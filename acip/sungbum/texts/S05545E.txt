@001A *, ,RJE BTZUN THAMS CAD MKHYEN PA'I GSUNG 'BUM THOR BU LAS BLA MA'I BSTOD TSOGS BZHUGS PA'I DBU PHYOGS SO,,

@001B #, ,DPAL MAR ME MDZAD YE SHES YAB SRAS BRGYUD PA DANG BCAS PA THAMS CAD LA DUS THAMS CAD DU GUS PAS PHYAG 'TSAL LO, ,SNANG BA MTHA' YAS RGYAL BA KUN GYI GTZO, ,SNYIGS DUS LNGA BRGYA'I GTZUG
RGYAN THAMS CAD MKHYEN, ,DPAL LDAN MAR ME MDZAD DPAL YE SHES ZHES, ,PHYOGS BCUR SNYAN PAR GRAGS LA PHYAG 'TSAL LO, ,NOR BU'I BA GAM 'OD ZER BZHAD PA'I GRONG, ,GSER GYI RGYAL MTSAN MNGON MTHO'I
GZHAL MED CHER, ,DGE BA'I DPAL DANG 'OD ZER CAN GNYIS KYI, ,SRAS SU BSAMS BZHIN 'KHRUNGS LA PHYAG 'TSAL LO, ,MCHOD SBYIN BRGYA PA'I PHUN TSOGS LA 'KHU BA, ,SRID 'BYOR MNAR MED DMYAL BA'I BYIN ZA LTAR,,
DGONGS MA THAG TU DE SPANGS SNGAGS SPYOD PA'I, ,BRTUL ZHUGS GRUB PA'I DBANG PO KHYOD PHYAG 'TSAL, ,BSLAB GSUM SBRANG RTZI'I RGYAL MTSAN DPAL 'BAR BA, ,KHO NAS THUB BSTAN DGA' TSAL MDZES DGONGS TE, ,DON KUN GRUB

@002A *, ,PA GZHAN BZHIN RAB BYUNG BAS, ,THUB DBANG GNYIS PAR GYUR PA KHYOD PHYAG 'TSAL, ,MKHYEN PA'I CHU 'DZIN BRTZE BA'I CHU KHUR CAN, ,BRGYA DANG LNGA BCU'I THUGS BCUD BDUD RTZI'I CHAR, ,DRI BRAL KHYOD THUGS
SHEL GYI BUM BZANG DER, ,NAM YANG DOG PA SPANGS LA PHYAG 'TSAL LO, ,DNGOS STOBS RIGS PA RDO RJE'I ME CHAR GYIS, ,PHAS KYI RGOL BA'I BRAG RI KUN BSNYIL ZHING, ,SKAL LDAN RMA BYA'I RNA BAR LEGS BSHAD KYI, ,'BRUG
SGRA DAL GYIS DGOD LA PHYAG 'TSAL LO, ,DPAL LDAN THUB PA'I BKA' YI KHUR 'DZIN PA, ,SDE PA BCO BRGYAD KUN GYI GTZUG RGYAN DU, ,KHYOD GYUR DE TSE LNGA BRGYA'I GTZUG RGYAN ZHES, ,BSNGAGS PA DON DANG LDAN LA PHYAG 'TSAL
LO; ;GANGS CAN MGON PO RGYAL BA'I 'BYUNG GNAS DANG, ,LEGS SPYAD SMON LAM STONG GI MTSAMS SBYOR LAS, ,SLAR YANG BOD YUL MUN PA KUN SEL BA'I, ,MAR ME MDZAD DPAL DON MTHUN KHYOD PHYAG 'TSAL, ,DE TSE

@002B KHA BA CAN GYI SKYED MOS TSAL, ,BSLAB GSUM SBRANG RTZIS GTAMS PA'I CHU SKYES KYIS, ,YONGS GANG 'PHAGS YUL CHOS KYI DGA' TSAL YANG, ,KUN TU PHAM PAR MDZAD LA PHYAG 'TSAL LO, ,ZHING 'DI'I GDUL BYA 'DUL BA'I DON MDZAD NAS, ,DGA'
LDAN LA SOGS GRANGS MED GNAS MCHOG TU, ,DPAG MED SPRUL PAS MU MED 'GRO BA'I DON, ,BZHED DGUR MDZAD PA KHYOD LA PHYAG 'TSAL LO, ,SLAR YANG MI RTOG CHOS SKU'I MKHA' DBYINGS LAS, ,KHYOD KYI 'PHRIN LAS NYI ZLA'I 'GROS CHEN POS, ,BDAG
SOGS RMONGS PA'I MUN PA KUN SEL ZHING, ,THUB BSTAN 'DZIN MA GOS DKAR LDAN GYUR CIG ,BDAG GIS MCHOG TU DAD PAS MGON KHYOD KYI, ,RNAM THAR TSUL LA CHA TZAM BSTOD BGYIS PAS, ,'GRO BA KUN KYANG DPAL LDAN AA TI SHA'I, ,RNAM THAR
TSUL LA 'DOD DGUR SPYOD GYUR CIG ,CES DPAL MAR ME MDZAD YE SHES KYI RNAM PAR THAR PA LA MDO TZAM DU BSTOD PA 'DI NI, GANGS CAN LJONGS KYI BKA' GDAMS PA RNAMS KYI THA SHAL DU GTOGS PA CHOS SMRA BA'I BTZUN PA DGE 'DUN RGYA MTSO'I DPAL GYIS SBYAR BA'O,, ,, ` LHAR
BCAS 'GRO BA'I STON PA 'OD DPAG MED, ,SNYIGS DUS 'GRO LA BRTZE BAS MA BZOD NAS, ,NGUR SMRIG 'DZIN PA'I GAR GYIS RNAM ROL BA, ,MGON PO AA TI SHA LA GSOL BA 'DEBS, ,GRANGS MED RGYAL BA KUN GYI THUGS RJE'I GTER, ,GCIG TU BSDUS
PA 'BROM STON CHOS KYI RJE, ,RAB 'BYAMS RGYAL BA'I 'BYUNG GNAS MI ZAD PA, ,BSHES GNYEN STON PA'I ZHABS LA GSOL BA 'DEBS, ,DPAG MED DUS NAS MNGON PAR SANGS RGYAS KYANG, ,TSAD MED THUGS RJE'I GZHAN DBANG GYUR PA'I MTHUS, ,MU

@003A *, ,MED ZHING DU GRANGS MED SPRUL PA YI, ,RNAM ROL SNA TSOGS STON LA GSOL BA 'DEBS, ,KUN LA MA LTAR BRTZE BA'I THUGS RJE YIS, ,KUN TU GDUL BAR DKA' BA'I SEMS CAN RNAMS, ,KUN MKHYEN GO 'PHANG MCHOG LA 'GOD MDZAD PA,,
KUN GYI SKYABS GNAS KHYOD LA GSOL BA 'DEBS, ,KHYOD THUGS ZHI BA'I NGANG LAS MA G-YOS KYANG, ,KHYOD SKU'I RNAM ROL STONG GI ZLOS GAR GYIS, ,KHYOD GSUNG BDUD RTZI'I GRU CHAR 'BEBS MKHAS PA, ,KHYOD LA SNYING NAS GUS PAS GSOL BA 'DEBS,,
SKU GSUM GO 'PHANG MTHON POR 'DZEGS PA KHYOD, ,SRID GSUM 'GRO LA THUGS RJE'I SPYAN RAS KYIS, ,DUS GSUM KUN TU GZIGS PA LHUR LEN PA, ,SKYABS GSUM KUN 'DUS KHYOD LA GSOL BA 'DEBS, ,LHAG BSAM RNAM DAG 'DZIN MA'I KHYON
YANGS LAS, ,BYANG CHUB SEMS KYI LJON SHING YONGS RDZOGS PA, ,SKU GSUM 'BRAS BU'I SNYE MAS G-YUR ZA BA'I, ,'DOD DGU'I DPAG BSAM KHYOD LA GSOL BA 'DEBS, ,DE LTAR BDAG GIS MGON PO SPYAN RAS GZIGS, ,CUNG ZAD BSTOD LAS BYUNG
BA'I BSOD NAMS KYIS, ,TSE RABS KUN TU JO BO YAB SRAS KYIS, ,DGYES BZHIN RJES SU 'DZIN PAR BYIN GYIS RLOBS, ,NGAN SONG GSUM GYI 'JIGS PAS YID SKRAG NAS, ,SNYING NAS DKON MCHOG GSUM LA SKYABS 'GRO ZHING, ,DGE DANG MI DGE'I
LAS KYI 'JUG LDOG GI ,BLANG DOR TSUL BZHIN BYED PAR BYIN GYIS RLOBS, ,TSE RABS KUN TU 'KHOR BA'I PHUN TSOGS LA, ,RMI LAM DU YANG SRID PA MI SKYE ZHING, ,THOG MED DUS NAS BSKYANGS PA'I MA RNAMS LA, ,BCOS MIN SNYING RJE SKYE BAR BYIN GYIS

@003B RLOBS, ,LUS CAN 'KHOR BA'I MTSO LAS SGROL BA LA, ,ZHUM PA MED PA'I RMAD BYUNG SNYING STOBS KYIS, ,SEMS NI BYANG CHUB DAM PAR BSKYED BYAS NAS, ,PHYIN DRUG SPYOD PAS 'TSO BAR BYIN GYIS RLOBS, ,GNAS SKABS SU YANG BSHAD DANG SGRUB PA YI,,
BKA' GDAMS BSTAN PA'I RGYAL MTSAN PHYOGS KUN TU, ,SGRENG LA SA STENG 'GRAN ZLA MA MCHIS PA'I, ,PHYOGS LAS RNAM PAR RGYAL BA THOB PAR SHOG ,CES PA 'BROM CHOS KYI RGYAL PO LA BSTOD CING GSOL BA 'DEBS PA'I TSUL 'DI NI, BTZUN PA DGE 'DUN RGYA MTSO'I DPAL
GYIS RVA SGRENG RGYAL BA'I DBEN GNAS SU SBYAR BA'O,, ,,` BLA MA DANG 'PHAGS PA SPYAN RAS GZIGS LA DUS THAMS CAD DU PHYAG 'TSAL LO, ,RAB 'BYAMS PHYOGS BCU'I SANGS RGYAS THAMS CAD KYI, ,STONG NYID SNYING RJE GCIG GYUR BYANG CHUB SEMS, ,MA
LUS RGYAL BA'I 'BYUNG GNAS SPYAN RAS GZIGS, ,MI YI GZUGS SU SPRUL LA GUS PHYAG 'TSAL, ,GANG SNGON BRJOD DU MED PA'I BSKAL PA NAS, ,SKU GSUM 'CHI MED ROL GNAS LA SPYOD KYANG, ,MA LUS GDUL BYA'I ZHING DU GANG 'TSAM GYI, ,SKU
GSUNG THUGS KYI BKOD PA CIR YANG STON, ,GRANGS MED ZHING GI RDUL MNYAM 'JIG RTEN DU, ,TSON BRGYA NYE BA'I NOR BU CHU SHEL BZHIN, ,SKU GSUM RGYAN GYI 'KHOR LO CIG CAR YANG, ,RNAM ROL 'GRO BA'I SKYABS GCIG KHYOD PHYAG 'TSAL, ,MA LUS
RGYAL BA'I DUS GSUM RNAM ROL DANG, ,DE BZHIN RGYAL SRAS NYAN RANG 'PHAGS KUN DANG, ,RIGS DRUG 'GRO BA'I GNAS DANG SPYOD TSUL KUN, ,KHYOD KYI BA SPU'I KHUNG BU GCIG TU'ANG STON, ,DE SLAD NAM MKHA'I MTHAS KHYAB 'JIG RTEN DU, ,JI SNYED

@004A *, ,'GRO BA'I KHAMS DANG BSAM PA BZHIN, ,MGON KHYOD RGYAL BA RGYA MTSO'I RNAM 'PHRUL NI, ,RGYAL RNAMS KYIS KYANG GZHAL BAR NUS MA LAGS, ,MAR ME MDZAD DPAL YE SHES SNANG BA LAS, ,GNYIS LHAG NYI SHU'I NOR BU'I ME LONG DU, ,RAB
'PHOS NGO MTSAR GTAM GYI RI MO NI, ,DPYOD LDAN BLO GROS MIG GI BDUD RTZIR GYUR, ,KHA BA'I RDUL BRTZEGS 'KHRIGS PA'I BYANG PHYOGS 'DIR, ,SNGON RABS RGYAL BLON SEMS DPA'I PHRENG BA NI, ,LEGS SPRUL KEE LA SHA YI DUM BU YANG, ,GZUGS
BRNYAN RI MO'I GNAS SKABS NYID LA BKOD, ,KHYAD PAR 'JIG RTEN DBANG PO SRONG BTZAN GYI, ,ZHABS MTHIL 'KHOR LO GANG LA REG PA'I GNAS, ,SA 'DIR RGYAL SRAS 'PHAGS PA'I TSOGS RNAMS KYIS, ,YONGS GANG 'OG MIN CHOS KYI PHO BRANG NYID,,
JO BO RNAM GNYIS NOR BU'I COD PAN CAN, ,GTZUG LAG RIN CEN PHRENG BA'I DO SHAL DGOD, ,THUB BSTAN DU GU LA YI 'JO SGEG CAN, ,NOR 'DZIN BU MOS PHYOGS KYI DUL BA 'PHROG ,MAR ME MDZAD DPAL DED DPON MGON DANG BCAS, ,RGYAL BA'I
'BYUNG GNAS 'PHRIN LAS GRU CHEN GYIS, ,'GRO KUN SRID PA'I MTSO LAS MYUR SGROL ZHES, ,RAB DGYES RGYAL RNAMS ZHI BA'I DBYINGS SU GZIMS, ,KHRIMS LDAN NGUR SMRIG 'DZIN PA'I ZLOS GAR GYIS, ,BSLAB GSUM RGYAN LDAN BGRANG YAS 'DUS PA'I
TSOGS, ,SA 'DI GUR GUM DOG PAS 'GENGS MDZAD CING, ,MKHA' YANG THUN MTSAMS GOS DANG LDAN PAR MDZAD, ,MA LUS PHYOGS BCU'I RGYAL BA KUN GYI YAB, ,SA BCU'I DBANG PHYUG RGYAL SRAS KUN GYI GTZO, ,NYAN THOS RANG RGYAL 'PHAGS TSOGS

@004B KUN GYI RJE, ,MTHA' YAS 'GRO BA'I SKYABS GCIG KHYOD PHYAG 'TSAL, ,NAM MKHA'I KHAMS 'DI ZHIG PAR MA GYUR CING, ,SEMS CAN KHAMS 'DI ZAD PAR MA GYUR PA, ,DE SRID MGON PO KHYOD KYI 'PHRIN LAS NI, ,LHUN GRUB RGYUN MI 'CHAD LA GUS PHYAG
'TSAL, ,RGYAL BA'I 'BYUNG GNAS SPYAN RAS GZIGS DBANG GI ,GSANG BA BSAM GYIS MI KHYAB RNAM THAR LA, ,CHU THIGS TZAM ZHIG BSTOD PA'I DGE BA DES, ,RGYAL BA YAB SRAS GNYIS DANG MI 'BRAL SHOG ,DUS GSUM RGYAL BA KUN GYI BGROD GCIG
LAM, ,STONG NYID SNYING RJE DBYER MED BYANG CHUB SEMS, ,SNYING GI BUM BZANG RTAG TU YONGS GANG BAS, ,RGYAL BA'I 'BYUNG GNAS MYUR DU THOB PAR SHOG ,CES 'BROM CHOS KYI RGYAL PO'I GSANG BA BSAM GYIS MI KHYAB PA'I TSUL LA CUNG ZAD BSTOD PA 'DI NI, ,NANG SO STAG
PHU BA BSOD NAMS CHOS KYI RGYA MTSOS BSKUL BA'I NGOR, ,BKA' GDAMS KYI BTZUN PA DGE 'DUN RGYA MTSO'I DPAL GYIS CHOS 'KHOR RGYAL BKRA SHIS LHUN GYIS GRUB PA'I GTZUG LAG KHANG DU SBYAR BA'O,, ,, ` NA MO GU RU MANYDZU GHO sh'A YA, YONGS RDZOGS BSTAN PA'I MNGA' BDAG KHAMS
GSUM CHOS KYI RGYAL PO TZONG KHA PA CHEN PO LA BSTOD PA'I RAB TU BYED PA BYIN RLABS KYI 'DOD 'JO ZHES BYA BA, DPAL LDAN BLA MA DAM PA'I ZHABS LA PHYAG 'TSAL LO, ,SHUGS DRAG DAD PA'I DRI YI BZHON PA YIS, ,YID KYI LJON SHING RNAM PAR BSKYOD PA
LAS, ,LHUNG BAR GYUR PA'I BSTOD TSIG ME TOG PHRENG, ,KHYOD THUGS DGYES PA BSKYED SLAD DBUL BAR BGYI, ,DPAL LDAN BLO GROS DKYIL 'KHOR RAB TU RGYAS, ,'PHRIN LAS BZANG PO'I RI BONG MTSAN MAS MDZES, ,GRAGS PA'I 'OD DKAR PHYOGS

@005A *, ,BCUR 'PHRO BA CAN, ,THUB BSTAN KU MUD GNYEN KHYOD RGYAL GYUR CIG ,MANG DU THOS PA'I YAL GA'I KHYON YANGS SHING, ,TSUL BZHIN SEMS PA'I ME TOG RNAM PAR BKRA, ,BSGOMS BYUNG RTOGS PA'I 'BRAS BU SBA BA YI, ,BSHES GNYEN RKANG
'THUNG DBANG PO RGYAL GYUR CIG ,LUNG RIGS GLOG GI DBANG PO'I SKA RAGS CAN, ,KHYOD KYI MKHYEN PA'I CHU 'DZIN LTO BA LAS, ,LEGS BSHAD CHU CHAR PHAB PAS SKAL BZANG GI ,GDUL BYA TSIM PAR MDZAD PA KHYOD LA 'DUD, ,SHUGS DRAG RIGS PA'I DRI
YI BZHON PA YIS, ,LOG PA'I GZHUNG LUGS CHU 'DZIN PHRENG BA DAG ,NGES PAR BCOM PAS THUB BSTAN KUN GSAL GDONG, ,LOG PA'I DRI MA KUN DANG BRAL BAR MDZAD, ,RDZOGS LDAN LTA BUR YONGS SU BGYIS PA YIS, ,YONGS RDZOGS THUB BSTAN KHUR
CHEN BZUNG NAS KYANG, ,NGAL GSO MED PAR GZHAN PHAN GOM PA NI, ,RINGS PAR 'GOD PA'I ZLOS GAR CI YANG MDZAD, ,DE TSE MKHAS RNAMS YID KYI LJON PA DAG ,YA MTSAN DRI BZHON GYIS BSKYOD DRI BSUNG NI, ,PHYOGS KUN MDZES MA'I DRI 'DZIN
REG PA LAS, ,'GRO RNAMS DAD PA'I RTZED 'JO CI YANG STON, ,KHYOD ZHABS PADMA SKRA YI TSOGS KYIS NI, ,MCHOD PAR MI BYED 'JIG RTEN DREGS LDAN SU, ,SH'AKYA SENG GE'I CHOS KYI RGYAL SRID LA, ,DBANG SGYUR MDZAD KHYOD CHOS KYI RGYAL PO LAGS, ,DE
PHYIR KHYOD ZHAL CHU GTER LAS 'ONGS PA'I, ,SDEB LEGS BKA' YI RIN CEN PHRENG BA DAG ,'KHOR YUG RI BO'I KHONGS KYI MKHAS KUN GYI, ,GTZUG NA GTZUG RGYAN LTA BUR NGAL GSO BGYID, ,THUB BSTAN KHA BA'I RDUL BRTZEGS LA GNAS SHING, ,GZHUNG

@005B LUGS BYE BA'I RAL KHUR CI YANG G-YO, ,DNGOS STOBS RIGS PA'I SDER KHYIM 'BAR BA YIS, ,LOG SMRA'I GNYIS 'THUNG DREGS PA MA LUS 'JOMS, ,DE LTAR MKHAS PA'I BYA BA RNAM GSUM GYIS, ,THUB BSTAN MING TZAM LHAG MAR GYUR PA'I TSE, ,RDZOGS
LDAN BZHIN DU RGYAS PAR MDZAD PAS NA, ,RGYAL BA GNYIS PAR YONGS SU GRAGS PA LAGS, ,RGYAL BA KUN GYI MKHYEN BRTZE'I COD PAN NI, ,GANG GI DBU LA RNAM PAR 'PHOS GYUR PAS, ,RDO RJE 'CHANG DBANG CHOS KYI RGYAL SRID LA, ,DBANG SGYUR MDZAD PA
KHYOD NI BDAG GI SKYABS, ,RIG SNGAGS 'CHANG DBANG KUN GYI GTZUG PHUD LA, ,ZHABS KYI GOM PA GSAL BAR 'GOD PA CAN, ,THEG MCHOG 'KHOR LOS SGYUR BA KHYOD ZHABS LA, ,BDAG KYANG GUS PAS MGO BO 'DUD PAR BGYI, ,CHOS SKU KUN GSAL
MDZES MA'I PHANG PA LAS, ,GZUGS SKU MCHOG GI RI BONG 'DZIN PA NI, ,RGYAL SRAS RGYU SKAR BYE BAS YONGS BSKOR TE, ,BRTZE BAS BSKYOD PA'I ZLOS GAR 'DI RMAD DO, ,PHAN BDE'I KU MUD ZUM PAR MI BYED CING, ,BSTAN PA'I PAD TSAL LHAG PAR RGYAS
MDZAD PA, ,SNGON MED NAM MKHA'I NOR BU KHYOD KYIS NI, ,'GRO BA'I BLO MUN MTHA' DAG BCOM PAR GYUR, ,DE TSE MKHA' LA RGYU BA'I NYI MA 'DI, ,YID KYI BUD SHING PHRAG DOG MES BSREGS TE, ,NUB RI'I NGOS LA MYA NGAN CHU 'DZIN GYI, ,BLA GOS 'THUG
PO BGOS TE 'BROS PAR RTZOM, ,NYON MONGS CHANG GIS MYOS LDAN MI BSRUNG PA, ,GNYIS 'THUNG DREGS PA KUN GYI SPYI BO LA, ,THUGS RJE'I LCAGS KYU PHOG PA TZAM GYIS KYANG, ,DUL BA'I SPYOD PAS THAR LAM 'JUG PAR GYUR, ,'JIG RTEN MES PO GSER

@006A *, ,GYI MNGAL LDAN DANG, ,MIG STONG LDAN SOGS DREGS LDAN THAMS CAD KYI, ,SPYI BO RNAM PAR GNON PA KHYOD ZHABS LA, ,SHUGS DRAG DAD PA'I YID KYIS PHYAG 'TSAL LO, ,CHOS KUN GZIGS PA'I 'DREN BYED STONG LDAN ZHING, ,BLO GSAL
'CHI MED YONGS KYI GTZUG GI RGYAN, ,THEG MCHOG BDUD RTZI'I DPAL LA DBANG 'BYOR BA, ,THUB BSTAN SKABS GSUM BDAG PO RGYAL GYUR CIG ,RNAM DKAR GRAGS PA'I RNGA CHEN DBYAR SKYES SGRA, ,THOS PAS DGA' BA RGYAS PA'I GTZUG PHUD CAN, ,BLO
GROS GSHOG RTZE CUNG ZAD BSKYOD PA YIS, ,BSTOD PA'I TSIG GI ZLOS GAR 'DI BYAS SO, ,KHYOD KYI MKHYEN PA MCHOG LTAR RGYA CHE ZHING, ,THUGS RJE LTA BUR GTING DPAG DKA' BA YI, ,GANG GI YON TAN CHU GTER CHEN PO NI, ,BDAG BLO'I SKRA RTZES DPAG
PAR NUS MA LAGS, ,'ON KYANG DE LTAR CUNG ZAD BSNGAGS PA YIS, ,ZLA BA'I KHU BA LTA BUR RAB DKAR BA'I, ,DPAG MED DGE BA BDAG GIS THOB PA DE, ,KHYOD KYIS RJES SU 'DZIN PA'I RGYUR GYUR CIG ,RGYAL BAS GSUNGS PA'I MDO SNGAGS DAM CHOS
KUN, ,KHYOD KYI DGONGS PA JI BZHIN LEGS RTOGS NAS, ,RMONGS PA'I MUN PAS BSGRIBS PA'I 'GRO BA LA, ,THAR PA'I LAM MCHOG STON PA NYID GYUR CIG ,DGE LEGS NOR BU'I TSOGS KYIS MNGON PAR PHYUG ,'DUN LDAN GDENGS CAN YONGS KYI
GTZUG GI RGYAN, ,MDO SNGAGS RGYA MTSO'I DPAL LA DBANG 'BYOR BA'I, ,BSHES GNYEN BZANG POR BDAG KYANG 'GYUR BAR SHOG ,SKYE BA KUN DU KHYOD ZHABS MCHOD PA DANG, ,KHYOD GSUNG BDUD RTZI'I DGA' STON MYONG GYUR TE, ,MAR GYUR SEMS CAN

@006B MTHA' DAG 'DREN PA'I PHYIR, ,RDZOGS PA'I SANGS RGYAS MYUR DU THOB PAR SHOG ,CES YONGS RDZOGS BSTAN PA'I MNGA' BDAG KHAMS GSUM CHOS KYI RGYAL PO RGYAL BA GNYIS PA SA STENG NA 'GRAN ZLA THAMS CAD DANG BRAL BA THAMS CAD MKHYEN PA BLO BZANG GRAGS PA'I DPAL LA BSTOD PA'I RAB
TU BYED PA BYIN RLABS KYI 'DOD 'JO ZHES BYA BA 'DI NI, DGE BA'I BSHES GNYEN DU MAS BSKUL ZHING, KHYAD PAR RANG NYID DANG BAS BSKUL BA LA BRTEN NAS, RJE NYID LA SKYES TZAM NYID NAS MI PHYED PA'I DANG BA THOB PA'I BTZUN PA DGE 'DUN RGYA MTSO DPAL BZANG POS NA TSOD LO BCU DRUG LON PA'I TSE CHOS GRVA
CHEN PO BKRA SHIS LHUN POR SBYAR BA'O,, ,, ` NA MO MANYDZU GHO sh'A YA, KHAMS GSUM CHOS KYI RGYAL PO TZONG KHA PA CHEN PO'I YON TAN MDOR BSDUS PAR BSNGAGS PA'I RAB TU BYED PA LHA'I RNGA BO CHE'I SGRA DBYANGS ZHES BYA BA RJE BTZUN BLA MA DAM PA DE'I ZHABS LA
GUS PA CHEN POS PHYAG 'TSAL LO, ,BLO BZANG DRI MED 'DREN BYED STONG GIS RGYA CHEN SHES BYA'I GZUGS KUN RNAM GSAL 'CHI MED SGEG MO'I ME LONG BZHIN, ,RNAM DKAR GRAGS PA'I RNGA DBYANGS 'BUM PHRAG PHYOGS KYI BU MO'I MGRIN PAR RNAM BSGRAGS
DBYAR DUS DBYAR SKYES RNGA SGRA BZHIN, ,GRONG 'JOMS DBANG PO MDA' LNGA PA DANG GTZUG NA ZLA BA MGRIN SNGON CAN SOGS RAL PA'I THOD LA GTZUG RGYAN BZHIN, ,NGAL GSO NYER MDZAD ZHABS SEN 'CHAR KA'I 'OD 'PHRENG DAG GIS GTZUG RGYAN RAB MDZES
BDAG BLO PADMO'I DPAL GYUR CIG ,BLO CHEN LDAN GANG BYE BAS BSKAL PA BRGYAR, ,SNYAN NGAG CHU KLUNG STONG GIS DRANGS GYUR KYANG, ,ZAD MED YON TAN YID BZHIN MTSO CHEN PO, ,BDAG BLO'I SKRA RTZES DPAG PAR JI LTAR NUS, ,DE LTA NA YANG DAD PA'I DRI

@007A *, ,BZHON GYIS, ,BDAG BLO'I LJON SHING RNAM PAR BSKYOD PA LAS, ,NGO MTSAR DRI BSUNG G-YO BA'I ME TOG PHRENG, ,MGRIN PAR BZUNG STE DGA' BA'I GAR BYED DO, ,MA LUS RGYAL BA KUN GYI MKHYEN BRTZE'I GTER, ,SA GSUM SKYE RGU YONGS KYI
GTZUG RGYAN DU, ,GCIG TU BSDUS NAS GZUGS CAN BZHIN GYUR PA, ,'JAM DPAL SNYING POS RTAG TU SKYONG GYUR CIG ,CHA SHAS YONGS RDZOGS KHYED SKU'I RI BONG CAN, ,CHOS DBYINGS KUN GSAL MDZES MA'I LANG TSO LAS, ,GSAL BAR SHAR TSE SKAL
BZANG KU MUD TSOGS, ,MDZES SDUG ZE 'BRU'I SO 'PHRENG BZHAD PA DANG, ,MNYAM DU THUB BSTAN NOR 'DZIN BU MO'I LUS, ,STOD G-YOGS GOS DKAR G-YO BA'I MDZES SDUG 'DZIN, ,RANG GZHAN GRUB MTHA'I SA CHEN MA LUS PA, ,BLO GROS GOM PA
GCIG GIS RAB 'GONGS TE, ,KUN MKHYEN THUB PA'I RGYAL SA 'DZIN MKHAS PA, ,GANG KHYOD RGYAL BA KUN GYI GDUNG 'TSOB LAGS, ,MANG THOS LUNG RIGS SMRA BA'I KHYU MCHOG CES, ,CHEN POR MNGON RLOM BYE BA PHRAG BRGYA YI, ,SPOBS PA'I MYOS BUM MA
LUS DRAL MDZAD PA, ,'JIGS MED GDONG LNGA'I DBANG PO KHYOD NYID LAGS, ,BSLAB GSUM NOR BU'I 'OD PHRENG G-YO BA CAN, ,NGUR SMRIG 'DZIN PA KUN GYI COD PAN LA, ,ZHABS SKYES GSAL BAR 'GOD PA'I ROL RTZED MKHAN, ,KUN MKHYEN THUB PA
CHEN PO KHYOD NYID LAGS, ,DGE LEGS KU MUD ZUM PAR MI BYED CING, ,MDO SNGAGS GZHUNG LUGS PAD TSAL STONG 'BYED PA'I, ,LUNG RIGS 'OD KYI SA GSUM SNANG BYED PA, ,KUN MKHYEN NYIN MO'I DBANG PHYUG KHYOD SHAR TSE, ,SMRA BA'I NYI MA GZHAN

@007B DAG KHYOD DRUNG NA, ,DMAN PA'I RGYU SKAR 'PHRENG BA LTA BUR SPYOD, ,SNYAN GRAGS MA LA YA YI DRI BZHON GYIS, ,PHYOGS KYI BU MO'I DRI 'DZIN SIM PA'I DPAL, ,LEGS BSHAD GA BUR 'THUL BA'I DPAG BSAM KHYOD, ,NYON MONGS TSA BA'I SROG LEN GSHIN RJE
LAGS, ,THABS SHES GSHOG RLABS G-YO BA'I RLUNG SHUGS KYIS, ,MTHA' GNYIS G-YANG SAR NAM YANG MI LTUNG ZHING, ,BDAG LTA'I KLU DBANG TSOGS KYI SROG 'PHROG PA, ,MKHAS MCHOG GNYIS SKYES KUN GYI DBANG PO LAGS, ,SKYE RGA NA 'CHI'I RBA RLABS
STONG 'KHRUG PA'I, ,MI BZAD 'KHOR BA CHU SRIN 'BYUNG GNAS LAS, ,'GRO KUN THABS MKHAS GRU YIS SGROL MKHAS PA, ,MKHAS MCHOG DED DPON KUN GYI DAM PA LAGS, ,KHYOD KYI THUGS RJE'I PHO NYA BYE BA YIS, ,'GRO 'DI THAR PA'I GRONG DU KHRID GYUR TE,,
'KHOR BA'I GNAS 'DI NGES PAR STONGS 'GYUR ZHES, ,RAB DGYES RGYAL RNAMS ZHI BA'I DBYINGS SU ZHUGS, ,RGYAL BA KUN GYI MKHYEN BRTZE'I CHU KLUNG 'BUM, ,NYIN BZHIN SDUD BYED ROL MTSO'I DBANG PO STE, ,LEGS BSHAD BDUD RTZI'I GRU CHAR STONG
'BEBS PA'I, ,SNGON MED DBYAR SKYES CHU 'DZIN DBANG PO LAGS, ,MDZES SDUG 'OD 'BAR RAB TU BRJID PA YI, ,KHYOD KYI MDZES SKU 'CHI MED RI BO 'DRA, ,MTSAN DPE'I RGYAN PHRENG G-YO BA'I MDZES SDUG LA, ,RI DBANG MCHOG GIS 'GRAN PAR NUS
MA LAGS, ,SNYAN CING YID 'BAB CHOS KUN SGROG PA'I GSUNG, ,YAN LAG DRUG CU'I DRIL CHEN 'KHROL BA NA, ,MES PO'I DBYANGS KYIS 'GRAN PAR MA BZOD NAS, ,SMRA BCAD BSAM GTAN NGANG DU ZHUGS SAM SNYAM, ,RAB YANGS KHYOD KYI MKHYEN PA'I

@008A *, ,PHA MTHA' LA, ,'GRAN 'DOD NAM MKHA' 'DI YIS 'ONGS SAM SNYAM, ,'ON TE LHA YI LAM YANGS SKYENGS SLAD DU, ,KHYOD KYI MKHYEN PA BSAMS BZHIN BKOD DAM CI, ,KHYOD KYI MKHYEN PA ZAB YANGS CHU GTER BZHIN, ,KLUNG BRGYAS DRANGS
KYANG CUNG ZAD BRI BA MED, ,'GRO LA 'DOD DGU SBYIN PA'I DPAG BSAM STE, ,SGRIB MUN KUN SEL SNGON MED SNANG BYED LAGS, ,GDUL BYA'I GLING KUN 'OS PAR 'BAB PA YI, ,KHYOD KYI 'PHRIN LAS NYI MA'I 'OD DANG 'DRA, ,'CHAR NUB BRAL ZHING SPRIN
GYIS MI SGRIB PAS, ,NYI ZLA'ANG DE YI DPE RU 'OS MA LAGS, ,GZHAN GYI BLO YI YUL DU'ANG SHONG MIN PA'I, ,YON TAN PHUNG PO'I KHUR CHEN MTHA' YAS PA, ,'DEGS BYED NOR 'DZIN BU MO MDZES SDUG MA, ,DA DUNG NGAL BA MED PA AE MA MTSAR, ,PHYOGS
BCU'I PHUN TSOGS MA LUS GROS BYAS NAS, ,RGYAL BA'I DBANG PO KHYOD LA 'DUS PA NA, ,MI BZAD SKYON KUN 'KHOR BA 'DIR LUS PAS, ,'GRO 'DI RTAG TU SDUG BSNGAL GYUR MIN NAM, ,KHYOD KYI YON TAN YID BZHIN MTSO CHEN POR, ,RING NAS ZHUGS
PA'I DAD PA'I GNYIS 'THUNG 'DI, ,MKHAS GRUB GZHAN GYI YON TAN RDZING BU LA, ,DGA' BAR 'DZIN PA'I BLO DE DOR BAR GYUR, ,MING TZAM LHAG MAR GYUR PA'I BSTAN PA 'DI, ,RDZOGS LDAN BZHIN DU NYID KYIS MDZAD PA NA, ,AE MA SNYIGS DUS RGYAL BA
GNYIS PA ZHES, ,PHYOGS KYI BU MOS SRID RTZE'I BAR DU BSGRAGS, ,PHYOGS KYI BDAG PO KUN GYI RAL PA LA, ,ZHABS RDUL NOR BUS MDZES PA'I DPAL STER BA, ,SNGON MED RGYAL BA'I NYI MA GCIG GIS KYANG, ,RGYAL BA'I NYI MA LUS ZIL GYIS GNON, ,

@008B DE PHYIR LHA DANG BCAS PA'I 'JIG RTEN 'DI, ,MGON KHYOD LHAG PAR BSNGAGS PA'I BZLAS BRJOD LA, ,NGAL BA MED PA'I BKA' THUB LHUR BLANGS PAS, ,BYA BA GZHAN LA 'JUG PA'I GO SKABS PHROGS, ,SKAL BZANG KUN DA'I GNYEN GCIG RI BONG CAN, ,
THUB BSTAN PAD TSAL RGYAS MDZAD NYIN MO'I MGON, ,'DOD DGU'I DNGOS GRUB SBYIN MDZAD DPAG BSAM SHING, ,BSAM 'PHEL DBANG GI RGYAL PO KHYOD LA 'DUD, ,LEGS BSHAD BYE BAS KHENGS KYANG KHENGS DANG BRAL, ,GZHAN DON KHUR GYIS NGAL KYANG
NGAL BA MED, ,RING NAS 'KHOR BA SPANGS KYANG 'KHOR BAR SPYOD, ,NGO MTSAR KUN GYI GTER CHEN AE MA MTSAR, ,PAD TSAL DBUS NA PADMA DKAR PO DANG, ,RGYU SKAR DBUS NA RGYU SKAR BDAG PO BZHIN, ,RGYAL SRAS DBUS NA RGYAL BA'I DBANG PO KHYOD, ,
'JIGS BRAL 'JIGS MED CHOS 'KHOR BSKOR LA 'DUD, ,LEGS BSHAD NOR 'DZIN SGEG MO'I KHYON KUN LA, ,LUNG RIGS DPUNG GIS 'DOD DGUR DBANG SGYUR ZHING, ,LUS MED BDAG PO'I G-YUL NGO PHAM MDZAD PA, ,KHAMS GSUM CHOS KYI RGYAL
PO KHYOD LA 'DUD, ,SA BCU'I DBANG PHYUG RGYAL SRAS KUN GYI YAB, ,DAG DANG MA DAG 'GRO BA KUN GYI SKYABS, ,SKU GSUM LHUN GRUB RGYAL BA KUN GYI GTZO, ,KHYAB BDAG RDO RJE 'CHANG DBANG KHYOD LA 'DUD, ,SNYING GI ME LONG DBUS SU KHYOD KYI SKU, ,BYED
PO'I PIR GYIS GSAL BAR BRIS PA BZHIN, ,BKOD NAS RTAG TU GUS PAS MCHOD PA'I MTHUS, ,'BRAL MED RJES SU 'DZIN PAR BYIN GYIS RLOBS, ,DE YI MTHU LAS RGYAL BA'I DAM CHOS KUN, ,KHYOD ZHAL PADMO'I SGO NAS LEGS 'ONGS PA, ,SNYING GI BUM

@009A *, ,PAR RTZE GCIG BSTEN PA LAS, ,NYON MONGS NAD KUN 'JOMS PAR BYIN GYIS RLOBS, ,DENG NAS BZUNG STE TSE RABS THAMS CAD DU, ,RANG NYID GCES PAR 'DZIN PA'I BLO SPANGS NAS, ,BSTAN DANG 'GRO BA'I DON KUN SGRUB PA LA, ,RGYAL
BA KHYED DANG MTSUNGS PAR BYIN GYIS RLOBS, ,SEMS KYI GNYIS 'THUNG DAD PA'I LCAGS KYU YI, ,DBANG DU GYUR NAS KHYOD ZHABS RTAG MCHOD CING, ,MYUR DU RDO RJE 'CHANG DBANG THOB GYUR NAS, ,'GRO KUN THAR PAR 'KHRID PAR BYIN GYIS RLOBS, ,DE
LTAR BSTOD PA'I DGE BA DPAG MED DANG, ,GZHAN YANG DUS GSUM BSAGS PA'I DGE BA RNAMS, ,MGON PO KHYOD KYIS RJES SU 'DZIN PA DANG, ,KHYOD KYI LUGS BZANG RGYAS PA'I RGYUR GYUR CIG ,CES RGYAL BA THAMS CAD KYI MKHYEN BRTZE GCIG TU BSDUS PA'I NGO
BO; SNYIGS DUS KYI RGYAL BA GNYIS PA MTSAN BRJOD PAR DKA' BA'I KHAMS GSUM CHOS KYI RGYAL PO BLO BZANG GRAGS PA'I DPAL LA, ,GZHAN LAS KHYAD PAR DU 'PHAGS PAR BSNGAGS PA, LHA'I RNGA BO CHE'I SGRA DBYANGS ZHES BYA BA 'DI NI, RJE NYID LA SKYES TZAM NYID NAS DAD PA MCHOG TU THOB PA'I KHA BA RI PA'I SNYAN
NGAG MKHAN, RNAM DPYOD KYI MGRIN PA CUNG ZAD MTHO BA'I BTZUN PA DGE 'DUN RGYA MTSO DPAL BZANG POS LO BCU BDUN LON PA'I TSE, GTZANG RTA NAG GI SA'I CHA, GRUB PA'I DBANG PHYUG AA MO GHA DHVA DZA LA SOGS PA DAM PA MANG POS BYIN GYIS BRLABS PA'I DBEN GNAS RDO RJE GDAN ZHES BYA BAR SBYAR BA'O,, ,,
` SANGS RGYAS GNYIS PA KLU SGRUB ZHABS LA BSTOD PA MCHOG TU DAD PA'I SGRA DBYANGS ZHES BYA BA, MGON PO DE NYID KYI ZHABS KYI PADMO LA DUS THAMS CAD DU PHYAG 'TSAL LO, ,NYI MA'I GNYEN GYI LJAGS YANGS PADMO'I MTSOR, ,LUNG BSTAN BUNG BA'I DAR

@009B DIR 'BUM 'KHRIGS PAS, ,DRI ZA'I PHANG 'GRO LTA BUR KHYOD BSNGAGS NA, ,BDAG LTAS CUNG ZHIG BSTOD LA CI ZHIG BLTOS, ,'ON KYANG RNYED DKA'I LUS 'DI RO 'DZIN BCAS, ,SNYING POR BGYI SLAD MGON KHYOD YON TAN GYI, ,RGYA MTSO CHE LAS SPOBS PA'I
RNGA YAB RTZES, ,PHRA MO'I CHU THIGS BLANGS TE GAR BGYID DO, ,MTHA' DBUS KUN BRAL ZAB YANGS YID BZHIN MTSOR, ,LTA ZER PHRENG BAS STUG PO'I MUN GNAG 'JOMS, ,SA GSUM RIN CEN GCIG GYUR GDENGS KA CAN, ,DPAL LDAN KLU YI DBANG
POR PHYAG BGYID DO, ,GNYIS MED GSUNG BA'I SGRO LDAN GCIG GIS KYANG, ,RMONGS PA'I GRONG KHYER SUM BRTZEGS MTHAR MDZAD PAS, ,SRID SGRUB LNGA PA'I MTHA' LA BSNYEGS GYUR CING, ,MDA' LNGA PAS KYANG LUS MED GNAS SKABS BSTEN, ,MKHAR
NYAL SAR GSHEGS BE TA'I GRONG KHYER DU, ,RMUGS 'DZIN LA 'KHU 'BYOR PA'I BANG MDZOD CAN, ,RIG BYED GTER GYUR GNYIS SKYES DBANG PO YI, ,SRAS SU LEGS PAR 'KHRUNGS LA PHYAG 'TSAL LO, ,DE TSE MTSAN MKHAN DAG LA LEGS BSTAN PAS, ,MTSAN
BZANG MAN DHA RA YI PHRENG RGYAS KYANG, ,TSE YI TSAD NI ZHAG BDUN GNYIS SKYES DANG, ,DGE SLONG BRGYA LA CHOS STON GSOL BA NA, ,LO BDUN 'TSO ZHES SMRAS LAS PHA MA YIS, ,NYI MA'I BU YI MCHE BA'I PHRAG TU NI, ,ZHUGS PA LTA BAR MA BZOD GROGS DANG
BCAS, ,SPRINGS LAS N'A LEN DRAR GSHEGS KHYOD PHYAG 'TSAL, ,DE NI LHA BRGYA'I GTZUG NOR 'OD ZER DANG, ,RAB MDZES THUN MTSAMS SU SHAR ZLA 'OD BZHIN, ,MDA' BSNUN ZHABS SEN MCHOG GI DNGOS GRUB NI, ,RNAM PA DANG BCAS KHYOD KYI SPYI

@010A *, ,BOR LHUNG, ,NGUR SMRIG RGYAL MTSAN GYIS KLUBS TSE DPAG MED, ,'CHI BDAG 'JOMS PA'I DKYIL 'KHOR DU DBANG BSKUR, ,DUS KYI BE CON RI MO'I GNAS BKOD DE, ,'CHI BDAG G-YUL LAS RGYAL LA PHYAG 'TSAL LO, ,SGRA GCAN
'DZIN LAS DGE SLONG DNGOS PO NI, ,LEGS BZHES DPAL LDAN THUB PA'I MTSAN 'CHANG BA, ,THUN MTSAMS SPRIN CHAGS 'CHI MED RI BO YI, ,MDZES PA PHAM PAR MDZAD LA PHYAG 'TSAL LO, ,DPAL STUG DBYAR SKYES MNGAL LAS LEGS THON PA'I, ,MTHA'
MED MDO DANG RGYUD SDE'I CHU GLANG BDAG, RNAM DPYOD HUB THEBS GCIG GIS ZHAL GYI SGOR, ,LEGS DRANGS MKHYEN PA'I GTER GYUR KHYOD PHYAG 'TSAL, ,RGYAL DANG RGYAL SRAS SEMS MA'I TSOGS RNAMS DANG, ,PHYOGS KYI MGYOGS 'GRO MA LUS LHAN
CIG TU, ,MI BSKYOD ZHING DU THIM TSE MKHA' KHYAB TU, ,SGYU 'PHRUL DRA BA'I ROL SHAR 'DZIN LA 'DUD, ,MGON KHYOD DBANG BCU BRNYES KYANG GSER 'GYUR GYI, ,RTZI YI ZOL LAS ZLA BA'I SPUN ZLA BZHIN, ,'DOD DGU'I CHAR PHAB DGE 'DUN 'DUS PA'I SDE, ,
PHONGS PA'I DGRA LAS SRUNG MDZAD KHYOD PHYAG 'TSAL, ,KUN TU GTONG BA YANGS PA'I PHYAG BRKYANGS NAS, ,RDZOGS LDAN BZHIN DU 'GRO KUN TSIM MDZAD PAS, ,SKYENGS PAS STOBS LDAN SA 'OG TU ZHUGS SHING, ,ZLA BA'I MA MA KUN TU 'DAR BA SNYAM, ,GDENGS
CAN 'DREN PAS RANG GI PHO BRANG DU, ,SPYAN DRANGS NOR BU'I KHRI LA ZHABS BKOD DE, ,SKAL LDAN LTO 'GRO'I TSOGS RNAMS MA LUS PA, ,THEG MCHOG BDUD RTZIS TSIM MDZAD KHYOD PHYAG 'TSAL, ,RGYAL BA KUN YUM STONG PHRAG BRGYA PA DANG, ,RDO RJE'I 'JIM PA

@010B MANG PO LEGS BSNAMS TE, ,'DZAM GLING MCHOD RTEN BYE BAS MDZES BYAS SHING, ,BGRANG YAS MKHAS LA CHOS STON MDZAD PHYAG 'TSAL, ,RGYAL BA'I GSUNG LA DRANG NGES LEGS PHYE ZHING, ,THUB PA'I CHOS TSUL KUN GYI BLA MA MCHOG ,DPAL LDAN 'DUS
PA LA SOGS BKA' KUN GYI, ,DGONGS PA RANG DBANG 'GREL MDZAD KHYOD PHYAG 'TSAL, ,MDO RGYUD DGONGS PA 'GREL BA'I BSTAN BCOS DANG, ,GSO RIG LA SOGS THUN MONG RIG GNAS DANG, ,'JIG RTEN LUGS KYI BSTAN BCOS MANG MDZAD NAS,,
SA GSUM 'GRO 'DI SNANG MDZAD KHYOD PHYAG 'TSAL, ,RDZU 'PHRUL ROL PAS SGRA MI SNYAN DU'ANG GSHEGS, ,GZHON NU BDE SPYOD RGYAL POR LUNG BSTAN CING, ,BDE SOGS BDAG PO'I 'BYOR PAS RNAM RTZEN TE, ,RDUL BRAL BKUR STIS KHYOD ZHABS RING DU
MCHOD, ,DRUG GIS BCINGS PA'I BRGYA PHRAG LO TSIGS SU, ,BSTAN PA BSKYANGS NAS THUGS RJES SLONG BA LA, ,RANG GI DBU STZAL BDE BA CAN GYI ZHING, ,GSHEGS PA'I TSUL BSTAN KHYOD LA PHYAG 'TSAL LO, ,RNAM KUN MCHOG LDAN 'JA' LUS RDO RJE'I SKU, ,
SGRIB BRAL 'OD GSAL DBYINGS DANG RO GCIG PA, ,KHA SBYOR BDUN LDAN GO 'PHANG MNGON MDZAD DE, ,KHAMS GSUM 'GRO BA'I SKYABS GYUR KHYOD PHYAG 'TSAL, ,DE LTAR MGON KHYOD YON TAN RGYA MTSO LAS, ,CHU THIGS TZAM ZHIG BRJOD PA'I BSOD NAMS
KYIS, ,BRGYA PHRAG DKA' BA SPYAD LA MA LTOS PAR, ,TSE 'DI NYID LA SKU GSUM THOB GYUR CIG ,MDO DANG SNGAGS KYI RGYAL BA'I CHOS TSUL KUN, ,MGON PO KHYOD KYI JI BZHIN LEGS BKRAL BA'I, ,DGONGS DON BDE BLAG NYID DU RTOGS GYUR TE, ,THUB

@011A *, ,BSTAN PHYOGS DUS KUN TU RGYAS BYED SHOG ,CES DPAL MGON 'PHAGS PA KLU SGRUB LA RNAM THAR DANG MTHUN PAR CUNG ZAD BSTOD PA 'DI NI SDE SNOD 'DZIN PA DGE 'DUN LHUN GRUB KYIS KYANG NYE BAR BSKUL ZHING, KHYAD PAR RANG GI DAD PAS KUN NAS BSLANG STE BTZUN PA DGE 'DUN
RGYA MTSO'I DPAL GYIS CHOS 'KHOR RGYAL BKRA SHIS LHUN GYIS GRUB PA'I GTZUG LAG KHANG DU SBYAR BA'O,, ,,` DPAL LDAN SHA BA RI DBANG PHYUG LA BSTOD PA NI, ,NA MO BADZRA DHA R'A YA, JI SNYED CHOS RNAMS KUN GYI GDOD MA'I GSHIS, ,DBYER MED BRJOD BRAL LHAN CIG
SKYES PA'I DNGOS, ,GRUB PA'I DBANG PO'I GAR GYIS RNAM ROL PA, ,KHYOD ZHABS PADMOR DANG BAS PHYAG BGYID DO, ,TE TE NA ZHES BRGYA BYIN GRONG KHYER GYI, ,MDZES PA THUL BAR GAR MKHAN RIGS DAG TU, ,'KHRUNGS GYUR MKHAR NYAL TSOGS BZHIN GLU
GAR GYIS, ,RNAM ROL MCHED LCAM DANG BCAS KHYOD PHYAG 'TSAL, ,KLU SGRUB ZHABS SEN GSAR PA'I ZLA TSES NI, ,MCHOG GI DNGOS GRUB RNAM PA DANG BCAS BZHIN, ,DGYES PA'I 'DZUM DKAR 'OD DANG LHAN CIG TU, ,RAL PA'I NAGS SU LHUNG GYUR KHYOD
PHYAG 'TSAL, ,BLO GROS YID BZHIN RIN CEN YID BZANG GI ,RI MO MIG LA BDUD RTZI'I CHAR 'BABS PA, ,DE MTHONG NGO MTSAR GYUR LAS 'DI CI ZHES, ,GUS LDAN ZHE SAR BCAS GSOL KHYOD PHYAG 'TSAL, ,DE TSE 'DI NI RGYAL SRAS 'CHI MED BU, ,CHU
BUR MIG GI YUL MIN ZHES STZAL BAS, ,ZHAL BZANG BDUD RTZI 'THUNG BA'I THABS GANG ZHES, ,'DUN PA'I DBANG DU GYUR LA PHYAG 'TSAL LO, ,DE NAS 'KHOR LO LNGA YI DKYIL 'KHOR DU, ,DBANG GI CHU BOS SMIN MDZAD GDAMS NGAG GI ,GSER GYI THUR

@011B MAS RAB RIB KUN BSAL TE, ,'OD GSAL RGYAL BA'I SRAS GZIGS KHYOD PHYAG 'TSAL, ,DRUG LDAN GLU YIS NGES BCINGS MDA' BSNUN GYI, ,DON BZANG DBYANGS KYIS MCHOD TSE MGON DE YIS, ,DE YI DON DRIS LKOG TU GYUR PA LA, ,MNGON SUM NYID
DU SNANG MDZAD KHYOD PHYAG 'TSAL, ,DE NAS HA RA'I RKANG 'THUNG PHRENG BA CAN, ,DPAL GYI SA 'DZIN NGOGS SU LUNG BSTAN TE, ,SHA BA RI YI CHAS BZUNG SKAL BZANG KUN, ,RJES SU 'DZIN PA'I DBANG PHYUG KHYOD PHYAG 'TSAL, ,THABS SHES GZHU LAS SNYING
PO'I DON GYI MDA', ,GZUNG 'DZIN RI DVAGS KUN GYI SROG 'PHROG PA, ,'PHONG SKYEN KHYOD KYIS MDA' LNGA PA BCOM PAS, ,SRID SGRUB LNGA PA'I MTHA' LA BROS PAR GYUR, ,'JA' LUS RDO RJE'I SKU BRNYES BDE CHEN GYI, ,GNAS LA 'DOD DGUR SPYOD KYANG
THUGS RJE YIS, ,BGRANG YAS SPRUL PA'I GAR GYIS RNAM ROL PA, ,KHYOD LA RNAM PA KUN DU PHYAG 'TSAL LO, ,DE LTAR KHYOD ZHABS RJES SU DRAN PA LAS, ,CUNG ZAD BSTOD 'DIS TSE RABS THAMS CAD DU, ,ZHABS SEN SPYI BO'I RGYAN DU MI 'BRAL ZHING,,
NGOMS MED GSUNG GI BDUD RTZI 'THUNG BAR SHOG ,BRTZE LDAN KHYED KYIS DGYES BZHIN RJES BZUNG NAS, ,CUNG ZAD TZAM GYI DKA' BA MED PAR YANG, ,BDE CHEN LAM GYI RTOGS PA MTHAR SON NAS, ,ZUNG 'JUG GO 'PHANG TSE 'DIR THOB GYUR CIG ,GNAS
SKABS 'DIR YANG BDUD SDE'I DGRA RNAMS KYI, ,BAR DU GCOD PAS NAM YANG MI BRDZI BAR, ,BSTAN DANG SEMS CAN DON CHEN SGRUB PA LA, ,GRUB PA'I DBANG PO KHYOD DANG MTSUNGS PAR SHOG ,CES DPAL RI KHROD ZHABS KYI RNAM PAR THAR PA LA BSTOD PA MDO TZAM

@012A *, ,DU BRJOD PA 'DI NI DGE BA'I BSHES GNYEN SH'AKYA MGON POS BSKUL BA LAS BTZUN PA DGE 'DUN RGYA MTSO'I DPAL GYIS CHOS GRVA CHEN PO RTZED THANG DU NYE BAR SBYAR BA'O,, ,, ` RGYAL BA'I SRAS PO ZHI BA LHA ZHES MCHOG TU DKAR BA'I GRAGS PA CAN DE NYID LA BSTOD PA'I
TSIGS SU BCAD PA PADMA DKAR PO'I CHUN PO ZHES BYA BA, RJE BTZUN DAM PA DE'I ZHABS KYI PADMOR PHYAG 'TSAL LO, ,MCHOG TU ZHI BA'I THUGS MNGA' RGYAL BA'I SRAS, ,LHAG PA'I LHA YIS RJES BZUNG GRUB PA'I GTZO, ,RTZE GCIG GRUB PA'I DGA' TSAL LAS
'ONGS PA, ,BSTOD TSIG PAD DKAR CHUN POS MCHOD PAR BGYI, ,LHO PHYOGS NOR 'DZIN DGA' MA'I MNGAL BZANG POR, ,SA SKYONG DGE BA'I RIGS KYI SA BON LAS, ,BYANG CHUB SEMS KYI RKANG 'THUNG SPYOD TSUL GYI, ,DRI BZANG PHYOGS KYI SKYED TSAL
GSAL BAR 'GENGS, ,RING POR MA THOGS GRUB PA'I MAN NGAG GI ,SPRINGS YIG BDUD RTZI'I MTSAMS SBYOR MA NYAMS PAS, ,'JAM DBYANGS GZHON NU'I ZHAL BZANG MNGON DGA' BA, ,DE YI 'DREN BYED LAM DU MNGON SUM GYUR, ,DGE BA'I YA LAD
BGOS PA'I DPA' BO NI, ,DUS KYI LNGA PA'I MTHA' LA BSTEN PA NA, ,DE YI DRIN GYIS 'TSO BA 'BYUNG PO'I YUM, ,DPUNG PA'I KA BAS 'DEGS SLAD CHAS PAR GYUR, ,GZI 'BAR GDONG LNGA'I KHRI LA GZHON NU'I GZUGS, ,LI KHRI'I LCUG PHRAN MDZES PA'I ZLOS
GAR BZHIN, ,GSAL BAR MTHONG TSE DE YIS RGYAL PO'I DPAL, ,SBRUL GDUG CHAGS PA'I TSANG TSING BZHIN DU DGONGS, ,DE MA THAG TU DPAL LDAN N'A LENDRAR, ,DGE BA'I LHA LAS MCHOG DUL NGUR SMRIG GI ,RGYAL MTSAN LHA DANG BCAS PA'I 'JIG RTEN

@012B LA; ;CHAGS BRAL MTSON PA'I SLAD DU GSAL BAR BZHES, ,PHYI ROL G-YENG BA'I DGRA SDE MA LUS PA ,DUG GSUM NYON MONGS DPUNG DANG LHAN CIG TU, ,PHAM PAR MDZAD TSE MDA' LNGA'I SGRO LDAN YANG, ,STOBS LDAN BZHIN DU MYA NGAN SA 'OG ZHUGS,,
'JAM DBYANGS GSUNG GIS RTAG TU BCUD LDAN ZHING, ,BDE CHEN GNAS LAS MI G-YO RDO RJE'I THUGS, ,NYIN BZHIN MKHAS PA'I BYA BAS DUS MDA' YANG, ,PHYI ROL TSUL LA BHU SU KU ZHES GRAGS, ,MNGON PAR SHES PA'I LTA BYED DANG BRAL BAS, ,'DI
NI DGE SBYONG TSUL LAS NYAMS SO ZHES, ,RAB SMAD MTHON PO'I KHRI LA MGON PO KHYOD, ,ZHUM PA BSKYED PHYIR DAM CHOS STON PAR GSOL, ,RI DBANG LTA BUR MTHO BA'I SPOBS PA DANG, ,MKHA' LTAR PHA MTHA' BRAL BA'I MKHYEN PA YIS, ,ZAB CING RGYA CHE'I
SNGON MED GANd'I'I DBYANGS, ,PHYOGS KYI BU MO'I RNA BAR GSAL BAR BSGRAGS, ,NYID KYI SPANGS RTOGS TSUL LA 'GRAN PA BZHIN, ,JE MTHO JE MTHOR RDZU 'PHRUL GSHOG RLABS KYIS, ,'CHI MED LAM DU GSHEGS TSE KUN GYI YID, ,DAD DANG MIG MTSOR
MCHI MA'I CHU THIGS G-YOS, ,GZHAN YANG BGRANG YAS CHO 'PHRUL SNA TSOGS KYIS, ,'THAB RTZOD LTA BA NGAN LAS BZLOG PA DANG, ,PHONGS RNAMS GTONG BA'I PHYAG GIS DBUGS PHYUNG ZHING, ,DREGS LDAN DREGS PA'I RI BO BSNYIL BAR MDZAD, ,'BUM
PHRAG SA YI BDAG PO GZI 'OD CAN, ,LOG LTA'I 'DREN BYED SREG LA DUS MTHA'I ME, ,GRUB PA'I MTSON GYIS LHA MIN SROG 'PHROG PA'I, ,DBANG PO'I LAG NYAL LA YANG LAN BRGYAR 'GONGS, ,KHYAD PAR 'KHYOG LDAN PIR GYIS GO 'BYED NGOS, ,PHYUGS

@013A *, ,BDAG GZHAL MED MTSON GYIS BKRA BA NA, ,'THOR BYED DRI YI BZHON PAS MTHAR BDAS TE, ,THUB BSTAN NYI MA STONG LTAR GSAL BAR MDZAD, ,DE LTAR RGYAL BA'I SRAS KYI SPYOD TSUL LA, ,CHA TZAM BSTOD LAS BYUNG BA'I DGE BA DES, ,TSE
RABS KUN DU RLABS CHEN SNYING STOBS KYIS, ,RGYAL SRAS KUN GYI MDZAD PA SGRUB GYUR CIG ,CES RGYAL SRAS ZHI BA LHA LA RNAM THAR DANG MTHUN PAR BSTOD PA PADMA DKAR PO'I CHUN PO ZHES BYA BA 'DI NI SKYES MCHOG BLO GROS TSUL KHRIMS PAS BSKUL BA'I NGOR MANG DU THOS PA'I SNYAN NGAG MKHAN
BTZUN PA DGE 'DUN RGYA MTSO DPAL BZANG POS RGYAL MTSAN MTHON PO'I DBEN GNAS DAM PAR NYE BAR SBYAR BA'O,, ,, ` MKHAS GRUB RJE'I BSTOD PA NI, LHA DANG BCAS PA'I 'JIG RTEN THAMS CAD LA, ,CHOS KYI SGO MO BRGYAD KHRI BZHI STONG GI ,SENG GE'I NGA RO SGROG LA
ZLA BRAL BA, ,MKHAS GRUB CHOS RJE'I ZHABS LA GSOL BA 'DEBS, ,GRUB PA'I GNAS MCHOG DPAL LDAN SHAMBHA LA'I, ,RIGS LDAN RIGS KYI GTZOR GYUR GRAGS PA NI, ,DGE LEGS DPAL ZHES SA STENG MKHAS RNAMS KYI, ,GTZUG GI RGYAN DU SPRUL LA
GSOL BA 'DEBS, ,PHYOGS 'DIR MKHAS RLOM RI DVAGS MA LUS PA, ,KHYOD KYI LUNG RIGS NGA RO MI BZAD PAS, ,CHES CHER SKRAG MDZAD SMRA BA'I GTZUG RGYAN ZHES, ,'JIG RTEN GSUM NA GRAGS LA GSOL BA 'DEBS, ,SGYU MA LTA BU'I CHOS KYI DON
RTOGS NAS, ,SGYU MA LTA BUR NGA NI SANGS RGYAS ZHES, ,SKAL LDAN 'GRO LA DNGOS SU 'DOMS MDZAD PA, ,RDO RJE 'CHANG DBANG KHYOD LA GSOL BA 'DEBS, ,BDE CHEN CHOS SKU'I NGANG DU RTAG BZHUGS KYANG, ,KLU SGRUB SRAS KYI THU BO LEGS LDAN 'BYED, ,AA

@013B BHYA YA SOGS MKHAS DANG GRUB PA'I TSUL, ,'DZIN MDZAD BLA MA MCHOG LA GSOL BA 'DEBS, ,RGYAL BA KUN DNGOS RJE BTZUN TZONG KHA PA'I, ,SRAS KYI THU BO MNYAM MED DGE LEGS DPAL, ,CUNG ZAD BSTOD LAS BYUNG BA'I BSOD NAMS DES, ,'GRO KUN
THEG MCHOG MGON DANG LDAN GYUR CIG ,PHYOGS 'DIR YAB SRAS BLA MA'I 'PHRIN LAS KYI, ,NYIN MO'I DBANG PHYUG 'OD ZER STONG 'BAR BAS, ,LOG SMRA MUN PA'I TSOGS KUN DRUNGS PHYUNG STE, ,PHAN BDE'I 'DAB BRGYA RTAG TU RGYAS PAR SHOG ,CES PA 'DI
NI BTZUN PA DGE 'DUN RGYA MTSO DPAL BZANG POS DON GNYER CAN 'GA' ZHIG GIS BSKUL BA'I NGOR CHOS GRVA CHEN PO RTZED THANG DU SMRAS PA'O,, ,, ` KHAMS GSUM CHOS KYI RGYAL PO THAMS CAD MKHYEN PA DGE 'DUN GRUB PA DPAL BZANG PO LA BSTOD PA MKHAS PA DGYES PAR
BYED PA'I MCHOD SPRIN RGYA MTSO ZHES BYA BA, MGON PO 'JAM PA'I DBYANGS LA PHYAG 'TSAL LO, ,KHAMS GSUM DBANG PHYUG BYE BA'I RAL PA LA, ,GANG GI ZHABS KYI CHU SKYES NGAL GSO BA, ,THUB BSTAN GLING BZHI'I BDAG PO DGE 'DUN GRUB, ,THEG MCHOG
'KHOR LOS SGYUR BA KHYOD LA 'DUD, ,DPAL LDAN CHOS DBYINGS NAM MKHA' YANGS PA LAS, ,SHUGS DRAG BRTZE BA'I RTA LJANG GIS DRANGS TE, ,THUB BSTAN SHAR RI'I RTZE MOR NGAL GSO BA, ,SNGON MED NAM MKHA'I NOR BU KHYOD LA 'DUD, ,SNGON BSAGS
TSOGS GNYIS CHU SHEL LAS GRUB CING, ,LEGS BSHAD 'OD DKAR STONG GI DRA BA CAN, ,BLO BZANG BSTAN PA'I KU MUD BZHAD PA'I DPAL, ,BSHES GNYEN RGYU SKAR BDAG PO RGYAL GYUR CIG ,THUB DBANG BSTAN PA'I RIN CEN KHUR CHEN GYIS, ,BLO GROS

@014A *, ,PHRAG PA'I BRTAN PA PHROGS GYUR KYANG, ,NGAL GSO MED PAR GZHAN PHAN GOM PA NI, ,RINGS PAR 'GOD PA'I ROL RTZED CAN DER 'DUD, ,GZHUNG LUGS BYE BA'I RAL PA'I KHUR 'CHANG BA, ,KHYOD NYID MI BZAD RIGS PA'I SDER 'PHRENG
GIS, ,PHAS RGOL GLANG PO DREGS PA STONG GI SROG ,CIG CAR 'PHROG BYED GDONG LNGA'I DBANG PO RGYAL, ,KHOR YUG RI BO'I KHONGS 'DIR SHONG MIN PA'I, ,MGON PO KHYOD KYI YON TAN RIN CEN GYI, ,KHUR CHEN MI BZAD SHIN TU CHES LCI BAS, ,GSER LDAN
DGA' MA NGAL BA'I DKA' THUB BSTEN, ,MTHU STOBS DPUNG TSOGS YAN LAG BZHI LDAN PAS, ,ME TOG MDA' CAN G-YUL NGO PHAM BYAS TE, ,BDE GSHEGS BSTAN PA'I SA CHEN LEGS SKYONG BA, ,'JIGS MED PHYOGS LAS RNAM RGYAL KHYOD LA 'DUD,,
PHYIN DRUG RAB DKAR MCHE BA'I 'KHOR LO YIS, ,NYON MONGS 'DAM BU'I TSAL KUN 'JOMS BYED CING, ,GZHAN PHAN KHUR GYIS NAM YANG MI NGAL BA, ,MKHAS MCHOG GNYIS 'THUNG DBANG PO KHYOD LA 'DUD, ,KHYOD KYI LEGS BSHAD BDUD RTZI'I DGA'
STON GYIS, ,YID KYI BRTAN PA PHROGS PA'I BUNG BA DAG ,GANG GI YON TAN BSNGAGS BYED MGRIN PA'I GLU, ,PHYOGS KUN RNA BA'I BCUD LEN SPRO BAR BYED, ,DPAL LDAN MKHAS PA'I PHO NYA BYE BA YIS, ,GANG GI GRAGS PA'I ME TOG PHRENG BA DAG ,NYIN BZHIN
PHYOGS KYI BU MO'I MGRIN PA LA, ,RNAM PAR BKOD PA'I MDZES SDUG CI YANG 'DZIN, ,DNGOS GRUB RIN CEN BYE BAS GANG GYUR PA'I, ,RDO RJE 'CHANG DBANG GZHUNG LUGS CHU GTER CHER, ,LUNG RIGS SKYA BA 'DZIN PAS DBANG SGYUR BA, ,MKHAS PA'I DED

@014B DPON DBANG PO KHYOD LA 'DUD, ,TSOGS GNYIS RNAM DAG 'DZIN MA'I KHYON YANGS LAS, ,DON GNYIS LHUN GRUB 'DOD DGU'I DPAG BSAM CHE, ,SKU GNYIS 'BRAS BU'I SNYE MAS G-YUR ZA BA, ,LEGS 'KHRUNGS 'GRO BA'I NYER 'TSO KHYOD PHYAG 'TSAL,,
MDOR NA RGYAL BA'I MKHYEN BRTZE NUS PA KUN, ,GCIG TU BSDUS NAS BSHES GNYEN TSUL 'DZIN PA, ,BLO BZANG BSTAN PA'I GNYEN CIG KHYOD ZHABS LA, ,RTAG TU GUS PA'I YID KYIS PHYAG 'TSAL LO, ,DE LTAR BSTOD PA'I DGE BAS BDAG CAG RNAMS,,
THEG MCHOG BSHES GNYEN DAM PAS RJES BZUNG STE, ,RGYAL BA'I GSUNG RAB KUN GYI TSIG DON LA, ,MKHAS PA'I MKHAS PAR 'GYUR BAR BYIN GYIS RLOBS, ,TSE 'DI'I RNYED DANG BKUR STI MNOG CHUNG ZHING, ,MYUR DU 'CHI DANG SKYE BA'I NGANG TSUL DAG,
JI BZHIN SHES NAS JI LTAR THOS PA'I DON, ,RTZE GCIG NYAMS SU LEN PAR BYIN GYIS RLOBS, ,BDAG KYANG DENG NAS TSE RABS THAMS CAD DU, ,BSTAN DANG 'GRO BA'I DON GYIS MI NGAL ZHING, ,RLABS CHEN SPYOD PAS NYIN MTSAN DUS KUN TU, ,RDZOGS
PA'I SANGS RGYAS SGRUB PAR BYIN GYIS RLOBS ,CES KHAMS GSUM CHOS KYI RGYAL PO THAMS CAD MKHYEN PA DGE 'DUN GRUB PA DPAL BZANG PO'I ZHAL SNGA NAS LA BSTOD PA MKHAS PA DGYES PAR BYED PA'I MCHOD SPRIN RGYA MTSO ZHES BYA BA 'DI NI SDE SNOD 'DZIN PA SDOM BRTZON BYAMS PA CHOS KYI RGYAL MTSAN
GYIS BSKUL BA'I NGOR, GANGS RI'I KHROD KYI SNYAN DNGAGS MKHAN DGE 'DUN RGYA MTSO DPAL BZANG POS GTZANG BKRA SHIS LHUN PO'I CHOS GRVA CHEN POR SBYAR BA'O,, ,, ` DPAL LDAN BLA MA DAM PA'I ZHAL SNGA NAS LA BSTOD PA, RJE BTZUN DAM PA DE'I ZHABS LA PHYAG 'TSAL LO,

@015A *, ,'JIG RTEN DBANG PHYUG THUGS KYI NAM MKHA' LAS, ,BRTZE BA'I RTA LJANG SHUGS KYIS DRANGS PA YI, ,DPAL LDAN BLA MA MKHYEN BRTZE'I TSA ZER CAN, ,GDUL BYA PADMO'I GNYEN LA GSOL BA 'DEBS, ,'GRO BA KUN LA DGA' BDE LEGS PA'I
DPAL, ,STZOL MDZAD THUB BSTAN RIN CEN RGYAL MTSAN 'DZIN, ,DPAL LDAN BLA MA SKAL BZANG GDUL BYA'I MGON, ,BKA' DRIN CHEN PO'I ZHABS LA GSOL BA 'DEBS, ,SNGON BSAGS DGE TSOGS CHU GTER CHE LAS 'ONGS, ,GANGS CAN KHYAB 'JUG
LAM LAS MNGON PAR 'PHAGS, ,DREGS LDAN RAL PA'I NGOS LA ZHABS RDUL GYI, ,'OD DKAR 'PHRENG BA 'GOD LA GSOL BA 'DEBS, ,GANG GI BKA' YI SPRINGS YIG PHYOGS KUN GYI, ,MKHAS PA KUN GYI MGO BOR NGAL GSO BA, ,KHYOD KYI GRAGS PA'I PHO
NYAS KHOR YUG GI ,KHONGS KUN RNAM PAR 'GENGS LA GSOL BA 'DEBS, ,RNAM DAG TSUL KHRIMS RTZA BA RAB BRTAN CING, ,MKHYEN RAB YAL GA YON TAN ME TOG BKRA, ,SKU GSUM 'BRAS BU'I SNYE MAS G-YUR ZA BA, ,GDUL BYA'I RE 'DOD SKONG LA
GSOL BA 'DEBS, ,RNAM DAG RGYUD SDE BZHI YI BANG RIM CAN, ,RIM GNYIS NYI ZLA'I SKA RAGS RNAM PAR BCINGS, ,RIG 'DZIN GSER RI'I DBUS NA MNGON MTHO BA, ,RDO RJE 'DZIN PA'I ZHABS LA GSOL BA 'DEBS, ,DGE BA 'DI YIS BDAG GZHAN
MA LUS PA, ,MGON PO KHYOD KYI ZHABS PAD GUS BSTEN TE, ,RGYAL BA'I GSUNG RAB NYAMS SU BLANGS PA LAS, ,RDO RJE 'CHANG GI GO 'PHANG THOB GYUR CIG ,CES MKHAN PO RIN PO CHE KUN DGA'I MTSAN CAN GYI ZHAL SNGA NAS LA GSOL BA 'DEBS PA'I TSUL 'DI NI, SDE SNOD

@015B 'DZIN PA SAm GHA'I MING CAN GYIS BSKUL BA'I NGOR, RJE NYID KYI ZHABS RDUL SPYI BOR LEN PA DGE 'DUN RGYA MTSOS SPRO BA LHUR LEN PA'I SGO NAS JA'I GRAL DU SBYAR BA'O,, ,, ` BLA MA DAM PA'I ZHABS LA PHYAG 'TSAL LO, ,MI DMAN KUN DGA'I 'OD TSOGS GA BUR GYIS, ,CHES DKAR
BDE LEGS RANG BZHIN GZHAL MED KHANG, ,RIN CEN RGYAL MTSAN GZHAN BZHIN BSLAB GSUM GYI, ,DPAL 'BYOR BZANG PO 'PHROG BYED LA 'KHU BZHIN, ,DMAR SER THUN MTSAMS BLA GOS DRA BA CAN, ,BAG YOD BDUD RTZI'I 'OD KYI ZLA TSES NI, ,CHU
LDAN GSAR PA'I KHENGS PA NYAMS BYAS SHING, ,DRANG SRONG TSOGS RNAMS NAGS MTHAR BROS SAM SNYAM, ,BGRANG YAS MKHAS DANG GRUB PA'I LEGS BSHAD KYI, ,BDUD RTZI KHYOD THUGS SHEL BUM LA BRTEN PA, ,ZLA SHAR 'O MA'I CHU GTER 'PHYUR BA'I RLABS,,
MAN DHA RA YI DBU BA BRTZEGS PA BZHIN, ,DAD PA'I NYI 'OD KYIS BCUS BCU PHRAG GI ,KU MUD THAL MO MDZES LDAN RANG BYUNG NI, ,COD PAN SA LA LHUNG TSE NOR LDAN MA'I, ,KHENGS LDAN TSOGS LA 'PHYA BAS DGOD PA BZHIN, ,BRGYA PHRAG MKHYEN BRTZE'I
TSON BRGYAS 'BYUNG PO'I YUM, ,DU GU LA YIS KHEBS PA'I SKAL BZANG NI, ,RDZOGS LDAN GSAR DU 'ONGS 'DI YA MTSAN ZHES, ,PHYOGS BCU'I RGYAL RNAMS CIG CAR KHONG BZHAD MDZAD, ,PAD DKAR 'DAB BRGYA DGOD PA'I YAN LAG CAN, ,ZLOS GAR
GUR GUM ZOL LA BRTEN PA NA, ,'DI YIS THUB PA'I GDAN KHRI PHROGS SNYAM NAS, ,MA PHAM PHRAG DOG DPYANG THAG 'DZIN LAGS GRANG, ,PHAN DANG BDE BA'I CHU GTER NYAL 'GRO'I TSOGS, ,GANG NA DOG PA MED PAR NGAL GSO BA, ,SNGON MED RI BYI 'DI 

@016A *, ,YIS SBYIN MA'I BU, ,SRED NYON ZUNG 'DI CI STE ZHUM MI BGYID, ,MGON KHYOD ZHABS SEN BANTU DZI WA KA'I, ,LAN TSAR G-YO BA MYOS LDAN DPYID KYI NI, ,DPAL MO GSAR DU 'ONGS PA'I 'JO SGEG GIS, ,'DAB BRGYA DGOD PA'I ZHING LA CO
'DRI BZHIN, ,LNGA PA'I ZOL LA NYER BRTEN SGYU MA YIS, ,SRID 'DI'I NGANG TSUL 'GRO LA 'DOMS PA NA, ,BDE SOGS BLA GOS DRA BA DANG 'GROGS PA'I, ,'CHI MED 'DAB BRGYA'I PHRENG BAS CHU MTHONGS 'GOG ,BSOD NAMS BRGYA PA'I GZI 'BAR NYI MA'I
GNYEN, ,LEGS DPYAD 'BRAS BU 'GRO LA NGOM PA BZHIN, ,MI ZAD RGYAN GYI 'KHOR LOS DUS MTHA'I BAR, ,RNAM ROL KHYOD ZHABS PADMOR GUS PHYAG 'TSAL, ,DE LTAR BLA MA MCHOG GI YON TAN TSOGS, ,SDEB LEGS NGAG GI SRAD BUR BRGYUS PA LAS,,
RNAM DKAR ZLA 'OD DANG MTSUNGS KUN KHYAB NGOS, ,GANG BAS 'GRO KUN SANGS RGYAS THOB PAR SHOG ,CES 'PHAGS PA 'JIG RTEN DBANG PHYUG GI RNAM 'PHRUL, DON GYI SLAD DU MTSAN NAS SMOS TE MKHAN PO RIN PO CHE KUN DGA' BDE LEGS RIN CEN RGYAL MTSAN DPAL BZANG PO'I ZHAL
SNGA NAS LA BSTOD PA'I RAB TU BYED PA 'DI NI, CHA MAL NAS DPON PO AA 'DZAM PA'I GSUNG GIS BSKUL NAS SNYAN DNGAGS MKHAN GYI COD PAN DGE 'DUN RGYA MTSO'I DPAL GYIS NYE BAR SBYAR BA'O,, ,, ` NA MO A'A RYA MANYDZU SHR'I YE, SA BCU'I DBANG PHYUG RGYAL SRAS PAD DKAR CAN,
THUGS RJE'I DBANG GIS BSHES GNYEN TSUL BZUNG NAS, ,'GRO RNAMS THAR PAR 'KHRID MDZAD DGE BA'I BSHES, ,BKA' DRIN MNYAM MED ZHABS LA PHYAG 'TSAL LO, ,KUN LA DGA' BDE'I DPAL RAB SKYED MDZAD CING, ,LEGS BSHAD RIN CEN RGYAL

@016B MTSAN 'DZIN PA'I DPAL, ,BZANG PO'I MDZAD PAS THUB BSTAN GSAL MDZAD PA, ,THEG MCHOG DGE BA'I BSHES LA PHYAG 'TSAL LO, ,'BUM PHRAG 'DUL BA'I TSIG DON KUN LA MKHAS, ,RNAM DAG BSLAB PA MIG 'BRAS LTA BUR GZIGS, ,NYES LTUNG DRI
MAS MA GOS 'DUL BA 'DZIN, ,DRANG SRONG NGUR SMRIG 'CHANG LA GSOL BA 'DEBS, ,SDUG BSNGAL BYE BAS MNAR BA'I 'GRO BA 'DI, ,BU GCIG LTA BUR DGONGS PA'I THUGS RJE YIS, ,NGES PAR THAMS CAD MKHYEN PAR 'KHRID MDZAD PA, ,SEMS DPA'
CHEN PO'I ZHABS LA GSOL BA 'DEBS, ,RDO RJE 'CHANG DBANG GZHUNG LUGS 'DAB BRGYA'I TSAL, ,'BYED MKHAS MKHYEN PA'I 'OD STONG DRA BA CAN, ,SKU BZHI'I DKYIL 'KHOR YONGS RDZOGS NYIN MOR BYED, ,KHYAB BDAG RDO RJE 'DZIN LA GSOL BA 'DEBS,,
THABS SHES GSHOG RLABS G-YO BA'I RLUNG SHUGS KYIS, ,MTHA' GNYIS G-YANG SAR NAM YANG MI LTUNG ZHING, ,BDAG LTA'I KLU DBANG TSOGS KYI SROG 'PHROG PA, ,MKHAS MCHOG MKHA' 'GRO'I GTZO LA GSOL BA 'DEBS, ,NOR 'DZIN SGEG MO'I KHYON
'DIR MGON KHYOD KYIS, ,CHOS KYI RNGA DBYANGS 'BUM PHRAG BSGRAGS GYUR PAS, ,DE TSE KUN GYIS THUB DBANG GNYIS PA ZHES, ,BSNGAGS PA DON DANG LDAN LA GSOL BA 'DEBS, ,RGYAL BA KUN GYI GDUNG 'TSOB BLO BZANG ZHES, ,GRAGS PA'I RNGA CHEN
'BUM PHRAG RDUNG BA'I DPAL, ,CHOS KYI RGYAL PO GANG DE'I RGYAL SRID LA, ,DBANG SGYUR GRUB PA'I GTZO LA GSOL BA 'DEBS, ,GANG THUGS CHOS DBYINGS KUN GSAL LANG TSO LA, ,RTAG TU 'GROGS PA'I RTZE DGA' MI GTONG YANG, MTHA' YAS SPRUL PA'I

@017A *, ,'OD STONG 'GYED MKHAS PA, ,SKAL BZANG PADMO'I GNYEN LA GSOL BA 'DEBS, ,GSER LDAN MDZES PA'I PHANG PAR RAB BLANGS PA'I, ,'DOD DGU'I DPAG BSAM 'BRAS BZANG SNYE MA YIS, ,G-YUR ZA LDEM PA 'CHI MED BDUD RTZI YI, ,DNGOS
GRUB MCHOG SBYIN MDZAD LA GSOL BA 'DEBS, ,'DI'I PHYI'I LEGS TSOGS KUN GYI 'BYUNG GNAS MCHOG ,THEG MCHOG DGE BA'I BSHES GNYEN KHYOD MNYES NAS, ,KHYOD ZHAL PADMO'I SGO LAS LEGS 'ONGS PA, ,BDUD RTZI'I BCUD BZANG RGYUN DU BSTEN
PA'I MTHUS, ,SGRIB GNYIS NAD RNAMS KUN LAS RGYAL GYUR TE, ,STOBS BCU MNGA' BA'I GO 'PHANG BRNYES PA'I TSE, ,MI BZAD 'KHOR BAR YUN RING 'KHYAMS PA RNAMS, ,GO 'PHANG MCHOG DER 'KHRID PAR BYIN GYIS RLOBS, ,DGE BA 'DI YIS RDZE
BTZUN THUGS RJE'I GTER, ,KHYOD SKU RI DBANG LTA BUR BRTAN PA DANG, ,KHYOD GSUNG LEGS BSHAD GRU CHAR STONG PHAB PAS, ,BDAG SOGS MKHA' KHYAB GDUL BYA'I DPAL GYUR CIG, CES RJE BTZUN DAM PA THUGS RJE CHEN PO DANG LDAN PA 'JIG RTEN DBANG PHYUG GI RNAM
'PHRUL DON GYI SLAD DU MTSAN NAS SMOS TE 'JAM PA'I DBYANGS KUN DGA' BDE LEGS RIN CEN RGYAL MTSAN DPAL BZANG PO'I ZHAL SNGA NAS LA BSTOD PA'I RAB TU BYED PA 'DI NI, RJE NYID KYI ZHABS ZUNG COD PAN GYI RGYAN DU 'DZIN PA'I BTZUN PA DGE 'DUN RGYA MTSO DPAL BZANG POS, CHOS GRVA CHEN PO GNAS RNYING
GI BYA 'DABS YOL GSER KHANG DU SBYAR BA'O,, ,,` DUS GSUM RGYAL BA THAMS CAD KYI MKHYEN BRTZE GCIG TU BSDUS PA'I NGO BO, DPAL LDAN BLA MA DAM PA MKHAS GRUB NOR BZANG RGYA MTSO'I ZHAL SNGA NAS KYI RNAM PAR THAR PA RGYA MTSO LTA BU LAS CHA SHAS

@017B TZAM GYI SGO NAS GSOL BA 'DEBS PA DNGOS GRUB GNYIS KYI BANG MDZOD CES BYA BA, RJE BTZUN GRUB PA'I DBANG PHYUG DE NYID KYI ZHABS KYI PADMOR DUS THAMS CAD DU GUS PAS PHYAG 'TSAL LO, ,RAB 'BYAMS PHYOGS BCU'I JI SNYED RGYAL RNAMS KYI, ,RMAD
BYUNG MKHYEN BRTZE NUS PA MA LUS PA, ,THEG MCHOG BSHES GNYEN GZUGS KYIS RNAM ROL BA, ,ZLA MED DAM PA'I MGON LA GSOL BA 'DEBS, ,LEGS BSHAD 'DOD DGU'I 'BYUNG GNAS YID BZHIN NOR, ,BSKAL BZANG GDUL BYA'I RE SKONG DPAG
BSAM SHING, ,LUNG RIGS RLABS 'PHRENG G-YO BA'I RGYA MTSO CHE, ,MKHAS GRUB BLA MA MCHOG LA GSOL BA 'DEBS, ,SNGON BSAGS RNAM DKAR LEGS SPYAD ZLA MED PAS, ,MKHAS DANG GRUB PA'I 'BYUNG GNAS RTA NAG CES, ,GRAGS PA'I BA DAN DKAR
BAR BSAMS BZHIN DU, ,MTHON PO'I RIGS SU 'KHRUNGS LA GSOL BA 'DEBS, ,GANG SKU'I ZLA SHEL YUM GYI MKHA' DBYINGS LAS, ,SHAR MA THAG TU DAD DANG BLO GROS SOGS, ,DPAG DKA' YON TAN BDUD RTZI'I 'OD DKAR GYIS, ,'DZIN MA'I KHYON
KUN 'GENGS LA GSOL BA 'DEBS, ,'BYOR PA'I TSOGS KYIS YONGS GANG KHYIM GYI DPAL, ,SBRUL GDUG CHAGS PA'I TSANG TSING LTAR DGONGS NAS, ,NGUR SMRIG RGYAL MTSAN BZHES TSE SH'AKYA'I SRAS, ,KUN GYI GTZO BOR GYUR LA GSOL BA 'DEBS, ,MKHAS
DANG GRUB PA'I BLA MA MANG BSTEN NAS, ,SDE SNOD GSUM DANG RGYUD SDE RNAM BZHI SOGS, ,RGYAL BA'I BKA' DANG DGONGS 'GREL MA LUS LA, ,SBYANGS PA MTHAR PHYIN MDZAD LA GSOL BA 'DEBS, ,ZAB CING RGYA CHE'I GSUNG RAB MA LUS LA, ,RMAD BYUNG

@018A *, ,SNYING STOBS SHUGS DRAG BRTZON 'GRUS DANG, ,RGYA CHEN GTING DPAG DKA' BA'I BLO GROS KYIS, ,ZLA MED MKHAS PAR GYUR LA GSOL BA 'DEBS, ,'DZAM GLING RGYAN GYUR 'PHAGS YUL MKHAS RNAMS KYI, ,GZHUNG LUGS KUN LA ZLA DANG
BRAL GYUR PAS, ,MKHAS PA'I MDUN SAR 'JIGS MED SENG GE'I SGRA, ,LAN CIG MIN PAR BSGRAGS LA GSOL BA 'DEBS, ,LEGS SBYAR SGRA DANG MNGON BRJOD SNYAN DNGAGS DANG, ,SDEB SBYOR LA SOGS RIG GNAS RGYA MTSO CHE'I, ,MTHAR SON
TSOGS KYI NANG NA SMRA BA YI, ,KHYU MCHOG RLABS CHEN GYUR LA GSOL BA 'DEBS, ,KHYAD PAR DPAL LDAN DANG PO'I SANGS RGYAS KYI, ,RGYUD DON 'GREL LA RIGS LDAN GRAGS PA DANG, ,DBYER MED SRID PA GSUM NA ZLA BRAL BA, ,MTSUNGS MED DAM PA'I
MGON LA GSOL BA 'DEBS, ,DPAL LDAN 'DUS PA'I RTZA BSHAD RGYUD KUN DANG, ,ZAB MO MTHA' BRAL DBU MA CHEN PO'I LAM, ,JI BZHIN 'BYED LA 'PHAGS PA YAB SRAS DANG, ,DBYER MED BLA MA MCHOG LA GSOL BA 'DEBS, ,DE LTAR THOS BSAM
RGYA MTSO MTHAR SON NAS, ,CHOS BRGYAD SPROS PA'I ROL RTZED RGYANG BSRINGS TE, ,RTZE GCIG SGRUB PA'I RGYAL MTSAN 'DZIN PA LA, ,SA STENG 'GRAN ZLA BRAL LA GSOL BA 'DEBS, ,SKYON BRAL TSUL KHRIMS RNAM DAG GSER GYI GZHIR, ,ZHI LHAG ZUNG DU
'BREL BA'I YID BZHIN MTSOR, ,SPANGS RTOGS BANG RIM MNGON PAR MTHO BA CAN, ,GRUB MCHOG LHUN PO'I DBANG POR GSOL BA 'DEBS, ,SDUG BSNGAL GSUM GYIS NYAM THAG SRID PA'I GNAS, ,DMYAL ME BZOD DKA'I 'KHRUL 'KHOR LTAR GZIGS

@018B NAS, ,SDOM PA GSUM GYI BCAS MTSAMS MTHA' DAG LA, ,NYES PA'I DRI MA SPANGS LA GSOL BA 'DEBS, ,MTHA' MED 'KHOR BA'I KLONG ZAB 'JIGS RUNG BAR, ,CHUD PA'I 'GRO RNAMS BDAG NYID GCIG PU YIS, ,RINGS PAR BYANG CHUB MCHOG LA
DGOD BYA ZHES, ,DAM BCA'I KHUR CHEN BZHES LA GSOL BA 'DEBS, ,PHYIN DRUG SPYOD PA'I GRU CHEN MA BZUNG BAR, ,TSOGS GNYIS RGYA MTSO BRGAL BAR MI NUS ZHES, ,RGYAL SRAS KUN GYI RLABS CHEN SPYOD PA'I KHUR, ,'DZIN MDZAD DPA' BO MCHOG LA
GSOL BA 'DEBS, ,PHYI NANG CHOS KUN RTOG BTAGS 'BA' ZHIG LAS, ,YUL GYI STENG NAS GRUB PA RDUL TZAM MED, ,MED PA'I MTHA' BRAL ZAB MO'I GNAS LUGS LAS, ,RTAG TU G-YO BA MED LA GSOL BA 'DEBS, ,TSE GCIG NYID LA SKU GSUM GO
'PHANG DU, ,'DZEG PA'I THABS NI GNYIS PA GZHAN MED PAR, ,DGONGS NAS RIM GNYIS ZAB MO'I NYAMS LEN LA, ,NAM YANG G-YEL BA MED LA GSOL BA 'DEBS, ,MA DAG SKYE SHI BAR DO'I SNANG ZHEN NI, ,THABS MKHAS MCHOG GIS RGYAL BA'I SKU
GSUM DU, ,YID NGOR SGYUR BYED RIM PA DANG PO'I LAM, ,GOMS PA MTHAR PHYIN MDZAD LA GSOL BA 'DEBS, ,ZLA NYI'I RGYU BA SGRA GCAN GYIS ZOS PAS, ,TZANdA L'I YI BYIN ZAS RI BONG CAN, ,BZHUS PA'I BYANG CHUB SEMS KYI 'GRO LDOG LAS, ,BCU DRUG
DGA' BAS ROL LA GSOL BA 'DEBS, ,CHOS DBYINGS MAL DU 'OD GSAL BDE BA CHER, ,LAS KYI MGYOGS 'GRO RGYUN BCAD GNYID GYUR CING, ,LANGS TSE MKHA' KHYAB SGYU 'PHRUL DRA BA'I GAR, ,RNAM ROL 'KHOR LO'I GTZO LA GSOL BA 'DEBS, ,MKHAS

@019A *, ,DANG BLO GSAL SKYE BO MTHA' YAS DANG, ,SA SKYONG TSOGS DANG SKAL BZANG GDUL BYA'I TSOGS, ,MA NOR MDO DANG RGYUD SDE'I LEGS BSHAD KYIS, ,LHAG PAR TSIM MDZAD KHYOD LA GSOL BA 'DEBS, ,ZAB CING GTING DPAG DKA' BA'I
CHOS RNAMS KUN, ,DRI ZHING RMED LA MNGON DGYES CHOS KYI GTAM, ,BLO CHEN KUN GYIS GTING DPAG MI NUS PA, ,MKHYEN RAB DBANG PHYUG ZHABS LA GSOL BA 'DEBS, ,BU RAM SHING PA'I MDO SNGAGS GSUNG RAB KYI, ,DGONGS DON RGYAL BA GNYIS PA
TZONG KHA PAS, ,LEGS PAR BKRAL BA'I SROL ZHUGS LEGS BSHAD KYI, ,'PHRENG BA SNGON MED SPEL LA GSOL BA 'DEBS, ,ZHING GZHAN GSHEGS PAR MNGON DU PHYOGS PA'I TSE, ,DPAG BSAM RKANG 'THUNG YID BZHIN RGYA MTSO'I DBUS, ,MTSAN DPE'I
GZI 'BAR NAM MKHA'I KHYON GANG BA'I, ,'JAM DBYANGS GZHON NU GZIGS LA GSOL BA 'DEBS, ,MGON DE'I ZHAL GYI BDUD RTZI'I 'DZUM DKAR LAS, ,MKHA' KHYAB 'GRO 'DI SANGS RGYAS GO 'PHANG LA, ,BDAG NYID KHO NAS NGES PAR DGOD DO ZHES,,
GSAL BAR MNGON SUM 'DOMS LA GSOL BA 'DEBS, ,SHIN TU LKOG TU GYUR PA'I GNAS RNAMS KYANG, ,CHAGS THOGS SPANGS PA'I TSUL GYIS MNGON SUM GZIGS, ,SRAS BCAS RGYAL BA'I ZHAL DANG TING 'DZIN GYI, ,SGO BRGYA MNGON DU GYUR LA GSOL
BA 'DEBS, ,CHOS 'KHOR LHA SAR ROL MO DKROL BA'I SKAD, ,'OL KHA'I GNAS 'DIR BDAG GIS GSAL BAR THOS, ,RTOG BTAGS RTEN 'BREL SNANG BA MTSAR CHE ZHES, ,DGYES BZHIN 'KHOR LA BKA' STZAL GSOL BA 'DEBS, ,MGON KHYOD ZUNG

@019B 'JUG RDO RJE'I SKU BRNYES KYANG, ,DGUNG LO BCU PHRAG DGU DANG GCIG 'DAS TSE, ,PHUNG PO RNYING PA'I ZA MA TOG SPANGS NAS, ,DAG PA'I ZHING DU GSHEGS LA GSOL BA 'DEBS, ,DE TSE DPA' BO MKHA' 'GRO'I LHA TSOGS KYIS, ,LHA YI ROL MO'I SGRA
BSGRAGS RIN CEN GYI, ,ME TOG CHAR PHAB NAM MKHA' DBANG PO'I GZHUS, ,RTAG TU KHYAB PAR MDZAD LA GSOL BA 'DEBS, ,NYID KYI PHUNG KHAMS SKYE MCHED MA LUS PA, ,NGES PAR LHA DANG LHA MO'I RANG BZHIN ZHES, ,SKU GDUNG LHA SKU RING BSREL BYUR
BUR GYUR, ,GZHAN DON MTHAR PHYIN KHYOD LA GSOL BA 'DEBS, ,MGON KHYOD YON TAN RGYA MTSO CHEN PO LAS, ,CHU THIGS TZAM ZHIG BRJOD PAS BDAG CAG RNAMS, ,RJE BTZUN BLA MA KHYOD DANG MI 'BRAL BAR, ,KHYOD GSUNG BDUD RTZIS 'TSO BAR BYIN
GYIS RLOBS, ,RNYED DKA' 'JIG PAR SLA BA'I DAL 'BYOR 'DI, ,YID BZHIN NOR LTAR MCHOG TU GCES PA'I BLOS, ,DON MED CHOS BRGYAD BYA BAS MI G-YEL BAR, ,RTAG TU SNYING PO LEN PAR BYIN GYIS RLOBS, ,'KHOR BA'I GNAS KUN ME 'OBS LTAR
MTHONG ZHING, ,'GRO KUN DRIN CAN PHA MAR SHES GYUR PAS, ,BCOS MIN BYAMS DANG SNYING RJES YID DRANGS NAS, ,BYANG CHUB SEMS GNYIS 'BYONGS PAR BYIN GYIS RLOBS, ,RGYAL BA'I BKA' DANG DGONGS 'GREL MA LUS PA, ,GDAMS PA'I MCHOG TU
SHAR NAS DE YI DON, ,RTZE GCIG NYID DU NYAMS SU BLANGS PA LAS, RANG GZHAN DON GNYIS 'GRUB PAR BYIN GYIS RLOBS, ,BYANG CHUB SEMS DANG 'KHRUL MED LTA BA DANG, GSANG CHEN LAM GYI MTHAR THUG RIM PA GNYIS, ,NYAMS SU BLANGS PAS SKU

@020A *, ,BZHI'I GO 'PHANG MCHOG ,THOB NAS 'GRO KUN 'DREN PAR BYIN GYIS RLOBS, ,SANGS RGYAS KUN GYI YON TAN BRJOD PA BAS, ,BLA MA'I YON TAN CUNG ZAD BRJOD PA YANG, ,DON CHEN SHES NAS BSTOD PA'I RNAM DKAR GYIS, ,THEG MCHOG
BSHES DANG 'BRAL BA MED GYUR CIG ,MGON KHYOD ZHABS SEN RNAM PAR BKOD PA YI, ,'DZIN MA'I KHYON 'DIR NYER 'TSE KUN ZHI NAS, ,CHOS DANG SRID KYI DPAL 'BYOR RAB RGYAS TE, ,'GRO KUN PHAN BDE'I DPAL LA SPYOD PAR SHOG ,CES DPAL LDAN
BLA MA DAM PA MKHAS GRUB CHOS KYI RGYAL PO NOR BZANG RGYA MTSO'I ZHAL SNGA NAS KYI RNAM PAR THAR PA MDO TZAM DU BRJOD PA'I SGO NAS GSOL BA 'DEBS PA DNGOS GRUB GNYIS KYI BANG MDZOD CES BYA BA 'DI NI SA SKYONG CHOS KYI SPYAN LDAN NOR 'DZIN CHOS RGYAL GYI BKAS LEGS PAR BSKUL ZHING, CHA MAL NAS NANG SO
NGAG GI DON GRUB PAS BSKUL BA DANG, KHYAD PAR RANG GI DAD PAS KUN NAS BSLANG STE, RJE BTZUN BLA MA DE NYID KYI ZHABS RDUL SPYI BOR LEN PA, CHOS SMRA BA'I BTZUN PA DGE 'DUN RGYA MTSO'I DPAL GYIS 'OL KHA STAG RTZE'I PHO BRANG DU NYE BAR SBYAR BA'O,, ,, ` DPAL LDAN BLA MA DAM PA LA BSTOD PA
MU TIG GI PHRENG BA ZHES BYA BA, MGON PO 'JAM PA'I DBYANGS LA PHYAG 'TSAL LO, ,ZAB YANGS GSUNG RAB NAM MKHA' YANGS PA LA, ,RMAD BYUNG MKHYEN PA'I DKYIL 'KHOR RAB TU RGYAS, ,'PHRIN LAS BZANG PO'I 'OD DKAR DRA BA CAN, ,DPAL LDAN BLA
MA RAB GSAL ZLA BA RGYAL, ,'JAM DBYANGS THUGS KYI MKHA' DBYINGS NGOS LAS 'ONGS, ,GSUNG RAB PADMO'I DGA' TSAL BZHAD PA'I DPAL, ,SMRA BA'I NYI MA BLO GROS 'OD STONG CAN, ,'DZAM GLING MKHAS PA'I DBANG PO RGYAL GYUR CIG ,TSE RABS KUN

@020B TU RIG PA'I GNAS KUN LA, ,LEGS PAR SBYANGS PAS SHES BYA'I DKYIL 'KHOR KUN, ,JI BZHIN GZIGS PA'I MKHYEN PA'I SPYAN LDAN PA, ,'JAM DBYANGS GNYIS PA KHYOD LA GUS PHYAG 'TSAL, ,'DUL BA 'BUM SDE'I TSIG DON KUN RTOGS NAS, ,RNAM
DAG BSLAB PA'I GNAS LAS MI 'DA' BAS, ,'DUL BA 'DZIN PA KUN GYI COD PAN LA, ,NGAL GSO BGYID PA KHYOD LAS GZHAN NA GANG, ,ZAB DANG RGYA CHE CHOS MNGON YID BZHIN MTSOR, ,RNAM DPYOD GRU CHEN THOGS PA MED 'JUG PAS, ,DGONGS DON
DBANG GI RGYAL PO LEN PA LA, ,DENG SANG 'DI NA KHYOD LAS LHAG PA SU, ,DNGOS BSTAN STONG NYID PHRA MO'I DBYINGS CHEN POR, ,SBAS DON MNGON RTOGS NYI ZLA'I MDANGS GSAL BA, ,PHA ROL PHYIN PA'I GSUNG RAB NAM MKHA'I MTHA', ,MKHAS MCHOG
MKHA' LDING DBANG PO KHYOD KYIS RNYED, ,MDO DANG SDE BDUN DGONGS 'GREL 'GREL BSHAD KYI, ,DMAR SER RAL PA 'THUG PO'I KHUR 'CHANG ZHING, ,DNGOS STOBS RIGS PA'I GAD RGYANGS SGROG PA LA, ,ZLA MED SMRA BA'I SENG GE KHYOD LA 'DUD, ,RTAG DANG
CHAD PA'I MTHA' GNYIS LAS GROL BA'I, ,THABS SHES ZUNG DU 'BREL BA DBU MA'I LAM, ,JI BZHIN 'GREL LA 'PHAGS MCHOG KLU SGRUB DANG, ,DBYER MED SA STENG 'GRAN ZLA BRAL LA 'DUD, ,RGYUD SDE RNAM BZHI'I BANG RIM MTHO LDAN ZHING, ,RIM GNYIS
RNAL 'BYOR NYI ZLA'I SKA RAGS CAN, ,RIG 'DZIN GSER RI'I DBUS NA MNGON MTHO BA, ,KHYOD MIN LHUN PO'I DBANG PO GZHAN NA GANG, ,SGRA DANG SNYAN DNGAGS BZO YI RIG BYED SOGS, ,SHIN TU RGYA CHE'I THUN MONG RIG GNAS KUN, ,DENG SANG KHYOD KYI

@021A *, ,MKHYEN PA'I SPYOD YUL TE, ,MKHAS RLOM GZHAN GYIS DPAG PAR NUS MA LAGS, ,BYANG PHYOGS KHA BA 'DZIN PA'I NOR 'DZIN GZHIR, ,ZAB YANGS CHOS KYI SGRA CHEN SGROG PA LA, ,BLO BZANG DGE BA'I BSHES DANG MGON PO KHYOD, ,KUN LAS
KHYAD PAR 'PHAGS PAR BDAG GIS 'KHUMS, ,GZHUNG LUGS BYE BA'I CHU YI SNYING PO CAN, ,MKHYEN BRTZE'I CHU 'DZIN SHES BYA'I THA GRU 'JAL, ,DGAG SGRUB NAM MKHA'I DRIL CHEN SGROG MKHAS PAS, ,GRANGS MED LEGS BSHAD CHAR CHEN 'BEBS LA
'DUD, ,BSHAD PA'I NYI 'OD GDUL BYA'I BLO MUN SEL, ,RTZOD PA'I GNAM LCAGS PHAS RGOL BRAG RI 'JOMS, ,RTZOM PA'I LEGS BSHAD BLO GSAL MGRIN PA'I RGYAN, ,YONGS RDZOGS BSTAN PA'I BDAG PO KHYOD LA 'DUD, ,MKHYEN PAS SHES BYA KUN LA
DBANG SGYUR ZHING, ,BRTZE BAS 'GRO BA KUN LA BU BZHIN DGONGS, ,MDZAD PAS THUB BSTAN PHYOGS BCUR RGYAS PAR MDZAD, ,PHYOGS LAS RNAM PAR RGYAL BA KHYOD LA 'DUD, ,BLO BZANG DGE BA'I BSHES DANG 'JAM PA'I DBYANGS, ,MI PHAM MGON POS
MNGON SUM BYIN GYIS BRLABS, ,SA GSUM 'GRAN ZLA BRAL BA CHOS KYI RJE, ,MTSUNGS MED BLA MA MCHOG LA GUS PHYAG 'TSAL, ,DE LTAR BSTOD LAS RNAM DKAR PHUNG PO'I TSOGS, ,MKHA' DANG MNYAM PA BDAG GIS GANG BSAGS PA, ,DES NI 'DI PHYI'I
LEGS TSOGS KUN GYI GZHI, ,BSHES GNYEN DAM PAS RJES SU 'DZIN GYUR CIG ,TSE RABS KUN TU KHYOD NYID BKA' DRIN LAS, ,BSTAN DANG 'GRO BA'I DON GYIS MI NGAL ZHING, ,RGYAL BA'I DAM CHOS MA LUS 'DZIN PA LA, ,RGYAL SRAS 'JAM PA'I DBYANGS

@021B DANG MTSUNGS PAR SHOG ,KHYOD SKU'I RI DBANG NAG PHYOGS RLUNG SHUGS KYIS, ,SRID MTHA'I BAR DU CUNG ZAD MI G-YO ZHING, ,NGO MTSAR LEGS BSHAD 'DOD DGU'I CHAR 'BEBS PAS, ,BDAG SOGS MKHA' KHYAB GDUL BYA'I DPAL GYUR CIG ,CES
DPAL LDAN MKHAS PA MA LUS PA'I GTZUG RGYAN, PHYOGS THAMS CAD LAS RNAM PAR RGYAL BA'I PAndI TA CHEN PO 'JAM DBYANGS DGA' BA'I BLO GROS KYI ZHAL SNGA NAS LA BSTOD PA'I RAB TU BYED PA MU TIG GI PHRENG BA ZHES BYA BA 'DI NI RJE NYID KYI ZHABS RDUL SPYI BOR LEN PA DGE 'DUN RGYA MTSO DPAL BZANG POS DPAL
LDAN 'BRAS SPUNGS KYI CHOS SDER BGYIS PA'O,, ,,` DPAL LDAN MKHAS PA MA LUS PA'I COD PAN PHYOGS THAMS CAD LAS RNAM PAR RGYAL BA'I PAntI TA CHEN PO 'JAM DBYANGS DGA' BA'I BLO GROS KYI ZHAL SNGA NAS LA BSTOD PA MKHAS PA'I MGUL RGYAN ZHES BYA
BA; RJE BTZUN 'JAM PA'I DBYANGS LA PHYAG 'TSAL LO, ,RNAM DKAR LEGS BSHAD STONG GI BYED PO YIS, ,BSKRUN PA'I MKHYEN RAB YID BZHIN GZHAL MED KHANG, ,MI ZAD LUNG RTOGS 'BYOR BA'I DPAL GYIS MTHO, ,'GRO BLO'I RGUD PA KUN SEL KHYOD
PHYAG 'TSAL, ,'JAM DBYANGS THUGS KYI MKHA' DBYINGS DAG PA LAS, ,GSUNG RAB 'DAB BRGYA'I DGA' TSAL BZHAD PA'I SLAD, ,SMRA BA'I NYI MA BLO GROS 'OD STONG CAN, ,'DZAM GLING MKHAS PA'I DBANG PO KHYOD LA 'DUD, ,CHU GTER LTA BUR MKHYEN
PA'I GTING ZAB CING, ,NAM MKHA'I KHYON LTAR THUGS RJE KUN LA SNYOMS, ,LHA YI RNGA LTAR SNYAN GRAGS CHER DKAR BA, ,THAMS CAD MKHYEN PA'I ZHABS LA PHYAG 'TSAL LO, ,KHYOD KYI BLO GROS GOM PA GCIG GIS NI, ,GSUNG RAB SA CHEN MA LUS 'GONGS

@022A *, ,GYUR PA, ,DE TSE SKYENGS LDAN 'JAM DBYANGS GZHON NU YANG, ,DMIGS MED CHOS SKU'I NGANG DU BROS SAM SNYAM, ,RGYA CHEN CHOS KYI KHRI LA RAB 'DZEGS NAS, ,MDO RGYUD MGRIN PA'I DBYANGS SNYAN SGROG PA LA, ,DENG SANG 'DI NA 'GRAN
PA'I ZLA DANG BRAL, ,MKHAS PA KUN GYI GTZUG RGYAN KHYOD LA 'DUD, ,GSUNG RAB KUN LA THOS BSAM PHA MTHAR PHYIN, ,DE DON NYAMS LEN GNAD RNAMS CHES MKHAS PAS, ,KUN MKHYEN THUB PA'I GSHEGS SHUL NYAMS DGA' BAR, ,'GRO KUN 'DREN
MDZAD KHYOD LA PHYAG 'TSAL LO, ,DE LTAR BSTOD PA'I DGE BAS 'GRO BA KUN, ,THEG MCHOG BSHES GNYEN PHYAG GIS 'DZIN PA DANG, ,THEG CHEN RIGS SAD BYANG CHUB SEMS BSKYED NAS, ,GDAMS DANG RJES SU BSTAN PA 'TSOL BAR SHOG ,DE DON SGRUB
PA BZHI YIS NYAMS BLANGS PAS, ,MKHYEN PA GSUM GYI SPANGS RTOGS MTHAR PHYIN NAS, ,'BRAS BU MTHAR THUG CHOS SKU'I SKYED TSAL DU, ,RNAM DKAR 'PHRIN LAS RTZE DAGS ROL GYUR CIG ,CES YUL DBUS KYI PAndI TA CHEN PO 'JAM DBYANGS DGA' BA'I BLO GROS LA
BSTOD PA 'DI NI BSHES GNYEN BSAM GRUB RDO RJES BSKUL BA'I NGOR BTZUN PA DGE 'DUN RGYA MTSO DPAL BZANG POS CHOS GRVA CHEN PO RTZED THANG DU SBYAR BA'O,, ,, ` RGYAL BA KUN GYI MKHYEN BRTZE'I GZHAL MED KHANG, ,LUNG RTOGS MNGON DGA' RIN CEN BA GAM RTZER, ,TSUL
BZHIN SGRUB PA'I RGYAL MTSAN MTHON PO CAN, ,DPAL LDAN 'PHRIN LAS BZANG POR GUS PHYAG 'TSAL, ,GRUB PA'I PHO BRANG YOL DKAR GNAS MCHOG TU, ,RNAL 'BYOR DBANG PHYUG DON YOD RGYAL MTSAN DANG, ,MKHA' 'GRO'I RNAM 'PHRUL SANGS RGYAS

@022B RGYAL MO YI, ,SRAS SU BSAMS BZHIN 'KHRUNGS LA GSOL BA 'DEBS, ,'KHRUNGS MA THAG TU A'A NAN CHOS RJE YIS, ,DAM PA KUN DGA'I SPRUL PAR LUNG BSTAN CING, ,KLOG YIG LA SOGS SHES BYA'I GNAS RNAMS KUN, ,MA BSLABS THUGS SU CHUD LA
GSOL BA 'DEBS, ,BDE BA CAN DU MKHAN SLOB DAM PA LAS, ,RAB TU BYUNG NAS 'DUL BA'I SDE SNOD NAS, ,JI LTAR GSUNGS PA'I BSLAB PA'I GNAS RNAMS LA, ,SRUNG SDOM TSUL BZHIN MDZAD LA GSOL BA 'DEBS, ,PHYOGS LAS RNAM RGYAL SHES
RAB SENG GE DANG, ,DGE 'DUN GRUB SOGS MKHAS GRUB DU MA LAS, ,ZAB CING RGYA CHE'I GDAMS NGAG LEGS GSAN NAS, ,THOS PA PHA MTHAR PHYIN LA GSOL BA 'DEBS, ,DAM PA'I SKYES BU DU MAS BYIN BRLABS PA, ,MTHO THO DKAR PO AA LA SBUG LA
SOGS, ,DBEN PA'I GNAS MCHOG DU MAR RTZE GCIG TU, ,SGRUB PA SNYING POR MDZAD LA GSOL BA 'DEBS, ,SGRUB PA MDZAD TSE AA WA DH'U T'I'I NANG, ,RDO RJE 'JIGS BYED MNGON SUM GZIGS PA DANG, ,RO RKYANG RGYU BA DH'U T'IR BKAG PA LAS, ,'OD
GSAL MNGON DU GYUR LA GSOL BA 'DEBS, ,GNYID KYI NGANG DU LAM GYI STONG PA BZHI, ,JI BZHIN MNGON DU GYUR TSE MNAL LAM DU, ,SPRUL SGYUR SNA TSOGS MDZAD LA MNGA' BRNYES SHING, ,RTOGS PA MTHAR PHYIN KHYOD LA GSOL BA 'DEBS, ,RDO RJE
GDAN SOGS GNAS MCHOG DU MA RU, ,SKAL LDAN GRANGS MED GDUL BYA'I TSOGS RNAMS LA, ,ZAB MO'I DBANG DANG GDAMS PA JI SNYED PA, ,MA SBAS LHUG PAR STZOL LA GSOL BA 'DEBS, ,SNYIGS DUS MTHA' YAS SKYE BO'I TSOGS RNAMS LA, ,YID

@023A *, ,BZHIN NOR DANG DPAG BSAM SHING BZHIN DU, ,YID LA CI 'DOD DNGOS GRUB RNAM GNYIS CHAR, ,'DOD DGUR 'BEBS MDZAD KHYOD LA GSOL BA 'DEBS, ,YE SHES KHYUNG KHRA PADMA DBANG CHEN SOGS, ,RANG LUS LHA SKUR GSAL BA'I TING
'DZIN GYIS, ,STENG GDON 'OG GDON BAR GDON MA LUS PA'I, ,G-YUL LAS RNAM PAR RGYAL LA GSOL BA 'DEBS, ,GRUB PA'I DBANG PHYUG KHYUNG PO RNAL 'BYOR SOGS, ,MKHAS GRUB DU MAS DNGOS SU BYIN BRLABS SHING, ,BKA' BRGYUD BSTAN PA'I
BDAG POR DBANG BSKUR BA, ,MA LUS SKYE RGU'I GNYEN LA GSOL BA 'DEBS, ,BCOM LDAN DUS 'KHOR DGYES PA RDO RJE DANG, ,'JAM DBYANGS ZHI KHRO 'KHOR LO BDE MCHOG SOGS, ,YI DAM LHA TSOGS DU MA MNGON SUM DU, ,ZHAL GZIGS GRUB PA
BRNYES LA GSOL BA 'DEBS, ,YE SHES MGON PO DPAL LDAN RE MA TI, ,CHOS SKYONG LCAM SRING LA SOGS SRUNG MA'I TSOGS, ,KHYOD KYI BKA' DANG DAM LAS MI 'DA' BAR, ,TSUL BZHIN 'PHRIN LAS SGRUB LA GSOL BA 'DEBS, ,SKYE BO MANG PO'I KHAMS
DANG BSAM PA DANG, ,TSE YI TSAD DANG 'CHI 'PHO SKYE BA SOGS, ,MA BSGRIBS GSAL BAR GZIGS NAS STON MDZAD PA'I, ,MNGON SHES THOGS MED MNGA' LA GSOL BA 'DEBS, ,'JAM PA'I DBYANGS LTAR MKHYEN RAB DPAG DKA' ZHING, ,SPYAN RAS
GZIGS LTAR THUGS RJES KUN LA SNYOMS, ,BDUD DPUNG TSAR GCOD GSANG BA'I BDAG PO LTAR, ,MTHU STOBS RMAD DU BYUNG LA GSOL BA 'DEBS, ,SKAL BZANG SNYING LA NGO MTSAR SKYED PA DANG, ,DAD LDAN GDUL BYA'I RE BA SKONG BA DANG, ,LOG PAR

@023B 'KHU BA TSAR GCOD GRUB RTAGS KYI, ,CHO 'PHRUL BSAM MI KHYAB LA GSOL BA 'DEBS, ,ZHING 'DI'I GDUL BYA KUN GYI DON MDZAD NAS, ,DAG PA'I ZHING DU GSHEGS PAR DGONGS PA'I TSE, ,BLA MA YI DAM MKHA' 'GRO'I TSOGS RNAMS KYI, ,SPYAN 'DREN
MNGON DU GYUR LA GSOL BA 'DEBS, ,RGYAL BA'I YUM MCHOG DMAG ZOR RGYAL MO DANG, ,'JAM PA'I DBYANGS KYI ZHING DU MGON PO KHYOD, MNGON PAR 'TSANG RGYA'I MDZAD PA BSTAN PA SOGS, ,NGO MTSAR BSAM MI KHYAB LA GSOL BA 'DEBS, ,DE
NAS CHO 'PHRUL CHEN PO'I DUS CHEN LA, ,BDE CHEN 'OD GSAL MNGON DU GYUR PA'I MTHAR, ,SGYU 'PHRUL DRA BA'I SKU RU LEGS BZHENGS NAS, ,SKU GSUM MNGON SUM MDZAD LA GSOL BA 'DEBS, ,SKAL LDAN GDUL BYA'I DAD PA SPEL SLAD DU, ,'JA'
TSON GUR PHUB ME TOG CHAR CHEN PHAB, ,SKU GDUNG LHA SKU RING BSREL PHUNG POR GYUR, ,GZHAN DON RGYUN MI 'CHAD LA GSOL BA 'DEBS, ,RDO RJE 'CHANG DNGOS RJE BTZUN BLA MA YI, ,RNAM THAR TSUL LA CUNG ZAD BSTOD PA'I MTHUS, ,'GRO BA KUN KYANG THEG
MCHOG BSHES GNYEN GYIS, ,DGYES BZHIN RJES SU 'DZIN PAR BYIN GYIS RLOBS, ,CES RDO RJE 'CHANG KUN DGA' RGYAL MTSAN DPAL BZANG PO'I ZHAL SNGA NAS KYI RNAM PAR THAR PA LA GSOL BA 'DEBS PA 'DI YANG BTZUN PA DGE 'DUN RGYA MTSO'I DPAL GYIS RTA NAG RDO RJE GDAN DU SBYAR BA'O,,
` BLA MA DANG 'JAM PA'I DBYANGS LA MCHOG TU GUS PAS PHYAG 'TSAL LO, ,MKHAS BTZUN KUN GYI GTZUG RGYAN LUNG RTOGS KYI, ,YON TAN RGYA MTSO MNGON PAR BSRUBS PA LAS, ,BSTAN PA'I NYI MA GRUB PA'I RGYAL MTSAN CAN, ,DPAL LDAN YONGS

@024A *, ,'DZIN BZANG POR GSOL BA 'DEBS, ,SDE SNOD GSUM LA MKHAS PA'I PHA ROL SON, ,BSLAB PA GSUM GYIS THUGS KYI BUM BZANG GTAMS, ,SDOM PA GSUM LA NYES LTUNG DRI MAS DBEN, ,RIGS CAN GSUM GYI MGON LA GSOL BA
'DEBS, ,DNGOS GRUB GNYIS KYI RIN CEN GYIS GANG BA'I, ,RAB 'BYAMS RGYUD SDE'I RGYA MTSO CHEN PO LA, ,'DOD DGUR DBANG SGYUR KHYAB BDAG RDO RJE 'CHANG, ,NGUR SMRIG GAR GYIS ROL LA GSOL BA 'DEBS, ,RNAM MANG SNGAGS GZHUNG MA LUS
THUGS CHUD NAS, ,RNAM GROL DON GNYER SKAL BZANG TSOGS RNAMS LA, ,RNAM DAG RLABS CHEN BSHAD PAS 'DOMS MKHAS PA, ,RNAM GROL DED DPON MCHOG LA GSOL BA 'DEBS, ,MKHYEN CAN YANGS PAS CHOS KUN THUGS SU CHUD, ,THUGS RJE'I
PHYAG GIS 'GRO KUN RJES SU 'DZIN, ,MTSAN NYID KUN LDAN BSHES GNYEN KUN GYI GTZO, ,PHAN BDE'I 'BYUNG GNAS KHYOD LA GSOL BA 'DEBS, ,SKYE SHI BAR DO'I 'KHRUL SNANG JI SNYED PA, ,THABS LA MKHAS PAS RGYAL BA'I SKU GSUM DU, ,MNGON DU SGYUR
BYED RIM GNYIS BSNYEN SGRUB BZHI'I, ,RTOGS PA PHA MTHAR SON LA GSOL BA 'DEBS, ,RNAM DAG TSUL KHRIMS GSER GYI NOR 'DZIN MAR, ,LEGS 'KHYIL RNYOG BRAL TING 'DZIN KHYOD THUGS MTSOR, ,SRAS BCAS RGYAL BA'I ZLA GZUGS MNGON SUM
SHAR, ,GRUB PA'I DBANG PHYUG MCHOG LA GSOL BA 'DEBS, ,LHAG PA'I LHA DANG BLO BZANG DGE BA'I BSHES, ,MNGON SUM ZHAL GZIGS GSUNG GI SNANG BA ( GNANG BA ) THOB, MTHU LDAN SRUNG MA'I TSOGS KYIS MGON KHYOD LA, ,ZHAL BSTAN 'PHRIN LAS

@024B SGRUB LA GSOL BA 'DEBS, ,MGON KHYOD YON TAN MKHA' LTAR MTHA' YAS PA, ,PHYOGS TZAM NGAG GI YUL LAS 'DAS NA YANG, ,CHU THIGS TZAM ZHIG BRJOD PA'I RNAM DKAR GYIS, ,'GRO KUN DAM PA'I MGON DANG MI 'BRAL SHOG ,TSE 'DI'I CHOS
BRGYAD SNANG BA RGYANG BSRINGS SHING, ,'KHOR BA'I BDE LA NAM YANG MA ZHEN PAR, ,BDAG PAS GZHAN GCES BYANG CHUB SEMS BSKYED DE, ,RIM GNYIS LAM GYI SKU GSUM MYUR 'GRUB SHOG ,SKYON BRAL 'GRO LA LAM BZANG MTSON PA'I MIG ,BSHES
GNYEN GANG DE BSTAN PA'I SROG LAGS TE, ,DE SLAD SRID MTHA'I BAR DU ZHABS BRTAN CING, ,ZAB RGYAS CHOS KYI 'KHOR LO 'BAR GYUR CIG ,CES MKHAS GRUB CHEN PO MKHAS BTZUN YON TAN RGYA MTSO BSTAN PA'I NYI MA RGYAL MTSAN DPAL BZANG PO LA BSTOD PA'I RAB TU BYED PA
'DI NI BSTAN PA'I SBYIN BDAG NANG SO RGYAL BA RAB BRTAN PA'I GSUNG GIS BSKUL NAS, ,CHOS SMRA BA'I BTZUN PA DGE 'DUN RGYA MTSO'I DPAL GYIS THON BSAMS 'GRUB MTHONG SMON DU SBYAR BA'O,, ` DUS GSUM SANGS RGYAS THAMS CAD DANG DBYER MA MCHIS PA'I DPAL LDAN BLA MA
DAM PA'I ZHABS LA DUS THAMS CAD DU PHYAG 'TSAL LO, ,DUS GSUM SANGS RGYAS KUN GYI NGO BO NYID, ,LUNG RIGS CHOS RNAMS KUN GYI RGYA MTSO STE, ,'PHAGS MCHOG DGE 'DUN KUN GYI GTZUG GI RGYAN, ,MTSUNGS MED BLA MA MCHOG LA GSOL BA
'DEBS, ,MTHO RIS YON TAN KUN GYI 'DZIN MA'I GZHIR, ,RGYA CHEN MANG DU THOS PA'I GZHAL MED KHANG, ,TSUL BZHIN SGRUB PA'I BA GAM MTHON PO CAN, ,PHYOGS LAS RNAM RGYAL ZHABS LA GSOL BA 'DEBS, ,BSLAB PA GSUM GYI RTZA BA RAB BRTAN

@025A *, ,CING, ,SHES RAB GSUM GYI YAL GA'I KHYON YANGS LA, ,SDE SNOD GSUM GYI LO 'DAB PHYOGS BCUR RGYAS, ,RIGS CAN GSUM GYI MGON LA GSOL BA 'DEBS, ,RGYUD SDE RNAM BZHI'I PHA MTHA' MI MNGON ZHING, ,BSNYEN SGRUB RNAM BZHI'I
RLABS PHRENG G-YO BA CAN, ,'PHRIN LAS RNAM BZHI'I DBU BA'I DO SHAL 'DZIN, ,SKU BZHI'I GO 'PHANG BRNYES LA GSOL BA 'DEBS, ,MKHAS DANG GRUB PA'I BSHES GNYEN MANG BSTEN NAS, ,RGYA CHEN MDO DANG RGYUD SDE'I GSUNG RAB KUN, ,THUGS SU CHUD
NAS 'JIGS MED SENG GE'I SGRA, ,MKHAS PA'I TSOGS SU BSGRAGS LA GSOL BA 'DEBS, ,GANG GI MKHYEN PA'I NAM MKHA' RAB YANGS PAR, ,LUNG DANG RIGS PA'I CHU 'DZIN PHUNG PO LAS, ,LEGS BSHAD CHAR CHEN PHAB PAS THUB BSTAN GYI, ,RGYA
MTSO YONGS SU GANG LA GSOL BA 'DEBS, ,BKRA SHIS BANG RIM RNAM BKRA LHUN PO'I RTZER, ,BLO GSAL 'CHI MED TSOGS KYIS GUS BSTEN CING, ,THEG MCHOG BDUD RTZI'I DPAL LA DBANG SGYUR BA, ,CHOS KYI SPYAN STONG MNGA' LA GSOL BA 'DEBS, ,LNGA
BRGYA'I GTZUG RGYAN DPAL LDAN AA TI SHA'I, ,BSTAN PA'I SROL LA MNGON DGYES BKA' GDAMS KYI, ,CHOS KYI RGYAL SRID DPAL DANG RAB LDAN PA, ,CHOS KYI RGYAL PO'I ZHABS LA GSOL BA 'DEBS, ,THUB PA'I CHOS TSUL KUN GYI SNYING PO MCHOG ,LUNG
DANG RIGS PAS RGYUD SDE'I RGYA MTSO LA, ,DBANG SGYUR CHOS KYI DED DPON RAB BRNYES PA, ,RDO RJE 'DZIN PA'I ZHABS LA GSOL BA 'DEBS, ,MA DAG SKYE SHI BAR DO'I 'KHRUL 'KHOR NI, ,THABS MKHAS MCHOG GIS RGYAL BA'I SKU GSUM DU, ,YID NGOR SGYUR

@025B BYED RIM PA DANG PO'I LAM, ,JI BZHIN MNGON DU GYUR LA GSOL BA 'DEBS, ,ZLA NYI'I MGYOGS 'GRO SGRA GCAN LAM DU NI, ,LEGS PAR BCINGS LAS STONG NYID MDZES MA DANG, ,MNYAM SBYOR LHAN CIG SKYES PA'I THUGS MNGA' BA, ,GRUB PA'I DBANG
PHYUG MCHOG LA GSOL BA 'DEBS, ,DE LTAR DAM PA'I MGON GYI ZHABS PAD LA, ,SDEB LEGS TSIG GI ME TOG GIS MCHOD PAS, ,'GRO BA KUN KYANG THEG MCHOG BSHES GNYEN GYIS, ,'BRAL MED RJES SU 'DZIN PAR BYIN GYIS RLOBS, ,RNYED DKA'
DON CHE'I DAL 'BYOR YID BZHIN NOR, ,THOS BSAM SGOM PAS BYI DOR LEGS BYAS NAS, ,RTZE GCIG SGRUB PA'I RGYAL MTSAN RTZER SON TE, ,DON GNYIS LHUN GYIS GRUB PAR BYIN GYIS RLOBS, ,YAN LAG BCU GNYIS SRID PA'I 'KHOR LO 'DI, ,TSE
GCIG NYID LA RGYUN BCAD SKU GSUM GYI, ,GO 'PHANG SGRUB BYED ZAB LAM KUN GYI PHUL, ,RIM GNYIS NYAMS SU LEN PAR BYIN GYIS RLOBS, ,ZHES MKHYEN RAB DANG THUGS RJE'I MNGA' BDAG PAn CHEN LUNG RIGS RGYA MTSO'I ZHAL SNGA NAS LA GSOL BA 'DEBS PA'I TSIGS SU
BCAD PA BYIN RLABS KYI BANG MDZOD CES BYA BA 'DI NI RI MKHAR NAS NANG PA MDA' DPON PA SKU MCHED KYI GSUNG GIS BSKUL ZHING, ,RJE NYID KYI ZHABS 'BRING BGYID PA'I GSOL DPON GROGS MCHED RNAMS KYIS KYANG LEGS PAR BSKUL BA'I NGOR, ,CHOS SMRA BA'I BTZUN PA DGE 'DUN RGYA MTSO'I DPAL GYIS CHOS
GRVA CHEN PO BKRA SHIS LHUN PO'I GZIMS KHANG DU NYE BAR SBYAR BA'O,, ,, ` BLA MA DANG MGON PO 'JAM PA'I DBYANGS KYI ZHABS KYI PADMOR DUS THAMS CAD DU PHYAG 'TSAL LO, ,DPAL LDAN MKHAS PA KUN GYI GTZUG GI RGYAN, ,ZAB DANG RGYA CHE'I CHOS KYI 'BYOR PAS PHYUG ,

@026A *, ,LHUN GRUB RGYUN MI 'CHAD PA'I 'PHRIN LAS CAN, ,RJE BTZUN BLA MA MCHOG LA GSOL BA 'DEBS, ,TSOGS GNYIS RGYA MTSO'I DPAL LAS LEGS PAR 'KHRUNGS, ,DON GNYIS 'BYOR PA'I BANG RIM MNGON PAR MTHO, ,SKU GNYIS LHUN GRUB NYI
ZLA'I SNANG BAS MDZES, ,BSNGAGS 'OS BLA MA MCHOG LA GSOL BA 'DEBS, ,LHAG BSAM KUN GSAL MDZES MA'I NGOS LAS 'ONGS, ,PHYIN DRUG SPYOD PA'I 'OD DKAR DRA BA CAN, ,RMAD BYUNG BYANG CHUB SEMS KYI ZLA 'OD KYIS, ,KHYOD THUGS RTAG TU
MDZES LA GSOL BA 'DEBS, ,'JIGS MED SENG GE'I KHRI LA RAB 'DZEGS NAS, ,LUNG RIGS SMRA BA'I 'DUS PA RGYA MTSO'I DBUS, ,SENG GE'I NGA RO SGROG LA MA ZHUM PA, ,SMRA BA'I KHYU MCHOG KHYOD LA GSOL BA 'DEBS, ,JI SNYED SHES BYA'I SNANG BA KUN
'CHAR BA'I, ,NAM MKHA'I KHYON LTAR YANGS PA'I MKHYEN RAB KYIS, ,ZAB YANGS MDO DANG RGYUD SDE'I CHOS TSUL LA, ,MKHAS PA'I MCHOG TU GYUR LA GSOL BA 'DEBS, ,CHOS KUN GDOD NAS SPROS PA KUN BRAL YANG, ,LAS 'BRAS RTEN 'BREL BSLU BA
MED GZIGS NAS, ,SDOM PA GSUM GYI RO BRGYA'I BDUD RTZI'I BCUD, ,NGOMS PA MED PAR GSOL LA GSOL BA 'DEBS, ,RTAG TU THUGS RJE CHEN PO'I GZHAN DBANG GIS, ,RAB 'BAR DMYAL BA'I GRONG YANG GZHAL MED KHANG, ,NOR BU'I RANG BZHIN
LTAR DGONGS GZHAN GYI DON, ,LHUR MDZAD SEMS DPA' CHE LA GSOL BA 'DEBS, ,GANG SKU MTHONG BAS DAD PA'I SPU LONG G-YO, ,SNYAN PA'I GSUNG DBYANGS SNYING GI GDUNG BA SEL, ,KHYOD THUGS DRAN PAS SRID ZHI'I 'JIGS PA 'PHROG ,ZLA MED DAM

@026B PA'I SKYABS LA GSOL BA 'DEBS, ,DE LTAR BLA MA MCHOG GI YON TAN TSOGS, ,CHA SHAS TZAM ZHIG BRJOD PA'I RNAM DKAR GYIS, ,DNGOS GRUB 'BYUNG GNAS THEG MCHOG BSHES GNYEN DANG, ,NAM YANG 'BRAL BA MED PAR BYIN GYIS RLOBS, ,LAM
BZANG 'DOMS BYED BSHES GNYEN DAM PA RNAMS, ,RAB 'BYAMS RGYAL BA'I 'KHOR LOR YID CHES NAS, ,MTSAN TZAM RNA BAR LHUNG TSE DBANG MED DU, ,DAD PA'I SPU LONG G-YO BAR BYIN GYIS RLOBS, ,DE YI MTHU LAS DKA' BA MA MCHIS PAR, ,GZHUNG
LUGS THAMS CAD GDAMS PAR SHAR GYUR NAS, ,ZAB LAM MTHA' DAG RGYUD LA SKYES GYUR TE, ,SKU GSUM MYUR DU THOB PAR BYIN GYIS RLOBS, ,ZHES DPAL LDAN BLA MA DAM PA GNYAL STON DPAL 'BYOR LHUN GRUB KYI ZHABS LA MDO TZAM DU BSTOD PA DAD PA'I LCAGS KYU ZHES
BYA BA, DKA' BCU PA DPAL 'BYOR CHOS KYI DBANG PHYUG GIS BSKUL BA'I NGOR, DGE 'DUN RGYA MTSO'I DPAL GYIS SHAR PHYOGS KONG YUL DU SMRAS PA'O,, ,,` AOm SVA STI, RAB DKAR DGE TSOGS STONG GIS BSKRUN PA'I SKU, ,'DUN LDAN RGYA MTSO'I RE BA SKONG BA'I GSUNG, ,
DPAL LDAN SHES BYA MA LUS GSAL BA'I THUGS, ,'PHRIN LAS BZANG PO RTAG TU RGYAL GYUR CIG ,GZHON NU NYID NAS LHA DANG BLA MA YIS, ,BYIN GYIS BRLABS PA'I SNANG BA RAB RGYAS SHING, ,GSUNG RAB KLOG DANG YI GE'I GTZUG LAG SOGS, ,MA BSLAB
PAR YANG MTHA' DAG THUGS SU CHUD, ,TSE RABS MANG POR MKHAS PAR RAB SBYANGS PAS, ,SKYES TZAM NYID NAS SDEB LEGS SNYAN NGAG GI ,ME TOG PHRENG MDZES SPEL LA THOGS MED PA'I, ,DBYANGS CAN BZHAD PA'I RDO RJE RGYAL GYUR CIG ,THUB PA'I

@027A *, ,BSTAN PA 'CHI MED SKYED TSAL DU, ,TSANGS SPYOD SBRANG RTZI'I CHANG GIS MYOS PA KHYOD, ,'DUL BA 'BUM SDE MGRIN PA'I RGYUD MANG SGRAS, ,BLO GSAL RNA BA'I BDUD RTZI 'GYED LA MKHAS, ,MDO SNGAGS GZHUNG LUGS STONG GI NAM MKHA' LA, ,BLO
GROS DKYIL 'KHOR THOGS PA MA MCHIS SHING, ,RGYA CHEN BSHAD PA'I 'OD ZER 'BUM PHRAG GIS, ,RNAM MANG SHES BYA'I KHYON KUN CIG CHAR GSAL, ,MANG DU THOS PA'I RAL KHUR CI YANG 'DZIN, ,DNGOS STOBS RIGS PA'I SBAR KHYIM RNAM PAR G-YO, ,
SNYAN NGAG RTZOM PA'I GAD RGYANGS MTHON PO CAN, ,THUB BSTAN GANGS RI SKYONG BA KHYOD NYID LAGS, ,RTAG TU 'GRO LA BRTZE BA'I BYANG CHUB SEMS, ,RLABS CHEN SPYOD PA'I 'OD DKAR STONG 'PHRO BA, ,KHYOD THUGS MKHA' DBYINGS MDZES PA'I LANG TSO LA, ,
GSAL BAR 'GROGS PA'I MDZES SDUG CI YANG 'DZIN, ,RNAM DPYOD 'GRAN ZLA MED PA'I DED DPON GYIS, ,RGYUD SDE RGYA MTSO'I KHYON LA DBANG SGYUR ZHING, ,RIM GNYIS DBANG GI RGYAL PO'I COD PAN GYIS, ,BSLAB GSUM RIN CEN GDENGS KA MCHOG TU
MDZES, ,BSHAD DANG SGRUB PA'I DPUNG PA'I KA BA YIS, ,BDE GSHEGS BSTAN PA'I SA CHEN 'DEGS MKHAS PA, ,KHYOD KYI 'PHRIN LAS RGYUN CHAD MED PA'I 'OD, ,BLO BZANG BSTAN PA'I PAD TSAL BZHAD PA'I GNYEN, ,MTHONG DANG THOS DANG DRAN DANG REG
PAS KYANG, ,MTHA' DAG SKYE BO'I TSOGS LA SKAL BZANG STZOL, ,DGA' LDAN LHA BRGYA'I PHO BRANG NYAMS DGA' BAR, ,'GRO KUN 'DREN MDZAD KHYOD LA PHYAG 'TSAL LO, ,DE LTAR BSTOD PA'I DGE BA DPAG MED KYIS, ,MTSON PA'I RNAM DKAR PHUNG PO CI

@027B MCHIS PA, ,GCIG TU BSDOMS PA DE YANG DGE BA'I BSHES, ,KHYOD KYIS RJES SU 'DZIN PA'I RGYUR GYUR CIG ,RJE BTZUN BLA MA'I SKU TSE RAB BRTAN CING, ,RNAM DKAR 'PHRIN LAS PHYOGS BCUR RGYAS PA DANG, ,BLO BZANG BSTAN PA'I SGRON ME SA GSUM GYI,,
'GRO BA'I MUN SEL RTAG TU GNAS GYUR CIG ,RANG GIS RANG LA BSTOD PA NI, ,RIGS PA MIN YANG RIGS SO ZHES, ,NAN GYIS BSKUL BA'I NAN TSIG NGOR, ,SMRAS LA MKHAS RNAMS BZOD PAR MDZOD, ,CES PA 'DI YANG RJE NYID KYIS MDZAD PA'O,, ,,
` SVA STI, MTHA' YAS DGE TSOGS RING NAS GOMS PA'I MTHUS, ,BYANG CHUB SPYOD LA 'DUN PA'I LHAG BSAM GYIS, ,TSOGS GNYIS RGYA MTSO LEGS PAR SGRUB MKHAS PA, ,RGYAL BA'I SRAS PO MCHOG LA GSOL BA 'DEBS, ,RNAM MANG YON TAN TSOGS
KYI GTER GYUR PA, ,DGE 'DUN 'DUS PA RGYA MTSO'I GTZUG GI RGYAN, ,DPAL LDAN 'PHRIN LAS BZANG POS DUS MTHA' 'DIR, ,BSTAN PA GSAL MDZAD KHYOD LA GSOL BA 'DEBS, ,DUS GSUM BSAGS PA'I DGE TSOGS MTHU STOBS DANG, ,'DUN
LDAN RGYAL SRAS RGYA MTSO'I SMON LAM GYIS, ,RDO RJE RGYAL MTSAN MCHOG TU MDZES BYAS NAS, ,SKU GSUM 'DOD DGU'I CHAR CHEN 'BEBS GYUR CIG ,CES PA 'DI YANG BAR MI DGE SLONG RDO RJE RGYAL MTSAN GYIS RJE NYID KYI MTSAN SPEL YOD PA'I BSTOD PA 'DI LTA BU ZHIG DGOS
SO ZHES NAN GYIS BSKUL BA'I NGOR RJE NYID KYIS MDZAD PA'O,, ,, ` RNAM DKAR DGE TSOGS RING NAS BSKRUN PA'I MTHUS, ,'DUN LDAN BLO GSAL RGYA MTSO'I GTZUG GI RGYAN, ,DPAL LDAN 'PHRIN LAS BZANG PO'I BA DAN CAN, ,RJE BTZUN BLA MA'I ZHABS LA GSOL

@028A *, ,BA 'DEBS, ,NA MA SHR'I K'A LA TZAKRA YE, ,RAB 'BYAMS RGYAL BA KUN GYI MKHYEN BRTZE'I GTER, ,GCIG TU BSDUS PA BLO BZANG 'GRO BA'I MIG ,SNYAN GRAGS LHA YI RNGA DBYANGS SA GSUM NA, ,RNAM PAR RGYAL BA'I DBANG PO LA PHYAG 'TSAL, ,
GANG DE'I GSUNG RAB SNGON MED SHING RTA CHE, ,DGE LEGS MKHYEN PA'I STOBS CHEN GYAD ZUNG GIS, ,DPAL LDAN THUB DBANG BSTAN PA'I LAM CHEN POR, ,LEGS PAR 'DREN MDZAD DE LA PHYAG 'TSAL LO, ,RAB BRJID AINDRA N'I LA'I LHUN PO NI, ,GSER
MDOG CHU 'DZIN GZHON NUS 'KHYUD PA BZHIN, ,RAB MDZES DKYIL 'KHOR 'KHOR LO KUN GYI BDAG ,DPAL LDAN DANG PO'I SANGS RGYAS LA PHYAG 'TSAL, ,DPAL LDAN 'BRAS SPUNGS RGYAL BA'I MCHOD RTEN CHER, ,SH'AKYA SENG GE'I THUGS BCUD BDUD RTZI'I
RGYUN, ,'THUNGS PAS RAB MYOS LAM BZANG KU MUD TSAL, ,'BYED MKHAS ZLA BA BZANG PO LA PHYAG 'TSAL, ,SGRIB BRAL MKHYEN BRTZE'I SPYAN STONG RAB YANGS SHING, ,DE NYID GZIGS PA'I YE SHES RDO RJE YIS, ,BDAG TU LTA BA'I LHA MIN SROG 'PHROG PA,,
DPAL LDAN LHA YI DBANG POR PHYAG 'TSAL LO, ,ZAB YANGS RGYUD SDE'I MKHA' LA THOGS PA MED, ,SGRIB GNYIS CHU 'DZIN 'CHING BA RING DU SPANGS, ,YON TAN GZI BYIN NAG PHYOGS 'BYUNG PO'I BYAS, ,MI BZOD GZI BRJID CAN LA PHYAG 'TSAL LO, ,GANG
THUGS ZLA SHEL TSOGS GNYIS SA 'DZIN RTZER, ,BRTZON PA'I MGYOGS 'GROS LEGS DRANGS ZAB MO'I LAM, ,RDO RJE RNAL 'BYOR BDUD RTZI'I 'OD CHAGS PA, ,DPAL LDAN ZLA BAS BYIN LA PHYAG 'TSAL LO, ,YID 'ONG LHA YI GRONG KHYER KA L'A PAR, ,THEG

@028B MCHOG 'CHI MED BDUD RTZI'I DPAL LA SPYOD, ,RGYAL PHRAN NYE DBANG TSOGS KYIS GUS BTUD PA, ,LHA YI DBANG PHYUG DE LA PHYAG 'TSAL LO, ,CHOS SKU MTHA' DBUS BRAL BA'I LAM BRNYES KYANG, ,SNA TSOGS GDUL BYA'I BSAM PA'I DBYE BA LAS, ,GZUGS
SKU'I SNANG BRNYAN CI YANG 'CHAR BA CAN, ,SNA TSOGS GZUGS ZHES GRAGS LA PHYAG 'TSAL LO, ,LHA YI GNAS MTSUNGS DPAL LDAN SHAMBHA LAR, ,LHA YI RIGS GYUR SKYE BO KUN GYIS BKUR, ,LHA YI DPAL LA RTAG TU RNAM ROL BA, ,LHA YI DBANG LDAN DE LA
PHYAG 'TSAL LO, ,KEE LA SHA YI RIGS BZHI'I SKYE BO'I TSOGS, ,RDO RJE'I BGROD PAR RIGS NI RO GCIG PAR, ,MDZAD GANG DANG PO'I SANGS RGYAS NYUNG NGU'I RGYUD, ,SDUG MDZAD 'JAM DBYANGS GRAGS PA LA PHYAG 'TSAL, ,GANG THUGS MKHA' LA DRI MED
'OD DKAR CAN, ,RGYAS 'GREL BDUD RTZI'I CHA SHAS YONGS GANG BAS, ,BSDUS RGYUD KUN MUD BZHAD PA'I DPAL STER BA, ,PAD DKAR 'DZIN PA'I DBANG POR PHYAG 'TSAL LO, ,BYANG CHUB SEMS KYI RTZA BA RAB BRTAN CING, ,PHA ROL PHYIN DRUG YAL GA'I
KHYON YANGS LA, ,SKU BZHI'I 'BRAS BUS DUD PA KUN DGA'I SHING, ,'DOD DGU'I 'BYUNG GNAS BZANG POR PHYAG 'TSAL LO, ,YAN LAG BZHI LDAN MKHYEN PA'I DPUNG TSOGS KYIS, ,GNYIS MED RGYUD SDE'I GLING LA DBANG SGYUR ZHING, ,YID SRUBS BDAG
PO'I DPUNG GI G-YUL NGO LAS, ,RNAM PAR RGYAL BA DE LA PHYAG 'TSAL LO, ,GANG THUGS YID BZHIN RGYA MTSO'I 'JUG NGOGS LAS, ,RGYUD DON BSAM 'PHEL DBANG GI RGYAL PO YIS, ,RNAM MANG SKYE BO'I BLO YI RGUD PA KUN, ,SEL MDZAD BSHES GNYEN

@029A *, ,BZANG POR PHYAG 'TSAL LO, ,BKRA SHIS DGE MTSAN DU MA'I DPAL LDAN PA, ,SHEL GYI LJON PA BRKYANGS 'DRA'I PHYAG ZUNG NI, ,GTONG BA'I RIN CEN PHRENG BAS CI YANG MDZES, ,DPAL LDAN RIN CEN PHYAG LA PHYAG 'TSAL LO, ,PHA ROL PHYIN
PA RNAM BCU'I 'JUG PA CAN, ,NYON MONGS STOBS LDAN SROG 'PHROG BSDU BZHI YI, ,MKHA' LDING DBANG PO'I BZHON PA RNAM ROL BA, ,RIGS LDAN KHYAB 'JUG SBAS PA LA PHYAG 'TSAL, ,RMAD BYUNG YON TAN DKYIL 'KHOR YONGS SU RDZOGS, ,CHOS RGYAL NYI
MA GRAGS PA'I 'OD STONG CAN, ,YID CAN RMONGS PA'I MUN PA DRUNGS 'BYIN PA, ,SKAL BZANG PADMO'I GNYEN LA PHYAG 'TSAL LO, ,PHUL DU BYUNG BA'I RNAM DPYOD LUS STOBS RGYAS, ,GZHAN PHAN GSER GYI DRA BAS GDONG MDZES SHING, ,BDUD BZHI'I
'DAM BU'I TSAL KUN 'DZOMS MKHAS PA, ,LAG LDAN SHIN TU BZANG POR PHYAG 'TSAL LO, ,RGYUD SDE RGYA MTSO'I KHYON LA DBANG SGYUR ZHING, ,SGRIB GNYIS MKHA' LDING DGRA LAS RNAM PAR RGYAL, ,GRUB MCHOG YID BZHIN NOR BU'I GDENGS KA CAN, ,RGYA
MTSO RNAM PAR RGYAL LA PHYAG 'TSAL LO, ,RGYUD DON DKA' GNAS 'GREL PA RTZIS KYI SROL, ,'PHAGS PA'I YUL GYI 'DZIN MAR SNANG MDZAD CING, ,RGYAL BAR DKA' BA BDUD SDE'I DPUNG 'JOMS PA, ,DPAL LDAN MA PHAM PA LA PHYAG 'TSAL LO, ,RNAM
DAG RIGS KYI ME SHEL KHAMS LAS GRUB, ,SNYING RJE'I RTA BDUN SHING RTAS LEGS PAR DRANGS, ,GZHAN PHAN SHAR RI'I RTZE LA RNAM ROL BA, ,RIGS LDAN NYI MA'I DBANG POR PHYAG 'TSAL LO, ,SNA TSOGS TSON DANG NYE BA'I SHEL BZHIN DU, ,GRANGS MED

@029B GDUL BYA'I SNANG NGOR GZUGS KYI SKU, ,MI 'DRA'I RNAM ROL STONG GI ZLOS GAR MKHAN, ,RIGS LDAN SNA TSOGS GZUGS LA PHYAG 'TSAL LO, ,SNYING RJE BDUD RTZI'I CHA SHAS YONGS SU RDZOGS, ,LHAG BSAM RI BONG MTSAN MAS RNAM PAR MDZES, ,RIM
GNYIS ZLA BA'I 'OD KYIS SA GSUM GYI, ,'GRO BA'I MUN PA 'PHROG LA PHYAG 'TSAL LO, ,THABS SHES NYI ZLA'I SNANG BA CI YANG GSAL, ,SGRIB GNYIS CHU 'DZIN NAG PO'I GOS DANG BRAL, ,PHUN TSOGS KUN GYI GO SKABS 'BYED MKHAS PA, ,MKHA' LTAR PHA
MTHA' YAS LA PHYAG 'TSAL LO, ,THEG MCHOG CHOS KYI SA CHEN LEGS PAR SKYONG, ,'PHAGS NOR RIN CEN BDUN LA 'DOD DGUR SPYOD, ,DA LTA ZAB LAM BDUD RTZI'I DGA' STON MCHOG ,'GYED MDZAD SA SKYONG DBANG POR PHYAG 'TSAL LO, ,ZAB YANGS
RGYUD SDE'I SKYED TSAL NYAMS DGA' BAR, ,MI 'GYUR BDE CHEN SBRANG RTZI'I DPAL LA SPYOD, ,BYE BA DGU BCU RTZA DRUG YUL GYI LJONGS, ,SKYONG MDZAD DPAL SKYONG ZHABS LA PHYAG 'TSAL LO, ,DPAL LDAN STOBS BCU'I GANGS RI LA GNAS SHING, ,SO SOR
RIG BZHI'I SBAR KHYIM RNAM PAR BGRAD, ,MI 'JIGS RNAM BZHI'I GAD RGYANGS CHER SGROG PA, ,'JIGS MED SMRA BA'I SENG GE LA PHYAG 'TSAL, ,THUB DBANG BSTAN PA'I SA CHEN SRUNG MKHAS SHING, ,NAG PHYOGS RNAM PAR GNON PA'I DGRA THABS KYIS, ,
CHU SRIN RGYAL MTSAN CAN GYI G-YUL NGO LAS, ,RGYAL MDZAD RNAM PAR GNON LA PHYAG 'TSAL LO, ,MA LUS GSANG BA'I MDZOD LA DBANG SGYUR ZHING, ,MTHA' DAG 'BYUNG PO BRTZE BAS RJES SU 'DZIN, ,GRAGS LDAN RGYAL SRAS KUN GYI RAL PA'I RGYAN, ,DPAL

@030A *, ,LDAN STOBS PO CHE LA PHYAG 'TSAL LO, ,MA LA YA YI SKYED MOS TSAL GYI DBUS, ,'JIGS MED SENG GE'I KHRI LA ZHABS BKOD NAS, ,DANG PO'I SANGS RGYAS 'JIG MED RTAG PA'I LAM, ,SGROG MDZAD MA 'GAG PA LA PHYAG 'TSAL LO, ,KEE LA
SHA YI GANGS KYI SA 'DZIN RTZER, ,LUNG DANG RIGS PA'I SDER 'PHRENG CHER G-YO BAS, ,RGOL NGAN GNYIS 'THUNG DREGS PA KUN GYI SROG ,'PHROG MDZAD MI YI SENG GER PHYAG 'TSAL LO, ,STONG NYID RI SRAS DGA' MA'I LANG TSO CAN, ,GANG THUGS MI
'GYUR BDE BAS RTAG ROL CING, ,SPYI BOR BYANG CHUB SEMS KYI ZLA SHEL NI, ,RAB MDZES DBANG PHYUG CHEN PO LA PHYAG 'TSAL, ,MTHA' YAS YON TAN TSOGS LA DBANG SGYUR ZHING, ,NYES PA'I DRI MA MA LUS RING DU SPANGS, ,'CHI MED RNAM PAR RGYAL
BA'I GO 'PHANG LA, ,SPYOD MDZAD MTHA' YAS RNAM RGYAL LA PHYAG 'TSAL, ,DUM BU BCU GNYIS SA YI KHYON KUN TU, ,GNYI MED CHOS KYI 'KHOR LOS DBANG SGYUR ZHING, ,CHOS MIN SMRA BA KLA KLO'I DPUNG GI TSOGS, ,'JOMS MDZAD 'KHOR LO CAN LA PHYAG
'TSAL LO, ,GSANG BA'I BDAG SOGS RGYAL BA'I SRAS RNAMS DANG, ,GSHIN RJE MTHAR BYED LA SOGS KHRO BO'I TSOGS, ,'GRO BA'I DON DU RGYAL PO'I RNAM ROL CAN, ,CHOS RGYAL RIGS LDAN RNAMS LA GUS PHYAG 'TSAL, ,'DOD PA'I 'BRAS STER DPAL
LDAN BLA MA ZHES, ,DANG PO'I SANGS RGYAS NYID LAS CHER BSNGAGS PA'I, ,MTSAN NYID KUN TSANG DGE BA'I BSHES GNYEN GYIS, TSE RABS KUN TU RJES SU 'DZIN GYUR CIG ,TSE 'DI'I PHUN TSOGS SGRUB LA BLO LOG CING, ,'KHOR BA'I BDE LA CHAGS PA'I

@030B ZHEN PA DANG, ,RANG BDE 'DOD PA DUG BZHIN YONGS SPANGS NAS, ,RGYAL SRAS SPYOD LA SNYING NAS SLOB GYUR CIG ,RNAM DAG DBANG BZHI'I CHU BOS SGO GSUM GYI, ,DRI MA KUN BKRUS SKU BZHI'I SA BON BZHAG ,DAM TSIG SDOM PA TSUL BZHIN BSRUNGS PA
LAS, ,ZAB MO'I LAM KUN SKYE BA'I SNOD GYUR CIG ,SKU GSUM NYE RGYU SBYOR BA YAN LAG DRUG ,RGYUD LA SKYE BA'I SMIN BYED BLA NA MED, ,THUGS GSUNG SKU YI 'KHOR LO YONGS RDZOGS PA'I, ,BSKYED PA'I RIM PA PHA MTHAR PHYIN PAR SHOG ,GZUGS SGRUB YAN
LAG SOR SDUD BSAM GTAN DANG, ,SROG SGRUB YAN LAG SROG RTZOL 'DZIN PA STE, ,RNAL 'BYOR RNAM BZHI'I NYAMS LEN MTHAR PHYIN NAS, ,RJES DRAN STONG GZUGS MCHOG GI SKU 'GRUB SHOG ,STONG GZUGS PHYAG RGYA CHEN MO'I CHU SKYES LAS, ,LEGS
DRANGS MI 'GYUR BDE BAS GNAS LUGS DON, ,RTOGS PA'I LAM BZANG NYI KHRI CHIG STONG DANG, ,DRUG BRGYAS 'PHO BA'I BAG CHAGS DRUNGS 'BYIN SHOG ,DER NI YE SHES LNGA YIS BYANG CHUB CING, ,NAM MKHA' JI SRID SKU LNGA'I BDAG NYID CAN, ,RIGS
LNGA'I KHYAB BDAG DRUG PA RDO RJE 'CHANG, ,THOB NAS RGYUD LNGA'I 'GRO KUN SGROL GYUR CIG ,GO 'PHANG MCHOG DE MTHONG BA'I CHOS 'DI LA, ,MNGON DU MA BYAS LNGA PAR GYUR SRID NA, ,SHAMBHA LAR SKYES RIGS LDAN MCHOG GI DRIN, ,BLA MED BDUD RTZI'I ZAS KYIS
'TSO BAR SHOG ,CES KEE LA SHA'I DUM BUR DANG PO'I SANGS RGYAS KYI LAM NYE BAR STON PA CHOS RGYAL DANG RIGS LDAN RNAMS LA PHYAG 'TSAL ZHING SMON LAM DU BYA BA'I TSIGS SU BCAD PA 'DI NI SKYES MCHOG BLO GROS TSUL KHRIMS PAS NYE BAR BSKUL BA'I NGOR BTZUN PA DGE 'DUN RGYA MTSO DPAL BZANG POS

@031A *, ,DRAG PO'I LO KHRUMS KYI ZLA BA'I PHYOGS GNYIS PA'I TSES GRANGS DGE BA LA RDZING PHYI RGYAL BA'I MDUN SAR SBYAR BA'O,, ,,` NA MO GU RU, KHA SBYOR BDUN LDAN RGYAL BA RDO RJE 'CHANG, ,'JA' LUS RDO RJE'I SKU BRNYES NI GU MA, ,ZUNG 'JUG MNGON GYUR GRUB
MCHOG KHYUNG PO'I ZHABS, ,SKU GSUM LHUN GRUB GSUM LA GSOL BA 'DEBS, ,SGYU LUS RMI LAM MTHAR PHYIN RMOG LCOG PA, ,GANGS CAN MGON PO MNYAM MED SKYER SGANG PA, ,CHOS DRUG RTOGS PA MTHAR SON GNYAN STON PA, ,GRUB PA'I DBANG PHYUG
GSUM LA GSOL BA 'DEBS, ,BKA' BRGYUD BSTAN PA'I MNGA' BDAG SHANGS STON PA, ,RIM GNYIS RTOGS PA MTHAR PHYIN RGYAL MTSAN 'BUM, ,'JAG CHEN CHOS KYI RGYAL PO BYAMS PA DPAL, ,BKA' BRGYUD SROG SHING GSUM LA GSOL BA 'DEBS,,
RGYAL BA'I RNAM SPRUL BSOD NAMS BLO GROS DANG, ,DBANG PHYUG BRGYAD LDAN KUN DGA' BZANG PO'I ZHABS, ,DUS GSUM MKHYEN PA DRAN MCHOG AA MO GHA, ,SPANGS RTOGS MTHAR PHYIN GSUM LA GSOL BA 'DEBS, ,RDO RJE 'CHANG DBANG SPRUL PA'I GAR
MDZAD PA, ,'JAM PA'I DBYANGS DNGOS KUN DGA' RGYAL MTSAN DANG, ,DNGOS GRUB 'BYUNG GNAS RTZA BA'I BLA MA STE, ,PHAN BDE'I 'BYUNG GNAS GNYIS LA GSOL BA 'DEBS, ,MTSAN NYID KUN LDAN THEG MCHOG DGE BA'I BSHES, ,BSAM SBYOR GNYIS
KYIS GUS PAS LEGS BSTEN NAS, ,SKYES BU GSUM GYI LAM GYI RIM PA LA, ,NYAMS LEN SNYING POR BGYID PAR BYIN GYIS RLOBS, ,SDIG LTUNG DAG BYED AA YI STONG RA DANG, ,NAD GDON DAG PAR BYED PA'I STONG RA SOGS, TSUL BZHIN BSGOMS PAS

@031B LAM BZANG SKYE BA'I GEGS, ,ZHI ZHING MTHUN RKYEN TSANG BAR BYIN GYIS RLOBS, ,SBYANG GZHI SBYONG BYED 'PHROD PA'I BSKYED RIM GYIS, ,RDZOGS RIM ZAB MO SKYE BA'I RGYUD SMIN CING, ,RTZA GSUM 'KHOR LO BZHI LDAN GTUM MO'I LAM, ,MYUR DU RGYUD LA SKYE
BAR BYIN GYIS RLOBS, ,NYI ZLA'I RGYU BA SGRA GCAN LAM BKAG PAS, ,RAB 'BAR TZANdA L'I YI RNAL 'BYOR DANG, ,PHYAG RGYA GSUM DANG SBYOR BA'I THAMS MKHAS KYIS, ,PHYAG CHEN YE SHES 'DREN PAR BYIN GYIS RLOBS, ,'OD GSAL PHYAG RGYA CHEN PO'I RNAM
ROL LAS, ,GNYID DUS RMI LAM SGYU MA'I YUL SNANG DANG, ,RLUNG SEMS TZAM LAS GRUB PA'I RDO RJE'I SKU, ,TSE 'DIR MNGON DU 'GYUR BAR BYIN GYIS RLOBS, ,SBAS DON SGYU MA LTA BU'I TING 'DZIN GYIS, ,MTHONG BA'I CHOS LA ZUNG 'JUG MA GRUB NA, ,MA
BSGOMS 'TSANG RGYA 'PHO BA'I NYAMS LEN GYIS, ,MKHA' SPYOD GNAS SU BGROD PAR BYIN GYIS RLOBS, ,PHUNG SOGS RIM GYIS THIM PA'I 'OD GSAL LAS, ,YID NGOR HE RU KA YI SKUR LANGS TE, ,BSAMS BZHIN GSANG SNGAGS SPYOD PA'I RTEN 'DZIN
PA'I, ,NYAMS LEN TSUL BZHIN 'GRUB PAR BYIN GYIS RLOBS, ,ZAB LAM NYAMS SU LEN PA'I 'GAL RKYEN KUN, ,SEL ZHING MTHUN RKYEN MA LUS SGRUB PA'I GROGS, ,BLA MA MGON PO DBYER MED 'KHOR BCAS KYIS, ,G-YEL BA MED PAR RTAG TU GROGS
MDZAD SHOG ,CES PA 'DI YANG RJE NYID KYIS 'OL KHA STAG RTZER GNANG BA'O,, ,, ` NA MA SHR'I TZ'AKRA SAm BHA R'A YA, SHES BYA'I 'KHOR LO MA LUS BDE BA CHER, ,SDOM MDZAD DPA' BO LHAN CIG SKYES PA'I DNGOS, ,MDZES LDAN SGYU MA'I PHYAG RGYAS RNAM ROL BA,

@032A *, ,,KHYAB BDAG RDO RJE 'CHANG LA GSOL BA 'DEBS, YID 'PHROG BYI RU'I 'KHRI SHING ZLOS GAR BZHIN, ,NYI GZHON 'CHAR KA'I DPAL 'PHROG DRAN PAS KYANG, ,LHAN SKYES BDE BA'I DGA' STON MCHOG STZOL MA, ,RDO RJE RNAL 'BYOR MA LA GSOL BA
'DEBS, ,PHYI NANG RIG GNAS KUN SHES MKHAS PA'I MCHOG ,RIM GNYIS RTOGS PA MTHAR PHYIN GRUB PA'I GTZO, ,SNA TSOGS CHO 'PHRUL STONG GI RNAM ROL CAN, ,RDO RJE DRIL BU PA LA GSOL BA 'DEBS, ,MGON DE'I GDAMS PAS GO 'PHANG MTHOR
GSHEGS TE, ,'JIGS RUNG RUS SBAL BZHON PAS RNAM ROL ZHING, ,KUN TU BZANG PO'I SPYOD PA LHUR MDZAD PA, ,GRUB CHEN RUS SBAL ZHABS LA GSOL BA 'DEBS, ,DZA LAN DHA RAR MCHOG GI DNGOS GRUB BRNYES, ,RJE BTZUN RNAL 'BYOR MA YIS RJES
SU BZUNG, ,SKAL BZANG GDUL BYA KUN GYI SKYABS GYUR PA, ,DZA LAN DHA RA PA LA GSOL BA 'DEBS, ,GRUB PA'I GAR GYIS RNAM PAR ROL BZHIN DU, ,GSANG SNGAGS SPYOD PA LHUR MDZAD HE RU KAS, ,DNGOS SU BYIN BRLABS BAR DOR MNGON SANGS
RGYAS, ,NAG PO SPYOD PA'I ZHABS LA GSOL BA 'DEBS, ,GANG GI GDAMS PA LHA YI BDUD RTZI YIS, ,THUGS KYI BUM BZANG RAB GTAMS GRUB PA BRNYES, ,SHIN TU GDUL BAR DKA' BA TSAR GCOD MDZAD, ,GU HYA PA YI ZHABS LA GSOL BA 'DES,,
RIM GNYIS ZAB MO'I LAM GYI DGA' STON GYIS, ,SGRIB GNYIS G-YUL LAS RNAM PAR RGYAL GYUR TE, ,SKU GNYIS GO 'PHANG MNGON DU LEGS MDZAD PA, ,RNAM RGYAL ZHABS LA GUS PAS GSOL BA 'DEBS, ,MGON PO MCHOG DE'I GDAMS PA LA BRTEN

@032B NAS, ,TIL RDUNG SPYOD PAS MCHOG GI DNGOS GRUB BRNYES, ,RDO RJE 'CHANG GIS DNGOS SU DBANG BSKUR BA, ,TEE LO SHER BZANG ZHABS LA GSOL BA 'DEBS, ,LNGA BRGYA'I GTZUG RGYAN MKHAS PA'I MTHAR SON KYANG, ,THEG MCHOG BSHES GNYEN BSTEN PA'I
DKA' SPYAD KYI, ,NGAL BRGYAS 'JIGS PA MED PA'I DPA' BO MCHOG ,N'A RO TA PA'I ZHABS LA GSOL BA 'DEBS, ,GANG GI ZHABS SEN GSAR PA'I ZLA TSES NI, ,SPYI BO'I GZHI LA REG PA'I SKAL BZANG LAS, ,BDE MCHOG LAM BZANG 'GRO LA GSAL
MDZAD PA, ,PHAM THING SKU MCHED RNAMS LA GSOL BA 'DEBS, ,SHES RAB MCHOG GIS RGYUD SDE'I DGONGS PA GZIGS, ,BRTZON 'GRUS CHEN POS SGRUB PA LHUR MDZAD PAS, ,'GRO LA LAM BZANG MTSON PA'I MIG GCIG PU, ,GLOG KYA SHES RAB BRTZEGS
LA GSOL BA 'DEBS, ,SKAD GNYIS SMRA BA'I GTZUG GI RGYAN GYUR CING, ,SKAL LDAN GDUL BYA BRTZE BAS RJES SU 'DZIN, ,PHYOGS 'DIR BDE MCHOG LAM BZANG GSAL MDZAD PA, ,MAL GYO BLO GROS GRAGS LA GSOL BA 'DEBS, ,ZUNG 'JUG BDE BA
CHEN PO'I SKU BRNYES KYANG, ,GDUL BYA'I DON DU THA MAL TSUL 'DZIN PA, ,GANGS CAN BSTAN PA'I BDAG PO SA SKYA PA, ,KUN DGA' SNYING PO'I ZHABS LA GSOL BA 'DEBS, ,TSANGS SPYOD DGE BSNYEN MCHOG GI BRTUL ZHUGS CAN, ,MTHA' YAS YON TAN
DU MA'I MTHAR SON CING, ,MA LUS SKYE RGU KUN GYI SKYABS GYUR PA, ,RJE BTZUN RTZE MO'I ZHABS LA GSOL BA 'DEBS, ,RDO RJE 'CHANG DBANG SPRUL PA'I ZLOS GAR LA, ,SNGAGS 'CHANG DBANG PO GRAGS PA RGYAL MTSAN ZHES, ,SA GSUM KUN TU SNYAN PA'I

@033A *, ,GRAGS PA CAN, ,GRAGS PA RGYAL MTSAN ZHABS LA GSOL BA 'DEBS, ,'JAM DBYANGS GZHON NU DUS MTHAR GANGS CAN 'DIR, ,NGUR SMRIG 'DZIN PA'I GZUGS KYIS RNAM ROL PA, ,GNAS LNGA RIG PA'I GTZUG RGYAN SA SKYA PA, ,KUN
DGA' RGYAL MTSAN ZHABS LA GSOL BA 'DEBS, ,GANG GI ZHABS SEN NOR BU'I COD PAN NI, ,SHAR PHYOGS SA SKYONG GTZUG GIS NYER BSTEN PAS, ,GANGS CAN 'GRO BA KUN GYI SKYABS GYUR PA, ,CHOS RGYAL 'PHAGS PA'I ZHABS LA GSOL BA 'DEBS,,
MGON PO MCHOD DES DGYES BZHIN RJES SU BZUNG, ,DKON COG GSUM DNGOS SANGS RGYAS BSTAN PA'I DPAL, ,THAR 'DOD GDUL BYA'I 'DREN PA CHOS KYI RJE, ,DKON COG DPAL GYI ZHABS LA GSOL BA 'DEBS, ,RGYUD SDE'I SNYING PO RIM GNYIS ZAB
MO'I DON, ,THUGS SU CHUD NAS NA BZA' BRAG PHUG TU, ,RTZE GCIG SGRUB PA LHUR MDZAD GRUB PA'I GTZO, ,BSOD NAMS DPAL GYI ZHABS LA GSOL BA 'DEBS, ,SMON LAM STOBS KYIS MTHON PO'I RIGS SU 'KHRUNGS, ,MKHYEN PA'I SPYAN GYIS SHES BYA
MTHA' DAG GZIGS, ,THUGS RJE CHEN POS 'GRO KUN RJES SU 'DZIN, ,BSOD NAMS RGYAL MTSAN ZHABS LA GSOL BA 'DEBS, ,DUS GSUM RGYAL BA KUN GYI MKHYEN BRTZE NI, ,RTZOD DUS THAMS CAD MKHYEN PA'I SKUR BSTAN NAS, ,THUB BSTAN NYI LTAR
KUN NAS GSAL MDZAD PA, ,BLO BZANG GRAGS PA'I ZHABS LA GSOL BA 'DEBS, ,BSLAB GSUM RIN CEN RGYAL MTSAN 'DZIN MDZAD CING, ,LUNG RTOGS YON TAN KUN GYI GTER GYUR PA, ,RNAM MANG GDUL BYA'I NYER 'TSO DAM PA MCHOG ,RJE BTZUN

@033B DAM PA'I ZHABS LA GSOL BA 'DEBS, ,RDO RJE 'CHANG DBANG MNYAM MED TZONG KHA PA'I, ,ZHAL GYI GDAMS PA'I MDZOD DU LEGS GYUR CING, ,RDO RJE RNAL 'BYOR MA YIS RJES BZUNG BA, ,SHER 'BYUNG BLO GROS ZHABS LA GSOL BA 'DEBS, ,MKHAS
BTZUN KUN GYI GTZUG RGYAN CHOS KYI RJE, ,MDO RGYUD YON TAN RGYA MTSO'I MTHAR SON PA, ,BSTAN PA'I NYI MA BSHAD SGRUB RGYAL MTSAN 'DZIN, ,DPAL LDAN 'PHRIN LAS BZANG POR GSOL BA 'DEBS, ,MKHYEN PA RMAD BYUNG KUN DGA'I GZHAL MED KHANG,,
LUNG RTOGS CHOS KYI BA GAM MTHON PO CAN, ,SGRUB BRGYUD BSTAN PA'I RGYAL MTSAN SGRENG MKHAS PA, ,BKA' DRIN MNYAM MED ZHABS LA GSOL BA 'DEBS, ,DNGOS GRUB LEGS TSOGS KUN GYI 'BYUNG GNAS MCHOG ,BSHES GNYEN DAM PA TSUL BZHIN
LEGS BSTEN NAS, ,RNYED DKA' DON CHE DAL BA'I RTEN BZANG PO, ,NYIN MTSAN CHOS KYIS 'DA' BAR BYIN GYIS RLOBS, ,TSE 'DI'I CHOS BRGYAD ROL RTZED RGYANG BSRINGS SHING, ,'KHOR BA'I BDE LA NAM YANG MA CHAGS PAR, ,BDAG PAS GZHAN GCES
BYANG CHUB SEMS BSKYED NAS, ,RGYAL SRAS SPYOD LA SLOB PAR BYIN GYIS RLOBS, ,SKYE SHI BAR DO'I SNANG ZHEN MA LUS PA, ,YID NGOR SBYONG BYED BSKYED PA'I RIM PA DANG, ,SKU GSUM NYE RGYU ZAB LAM RIM PA LNGA'I, ,RTOGS PA MYUR DU SKYE BAR BYIN GYIS
RLOBS, ,ZHES BDE MCHOG DRIL BU PA'I DBANG BRGYUD LA GSOL BA 'DEBS PA'I TSUL 'DI NI NANG SO SKYA RGYAL DBANG PO'I GSUNG GIS BSKUL NAS SH'AKYA'I DGE SLONG DGE 'DUN RGYA MTSO'I DPAL GYIS NGO MTSAR BKOD PAR SBYAR BA'O,, ,, ` MA LUS RGYAL BA KUN GYI GSANG BA'I MDZOD,,

@034A *, ,GANG GIS 'DZIN MDZAD DPAL LDAN GSANG BA'I BDAG ,KUN TU BZANG PO RGYAL BA KUN GYI YAB, ,DPAL LDAN RDO RJE 'DZIN LA GSOL BA 'DEBS, ,BSTAN PA 'DI LA GRUB PA MCHOG BRNYES PA, ,KUN GYI GTZUG RGYAN SA RA HA PA ZHES, ,GRAGS
PA TSANGS PA'I 'JIG RTEN REG PA CAN, ,SNYING PO'I DON GYI 'BYUNG GNAS LA PHYAG 'TSAL, ,RGYAL BA'I MDO RGYUD GSUNG RAB THAMS CAD KYI, ,DGONGS 'GREL SHING RTA'I SROL 'BYED KUN GYI GTZOR, ,RGYAL BAS LUNG BSTAN RGYAL BA GNYIS PAR GRAGS,,
'PHAGS MCHOG KLU SGRUB ZHABS LA PHYAG 'TSAL LO, ,ZUNG 'JUG BDE BA CHEN PO'I SKU BRNYES KYANG, ,SNYING RJE'I GZHU LAS BDE STONG MDA' BO CHES, ,GZUNG 'DZIN RI DVAGS KUN GYI SROG 'PHROG PA, ,DPAL LDAN RI KHROD DBANG PHYUG LA PHYAG 'TSAL, ,KHYAB
BDAG 'KHOR LO SDOM PAS MNGON SUM DU, ,DBANG BSKUR NYA LTO'I 'TSO BA LA BRTEN NAS, ,GRUB PA MCHOG BRNYES BDE MCHOG CHOS TSUL NI, ,KUN GYI 'BYUNG GNAS KHYOD LA PHYAG 'TSAL LO, ,BLA MA MCHOG DE'I GDAMS PA'I BKA' DRIN LAS, ,RGYAL
SRID MCHIL MA'I THAL BA LTAR SPANGS NAS, ,RDO RJE PHAG MOS RJES BZUNG DNGOS GRUB BRNYES, ,DPAL LDAN d'A RI KA PA LA PHYAG 'TSAL, ,dEm K'I'I SGRA LAS RANG BZHIN STONG PA NYID, ,RTEN 'BREL DON DU GZIGS SHING LHAN SKYES KYI, ,YE SHES GRUB PA'I
GAR GYIS RNAM ROL BA, ,DPAL LDAN dEm K'I PA LA PHYAG 'TSAL LO, ,RNAM PAR RIG PA TZAM GYI TSUL BRTEN NAS, ,MDO SNGAGS MANG THOS RGYA MTSO'I MTHAR SON CING, ,GRUB PA'I DBANG PHYUG MKHAS PA'I GTZUG GI RGYUN, ,MKHAS MCHOG SH'AN TI PA LA

@034B PHYAG 'TSAL LO, ,GNAS LNGA MTHAR SON LNGA BRGYA'I GTZUG GI RGYAN, ,SNANG BA MTHA' YAS SPRUL PA'I ZLOS GAR NI, ,SA GSUM 'GRO NA MAR ME MDZAD DPAL ZHES, ,YONGS SU GRAGS PA'I ZHABS LA GSOL BA 'DEBS, ,AO dI YA NAR AINDRA BH'U TI'I SRAS,,
ZAB MO'I LAM GYI RTOGS PA PHA MTHAR SON, ,BDE MCHOG LUGS BZANG RING DU GSAL MDZAD PA, ,GRUB CHEN LVA BA PA LA PHYAG 'TSAL LO, ,PHUL BYUNG SNYING RJES MDZE CAN GANG G'A LAS, ,BSGRAL TSE DE NYID RDO RJE PHAG MOR GYUR, ,HE RU KA DPAL GAR
GYIS MKHA' SPYOD DU, ,RAB GSHEGS TSEM BU PA LA PHYAG 'TSAL LO, ,THEG MCHOG BLA MA DAM PAS RJES SU BZUNG, ,ZAB RGYAS CHOS RNAMS KUN GYI DBANG PHYUG BRNYES, ,SKAD GNYIS SMRA BA LUS CAN KUN GYI MIG ,DPAL LDAN MAR PA DO PA LA PHYAG 'TSAL,,
ZHES PA BDE MCHOG L'U YI PA'I BLA MA BRGYUD PA LA GSOL BA 'DEBS PA'I RIM PA 'DI NI NANG SO RTA MGRIN MGON PO'I GSUNG GIS BSKUL BA'I NGOR CHOS SMRA BA'I BTZUN PA DGE 'DUN RGYA MTSO'I DPAL GYIS NGO MTSAR BKOD PAR SBYAR BA'O,, ,, ` NA MO BADZRA BHEE RA WA YA, RAB 'BYAMS ZHING GI
RGYAL BA KUN GYI DNGOS, ,MA LUS DKYIL 'KHOR 'KHOR LO KUN GYI GTZO, ,DNGOS GRUB RTZA BA PHAN BDE'I 'BYUNG GNAS MCHOG ,DRIN CAN BLA MA MCHOG LA GSOL BA 'DEBS, ,RGYAL BA'I YAB GCIG RJE BTZUN 'JAM PA'I DBYANGS, ,LHAN CIG SKYES
DNGOS GAR DGU'I NYAMS KYIS NI, ,SHIN TU KHROS PA'I GAR MDZAD PA BCOM LDAN 'DAS, ,KHYAB BDAG RDO RJE 'JIGS BYED LA PHYAG 'TSAL, ,MA LUS GDUL BYA'I KHAMS DANG BSAM PA BZHIN, ,LEGS GSUNGS GSUNG RAB KUN GYI SNYING PO MCHOG ,RTZA

@035A *, ,BSHAD RGYUD KUN SDUD MDZAD RGYAL BA'I YUM, ,YE SHES MKHA' 'GRO'I ZHABS LA GSOL BA 'DEBS, ,ZAB MO'I LAM GYIS ZUNG 'JUG GO 'PHANG BRNYES, ,DBANG PHYUG BRGYAD LDAN L'A LI TA BADZRA, ,GRUB PA'I DBANG PHYUG KUN GYIS PHYAG BYA'I
GNAS, ,LAM GYI SROL 'BYED MCHOG LA GSOL BA 'DEBS, ,RIM GNYIS LAM GYI BDUD RTZIS BLO GROS KYI, ,BUM BZANG LEGS GTAMS GRUB PA MCHOG BRNYES PA, 'GRO BA'I DON MDZAD AA MO GHA BADZRA, ,RIGS LNGA'I COD PAN MCHOG LA GSOL BA
'DEBS, ,MCHOG TU MI 'GYUR LHAN SKYES YE SHES KYI, ,'BYUNG GNAS SBAS PA'I DON GZIGS GSUM NA, ,GRAGS P[A RAB DKAR GRUB PA'I GONG 'PHANG LA, ,RAB 'DZEGS DPA' BO MCHOG LA GSOL BA 'DEBS, ,'KHOR BA'I 'DAM GYIS MA GOS PADMA
NI; ;LHAN SKYES 'OD GSAL RDO RJE MCHOG GIS MTSAN, ,ZHI SOGS RAB 'BYAMS LAS LA DBANG SGYUR BA, ,PADMA BADZRA ZHABS LA GSOL BA 'DEBS, ,BDE STONG DBYER MED YE SHES MAR ME YIS, ,SGRIB PA'I MUN SEL GNAS LUGS SNANG MDZAD PA, ,D'I
PAm KA RA ZHES GRAGS GRUB PA MCHOG ,RAB BRNYES DAM PA'I MGON LA GSOL BA 'DEBS, ,BSKYED RIM MTHAR PHYIN RDZOGS RIM MNGON DU GYUR, ,SDIGS MDZUB TZAM GYIS RAB BRTAN LHUN PO YANG, ,THAL BAR BYED PA'I NUS LDAN RDO RJE GRAGS, ,SKAD
GNYIS SMRA BA'I ZHABS LA GSOL BA 'DEBS, ,RJE BTZUN RNAL 'BYOR MA YIS RJES BZUNG ZHING, ,RAB 'BYAMS RGYUD SDE'I DGONGS DON LEGS PAR GZIGS, ,GNAS LUGS MNGON GYUR RVA YI GDUNG 'DZIN PA, ,DPAL LDAN CHOS RAB ZHABS LA GSOL

@035B BA 'DEBS, ,YE SHES SPYAN GYIS DE NYID LEGS PAR RTOGS, ,STONG NYID ZAB MO'I SENG GE'I NGA RO CAN, ,GRUB PA'I RIGS 'KHRUNGS DAM PAS BSNGAGS PA'I GNAS, ,YE SHES SENG GE'I ZHABS LA GSOL BA 'DEBS, ,'BUM PHRAG RGYUD SDE'I DON LA
MKHYEN PA RGYAS, ,MTHAR PHYIN LAM GYI GANGS RI LA GNAS SHING, ,BDE CHEN LAM STON SENG GE'I NGA RO CAN, ,RJE BTZUN 'BUM SENG ZHABS LA GSOL BA 'DEBS, ,SKYE BA RGYUD MAR GRUB PA'I DBANG PHYUG TU, ,RAB GRAGS GRUB PA'I RIGS 'KHRUNGS
MKHAS PA'I GTZO, ,DANG PO'I SANGS RGYAS LAM BZANG STON MDZAD PA, ,RJE BTZUN RGA LO'I ZHABS LA GSOL BA 'DEBS, ,THABS SHES SA 'DZIN DKAR PO LA GNAS SHING, SNYING RJE'I LUS STOBS RAB RGYAS LUNG RIGS KYI, ,SENG GE'I NGA ROS RGOL NGAN
PHAM MDZAD PA, ,SHES RAB SENG GE'I ZHABS LA GSOL BA 'DEBS, ,SPROS BRAL GNAS LUGS YANGS PA'I GO 'BYED NGOS, ,BDE CHEN YE SHES DKYIL 'KHOR RAB RGYAS SHING, ,DPAL LDAN 'PHRIN LAS BZANG PO'I 'OD STONG CAN, ,BSNGAGS 'OS BSHES
GNYEN MCHOG LA GSOL BA 'DEBS, RGYA CHEN GSUNG RAB RGYA MTSO'I DON GZIGS SHING, ,RANG GZHAN GRUB MTHA' RGYA MTSO'I PHA ROL SON, ,RIN CEN BYANG CHUB THUGS MNGA' CHOS KYI RJE, ,DON GRUB RIN CEN ZHABS LA GSOL BA 'DEBS, ,DPAL
LDAN KHYAB BDAG RDO RJE 'CHANG DBANG NI, ,SPRUL PA'I GAR MDZAD SA GSUM 'GRO BA'I MIG ,LNGA BRGYA'I GTZUG RGYAN RGYAL BA GNYIS PA MCHOG ,MNYAM MED TZONG KHA PA LA GSOL BA 'DEBS, ,MKHYEN PA'I SPYAN GYIS SHES BYA THAMS CAD GZIGS, ,BLO 

@036A *, ,BZANG RGYAL BA'I DBANG PO'I CHOS TSUL KUN, ,PHYOGS BCUR RGYAS MDZAD 'DZAM GLING MKHAS PA'I GTZO, ,MKHAS GRUB CHOS RJE'I ZHABS LA GSOL BA 'DEBS, ,DNGOS DANG BRGYUD PA'I BLA MA KHYED RNAMS KYI, ,DRIN LAS 'GRO KUN RDO RJE
'CHANG DBANG GI ,GO 'PHANG 'THOB CING ZHI RGYAS DBANG DRAG GI ,RAB 'BYAMS LAS KUN THOGS MED 'GRUB GYUR CIG ,RIM GNYIS ZAB MO'I LAM GYI NYAMS LEN GYIS, ,PHYI NANG GSANG BA'I GSHIN RJE MTHAR BYAS NAS, ,'GRO BA'I MA RIG MUN PA KUN
SEL BA'I, ,'JAM DBYANGS GO 'PHANG TSE 'DIR THOB PAR SHOG ,BCOM LDAN 'DAS RDO RJE 'JIGS BYED LHA BCU GSUM MA'I DBANG BRGYUD KYI BLA MA BRGYUD PA RNAMS LA GSOL BA 'DEBS PA'I RIM PA 'DI NYID GNAS BRTAN RDO RJE RGYAL MTSAN GYIS ZHUS PA LA BRTEN NAS CHOS SMRA BA'I BTZUN PA
DGE 'DUN RGYA MTSO'I DPAL GYIS ME MO GLANG GI LO ZLA BA DRUG PA'I DKAR PO'I PHYOGS LA CHOS GRVA CHEN POR SBYAR BA DGE LEGS 'PHEL,, ,, ` BLA MA DANG RJE BTZUN 'JAM PA'I DBYANGS LA PHYAG 'TSAL LO, ,LNGA BRGYA'I GTZUG RGYAN MNYAM MED SH'AKYA'I GTZO, ,RGYAL BA KUN GYI
YAB GCIG 'JAM PA'I DBYANGS, ,RGYAL BA GNYIS PA 'PHAGS MCHOG KLU SGRUB ZHABS, ,GSOL BA 'DEBS SO THUGS RJE'I LCAGS KYUS ZUNGS, ,'JAM DBYANGS RNAM SPRUL ZLA BA GRAGS PA'I ZHABS, ,LNGA BRGYA'I GTZUG RGYAN DPAL LDAN AA TI SHA ,BSTAN
PA'I MNGA' BDAG 'BROM STON SPYAN RAS GZIGS, ,GSOL BA 'DEBS SO THUGS RJE'I LCAGS KYUS ZUNGS, ,KHAMS GSUM CHOS KYI RGYAL PO TZONG KHA PA, ,MKHAS SHING GRUB PA'I DBANG PHYUG NOR BU BZANG, ,BKA' DRIN MNYAM MED RTZA BA'I BLA MA LA, ,

@036B GSOL BA 'DEBS SO THUGS RJE'I LCAGS KYUS ZUNGS, ,ZLA MED SKYABS KYI DAM PA KHYED RNAMS LA, ,GDUNG SHUGS DRAG POS GSOL BA BTAB PA'I MTHUS, ,TSE RABS KUN TU SKAD CIG MI 'BRAL BAR, ,DGYES BZHIN RJES SU 'DZIN PAR MDZAD DU
GSOL, ,SRID LAS NGES 'BYUNG SHUGS DRAG SKYO SHAS DANG, ,'GRO KUN PHA MAR MTHONG BA'I SNYING RJE YIS, ,LEGS DRANGS BDAG PAS GZHAN GCES BYANG CHUB SEMS, ,MYUR DU RGYUD LA SKYE BAR MDZAD DU GSOL, ,NGA 'O SNYAM DU 'DZIN PA'I BLO 'DI LA, ,
NGA DE RTOG PAS PHAR BZHAG MA YIN PAR, ,YUL GYI STENG NAS GRUB PA LTAR SNANG BA'I, ,'CHAR TSUL RJEN GYIS RTOGS PAR BYIN GYIS RLOBS, ,KHAMS DRUG DE 'DRA'I NGA DE MA YIN ZHING, ,DE LAS GZHAN DU'ANG GRUB PA MA MCHIS PAS, ,NGA ZHES BYA BA
YUL GYI STENG NYID NAS, ,MED PAR LHANG GIS RTOGS PAR BYIN GYIS RLOBS, ,DE BZHIN PHUNG KHAMS SKYE MCHED CHOS RNAMS KUN, ,RANG RANG 'DOGS BYED RNAM RTOG KHO NA YIS, ,BTAGS PA TZAM PHYIR GDAGS GZHI'I YUL STENG NAS, ,MED PAR NGES
SHES 'DRONGS PAR BYIN GYIS RLOBS, ,MING TZAM RTOG PA'I RI MO TZAM NYID LAS, ,'KHOR 'DAS CHOS KUN 'JOG CING LAS 'BRAS KYI, ,RTEN 'BREL BSLU BA MED PAR YID CHES NAS, ,MTHA' BRAL LTA BA RTOGS PAR BYIN GYIS RLOBS, ,SRID PA'I RTZA BA
DRUNGS 'BYIN YANG DAG LTA, ,NYAMS SU LEN TSE DE YI 'GAL RKYEN KUN, ,SEL ZHING MTHUN RKYEN MA LUS KLU SGRUB KYI, ,BKA' SRUNG GDONG BZHI MGON POS G-YEL MED SGRUBS, ,GZHAN YANG DPAL LDAN MGON PO YAB YUM GYIS, ,PHA LTAR BYAMS SHING

@037A *, ,MA LTAR SNYING NYE BAS, ,ZHI RGYAS DBANG DRAG 'PHRIN LAS GANG BCOL YANG, ,SKAD CIG NYID LA 'GRUB PAR MDZAD DU GSOL, ,ZHES PA 'DI NI NANG SO CHOS RGYAL CHEN PO AA MO GHA RDO RJE RNAM RGYAL DPAL BZANG PO'I THUGS DAM DU DGE 'DUN RGYA MTSO'I DPAL GYIS PHO
BRANG 'OL KHA STAG RTZER BRIS PA'O,, ,, ` BLA MA RJE BTZUN 'JAM PA'I DBYANGS LA PHYAG 'TSAL LO, ,SGRIB BRAL LHAN CIG SKYES PA CHOS KYI SKU, ,DBANG PO'I GZHU LTAR DVANGS PA LONGS SPYOD RDZOGS, ,GANG 'DUL CIR YANG 'CHAR BA SPRUL PA'I SKU, ,KHYAB
BDAG RDO RJE 'CHANG LA GSOL BA 'DEBS, ,RING NAS GO 'PHANG MTHON PO'I RTZER GSHEGS KYANG, ,SNA TSOGS SPRUL PA'I ZLOS GAR BGRANG YAS KYIS, ,SKAL LDAN 'GRO BA KUN GYI DON MDZAD PA, ,GRUB MCHOG TI LI PA LA GSOL BA 'DEBS, ,MKHAS PA'I
GRAGS PAS SA STENG KUN TU KHYAB, ,DRI MED RIGS PAS RGOL BA TSAR BCAD DE, ,NGAL BA BRGYAS BLA MA NYER GCIG GRUB PA BRNYES, ,PAn CHEN N'A RO'I ZHABS LA GSOL BA 'DEBS, ,GRUB MCHOG RI KHROD ZHABS KYIS RJES SU BZUNG, ,GNAS LNGA MTHAR SON
MKHAS PA'I GTZUG GI RGYAN, ,RANG BYUNG PHYAG RGYA CHEN PO'I YE SHES KYI, ,'BYUNG GNAS MEE TRI PA LA GSOL BA 'DEBS, ,RIGS KUN KHYAB BDAG DPAL LDAN HE RU KA, ,MI YI GZUGS KYIS RNAM ROL MAR PA ZHES, ,SGRUB BRGYUD BSTAN PA'I 'BYUNG GNAS
GRAGS PA'I GTER, ,SGRA SGYUR CHEN PO'I ZHABS LA GSOL BA 'DEBS, ,MGON DE'I GDAMS PAS SNYIGS DUS TSE GCIG LA, ,MNGON PAR SANGS RGYAS MI LA RAS PA ZHES, ,GRAGS PAS TSANGS PA'I 'JIG RTEN REG PA CAN, ,RJE BTZUN PA BZHAD PA RDO RJER

@037B GSOL BA 'DEBS, ,DPAL LDAN N'A RO PA DANG AA TI SHA'I, ,BKA' PHYAG CHU BO GNYIS 'DRES GDAMS PA'I SROL, ,GANG GI DRIN GYIS PHYOGS 'DIR GSAL MDZAD PA, ,ZLA 'OD GZHON NU'I ZHABS LA GSOL BA 'DEBS, ,DUS GSUM SANGS RGYAS BDE
CHEN CHOS KYI SKU, ,DNGOS PO GCIG GYUR DGE SLONG GZUGS KYIS NI, ,GAR MDZAD SRID PA GSUM GYI 'GRO BA'I MGON, ,DPAL LDAN MTHA' RTZA BA LA GSOL BA 'DEBS, ,RGYAL BAS LUNG BSTAN KLU SGRUB SNYING PO NI, ,SLAR YANG GANGS RI'I KHROD 'DIR
GSHEGS GYUR CES, ,DAM PA RNAMS KYIS LUNG BSTAN BSNGAGS PA'I GNAS, ,'JIG RTEN GSUM MGON ZHABS LA GSOL BA 'DEBS, ,DPAL LDAN LHA GZIGS RIGS KYI THIG LE NI, ,LNGA BRGYA'I GTZUG GI RGYAN GYUR THAMS CAD MKHYEN, ,CHOS KYI RGYAL
PO SPYAN SNGA RIN PO CHE, ,GRAGS PA 'BYUNG GNAS ZHABS LA GSOL BA 'DEBS, ,BLA MAS BYIN BRLABS GNAS LUGS MNGON SUM MDZAD, ,MI BZAD GNAM LCAGS 'BAR BA'ANG KHYOD SKU LA, ,PADMO GZHON NU REG PA BZHIN GYUR PA, ,RGYAL BA RIN PO CHE
LA GSOL BA 'DEBS, ,BRTZON 'GRUS CHEN POS RO GCIG RTOGS PA BRNYES, ,MKHYEN PA'I SPYAN YANGS DUS GSUM CHAGS THOGS BRAL, ,MTHU STOBS THUGS RJES GZHAN GYI DON MDZAD PA, ,BCU GNYIS RIN PO CHE LA GSOL BA 'DEBS, ,GRAGS PA'I
'OD ZER STONG GI DRA BA CAN, ,RMAD BYUNG YE SHES DKYIL 'KHOR RAB RGYAS PAS, ,SHES BYA'I KHYON KUN CHES CHER GSAL MDZAD PA, ,'GRO BA'I 'DREN MCHOG DE LA GSOL BA 'DEBS, ,TSOGS GNYIS BDUD RTZI'I CHU GTER BSRUBS PA LAS, ,GRAGS PA

@038A *, ,BDUD RTZI'I GTER GYUR RIN CEN GYI, ,YON TAN CHA SHAS YONGS SU GANG BA CAN, ,THUB BSTAN KU MUD GNYEN LA GSOL BA 'DEBS, ,BSLAB GSUM RIN CEN GSER GYI GZHAL MED KHANG, ,RNAM DKAR GRAGS PA'I RGYAL MTSAN MTHON PO
CAN, ,SKU GSUM NOR BU'I TOG GIS RAB MDZES PA, ,TSES BZHI RNYING MA PA LA GSOL BA 'DEBS, ,SNYAN GRAGS BA DAN DKAR PO'I 'PHUR LDING CAN, ,MKHAS PA'I MDUN SA MDZES PA'I RGYAN GCIG PU, ,SHES RAB SPYAN GYIS GNAS LUGS JI BZHIN
GZIGS, ,SPYAN SNGA GRAGS SHE BA LA GSOL BA 'DEBS, ,RGYAL BA KUN GYI YAB GCIG PAD DKAR CAN, ,DUS MTHAR NGUR SMRIG 'DZIN PA'I TSUL BZUNG NAS, ,'GRO KUN PHAN BDE'I LAM LA SBYOR MDZAD PA, ,GRAGS PA BYANG CHUB ZHABS LA GSOL BA
'DEBS, ,BSOD NAMS CHA SHAS YONGS SU RDZOGS GYUR CING, ,GRAGS PA'I RI BONG MTSAN MAS RNAM PAR MDZES, ,RMAD BYUNG MDZAD PA'I 'OD DKAR SNANG BA CAN, ,GRUB MCHOG MTSAN MO'I MGON LA GSOL BA 'DEBS, ,DPAL LDAN GDAN SA RIN
CEN SENG GE'I KHRIR, ,ZHABS SEN MU TIG TSOM BU RAB BKOD DE, ,'PHRIN LAS BZANG POS 'GRO BA'I DON MDZAD PA, ,SPYAN SNGA RIN PO CHE LA GSOL BA 'DEBS, ,RMAD BYUNG BSOD NAMS 'CHI MED SKYED TSAL DU, ,BSLAB PA GSUM GYI 'DAB STONG RAB
RGYAS SHING, ,'PHRIN LAS BZANG PO'I DRI BSUNG G-YO BA CAN, ,'GRO BA'I 'DREN PA MCHOG LA GSOL BA 'DEBS, ,BSOD NAMS YE SHES TSOGS GNYIS GZHAL MED KHANG, ,MKHYEN GNYIS GSER GYI RGYAL MTSAN MTHON PO CAN, ,SKAL BZANG 'GRO LA

@038B DON GNYIS 'DOD DGU'I CHAR, ,LEGS PAR 'BEBS MDZAD DE LA GSOL BA 'DEBS, ,NGAG GI DBANG PHYUG RGYAL SRAS GRAGS PA'I GTER, ,LUGS GNYIS GSER GYI 'KHOR LOS BOD KHAMS KYI, ,NOR 'DZIN SKYONG MDZAD CHOS KYI RGYAL PO MCHOG ,TSES
GNYIS RIN PO CHE LA GSOL BA 'DEBS, ,DUS MTHA' 'DIR YANG GAR DBANG RDO RJE 'CHANG, ,NGUR SMRIG 'DZIN PA'I ZLOS GAR LHUR MDZAD NAS, ,SA STENG 'GRO BA KUN GYI SKYABS GYUR PA, ,ZHVA DMAR COD PAN 'DZIN LA GSOL BA 'DEBS, ,'DZAM GLING
SGRUB BRGYUD BSTAN PA'I GTZUG GI RGYAN, ,BKA' BRGYUD GONG MA RNAMS DANG PHAG MO GRU'I, ,GDAN SA CHEN POR BYON DANG 'BYON 'GYUR PA'I, ,SPYAN SNGA RNAMS LA GUS PAS GSOL BA 'DEBS, ,DE LTAR BSTOD PA'I RNAM DKAR PHUNG PO YIS, ,'GRO KUN
THEG MCHOG BSHES DANG MI 'BRAL ZHING, ,THEG MCHOG ZAB MO'I LAM GYIS TSE GCIG TU, ,SKU GSUM GO 'PHANG MNGON DU BYED PAR SHOG ,GNAS SKABS SU YANG 'DZIN MA'I KHYON KUN TU, ,CHOS DANG SRID KYI DPAL 'BYOR DAR ZHING RGYAS, ,MI DGE BCU
SPANGS DGE BA'I LAS LAM KUN, ,RDZOGS LDAN DUS BZHIN 'PHEL BA'I BKRA SHIS SHOG ,CES PA 'DI NI NANG SO MGON PO TSE 'PHEL GYI GSUNG GIS BSKUL NAS DGE 'DUN RGYA MTSO'I DPAL GYIS 'PHYOS NGO MTSAR BKOD PAR SBYAR BA'O,, ,, ` NA MO LO KE SHVA RA YE, MTSAN
DPE'I CHA SHAS YONGS SU RDZOGS PA'I SKU, ,YAN LAG DRUG CU'I BSIL ZER 'GYED PA'I GSUNG, ,SHES BYA'I MKHA' LA THOGS PA MED PA'I THUGS, ,'PHAGS MCHOG SPYAN RAS GZIGS LA GSOL BA 'DEBS, ,SKU GSUM GO 'PHANG MTHON PO'I RTZER SON

@039A *, ,KYANG, ,BGRANG YAS SPRUL PA'I RNAM ROL SNA TSOGS KYIS, ,NGO MTSAR MDZAD PA'I GAR GYIS RNAM ROL BA, ,GRUB CHEN MI TRA'I ZHABS LA GSOL BA 'DEBS, ,BYAMS PA'I RNAM 'PHRUL SGRA SGYUR BYAMS PA'I DPAL, ,TSOGS GNYIS MTHAR
PHYIN BSOD NAMS DBANG PHYUG DANG, ,RGYAL SRAS DBANG PO BSOD NAMS SENG GE'I ZHABS, ,SA BCU'I DBANG PHYUG GSUM LA GSOL BA 'DEBS, ,LUNG RIGS MNGA' BDAG RIN CEN SENG GE DANG, ,RGYAL BA GNYIS PA KUN MKHYEN RIN CEN GRUB, ,SNGAGS
'CHANG DBANG PO GZHON NU BSOD NAMS TE, ,BSTAN PA'I MNGA' BDAG GSUM LA GSOL BA 'DEBS, ,DBANG PHYUG BRGYAD LDAN BLO BZANG GRAGS PA'I DPAL, ,'DZAM GLING SMRA BA'I KHYU MCHOG DGE LEGS DPAL, ,LUNG RTOGS MNGA' BDAG CHOS KYI RGYAL
MTSAN ZHABS, ,SKU GSUM MNGON GYUR ZHABS LA GSOL BA 'DEBS, ,RGYAL BA'I YAB GCIG 'JAM DBYANGS GZHON NU NI, ,'GRO LA LEGS BSHAD DGA' STON STZOL BA'I SLAD, ,BLO GROS MKHA' LTAR YANGS PA'I BSHES GNYEN GYI, ,TSUL BZUNG BLA MA
MCHOG LA GSOL BA 'DEBS, ,JI SNYED GDUL BYA'I KHAMS DANG BSAM PA BZHIN, ,RGYAL BAS BKA' STZAL RAB 'BYAMS GSUNG RAB KUN, ,'DI PHYI BAR DO'I NYAMS LEN SNYING PO RU, ,DRIL NAS NYAMS SU LEN PAR BYIN GYIS RLOBS, ,SPYI BOR BLA MA
SNYING GAR LHAG PA'I LHA, ,LEGS BSGOMS DPAG MED 'OD ZER SPRO BSDU YIS, ,SNOD BCUD ZHING SBYONG CHOS KUN RANG BZHIN GYIS, ,STONG PA'I GNAS LUGS RTOGS PAR BYIN GYIS RLOBS, ,RANG LUS 'KHOR GSUM DAG PA'I MCHOD SBYIN DANG, ,TSE

@039B 'DI'I PHUN TSOGS KUN LA ZHEN PA NI, ,DOR NAS RANG SEMS 'OD KYI SBU GU NAS, ,THOGS MED DGA' LDAN 'JUG PAR BYIN GYIS RLOBS, ,BRTAN G-YO'I DNGOS KUN SGYU MA RMI LAM LTAR, ,MTHONG NAS PHYI NANG GSANG BA BSGYUR BYAS TE, ,STONG NYID SNYING
RJE DBYER MED BYANG CHUB SEMS, ,MYUR DU MNGON DU 'GYUR BAR BYIN GYIS RLOBS, ,DE LTAR ZAB MO'I LAM GYI NYAMS LEN GYIS, ,CHOS KUN MKHYEN PA'I DBANG PO MYUR THOB NAS, ,PHYAG NA PADMO'I RNAM THAR JI BZHIN DU, ,RTAG TU LUS CAN KUN GYI DON
BGYID SHOG ,'DI NI BLO BZANG BSTAN PA'I RJES ZHUGS NAS, ,MDO SNGAGS RAB 'BYAMS SMRA BA'I BSHES GNYEN GYIS, ,NAN GYIS BSKUL TSE RNAM G-YENG DRA BA YI, ,GZEB TU TSUD KYANG THOGS MED YI GER BKOD,, ,, ` RGYAL BA KUN GYI MKHYEN BRTZE MA LUS PA, ,LNGA BRGYA'I GTZUG
RGYAN MAR ME MDZAD DPAL ZHES, ,GNAS LNGA RIG PA'I PAn CHEN TSUL 'DZIN PA, ,DPAL LDAN AA TI SHA LA GSOL BA 'DEBS, ,DMIGS MED CHOS SKU'I NGANG LAS MA G-YAS KYANG, ,NAM MKHA'I MTHAS KHYAB ZHING KHAMS THAMS CAD DU, ,SNA TSOGS
SPRUL PAS 'GRO BA'I DON MDZAD PA, ,'BROM STON SPYAN RAS GZIGS LA GSOL BA 'DEBS, ,GANG GI MTSAN TZAM RNA BAR LHUNG BAS KYANG, ,PHYI NANG 'JIGS BRGYAD NYER 'TSE KUN LAS SKYOB, ,'CHI MED TSE DANG YE SHES MCHOG STZOL BA'I, ,'PHAGS MA
YID BZHIN 'KHOR LOR GSOL BA 'DEBS, ,KEE LA SHA LTAR MCHOG TU MDZES PA'I SKU, ,TSANGS PA'I DBYANGS KYIS 'GRAN DU MED PA'I GSUNG, ,SHES BYA MA LUS CIG CAR GZIGS PA'I THUGS, ,BKRA SHIS DPAL 'BAR MA LA GSOL BA 'DEBS, ,SKYON

@040A *, ,GYIS MA GOS PAD DKAR ZLA BA'I STENG, ,ZHABS GNYIS MI PHYED RDO RJE SKYIL KRUNG BZHUGS, ,SGEG CING YID 'ONG BCU DRUG LON PA'I NYAMS, ,RJE BTZUN AUTPAL BSNAMS LA GSOL BA 'DEBS, ,MDO RGYUD GSUNG RAB MA LUS THUGS CHUD
NAS, ,TSE 'DI BLOS BTANG SGRUB PA SNYING POR MDZAD, ,MKHAS SHING GRUB PA'I DBANG PHYUG THAMS CAD MKHYEN, ,NOR BZANG RGYA MTSO'I ZHABS LA GSOL BA 'DEBS, ,'DI PHYI'I LEGS TSOGS KUN GYI 'BYUNG GNAS TE, ,DNGOS GRUB GNYIS KYI CHAR
'BEBS YID BZHIN NOR, ,RGYAL BAS SKYABS GSUM NGO BOR RAB BSNGAGS PA'I, ,RTZA BA'I BLA MA'I ZHABS LA GSOL BA 'DEBS, ,DUS GSUM RGYAL BA MA LUS MCHOD PA LAS, ,GANG GI BA SBU'I KHUNG BU GCIG MCHOD PA'ANG, ,BSOD NAMS GZHAL DU
MED PAR RGYAL BAS GSUNGS, ,DRIN CAN BLA MA MCHOG LA GSOL BA 'DEBS, ,BLANG DOR GNAS KUN GSAL MDZAD SGRON ME STE, ,THAR PA'I LAM DU 'KHRID PA'I DED DPON MCHOG ,'GRO LA LAM BZANG STZOL BA'I MIG GCIG PU, ,BSNGAGS 'OS BSHES
GNYEN MCHOG LA GSOL BA 'DEBS, ,SKYABS GNAS DAM PA RNAMS KYI BKA' DRIN LAS, ,'GAL RKYEN BDUD SDE'I BAR CHAD KUN LAS RGYAL, ,TSE DANG BSOD NAMS DPAL 'BYOR LONGS SPYOD RGYAS, ,BSAM DON YID BZHIN 'GRUB PAR BYIN GYIS
RLOBS, ,RANG LUS 'PHAGS MAR GSAL BA'I TING 'DZIN DANG, ,YI GE BCU PA'I RIG SNGAGS BZLAS BRJOD KYIS, ,'CHI BDAG GSHIN RJE'I 'JIGS PA LAS GROL NAS, ,'CHI MED RIG 'DZIN THOB PAR BYIN GYIS RLOBS, ,YUN RING GNAS PA'I TSE LA

@040B DBANG THOB NAS, ,MDO SNGAGS LAM GYI GNAD DON KUN RDZOGS PA'I, ,'KHRUL MED TING 'DZIN DPAL LA RNAM ROL ZHING, ,SKU GSUM MYUR DU THOB PAR BYIN GYIS RLOBS, ,ZHES PA 'DI NI DBON PO 'PHAGS PA RGYAL MTSAN GYIS BSKUL BA'I NGOR DGE 'DUN RGYA MTSO'I
DPAL GYIS SMRAS PA'O,, ,, ` MI 'GYUR BDE CHEN CHOS KYI SKU, KHA SBYOR BDUN LDAN LONGS SPYOD RDZOGS, ,KHYAB BDAG RDO RJE 'CHANG DBANG LA, ,GSOL BA 'DEBS SO BYIN GYIS RLOBS, ,GRUB PA'I GO 'PHANG MCHOG BRNYES KYANG, ,SNA TSOGS SPRUL PAS
GZHAN DON MDZAD, ,GRUB MCHOG SHA WA RI PA LA, ,GSOL BA 'DEBS SO BYIN GYIS RLOBS, ,MGON DE'I GDAMS PA BDUD RTZI'I CHUS, ,SNYING LA SKAL BZANG CI YANG BYIN, ,GNAS LNGA MTHAR SON MEE TRI PA, ,GSOL BA 'DEBS SO BYIN GYIS RLOBS,,
DBANG PHYUG BRGYAD LDAN RDO RJE 'CHANG, ,BSHES GNYEN TSUL BZUNG GRUB PA'I RJE, ,MKHAS GRUB KHYUNG PO RNAL 'BYOR LA, ,GSOL BA 'DEBS SO BYIN GYIS RLOBS, ,RGYAL BA'I YAB GCIG PAD DKAR CAN, ,DGE SLONG TSUL BZUNG DKON COG MKHAR,
MGON PO'I BKA' BAB LA STOD PA, ,GSOL BA 'DEBS SO BYIN GYIS RLOBS, ,CHOS BRGYAD 'CHING LAS RNAM GROL BA'I, ,RTOGS LDAN ZHANG SGOM CHOS SENG DANG, ,THUGS RJE CHEN PO SKYER SGANG PA, ,GSOL BA 'DEBS SO BYIN GYIS RLOBS, ,CHOS DRUG
LAM LA MNGA' BRNYES PA'I, ,GNYAN STON SBAS PA'I RNAL 'BYOR DANG, ,'GRO MGON CHOS RJE STON PA LA, ,GSOL BA 'DEBS SO BYIN GYIS RLOBS, ,BKA' BRGYUD BSTAN PA 'DZIN PA'I GTZO, ,MKHAS GRUB GTZANG MA SHANGS STON DANG, ,MUS CHEN RGYAL

@041A *, ,MTSAN DPAL BZANG LA, ,GSOL BA 'DEBS SO BYIN GYIS RLOBS, ,RIG SNGAGS 'CHANG BA KUN GYI RJE, ,DPAL LDAN RDO RJE GZHON NU DANG, ,MNYAM MED NAM MKHA'I RNAL 'BYOR LA, ,GSOL BA 'DEBS SO BYIN GYIS RLOBS, ,RTZOD PA'I
DUS KYI THAMS CAD MKHYEN, ,'DZAM GLING MKHAS PA KUN GYI DPAL, ,MNYAM MED DGE LEGS DPAL BZANG LA, ,GSOL BA 'DEBS SO BYIN GYIS RLOBS, ,GRUB CHEN BZANG PO RGYAL MTSAN DANG, ,RDO RJE 'CHANG DBANG SPRUL PA'I SKU, ,'JAM DBYANGS
KUN DGA' RGYAL MTSAN LA, ,GSOL BA 'DEBS SO BYIN GYIS RLOBS, ,GSANG BA'I CHU SKYES SBRANG RTZI'I ROS, ,GDUL BYA'I BUNG BA TSIM MDZAD PA, ,RJE BTZUN RDO RJE RNAL 'BYOR MA, ,GSOL BA 'DEBS SO BYIN GYIS RLOBS, ,PHYI NANG BAR CHAD KUN SEL
ZHING, ,RNAL 'BYOR BU BZHIN SKYONG MDZAD PA'I, ,PHYAG DRUG YE SHES MGON PO LA, ,GSOL BA 'DEBS SO BYIN GYIS RLOBS, ,MCHOG DANG THUN MONG DNGOS GRUB KUN, ,DRAN PA TZAM GYIS STZOL MDZAD PA, ,MGON PO YID BZHIN NOR BU LA, ,GSOL BA
'DEBS SO BYIN GYIS RLOBS, ,LHAN CIG SKYES PA BDE BA'I DNGOS, ,SKAL LDAN SNYING LA STZOL MDZAD PA'I, ,BLA MA MGON PO DBYER MED LA, ,GSOL BA 'DEBS SO BYIN GYIS RLOBS, ,TSE 'DI'I 'GAL RKYEN KUN SEL ZHING, ,PHYI MA'I LAM SNA 'DREN
MDZAD PA'I, ,MGON PO BLA MA DBYER MED LA, ,GSOL BA 'DEBS SO BYIN GYIS RLOBS, ,'BRAL MED SNYING GA'I PADMO'I DBUS, ,MGON PO BLA MA DBYER MED PAR, ,BZHUGS PA'I BYIN RLABS BDUD RTZI'I CHUS, ,YID KYI BUM BZANG GANG BAR SHOG ,TSE

@041B 'DI'I SNANG BA 'GAG PA'I TSE, ,PHRA BA'I RLUNG SEMS MGON PO'I GZUGS, ,ZLA TSES LTAR DKAR RJE BTZUN MA'I, ,RNAM RGYAS PADMOR 'JUG PAR SHOG ,DE TSE STONG PA'I NGANG ZHUGS PA'I, ,BDE CHEN 'OD GSAL 'CHAR BA DANG, ,MKHA' SPYOD GNAS SU HE
RU KA'I, ,GO 'PHANG MNGON DU 'GYUR BAR SHOG ,MGON PO SNYING ZHUGS 'PHO BA DANG BCAS PA THUN MONG MA YIN PA'I BLA MA BRGYUD PA LA GSOL BA 'DEBS PA MKHA' SPYOD DU 'KHRID PA'I PHO NYA ZHES BYA BA 'DI NI BTZUN PA DGE 'DUN RGYA MTSO DPAL BZANG POS GO BDE BAR BGYIS PA STE, RGYUN GYI RNAL
'BYOR DU 'OS PA KHO NA YIN NO,, ,, ` SKU BZHI'I BDAG NYID RGYAL BA RDO RJE 'CHANG, ,SNA TSOGS SPRUL PA'I GAR MDZAD SHA WA RI, ,DMIGS MED CHOS SKU'I BDAG NYID MEE TRI PA, ,GSOL BA 'DEBS SO BDAG RGYUD BYIN GYIS RLOBS, ,GRUB PA MCHOG BRNYES
RJE BTZUN R'A HU LA, ,DBANG PHYUG BRGYAD LDAN KHYUNG PO RNAL 'BYOR ZHABS, ,SPANGS RTOGS MTHAR PHYIN GRUB CHEN RMOG LCOG PA, ,GSOL BA 'DEBS SO BDAG RGYUD BYIN GYIS RLOBS, ,THUGS RJE'I BDAG NYID DPAL LDAN SKYER SGANG PA, ,CHOS DRUG LAM LA
MNGA' BRNYES GNYAN STON PA, ,NYAMS RTOGS MNGA' BDAG CHOS RJE STON PA'I ZHABS, ,GSOL BA 'DEBS SO BDAG RGYUD BYIN GYIS RLOBS, ,MKHAS SHING GRUB PA BRNYES PA'I SHANGS STON PA, ,YON TAN GTER GYUR MUS CHEN RGYAL MTSAN DPAL, ,SNGAGS
'CHANG DBANG PO RDO RJE GZHON NU DANG, ,GRUB MCHOG DAM PA NAM MKHA'I RNAL 'BYOR LA, ,GSOL BA 'DEBS SO BDAG RGYUD BYIN GYIS RLOBS, ,MKHAS GRUB BSTAN PA'I MNGA' BDAG DGE LEGS DPAL, ,MTHU STOBS MTHAR PHYIN BZANG PO RGYAL MTSAN

@042A *, ,DANG, ,BKA' DRIN MNYAM RJE BTZUN A'A NANDA, ,GSOL BA 'DEBS SO BDAG RGYUD BYIN GYIS RLOBS, ,BAR CHAD KUN SEL MGON PO SPYAN RAS GZIGS, ,DNGOS GRUB KUN STZOL MGON PO YID BZHIN NOR, ,BLA MA MGON PO DBYER MED
THUGS RJE CAN, ,GSOL BA 'DEBS SO BDAG RGYUD BYIN GYIS RLOBS, ,SANGS RGYAS BSTAN PA DAR BAR BYIN GYIS RLOBS, ,BSTAN 'DZIN SKU TSE BRTAN PAR BYIN GYIS RLOBS, ,'GRO KUN PHAN BDE RGYAS PAR BYIN GYIS RLOBS, ,TSE DANG BSOD NAMS
'PHEL BAR BYIN GYIS RLOBS, ,NAD GDON BAR CHAD ZHI BAR BYIN GYIS RLOBS, ,RIGS RGYUD LONGS SPYOD RGYAS PAR BYIN GYIS RLOBS, ,BSAM DON CHOS BZHIN 'GRUB PAR BYIN GYIS RLOBS, ,ZHES GDUNG SHUGS DRAG POS GSOL BA GDAB BO, ,YANG
BRGYUD PA GCIG LA SHANGS STON YAN 'DRA BA LA, ZAB MO'I RTOGS PA MTHAR SON RGYAL MTSAN 'BUM, ,'GRO BA'I SKYABS GCIG 'JAG CHEN BYAMS PA DPAL, ,GSOL BA 'DEBS SO BDAG RGYUD BYIN GYIS RLOBS, ,SKAD GNYIS SMRA BA DON GRUB BZANG PO
DANG, ,KHAMS GSUM CHOS KYI RGYAL PO TZONG KHA PA, ,LUNG RTOGS MNGA' BDAG RIN CHEN RGYAL MTSAN LA, ,GSOL BA 'DEBS SO BDAG RGYUD BYIN GYIS RLOBS, ,BSLAB GSUM RGYAN LDAN GRAGS PA RIN CEN ZHABS, ,MKHAS PA CHEN PO PRADZNY'A DHVA DZA DANG,,
GSANG BA'I BDAG PO YE SHES RTZE MO LA, ,GSOL BA 'DEBS SO BDAG RGYUD BYIN GYIS RLOBS, ,DE NAS, BAR CHAD KUN SEL, ZHES SBYAR RO, ,ZHES PA 'DI DPON SA BDAG MO SANGS RGYAS DPAL 'DZOM PAS GSOL BA BTAB PA'I NGOR CHOS SMRA BA'I BTZUN PA DGE 'DUN RGYA MTSO DPAL

@042B BZANG POS SKYOR MO LUNG GI RDZONG DU SBYAR BA'O,, ,, ` RDO RJE 'CHANG DNGOS RTZA BRGYUD BLA MA DANG, ,LHAN SKYES BDE BA'I RANG BZHIN HE RU KA, ,BSTAN PA SRUNG MDZAD DPAL LDAN ZHAL BZHI PA, ,GSOL BA 'DEBS SO BDAG RGYUD BYIN GYIS RLOBS, ,DBANG PHYUG
BRGYAD LDAN KHYAB BDAG RDO RJE 'CHANG, ,NGES DON RGYA MTSO'I 'JINGS GNAS KLU SGRUB ZHABS, ,GRUB PA MCHOG BRNYES PA LIm TA PA LA, ,GSOL BA 'DEBS SO BDAG RGYUD BYIN GYIS RLOBS, ,'JAM DBYANGS SRAS PO SANGS RGYAS YE SHES ZHABS, ,'DUS
PA RGYA MTSO'I DON RTOGS MAR ME MDZAD, ,PHUL BYUNG RTOGS PA MTHAR SON DPAL SDE BA, ,GSOL BA 'DEBS SO BDAG RGYUD BYIN GYIS RLOBS, ,LUNG RTOGS MDZOD 'DZIN BI MA LA PA DANG, ,MKHAS PA CHEN PO RIN CEN RDO RJE DANG, ,YON TAN RIN CEN
GTER GYUR GRAGS PA'I MTSAN, ,GSOL BA 'DEBS SO BDAG RGYUD BYIN GYIS RLOBS, ,LHAN CIG SKYES DNGOS RI SUL RNAL 'BYOR MA, ,SKAD GNYIS SMRA BA'I GTZUG RGYAN DAR MA GRAGS, ,DPAL LDAN MGON POS RJES BZUNG KHA'U PA, ,GSOL BA 'DEBS
SO BDAG RGYUD BYIN GYIS RLOBS, ,GRUB PA'I DBANG PHYUG SA CHEN KUN SNYING DANG, ,TSOGS GNYIS MTHAR SON RJE BTZUN RTZE MO'I ZHABS, ,SNGAGS 'CHANG DBANG PO GRAGS PA RGYAL MTSAN LA, ,GSOL BA 'DEBS SO BDAG RGYUD BYIN GYIS RLOBS, ,GNAS
LNGA MTHAR SON SA SKYA PAndI TA, ,SA GSUM 'GRO BA'I MGON PO CHOS RGYAL 'PHAGS, ,DKON COG GSUM DNGOS SANGS RGYAS BSTAN PA'I DPAL, ,GSOL BA 'DEBS SO BDAG RGYUD BYIN GYIS RLOBS, ,ZAB MO'I DON RTOGS NA BZA' BRAG PHUG PA, ,'JAM

@043A *, ,DBYANGS RNAM SPRUL BSOD NAMS RGYAL MTSAN DANG, ,MTHU STOBS DBANG PHYUG RJE BTZUN GZUNGS KYI DPAL, ,GSOL BA 'DEBS SO BDAG RGYUD BYIN GYIS RLOBS, ,GNAS LNGA'I DON RTOGS SENG GE RGYAL MTSAN DANG, ,BKA' BRGYUD BSTAN
PA'I SROG SHING GU nA SHR'I, ,RDO RJE 'CHANG DBANG RJE BTZUN A'A NANDA, ,BKA' DRIN MNYAM MED RTZA BA'I BLA MA LA, ,GSOL BA 'DEBS SO BDAG RGYUD BYIN GYIS RLOBS, ,RTZA BA BRGYUD PA'I BLA MA KUN GYI DNGOS, ,KHYAB BDAG HE RU KA DANG RO GCIG PA, ,DRAN
PAS BAR CHAD KUN SEL NAG PO CHE, ,GSOL BA 'DEBS SO BDAG RGYUD BYIN GYIS RLOBS, ,YID BZHIN NOR LTAR GDUL BYA'I RE BA SKONG, ,RDO RJE'I THOG LTAR DGRA BGEGS PHYE MAR 'THAG ,DPAG BSAM SHING LTAR DNGOS GRUB CHAR 'BEBS PA, ,GSOL
BA 'DEBS SO BDAG RGYUD BYIN GYIS RLOBS, ,BSTAN LA GNOD BYED THAL BAR RLOG PA DANG, ,DAM TSIG LDAN PA'I RNAL 'BYOR BU BZHIN DU, ,SKYONG MDZAD RDO RJE NAG PO YAB YUM LA, ,GSOL BA 'DEBS SO BDAG RGYUD BYIN GYIS RLOBS, ,BLA MA YI DAM
CHOS SKYONG DBYER MED DU, ,'BRAL MED SNYING GI PADMOR RTAG BSTEN NAS, ,RTZE GCIG GDUNG SHUGS DRAG POS GSOL 'DEBS NA, ,MA G-YEL MA G-YEL MYUR DU BYIN GYIS RLOBS, ,'DI NA DAM CHOS SGRUB PA'I MI MTHUN PHYOGS, ,PHYI DANG NANG GI BAR
CHAD MA LUS PA, ,KHYOD ZHABS DRAN PA'I MOD LA MI SEL NA, ,MTHU LDAN KHYOD LA BRTEN PA'I DGOS PA CI, ,MGON KHYOD THUGS RJE MTHU RTZAL DPAG DKA' ZHING, ,PHA LTAR BYAMS SHING MA LTAR SNYING NYE ZHES, ,THOS NAS 'BRAL BA MED PAR KHYOD BSTEN NA,,

@043B BDAG GI RE BA'I 'BRAS BU MCHIS PAR MDZOD, ,DNGOS GRUB 'BYUNG GNAS RTZA BRGYUD BLA MA DANG, ,BAR CHAD KUN SEL NAG PO YAB YUM LA, ,GSOL BA BTAB PAS BDAG GZHAN MA LUS PA, ,DON GNYIS MTHAR PHYIN SKU GSUM LHUN GRUB SHOG ,CES
ZHAL BZHI PA'I BRGYUD PA LA GSOL BA 'DEBS PA BYIN RLABS KYI BANG MDZOD CES BYA BA 'DI NI SNGA GONG NAS KYANG DON GNYER CAN MANG POS BSKUL ZHING, KHYAD PAR DU SNGAGS 'CHANG RNAM DPYOD LDAN PA NAM MKHA' RNAM RGYAL BAS BSKUL BA'I NGOR DGE 'DUN RGYA MTSO'I DPAL GYIS 'OL KHA GZHIS KA SHAMBHA LAR SBYAR
BA'O,, ,, ` LHAN SKYES BDE BA'I RANG BZHIN CHOS KYI SKU, ,DBANG PO'I GZHU LTAR DVANGS PA'I LONGS SPYOD RDZOGS, ,GANG 'DUL CIR YANG 'CHAR BA SPRUL PA'I SKU, ,KHYAB BDAG RDO RJE 'CHANG LA GSOL BA 'DEBS, ,NGES DON YID BZHIN RGYA MTSOR
DBANG SGYUR ZHING, ,GNYIS MED RTOGS PA'I YE SHES DMA' BO CHES, ,SRID GSUM RMONGS PA'I DGRA SDE LAS RGYAL BA, ,'PHAGS MCHOG KLU SGRUB ZHABS LA GSOL BA 'DEBS, ,RANG BYUNG LHAN CIG SKYES PA'I NYI 'OD KYIS, ,STONG NYID MKHA' DBYINGS
MDZES MAR RTAG ROL YANG, ,MI 'DRA'I RNAM 'PHRUL DU MA'I ZLOS GAR MKHAN, ,GRUB MCHOG RI KHROD ZHABS LA GSOL BA 'DEBS, ,DPAL LDAN BYANG CHUB SEMS KYI LUS STOBS RGYAS, ,RTEN 'BREL RIGS PA'I GAD RGYANGS MI BZAD PAS, ,DNGOS
'DZIN RI DVAGS TSOGS KYI SROG 'PHROG PA, ,SMRA BA'I SENG GE MCHOG LA GSOL BA 'DEBS, ,DAM PA DU MA'I THUGS KYI CHU GTER LAS, ,DAD BRTZON DED DPON MCHOG GI LEGS BSGRUBS PA'I, ,BLO GROS BANG MDZOD MAN NGAG RIN CHEN GTER, ,'GRO

@044A *, ,BA'I RE 'DOD SKONG LA GSOL BA 'DEBS, PHAN BDE'I LO THOG SKYED PA'I 'DZIN MA STE, ,DNGOS GRUB 'DOD DGU'I 'BYUNG GNAS YID BZHIN NOR, ,LEGS BSHAD BDUD RTZI'I CHAR 'BEBS CHOS KYI SPRIN, ,RTZA BA'I BLA MA MCHOG LA GSOL
BA 'DEBS, ,DMIGS MED SNYING RJE'I BDAG NYID CHOS KYI SKU, ,BSTAN PA BSRUNG PHYIR 'JIGS RUNG DRAG PO'I GZUGS, ,BAR CHAD KUN SEL DNGOS GRUB MA LUS PA, ,STZOL MDZAD NAG PO CHE LA GSOL BA 'DEBS, ,RTZA BRGYUD BLA MA KUN DANG NGANG
GCIG PA, ,DPAL LDAN STOBS 'PHROG NAG PO YAB YUM GYI, ,BYIN RLABS BDUD RTZI'I CHU BOS DUS KUN TU, ,SNYING GI BUM BZANG GANG BA THOB GYUR CIG ,CES DPAL LDAN ZHAL BZHI PA'I NYE BRGYUD KYI BLA MA RNAMS LA GSOL BA 'DEBS PA BYIN RLABS KYI BANG MDZOD CES BYA
BA 'DI NI NANG SO SKYA RGYAL DBANG PO'I GSUNG GIS BSKUL NAS DGE 'DUN RGYA MTSO'I DPAL GYIS SMRAS PA'I YI GE PA NI BLO GROS KYI NOR DANG LDAN PA GZHON NU MGON POS BGYIS SO,, ,, ` GCOD YUL BRGYUD PA'I GSOL 'DEBS NI, DUS GSUM RGYAL BA SKYED MDZAD PA, ,YUM CHEN
SHER PHYIN BYIN RLABS CAN, ,BYIN RLABS CAN LA GSOL BA 'DEBS, ,MI MJED ZHING GI STON PA MCHOG ,BCOM LDAN SH'AKA THUB BYIN RLABS CAN, ,BYIN RLABS CAN LA GSOL BA 'DEBS, ,RGYAL BA'I MKHYEN PA GCIG BSDUS PA, ,'JAM DPAL SMRA
SENG BYIN RLABS CAN, ,BYIN RLABS CAN LA GSOL BA 'DEBS, ,'GRO KUN 'JIGS PA BRGYAD LAS SKYOB, ,RJE BTZUN SGROL MA BYIN RLABS CAN, ,BYIN RLABS CAN LA GSOL BA 'DEBS, ,'JA' LUS RDO RJE'I SKU BRNYES PA, ,SU KHA SIDDHI BYIN RLABS CAN,,

@044B BYIN RLABS CAN LA GSOL BA 'DEBS, ,DGA' LDAN LHA BRGYA'I GTZUG GI RGYAN, ,MA PHAM MGON PO BYIN RLABS CAN, ,BYIN RLABS CAN LA GSOL BA 'DEBS, ,RGYAL BAS LUNG BSTAN SHING RTA CHE, ,THOGS MED SKU MCHED BYIN RLABS CAN, ,BYIN RLABS
CAN LA GSOL BA 'DEBS, ,GNAS LNGA RIG PA'I PAndI TA, ,A'AR+YA DE WA BYIN RLABS CAN, ,BYIN RLABS CAN LA GSOL BA 'DEBS, ,GRUB PA'I DBANG PHYUG 'DZAM GLING RGYAN, ,DAM PA SANGS RGYAS BYIN RLABS CAN, ,BYIN RLABS CAN LA GSOL BA
'DEBS, ,MGON DE'I GDAMS PAS THUGS RGYUD SMIN, ,BSOD NAMS BLA MA BYIN RLABS CAN, ,BYIN RLABS CAN LA GSOL BA 'DEBS, ,GNAS GSUM MKHA' 'GRO'I DBANG PHYUG MA, ,LABS KYI SGRON MA BYIN RLABS CAN, ,BYIN RLABS CAN LA GSOL
BA 'DEBS, ,MA GCIG GDAMS PA'I SMIN PA'I SRAS, ,SKAL LDAN SENG GE BYIN RLABS CAN, ,BYIN RLABS CAN LA GSOL BA 'DEBS, ,RMAD BYUNG YON TAN MDZOD 'DZIN PA, ,GLANG LUNG CHOS RJE BYIN RLABS CAN, ,BYIN RLABS CAN LA GSOL BA
'DEBS, ,'GRO BA KUN GYI 'DREN PA MCHOG ,DGE BSHES GNYAL PA BYIN RLABS CAN, ,BYIN RLABS CAN LA GSOL BA 'DEBS, ,RTOGS PA MTHAR PHYIN MAL GRO BA, ,GRUB PA 'BA' RE BYIN RLABS CAN, ,BYIN RLABS CAN LA GSOL BA 'DEBS, ,GCOD
YUL GDAMS PA'I MDZOD 'DZIN PA, ,SPANG PO KHA PA BYIN RLABS CAN, ,BYIN RLABS CAN LA GSOL BA 'DEBS, ,BSTAN 'DZIN KUN GYI RGYAN GYUR PA'I, ,SH'AKYA BLA MA BYIN RLABS CAN, ,BYIN RLABS CAN LA GSOL BA 'DEBS, ,BDE DROD GTUM MO

@045A *, ,MTHAR PHYIN PA'I, ,SANGS RGYAS RAS PA BYIN RLABS CAN, ,BYIN RLABS CAN LA GSOL BA 'DEBS, ,SNYING STOBS MTHAR PHYIN RGYAL BA'I SRAS, ,RIN CEN GZHON NU BYIN RLABS CAN, ,BYIN RLABS CAN LA GSOL BA 'DEBS, ,LUNG DANG
RTOGS PA'I MDZOD GYUR PA'I, ,DPAL LDAN GRAGS PA BYIN RLABS CAN, ,BYIN RLABS CAN LA GSOL BA 'DEBS, ,GNAS LNGA MTHAR PHYIN MKHAS GRUB MCHOG ,'JAM DBYANGS MGON PO BYIN RLABS CAN, ,BYIN RLABS CAN LA GSOL BA 'DEBS, ,BLA
MA MCHOG DE'I THUGS KYI SRAS, ,KHYUNG STON RAS PA BYIN RLABS CAN, ,BYIN RLABS CAN LA GSOL BA 'DEBS, ,SPANGS RTOGS YON TAN PHUL DU BYUNG, ,BLA MA GRAGS GRUB BYIN RLABS CAN, ,BYIN RLABS CAN LA GSOL BA 'DEBS, ,SNGON BSAGS
SBYANGS PA'I LAS 'PHRO CAN, ,SANGS RGYAS YE SHES BYIN RLABS CAN, ,BYIN RLABS CAN LA GSOL BA 'DEBS, ,BSOD NAMS YE SHES MTHAR PHYIN PA'I, ,BSOD NAMS RIN CEN BYIN RLABS CAN, ,BYIN RLABS CAN LA GSOL BA 'DEBS, ,MKHAS
BTZUN 'GRO BA YONGS KYI DPAL, ,CHOS GRAGS BZANG PO BYIN RLABS CAN, ,BYIN RLABS CAN LA GSOL BA 'DEBS, ,GRUB PA MCHOG BRNYES NAM MDZOD PA, ,BYA BTANG CHU SGOM BYIN RLABS CAN, ,BYIN RLABS CAN LA GSOL BA 'DEBS, ,DUS GSUM
MKHYEN PA'I RNAL 'BYOR PA, ,DON YOD RGYAL MTSAN BYIN RLABS CAN, ,BYIN RLABS CAN LA GSOL BA 'DEBS, ,RDO RJE 'CHANG DNGOS CHOS KYI RJE, ,KUN DGA' RGYAL MTSAN BYIN RLABS CAN, ,BYIN RLABS CAN LA GSOL BA 'DEBS, ,DNGOS GRUB RTZA BA

@045B PHAN BDE'I GTER, ,RTZA BA'I BLA MA BYIN RLABS CAN, ,BYIN RLABS CAN LA GSOL BA 'DEBS, ,ZHES PA ZAB DON BRGYUD PA'O, ,STAN THOG GCIG MA'I BRGYUD PA LA GSOL BA 'DEBS NA, 'OG MIN CHOS KYI PHO BRANG NAS, ,YUM CHEN SHER PHYIN BYIN
RLABS CAN, ,BYIN RLABS CAN LA GSOL BA 'DEBS, ,BYA RGOD PHUNG PO'I RI BO NA, ,BCOM LDAN SH'AKA THUB BYIN RLABS CAN, ,BYIN RLABS CAN LA GSOL BA 'DEBS, ,RGYA NAG RI BO RTZE LNGA RU, ,'JAM DPAL SMRA SENG BYIN RLABS CAN, ,BYIN RLABS
CAN LA GSOL BA 'DEBS, ,G-YU LO BKOD PA'I ZHING KHAMS NA, ,RJE BTZUN SGROL MA BYIN CAN, ,BYIN RLABS CAN LA GSOL BA 'DEBS, ,'JA' 'OD 'KHYIL BA'I PHO BRANG NA, ,SU KHA SIDDHI BYIN RLABS CAN, ,BYIN RLABS CAN LA GSOL BA 'DEBS,,
DGA' LDAN CHOS KYI PHO BRANG NA, ,BYAMS PA MGON PO BYIN RLABS CAN, ,BYIN RLABS CAN LA GSOL BA 'DEBS, ,RI BO BYA RKANG DGON PA NA, ,THOGS MED SKU MCHED BYIN RLABS CAN, ,BYIN RLABS CAN LA GSOL BA 'DEBS, ,RGYA GAR 'JAG MA'I
SPYIL BU NA, ,A'AR+YA DE WA BYIN RLABS CAN, ,BYIN RLABS CAN LA GSOL BA 'DEBS, ,LA STOD DING RI GLA 'KHOR NA, ,DAM PA SANGS RGYAS BYIN RLABS CAN, ,BYIN RLABS CAN LA GSOL BA 'DEBS, ,G-YE (G-YA') YI GANGS BAR DGON PA NA,,
BSOD NAMS BLA MA BYIN RLABS CAN, ,BYIN RLABS CAN LA GSOL BA 'DEBS, ,ZANGS RI KHANG DMAR DGON PA NA, ,MA GCIG LABS SGRON BYIN RLABS CAN, ,BYIN RLABS CAN LA GSOL BA 'DEBS, ,SNYE MO KHU YI DGON PA NA, ,KHU SGOM CHOS SENG

@046A *, ,BYIN RLABS CAN, ,BYIN RLABS CAN LA GSOL BA 'DEBS, LUNG DMAR LCANG GSAR DGON PA NA, ,DOL PA ZANG THAL BYIN RLABS CAN, ,BYIN RLABS CAN LA GSOL BA 'DEBS, ,DBU STOD DPAL GYI CHU RI NA, ,RGYA NAG GCER BU BYIN
RLABS CAN, ,BYIN RLABS CAN LA GSOL BA 'DEBS, ,RAB GRONG BSIL BA'I GLING GONG NA, ,SANGS RGYAS RAB STON BYIN RLABS CAN, ,BYIN RLABS CAN LA GSOL BA 'DEBS, ,ZAL MO BRAG GI MTHA' RTZA NA, ,SANGS RGYAS DGE SLONG BYIN RLABS CAN, ,
BYIN RLABS CAN LA GSOL BA 'DEBS, ,KHA RAG MON BU DGON PA NA, ,SUM PA RAS PA BYIN RLABS CAN, ,BYIN RLABS CAN LA GSOL BA 'DEBS, ,RI BO DPAL GYI DGON PA NA, ,SANGS RGYAS STON PA BYIN RLABS CAN, ,BYIN RLABS CAN LA GSOL BA
'DEBS, ,BSAM GTAN SDINGS KYI RI KHROD NA, ,MKHAS GRUB CHOS RJE BYIN RLABS CAN, ,BYIN RLABS CAN LA GSOL BA 'DEBS, ,'JAG CHUNG DPAL GYI RI KHROD DU, ,SHANGS PA STON PA BYIN RLABS CAN, ,BYIN RLABS CAN LA GSOL BA 'DEBS, ,
'JAG CHUNG BLA MA'I GDAN SA RU, ,RIN CEN BLO GROS BYIN RLABS CAN, ,BYIN RLABS CAN LA GSOL BA 'DEBS, ,STAG TSANG DPAL GYI RI KHROD DU, ,TSUL KHRIMS MGON PO BYIN RLABS CAN, ,BYIN RLABS CAN LA GSOL BA 'DEBS, ,STAG RTZE CHOS KYI
PHO BRANG DU, ,BSOD NAMS BZANG PO BYIN RLABS CAN, ,BYIN RLABS CAN LA GSOL BA 'DEBS, ,NGES MED GNAS KYI RI KHROD DU, ,RTOGS LDAN NYI MA BYIN RLABS CAN, ,BYIN RLABS CAN LA GSOL BA 'DEBS, ,RTA NAG RDOR GDAN GZIMS KHANG DU, ,

@046B DON YOD RGYAL MTSAN BYIN RLABS CAN, ,BYIN RLABS CAN LA GSOL BA 'DEBS, ,CHOS SKU DAG PA'I PHO BRANG DU, ,KUN DGA' RGYAL MTSAN BYIN RLABS CAN, ,BYIN RLABS CAN LA GSOL BA 'DEBS, ,SPYI GTZUG NYI ZLA'I GDAN STENG DU, ,RTZA BA'I BLA MA
BYIN RLABS CAN, ,BYIN RLABS CAN LA GSOL BA 'DEBS, ,RANG LUS RGYAL BA'I DKYIL 'KHOR DU, ,YI DAM KHROS NAG BYIN RLABS CAN, ,BYIN RLABS CAN LA GSOL BA 'DEBS, ,NYI SHU RTZA BZHI'I GNAS MCHOG TU, ,DPA' BO MKHA' 'GRO BYIN RLABS
CAN, ,BYIN RLABS CAN LA GSOL BA 'DEBS, ,BSIL BA TSAL GYI DUR KHROD DU, ,YE SHES MGON PO BYIN RLABS CAN, ,BYIN RLABS CAN LA GSOL BA 'DEBS, ,TSE 'DI BLO YIS THONGS PA DANG, ,MI RTAG 'CHI BA DRAN PA RU, ,GSOL BA 'DEBS SO
BYIN GYIS RLOBS, ,GNYAN SA RI KHROD 'GRIM PA DANG, ,PHUNG PO BZAN DU 'KHYUR BA (ZAN DU BSGYUR BA) RU, ,GSOL BA 'DEBS SO BYIN GYIS RLOBS, ,BDAG 'DZIN RTZAD NAS CHOD PA DANG, ,BYANG CHUB SEMS MCHOG 'BYONGS PA RU, ,GSOL BA
'DEBS SO BYIN GYIS RLOBS, ,RANG GZHAN DON GNYIS MTHAR PHYIN NAS, ,SPANGS RTOGS MTHAR PHYIN SANGS RGYAS SU, ,GSOL BA 'DEBS SO BYIN GYIS RLOBS, ,ZHES DPAL LDAN BLA MA'I ZHAL GYI BDUD RTZI DAM PA'O,, ,, ` MKHYEN YANGS MKHA' LA
THUGS RJE'I CHU 'DZIN 'KHRIGS, ,BRGYAD KHRI BZHI STONG CHOS KYI CHAR PA YIS, ,SA GSUM PHAN BDE'I LO THOG RGYAS MDZAD PA, ,MNYAM MED SH'AKYA'I GTZO LA PHYAG 'TSAL LO, ,MA LUS RGYAL BA KUN GYI THUGS RJE NI, ,GANGS RI'I DBANG PO GAR GYIS ROL BA

@047A *, ,LTA'I, GZUGS KYIS RAB MDZES 'PHAGS MCHOG THUGS RJE'I LHA, ,RJE BTZUN SPYAN RAS GZIGS LA PHYAG 'TSAL LO, ,YID 'ONG CHU SKYES MDZES PA'I GE SAR LAS, ,LEGS 'KHRUNGS MA LUS RGYAL BA KUN GYI DNGOS, ,SRID PA GSUM NA
PADMA 'BYUNG GNAS ZHES, ,GRAGS 'BAR SKYE RGU'I GNYEN LA PHYAG 'TSAL LO, ,SH'AKYA'I DBANG PO RGYAL BA KUN GYI GTZO, ,SNYIGS DUS LNGA BRGYA'I GTZUG RGYAN THAMS CAD MKHYEN, ,AA TI SHA ZHES 'JIG RTEN MA LUS PA, ,GRAGS PA'I DPAL GYIS KHYAB LA PHYAG
'TSAL LO, ,LHAN SKYES BDE BA'I RANG BZHIN HE RU KA ,MI YI GZUGS KYIS GAR MDZAD MAR PA ZHES, ,SNYING LA DRAN PAS SRID ZHI'I RGUD PA KUN, ,'PHROG MDZAD SGRA SGYUR MCHOG LA PHYAG 'TSAL LO, ,GANG GI RMAD BYUNG GRAGS PA'I CHA SHAS KYANG, ,BLO
CHEN KUN GYIS DPAG PAR MI NUS SHING, ,GRUB RTAGS RNAM MANG NGO MTSAR GTER GYUR PA, ,DPAL LDAN G-YU BRAG PA LA PHYAG 'TSAL LO, ,MKHYEN PA'I SPYAN GYIS SHES BYA MA LUS GZIGS, ,'JAM DBYANGS GZHON NU NGUR SMRIG 'DZIN PA'I GZUGS, ,
GNAS LNGA RIG PA'I GTZUG RGYAN SA SKYA PA, ,KUN DGA' RGYAL MTSAN ZHABS LA PHYAG 'TSAL LO, ,BLO BZANG DUS GSUM RGYAL BA KUN GYI DNGOS, ,GRAGS PA'I BA DAN 'JIG RTEN GSUM NA G-YO, SNYIGS DUS THUB BSTAN NYIN MOR BYED PA'I DPAL, ,RGYAL
BA GNYIS PA'I ZHABS LA PHYAG 'TSAL LO, ,DKA' BA BRGYA PHRAG DU MAS BSGRUB DKA' BA, ,GANG GI DRIN LAS SKU GSUM GO 'PHANG YANG, ,TSE GCIG NYID LA BDE BLAG STZOL MDZAD PA, ,RTZA BA'I BLA MA'I ZHABS LA PHYAG 'TSAL LO, ,PHYOGS BCU'I RAB

@047B 'BYAMS RGYAL BA MA LUS PA'I, ,DNGOS GYUR ZHING GI DAM PA KHYED RNAMS LA, ,GSOL BA BTAB PAS TSE RABS THAMS CAD DU, ,RJES SU BZUNG NAS BYIN GYIS RLOBS GYUR CIG ,'GAL RKYEN BDUD SDE'I BAR CHAD KUN ZHI ZHING, ,MTHUN RKYEN TSE DANG
BSOD NAMS DPAL 'BYOR SOGS, ,JI LTAR 'DOD PA CHOS DANG MTHUN PA'I DON, ,THAMS CAD THOGS PA MED PAR 'GRUB PAR SHOG ,MDO DANG RGYUD SDE GSUNG RAB MA LUS PA, ,TSE RABS KUN TU 'DZIN CING SPEL BA DANG, ,BSLAB PA GSUM SOGS
RTOGS PA'I YON TAN RNAMS, ,MTHAR PHYIN SKU GSUM BRNYES PA'I BKRA SHIS SHOG ,CES JA CHOS RIN PO CHE'I PHRENG BA 'DI NI RA SA 'PHRUL SNANG DU GNANG BA'O,, ,, ` BLA MA DANG MGON PO 'JAM PA'I DBYANGS LA PHYAG 'TSAL LO, ,LHUN GRUB BDE BA CHEN PO'I
YE SHES NYID, ,DBANG PO'I GZHU LTAR DVANGS PA'I GAR MDZAD PA, ,JI SNYED DKYIL 'KHOR 'KHOR LO KUN GYI BDAG ,KHYAB BDAG RDO RJE 'CHANG LA GSOL BA 'DEBS, ,MA LUS RGYAL BA KUN GYI YE SHES NI, ,'JAM DBYANGS ZHES GRAGS RGYAL SRAS GZHON
NU'I TSUL, ,DRAN PAS BLO GROS SNANG BA MCHOG STZOL BA, ,'JAM DBYANGS MKHYEN PA'I GTER LA GSOL BA 'DEBS, ,MGON PO MCHOG DE'I THUGS RJE'I GZHAN DBANG LAS, ,SNYIGS DUS THUB BSTAN MING TZAM GYUR PA'I DUS, ,NYI MA LTA BUR GSAL
MDZAD TZONG KHA PA, ,RGYAL BA GNYIS PA'I ZHABS LA GSOL BA 'DEBS, ,MDO RGYUD GSUNG RAB KUN GYI SNYING PO'I DON, ,JI BZHIN GZIGS NAS SGRUB PA'I RGYAL MTSAN MCHOG, ,'DZIN LA SA STENG 'GRAN ZLA MA MCHIS PA'I, ,RJE BTZUN NOR BU'I ZHABS LA

@048A *, ,GSOL BA 'DEBS, ,BLO PHUGS GTAD NA BSLU BA MED PA'I SKYABS, ,BLA MA SKYABS GSUM KHO NAR THAG BCAD NAS, ,SKYABS GNAS GZHAN DU 'TSOL BA'I 'KHRI BA BCAD, ,SNYING NAS SKYABS SU 'DZIN PAR BYIN GYIS RLOBS, ,GRANGS MED
SKYE BAR DON MED BYA BAS 'DAS, ,DA DUNG BSGRUBS KYANG ZIN TSAR MI 'DUG PAS, ,TSE 'DI'I 'JIG RTEN BYA BA'I 'KHRI BA BCAD, ,RTZE GCIG DAM CHOS SGRUB PAR BYIN GYIS RLOBS, ,GNYEN BSHES 'KHOR G-YOG GRANGS MED KYIS BSKOR KYANG, ,'CHI TSE
RANG NYID ZLA MED GCIG PUR 'GRO ,GNYEN DANG GROGS KYI 'KHRI BA RTZAD BCAD NAS, ,GCIG PUR DBEN PA BSTEN PAR BYIN GYIS RLOBS, ,ZAS NOR LONGS SPYOD BSGRUB DKA' 'GRUB KYANG 'DOR, ,JI TZAM LONGS SPYAD TSIM PAR MI 'DUG PAS, ,ZAS
NOR LONGS SPYOD SGRUB PA'I 'KHRI BA BCAD, ,'DOD CHUNG CHOG SHES BSTEN PAR BYIN GYIS RLOBS, ,LHA MI'I GZHAL MED KHANG SOGS NYAMS DGA'I GNAS, ,GRANGS MED THOB KYANG DBANG MED NYID DU 'BRAL, ,DA NI GNAS LA ZHEN PA'I 'KHRI BA BCAD, ,
DBEN PA'I NAGS KHROD BSTEN PAR BYIN GYIS RLOBS, ,THOG MED DUS NAS 'KHRUL PA'I GZHAN DBANG GIS, ,YUL KUN BDEN PAR SNANG ZHING MNGON PAR ZHEN, ,DNGOS 'DZIN 'KHRUL PA'I RTZA BA RTZAD BCAD NAS, ,GNAS LUGS MTHAR THUG RTOGS PAR
BYIN GYIS RLOBS, ,'GRO KUN PHA MA YIN PAR MA SHES PAR, ,SNGON CHAD CHAGS SDANG RMONGS PAS 'KHOR BAR 'KHYAMS, ,NYE RING CHAGS SDANG 'KHRI BA RTZAD BCAD NAS, ,SKU GSUM MYUR DU 'GRUB PAR BYIN GYIS RLOBS, ,ZHES PA 'DI NI DPON SA RAB GSAL

@048B NAS 'DI LTA BU'I GSOL 'DEBS SHIG GYIS SHIG CES BSKUL BA'I NGOR CHOS SMRA BA'I BTZUN PA DGE 'DUN RGYA MTSO'I DPAL GYIS CHOS GRVA CHEN PO DPAL LDAN 'BRAS SPUNGS KYI DGA' LDAN PHO BRANG DU SBYAR BA'O,, ,, ` DUS GSUM RGYAL BA KUN GYI MKHYEN BRTZE NI, ,GCIG BSDUS LHA MI'I
STON PA 'OD DPAG MED, ,BSHES GNYEN TSUL BZUNG LNGA BRGYA'I GTZUG GI RGYAN, ,DPAL LDAN AA TI SHA LA GSOL BA 'DEBS, ,BDE CHEN CHOS SKU'I NGANG LAS MA G-YOS KYANG, ,GANG LA GANG 'DUL SPRUL PA SNA TSOGS KYIS, ,'GRO BA'I DON MDZAD MGON
PO SPYAN RAS GZIGS, ,RGYAL BA'I 'BYUNG GNAS ZHABS LA GSOL BA 'DEBS, ,RAB 'BYAMS RGYAL BA'I GDUNG 'TSOB BLO BZANG ZHES, ,GRAGS PA'I BA DAN SRID PA GSUM NA G-YO, ,BSLU MED GTAN GYI SKYABS MCHOG TZONG KHA PA, ,BLO BZANG GRAGS
PA'I DPAL LA GSOL BA 'DEBS, ,BSLAB GSUM RNAM DAG DGE 'DUN KUN GYI GTZO, ,GRUB PA MCHOG BRNYES THUB BSTAN RGYA MTSO'I DPAL, ,'PHRIN LAS BZANG PO SA GSUM GDUL BYA'I GNYEN, ,SPRUL SKU THAMS CAD MKHYEN LA GSOL BA 'DEBS, ,
YAB SRAS BLA MA RNAMS KYI THUGS RJE DANG, ,BDAG GI DUS GSUM BSAG PA'I DGE TSOGS KYIS, ,'DI NAS BDAG NI 'CHI BA'I DUS KYI TSE, ,SKYOB PA 'OD DPAG MED PA SRAS DANG BCAS, ,MNGON SUM MTHONG ZHING MI PHYED DAD PA THOB, ,DAG PA'I SNANG
BA RGYA CHEN SNYING LA SHAR, ,GZUNGS DANG MNGON SHES RDZU 'PHRUL CHER THOB NAS, ,BDE BA CAN DU RINGS PAR TSUR SHOG CES, ,'DREN PA MCHOG GI GSUNG GIS DBUGS PHYUNG NAS, ,BDE BA CAN DU RIN CEN PADMO LAS, ,THEG CHEN RIGS KYI DBANG PO

@049A *, ,CHES RNO BAR, ,SKYES MA THAG TU RGYAL BA 'OD DPAG MED, MNGON SUM MTHONG ZHING THEG MCHOG BDUD RTZI LA, ,'DOD DGUR SPYOD PA NYID DU BDAG GYUR CIG ,RTZA BRGYUD BLA MA RNAMS KYI BYIN RLABS DANG, ,BSLU MED DKON COG GSUM GYI
MTHU STOBS DANG, ,BDAG GI RNAM DKAR DGE BA'I MTHU NYID LAS, ,JI LTAR SMON PA YID BZHIN 'GRUB PAR SHOG ,CES PA 'DI NI TSA BA GRU PA'I CHOS MDZAD MAS BSKUL NAS DGE 'DUN RGYA MTSO'I DPAL GYIS SMRAS PA'O,, ,, ` STON PA MNYAM MED KUN MKHYEN
SH'AKYA'I GTZO, ,DRAN PAS TSE YI MCHOG STZOL TSE DPAG MED, ,DUG GSUM NAD SEL SMAN PA'I RGYAL PO STE, SKU GSUM LHUN GRUB RNAMS LA PHYAG 'TSAL LO, ,RGYAL BA'I YAB GCIG RJE BTZUN MI PHAM MGON, ,MI SHES MUN PA KUN SEL 'JAM PA'I
DBYANGS, ,THUGS RJE'I MNGA' BDAG 'PHAGS MCHOG SPYAN RAS GZIGS, ,SA BCU'I DBANG PHYUG RNAMS LA PHYAG 'TSAL LO, ,'JIGS PA BRGYAD SKYOB RJE BTZUN SGROL MA DANG, ,SHES RAB SNANG BA MCHOG STZOL DBYANGS CAN MA, ,RGYAL BA'I BSTAN SRUNG
DMAG ZOR RGYAL MO SOGS, ,ZHI KHRO LHA MO'I TSOGS LA PHYAG 'TSAL LO, ,LNGA BRGYA'I GTZUG RGYAN DPAL LDAN AA TI SHA ,GANGS CAN 'GRO BA'I MGON PO RGYAL BA 'BROM, ,RIGS GSUM MGON PO'I RNAM SPRUL SKU MCHED GSUM, ,BKA' GDAMS BRGYUD PA
RNAMS LA PHYAG 'TSAL LO, ,RIG GROL GNYIS LDAN DGE 'DUN KUN GYI GTZO, ,GRUB PA MCHOG BRNYES THUB BSTAN RGYA MTSO'I DPAL, ,'PHRIN LAS BZANG POS 'GRO KUN BDE LA 'GOD, ,THAMS CAD MKHYEN PA'I ZHABS LA PHYAG 'TSAL LO, ,SKYABS GNAS

@049B DAM PA RNAMS KYI THUGS RJE YIS, ,TSE RING NAD MED BSAMS PA'I DON KUN 'GRUB, ,PHYI MA DGA' LDAN GNAS SU LEGS SKYES NAS, ,MI PHAM ZHABS DRUNG CHOS LA SPYOD PAR SHOG ,CES PA YANG RJE NYID KYIS MDZAD PA'O,, ` ,,SPYAN RAS GZIGS
DBANG MGON PO PHU CHUNG BA, ,'JAM DBYANGS MKHYEN PA'I MNGA' BDAG RIN CEN GSAL, ,GSANG BDAG GRUB PA'I MNGA' BDAG TSUL KHRIMS 'BAR, ,RGYAL SRAS SKU MCHED GSUM LA GSOL BA 'DEBS, ,CHOS BRGYAD SPROS PA'I ROL RTZED RGYANG BSRINGS
NAS, ,BRGYA PHRAG DKA' BA LHUR BLANGS NYAMS LEN GYIS, ,TSE 'DIR MCHOG BRNYES MI LA RAS PA ZHES, ,GRAGS PAS SA GSUM KHYAB LA GSOL BA 'DEBS, ,LHAN SKYES BDE BA'I RANG BZHIN CHOS KYI SKU, ,DRAN PA YIS KYANG TSE YI MCHOG STZOL CING, ,
MDZES SDUG DPA' MO'I GZUGS 'DZIN RGYAL BA KUN, ,SKYED MDZAD RJE BTZUN MA LA GSOL BA 'DEBS, ,YE SHES LHA YI RANG BZHIN MKHA' 'GRO LNGA, ,'JIG RTEN DON PHYIR SMAN MO LNGA YI TSUL, ,DNGOS GRUB GNYIS KYI 'DOD DGU'I CHAR 'BEBS MA, ,
TSE RING MCHED LNGA'I ZHABS LA PHYAG 'TSAL LO, ,ZHES PA YANG RJE BLA MA'I GSUNG NGO,, ,, ` BLA MA SPYI LA GSOL BA 'DEBS PA BYIN RLABS MYUR 'JUG CES BYA BA, ,BLA MA DAM PA'I ZHABS LA DUS THAMS CAD DU PHYAG 'TSAL LO, ,MNGON MTHO NGES LEGS
LEGS TSOGS MA LUS PA, GANG GI ZHABS PAD KHO NAR RAG LAS ZHES, ,RGYAL BAS MDO RGYUD KUN LAS CHER BSNGAGS PA, ,BLA MA RIN PO CHE LA GSOL BA 'DEBS, ,THOG MED DUS NAS MI KHOM GNAS BRGYAD 'KHYAMS, ,DA LAN GCIG PU DAL BA RNYED

@050A *, ,DUS 'DIR, ,DON LDAN SNYING PO LEN PA'I THABS STON PA, ,BLA MA RIN PO CHE LA GSOL BA 'DEBS, ,LAS NGAN MI DGE SDIG PA'I RLUNG SHUGS KYIS, ,BZOD DKA' NGAN 'GRO'I G-YANG DU MNGON PHYOGS TSE, ,THUGS RJE'I PHYAG GIS NYE BAR
'DZIN MDZAD PA, ,BLA MA RIN PO CHE LA GSOL BA 'DEBS, ,SDUG BSNGAL GSUM GYI RLABS 'PHRENG G-YO BA CAN, ,'JIGS RUNG MKHOR BA CHU SRIN 'BYUNG GNAS LAS, ,'GRO KUN THABS MKHAS GRU YIS SGROL MDZAD PA, ,BLA MA RIN PO CHE LA GSOL BA
'DEBS, ,RANG NYID GCES PAR 'DZIN PA'I GDON GYIS BZUNG, ,RNAM MANG ZUG RNGUS NYAM THAG GYUR PA'I TSE, ,BYANG CHUB SEMS KYI BDUD RTZIS GSOL MDZAD PA, ,BLA MA RIN PO CHE LA GSOL BA 'DEBS, ,MYANG 'DAS DMAN PA'I MYA NGAM THANG LA
'KHYAMS, ,NYES BRGYA SRID PA'I CHOM RKUN GYIS BCOM RNAMS, ,PHYIN DRUG LAM BZANG MCHOG TU 'KHRID MDZAD PA, ,BLA MA RIN PO CHE LA GSOL BA 'DEBS, ,PHYOGS BCU'I ZHING GI RGYAL BA MA LUS PA, ,SKAL DMAN SNYIGS DUS SKYE BO GDUL BA'I PHYIR, ,
THABS MKHAS PAS BSHES GNYEN TSUL MDZIN PA, ,SANGS RGYAS KUN 'DUS KHYOD LA GSOL BA 'DEBS, ,DKYIL 'KHOR 'KHOR LO BYE BA PHRAG BRGYA YANG, ,KHYOD THUGS LHAN SKYES NGANG DU RO GCIG CING, ,DNGOS GRUB RNAM GNYIS 'DOD DGU'I CHAR
'BEBS PA, ,YI DAM KUN 'DUS KHYOD LA GSOL BA 'DEBS, ,DRAN PA TZAM GYIS BAR CHAD MA LUS SEL, ,'PHRIN LAS RNAM BZHI LHUN GYIS GRUB MDZAD CING, ,MTHU LDAN YE SHES SRUNG MA KUN GYI DNGOS, ,CHOS SKYONG KUN 'DUS KHYOD LA GSOL BA

@050B 'DEBS, ,SKU GNYIS MNGON GYUR YANG DAG RDZOGS SANGS RGYAS, ,BDEN GNYIS ZUNG 'JUG DAM CHOS KUN GYI MDZOD, ,RIG GROL GNYIS LDAN 'PHAGS TSOGS KUN GYI RJE, ,SKYABS GSUM KUN 'DUS KHYOD LA GSOL BA 'DEBS, ,DE LTAR ZHING GI DAM
PA BLA MA LA, ,ZHING RDUL MNYAM PA'I LUS KYIS PHYAG 'TSAL ZHING, ,DNGOS BSHAMS YID KYIS SPRUL PA'I MCHOD SPRIN DANG, ,BLA MED SGRUB PA'I MCHOD PAS RTAG TU MCHOD, ,THOG MED DUS NAS DUG GSUM NYON MONGS KYIS, ,SGO GSUM SBAGS PA'I
NYES LTUNG THAMS CAD BSHAGS, ,'KHOR 'DAS KUN GYI DGE LA YI RANG ZHING, ,ZAB YANGS CHOS 'KHOR RTAG TU SKOR DU GSOL, ,LUS CAN KUN GYI PHAN BDE MA LUS PA, ,RGYAL BA'I BSTAN LA RAG LAS DE YANG NI, ,BSTAN 'DZIN SKYES BU RNAMS LA
RAG LAS PHYIR, ,MYA NGAN MI 'DA' RTAG TU BZHUGS SU GSOL, ,SKYE 'CHI SPANGS PA RDO RJE'I SKU BRNYES KYANG, ,GDUL BYA'I DON DU SKYE SHI SNA TSOGS PA, ,STON MDZAD PHYOGS BCU'I ZHING BZHUGS BLA MA RNAMS, ,'KHOR BA MA STONG BAR DU BZHUGS SU
GSOL, ,RNAM DAG MI PHYED DAD PA RDO RJE'I GDAN, ,LHAG BSAM RNAM PAR DKA' BA ZLA BA'I GDAN, ,SHUGS DRAG SMON LAM PADMA'I ZE 'BU LA, ,SRID MTHA'I BAR DU BRTAN PAR BZHUGS SU GSOL, ,KHYOD SKU MIG GI BDUD RTZIR MI 'BRAL ZHING, ,THEG
MCHOG GSUNG GIS RTAG TU 'CHI BA DANG, ,SKU GSUNG THUGS KYIS NGES PAR BYIN BRLABS NAS, ,MCHOG DANG THUN MONG DNGOS GRUB STZAL DU GSOL, ,SKYABS MGON BLA MA RNAMS KYI BKA' DRIN LAS, ,'GAL RKYEN BDUD SDE'I BAR CHAD KUN LAS RGYAL, ,

@051A *, ,GNAS SKABS MTHAR THUG BSAMS PA'I DON KUN 'GRUB, ,RGYAL BA'I BSTAN PA PHYOGS BCUR RGYAS PAR SHOG ,CES BLA MA SPYI LA GSOL BA 'DEBS PA'I TSUL 'DI NI BLA MA DAM PA'I BKA' 'BANGS DAD LDAN SMON LAM SHES RAB KYIS BSKUL BA'I NGOR DGE 'DUN RGYA
MTSO DPAL BZANG POS DPAL LDAN 'BRAS SPUNGS SU SMRAS PA'O,, ,, ` NA MO RATNA GU RU BHYA: DUS GSUM RGYAL BA'I MKHYEN PA MA LUS PA, ,BDAG CAG BLO DMAN GDUL BYA'I DON GYI PHYIR, ,BSHES GNYEN TSUL BSTAN LAM BZANG GSAL MDZAD PA, ,THEG
MCHOG DGE BA'I BSHES LA GSOL BA 'DEBS, ,'DI PHYI'I LEGS TSOGS KUN GYI 'BYUNG GNAS MCHOG ,DRAN PA TZAM GYIS DNGOS GRUB CHAR 'BEBS SHING, ,PHYI DANG NANG GI BAR CHAD KUN SEL BA, ,MTSUNGS MED BLA MA MCHOG LA GSOL BA 'DEBS, ,
NYON MONGS NAD KUN SEL MDZAD SMAN PA'I PHUL, ,THAR PA'I LAM DU 'KHRID PA'I DED DPON TE, ,SKU GSUM GO 'PHANG SKAD CIG NYID LA YANG, ,SBYIN MDZAD BLA MA MCHOG LA GSOL BA 'DEBS, ,DUS GSUM RGYAL BA KUN GYI GDUNG 'TSOB STE, ,LUNG
RTOGS DAM CHOS BDUD RTZI 'BYUNG BA'I GNAS, ,'PHAGS TSOGS DGE 'DUN KUN GYI GTZUG GI RGYAN, ,SKYABS GSUM KUN 'DUS ZHABS LA GSOL BA 'DEBS, ,MA RIG MUN PA SEL MDZAD NYI MA STE, ,'KHOR BA'I TSA GDUNG SEL MDZAD ZLA BA'I 'OD,,
DGOS 'DOD MA LUS STZOL MDZAD YID BZHIN NOR, ,ZLA MED SKYABS GNAS MCHOG LA GSOL BA 'DEBS, ,RAB 'BYAMS PHYOGS BCU'I RGYAL BA THAMS CAD KYIS, ,RGYAL BA KUN LAS LHAG PA'I BSOD NAMS KYI, ,ZHING DU LAN BRGYAR BSNGAGS PA'I BLA

@051B MA LA, ,BCOS MIN MOS GUS SKYE BAR BYIN GYIS RLOBS, ,SHIN TU RNYED DKA' SKAD CIG GIS 'JIG CING, ,DON GNYIS SGRUB PA'I RTEN BZANG THOB DUS 'DIR, ,TSE 'DI'I CHOS BRGYAD SNANG BA KUN DOR NAS, ,LAM BZANG RTZE GCIG SGRUB PAR BYIN GYIS
RLOBS, ,LAS DANG NYON MONGS CHU BOS RTAG GANG ZHING, ,SDUG BSNGAL GSUM GYI RBA RLABS G-YO BA CAN, ,SRID MTSOR YUN RING 'KHYAMS PA DRAN GYUR NAS, ,THAR 'DOD DRAG PO SKYE BAR BYIN GYIS RLOBS, ,SDUG BSNGAL RGYA MTSOR LHUNG PA'I NYAM THAG
RNAMS, ,SNYING NAS DRIN CAN PHA MAR SHES GYUR NAS, ,BDAG PAS GZHAN GCES 'BYONGS PA'I BYANG CHUB SEMS, ,MYUR DU RGYUD LA SKYE BAR BYIN GYIS RLOBS, ,SNANG SRID CHOS KUN BRTEN NAS BTAGS TZAM LAS, ,NGO BO NYID KYIS MED PAR THAG CHOD
NAS, ,SNANG STONG ZUNG 'JUG NGANG NAS TSOGS GNYIS KYIS, ,DON GNYIS MTHAR PHYIN 'GRUB PAR BYIN GYIS RLOBS, ,ZHES RANG GANG MOS PA'I RTZA BA'I BLA MA LA GSOL BA 'DEBS PA, DGE BSHES RGYAL MTSAN DPAL GYIS BSKUL BA'I NGOR, ,BLA MA'I BKA' 'BANGS DGE 'DUN RGYA
MTSO'I DPAL GYIS CHOS 'KHOR RGYAL GYI DBEN GNAS SU SBYAR BA'O,, ,, ` NA MO GU RU MANYDZU GHO sh'A YA, RGYAL BA KUN GYI BDAG PO RDO RJE 'CHANG, ,RGYAL BA'I MKHYEN RAB KUN BSDUS 'JAM PA'I DBYANGS, ,RGYAL BA'I DAM CHOS KUN 'DZIN TZONG KHA PA, ,RNAM
GSUM DBYER MED ZHABS LA GSOL BA 'DEBS, ,RGYAL BA'I RGYAL TSAB KUN MKHYEN DAR MA'I ZHABS, ,SNYIGS DUS BSTAN PA'I SROG SHING 'DUL BA 'DZIN, ,MKHAS GRUB BSTAN PA'I BDAG PO DGE LEGS DPAL, ,SRAS MCHOG CHOS RJE GSUM LA GSOL

@052A *, ,BA 'DEBS, ,RNAL 'BYOR DBANG PHYUG LEGS PA RGYAL MTSAN DANG, ,PHUL BYUNG MKHYEN YANGS BLO GROS CHOS SKYONG ZHABS, ,LUNG RTOGS MNGA' BDAG CHOS KYI RGYAL MTSAN TE, ,MKHAS GRUB CHEN PO GSUM LA GSOL BA 'DEBS, ,MKHAS
PA'I GTZUG RGYAN BLO GROS BRTAN PA'I RJE, ,GSANG BDAG RNAM SPRUL RJE BTZUN SMON LAM DPAL, ,BLO BZANG BSTAN PA GSAL MDZAD NYIN MO'I MGON, ,SKYE RGU'I GTZUG RGYAN GSUM LA GSOL BA 'DEBS, ,MTHA' BRAL GNAS LUGS DON GZIGS YE SHES
BZANG, ,BLO BZANG SMRA BA'I NYI MA GNYIS PA'I ZHABS, ,SHES RAB CHEN POS THUB BSTAN DAR MDZAD PA, ,DAM PA'I SKYES BU GSUM LA GSOL BA 'DEBS, ,ZHES CHOS KYI RGYAL PO TZONG KHA PA CHEN PO SRAS KYI THU BO GSUM GDAN SA'I RIM PA DANG BCAS PA LA GSOL BA 'DEBS
PA'I TSIGS SU BCAD PA 'DI YANG MI'I DBANG PO 'JAM DPAL BA'I BKAS BSKUL NAS BTZUN PA DGE 'DUN RGYA MTSO DPAL BZANG POS CHOS GRVA GSANG SNGAGS MKHAR DU SBYAR BA'O,, ,, ` BRGYA PHRAG DKA' BA KHYAD BSAD BLA MA BSTEN, ,ZAB DANG RGYA CHE'I GDAMS PAS THUGS RGYUD
GTAMS, ,RTZE GCIG SGRUB PAS TSE 'DIR ZUNG 'JUG SKU, ,MNGON GYUR BZHAD PA'I RDO RJER GSOL BA 'DEBS, ,ZHES PA 'DI NI RJE MI LA'I BSTOD PA'O,, ,, ` NGAG DBANG LHA MO DBYANGS CAN MA LA PHYAG 'TSAL LO, ,'GRO KUN SKAL LDAN SHING RTA'I DU
GU LA, ,ZHABS SEN BANTU DZI BA'I PHUN TSOGS DANG, ,RAB 'GROGS SRID 'DIR 'CHI MED PHYOGS KUN LAS, ,RNAM PAR RGYAL BA'I RGYAL MTSAN 'DI MDZES SO, ,DPAL STUG DBYAR SKYES MNGAL LAS LEGS THON PA'I, ,JI SNYED NYAL 'GRO BSAGS PA CHU

@052B GLANG BDAG ,MA LUS MGRIN PA'I PHUG NA NGAL GSO BA, ,'DI YIS SBYIN MA'I BU DAG 'DAR SNYAM SEMS, ,DRI ZA CAN GANG RO 'DZIN RDUL PHRA BA, ,RE RE'ANG DBYANGS CAN NGANG MO'I PHANG PHUNG LA, ,SNYAN DNGAGS PHANG 'GRO LEN NO MAN NE KA, 'DI LAS
GZHAN NA GNYIS PA GZHAN SU ZHIG ,PHAN BDE'I 'OD STONG DANG POR GANG 'GROGS PA, ,BDE SOGS RTZE DGA'I GNAS DE 'DI NYID DE, ,RIG GNAS RNAM BKRA'I GZHA' BKRA GANG CHAGS PA, ,MTHA' DBUS KUN BRAL ROL GNAS AE MA'O MTSAR, ,RNAM
BCAS RI SRAS LANG TSO LA ZHUGS PA, ,'PHO MED BDE BAS LAS KYI MGYOGS 'GRO KUN, ,RGYUN BCAD RNAM MED DBYINGS LA RTAG ROL BA, ,BYANG CHUB SEMS KYI ZLA SHEL SPYI BOR MDZES, ,THUB GZHUNG BSHOL MED MDZES PA LA CHAGS PAS, ,NYER BSKRUN
MKHYEN YANGS 'DREN BYED STONG MNGA' BA, ,'CHI MED CHOS KYI RGYAL SRID DPAL LDAN PA, ,THUB BSTAN SKABS GSUM BDAG PO KHYOD PHYAG 'TSAL, ,TSOGS GNYIS BDUD RTZI'I 'BYUNG GNAS YON TAN GYI, ,MU TIG TSOGS RNAMS SDEB LEGS SNYAN DNGAGS
KYI; ;SRAD BUR CHA SHAS TZAM ZHIG BKOD PAS KYANG, ,'GRO KUN THEG MCHOG MGON DANG MI 'BRAL SHOG ,CES BO DONG PHYOGS LAS RNAM RGYAL LA BSTOD PA 'DI NI BO DONG GI MKHAS PA DGE 'DUN DON GRUB KYIS BSKUL BA'I NGOR SNYAN DNGAGS MKHAN THAMS CAD KYI GTZUG GI NOR BUS
SMRAS PA'I YI GE PA NI CHOS KYI DPAL 'BYOR LEGS SO,, ,, ` BLA MA DANG MGON PA 'JAM PA'I DBYANGS LA PHYAG 'TSAL LO, ,MI DMAN BLO GROS MCHOG GI DKYIL 'KHOR NI, ,ZAB YANGS GSUNG RAB LHA YI LAM LA BGROD, ,LUNG DANG RIGS PA'I 'OD ZER

@053A *, ,STONG LDAN PAS, ,THUB BSTAN NYIN MOR MDZAD GANG RTAG PAR RGYAL, ,NGES 'BYUNG 'O MA'I CHU GTER LAS 'KHRUNGS SHING, ,DRAN SHES NYI MA'I 'OD KYIS BSKYANGS PA LAS, ,BRTUL ZHUGS BZANG PO'I DRI BSUNG G-YO BA CAN, ,BSHES GNYEN
'DAB STONG LDAN PA DE LA 'DUD, ,GSUNG RAB 'DZIN MA'I KHYON 'DIR BLO GROS KYI, ,THOGS PA MED PA'I GOM PAS BGROD BYED PA'I, ,GZHAN PHAN KHUR GYIS NAM YANG MI NGAL BA, ,MKHAS PA GNYIS 'THUNG DBANG PO DE LA 'DUD, ,MI DMAN YON TAN
NOR BU'I RKANG STEGS KYIS, ,MI 'JIGS SENG GE'I KHRI LA RNAM 'DZEGS NAS, ,SKAL BZANG GDUL BYA'I TSOGS LA LEGS BSHAD KYI, ,DGA' STON 'DOD DGU STZOL LA PHYAG 'TSAL LO, ,CHOS SKU RANG BZHIN STONG PA'I MKHA' DBYINGS SU, ,SPROS PA'I
SPRIN TSOGS MTHA' DAG RAB ZHI YANG, ,RTEN 'BREL SNANG BA BDE SOGS BDAG PO'I GZHUS, ,KHYOD THUGS RNAM PAR MDZES LA PHYAG 'TSAL LO, ,BSHAD PA'I 'OD KYIS GDUL BYA'I BLO MUN SEL, ,RTZOD PA'I RDO RJES PHAS RGOL LHA MIN 'JOMS, ,SDEB
LEGS RTZOM PA'I ME TOG PHRENG MDZES PA, ,BLO GSAL SPYI BOR 'GOD MKHAS DE LA 'DUD, ,DE LTAR BSTOD LAS RNAM DKAR PHUNG PO'I TSOGS, ,MKHA' LTAR YANGS PA GANG ZHIG THOB PA DES, ,MTHA' DAG 'GRO 'DI THEG MCHOG BSHES GNYEN GYI, ,MGON
DANG BCAS TE ZHI BAR REG GYUR CIG ,NOR GYI BLO GROS MA 'DI 'JIG RTEN GYI, ,MNGAL KHUR 'DZIN PA'I RTZOM PA MI 'DOR BA, ,DE SRID KHYOD SKU RI DBANG LTAR BRTAN CING, ,'PHRIN LAS YAR NGO'I ZLA LTAR RGYAS GYUR CIG ,CES KHAMS GSUM CHOS KYI RGYAL

@053B PO BLO LDAN SHES RAB KYI CHOS KYI RGYAL SRID LA DBANG SGYUR 'DZIN PA DPAL MCHOG LHA 'OD ZER ZHES PA DE NYID LA BSTOD PA 'DI NI, BLA MA DE NYID KYI ZHABS 'BRING BGYID PA DAG GIS BSKUL BA'I NGOR GTZANG RTA NAG GI SA'I CHAR SKYES PA'I BTZUN PA DGE 'DUN RGYA MTSO DPAL BZANG POS, DPAL RI BO BDE CHEN GYI
CHOS GRVAR NYE BAR BKOD PA'O,, ` MCHOG TU ZAB CING RGYA CHE'I MKHYEN PA CAN, ,LHAG PA'I LHA YIS RJES BZUNG GRUB PA BRNYES, ,RMAD BYUNG 'PHRIN LAS 'OD ZER STONG LDAN PA, ,BSHES GNYEN BZANG PO RTAG TU RGYAL GYUR CIG ,PHUN TSOGS YON TAN KUN
GYI GZHIR GYUR PA, ,DAD PA'I SA CHEN RAB TU BRTAN GYUR CING, ,BSLAB GSUM 'CHI MED BDUD RTZIS KHYOD THUGS KYI, ,BUM BZANG YONGS SU GTAMS LA PHYAG 'TSAL LO, ,STOBS CHEN BSHAD DANG SGRUB PA'I GYAD ZUNG GIS, ,PHAN BDE'I NOR BUS
YONGS SU GANG GYUR PA'I, ,BDE GSHEGS BSTAN PA'I SHING RTA LEGS DRANGS TE, ,'GRO BLO'I RGUD PA KUN SEL DE LA 'DUD, ,MKHYEN PA'I MKHA' LA GZHUNG LUGS CHU 'DZIN 'KHRIGS, ,LUNG DANG RIGS PA'I 'BRUG GI GAD RGYANGS CAN, ,GDUL BYA'I
'DZIN MAR LEGS PAR BSHAD PA'I CHAR, ,DUS SU 'BEBS MKHAS DE LA PHYAG 'TSAL LO, ,SKYABS GSUM GTZUG GI RGYAN DU GUS PAS 'DZIN, ,THEG GSUM CHOS KYI DE NYID 'BYED LA MKHAS, ,SRID GSUM 'GRO BA'I GTZUG GI RGYAN KHYOD LA, ,SGO GSUM
GUS PA'I YID KYIS PHYAG 'TSAL LO, ,DE LTAR BSTOD PA'I DGE BAS 'GRO BA KUN, ,YONGS DAG DGE BA'I BSHES KYIS RJES BZUNG STE, ,RGYAL BA KUN GYI LUNG RTOGS DAM PA'I CHOS, ,MA LUS 'DZIN LA 'JAM DPAL DBYANGS GYUR CIG ,CES PA 'DI NI BLA

@054A *, ,MA DE NYID LA DAD PA DANG LDAN PA'I SLOB DPON BSOD NAMS RNAM RGYAL ZHES BYA BAS BSKUL BA'I NGOR BTZUN PA DGE 'DUN RGYA MTSO DPAL BZANG POS DPAL RTZED THANG GI CHOS GRVA CHEN POR SBYAR BA'O,, ,, ` BLA MA DANG MGON PO 'JAM PA'I DBYANGS LA PHYAG 'TSAL LO,,
RAB 'BYAMS RGYAL BA'I CHOS SKU NAM MKHA'I DBYINGS, ,SPRUL SKU'I 'CHAR BA BGRANG YAS SKAR TSOGS BZHIN, ,'GRO LA LAM BZANG NYER MTSON BSHES GNYEN GYI, ,RNAM ROL GANG DE MCHOG TU BSNGAGS PAR 'OS, ,MI DMAN BSOD NAMS NOR BU'I
RKANG STEGS KYIS, ,BLO BZANG CHOS KYI GDAN KHRI LA 'DZEGS PA'I, ,RAB DKAR GRAGS PA'I BA DAN SA GSUM NA, ,'PHUR LDING GAR GYIS MDZES LA GSOL BA 'DEBS, ,BDE CHEN YUM GYI CHU 'DZIN PHUNG PO LAS, ,'KHRUNGS MA THAG TU SAR PA'I ZLA TSES
NI; ;DRAN DANG SHES BZHIN BAG YOD SHES RAB KYI, ,BDUD RTZI'I 'OD KYIS MDZES LA GSOL BA 'DEBS, ,THUB BSTAN 'DZIN MA'I LTO BAR LEGS ZHUGS PA'I, ,KHYOD SKU'I LHUN PO CHOS GOS MTSAMS SPRIN GYIS, ,GSAR DU BRGYAN TSE NYE BAR 'KHOR LTA
BUR, ,BSNGAGS 'OS MCHOG TU GYUR LA GSOL BA 'DEBS, ,MNGON MTHO NGES LEGS PHUN TSOGS JI SNYED PA, ,GANG LA RAG LAS THEG MCHOG DGE BA'I BSHES, ,GUS PAS BSTEN LA MKHAS PA'I MCHOG GYUR PA'I, ,NOR BZANG DANG MTSUNGS KHYOD LA
GSOL BA 'DEBS, ,PHUN TSOGS DAL DANG 'BYOR PA'I YID BZHIN NOR, ,RNYED DKA' DON CHER GZIGS NAS BSLAB GSUM GYI, ,RGYAL MTSAN RTZER BKOD THOS BSAM SGOM PA YIS, ,BYI DOR MCHOG TU MDZAD LA GSOL BA 'DEBS, ,LUS SROG G-YO

@054B BA GLOG GI ZLOS GAR DANG, ,TSE 'DI'I DPAL 'BYOR GDUG PA'I SBRUL GYI GNAS, ,JI BZHIN THUGS CHUD DKAR NAG LAS 'BRAS LA, ,BLANG DOR TSUL BZHIN MDZAD LA GSOL BA 'DEBS, ,BZOD DKA' SDUG BSNGAL GSUM GYI DUS MTHA'I MES, ,SNYING
LA KHOL BA 'DZIN PA'I 'KHOR BA'I GNAS, ,RAB 'BAR DMYAL BA'I LCAGS KHANG LTAR GZIGS NAS, ,THAR PA'I LAM LA GZHOL LA GSOL BA 'DEBS, ,MI DMAN LHAG BSAM MCHOG GI STOBS RGYAS SHING, ,SNYING RJE CHEN PO'I SKYA BA 'DZIN MKHAS PAS,,
RIN CEN BYANG CHUB SEMS KYI GRUR ZHUGS NAS, ,'GRO BA'I DED DPON GYUR LA GSOL BA 'DEBS, ,THEG MCHOG RIGS KYI SA BON LAS 'KHRUNGS SHING, ,BYAMS BRTZE'I ME TOG DKAR PO RAB RGYAS LA, ,PHA ROL PHYIN DRUG YAL GA'I KHYON YANGS PA,,
SKU BZHI'I 'BRAS BUS MDZES LA GSOL BA 'DEBS, ,DE LTAR THUN MONG LAM GYIS RGYUD SBYANGS NAS, ,RDO RJE THEG PA'I YID BZHIN RGYA MTSO CHER, ,DNGOS GRUB GNYIS KYI RIN CEN LEN PA LA, ,BRTZON PA LHUR MDZAD KHYOD LA GSOL BA 'DEBS, ,KHYAD
PAR DREGS LDAN DRAG PO GSUM GYI YID, ,RNAM PAR GNON MDZAD GTUM PO GOS SNGON CAN, ,GANG DES RJES BZUNG NAG PHYOGS BDUD SDE'I DPUNG, ,ZIL GYIS GNON MDZAD KHYOD LA GSOL BA 'DEBS, ,LEGS DPYAD 'BYOR PA'I DBANG PHYUG RNAM
THOS SRAS, ,MKHYEN PA'I SPYAN STONG RAB G-YO 'CHI MED BDAG ,MI ZAD NUS MTHU'I GTER GYUR RDO RJE 'DZIN, ,NGO MTSAR GTER CHEN GYUR LA GSOL BA 'DEBS, ,THUGS KYI SHEL BUM RMAD BYUNG LUNG RTOGS KYI, ,BDUD RTZIS YONGS GANG MTHON PO'I

@055A *, ,CHOS KYI KHRI, ,LEGS BSHAD SMRA BA'I DPAL GYIS RAB MDZES PA, ,BLO GSAL GDUL BYA'I GNYEN LA GSOL BA 'DEBS, ,KHYAB BDAG RDO RJE 'CHANG DU LEGS BSGOMS NAS, ,ZHABS LA GUS PAS BSTEN PA'I 'GRO 'DI LA, ,'PHRAL DANG YUN
GYI PHAN BDE MA LUS PA, ,STZOL MDZAD DGE BA'I BSHES LA GSOL BA 'DEBS, ,DE LTAR BSHES GNYEN DAM PA'I YON TAN LA, ,CHA TZAM BSTOD LAS BYUNG BA'I RNAM DKAR GYIS, ,TSE RABS KUN TU YONGS 'DZIN BLA MA YIS, ,DGYES BZHIN RJES SU
'DZIN PAR BYIN GYIS RLOBS, ,TSE 'DI'I CHOS BRGYAD ROL RTZED RGYANG BSRINGS SHING, ,SRID PA'I PHUN TSOGS KUN LA MA CHAGS PAR, ,BYAMS DANG SNYING RJE BYANG CHUB SEMS BSKYED NAS, ,RGYAL SRAS SPYOD LA SLOB PAR BYIN GYIS RLOBS, ,RING NAS
GOMS PA'I 'KHRUL PA'I BAG CHAGS KYIS, ,RMI LAM BZHIN DU 'KHRUL PA'I BLO 'DI LA, ,SNA TSOGS CHOS KUN YUL STENG NAS GRUB PAR, ,SNANG TSUL JI BZHIN RTOGS PAR BYIN GYIS RLOBS, ,'KHOR 'DAS YUL DANG YUL CAN MA LUS PA, ,RTOG PAS RI
MOR BYAS TZAM KHO NA LAS, ,MA GTOGS YUL STENG CHA TZAM MA MCHIS PA'I, ,GNAS LUGS MTHAR THUG RTOGS PAR BYIN GYIS RLOBS, ,ZHES RJE BTZUN CHOS KYI RGYAL PO TZONG KHA PA'I CHOS KYI RGYAL SRID 'DZIN PA MDAR PA BLO BZANG GRAGS PA'I ZHABS LA BSTOD PA 'DI NI CHOS
RGYAL MI'I DBANG PO RNAM RGYAL BA'I BKAS BSKUL NAS DGE 'DUN RGYA MTSO'I DPAL GYIS PHO BRANG 'OL KHA STAG RTZER SMRAS PA'O,, ,, ` CHOS KYI RGYAL PO RGYAL BA TZONG KHA PA'I, ,RGYA CHEN CHOS KYI SRID LA MNGA' MDZAD PA, ,BSHES GNYEN MKHAS PA DU MA'I PHYAG BYA'I GNAS,,

@055B BSTAN PA'I RGYAL MTSAN 'DZIN PA RGYAL GYUR CIG ,GSAR PA'I ZLA TSES YUM GYI CHU LDAN LAS, ,GROL MA THAG TU'ANG YON TAN ZLA 'OD KYI, ,DBUS SON MKHAS MANG RGYU SKAR KHROD NYID NA, ,SMRA MKHAS BDUD RTZI'I 'OD CHAGS CI YANG MDZES, ,MKHAS MANG
TSANGS DBANG MKHYEN PA'I ROL GNAS NAS, ,LEGS 'ONGS GZHUNG BRGYA'I MTHO RIS GANG G'A NI, ,GANG GI RNAM DPYOD ZUR PHUD DANG 'GROGS PA, ,THUB BSTAN RI SRAS BDAG PO KHYOD NYID LAGS, ,RIGS SMRA RI DVAGS TSOGS LA DBANG SGYUR ZHING,,
DREGS LDAN RGOL BA'I DREGS PA'I MYOS BUM NI, ,RNAM PAR 'JIG BYED RIGS PA'I SDER PHRENG CAN, ,GANGS CAN RI DVAGS DBANG PO DE LA 'DUD, ,RNAM PA KUN LDAN KUN RDZOB SGYU MA'I GAR, ,SGRIB BRAL MI 'GYUR BDE BAR RO GCIG PA, ,GSAL BYED
DPAL LDAN DANG PO'I SANGS RGYAS LAM, ,GZIGS SHING GSAL BAR GZHAN LA 'DOMS LA 'DUD, ,MI DMAN YON TAN NOR BU'I THEM SKAS KYIS, ,BLO BZANG CHOS KYI GDAN KHRI LA 'DZEGS PA, ,DGE LDAN SKABS GSUM GNAS KYI BDAG PO MCHOG ,CHOS
KYI SPYAN STONG LDAN DER RTAG TU 'DUD, ,DE LTAR BSTOD PA'I DGE BAS 'GRO BA KUN, ,NOR BZANG RGYAL BA'I 'BYUNG GNAS RNAM THAR BZHIN, ,THEG MCHOG BSHES GNYEN TSUL BZHIN BSTEN PA'I MTHUS, ,NAM YANG MI 'BRAL SKU GSUM THOB PAR SHOG,
CES PA 'DI NI BSTAN PA'I GSAL BYED DPON PO RAB 'BYAMS PA CHOS KYI GRAGS PAS BSKUL BA'I NGOR DGE 'DUN RGYA MTSO'I DPAL GYI NGAG LAS BYUNG BA'O,, ,, ` AOm SVA STI, GZHAN DANG MI MNYAM MKHYEN PA'I DPUNG TSOGS KYIS, ,THEG MCHOG CHOS KYI RGYAL SRID LEGS SKYONG

@056A *, ,ZHING, ,MKHAS BTZUN RGYA MTSO'I GTZUG GI RGYAN GYUR PA'I, ,BSNGAGS 'OS BSHES GNYEN MCHOG LA GSOL BA 'DEBS, ,BU RAM SHING PA'I BSTAN PA'I RJES ZHUGS NAS, ,SDE BZHI'I LUNG GI DGONGS DON LEGS RTOGS TE, ,BSLAB
GSUM BDUD RTZI'I CHU BOS NYID THUGS KYI, ,DRI BRAL SHEL GYI BUM BZANG GTAMS LA 'DUD, ,MKHAS MANG ZHABS SEN ZLA BA'I RAL PA NI, ,SPYI BO'I GZHI LA RAB BKOD GZHUNG BRGYA YI, ,GANG G'A 'DZIN BYED MANG THOS RAL PA'I KHUR, ,RAB MTHO RI SRAS
BDAG PO RGYAL GYUR CIG ,RNAM MANG RGYUD SDE'I GO 'BYED RAB YANGS PAR, ,RNAM PAR DPYOD PA'I 'GROS GNYIS LDAN PA KHYOD, ,RNAM DKAR LEGS BSHAD 'OD STONG DRA BA YIS, ,RNAM MDZES NYIN MO'I DBANG PHYUG KHYOD LA 'DUD, ,MTHA' DRUG 'CHING
BA'I RGYA LDAN SMIN LEGS KYI, ,'DUS PA YONGS 'DU'I SRING MO LA DBANG BA, ,NYON MONGS STOBS LDAN SROG 'PHROG RIM GNYIS KYI, ,MKHA' LDING BZHON PAS RNAM ROL DE LA 'DUD, ,SHES RAB LUS STOBS RAB RGYAS THUB BSTAN GYI, ,KE LA SHA SKYONG SMRA
BA'I SENG GE YI, ,KHRI LA RAB 'DZEGS ZAB DON DRUG LDAN GYI, ,GLU DBYANGS SGROG MKHAS GANG DE RGYAL GYUR CIG ,MGAL ME'I 'KHOR LO RJES MTHUN SKYE SHI DANG, ,BAR DO'I MUN 'JOMS SKU GSUM 'OD BRGYA'I PHRENG, ,'GYED MKHAS TING 'DZIN PIR GYI
ZLOS GAR MKHAN, ,RIG PA 'DZIN PA'I GTZO LA PHYAG 'TSAL LO, ,MA DAG SRID PA'I RGYU LAM ZLA NYI'I 'GROS, ,SGRA GCAN GYIS BCOM MKHA' DBYINGS SPROS DANG BRAL, ,BDE CHEN GYIS GZIMS MKHA' KHYAB SGYU 'PHRUL GYI, ,DRA BAS RNAM ROL GANG DER

@056B GSOL BA 'DEBS, ,DE LTAR RMAD BYUNG YON TAN MU TIG GI ,DO SHAL SDEB LEGS TSIG GI SRAD BU LA, ,LEGS PAR BKOD LA RNAM DKAR GANG THOB DES, ,'GRO KUN BSHES GNYEN DAM PAS RJES 'DZIN SHOG ,SDE SNOD GSUM GYI DGONGS DON BSLAB
PA GSUM, ,SKYES BU GSUM GYI LAM GYIS RGYUD SBYANGS NAS, ,RGYUD SDE RNAM BZHI'I SNYING PO RIM GNYIS KYIS, ,SKU BZHI MYUR THOB 'GRO KUN SGROL BAR SHOG ,BSTAN PA'I RTZA LAG BSHES GNYEN DAM PA GANG, ,'GRO BA'I DON SLAD RING DU ZHABS BRTAN
CING, ,RNAM DKAR 'PHRIN LAS DU GU LA YI GOS, ,BZANG POS 'DZIN MA'I KHYON KUN KHYAB GYUR CIG ,CES DGA' LDAN CHOS RJE CHOS SKYONG RGYA MTSO LA BSTOD PA 'DI YANG DE'I BKA' 'BANGS 'GAS BSKUL BA'I BYED PA LAS DGE 'DUN RGYA MTSO'I DPAL GYIS SMRAS PA'O,, ,, `
DUS GSUM RGYAL BA SKYED PA'I YUM, ,SHES RAB PHA ROL PHYIN MA'I DNGOS, ,YE SHES MKHA' 'GRO'I SKUR BSTAN PA, ,LABS KYI SGRON MA DE LA 'DUD, ,GANG GI ZHABS PAD DRAN TZAM GYIS, ,PHYI NANG BAR GCOD KUN SEL ZHING, ,DNGOS GRUB MA LUS STZOL
MDZAD MA, ,LABS KYI SGRON MA DE LA 'DUD, ,BDAG 'DZIN 'KHRI BA CHOD PA DANG, ,RANG NYID GCES PAR 'DZIN PA'I BLO, ,RMI LAM DU YANG MI 'BYUNG ZHING, ,BDAG PAS GZHAN GCES BYANG CHUB SEMS, ,MYUR DU 'BYONGS PAR BYIN GYIS RLOBS, ,SGYU
LUS SHA KHRAG PHUNG PO 'DI, ,'GRO BA KUN LA LEGS BYIN PAS, ,RANG RANG 'DOD DGUS TSIM GYUR TE, ,TSOGS GNYIS RDZOGS PAR BYIN GYIS RLOBS, ,ZHES PA 'DI YANG RJE NYID KYI GSUNG LAS BYUNG BA'O,, ,, ` ,DUS GSUM RGYAL BA MA LUS SKYED PA'I YUM,,

@057A *, ,SPROS PA KUN BRAL SHES RAB PHA ROL PHYIN, ,'JA' LUS MKHA' 'GRO'I GZUGS KYIS GAR MDZAD PA, ,LABS KYI SGRON MA KHYOD LA GSOL BA 'DEBS, ,ZHES PA 'DI YANG RJE NYID KYI GSUNG LAS BYUNG BA'O,, ,, ` MANG DU THOS PA'I RIN CEN
GZHAL MED KHANG, ,DON YOD SGRUB PA'I RGYAL MTSAN MTHON PO CAN, ,DPAL LDAN 'PHRIN LAS BZANG PO'I BA DAN G-YO, ,BSHES GNYEN DAM PA'I ZHABS LA GSOL BA 'DEBS, ,BSHAD SGRUB BSTAN PA'I BYA BA 'BA' ZHIG GIS, ,DAL BA'I RTEN BZANG
DON YOD LEGS MDZAD PAS, ,DPAL LDAN MKHAS PA KUN GYI GTZUG GI RGYAN, ,SMRA BA'I KHYU MCHOG KHYOD LA GSOL BA 'DEBS, ,ZHES SE RA CHOS RJE DON YOD PA LA BSTOD PA 'DI NI BLA MA DE NYID KYI ZHAL SLOB 'GA' ZHIG GIS BSKUL BA'I NGOR SBYAR BA'O,, ,, ` RJE BTZUN
'JAM PA'I DBYANGS LA DUS THAMS CAD DU PHYAG 'TSAL LO, ,RJE BTZUN CHOS KYI RGYAL PO TZONG KHA PA'I, ,BSHAD SGRUB BSTAN PA'I RGYAL MTSAN 'DZIN PA LA, ,DPAL LDAN 'PHRIN LAS BZANG PO'I DPAL MNGA' BA, ,BSHES GNYEN DAM PA'I ZHABS LA GSOL
BA 'DEBS, ,NGES 'BYUNG RNAM DAG 'CHI MED SKYED TSAL DU, ,'DUL BA 'BUM SDE'I 'DAB STONG RAB RGYAS SHING, ,RNAM DAG TSUL KHRIMS SBRANG RTZIS NYER GTAMS PA, ,THAR 'DOD BUNG BA'I GNYEN LA GSOL BA 'DEBS, ,MDO SNGAGS GZHUNG BRGYA'I
NAM MKHA' YANGS PA LA, ,MKHYEN PA'I DKYIL 'KHOR CHA SHAS YONGS RDZOGS SHING, ,SNGON MED LEGS BSHAD 'OD DKAR DRA BA CAN, ,MKHAS MCHOG MTSAN MO'I MGON LA GSOL BA 'DEBS, ,'CHAD PAS LEGS BSHAD BDUD RTZI'I CHAR 'BEBS

@057B SHING, ,RTZOD PA'I GNAM LCAGS RGOL NGAN BRAG RI 'JOMS, ,SDEB LEGS RTZOM PA'I 'BRUG GI GAD RGYANGS CAN, ,PHYOGS LAS RNAM RGYAL KHYOD LA GSOL BA 'DEBS, ,RGYU SKAR DBUS NA MTSAN MO'I MGON PO DANG, ,RI DVAGS KHROD NA GDONG LNGA'I
DBANG PO BZHIN, ,MKHAS MANG DBUS NA 'GRAN PA'I ZLA BRAL BA, ,BSTAN PA'I DPAL GYUR KHYOD LA GSOL BA 'DEBS, ,RGYA CHEN MANG THOS RGYA MTSO'I 'JINGS NA GNAS, ,TSUL BZHIN SEMS PA'I RIN CEN KHAMS LAS GRUB, ,BSGOMS BYUNG RTOGS
PA'I BANG RIM MNGON PAR MTHO, ,BSNGAGS 'OS DAM PA'I MGON LA GSOL BA 'DEBS, ,DE LTAR BSTOD PAS 'GRO BA MA LUS PA, ,THEG MCHOG DGE BA'I BSHES KYI MGON DANG BCAS, ,THUB PA'I DGONGS ZAB RGYA MTSOR LEGS ZHUGS NAS, ,RNAM
GROL NOR BU'I DPAL LA SPYOD GYUR CIG ,TSUL 'DI RIGS RUS PHUN TSOGS RNAM DPYOD CAN, ,MDZO MKHAR DBON PO BSOD NAMS MTSAN CAN GYI, ,NAN GYIS BSKUL PHYIR DPAL LDAN 'BRAS SPUNGS SU, ,DGE 'DUN RGYA MTSO'I 'JUG NGOGS LAS 'ONGS SO,, ,, ` AOm SVA STI, RAB
'BYAMS RGYAL BA'I CHOS TSUL NAM MKHA' LA, ,DPAL LDAN BLO GROS DKYIL 'KHOR RAB TU RGYAS, ,PHUL BYUNG 'PHRIN LAS 'OD ZER STONG 'PHRO BA, ,THUB BSTAN PADMO'I GNYEN LA GSOL BA 'DEBS, ,NGES 'BYUNG RNAM DAG 'CHI MED SKYED TSAL DU, ,'DUL
BA 'BUM SDE'I 'DAB STONG RAB TU RGYAS, ,TSUL KHRIMS DRI BSUNG PHYOGS KYI MTHAR 'GRO BA, ,THAR 'DOD BUNG BA'I MGON LA GSOL BA 'DEBS, ,MKHAS DANG GRUB PA'I BLA MA MANG BSTEN NAS, ,ZAB DANG RGYA CHE'I GDAMS PA BDUD RTZI'I CHUS, ,THUGS

@058A *, ,KYI SHEL BUM LEGS BTAMS (GTAMS) GDUL BYA LA, ,LAM BZANG DGA' STON 'GYED LA GSOL BA 'DEBS, ,RMAD BYUNG BYAMS DANG SNYING RJE'I GZHAN DBANG GIS, ,RANG DON YAL BAR DOR NAS GZHAN DBANG KUN, ,SGROL LA NAM
YANG G-YEL BA MI MNGA' BA'I, ,SEMS PA CHEN PO KHYOD LA GSOL BA 'DEBS, ,RGYUD SDE RGYA MTSO'I GNAD DON THUGS CHUD NAS, ,BRGYA PHRAG DKYIL 'KHOR RNAMS SU NYIN RE BZHIN, ,SKAL BZANG GDUL BYA'I TSOGS RNAMS SMIN MDZAD PA, ,RDO RJE SLOB
DPON MCHOG LA GSOL BA 'DEBS, ,DE LTAR BSTOD PA'I DGE TSOGS JI SNYED PA, ,GCIG TU BSDOMS PA'I MTHU LAS LUS CAN KUN, ,MTSAN NYID KUN LDAN DGE BA'I BSHES GNYEN GYIS, ,RJES SU BZUNG NAS SANGS RGYAS MYUR THOB SHOG ,THUB BSTAN
GSAL MDZAD YANG DAG DGE BA'I BSHES, ,SKU TSE RING DBANG BZHIN DU BRTAN PA DANG, ,'PHRIN LAS YAR NGO'I ZLA LTAR RGYAS PA LAS, ,SKYE RGU PHAN BDE'I DPAL LA SPYOD PAR SHOG ,CES NYI SDINGS PA'I CHOS RJE DPAL LDAN 'OD ZER LA BSTOD PA 'DI NI DE NYID KYI ZHAL SLOB
'GAS BSKUL NAS BTZUN PA DGE 'DUN RGYA MTSOS 'OL KHA STAG RTZER SMRAS PA'O,, ,, ` AOm SVA STI PRA DZA BHYA: RNAM DAG TSUL KHRIMS RTZA BA RAB BRTAN CING, ,MANG DU THOS PA'I LO 'DAB YONGS SU RDZOGS, ,'PHRIN LAS BZANG PO'I 'BRAS BU'I KHUR GYIS BRJID,,
BSHES GNYEN DPAG BSAM LJON PA DE LA 'DUD, ,SDE SNOD GSUM GYI DGONGS DON NAM MKHA' LA, ,THOGS PA MED PA'I BLO GROS DKYIL 'KHOR CAN, ,LEGS BSHAD 'OD DKAR DRA BA STONG 'GYED PA, ,THUB BSTAN KU MUD GNYEN KHYOD RGYAL GYUR CIG,

@058B MI BSRUN SEMS KYI GNYIS 'THUNG DREGS PA CAN, ,DRAN DANG SHES BZHIN LCAGS KYU'I DBANG GYUR CING, ,BAG YOD GSER GYI DRA BAS LEGS BSDAMS TE, ,THUB BSTAN KHUR CHEN 'DZIN PA DE LA 'DUD, ,RNAM DPYOD GSHOG YANGS DKAR PO RAB RGYAS
PAS, ,RGYUD SDE RGYA MTSO'I ZAB DON SBRANG RTZI YI, ,CHANG GIS RAB MYOS LEGS BSHAD RNGA GSANG STONG, ,SGROG BYED NGANG PA'I DED DPON DE LA 'DUD, ,RGYAL BA KUN GYI THUGS BCUD RIM GNYIS KYI, ,BDUD RTZI'I BCUD BZANG RGYUN DU BSTEN PA LAS,,
THUGS KYI SHEL BUM SGRIB GNYIS DRI MA DAG ,THAR PA'I LAM BZANG MNGON DU GYUR LA 'DUD, ,THABS SHES RTA LJANG SHING RTAS LEGS DRANGS PAS, ,MTHA' GNYIS G-YANG SAR NAM YANG MI LTUNG ZHING, ,BDEN 'DZIN MUN PA'I SMAG RUM DRUNGS PHYUNG NAS,,
SKU GSUM 'OD KYI DRA BA 'GYED LA 'DUD, ,GANG THUGS RI DBANG LOG RTOG RLUNG SHUGS KYIS, ,G-YO BA SPANGS KYANG BRTZE BA'I DRI BZHON GYIS, ,KUN DU BSKYOD PAS GDUL BYA'I GLING KUN DU, ,DU MA'I MDZAD PAS ROL LA PHYAG 'TSAL LO, ,DE LTAR KHYOD
KYI YON TAN RAB BSNGAGS PA'I, ,TSIG GI PHRENG BA CUNG ZAD BRJOD PA LAS, ,RAB DKAR DGE BA CUNG ZAD THOB PA DES, ,MYUR DU RDZOGS PA'I SANGS RGYAS THOB PAR SHOG ,DE MA THOB KYI TSE RABS THAMS CAD DU, ,THEG MCHOG DGE BA'I BSHES KYIS
RJES BZUNG STE, ,RGYAL BA'I DAM CHOS MA LUS LEGS RTOGS NAS, ,THUB PA'I BSTAN PA PHYOGS BCUR RGYAS BYED SHOG ,CES RGYUD 'DZIN CHEN PO TSUL KHRIMS BZANG PO LA BSTOD PA 'DI YANG DE'I SLOB MA DKA' BCU PA TSUL RIN GYIS BSKUL NAS BTZUN PA DGE 'DUN RGYA MTSOS BKRA

@059A *, ,SHIS LHUN POR SBYAR BA'O,, ,, ` SKAL BZANG SKYE RGU'I LEGS SPYAD SHAR RI'I RTZER, ,NGAG GI DBANG PHYUG RGYAL SRAS ZLA BA NI, ,RMAD BYUNG GRAGS PA'I 'OD DKAR STONG 'PHRO BA, ,DPAL LDAN BLA MA'I ZHABS LA GSOL BA 'DEBS, ,ZHES
PA DVAGS PO GRVA TSANG GI MKHAN NGAG DBANG PA LA BSTOD PA 'DI NI DE NYID KYI SLOB MA 'GAS BSKUL BA'I NGOR SBYAR BA'O,, ,, ` MTHA' BRAL YID BZHIN RGYA MTSO'I 'JUG NGOGS SU, ,ZAB DON RTOGS PA'I YE SHES NOR BU YI, ,COD PAN BZANG PO 'GRO NA LHAN NER MDZES,,
MKHAS MCHOG KLU DBANG MCHOG LA GSOL BA 'DEBS, ,ZHES RJE NOR BZANG RGYA MTSO LA BSTOD PA'O,, ,, ` BLO BZANG GSUNG RAB LHA LAM RAB YANGS PAR, ,BSTAN PA'I NYI MA 'PHRIN LAS 'OD STONG CAN, ,THUB BSTAN 'DAB BRGYA BZHAD PA'I GNYEN GCIG PU,,
SMRA BA'I NYI MA MCHOG LA GSOL BA 'DEBS, ,ZHES CHOS RJE RJE DBON PA LA BSTOD PA 'DI NI DE NYID KYI SLOB MA 'GAS BSKUL BA'I NGOR GNANG BA'O,, ,, ` BLO BZANG DKYIL 'KHOR SHES BYA'I MKHA' LA RGYAS, ,GRAGS PA'I 'OD STONG SRID GSUM KUN TU 'PHRO, ,BDEN
GNYIS RTOGS PA'I BLO GROS 'DAB BRGYA'I TSAL, ,RGYAS MDZAD BLA MA MCHOG LA GSOL BA 'DEBS, ,ZHES MDAR STON BLO BZANG GRAGS PA LA BSTOD PA 'DI DE NYID KYI SLOB MAS BSKUL BA'I NGOR GNANG BA'O,, ,, ` MDO DANG RGYUD SDE'I CHOS TSUL JI SNYED RNAMS, ,MA LUS
GCIG TU GRUB PA'I MCHOG BRNYES PA'I, ,SA STENG 'GRO BA'I 'DREN PA BLA NA MED, ,BSHES GNYEN DAM PA'I ZHABS LA GSOL BA 'DEBS, ,ZHES CHA DKAR CHOS RJE CHOS GRUB PA LA BSTOD PA 'DI DE NYID KYI SLOB MAS BSKUL BA'I NGOR GNANG BA'O,, ,,

@059B ` MI PHAM CHOS TSUL ZAB MO'I NAM MKHA' LA, ,DPAL LDAN BLO GROS DKYIL 'KHOR YONGS RDZOGS SHING, ,PHUL BYUNG 'PHRIN LAS BZANG PO'I TSA ZER CAN, ,BSTAN PA'I NYI MA KHYOD LA GSOL BA 'DEBS, ,ZHES PA DVAGS PO GRVA TSANG GI SLOB DPON CHOS DPAL BA
LA BSTOD PA 'DI DE NYID KYI SLOB MAS BSKUL BA'I NGOR GNANG BA'O,, ,, ` MDO SNGAGS GSUNG RAB BYA LAM YANGS PA LA, ,SHES RAB BDUD RTZI'I CHA SHAS GONG 'PHEL BAS, ,BLO GSAL BLO YI MUN PA KUN SEL ZHING, ,THUB BSTAN KU MUD RGYAS MDZAD DE LA 'DUD,,
GANG GI MKHYEN YANGS GO 'BYED MDO RGYUD KYI, ,CHAR SPRIN LHUN STUG CI YANG 'KHRIGS PA LAS, ,LEGS BSHAD CHAR GYIS SKAL LDAN SHES RAB KYI, ,LO THOG CHES CHER 'PHEL MDZAD DE RMAD DO, ,STONG NYID ZAB MO RTOGS PA'I SHES RAB DANG, ,RGYA CHEN
BYANG CHUB SEMS GNYIS 'GRAN PA BZHIN, ,GANG LA 'PHEL BAS RGYAL SRAS DPA' BO RNAMS, ,SKRAG NAS CHOS DBYINGS NGANG DU BROS SAM SNYAM, ,SPYAN RAS GZIGS DANG 'JAM DPAL DPA' BO DANG, ,SHES RAB THUGS RJE 'GRAN PAR RAB MTSUNGS
KYANG, ,THA MA'I DUS 'DIR THAR 'DOD SKAL BZANG LA, ,THAR LAM DNGOS SU 'DOMS MDZAD KHYOD NYID LAGS, ,SHES RAB ME LCE 'BAR BAS RANG RGYUD KYI, ,SGRIB PA'I TSANG TSING MTHA' DAG SREG MDZAD KYANG, ,NYON MONGS TSA BAS GDUNGS PA'I 'GRO
'DI LA, ,ZLA ZER STONG BAS BSIL BA DE RMAD DO, ,RGYUD SDE'I SNYING PO RIM GNYIS LAM GYI GNAD, ,SHES RAB ZAB MOS JI BZHIN THUGS CHUD DE, ,NYAMS LEN GNAD LA GZHOL BA'I THUGS RGYUD KYI, ,RTOGS PA GONG NAS GONG DU 'PHEL LA 'DUD, ,DE

@060A *, ,LTAR SHES RAB MTSAN CAN RGYAL SRAS LA, ,CUNG ZAD BSTOD PA'I RNAM DKAR PHUNG PO YIS, ,STONG NYID SNYING RJE DBYER MED BYANG CHUB SEMS, ,MA LUS 'GRO BA'I RGYUD LA 'PHEL GYUR CIG ,CES SLOB DPON SHES RAB 'PHEL BA LA BSTOD PA 'DI DE
NYID KYI SLOB MA 'GAS BSKUL BA'I NGOR GNANG BA'O,, ,, ` GSUNG RAB DE NYID GZIGS PA'I SHES RAB DANG, ,RLABS CHEN RNAM PAR DKAR BA'I 'PHRIN LAS KYIS, ,RGYAL BA'I BSTAN PA RAB TU 'PHEL MDZAD PA'I, ,BSHES GNYEN DAM PA'I ZHABS LA GSOL
BA 'DEBS, ,ZHES PA YANG DE NYID LA BSTOD PA'O,, ,, ` AOm SVA STI, TSOGS GNYIS RIN CEN CHU SHEL LAS 'KHRUNGS SHING, ,DPAL LDAN MKHYEN BRTZE'I DKYIL 'KHOR RAB TU RGYAS, ,SKAL BZANG KU MUD MDZES PA'I GNYEN GCIG PU, ,SMRA BA'I ZLA BA MCHOG
LA GSOL BA 'DEBS, ,DPAL LDAN BLO GROS LUS STOBS RAB TU RGYAS, ,SMRA BA'I SENG GE RIGS PA'I GAD RGYANGS CAN, ,GZHUNG LUGS RIN CEN RAL PA'I KHUR GYIS BRJID, ,DPAL LDAN BLA MA'I ZHABS LA GSOL BA 'DEBS, ,DAM PA DU MA'I MGON
GYIS LEGS PAR BZUNG, ,RIN CEN BYANG CHUB SEMS GNYIS THUGS LA 'KHRUNGS, ,MTHA' YAS GDUL BYA'I 'DREN PA BLA NA MED, ,BSNGAGS 'OS BSHES GNYEN MCHOG LA GSOL BA 'DEBS, ,DPAL LDAN MKHAS PA'I LEGS BSHAD RIN CEN GYIS,,
GANG GI RNAM DPYOD MGRIN PA RAB TU MDZES, ,BLO CHEN SKYE BO RNAMS KYIS BLTA BA'I 'OS, ,DPAL LDAN BLA MA'I ZHABS LA GSOL BA 'DEBS, ,GANG GI MKHYEN PA'I NAM MKHA' YANGS PA LA, ,PHUL BYUNG LUNG RIGS NYIN MO'I DBANG PHYUG NI, ,DPAL

@060B LDAN 'PHRIN LAS BZANG PO'I 'OD STONG CAN, ,BSTAN PA'I NYI MA MCHOG LA GSOL BA 'DEBS, ,'GRO BA KUN LA DGA' BDE'I DPAL STER ZHING, ,RDO RJE'I THUGS MNGA' BSLAB GSUM RGYAN GYIS MDZES, ,GANG GI YON TAN MKHAS PAS BSNGAGS 'OS PA,,
DPAL LDAN BLA MA'I ZHABS LA GSOL BA 'DEBS, ,LUNG RTOGS NOR BUS YONGS GANG PHA MTHA' BRAL, ,LEGS BSHAD DBU BA DKAR PO'I DO SHAL CAN, ,KUN DGA'I RIN CEN MA LUS 'BYUNG BA'I GNAS, ,BSHES GNYEN RGYA MTSO CHE LA GSOL BA 'DEBS,,
LHAG BSAM RAB DKAR SH'AKYA'I BSTAN PA LA, ,BKA' GDAMS CHOS KYI RGYAL MTSAN MTHON POR 'DZIN, ,RMAD BYUNG GRAGS PA'I BA DAN G-YO BA CAN, ,DPAL LDAN BLA MA'I ZHABS LA GSOL BA 'DEBS, ,DKON COG RIN CEN POD PAN SPYI BOR 'DZIN,,
RMAD BYUNG YON TAN RGYA MTSO'I 'JINGS NA GNAS, ,'PHRIN LAS BZANG PO'I NOR BU'I 'OD ZER 'BAR, ,BSHES GNYEN KLU DBANG MCHOG LA GSOL BA 'DEBS, ,GZHUNG LUGS DU MA'I DON LA BLO GROS NI, ,LOG RTOG RLUNG GIS MI G-YO RAB TU BRTAN,,
MKHAS PA'I MDUN SAR 'DUG LA DBANG BA CAN, ,DPAL LDAN BLA MA'I ZHABS LA GSOL BA 'DEBS, ,DAM PA DU MA'I CHOS KYI GDAN KHRI LA, ,RNAM PAR BKOD PA'I GRAGS PA GSAL BA CAN, ,BSOD NAMS RGYA MTSO'I DPAL GYIS MNGON PAR MTHO,,
BZANG PO'I SKYES BU KHYOD LA GSOL BA 'DEBS, ,ZHES MTSAN SGROG TSOGS PA'I MKHAN BRGYUD RNAMS LA MTSAN SPEL GYI SGO NAS GSOL 'DEBS 'DI 'DRA ZHIG DGOS SO ZHES GNAS BRTAN SENG GE BAS BSKUL BA'I NGOR CHOS SMRA BA DGE 'DUN RGYA MTSO'I DPAL GYIS SHAR 'OL KHA STAG RTZE'I PHO BRANG CHEN PO'I

@061A *, ,GZIMS KHANG SHAMBHA LAR SBYAR BA DGE LEGS SU GYUR CIG, ,, ` SNGON BSAGS LEGS PAR SPYAD PA'I NAM MKHA' LA, ,BLO GROS DKYIL 'KHOR RGYAS PA'I RI BONG CAN, ,'PHRIN LAS BZANG PO'I 'OD DKAR STONG 'PHRO BA'I, ,THUB BSTAN KUN DA'I
GNYEN LA GSOL BA 'DEBS, ,DAL DANG 'BYOR PA'I DPAG BSAM RKANG 'THUNG NI, ,PHUN TSOGS NGUR SMRIG LO 'DAB GSAR PAS G-YOGS, ,SPYOD TSUL BZANG PO'I DRI BZANG G-YO BA CAN, ,'DUL BA 'DZIN PA'I ZHABS LA GSOL BA 'DEBS, ,'DI
PHYI'I DNGOS GRUB KUN GYI RTZA BA MCHOG ,RMAD BYUNG DAM PA'I MGON GYIS DGYES BZHIN DU, ,RJES BZUNG LEGS BSHAD DU MA'I DPAL GYIS 'BYOR, ,NOR BZANG DANG MTSUNGS KHYOD LA GSOL BA 'DEBS, ,RGYA CHEN BSHAD PAS BLO GSAL DGA' BA SKYED,,
RIGS LAM RTZOD PAS PHAS RGOL ZIL GYIS GNON, ,SDEB LEGS RTZOM PAS MKHAS PA'I YID 'PHROG PA, ,SMRA BA'I DBANG PO'I ZHABS LA GSOL BA 'DEBS, ,DE LTAR BSNGAGS 'OS BSHES GNYEN DAM PA YIS, ,BRTZE BAS SEMS CAN RNAMS LA GZIGS
PA DANG, ,'PHRIN LAS YAR NGO'I ZLA LTAR GONG 'PHEL ZHING, ,BSHAD SGRUB BSTAN PA PHYOGS BCUR RGYAS PAR SHOG ,CES DRUNG CHEN LEGS PA BZANG PO LA BSTOD PA'I TSIGS SU BCAD PA 'DI DE NYID KYI ZHAL SLOB 'GAS BSKUL BA'I NGOR CHOS SMRA BA'I BTZUN PA DGE 'DUN RGYA MTSO
DPAL BZANG POS SBYAR BA'O,, ,, ` THUB DBANG BSTAN PA 'CHI MED RI BO'I RTZER, ,CHOS KYI SPYAN STONG LDAN PA'I LHA DBANG NI, ,THEG MCHOG BDUD RTZI'I DPAL 'BYOR BZANG PO CAN, ,MKHAS MCHOG SKABS GSUM DBANG PO DE LA 'DUD, ,TSOGS GNYIS

@061B GANGS RI'I SPO LA RNAM PAR 'GYING, ,RGYA CHEN MANG DU THOS PA'I RAL KHUR CAN, ,RIGS PA'I GAD RGYANGS SMRA NGAN RI DVAGS 'JOMS, ,DPAL LDAN SMRA BA'I SENG GE DE LA 'DUD, ,BLO GROS DKYIL 'KHOR SHES BYA'I MKHA' LA RGYAS, ,LUNG DANG RIGS
PA'I 'OD STONG RAB TU 'PHRO, ,THUB BSTAN PAD TSAL RNAM PAR RGYAS MDZAD PA'I, ,BLO GSAL BUNG BA'I GNYEN GCIG DE LA 'DUD, ,'GRO KUN THEG MCHOG BSHES GNYEN MGON DANG BCAS, ,MA NOR MDO DANG RGYUD SDE'I LAM BZANG LA, ,THOS BSAM
SGOM PAS TSUL BZHIN RAB ZHUGS TE, ,BLA MED BYANG CHUB GO 'PHANG THOB GYUR CIG ,RGYAL BA'I BSTAN PA PHYOGS BCUR DAR ZHING RGYAS, ,BSTAN 'DZIN SKYES BU THAMS CAD ZHABS BRTAN CING, ,DGE 'DUN SDE DANG BSHAD SGRUB LONGS SPYOD RNAMS, ,'GRAN
PA BZHIN DU 'PHEL BA'I BKRA SHIS SHOG ,CES GSANG PHU CHOS RJE LHA DBANG DPAL 'BYOR BA LA BSTOD PA'I TSIGS SU BCAD PA 'DI NI DKA' BCU LEGS GRUB KYIS BSKUL BA'I NGOR CHOS SMRA BA'I BTZUN PA DGE 'DUN RGYA MTSO DPAL BZANG POS SKYOR MO LUNG GI GZHIS KA 'CHI MED BKOD PAR SBYAR BA'O,, ,,
` RNAM DAG DAL DANG 'BYOR PA'I RTEN BZANG LA, ,THOS BSAM BYA BAS SNYING PO LEN MDZAD CING, ,LUNG RTOGS YON TAN TSOGS KYIS MNGON PAR MTHO, ,DPAL LDAN BLA MA'I ZHABS LA GSOL BA 'DEBS, ,BLO GROS DKYIL 'KHOR SHES BYA'I MKHA'
LA RGYU, ,GRAGS PA'I 'OD ZER PHYOGS BCUR RAB 'PHRO BAS, ,PHAN BDE KU MUD ZE 'BRU RAB RGYAS PA, ,BSHES GNYEN RGYU SKAR RGYAL PO DE LA 'DUD, ,GANG GI SKU TSE RI DBANG LTAR BRTAN CING, ,RMAD BYUNG 'PHRIN LAS PHYOGS BCUR RGYAS PA DANG, ,SRID

@062A *, ,MTHA'I BAR DU 'GRO BA'I DON MDZAD CING, ,BKRA SHIS DGE MTSAN PHYOGS BCUR RGYAS GYUR CIG ,CES TSOGS CHEN MKHAN PO GRAGS RGYAL BA LA BSTOD PA TSIGS SU BCAD PA 'DI NI DE NYID KYI ZHAL SLOB 'GA' ZHIG GIS BSKUL BA'I NGOR CHOS SMRA BA'I BTZUN PA DGE 'DUN
RGYA MTSOS SBYAR BA'O,, ,, ` BKRA SHIS LEGS PAR BSHAD PA'I RI MO YIS, ,RNAM PAR BKRA BA'I RNAM DPYOD GZHAL MED KHANG, ,LUNG RTOGS YON TAN RIN CEN 'BYUNG BA'I GNAS, ,BSHES GNYEN DAM PA'I ZHABS LA GSOL BA 'DEBS, ,GZHON NU
NYID NAS THUB BSTAN SGOR ZHUGS SHING, ,MKHAS DANG GRUB PA'I MGON GYIS RJES BZUNG STE, ,TSUL KHRIMS RNAM DAG THOS PA'I NOR GYIS PHYUG ,MKHAS PAS BSNGAGS PAR 'OS LA GSOL BA 'DEBS, ,LUNG DANG RIGS PA'I RIN CEN DO SHAL GYIS,,
MKHAS PA'I DO RAR MDZES PA'I DPAL BRJID PA'I, ,BKA' GDAMS DAM PA'I GDAN SA CHOS KYI KHRIR, ,RAB MDZES SMRA BA'I KHYU MCHOG KHYOD PHYAG 'TSAL, ,BLO GROS MKHA' LTAR YANGS PA'I 'JAM DBYANGS DANG, ,GZHAN PHAN THUGS RJE'I GTER GYUR
SPYAN RAS GZIGS, ,NAG PHYOGS 'JOMS LA RDO RJE 'DZIN LTA BU, ,BSNGAGS PAR 'OS PA'I MCHOG LA GSOL BA 'DEBS, ,RGYAL BA'I YUM GYUR RJE BTZUN AUTPAL CAN, ,GZI LDAN DBANG PHYUG LA SOGS BSTAN SRUNG GIS, ,MGON DE'I SKU TSE RI DBANG
LTAR BRTAN CING, ,'PHRIN LAS PHYOGS BCUR RGYAS PA'I BKRA SHIS SHOG ,CES SPYAN G-YAS MKHAN CHEN BKRA SHIS LEGS PA LA BSTOD PA'I TSIGS SU BCAD PA 'DI DE NYID KYI SLOB MA 'GAS BSKUL BA'I NGOR DGE 'DUN RGYA MTSO DPAL BZANG POS SBYAR BA'O,, ,, ` DUS GSUM

@062B RGYAL BA KUN GYI DGONGS PA'I MDZOD, ,DPAL LDAN MKHAS PA DU MA'I GTZUG GI RGYAN, ,NYI MA'I GNYEN GYI RING LUGS SHING RTA CHE, ,MKHAN CHEN SANGS RGYAS DPAL LA PHYAG 'TSAL LO, ,SH'AKYA'I TOG GI LUNG RTOGS GZHAL MED KHANG, ,LUNG DANG RIGS
PA'I RGYAL MTSAN MTHON PO CAN, ,'PHRIN LAS CHEN POS BSTAN PA GSAL MDZAD PA, ,RONG STON SMRA BA'I SENG GER PHYAG BGYID DO, ,DPAL LDAN RI KHROD ZHABS KYIS BYIN GYIS BRLABS, ,YE SHES SPYAN GYIS GNAS LUGS MNGON SUM GZIGS, ,MKHAS
SHING GRUB PA BRNYES PA'I CHOS KYI RJE, ,DPAL LDAN SENG GE'I ZHABS LA PHYAG 'TSAL LO, ,MKHYEN RAB 'JAM PA'I DBYANGS DANG MI GNYIS PAS, ,LEGS PA'I LAM BZANG 'GRO LA GSAL MDZAD PA, ,ZAB DANG RGYA CHE'I CHOS KYI 'BYOR PA CAN, ,'JAM
DBYANGS BLA MA MCHOG LA PHYAG 'TSAL LO, ,PAD DKAR LTE BAR NYIN MO'I DBANG PHYUG STENG, ,ZHABS SEN 'OD CHAGS KHRO BO'I DBANG PO NI, ,'BUM PHRAG NYI MA'I 'OD KYI GOS GYON PA'I, ,GANGS RI'I DBANG PO DANG MTSUNGS KHYOD LA 'DUD, ,PHYAG
G-YAS SHES RAB RAL GRIS BDUD DPUNG 'JOMS, ,PHYAG G-YON ZHAGS PAS BGEGS KYI TSOGS RNAMS 'CHING, ,DRAN PA YIS KYANG MTHA' DAG 'GRO 'DI LA, ,BLO GROS SNANG BA MCHOG STZOL KHYOD LA 'DUD, ,KEE LA SHA YI SA 'DZIN LTAR BRJID SKU, ,ZAB
MO'I RIG SNGAGS 'BRUG LTAR SGROG PA'I GSUNG, ,MKHYEN BRTZE MTHAR PHYIN ZAB GSAL YE SHES THUGS, ,LHAG PA'I LHA MCHOG MI G-YO MGON LA BSTOD, ,KHYOD SKU YID LA DRAN PA'I TING 'DZIN DANG, ,ZAB MO'I RIG SNGAGS BZLAS BRJOD LHUR LEN PA,,

@063A *, ,BDAG LA MTHA' YAS PHYI NANG RIG GNAS KUN, ,JI BZHIN GZIGS PA'I SHES RAB STZAL DU GSOL, ,PHYI NANG BDUD SDE'I BAR CHAD TSOGS RNAMS DANG, ,MTSAN MA'I RNAM RTOG RLUNG GIS MI G-YO BAR, ,SMRA BSAM BRJOD BRAL LHAN SKYES
GDOD MA'I GSHIS, ,MNGON DU GYUR PA'I YE SHES BDAG LA STZOL, ,ZHES PA 'DI NI RIG GNAS MTHA' DAG GI DBANG PHYUG DPAL RNAM PAR GROL BA'I SDES BSKUL BA'I NGOR DGE 'DUN RGYA MTSO'I DPAL GYIS DGA' LDAN PHO BRANG DU SMRAS PA'O,, ,, ` MGON PO 'JAM PA'I DBYANGS
LA PHYAG 'TSAL LO, ,LEGS SPYAD 'DZIN MA'I LTO BAR TSOGS GNYIS KYI, ,GRU CHAR BDUD RTZI'I THIGS PAS BRAN PA LAS, ,PHUN TSOGS YAL 'DAB BYAMS BRTZE'I GRIB BSIL CAN, ,RGYAL SRAS RGYAL PO'I GZUGS CAN RTAG TU RGYAL, ,RIGS MTHO SHAR GYI
RI BO'I GTZUG PHUD LA, ,'OD DKAR GZHON NU'I ROL RTZED LHUR LEN PA, ,YON TAN CHA SHAS RTAG TU YONGS GANG BAS, ,SKYENGS BYAS ZLA BA NAM MKHA'I NAGS SU BROS, ,MKHYEN PA'I SPYAN STONG YANGS PA LHA DBANG BZHIN, ,BRTZE BA'I GTING ZAB YID
BZHIN RGYA MTSO BZHIN, ,THUB BSTAN GYEN DU 'DEGS PAS NOR 'DZIN BZHIN, ,SLONG BA KUN GYI RE SKONG DPAG BSAM BZHIN, ,GANG GI SNYAN GRAGS GUR GUM YI GE'I PHRENG, ,NYIN BZHIN PHYOGS KYI BU MO'I 'GRAM PA LA, ,GRUB RIGS DGA' MA'I LAG
PAD DMAR BA'I RDUL, ,'PHOS PA'I SMUG RTZI BZHIN DU CI YANG MDZES, ,LUNG RIGS 'OD CHAGS MKHA' YI RGYU SKAR LA, ,'PHYA BA GSAL BYED SDE SNOD MU TIG PHRENG, ,RMONGS PA'I MUN PA 'PHROG SLAD MGON KHYOD KYI, ,LEGS BSHAD GTER GYUR MGRIN

@063B PA CI YANG MDZES, ,PHYI ROL YAN LAG BZHI YI DPUNG PA YIS, ,DBYIG GI BLO GROS MA 'DI'I KHUR BLANGS KYANG, ,NANG DU RIM GNYIS PAD GZHON BDUD RTZI LA, ,SBRANG RTZI SPYOD PA BZHIN DU DGYES DGUR ROL, ,GDONG LNGA'I KHRI LA ZHABS BKOD KA L'A PAR,,
DANG PO'I SANGS RGYAS BDUD RTZI SPRO BA CAN, ,RIGS LDAN ZLA BA DE DAG DENG DUS SU, ,BRTZE BA'I MGYOGS 'GROS PHYOGS 'DIR 'ONGS PA BZHIN, ,AINDRA N'I LA'I GOS 'CHANG GTUM PO LTAR, ,DREGS LDAN DRAG PO GSUM GYI MA RUNGS YID, ,RNAM PAR
GNON PA KHYOD KYI BKA' YI PHRENG, ,DAM CAN RGYA MTSO'I TSOGS KYI'ANG SPYI BOR 'DZIN, ,LEGS SPYAD 'OD ZER BYE BA PHRAG BRGYA YIS, ,KUN NAS KHA PHYE RNYOG PA MED PA'I RDUL, ,TSANGS DBANG ZUR PHUD DAD PAS BSTEN 'OS PA, ,DNGOS GRUB SBRANG RTZI'I
GNAS DER PHYAG 'TSAL LO, ,GANG THUGS SHAR RI'I RTZE LAS NOR 'DZIN MA, ,PHAN BDE'I KU MUD GOS KYI 'GEBS PA BZHIN, ,GSAL BAR 'ONGS SO RGYU SKAR RGYAL PO'I DPAL, ,NAM YANG NYAMS PA MED DER PHYAG 'TSAL LO, ,DE LTAR BSTOD PA'I
DGE BAS LUS CAN KUN, ,THEG MCHOG BSHES GNYEN DED DPON MGON DANG BCAS, ,RNAM DAG THUN MONG LAM GYIS RGYUD SBYANGS NAS, ,ZAB YANGS RGYUD SDE'I RGYA MTSOR 'JUG PAR SHOG ,SKU GSUM DNGOS SU GRUB BYED RDZOGS RIM MCHOG ,RGYUD LA
SKYE BA'I SMIN BYED MTHAR THUG PA, ,THA MAL SKYE SHI BAR DO'I SNANG ZHEN KUN, ,SBYONG BYED BSKYED PA'I RIM PA MTHAR PHYIN SHOG ,NYI ZLA'I BGROD PA SGRA GCAN GYIS BCOM PAS, ,TSA ZER REG PAS ZLA SHEL BZHU BA'I RGYUN, ,MUN PA'I LAM NAS BGROD PA'I

@064A *, ,'GRO LDOG GI ,BDE STONG LHAN CIG SKYES PA 'GRUB PAR SHOG ,'KHOR 'DAS RTZA BA GNYUG MA'I LUS DANG SEMS, ,CHOS KYI 'KHOR LO'I CHU SKYES LTE BAR NI, ,SGYU 'PHRUL DRA BA'I SKU RU YONGS RDZOGS PAS, ,MA DAG SKYE 'CHI'I 'PHRANG LAS GROL
BAR SHOG ,RNAM THAR GSUM GYI NGANG DU RO GCIG PA, ,TSAD MED BZHI YI NGO BO LHAN CIG SKYES, ,YE SHES LNGA YI RANG BZHIN GOMS PA LAS, ,DRUG PA RDO RJE 'CHANG DBANG THOB PAR SHOG ,CES SA SKYONG CHOS KYI RGYAL PO LHA DBANG RGYA MTSO LA BSTOD PA'I TSIGS SU BCAD
PA 'DI NI DE NYID KYI CHO RIGS DANG CHOS KYI DBON SRAS DAM PA, SA'I DBANG PHYUG CHOS KYI RJE NOR 'DZIN RGYAL PO'I BKAS BSKUL BA'I NGOR CHOS SMRA BA'I BTZUN PA SNYAN DNGAGS MKHAN DGE 'DUN RGYA MTSO DPAL BZANG POS NYE BAR SBYAR BA'O,, ,, ` SVA STI PRA DZA BHYA: SNGON BSAGS TSOGS GNYIS
RIN CEN KHAMS LAS GRUB, ,SDE BZHI'I LUNG GI BANG RIM MNGON PAR MTHO, ,RNAM DAG TSUL KHRIMS NYI ZLA'I SNANG BAS MDZES, ,'DUL 'DZIN LHUN PO'I DBANG PO DE LA 'DUD, ,RGYAL BAS BSNGAGS PA'I RNAM DAG BSLAB PA GSUM, ,RGYAL BA'I BSTAN
PA'I SNYING POR THUGS CHUD NAS, ,RGYAL BA'I DGONGS PA JI BZHIN 'DZIN MKHAS PA, ,RGYAL BA'I GDUNG 'TSOB DGE BA'I BSHES LA 'DUD, ,RGYU SKAR PHRENG BA'I DBUS NA ZLA BA DANG, ,RI DVAGS KHROD NA GDONG LNGA'I DBANG PO BZHIN, ,PHYOGS 'DIR NGUR
SMRIG 'DZIN PA KUN GYI RJE, ,THUB DBANG GNYIS PA KHYOD LA MGOS PHYAG 'TSAL, ,'DUL BA 'BUM SDE'I PAD TSAL MA LUS PA, ,GANG GI MKHYEN PA'I ZER GYIS KHA PHYE NAS, ,LEGS BSHAD SBRANG RTZI'I BCUD KYIS BLO GSAL GYI, ,BUNG BA TSIM PAR MDZAD LA

@064B PHYAG 'TSAL LO, ,TSUL KHRIMS BSLAB PA MIG 'BRAS LTAR DGONGS SHING, ,NYES LTUNG DRI MA'I TSOGS KUN RGYANG BSRINGS PAS, ,DRANG SRONG 'DUL BA 'DZIN PA CHEN PO ZHES, ,SNYAN GRAGS SA GSUM G-YO BA DE LA 'DUD, ,DMU RGOD GDUL DKA'I GLANG
CHEN MYOS PA KUN, ,GANG GI THUGS RJE'I LCAGS KYUS NYER BZUNG STE, ,RNAM DAG BSLAB PA'I 'JUG NGOGS NYAMS DGA' BAR, ,'KHRID MDZAD DGE BA'I BSHES LA PHYAG 'TSAL LO, ,RGYAL BAS GSUNGS PA'I MDO SNGAGS DAM CHOS KUN, ,JI BZHIN
GZIGS NAS RGYAL BA'I DGONGS PA BZHIN, ,'DZIN SKYONG SPEL LA 'GRAN ZLA MA MCHIS PA'I, ,SNYIGS DUS BSTAN PA'I SROG 'DZIN KHYOD LA 'DUD, ,KHYOD SKU'I ZLA TSES CHOS GOS MTSAMS SPRIN GYIS, ,LEGS 'KHYUD THUB BSTAN KUN GSAL MDZES PA'I
RGYAN, ,RIM GNYIS BDUD RTZI'I 'OD KYIS KHYOD KYI THUGS, ,SGRIB GNYIS MUN PA'I GO SKABS BCOM LA 'DUD, ,KHYOD NI RNAM DAG DBANG GIS RGYUD SMIN CING, ,RGYUD DON KUN GZIGS RIM GNYIS RNAL 'BYOR BRTZON, ,RDO RJE 'DZIN PA ZHES BYA'I MTSAN
'DI NYID, ,KHYOD KYIS BDAG GIR MDZAD LA PHYAG 'TSAL LO, ,SO SO THAR DANG BYANG SEMS RIG 'DZIN GYI, ,BSLAB PA'I GNAS LAS NAM YANG MI 'DA' BAR, ,KUN MKHYEN THUB PA GSHEGS PA'I LAM MCHOG DER, ,NGES PAR 'BYUNG MDZAD KHYOD LA
PHYAG 'TSAL LO, ,KHYOD THUGS MKHYEN PA'I CHU 'DZIN PHRENG BA LAS, ,LEGS BSHAD BDUD RTZI'I GRU CHAR STONG 'BEBS PAS, ,SKYE RGU'I 'DZIN MAR PHAN BDE'I LO THOG NI, ,YONGS SU SMIN PAR MDZAD LA PHYAG 'TSAL LO, ,RING NAS THUGS RJE CHE LAS MA

@065A *, ,G-YOS PAS, KHYOD THUGS KHRO BA'I GO SKABS PHROGS GYUR KYANG, ,BDAG 'DZIN DGRA SDE MA LUS 'DAR MDZAD PA, ,SNGON MED DPA' BO KHYOD LA PHYAG 'TSAL LO, ,DUS GSUM SANGS RGYAS KUN DANG DBYER MED CING, ,DAM CHOS RIN CEN
MA LUS 'BYUNG BA'I GNAS, ,RIG GROL GNYIS LDAN DGE 'DUN KUN GYI GTZO, ,BSHES GNYEN BZANG PO'I ZHABS LA MGOS PHYAG 'TSAL, ,DE LTAR BDAG GIS MGON PO KHYOD KYI ZHABS, ,BSTOD PA'I PHRENG BAS CUNG ZAD BSNGAGS PA LAS, ,RAB DKAR
DGE BA'I ZLA BA 'BUM SHAR BAS, ,'GRO BLO'I MUN PA PHYOGS BCUR 'PHROG GYUR CIG ,BDAG KYANG RNAM DAG TSUL KHRIMS NOR 'DZIN GZHIR, ,YON TAN LJON SHING YONGS SU RDZOGS BYAS NAS, ,SA GSUM SKYE RGU'I RE 'DOD SKONG BA LA, ,KUN MKHYEN
DPAG BSAM DBANG PO NYID GYUR CIG ,TSUL LUGS 'DI NI DGE 'DUN RGYA MTSO'I DPAL, ,BZANG PO ZHES BYA'I SNYAN DNGAGS MKHAN DE LA, ,BSHES GNYEN BYAMS PA RGYAL MTSAN DAD PA YIS, ,BSKUL BA'I DON DU BKRA SHIS LHUN POR SMRAS,, ,, ` MGON PO 'JAM PA'I DBYANGS LA PHYAG
'TSAL LO, ,PHUL DU BYUNG BA'I BLO GROS GZHAL MED KHANG, ,SNYING STOBS SHEL GYI BA GAM MTHON PO'I RTZER, ,BSHAD SGRUB BSTAN PA'I RGYAL MTSAN SGRENG MKHAS PA, ,BSHES GNYEN BZANG PO'I ZHABS LA GSOL BA 'DEBS, ,'DUL BA 'BUM SDE'I 'DAB MA
RAB TU RGYAS, ,RMAD BYUNG TSUL KHRIMS SBRANG RTZI'I BCUD KYIS GTAMS, ,THAR 'DOD RKANG DRUG LDAN PA'I NYER 'TSO'I GZHI ,'DUL BA 'DZIN PA'I ZHABS LA GSOL BA 'DEBS, ,MA LUS RGYAL BA KUN GYI THUGS KYI BCUD, ,BLO BZANG GSUNG GI GSANG BA

@065B DRI MA MED, ,JI BZHIN GZIGS SHING GZHAN LA LEGS 'DOMS PAS, ,DON GNYIS PHUN SUM TSOGS LA GSOL BA 'DEBS, ,GDUL BAR DKA' BA RANG RGYUD NYON MONGS KUN, ,JI BZHIN 'DUL BA'I THABS MCHOG BLA NA MED, ,BKA' GDAMS RIN
CEN PHRENG BAS KHYOD KYI NI, ,MGRIN PA YONGS SU MDZES LA GSOL BA 'DEBS, ,TSE GCIG NYID LA RDO RJE 'CHANG GI SAR, ,LEGS PAR 'KHRID PA'I RIM GNYIS ZAB MO'I LAM, ,RGYUD DANG GRUB CHEN MKHAS PA'I GZHUNG BZHIN DU, ,JI BZHIN DGONGS PA
KHYOD LA GSOL BA 'DEBS, ,SPROS PA'I SPRIN TSOGS KUN LAS RNAM GROL BA'I, ,KHYOD THUGS DRI BRAL KUN GSAL MDZES MA'I GDONG, ,RTEN 'BREL SNANG BA BDE SOGS BDAG PO'I GZHUS, ,MDZES PA RMAD DU BYUNG LA GSOL BA 'DEBS, ,DE LTAR BSTOD
PA'I DGE BAS 'GRO BA KUN, ,'DI PHYI'I PHAN BDE 'BYUNG BA'I SGO GCIG PU, ,THEG MCHOG BSHES GNYEN DAM PAS RJES BZUNG NAS, ,RGYAL BA'I GO 'PHANG MCHOG LA REG GYUR CIG ,GO 'PHANG MCHOG DE MNGON DU MA GYUR PA'I, ,TSE RABS KUN TU DAL
DANG 'BYOR PA'I RTEN, ,LEGS PAR RNYED NAS RGYAL BA'I GSUNG RAB LA, ,THOS BSAM SGOM PAS NYIN MTSAN 'DA' BAR SHOG ,'KHOR BA'I BDE LA ZHEN PA'I CHAGS PA DANG, ,RANG BDE 'DOD PA'I BSAM SBYOR KUN SPANGS NAS, ,'GRO BA'I DON DU RGYAL
SRAS SPYOD PA'I KHUR, ,MA LUS 'DZIN LA ZHUM PA MED PAR SHOG ,TSE 'DI'I SNANG BA 'GAGS PAR GYUR MA THAG ,DGA' LDAN LHA BRGYA'I PHO BRANG NYAMS DGA' BAR, ,THOGS MED BGROD NAS MI PHAM MGON PO LAS, ,BYANG CHUB LUNG BSTAN DAM PA THOB

@066A *, ,PAR SHOG ,DUS GSUM RGYAL BA KUN DANG DE YI YUM, ,RGYAL SRAS 'PHAGS PA RNAMS KYI BYIN RLABS DANG, ,RGYU 'BRAS RTEN 'BREL BSLU BA MA MCHIS PA'I, ,BDEN PAS SMON PA'I GNAS KUN 'GRUB PAR SHOG ,CES BSHES GNYEN CHEN PO
BSTAN PA'I RGYAL MTSAN PA LA BSTOD PA 'DI NI RIG GNAS MTHA' DAG LA BYANG BAR BYAS PA'I BSHES GNYEN BSAM GRUB SENG GES BSKUL BA'I NGOR CHOS SMRA BA'I BTZUN PA DGE 'DUN RGYA MTSO DPAL BZANG POS 'OL KHA STAG RTZE'I PHO BRANG CHEN POR SBYAR BA'O,, ,, ` SVA STI PRA DZA BHYA: GZHUNG LUGS
BYE BA'I CHU KHUR 'DZIN PA CAN, ,MKHYEN RAB DBYAR SKYES ROL BA'I KHANG BZANG NAS, ,YAN LAG BRGYAD LDAN LEGS BSHAD CHU CHAR GYIS, ,SKAL BZANG TSIM PAR MDZAD PA DE LA 'DUD, ,GSUNG RAB KUN GSAL NGOS LAS LEGS 'ONGS PA'I, ,DNGOS
STOBS RIGS PA'I NYIN BYED DBANG PO'I ZER, ,LOG SMRA 'BYUNG PO'I BYA YIS MI BZOD PA, ,PHYOGS LAS RNAM PAR RGYAL BA DE LA 'DUD, ,LEGS PAR BSHAD PA'I TSON RIS 'BUM LDAN PA, ,MDO SNGAGS GZHUNG LUGS 'JA' TSON DRA BA YIS, ,THUGS
KYI SHEL BUM MIG GI BDUD RTZIR BYAS, ,LOG RTOG DRI MAS MA GOS KHYOD LA 'DUD, ,RGYUD SDE BZHI YI RAL KHUR CI YANG 'DZIN, ,RIM GNYIS MI BZAD SDER KHYIM 'BAR BA YIS, ,SGRIB GNYIS GNYIS 'THUNG DBANG PO'I SROG 'PHROG PA, ,THUB BSTAN
GANGS RI SKYONG MKHAS KHYOD LA 'DUD, ,KHYOD SKU NYIN BYED DBANG PO'I DKYIL 'KHOR GYIS, ,'GRO BA'I MIG GI CHU SKYES SKAL BZANG BYED, ,MKHAS MANG GTZUG RGYAN SHAR GYI RI BO'I RTZER, ,NGAL GSO BGYID PA KHYOD LA GSOL BA 'DEBS, ,KHYOD GSUNG

@066B SPRIN GYI RNGA SGRA THOS TZAM GYIS, ,BLO GSAL GNYIS SKYES GTZUG PHUD CAN GYI TSOGS, ,DAD PA'I GSHOG RTZE BSKYOD PA'I ZLOS GAR GYIS, ,NAM MKHA'I KHAMS KUN 'GENGS PAR MDZAD LA 'DUD, ,KHYOD KYI MKHYEN RAB YANGS PA'I PHA MTHA' LA, ,KUN
GSAL BU MOS 'GRAN PAR MI NUS PA, ,SHES BYA'I GZUGS KUN CIG CAR GSAL BA CAN, ,MKHYEN RAB DBANG PHYUG KHYOD LA PHYAG 'TSAL LO, ,SRID MTHA'I BAR DU KHYOD SKU'I DKYIL 'KHOR NI, ,NAG PHYOGS SGRA GCAN GNOD PAS MI SGRIB CING, ,LEGS
PAR BSHAD PA'I GSUNG GI TSA ZER NI, ,SKAL BZANG BLO GROS PADMO'I GNYEN GYUR CIG ,DE LTAR BSTOD 'DIS LAN CIG BSTOD BYED PA, ,DE DAG KHYOD DANG NAM YANG MI 'BRAL ZHING, ,NGOMS MED GSUNG GI BDUD RTZI 'THUNGS PA LAS, ,DUS GSUM RGYAL
BA'I GO 'PHANG THOB GYUR CIG ,DGE BA 'DI YIS BSTAN 'DZIN SKYES BU KUN, ,SKU TSE RI DBANG LTA BUR BRTAN PA DANG, ,'GRO BA KUN GYI PHAN BDE'I SGO GCIG PU, ,THUB BSTAN DAR RGYAS YUN RING GNAS GYUR CIG ,CES CHOS SMRA BA CHEN PO DPAL 'BYOR BZANG
PO LA BSTOD PA 'DI DGE 'DUN RGYA MTSO'I DPAL GYIS SBYAR BA'O,, ` NA MO MANYDZU SHR'I YE, DPAL LDAN BLO GROS BZANG PO'I DKYIL 'KHOR RGYAS, ,RNAM MANG SHES BYA'I MKHA' LA THOGS PA MED, ,BLO GSAL 'DAB BRGYA'I DGA' TSAL BZHAD PA'I GNYEN, ,BSHES
GNYEN NYIN MO'I DBANG PHYUG KHYOD LA 'DUD, ,BLO BZANG GSUNG RAB YANGS PA'I LHA LAM NGOS, ,LUNG DANG RIGS PA'I 'OD DKAR PHRENG BA CAN, ,BSHES GNYEN RGYU SKAR DBUS NA LHAM ME BA, ,SMRA BA'I ZLA BA MCHOG LA GSOL BA 'DEBS, ,BLO GROS BZANG

@067A *, ,PO'I SPYAN GYIS GZHUNG BRGYA'I DON, ,LEGS GZIGS THOGS MED SMRA BA'I SPOBS PA YIS, ,'GRO LA LAM BZANG STON MKHAS BSHES GNYEN MCHOG ,SMRA BA'I DBANG PO KHYOD LA GSOL BA 'DEBS, ,GANG GI BLO GROS RIN CEN BUM BZANG NAS,,
DPAL LDAN LEGS BSHAD BDUD RTZI'I CHU CHAR GYIS, ,'GRO BLO'I DRI MA 'KHRUD MDZAD BSHES GNYEN MCHOG ,BSTAN PA GSAL MDZAD KHYOD LA GSOL BA 'DEBS, ,DPAL LDAN CHOS KYI GRVA 'DIR RTAG BZHUGS NAS, ,MTHA' YAS BLO GSAL GDUL BYA'I
TSOGS RNAMS LA, ,NYIN BZHIN SKAL BZANG STZOL BA'I 'PHRIN LAS KYI, ,DGA' STON RGYUN MI 'CHAD PA'I BKRA SHIS SHOG ,CES PA 'DI DAD LDAN GYI SLOB MA 'GA' ZHIG DANG, ,MCHOG TU DAD PA DGE 'DUN PHUN TSOGS KYIS BSKUL NAS DGE 'DUN RGYA MTSO'I DPAL GYIS SBYAR BA'O,,
` GANG GI BLO GROS 'DZIN MA'I SNOD YANGS SU, ,GZHUNG LUGS NYAL 'GRO BYE BA RTAG 'BAB PA, ,THOS PA'I RGYA MTSO LUNG RIGS RLABS PHRENG CAN, ,BLO GSAL NGANG MO'I 'JUG NGOGS DE LA 'DUD, ,BKRA SHIS KHA BA'I RDUL MANG MTHOR BRTZEGS PA,,
DPAL LDAN CHOS GRVA LHUN PO'I DBANG PO DER, ,KHYOD KYI LUNG DANG RIGS PA'I GAD RGYANGS KYIS, ,PHYOGS LAS RNAM PAR RGYAL BA DE LA 'DUD, ,PHUL BYUNG BLO GROS GANGS RI LAS 'ONGS PA'I, ,NGO MTSAR LEGS PAR BSHAD PA'I RGYA MTSO CHE, ,BLO GSAL
GDENGS CAN TSOGS KYIS BSTEN 'OS PA, ,MKHAS PA'I DBANG PO DE LA SNYING NAS 'DUD, ,MDO SNGAGS GZHUNG GI CHU KLUNG MA LUS PA, ,GANG DU 'BAB PA'I BLO GROS RGYA MTSO CHE, ,RMAD BYUNG LUNG DANG RIGS PA'I RLABS PHRENG CAN, ,BSHES GNYEN DAM

@067B PA'I ZHABS LA PHYAG BGYID DO, ,CES CHOS SMRA BA CHEN PO BLO GROS RGYA MTSO LA BSTOD PA'I TSIGS SU BCAD PA 'DI YANG DE NYID KYI SLOB MA 'GAS BSKUL NAS DGE 'DUN RGYA MTSO'I DPAL GYIS BKRA SHIS LHUN POR SBYAR BA'O,, ` MGON PO 'JAM PA'I DBYANGS LA PHYAG 'TSAL LO, ,PHUL
BYUNG MKHYEN RAB KUN DGA'I YID BZHIN NOR, ,THOS DANG BSAM PAS BYI DOR LEGS BYAS NAS, ,TSUL BZHIN SGRUB PA'I RGYAL MTSAN RTZER SON PA, ,BSNGAGS 'OS BSHES GNYEN MCHOG LA GSOL BA 'DEBS, ,GZHON NU'I DUS NAS SNGON BSAGS LAS
DKAR GYIS, ,BSTAN PA'I SGOR ZHUGS BLA MA MANG BSTEN NAS, ,SH'AKYA'I BSTAN LA MANG DU THOS PA YI, ,PHA ROL SON PA KHYOD LA GSOL BA 'DEBS, ,RGYA CHEN BSHAD PA'I 'OD ZER STONG 'PHRO ZHING, ,RTZOD PA'I TSA ZER LOG LTA'I TSANG TSING SREG ,SNYAN
NGAG 'DAB BRGYA GSAR PAS THUB BSTAN GYI, ,NAGS TSAL NYIN BZHIN 'GENGS LA GSOL BA 'DEBS, ,KHYAD PAR DPAL LDAN MAR ME MDZAD DPAL GYI, ,GDAMS PA'I CHU KLUNG BGRANG YAS JI SNYED PA, ,GANG BLO GTING MTHA' MED PAR NGAL GSOL BA,,
LHA CHOS BDUN LDAN KHYED LA GSOL BA 'DEBS, ,TSE 'DI'I CHOS BRGYAD GLOG GI ZLOS GAR DANG, ,SBRUL GDUG CHAGS PA'I TSANG TSING LTAR DGONGS NAS, ,DBEN PA'I GNAS SU RI YI DBANG PO LTAR, ,SGRUB PA LHUR MDZAD KHYOD LA GSOL BA 'DEBS,,
GZHAN DON DGONGS TSE KUN GSAL BU MO NI, ,DRI BRAL 'PHROG BYED GOS KYI DRA BA CAN, ,MANDHA RA YI DBU BA RAB GSAL BA, ,NGO MTSAR RMAD DU BYUNG LA GSOL BA 'DEBS, ,DE LTAR BSNGAGS 'OS DAM PA'I YON TAN RNAMS, ,CHA TZAM BRJOD LAS THOB

@068A *, ,PA'I RNAM DKAR GYIS, ,'GRO BA KUN KYANG TSE RABS THAMS CAD DU, ,BLA MA DAM PAS DGYES BZHIN 'DZIN GYUR CIG ,CES LAS CHEN KUN RGYAL BA LA BSTOD PA 'DI YANG DE NYID KYI ZHAL SLOB 'GAS BSKUL NAS DGE 'DUN RGYA MTSO'I DPAL GYIS SMRAS PA'O,, `
SVA STI, MKHYEN PA'I SPYAN GYIS SHES BYA'I GNAS KUN GZIGS, ,LEGS BSHAD DGA' STON 'GRO LA 'DOD DGU STZOL, ,TSE 'DIR MCHOG BRNYES THUB BSTAN 'PHEL MDZAD PA, ,RMAD BYUNG BSHES GNYEN MCHOG DE RGYAL GYUR CIG ,RNAM DAG DAL 'BYOR
RIN CEN SA GZHI LA, ,'DUL BA 'BUM SDE'I CHAR GYIS LEGS BRAN PAS, ,TSUL KHRIMS 'DAB STONG RDZOGS PA'I DRI BZANG CAN, ,THAR 'DOD BUNG BA'I NYER 'TSO RGYAL GYUR CIG ,BRGYA PHRAG GZHUNG GI GANGS RI LAS 'ONGS SHING, ,THA SNYAD GTZUG LAG
RNAM DAG DBU BA'I PHRENG, ,RAB 'KHRIGS ZAB DON RIN CEN 'BYUNG BA'I GNAS, ,DPAL LDAN MA PHAM DBANG PO RTAG PAR RGYAL, ,PHUL BYUNG MKHYEN PA'I DBANG PO RAB YANGS PAR, ,RGYA CHEN MANG THOS CHU LDAN GSAR PA'I PHRENG, ,'CHAD RTZOD RTZOM PA'I
'BRUG GI GAD RGYANGS CAN, ,PHAN BDE'I LO THOG RGYAS MDZAD DE LA 'DUD, ,GANG GI YON TAN BDUD RTZI'I ZEGS MA 'DI, ,CHA SHAS SPOBS PA'I RNGA YAB KYIS BLANGS PAS, ,MTHA' DAG 'GRO 'DI'I SEMS KYI RDO RJE NYID, ,SGRIB BRAL SEMS KYI RDO RJE NYID
GYUR CIG ,CES PA 'DI YANG DE NYID KYI BKA' 'BANGS 'GAS BSKUL NAS CHOS SMRA BA'I BTZUN PA DGE 'DUN RGYA MTSO'I DPAL GYIS SMRAS PA'O,, ` PHUL BYUNG BLO GROS RIN CEN GZHAL MED KHANG, ,LUNG RIGS CHOS KYI 'BYOR PAS YONGS 'GENGS SHING, ,BSTAN PA'I RGYAL

@068B MTSAN SPEL LA RAB MKHAS PA'I, ,YONGS 'DZIN DAM PA'I ZHABS LA GSOL BA 'DEBS, ,ZHES PA GUNG RU RAB 'BYAMS PA GZHON NU BYANG CHUB KYI GSOL 'DEBS 'DI YANG DE NYID KYI SLOB BU 'GAS BSKUL BA LAS CHOS SMRA BA'I BTZUN PA DGE 'DUN RGYA MTSO'I DPAL GYIS SBYAR BA'O,, ,,
` BYAMS PA NAS BRGYUD GZHUNG LUGS DRI MA MED, ,RANG BYUNG RGYAL BA RNAMS KYI DGONGS PA BZHIN, ,MTHA' YAS 'GRO LA GSAL MDZAD 'PHRIN LAS CAN, ,BSHES GNYEN DAM PA'I ZHABS LA GSOL BA 'DEBS, ,ZHES SLOB DPON LEGS BSHAD GLING
PA LA GSOL BA 'DEBS PA 'DI DE NYID KYI SLOB MA 'GAS BSKUL BA'I NGOR DGE 'DUN RGYA MTSO'I DPAL GYI SBYAR BA'O,, ` RNAM DAG TSUL KHRIMS RTZA BA RAB BRTAN CING, ,MANG DU THOS PA'I LO 'DAB RAB TU RGYAS, ,'PHRIN LAS BZANG PO'I 'BRAS BU RAB MDZES PA'I,,
YONGS 'DZIN DGE BA'I BSHES LA GSOL BA 'DEBS, ,ZHES LAM RIM TSUL BZANG BA LA BSTOD PA 'DI DE NYID KYI SLOB MA 'GAS BSKUL BA'I NGOR CHOS SMRA BA'I BTZUN PA DGE 'DUN RGYA MTSO'I DPAL GYIS SBYAR BA'O,, ` MDO SNGAGS GSUNG RAB NAM MKHA' YANGS PA LA,,
PHUL BYUNG MKHYEN PA'I DKYIL 'KHOR RAB TU RGYAS, ,'PHRIN LAS BZANG PO'I 'OD DKAR STONG 'PHRO BA, ,RJE BTZUN BLA MA'I ZHABS LA GSOL BA 'DEBS, ,ZHES BYING BSAM GTAN RTZE'I BLA MA NAM MKHA' BZANG PO LA BSTOD PA 'DI YANG DE NYID KYI SLOB MA 'GAS BSKUL BA'I
NGOR CHOS SMRA BA'I BTZUN PA DGE 'DUN RGYA MTSO'I DPAL GYIS SBYAR BA'O,, ` DUS GSUM RGYAL BA KUN GYI MKHYEN BRTZE NI, ,SNYIGS DUS GDUL BYA'I BSOD NAMS ZHING MCHOG TU, ,BSHES GNYEN DAM PA'I GZUGS KYIS RNAM ROL BA, ,RJE BTZUN BLA MA MCHOG LA

@069A *, ,GSOL BA 'DEBS, ,RNAM DAG TSUL KHRIMS GTZANG MAS GZHI BZUNG NAS, ,BLO GROS MCHOG GIS SGRO 'DOGS KUN BCAD DE, ,SGRUB PA'I RGYAL MTSAN 'DZIN LA ZLA BRAL BA, ,GRUB PA'I DBANG PHYUG BCUD BDUD RTZI'I RGYUN, ,GRUB
DBANG PO PADMA 'BYUNG GNAS KYI, ,GRUB PA'I GNAS MCHOG RIN CEN RI BO'I NGO'I NGOS, ,GRANGS MED TING 'DZIN LA ROL GRUB PA'I TSOGS, ,SPEL MDZAD 'PHRIN LAS MCHOG LA GSOL BA 'DEBS, ,RDO RJE 'CHANG DBANG THUGS BCUD BDUD RTZI'I RGYUN, ,GRUB
PA'I DBANG PHYUG DU MAS BGROD PA'I LAM, ,SKAL LDAN 'GRO LA 'DOD DGUR STZOL MDZAD PA, ,YONGS 'DZIN DAM PA'I ZHABS LA GSOL BA 'DEBS, ,MKHAS GRUB BLA MA MANG PO'I ZHABS BSTEN NAS, ,BOD YUL SGRUB BRGYUD DAM PA'I SROL KUN LA, ,MKHYEN
PA'I SPYAN YANGS SGRUB PA SNYING POR MDZAD, ,BSNGAGS 'OS DAM PA'I MGON LA GSOL BA 'DEBS, ,PHYOGS 'DIR GDUL BYA RNAMS KYI DON MDZAD NAS, ,PHUN TSOGS DAG PA'I ZHING DU GSHEGS GYUR KYANG, ,LHUN GRUB RGYUN MI 'CHAD PA'I 'PHRIN LAS
KYIS, ,'GRO LA PHAN BDE STZOL LA GSOL BA 'DEBS, ,DE LTAR YONGS 'DZIN DAM PA'I ZHABS PAD LA, ,CUNG ZAD BSTOD LAS BYUNG BA'I BSOD NAMS KYIS, ,'GRO KUN YANG DAG BSHES KYI MGON DANG BCAS, ,SKU GSUM BDE CHEN GO 'PHANG THOB PAR
SHOG ,CES SKYES MCHOG SHEL BRAG PA LA BSTOD PA 'DI NI DE'I THUGS SRAS DRUNG BZANG RGYAL ZHES BYA BAS BSKUL NAS BTZUN PA DGE 'DUN MTSO'I DPAL GYIS SHEL BRAG GI GTZUG LAG KHANG BGYIS PA'O,, ,, ` MANGGA LAm,

