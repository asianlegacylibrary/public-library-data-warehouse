*, ,CHOS KYI RJE THAMS CAD MKHYEN PA 'JAM DBYANGS BZHAD PA'I RDO
RJE'I GSUNG 'BUM THOR BU KHRIGS CHAGS SU BSDEBS PA LAS SNA TSOGS
KYI SKOR BZHUGS SO,,

@001 *, ,DZNY'A PRA SA NNA KA YA NI KHI LAm GA MBHI RA: BA TI
SVA RA TA RA: TZI TTA YO: KA RU nA PRA DZA THA: MA NYDZU SHR'I
PRA SA DA A'A KU RU:

*, ,MKHYEN RAB MA LUS 'DUS PA'I SKU, ,ZAB LDAN DBYANGS NI PHUL
DU BYUNG, ,THUGS KYI BRTZE BAS SKYE DGU BSRUNGS, ,'JAM DPAL BKA'
DRIN KUN TU MDZOD, ,

'BYOR BAS MI SNYEM RGUD PAS ZHUM PA MIN, ,GNYEN LA MI CHAGS DGRA
LA SDANG MIN PAR, ,THAMS CAD RO MNYAM CHEN POR RO GCIG TU, ,LEGS
ZHUGS SA THOB 'GRO BA'I GNYEN RNAMS RGYAL, ,
@002A #, ,RO MNYAM GYUR KYANG CHOS BZHIN NYON MNGOS BSGRUBS PA
MIN, ,KUN LA MKHAS KYANG LTA NGAN RGYU BCAS RNAM PAR NYAMS,
,RTZE GCIG BSAM GTAN GRUB KYANG KUN LA RAB TU DPYOD, ,

THUGS NI DRI MAS DMAN KYANG BLA NA RAB MTHO RGYAL GYUR CIG `
,'DIR SMRAS PA, SNGA MA'I NGAG 'GROS 'KHYOG PO'I MKHAR BA TZAM,
,SKYABS SU BSTEN PA'I TSIG GI WU BA'I PHRENG, ,RNAM PAR BRTAGS

DKA'I YI GE'I DRI MA RNAMS, ,GZHAN GYIS BSKUL TSE DAG PAR BYAS
SO LO, ,PHAL CHER LEGS BSHAD RIN CHEN SA LE SBRAM, ,'GA' ZHIG
NYES BSHAD LCAGS KYI PHYE MA RNAMS, ,'DRES PA MCHAN

GYI PHRAN BUS PHYE NA YANG, ,PHRAG DOG MA LAGS GZHAN LA PHAN
PHYIR BKOD, ,SBYANGS PA'I DBANG PHYOGS SA 'DZIN PHRAG PA LAS,
,RNAM DPYOD GZHON NU'I 'OD DKAR CHES DKRIGS PAS, ,MKHAS

@002B RLOMS RGYU SKAR KHENGS PA PHROG NUS KYI, ,'CHAD RTZOD
RTZOM PA'I KUN DA KHONGS NAS 'DZUM, ,ZHES PA'ANG 'DI ZHUS DAG
BGYID PA'I TSE SMRA'O,, ,,'DUS PA'I DBANG DANG BSKYED RIM GYI
ZUR 'DEBS ZAB MO 'GA'I BRJED BYANG BZHUGS SO,, ,,KLU BYANG BA'I

DKYIL CHOG LAS, DANG POR SA NI SBYANGS PA DANG, ,DE NAS SA YONGS
'DZIN PA DANG, ,PHYIS NI BGEGS RNAMS NYER ZHI DANG, ,THOD LE KOR
GYI THIG GDAB DANG, ,DE NAS SA LHA SOGS LHAG PAR, ,GNAS DANG DE
NAS GSOL BTAB DANG, ,

PHYIS NAS SLOB MA LHA GNAS DANG, ,NAM MKHAR THIG NI GDAB PA
DANG, ,TSON SNA LNGA YI CHOG DANG, ,TSON RTZI RNAMS NI 'GYED PA
DANG, ,LHA RNAMS SPYAN DRANGS NYID DANG NI, ,DE NAS SLOB MA
GZHUG PA DANG, ,KHRUS KYI DKYIL 'KHOR CHO GA DANG,

DE NAS SANGS RGYAS DBANG BSKUR DANG, ,DE NAS PHYAG MTSAN DBANG
BSKUR DANG, ,BLA MA LHA LA YON GNYIS DANG, ,RJES SU GNANG BA
SBYIN PA DANG, ,DE NAS GSHEGS GSOL CHOG DANG, ,DKYIL 'KHOR LAS
BYED PHUR BU DANG, ,SKUD PA BSDU

BA NYID DANG STE, ,RAB BSHAD CHOG NYI SHU YIN, ,CES DANG, 'DUL
'DZIN PA'I RGYUD PHYI MA'I tIKKA LAS, DE'I TSUL YANG BLA MA'I
MAN NGAG GIS SLOB MA'I CHOG SNGON DU 'GRO BA DANG BCAS PAS LHA
DE NYID KYI PHRENG BA MOG LA BCINGS PA DANG,

GDONG G-YOGS DKROL TE DKYIL 'KHOR BSTAN PA DANG, BUM PA LA MI
BSKYOD PAR GYUR PA'I KHRUS BYA ZHING DBANG BSKUR BA DANG, DBU
RGYAN LA RIN 'BYUNG BSGOM PAS DBANG BSKUR BA DANG, RDO RJE LA
'OD DPAG MED SGOM PAS DBANG BSKUR BA

@003A *, ,DANG; DRIL BU LA DON GRUB BSGOM PAS DBANG BSKUR BA
DANG, SPYI BOR RNAM PAR SNANG MDZAD BSGOM PAS DBANG BSKUR BA
DANG, RIGS LNGA'I DAM TSIG SBYIN PA DANG, SLOB DPON GYI DBANG
BSKUR BA BYAS NAS SLOB MED

LA DKYIL 'KHOR GYI DE KHO NA NYID DANG, LHA'I DE KHO NA NYID
BSTAN TE BRTUL ZHUGS DANG SH'AKYA THUB PAS LUNG BSTAN PA DANG,
RDO RJE 'DZIN PAS DBUGS DBYUNG BA DANG RJES SU GNANG BA LA SOGS
TE, BUM PA'I DBANG DGU POS RDO RJE 'CHANG CHEN

POS SPRUL PA'I DKYIL 'KHOR DU RIG PA'I DBANG BSKUR BA NI BUM
PA'I DBANG GI CHOG YIN NO, ,'DIR ME TOG PHRENG BA NAS BZUNG STE
RJES GNANG GI BAR LA DBANG DGU ZHES GSUNGS SHING, DGU'I NGOS
'DZIN GSAL BAR MA GSUNGS SO, ,RIM

LDA'I RIM PA GSUM PA LAS, DE'I 'OG TU PHRENG BA DANG, CHU DANG,
RDZOGS PA'I SANGS RGYAS DANG, RDO RJE DRIL BU SBYIN PA DANG, ME
LONG DANG, MING DANG, SLOB DPON DANG, RJES SU GNANG BA DANG BCAS
PA STE, DE DAG DANG BCAS PAR GSANG

BA'I DBANG BSKUR BA THOB NAS ZHES GSUNGS PA'I DON NI BUM DBANG
DGU PO DANG BCAS PA'I GSANG DBANG BSKUR BA THOB NAS ZHES PA'I
DON YIN PAS NA ME TOG PHRENG BA DANG, MI BSKYOD PA CHU'I DBANG
DANG, RDZOGS PA'I SANGS RGYAS TE RIN 'BYUNG

COD PAN GYI DBANG DANG, 'OD DPAG MED RDO RJE'I DBANG DANG, DON
GRUB DRIL BU'I DBANG DANG, ME LONG GI DBANG DANG, RNAM SNANG
MING GI DBANG DANG, RDO RJE SLOB DPON GYI DBANG DANG, RJES SU
GNANG BA'I DBANG STE DGU'O, ,'DI RNAMS NI DBANG

@003B DGU NGOS BZUNG BA YIN GYI, DE LAS GZHAN BRTUL ZHUGS LUNG
BSTAN DBUGS DBYUNG SOGS KYANG DGOS SO, ,ZHES DANG, RGYUD CHEN
BRTZEN 'GRUS 'PHAGS KYI RTZA RGYUD tIKKA LAS, RANG GI GZANG
GZHAN MI DMIGS PA'I DANG LAS H'Um LAS

BYUNG BA'I RDO RJE SNGON PO RTZE LNGA PA NOR BU LA AO YIG GIS
MTSAN ZHING, BU GA YI GE PHAt SER POS BKAG PA, YUM GYI GSANG
GNAS MI DMIGS PA'I NGANG LAS A'A: LAS BYUNG BA'I PADMA DMAR PO
'DAB MA BRGYAD PA ZE'U 'BRU LA A'A: SA MTSAN PA,

BU GA YI GE PHAt SER POS BKAG PA RDO RJE DANG PADMA 'I NANG 'OD
ZER LNGAS KHYAB PA STE GANG BA SGOM PAR BYA ZHING, RIN 'BYUNG GI
NGA RGYAL GYIS RJES CHAGS DANG, GTZO BO'I NGA RGYAL GYIS H'Um
GLUR BLANGS SHING SNYOMS 'JUG GI LAS LA GNAS PAR BYED

PA DANG PHAt NGAG TU BRJOD PA'I SGO NAS SPYI BO NAS BYANG CHUB
KYI SEMS RDO RJE NOR BU'I RTZE'I BAR DU PHAB PA LAS MCHEG TU
DGA' BA'I BDE BA SKYES PA NA DON GRUB KYI NGA RGYAL GYIS MCHOD
PA DANG, PHAt CES BRJOD DE PHAt KYI YI GE'I GZUGS BSAL NAS

THIG LE YUM GYI PADMAR YID KYIS PHYUNG STE, DKYIL 'KHOR RGYAL
MCHOG GI RTEN DANG BRTEN PA'I DKYIL 'KHOR BSKYED PA YIN NO, ,DES
GZHAN RNAMS LA'ANG SHES PAR BYA'O, ,ZHES SO, ,DUS 'KHOR LUGS KYI
DBANG GRANGS NI, 'GREL CHEN

LAS; DE BZHIN DU BDIN RTEN PA BA DBANG NI TU DAD COD PAn DANG,
DAR DBYANGS DANG, RDO RJE DANG, DRIL BU DANG, BRTUL ZHUGS CHEN
PO DANG, MING DANG, RJES SU GNANG BA STE BDUN DANG, DE BZHIN DU
GONG MA NI BUM PA DANG, GSANG BA

@004A *, ,DANG, SENG RAL YE SHES DANG, 'JIG RTEN PA'I DBANG BCU
GCIG PA NI BZHI PA STE, ZHES DANG, MDOR BYAS LAS, RTA BABS KA
PAR CHAD PA, BUM PA KA PA RDO RJE CHE, ,BRE'I PHRENG BYA NI RIM
BZHIN GNAS,,

ZHES DANG, LTER 'OG KHRO BO DANG 'DRA MA DPAL THIM RIS, STE 'OG
KHRO BO SHIN TU BCAS, ,RANG BZHIN GYI NI SNANG BA NYID, ,RNAM
SHES PHUNG POR GZHUG PA STE, ,RNAM SHES KYANG NI 'OD GSAL PA'O,
,MYA NGAN 'DAS BCAS KUN STONG DANG, ,

CHOS KYI SKUR YANG BSHAD PA YIN, ,BRTAN PAR BYA BA'I DON DU NI,
,GSANG SNGAGS 'DI NI BRJOD PAR BYA, ,AOm SH'U N+YA TA DZNY'A NA
BDZRA SVA DH'A WA ADMA KO NYA HAm, 'DI NI DON DAM DKYIL 'KHOR
TE, ,SNANG BA MED CING MTSAN NYID MED, ,DON DAM

BDEN PA ZHES BYA LA, ,DE BZHIN GSHEGS PA KUN GYI GNAS, ,'OD GSAL
BAR NI ZHUGS NAS NI, ,LDANG BA YANG NI BSTAN PAR BYA, ,SNGAGS
KYI SKU YI SBYOR BA YIS, ,LHA YI GZUGS LA DMIGS PAR BYA, ,NAM
MKHA'I DBYINGS KYI

DBUS GNAS PAR, ,NYI MA'I DKYIL 'KHOR SGOM PAR BYA, ,PADMA'I
STENG DU SRAGS CHEN PO, ,YI GE GSUM YANG BSAM PAR BYA, ,SNGAGS
DANG PADMA NYI MA DAG ,ZLA BA'I DKYIL 'KHOR LA ZHUGS PAS, ,ZLA
BA'I DKYIL 'KHOR KUN RDZOGS PA, ,BYANG CHUB SEMS SU RNAM

PAR BRTAG ,RGYU DANG MI RGYU THAMS CAD KYANG, ,DE NYID DU NI
RNAM BAS MA ZHING, ZHES DANG, DANG PO'I MGON PO NI, DE NAS YIG
GSUM LAS BYUNG BA'I, ,KUN ZLA BA DKAR DANG MTSUNGS, ,DANG PO'I
MGON PO BSAM NAS KYANG, ,

@004B SHIN TU SBYOR BA BSAM PAR BYA, ,MI BSKYOD PA NI RJES ZHUGS
PAS, ,ZHAL GSUM PHYAG DRUG 'BANG BA DANG, ,AINDRA NI LA'I 'OD
'BAR BA'I, ,RDO RJE SEMS DPAL RNAM PAR BSGOM, ,ZHES DANG, 'DI
LTAR NA MI BSKYED PA DANG PO'I MGON

PO TSUR ZHUGS PA LTAR SNANG YANG, RJE YAB SRAS KYIS GZHI LA MI
MTHUN PAS PHAR ZHUGS DGOS GSUNGS LA, DE LTAR NA, MI BSKYOD PAR
NI RJES ZHUGS PAS, ,ZER RAM DPYAD, DE LTAR 'DU BYAS RNAL 'BYOR
PAS, ,RDO RJE PADMA YANG DAG BRTZAM

ZHES DANG, RDO RJE DANG PADMA BYIN RLABS RJES CHAGS KYI YAN LAG
RJES SU, RDO RJE 'DZIN PA'I NGA RGYAL LEGS 'CHANG ZHING, ,H'Um
GI GLU YIS KYANG NI RAB BSKYOD CING, ,RANG GI BYANG CHUB SEMS
NYID PHYUNG BA'I TSE, ,DER NI PHAt KYI GSANG SNGAGS

BRJOD PAR BYA, ,PHYUNG NAS SNGAGS PAS SLAR YANG NI, ,PHYOGS
BCUNG BZHUGS PA'I SANGS RGYAS RNAMS, ,BYANG CHUB SEMS KYIS MCHOD
NAS NI, ,GSANG SNGAGS 'DI NI BRJOD PAR BYA, ,MCHOD SNGAGS GSUNGS
SO, DKYIL

'KHOR RGYAL MCHOG SKABS SBYAN MA'I MDZAD PA, PHYOGS BCU DAG TU
GZIGS NAS NI, ,GDON DANG NANG GDON 'JIGS PA RNAMS, ,THUGS RJE
CHEN PO, ZHI MDZAD DE, ,ZHES DANG, MA M'A KI'I MDZAD PA, BGEGS
CHEN 'JIGS

PAS GZIR PA RNAMS, ,THUGS RJE CHEN POS BSRUNG BAR MDZAD, ,CES
DANG, GOS DKAR MO'I MDZAD PA, GDON GYIS NYEN PA ZHI MDZAD DE,
,ZHES DANG, SGROL MA'I MDZAD PA, SEMS CAN THAMS CAD DBANG MDZAD
DE, ,ZHES

@005A *, ,DANG; RNAL 'BYOR BAS NI RIM GNYIS PAR, ,RDO RJE GZUGS
LA SOGS PA DBYUNG, ,ZHES DANG, SGROL MA'I PHYAG MTSAN SKABS SU,
SNA TSOGS RDO RJE 'KHOR LO DANG, ,AUTPAL DKAR PO G-YAS PA NA,
,ZHES

DANG; MA M'A KI'I SKABS, RDO RJE 'KHOR LO DE BZHIN DU, ,AUTPAL
SDO DMAR G-YAS PA LA, ,ZHES DANG, RIM GSUM SHAR GYI SNAM BU RU,
,BRTUL ZHUGS CAN GYIS DBYUNG BA NI, ME THLI'I SAm BO NA LAS
BYUNG BA, ,BYAMS PAS YI SNYING PO

GNYIS, ,AOm GYIS BON NAS BYUNG BA, ,PHYAG NA RDO RJE MKHA'
SNYING BO, ,LHO YI PHYOGS KYI SNAM BU LA, ,GO RIM BZHIN DU DGOD
PAR BYA, ,ZHES SOGS DANG, SEMS DPA' DE DAG GI MDZAD PA, 'DI DAG
SKYE MCHED RNAM SBYONG ZHING, ,

LHA YI MIG SOGS STZOL BA'O, ,SEMS CAN SKYE MCHED SBYANG NAS SU,
,SLAR BYED NAS NI STAN LA BZHUGS, ,ZHES DANG, KHRO BO'I MDZAD PA
YA M'A NTA KRITA KYI, DBANG PO LA SOGS TSOGS BCAS RNAMS, ,MI ZAD
BGEGS KYANG SKRAG

PAR BYED, ,CES DANG, BRA DZNY'A TA KRITA KYI, MI ZAD BGEGS NI
SKRAG PAR MDZAD, ,CES DANG, RTA MGRIN GYI, PHYOGS BCU DAG TU
GZIGS NAS NI, ,KLU RNAMS SKRAG PAR MDZAD NAS KYANG, ,ZHES DANG,
MTHAR BYED KYI MDZAD PA DPE

'DIR MI SNANG YANG CHAD DAM BRTAGS, MI G-YO BA'I, YAMS SEGS
'JIGS PA'I GDON BCOM STE, ,ZHES DANG, 'DOD RGYAL GYI, BDEN BRAL
BGEGS NI 'JIG PA'O, ,ZHES DANG, DBYUG SDON GYI, YAMS KYI 'JIGS
PA BSAL

@005B NAS NI, ,ZHES DANG, STOBS CHEN GYI, MKHA' 'GRO LA SOGS
'JIGS PA 'JOMS, ,ZHES DANG, GTZUG TOR 'KHOR SGYUR GYI PHYAG
MTSAN DANG MDZAD PA NI, G-YAS DANG G-YON GYI PHYAG GNYIS KYIS,
,SBYI BOR GTZUG TOR 'DZIN PAR

MDZAD, ,RDO RJE PADMA G-YAS DAG LA, ,SDIGS MDZUB RAL GRI G-YON
DAG LA, ,'TSE BA THAMS CAD RNAM 'JIGS SHING, ,ZHES DANG, GNOD
MDZES KYI NI, RGYU PA DANG NI GNAS PA'I DUG ,K'A LA KUN DA SOGS
KUN DANG, ,BGEGS

KYI DBANG PO KUN BCOM STE, ,THAMS CAD ZHI BAR MDZAD NAS NI, ,MA
LUS BKA' NI RDZOGS BYAS NAS, ,ZHES DANG, LHA NI SUM CU GNYIS
RANG BZHIN, ,DKYIL 'KHOR THAMS CAD BSKYED NAS NI, ,'KHOR LO'I
DBUS NA GNAS GYUR,

NAS; ;DE NAS PHRA MO'I SBYOR BA BRTZAMS, ,SNA YI RTZE MOR YUNGS
KAR BSAM, ,'GRO DANG MI 'GRO YUNGS KAR LA, ,GSANG BA'I SNGAGS
KYI BRTAG PA YIS, ,YE SHES MCHOG GI GNAS BSGOM MO, ,RIN CHEN KHA
DOG SNA LNGA BA, ,YUNGS

KAR GYI NI 'BRU TSAD TZAM, ,SNA YI RTZE MOR NAN TAN TU, ,RNAL
'BYOR RIGS PAS RTAG SGOM MO, ,RIN CHEN BRTAN PAR GYUR NAS SPRO,
,BRTAN PAR MA GYUR DE MI SPRO, ,SANGS RGYAS 'BAR BA'I 'OD MNYAM
PA'I SHI ,RAB MCHOG SBRIN

NI SGRO BAR BYA, ,SLONG MO ZA ZHING MI BZAL STE, ,MA BSLANG BA
LA'ANG CHAGS MI BYA, ,'DOD PA KUN LA LONGS SBYOD CING, ,SNGAGS
KYI YAN LAG MNYAMS BA ZLAS, ,BRJOD NAS RDO RJE SPRO BA NI,
,RDZOGS PAS YANG DAG BSDUB BYA, ,

@006A *, ,'DI NI SANGS RGYAS THAMS CAD KYI, ,DON DAM PA YI BZLAS
PAR BSHAD, ,CES DANG, MI BSKYOD PA LA SOGS PA YIS, ,DE BZHIN
GSHEGS PA BSTOD PAR MDZAD, ,CES DANG, DE NAS 'KHOR LO SANGS
RGYAS KYI NI

BSTOD GSOL LAS, ,MCHOG TU GSANG BA'I JI BZHIN DANG SBYAD NAS,
,RANG GI 'KHOR LO LA NI 'KHOR LO GZHUGS, ,MGON PO BDE BA CHEN PO
GCIG BU BZHUGS, ,DA LTAR RNAL 'BYOR BZHI BZHED RNAL 'BYOR BA,
,H'Um GI SNYING PO'I 'JIG RTEN

RAB TU BSGOM, ,DE BYUNG 'GRO BA RDO RJE SEMS DPAR BSAM, ,LANGS
NAS 'GRO BA JI BZHIN SBYAD BAR BYA, ,SNGAGS PA'I TING 'DZIN
DMIGS PA'I TSE, ,GANG TSE LUS NI SKAM GYUR NA, ,LUS NGAG YID NI
CHIM BYED PA'I, ,SBYOR BA 'DI NI BSGOM

BAR BYA, ,MTHO GANG TZAM GYI DPAG PA RU, ,SPYI BOR DKYIL 'KHOR
SGOM PAR BYA, ,BDUD RTZI LNGA NI NGES 'BAB PA'I, ,AOm NI DE RU
BRTAG PAR BYA, ,RDO RJE SBYOR BA DE YIS NI, ,SKAD CIG GIS NI GZI
CAN 'GYUR, ,LUS NGAG YID NI BDE PA DAG,

THOB 'GYUR 'DI LA THE TSOM MED, ,DE LTAR SLOB PA'I SNGAGS PA
YIS, ,SBYANGS DANG DE BZHIN RTOGS BA BYA, ,LKOG MA SNYING KHA
LEGS SBYANGS SHING, ,DE BZHIN GSHEGS RNAMS TSIM PAR BYA, ,ZHES
DANG, LTE BA'I DKYIL 'KHOR PHYIN

'OG TU, ,KHA SBYAR BA YI SBYOR BA YIS, ,GSANG BA'I PADMA LAS
BYUNG BA'I, ,THAL BA'I MTHAR NI RNAM PAR BRTAG ,RIMS NAD MED
CING NAD KYANG MED, ,DUG LA SOGS PAS MI 'CHI LA, ,DE NI DUS MIN
'CHI MI 'GYUR, ,'TSE BA THAMS

@006B CAD RNAM 'JIGS PA'O, ,ZHES SO, ,DGE LEGS 'PHEL,, ,,BLA MA
DANG 'JAM DPAL GSHIN RJE'I GSHED DBYER MED PA'I KHAMS GSUM CHOS
KYI RGYAL BO TZONG KHA PA YAB SRAS BRGYUD PA DANG BCAS PA'I
ZHABS LA DUS THAMS CAD DU

GUS PA CHEN POS PHYAG 'TSAL ZHING SKYABS SU MCHI'O, ,RJES SU
BZUNG DU GSOL, MTSAN GYIS RMONGS PA'I MUN SEL 'JAM DPAL DBYANGS,
,'CHI BDAG MTHAR BYED RDO RJE 'JIGS MDZAD ZHABS, ,BSHES GNYEN
RNAM ROL RGYAL BTZONG KHA PA,

RNAM GSUM DBYER MED ZHABS LA GUS PHYAG 'TSAL, ,'JAM DBYANGS BLA
MA'I BZHED GZHUNG SHING RTA CHE, ,SROL BCAS SKYONG MDZAD MKHAS
GRUB ZUNG 'BREL BA'I, ,BRGYUD PA'I BLA MA GSER RI'I PHRENG MDZES
LTAR, ,KHYAD 'PHAGS RNAM PAR BRJID LDAN

RNAMS LA 'DUD, ,DUS MTHA' 'DIR YANG CHOS SRID RDZOGS LDAN DU,
,'GOD LA MA LUS RGYAL BA'I MDZAD 'PHRIN CAN, ,RGYAL BA'I TOG
GYUR BLO BZANG RGYA MTSO YI, ,ZHABS SEN DBANG RGYAL SPYI BOR LEN
LA SPRO, ,ZUR PHUD DBANG SNGON 'OD RIS

BOR NAS 'DIR, ,MI YI GANG MDZAD BLO GROS RGYAS MTSO'I ZHABS,
,YAB SRAS ZUNG DANG KHYAD PAR SNYAN BRGYUD GTER, ,DKON MCHOG
YANG 'PHEL GCIG TU THUB BSTAN SROG ,DKYIL 'KHOR BDAG PO'I ZHAL
BLA DRONG DU CHA'I, ,BYIN RLABS

MKHA' KHYAB TSAD MA'I LAM LAS 'ONGS, ,YID CHES BRONG RNYED SNYAN
BRGYUD BZHI LDAN CHOS, ,SKAL BAS THOB DE SKAL LDAN DON DU 'BRI,
,DE LA 'DIR DPAL RDO RJE 'JIGS BYED CHEN POS RGYAL BA TZONG KHA
PA LA DNGOS SU GNANG, RDZOGS PAR

@007A *, ,THUGS NYAMS SU BSTAR BA'I BYIN RLABS KYI TSAN KHA SHIN
TU CHE BA'I RDO RJE 'JIGS BYED KYI SKYED RIM GYI NYAMS KHRID ZIN
BRIS BGYID PA LA GNYIS, BLA MA'I BRGYUD RIM DANG, GDAMS PA DNGOS
SO, ,DANG PO NI, THUN

MONG PA RING BRGYUD NI GRAGS BAR ZAD LA, THUN MONG MA YIN PA'AM,
NYE BRGYUD NI, 'JAM DBYANGS BA SO BA CHEN POS MDZAD PA'I 'JIGS
BYED KYI RDZOGS RIM BDE CHEN 'JUG NGOGS LAS, DE YANG BDAG CAG GI
DPAL LDAN BLA MA DAM PA

RJE BTZUN CHOS KYI RGYAL PO TZONG KHA PA DE NYID RJE BTZUN 'JAM
DBYANGS KYIS DGE BA'I BSHES GNYEN MDZAD DE, THUGS BRTZE BA CHEN
POS CHOS KYI TSUL RNAMS LEGS PAR STON PAR MDZAD CING, KHYAD PAR
DU'ANG RJE BTZUN NYID RDO RJE 'JIGS BYED KYI SKUR

BSGYUR NAS, RDO RJE 'JIGS BYED KYI DKYIL 'KHOR DU DBANG BSKUR
ZHING, LAM GYI GNANG RNAMS MTSANG BA MED BAR GSAN NYE THUGS LA
MNGON DU MDZAD PAS, ZHES GSUNGS PA LTAR, GSANG BA'I RNAM THAR
GNYIS DANG, 'KHRUL 'KHOR RNAM

BSHAD DANG, DE'I YIG CHUNG SKOR, GUNG RU RGYAL MTSAN BZANG POS
MDZAD PA'I 'DUN LEGS MA'I tIKKA, RJE SHER 'BYUNG GI 'JIGS BYED
RDZOGS RIM SOGS LAS KYANG MTHUN PAR 'BYUNG ZHING, RJE BTZUN NYID
CES PA DANG, MNGON SUM DU,

DNGOS SU ZHES PAS NI, LHA DE'I SGRUL PA TZAM DANG, NYAMS SNANG
TZAM YIN PA SOGS BCAD NAS GSANG BDAG GIS DKYIL 'KHOR BDAG PO LA
DNGOS SU GSAN PA DANG KHYAD PAR MED PAR RJE 'DIS KYANG LHA DE
DAG LAS DNGOS SU GSAN PAR STON

@007B PAS NYE BRGYUD NGES CAN DU YOD, RJE DES MKHAS GRUB THAMS
CAD MKHYEN BA DANG, RJE SHER SENG GNYIS LA, DE GNYIS LAS GRUB
DBANG 'DUL NAG PA DPAL LDAN BZANG PO, DE NAS DE DBON 'JAM
DBYANGS DGE 'DUN 'PHEL BA, RDO RJE

'CHANG BKRA SHIS 'PHAGS PA, 'DUL NAG SPRUL SKU PAn CHEN BSAM
GRUB RGYA MTSO, RGYUD BA RNAM GNYIS KYI SNYAN BRGYUD CHU BO ZUNG
'BREL BRGYUD CHEN BRTZON 'GRUS 'PHAGS, MKHAS GRUB RDO RJE BZANG
PO, 'DUL NAG YANG SPRUL RDO RJE

'CHANG SANGS RGYAS RGYA MTSO, RGYUD CHEN DKON MCHOG RGYA MTSO,
RIGS DANG DKYIL 'KHOR KUN GYI BDAG PO RDO RJE 'CHANG DKON MCHOG
YAR 'PHEL NAL SNGA NAS, RJE DE'I DGUNG LO DON DGU BZHES DUS SRAD
RIN CHEN RTZE NAS CHOS 'DI'I RIM GNYIS

KYI NYAMS KHRID ZLA GCIG GI BAR SMIN RGYAS BDAG 'JAM DBYANGS
BZHAD RDOR GYIS ZHUS SO, ,GZHAN YANG RDO RJE 'CHANG KHRI RIN PO
CHES 'DI'I BSHAD PA SOGS DANG, 'JAM DBYANGS BLA MA SKU SKYE RIN
PO CHE NAS DBEN SA LUGS KYI KHRID SOGS

LEGS PAR ZHUS SO, ,GNYIS PA NI, DE LTAR BRGYUD PA DAG LAS, 'DIR
NI RDO RJE 'CHANG DKON MCHOG MTSAN CAN GYI GSUNG BZHIN KHRID
DMIGS TZAM BRJOD BAR BYA'O, ,DE YANG MKHAS GRUB CHOS KYI RGYAL
POS BSKYONG RIM KHYAD PAR

CAN BSGOM TSUL NI, SBYANGS GZHI DANG SBYOR BA RDZOGS RIM GYI
SMIN BYED DU MA ZAD, GZHAN YANG TSE RABS THAMS CAD DU LHAG PA'I
LHAS RJES SU 'DZIN PA DANG, BDUD DANG BAR CHAD KYI DBANG DU MI
'GYUR BA DANG, LAS KYI SGRIB PA DAG

@008A *, ,PAR BYED PA DANG, ZHI SOGS KYI LAS RAB 'BYAMS MTHA'
YAS BA JI LTAR 'DOD PA LTAR 'GRUB CING, GRUB PA CHEN PO BRGYAD
LA SOGS PA DAG KYANG 'GRUB PA SOGS PHAN YON BSAM GYIS MI KHYAB
PA DAG YOD DE, DE LTAR PHAN YON MTHONG

BAS DRADMA PA'I MI LDOG PA'I DANG PAS BRTZON PA CHEN PO BSKYED
DE, LHA'I RNAL 'BYOR MTHAR DBYUNG BAR BYA'O, ,ZHES DANG, RJE
BDAG NYID CHEN POS KYANG DE LTAR GSUNG BAS GNAD CHEN PO BLA NA
MED PA'O, ,RTEN GYI GANG ZAG NI DBANG THOB CING DAM TSIG SOGS

BSRUNG BA DANG, KHYAD PAR SNYING RJE CHE BA GCIG GIS, GNAS RGYUD
RTOG BDUN LAS, DE LA THOG MAR SNGAGS PAS YID DU 'ONG BA'I GNAS
GANG YANG RUNG BAR GNAS LA DGOS PA THAMS CAD BSGRUB PAR BYA'O,
,DE LA GNAS GSUNGS PA NI, DUR KHROD DAM, CHU KLUNG GI

'GRAM MAM, SHING GCIG GAM, BZHI MDO 'AM, RI'I RTZE'AM, KHANG
STONG DAM, MA MO'I KHYIM MAM, LHA'I KHANG BA'AM, 'THAB MO'I GNAS
SAM, GRONG KHYER RAM, NAGS KHROD DAM, GRONG BAR LA SOGS PA'I
GNAS SU SNGAGS PA GNAS TE, ZHES DANG,

LA L'I TAS, DANG BOR DUR KHROD CHU 'GRAM MAM, ,SHING GCIG GAM NI
MTSAN PHYED NAS, ,BZHI MDO'AM NI RI BO YI, ,RTZE MO DANG NI
KHANG STONG GNAS, ,MA MO'I KHYIM MAM PHOG MDZES, ,LHA YI KHANG
BA DAG TU DANG, ,'THAB MO'I SA DANG GRONG KHYER STONG, ,

YID DU 'ONG BA'I GNAS DAG TU, ,'BOL BA'I STAN SOGS LA 'DUG NAS,
,THANG KA LA SOGS GZUGS BZHAG BSGOM, ,ZHES GSUNGS PA LTAR, GNAS
DER SLOB DPON SHR'I BHA TRAS, DANG PO KHO NAR BDAG MED PA BSGOM
PAS NANG GI KHRUS BYAS, ZHES

@008B GSUNGS PA LTAR NANG GI KHRUS DANG, SLOB DPON ZHI BA YE
SHES KYIS DANG BOR KHRUS BYAS ZHES GSUNGS PA LTAR, PHYI'I KHRUS
BYAS, MAndAL BYI DOR BYAS ME TOG GCAL DU BKRAM, BRIS SKU BSHAMS,
BSAM GTAN GYI STEGS BU DANG LDAN BA'I STAN BDE BA LA KHA

LHOR PHYOGS PA'AM PHYOGS PAR MOS, RO GDAN LA 'DUG PAR MOS NAS
DUS THOG MAR MTSAN PHYED DU BYAS NAS SKRA BSIL BA 'AM, GON SKRA
'AM MOS PA GANG RIGS KYI SGOS, BDUD RTZI RIL BU 'AM NANG MCHOD
BYIN GYIS BRLABS BAS KHA DAG BAR BYAS

NAS NYAMS SU LEN NO,, ,,RMAD BYUNG DKON BA'I GSANG SNGAGS ZAB
MO'I LAM, ,MCHOG TU GCES PAR 'OS PA'I SNYAN BRGYUD CHOS, ,BSHAD
SGRUB SGO NAS YAR GYI ZLA TSES BZHIN, ,'PHEL MDZAD KHYAB BDAG
BLA MA'I ZHABS LA 'DUD, ,'KHRUL

BA'I RNYOG BRAL 'CHI MED RDZING LAS 'KHRUNGS, ,NGAN RTOG THUN
GSUM MUN PA'I GEGS DANG BRAL, ,ZAB CHOS SINDHU WA RA'I 'DAB MA
DAG ,RNAM DBYOD SMIN LEGS 'GRAM CHANG GIS PHYE 'DI'O, ,DE LA
'DIR DAM PA GCIG NAS GCIG TU BRGYUD PA'I

PHYAG LEN MTHONG BRGYUD DANG, ZHAL SHES RAB MCHAD BA ZHIG RANG
CAG GSANG SNGAGS PA RNAMS LA NGES PAR DGOS PAS, RGYAD SDE RNAMS
SU LAM GYI RIM PA DKRUGS SHING MI GSAL BA DANG, KHYAD PAR GSANG
SNGAGS LA BYIN RLABS KYI

BRGYUD BA SHIN TU GCES SO, ,DES NA BDAG GI DBAL LDAN BLA MA DAM
BA, RIGS DANG DKYIL 'KHOR KUN GYI KHYAB BDAG ,RDO RJE 'CHANG
CHEN PO DKON MCHOG YAR 'PHEL GYI ZHAL SNGA NAS LAS THOS PA'I
ZHAL SHES THOR BU BA 'GA' TZAM

@009A *, ,BKOD NA, 'DUS PA'I DBANG BSKUR BA'I DKYIL 'KHOR LA
LNGA BSRE DGOS PA KLU BYANG GIS GSUNGS PAS, STA GON MA BYAS NA
DE MI TSANG BAS STA GON BYED PA 'AM AU PA DE SHAS DKYIL 'KHOR
SBYAN DRANGS PA DGOS,

DE NI SNGAR RANG GIS STA GON DANG BCAS PA'I MDUN BSKYED BSGRUBS
NAS, LNGA BSRE TSANG BA'I DKYIL 'KHOR DE LA BDAG 'JUG GAM GZHAN
LA DBANG BSKUR BA BYAS PA'I DKYIL 'KHOR DE GSHEGS GSOL KYI SKABS
SU MI

GSHEGS PAR NAM MKHAR BTEGS NAS BZHAG PA ZHIG YIN LA, DE PHYIN
CHAD BDAG 'JUG SOGS KYI SKABS STA GON MA BYAS KYANG CHOG, ,,TSE
DBANG GI PHYAG LEN ZIN BRIS, DANG PO SPYI

DANG BYE BRAG GI CHOS BSHAD NAS YID 'KHRUL BAR BYAS, DE NAS SLOB
MA BSANG SBYANGS, LHAR BSKYED, GNAS GSUM DU YI GE BKOD, YE SHES
PA DGUG GZHUG DBANG BSKUR RGYAS GDAB BYED, DE NAS SNOD RUNG DU
BYAS, SLAR YANG MDUN

GYI NAM MKHAR MGON PO TSE DPAG MED SANGS RGYAS BYANG SEMS DPA'
BO MKHA' 'GRO'I TSOGS DANG BCAS PA SPYAN DRANGS, MCHOG CING
BSTOD, DE NAS SLOB MA LHAR GSAL BA'I RAGS BDAG TSE DPAG MED KYI
PHYAG GI BUM NANG GI SNGAGS PHRENG

LAS 'OD 'PHROS NAS BYIN RLABS, BDUD RTZI NUS PA SOGS BKUG ,BSTIM
PAS BUM PA BDUD RTZIS BKANG ZHING LUD NAS SLOB MA'I LUS LA ZHUGS
PA GZHUNG BZHIN DANG, ME TOG MTHOR TSE NAM MKHAR BZHUGS PA RNAMS
KYIS GLU GAR

@009B MDZAD CING ROL MO BRDUNG, ME TOG DANG GUR KUM LA SOGS PA'I
CHAR PHAB PA SOGS BSAM ZHING, DNGOS SU RANG NYID KYIS BYAS,
'BYUNG BA BZHI NI TSE BRTAN PA SOGS BYED PA YIN, LHA BA STIM PA
NI, MDUN BSKYED KYI TSE BUM MGONG

BZHAG NAS BKA' BSGO RGYAS BSDUS SKABS DANG BSTUN NAS SBYI PO NAS
BSTIM, SNYING KAR YE SHES SEMS DPA'I TSUL DU BZHUGS NAS TSE RABS
KUN TU LHAG PA'I LHA MDZAD PA'I SMON LAM SHIS BRJOD BYA, DE KA
BSTIM PA DANG, DE 'DRA

RE CHAD NAS BSTIM PA SOGS SKABS DANG SBYOR, PHYAG LEN 'DI NI PAn
CHEN RIN PO CHE'I PHYAG SROL YIN GSUNGS,, ,,PHYAG RDOR AU TZAR
GYI MAN NGAG NI, RDO RJE SNGON PO RTZE DGU PA STENG TSANGS PA'I
'JIG RTEN NAS 'OG DBANG CHEN

GSER GYIS GZHI LA THUG PA, RA RNAMS KHONG SENG DE LAS YE SHES
KYI ME 'BAR BAS STONG GSUM THAMS CAD MES GANG NAS GDON BGEGS
THAMS CAD BSREG PAR BSAM PAS, KLU GDON GTZO BOR ZHI BAR BSHAD,
GDON BGEGS 'BYUNG BO

ZHI BAR GTZO BOR BYED NA, KHRO BO'I TSOGS DPAG TU MED PA 'PHROS
NA NGES PAR ZHI BA YIN PAS, 'DI NI MAN NGAG YIN PAR NGES PA
MDZOD GSUNGS, 'BYUNG 'DUL GYIS GDON THAMS CAD 'JOMS PAR BYED PA
YIN TE, DBANG LDAN NI DBANG

PHYUG CHEN PO YIN PAS, DE'I 'KHOR LA DBANG PHYUG PA ZHIS GTZO
BA'I TSANGS PA BRGYA PHYIN NAS 'OG KLU CHEN BRGYAD SOGS DE'I
'KHOR YIN PAS, DRAG PO CHE BA ZHIG YIN PAS DE 'DUL PHYIR BSTAN
PAS NA 'BYUNG 'DUL MTHU STONGS

@010A *, ,CHE BA YIN,, ,,SPOS SBYOR RIGS LDAN MCHOD SBRIN ZHING
KHAMS KUN KHYAB CES BYA BA BZHUGS SO, ,AOm SVA STI PRA DZ'A
BHYA: SPOS SBYOR 'DZAM GLING KUN KHYAB LA, GUR KUM DANG, TZANDA
NA DMAR PO'I DANG,

TZANDA NA DKAR PO'I SBYOR SDE GSUM LAS, DANG PO GUR KUM GYI
SBYOR SDE NI, SHUG PHYE NYAG BCU LTA BU LA, GUR KUM BZANG NA BOR
GANG DANG, 'BRING YIN NA BOR DO DANG, ZHAN NA BOR RE GSUM YANG
DGOS LA, DE LA YANG MANG NYUNG TSAD TZAM GYIS

MI CHOG SBYOR TSUL GAL CHE BAS, GUR KUM BZANG PO BOR GANG LA,
SHUG PA NYIN GSUM BAR DU BTZOS NAS SHUG DRI THON NGES BYAS, DAR
TSAGS LA LEGS PAR BTZAGS, NYAG BCU LA, NA KHI ZHAG YUN RING
MNYES PAS DRI MA NYIN LAM BCO

BRGYAD TSOR GRAGS, BCO LNGA'I BAR DU GNUR GDAGS BYAS PAS SKAM
'GRO BA'I BAR BYAS, BOR RE GSUM, GLA RTZI SPUS GTZANG BOR DO,
GLA SGANG NYAG DO, AAR SKYA 'BA' ZHIG PA NYAG DO, SHA BO RU RTA,
DRI BZANG, DNGUL SRANG GANG DANG MNYAM PA, GHI WANG BUR MA 'DRA,

SRANG GANG DANG MNYAM PA, LI SHI DE 'DRA TZAM, PI LA SRANG GANG,
DRI BZANG YANG RLUNG LA LDANG, SUG SMAN SRANG PHYED, DZA TI RDOG
BDUN, DRI BZANG LA MNYAM, RLUNG LA PHAN ZHING DRI MCHOG, GA PUR
DNGUL DRI BZANG YANG BSIL, ?BSOD NAMS CHE, DBANG GI RDZAS, GUR
KUM MDAG BZANG

ZHO LNGA; DRONG SMAN, BI BI LING ZHO DO, TZANDA NA DKAR BO ZHO
LNGA, DRI BZANG BSIL, KA KO LA, 'DI GNYIS DRI BZANG ZHING RLUNG
LA PHAN, RDOG GNYIS, BZANG DRUG AA RU RA GSER MDOG RDOG GSUM,
BSOD NAMS CHE, RUD PA CHE BA'I THABS, KHA CHE 'BRING BOR

@010B DO 'AM, RAB YIN NA BOR GANG DANG, ZHAN NA BOR GSUM, SHEL
KA RA BOR GANG, RDO DREGS TSON TZAM, RDZAS DE DAG PHYE MA ZHIB
BTAGS DANG DAR TSAGS LA BTZAGS, CHANG GAR MA'I NANG DU SNGON DU
KHA CHE PHYE MA BLUGS LA GRANG SBYOR GYIS

GNU RA, GLA RTZI'I PHYE MA DE BZHIN DANG, GUR KUM GYI MDANGS
'BYIN PA'I THABS, GLA RTZIS KLU LA GNOD PAS SPANGS PHYIR YIN,
GLA RTZI MED NA MI DGOS, 'DI MANG NA DRI BSAD 'GRO LA, RDO DREGS
DKAR SER SNA TSOGS PA'I STENG BZHAR NAS 'OG BLANGS NA SPOS ME
'BAR, DE NAS RDZAS

DGOS BSKOL NA DRI YAL 'GRO, GZHAN KUN BTAB LA MNYES SHING, CHAD
MANG NYUNG SHUG PA SBRUS THUB NGES LAS MANG NA MI BZANG, DBANG
LAG MANG NYUNG BZANG NGAN DANG BSTUN, DE GUR KUM GYI SBYOR
SDE'O, ,TZANDA NA GYI SBYOR SDE SHUG PA KHAL GCIG LA,

TZANDA NA KHAL GCIG NYAG LNGA, GU GUL KHA LA GCIG AAR NAG NYAG
LNGA, GLA SGANG NYAG LNGA, SHA BO RU RTA BOR GANG, BZANG NA NYAG
GSUM, SUG SMAN BOR PHYED DE TZAM MA BYUNG NA'ANG RUNG YANG CUNG
ZAD DGOS, DZA TI RDOG PO BCU, BU RAM GYI GAR

RDOG NYAG GSUM, GU GUL MED NA TZANDA NA KYI DANG 'DRA, GLA RTZI
MED NAN KHI KHYI DANG 'DRA, TZANDA NA AAR SKYA MI BZANG, 'DI
SPOS DRI NGAR CHE BSOD NAMS BZANG, KA KO LA RDOG GSUM, AA RU RA
GSER MDOG RDOG BZHI, BSOD NAMS CHE LA DU BA SBOM, DBANG LAG
BZANG

DAN TSOD DANG BSTUN, SBYOR TSUL, SNGON LA GU GUL ZHIB BAR BTAGS
NAS, CHANG NGAR MAR BTAB NAS BSKOL TE RAS TSAGS NGAN PA LA
BTZAGS, RO MA 'GA' MA LUS PA BYAS, DE LA CHANG BLUGS NAS TZANDA
NA BTAB STE KHOL THAG CHOD BYA BYAS,

@011A *, ,DE RJES SHUG PA KHU BA BTON PA, SKAM PO MIN NA TSOS MI
LEN PAS SKAM SANG GI PHYE MA BTAB PA BSKOL LA TSOS NGES BYAS, DE
RJES SMAN GZHAN GYI PHYE MA BTAB LA BSKOL MI RUNG, DRI YAL 'GRO
BAS, SMAN

GZHAN BTAB NAS LEGS PAR GNUR LA, DE'I KHAR SHUG PHYE SKAM PO
MANG PO BTAB PA BYAS NA SMAN GYI DRI THON MI 'GRO, GOS MANG POS
BKAB STE BSNYAL NAS ZHAG GCIG BZHAG ,DBANG LAG BZANG NA NYAG
BDUN NAM BRGYAD DGOS,

'DI'I MJUG MA TSANG,, ,,GANG GI MDZAD 'PHRIN GRAGS SNYAN PHUN
TSOGS BLA MED GDUGS DKAR GYIS, ,MA LUS RAB 'BYAMS RGYAL BA'I
ZHING RNAMS MDZES PA'I GZI BYIN GYIS, ,RGYAL BA'I DKYIL 'KHOR
RGYA MTSOR DBANG

BSGYUR DKON MCHOG MTSAN CAN ZHABS, ,LHA MI'I GTZUG GI NOR BUS
RAB MCHOD DE LA RTAG TU 'DUD, ,RAB YANGS 'GRO KUN CHUB PA'I KUN
RMONGS SNGON GYI LHA, ,RTAG 'GRO'I SAR LDAN 'BOD ZOL MA NING
LTOR BZHUS MES, ,SRID MTSO

DON MED BYA BA'I RGYA CAN 'DI SKAM BAR, ,RTAG ZHI RNAM SAD DGA'
DANG BDUD NYON SKRAG PA 'DZIN, ,GANG TSE 'BAD PAS MA BSDUS THUB
PA'I SPANG RTOGS KUN, ,RAB DGA' RGYAS PA'I KHYOD THUGS 'OD GSAL
NAM MKHA' CHER, ,RGYU

SKAR MU TIG PHRENG LDAN THUB BSTAN KUNDA'I GNYEN, ,DNGOS KUN
LEGS MTSON KUN 'OD RDO RJE'I SAR PHYIN NGES, ,MKHA' YIS 'KHYUD
MIN MKHAS BTZUN BZANG GSUM YON TAN TSOGS, ,ZUNG 'JUG ZA MA TOG
'DIR SHONG MIN

@011B ZHING KUN TU, ,NGO MTSAR BKOD PAS SPUD LA SKAL BA DMAN PA
'GAS, ,KYE HUD MYA NGAN 'DAS ZHES SMRE SNGAGS BTON NAM SNYAM,
,SRID ZHI'I LEGS BYAS KUN GYIS MI MTSON PHYIR, ,KHYOD KYI GSANG
GSUM SGYU 'PHRUL GAR GYI DPER, ,

SLAR YANG DKYIL 'KHOR BDAG PO KHYOD BZHENGS PAR, ,DGOS ZHES LHA
MIS GSOL BA 'DEBS PA BZHIN, ,GRANGS MED BSKAL PAS PHYIN MIN
RGYAL BA'I SANG, ,SNYIGS DUS ZLA BA'I PHRENG LDAN MANG MIN GYI,
,GO MA GCIG GIS GNON

NGES GSANG RDO RJE'I THEG ,TSAD MA BZHI LDAN 'JIG RTEN LA RGYAS
SHOG ,MTHA' DRUG TSUL BZHI'I GYEN 'THOR MKHA' LA 'PHYO, ,RGYAN
BDUN BUM PA BRGYAR SKYES RI BOS BSKOR, ,RGYAL BA'I GSANG GSUM
'DUS RTZE RGYUD RGYAL GYI, ,RAB BRTAN

LHUN BOR 'GRO RNAMS LONGS SPYOD SHOG ,GANG NA DAL 'GRO THUR DU
'BAB MIN CING, ,'GRO BA LAS KYIS 'KHOR BAR 'JUG MIN PA, DE SRID
BCU LDAN BSHES GNYEN NYIN BYED KYI, ,LHUN GRUB BZHED PA'I SNANG
BA 'DOD 'JOR SHOG ,

'DZAM GLING YANGS PO'I LTO BAR GRAGS SNYAN DANG, ,ZAB RGYAS CHOS
KYI RNGA CHEN ZUNG BSGRAGS PAS, ,RAB 'GENG SRID ZHI'I NYER 'TSO
SRE RGYUD KYI, ,'DUS SNGE MCHOG 'DI DBYAR MTSO LTAR 'PHEL SHOG
,RGYAL BA KUN GYI YAB GCIG

TZONG KHA PA'I, ,MDO SNGAGS BSHAD SGRUB MTSUNGS BRAL LAM GSUM
'BANG, ,RTAG PAR SKYE DGU'I SMAN DU CHE BA GANG, ,'PHRIN LAS NGE
MO MANG GNYER RGYAS PAR SHOG ,YANG DAG BRJOD PA BLA MED BKRA
SHIS DUNG, ,LHAG BSAM@012A *, ,DKAR PAS KUN NAS G-YAS SU 'KHYIL, ,MI SHIS MTHAR BYED
SGRA DBYANGS YONGS RDZOGS 'DIR, ,SMON BZHIN 'GRUB PAR MCHOG GSUM
MTHUS BYIN RLOBS, ,ZHES RIGS DANG DKYIL 'KHOR KUN

GYI KHYAD BDAG RJE DKON MCHOG MTSAN CAN GYI NANG RTEN DNGUL
GDUNG RIN PO CHE BSNYAN DAR SGRON RGYU 'BUL SKABS, BSTOD DE SMON
PA'I TSIG RIN CHEN PHRENG MDZES ZHES BYA BA 'DI YANG, KUN MKHYEN
KHRI RIN PO CHE YAB SRAS DANG RJE DE NYID SOGS DAM

PA DU MA'I BKA' DRIN GYIS SDE SNOD GSUM RGYUD SDE BZHI THA SNYAD
RIG PA SOGS LA'ANG BLO GROS KYI 'JUG PA BRGYA PHRAG SHAR BA'I
DGE SBYONG THOS LDAN 'JAM DBYANGS BZHAD PA'I RDO RJE GZHAN PHAN
DBANG PO PHYOGS LAS RNAM PAR RGYAL BA'I SDES STON PA

MNGON PAR RDZOGS PAR SANGS RGYAS PA'I DUS KHYAD PAR CAN LA SUG
BRIS BGYIS PA DGE LEGS SU GYUR CIG, ,,NA MA SSVAR SVA STYEE,
SANGS RGYAS GNYIS PA BLO BZANG GRAGS PA YI, ,MDO SNGAGS BSTAN
PA'I RGYAL

MTSAN 'DZIN MDZAD PA'I, ,MKHAS MANG RGYA MTSO'I DBUS NA MNGON
MTHO BA, ,DPAL LDAN BLA MA DAM PAR GSOL BA 'DEBS, ,BLO BZANG
BSTAN PA'I YAN LAG BRGYAD LDAN CHAB, ,RGOL NGAN 'KHRUL BA'I
RNYOG PA SEL MDZAD PA'I, ,

'KHRUNGS RABS KE TA KA'I PHRENG ZHABS BRTAN ZHING, ,LEGS BSHAD
GZHUNG BRGYA'I 'CHAD NYAN 'PHEL BAR SHOG ,SPRUL BA'I SKU 'BUM
BYANG CHUB SHING GI RTZER, ,'OD ZER RAB 'GYED 'DUS SDE'I GTZUG
LAG GI ,'DIR RKANG PA GCIG CHAD DAM,

@012B RGYA PHIB BUM PA BRGYAR SKYES LEGS BSGRUBS PA'I, ,BYANG
PHYOGS SKYONG PA'I SBYIN BDAG MI YI DBANG, ,BTZUN MO SRAS DANG
'KHOR 'BANGS THAMS CAD KUN, ,TSE RABS KUN TU RGYAL BA'I BSTAN PA
MCHOG ,'DZIN SKYONG SPEL LA

GSANG BDAG LTA BUR SHOG ,'GRO BA'I PHAN BDE SPYI DANG KHYAD PAR
DU, ,BLO BZANG MDO SNGAGS SMRA BA'I DGE 'DUN SDE, ,SPRUL PA'I
SKU 'BUM 'BAR BA'I BYAMS PA GLING, ,BSHAD SGRUB PHAN TSUN 'GRAN
BZHIN RGYAS PAR SHOG ,BLA MA

'JAM MGON RGYAL BA'I BYIN RLABS DANG, ,YI DAM RDO RJE 'JIGS BYED
MTHU STOBS DANG, ,BSTAN BSRUNG YE SHES MGON PO CHOS RGYAL MTHUS,
,BLO BZANG BSTAN PA DUS KUN RGYAS GYUR CIG ,LEGS SMON TZINTA MA
nI'I PHRENG MDZES

'DI; ;RGYAL BA GNYIS PA'I BLTAMS GNAS SPRUL PA'I SKU, ,'BUM
PHRAG DKRIGS PA'I GANDHO LA YI TOG ,BZHENGS PA'I SMON LAM DGOS
ZHES MI DBANG DANG, ,SKU 'BUM 'DUS SDE ZUNG GIS BKAS BSKUL TSE,
,'DUS

SDE DGON GNAS DE LA DGA' DAD PA'I, ,MANG THOS DGE SLONG 'JAM
DBYANGS BZHAD PA YIS, ,DGA' LDAN DAM CHOS BKRA SHIS 'KHYIL DU
BRIS,, ,,AOm SVA STI SIDDHI, DKON MCHOG GSUM DANG

BDE GSHEGS MCHED BRGYAD LA, ,DNGOS BSHAMS YID KYIS SPRUL PA'I
MCHOD PA'I TSOGS, ,'BYAMS KLAS 'GRO RNAMS BLA MED BYANG CHUB LA,
,TSE 'DIR 'GOD PHYIR DANG BA'I SEMS KYIS 'BUL, ,THUB BSTAN SPYI
DANG RGYAL DBANG

@013A *, ,TZONG KHA PA'I, ,RING LUGS RGYAS MDZAD RGYAL BA'I
DBANG PO YI, ,ZHABS PAD RAB BRTAN KHRIMS LDAN MKHAS MANG GIS,
,'DZIN MA'I KHYON YANGS MA LUS 'GENGS PAR SHOG, ,DGE TSOGS TSOGS

GNYIS CHU GTER LA ZHUGS TE, ,LEGS BSHAD BSHAD SGRUB BSTAN PA'I
RGYAL MTSAN CHE, ,DKON MCHOG MCHOG GI THUGS RJE'I GRIB BSIL LA,
,'GRO KUN KUN MKHYEN BAR DU DAL GSOR SHOG, ,,

AOm SVA STI SIDDHAm, MTSAN TZAM THOS PAS SRID ZHI'I 'JIGS CHEN
LAS, ,YONGS SKYOB BDER GSHEGS MCHED BRGYAD 'KHOR BCAS LA, ,DNGOS
BSHAMS YID SPRUL KUN BZANG MCHOD TSOGS DANG, ,MI MTHUN PHYOGS
LAS RGYAL

PA'I RGYAL MTSAN CHE, ,SPRIN DKAR THAGS SU BTAGS PA'I BKRA SHIS
DAR, ,GSER 'OD RAB 'BAR 'BRUG CHEN 'KHYUD PAS SPRAS, ,G-YU
'BRUG NGA ROR DOGS PA'I SGRA 'BYIN RNGA, ,LHA MI'I RNAM 'DREN
BDER GSHEGS MCHED

BRGYAD LA, ,'GRO RNAMS RDZOGS PA'I BYANG CHUB THOB PHYIR 'BUL,
,BLO BZANG RGYAL BSTAN CHOS SRID ZUNG GI RNGA, ,RNAM DPYOD LEGS
BYAS DBYUG GUS RTAG BSNUN PAS, ,GRAGS SNYAN DKAR POS PHYOGS KUN
YONGS KHENGS

NAS; ;'GRO KUN RDZOGS LDAN DPAL LA SPYOD PAR SHOG, ,,AOm SVA STI
SI DDHAm, ZAB ZAB YON TAN GTER CHEN MCHOG GSUM DANG, ,YANG YANG
RGYAL BAS CHER BSNGAGS BDER GSHEGS BRGYAD, ,DUNG DUNG

@013B SEMS KYIS THUB BSTAN BSRUNG BCAS LA, ,LAM LAM BKRA BA'I
LHA MI'I DNGOS SPRUL DANG, ,DBANG PO'I GZHU LAS GRUB PA'I RGYAL
MTSAN TSOGS, ,BDUD RTZI DAR DKAR YUG 'KHYIL LHA RDZAS DANG,
,DBYAR RNGA DAL GYIS RGOD PA'I DUN DU BHI:,

MA RNAMS DON GNYIS RDZOGS PA'I CHED DU 'BUL, ,'JAM DBYANGS BLA
MA RJE BTZUN TZONG KHA PA'I, ,RING LUGS CHEN POR RGYAL RNAMS
DGYES BZHAD CHE'I, ,RDO RJE 'CHANG GI BSTAN PA DAR DRAG PAS,
,MKHA' YIS KHYAB BZHIN 'DIS KYANG

YONGS KHYAB SHOG ,'DI YANG BU SLOB ZHIG GIS MCHOD RDZAS PHUL
BA'I SMON TSIG TU GNANG BA YIN NAM SNYAM, ,SRID ZHI'I BRTAN
'PHROG DPAL MO'I MDZES SDUG DANG, ,DRI ZA'I BDAG PO'I DBYANGS
KYI DPAL 'PHROG SLAD, ,MES BO'I SNYAN

TSIG DBYANGS CAN SPRUL PA GANG, ,KHO BO'I MGRIN MTSOR ROL PA LAS
'DI BYUNG,, ` ,,BRDAS BCING BA'I GAB TSIG GI RGYAN, RIN BRAL
GANGG'A SKYES KYI GONG BU CHE, ,MU KHA LA 'ONGS DPAL DU MI 'DZIN
PAR, ,RGYA MA LIB

MO'I GNYEN PO PHRAN BU DAG ,TSOL BA DE 'DRA BLO GROS LDAN NAM
CI, ,MTHA' DAG GZUGS CAN RAB RTOG TU BSRES PA, MDO RGYUD SA
'DZIN MA LUS 'KHUR BA LA, ,MI NGAL SPRO BA'I ZHVA SER 'DZIN PA'I
MKHAS, ,MKHYEN YANGS DUS SBAL GYAD KYI DANG

TSUL CAN, ,GCIG MIN 'DZIN MA DOG POR BYAS PA BZHIN, ,DGA' PA'I
BSDUS BRJOD RGYAN, GZIGS YANGS SPYAN LDAN MES PO'I THOD LAS
BABS, ,BRGYAD KYI RO LDAN DRIM KUN DANG SPAL, ,DAG NGAS BSGRUBS
PAS GANGG'A LA ZHAGS NAS

@014A *, ,NAGS DANG BYA ROG LHAN CIG 'DZOM LA DGA', ,NGO MTSAR
PHUL BYUNG, YON TAN PHUNG PO MKHA' LA MI SHONG ZHING, ,BLO GROS
SRANG GIS MI THEG DPAL TU LCI, ,DE LTA'I YON TAN 'DOM GANG MI
LUS LA, ,SHONG

BA AA HO SGYU MA MIN NAM CI, ,RAB SPEL, RDUL PHRAN GRANGS LA
'KHU BA'I 'GRO BA DAG ,'PHRIN LAS KHOR YUG RI BOS RTAG 'KHYUD
BA, ,MES BO SKYENGS PHYIR BYED POS BSKRUN PA 'DI, ,MA BYIN
BLANGS BAS BSHES KHYOD

SNYEMS MI RIGS,, ,,'DI NI SNGON MED BSDUS BRJOD, MUN BA STUG BOR
'DOM 'JAL RANG SNANG GIS, ,ME KHYER SRIN BU KVA YE BAG YOD RIGS,
,SRID NA SHONG MIN SNANG BA'I GTER CHEN PO, ,'CHAR DANG NUB BRAL
BCU

GNYIS BDAG PO MCHIS, ,'JIGS RUNG BSDUS BRJOD, RO LA CHAGS NAS
PAD MTSOR RNYOG PA'I TSOGS, ,SLONG BYED LAG LDAN TSOGS KYANG
SKAD MA 'BYIN, ,'DI NA GLOG GI LCE CAN SPRIN GYI SGRA, ,SHIN TU
BZOD MIN RTZAL LDAN GDOD LNGA

MCHIS, ,DE NI SNYING LA 'JAM DPAL NYID ZHUGS PAS, ,MGRIN PA
GSUNG DBANG 'DAB BRGYA'I RGYA GROL BAR, ,SNYAN TSIG BUNG BA'I
GLU DBYANGS 'TSER BA'I GLU, ,DRI ZA'I RGYUD BLANGS 'JIGS MED RDO
RJE'O, ,ZHES PA'ANG 'JAM

DBYANGS BZHAD RDOR GYIS BRIS,, ,,MNYEN GSHIN BYAMS PA'I 'DZUM
GYI DKYIL 'KHOR RGYAS, ,ZAB RGYAS BSLAB STON BDUD RTZIR 'BABS
NGES SEMS, ,BLO GROS 'DAB MA RAB DGA'I SBRANG RGYAS BAR, ,LEGS
BSHAD

@014B DRI BSUNG SPRO BZHIN MGO LCOGS LDEM, ,LTAN SDUG BA ZHAL
RAS ZLA BA LAS, ,MYANG YANG TSIM BRAL RAB BSIL LEGS BSHAD KYI,
,GA BUR DOG BA BRAN BA'I BDAG BLO'I MTSO, ,MA BSKRUN BZHIN DU
NAM MKHA'I MTHA' DER 'PHYO, ,MANG DU

THOS PA'I RIN CHEN SNOD YANGS RTAG TU RNAM PAR BSAM PA'I MTSO,
,RAB TU ZAB PAS RGYA RNGAM GSHAG KYANG RNYOGS PA'I RDUL GYI DRI
MAS DBEN, ,'CHAD RTZOD RTZOM RLABS LING LING G-YO YANG SNYING
NI TING 'DZIN LAM MI 'KHRUG ,GANG LA 'BAD PA'I RE BA

MCHOG TU SKONG BYED KHYOD NI NGO MTSAR 'PHRED, ,'DI YANG RJE
NYID KYI PHYAG BRIS NGOM LAS BSHUS, ,H'Um GANGS RI'I MDOG CAN
RTA MCHOG STENG NA BRJID, ,RU MTSON PHYAR ZHING SNYAN GRAGS TSE
DPAL BSKYED, ,BDUD RTZI BUM PAS CI 'DOD

DNGOS GRUB STER, ,LHA CHEN SPOM RA'I SKU LA BDAG BSTOD DO,
,KHYED LA MCHOD CING BSTOD PAS RNAL 'BYOR BDAG ,DPON SLOB DGON
GNAS MI NOR BCAS PA KUN, ,BCOL LO GTAD DO NYIN GSUM BYAR DANG,
,MTSAN GSUM MEL TSE RTAG TU

BSRUNG BAR MDZOD, ,DGRA DANG BGEGS KYI GNOD PA KUN NI ZHING,
,RNAL 'BYOR BDAG CAG CHO DANG LONGS SPYOD RGYAS, ,KHAMS GSUM
DBANG SDUD STOBS CHEN SHUGS LDAN PA'I, ,'PHRIN LAS RNAM BZHI'I
DNGOS GRUB BSTZAL DU GSOL,, ,,

BRAG DKAR BSANG MCHOD 'DOD DGU'I CHAR 'BEBS ZHES BYA BA BZHUGS
SO, ,NA MA: SHR'I BADZRA BHER W'A YA, RANG YI DAM GYI BRGYAL LA
GNAS PAS BSAD RDZAS MCHOD GTOR RNAMS AA MRi TAS BSANGS, SVA BHA
WAS SBYANGS, STONG PA NYID DU GYUR, STONG PA'I NGANG

@015A *, ,LAS RANG RANG GI MID YIG DANG PO THIG LES BRGYAN PA
ZHU BA LAS BYUNG BA'I DAM RDZAS SPYAN GZIGS MCHOD GTOR RNAMS KUN
TU BZANG PO'I MCHOD SPRIN GYI RANG BZHIN LHA GNYAN CHEN PO 'KHOR
DANG BCAS PA'I DBANG

PO DRUG GI SPYOD YUL DU ZAG PA MED PA'I BDE BA KHYAD PAR CAN
BSKYED PAS GZHI BAR SNANG GI KHYON THAMS CAD YONGS SU GANG BAR
GYUR, AOm A'A: H'Um, ZHES BYIN GYIS BRLABS, H'Um BLA MA YI DAM
MCHOG GSUM THUGS RJE DANG, ,BSTAN

SRUNG MTHU STOBS RTEN CING 'BREL 'BYUNG MTHUS, ,DNGOS BSHAMS YID
SPRUL MCHOD PA'I SPRIN CHEN PO, ,'DOD DGU'I PHUN TSOGS SA KUN
KHYAB BA GYUR CIG ,GAR BZHUGS RIN CHEN LAS BYUNG GZHAL LAS NAS,
,MTHU

STOBS RDZU 'PHRUL RMAD BYUNG LHA GNYAN CHE, ,BRAG DKAR DGE
BSNYEN CHEN PO 'KHOR BCAS RNAMS, ,THOGS MED 'DIR GSHEGS YID
'PHROG GDAN LA BZHUGS, ,DNGOS BSHAMS YID SPRUL ROL PA LAS BYUNG
NGA'I, ,DVANGS

BSIL MCHOD YON NYER SPYOD ROL MOR BCAS, ,LHA BSANG DUD SPRIN NAM
MKHA'I KHAMS KUN 'GENGS, ,MDZES PA'I RTA MCHOG KHYUNG LTAR LDING
BA DANG, ,G-YAG DKAR ZHOL CHEN NGA RO 'BRUG BZHIN SGROGS, ,DE
SOGS

MTHUN RDZAS GO MTSON SNA TSOGS 'DIS, ,BRAG DKAR DGE BSNYEN 'KHOR
BCAS MNYES GYUR NAS, ,BYANG CHUB GLING GI SGOM SGRUB DGE 'DUN
SDE, ,SRID MTHA'I BAR DU DAR ZHING RGYAS PAR MDZOD, ,RGYAL BA
GNYIS PA YAB SRAS BKA'

@015B BZHIN DANG, ,'JAM DPAL GSHIN RJE'I GSHED KYI DAM TSIG
BZHIN, ,MA G-YEL MTHUN PA'I LAS SGRUBS 'GAL RKYEN SOL, ,'DOD
DGU'I LONGS SPYOD CHAR BZHIN 'BEBS PAR MDZOD, ,RMAD BYUNG SRAS
BCAS SOGS BYA,

ZHES BRAG DKAR DGE BSNYEN CHEN PO'I BSANG MCHOD 'DOD DGU'I CHAR
'BEBS ZHES BYA BA 'DI NI, BRAG DKAR RAB 'BYAMS PA CHOS 'DZIN
GRAGS PAS BSOD NAMS KHA BTAGS, DNGUL DONG TZE MANG DU PHUL NAS
YUL LHA'I GSOL

MCHOD RGYUN DU BYAS CHOG PA ZHIG DGOS ZHES BSKUL BA'I NGOR,
SH'AKYA'I DGE SLONG 'JAM DBYANGS BZHAD PA'I RDO RJES SBYAR BA
'DIS KYANG BSTAN 'GRO LA DGE BAR GYUR CIG, ,,

@016A *, ,NA MA SSVA RA SVA TYEE, SNGON SBYANGS RNAM DKAR BAG
CHAGS STOBS CHE BAS, ,GZIGS PA TZAM GYIS GZHUNG BRGYA'I TSIG
DANG DON, ,DVANGS PA'I SHEL LA SNA TSOGS TSON BZHIN DU, ,'DZIN
MDZAD

NAM MKHA' LHUN GRUB ZHABS LA 'DUD, ,LEGS SMON NAM MKHA' BZHIN DU
RGYA CHE BAS, ,MKHAS GRUB DU MA'I ZHABS BSTEN SO THAR SOGS,
,SNGOM GSUM 'BAD MED LHUN GRUB SRUNG MDZAD PA'I, ,BTZUN PA'I

MCHOG GYUR MGON LA GSOL BA 'DEBS, ,THOS DANG BSAM PAS MDO SNGAGS
GZHUNG LUGS TSOGS, ,NAM MKHA' LTA BU'I MTHA' YAS LEGS RTOGS NAS,
,'CHAD RTZOD RTZOM LA LHUN GRUB THOGS MED PA, ,PAn

CHEN KUN GZIGS DAM PAR GSOL BA 'DEBS, ,CHOS KUN SGYU MA LTAR
RTOGS 'JIG RTEN CHOS, ,SMYON PA'I GAR DANG NAM MKHA'I DKYIL
BZHIN DU, ,SPROS KUN STONG PAR GZIGS NAS LHUN GRUB TU, ,SKYE
BA'I

ZLOS GAR MDZAD LA GSOL BA 'DEBS, ,MGON KHYOD THUGS LA BZHED PA'I
THOS BSAM SGOM, ,GZHAN DON MDZAD 'PHRIN 'KHOR LO BZHI LDAN GYI,
,SPRUL PA'I RABS KYI PHRENG BA NYIN BYED BZHIN, ,PA DAG SOGS

'DAB BRGYA'I DPAL DU LEGS 'CHAR SHOG ,TSE RABS KUN TU KHYED SOGS
DAG BA'I BSHES, ,RGYAL DANG RGYAL SRAS MANG BOS RJES BZUNG STE,
,SGRA DBYANGS SRAS DANG NOR BZANG KUN BZANG BZHIN, ,BDAG CAG DON

@016B GNYIS LHUN GYIS GRUB PAR SHOG ,BLA MA RGYAL BA SRAS BCAS
THUGS RJE DANG, ,RTEN 'BYUNG BSLU BA MED PA'I BDEN PA DANG,
,BDAG CAG DANG MOS STOBS KYIS BDEN PA'I TSIG ,JI LTAR SMON PA
BZHIN DU 'GRUB GYUR CIG ,

CES GZHUNG BRGYA THOGS MED DU SMRA BA'I PAn CHEN NAM MKHA' LHUN
GRUB KYI BSTOD PA GSOL 'DEBS TSOGS GNYIS KYI CHU GTER ZHES BYA
BA 'DI NI PAn CHEN DE NYID KYI SLOB MA DKA' CHEN BCU PHRAG SMRA
BA BSTAN 'DZIN RGYA MTSOS BSKUL NGOR,

SH'AKYA'I DGE SLONG MANYDZU GHO sh'A HAS SYA BADZRA GYIS BRIS PA
KUN LA PHAN PAR GYUR CIG,
