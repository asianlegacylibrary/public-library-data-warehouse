@001A *, (,YI DAM CHOS SRUNG GI GNYER GTAD SOGS ZHUGS, ,)

@001B #, ,BDE GSHEGS 'OD MTHA' YAS PA'I SGYU MA'I SNANG CHA SOR
RTOG YE SHES KYI NGO BO BDAG 'DZIN 'BYUNG PO'I RU TRA BDAG MED
RTOGS PA'I SHES RAB KYI RTA SKAD THENGS GCIG

BSGRAGS PAS SKYE MED CHOS KYI DBYINGS SU SGROL ZHING, DE'ANG
RANG NYID ZHI BA'I MTHA' LAS SGROL BA'I DPA' BO, RNAM RTOG GDON
BGEGS KYI MA TRAm STONG PA'I RANG GDANGS SNYING RJE CHEN POS
BSGRAL

TE 'KHOR RTZA RTZAD NAS BCAD DE SRID ZHI'I MTHA' LAS 'DAS PA RTA
MCHOG KHRO BO'I RGYAL PO YANG GSANG KHROS PA KHRAG 'THUNG LHA
DGU BKA' SRUNG GING LNGA GZA' GDONG BEG TZE LCAM DRAL DANG BCAS

PA BDAG LA DGONGS SU GSOL, BKA' SRUNG GNYAN PO KHYED RNAMS SNGON
RDO RJE 'CHANG DANG RTZA BRGYUD KYI DPAL LDAN BLA MA RNAMS KYIS
BSTAN PA DANG BSTAN PA 'DZIN PA'I SKYES MCHOG GIS

@002A #, ,GTZOS PA'I DGE 'DUN GYI SDE RTEN GSUM DGON GNAS DANG
BCAS PA BSRUNG ZHING SKYONG BAR BKA' BSKOS, DAM TSIG GI GNYER
GTAD, RANG GIS KHAS BLANGS DAM

BCA' BA RNAMS DRAN PAR MDZOD LA, SKAD CIG TZAM YANG G-YEL BA MED
PAR DGE 'PHEL DGA' LDAN CHOS MDZOD GLING, DGE BZANG GLING, BSOD
NAMS KUN SDUD GLING, DGA' LDAN BSHAD

SGRUB GLING RNAMS NA GNAS PA'I BLA SLOB SPYI SGER LA BSAM NGAN
SBYOR RTZUB BYED PA SPYI DANG, BYE BRAG TU RTEN GSUM MCHOD SNA
SPYI RDZAS BLA SLOB LHA 'BANGS SU GTOGS TSAD KYI NOR RDZAS RANG
GIS

'PHROG GAM BRKUS PA, GZHAN 'PHROG GAM BRKU RU BTZUG PA, GZHAN LA
PHYI LAG SPROD PA, BOR ZHING STOR BA SBAS SHING MI MNGON PAR
BYED PA, DBANG CHE GSHED CHES DON MED PA'I KHA NGAN

@002B 'JOG PA, KHYAD GSOD DANG BRNYAS 'CHOS BYED PA, DE RIGS KYI
NGAN RGYA BA BYED PA SOGS BSAM SBYOR NGAN PA'I RIGS SNGA SOR
BYAS PA, DA LTA BYED PA, PHYIN CHAD BYED PAR SHOMS PA MTHA' DAG
MYUR DU THAL BA'I RDUL PHRAN BZHIN DU BRLAG

PAR MDZOD CIG , ` AOm SVASTI, ME TOG NA CHUNG GAR BSGYUR ZHING,
,STAG CHUNG BUNG BA 'KHOR BA'I TSAL, ,SKYE BO'I RGYU 'GRUL MED
PA YI, ,DBEN PAR NAM ZHIG CHOS DON SEMS, ,KYE HO 'DI SNANG YUD
TZAM

ZHIG ;SKYE BA PHYI MA'ANG MYUR DU 'ONG, ,DON MED BYA BAS CI LA
PHAN, ,RANG LA BRTZE BAS DBEN PAR GNAS, ,GCIG PUR 'DUG NA DGE
SBYOR 'PHEL, ,MTSAMS KYI BCAD RGYAS RANG LA PHAN, ,DBEN PAR
NYAMS LEN LA GZHOL NA, ,RANG

DANG RANG LTOS KUN SEMS BDE, ,LUS NI YI DAM LHA RU BSGOM, ,NGAG
NI GSOL 'DEBS BZLAS BRJOD REM, ,YID NI BLA MA LHA LA GZHOL, ,'DI
LTAR SPYOD GANG SKAL BA RMAD, ,BLA MA'I ZHABS TOG 'DI YIS
BSGRUB, ,PHA MA'I DRIN LEN

'DI YIS GSOB, ,GNAS SKABS BAR CHAD 'DI YIS SEL, ,MTHAR THUG DON
CHEN 'DI YIS BSGRUB, ,'CHI BDAG GLO BUR 'ONG NGES SHING, ,DE TSE
CIS KYANG PHAN PA MED, ,SHI NAS GANG 'GRO'I GTOL MED PAS, ,TSE
'DIR ZHEN NAS

CI ZHIG BYA, ,NYON MONGS DGRA BO'I DBANG GYUR NAS, ,LAS NGAN
TSABS CHEN MANG BSAGS TE, ,MI 'GYANG 'BAD DON BSHUL BZHAG NAS,
,GCIG PUR 'GRO TSUL RTAG TU SOMS, ,SMON GNAS 'DI DAG TSIG TZAM
DU, ,MA LUS

@003A *, ,DON SMIN YONG BA YI, ,SKYABS 'JUG RTZA BRGYUD BLA MA
DANG, ,RGYAL BA ZHI KHRO'I TSOGS LA ZHU, ,BDAG LA PHAN SEMS
MDZAD PA DKON, ,DE PHYIR BSLAB BYA MDZAD MKHAN MED, ,DE BAS RANG
LA PHAN RE YIS, ,DON

LDAN TSIG 'GA' YI GER SPEL, ` SH'AKYA'I RGYAL PO'I DPAL GYI MGUR
MCHOG LAS, ,THUB BSTAN RIN CHEN BYANG NAS BYANG PHYOGS SU, ,DAR
BAR LUNG ZIN CHEN PO HOR YUL ZHAS, ,GRAGS PA LHA YUL NA YANG
GLENG PA

DE'I; ;SA YI THIG LE NOR 'DZIN RGYAN GYUR PA, ,LHA MI'I MCHOD
SDONG NGO MTSAR BYE BA'I GNAS, ,BKAS BSNGAGS DGE 'PHEL DGA' LDAN
CHOS MDZOD GLING, ,BSOD NAMS KUN SDUD GLING ZHES GRAGS PA'I SDE,
,BSHAD SGRUB LEGS BSHAD

RGYUN MAR SGROGS PA'I TSAL, ,BLA BRANG BKRA SHIS BSAM GTAN PHO
BRANG CHE, ,GZIMS CHUNG RAB ZHI BDE LDAN DGA' BA'I TSAL, ,BDE
CHEN RDO RJE'I PHO BRANG MCHOG RNAMS SU, ,JO SH'AKYA? RNAM GNYIS
BSKAL BZANG SANGS RGYAS STONG, ,BYAMS

CHEN RTA MGRIN SDE BRGYAD ZIL GNON SOGS, ,BDE GSHEGS BYANG SEMS
NYAN RANG ZHI KHRO YI, ,BRIS 'BUR SNANG BRNYAN BYIN CAN BYE BA
'BUM, ,RGYAL BA'I BKA' DANG DGONGS 'GREL BSTAN BCOS KYI, ,GLEGS
BAM GRANGS MED

BDE GSHEGS MCHOD RTEN BRGYAD, ,DAM TSIG RDOR DRIL GYIS MTSON
RGYA BOD KYI, ,PAn GRUB DU MA'I NYER SPYAD BSAM LAS 'DAS, ,BSLAB
GSUM RNAM DAG BSHAD SGRUB LHUR LEN PA'I, ,'PHAGS TSOGS DGE 'DUN
BZHUGS GNAS

@003B DRIG TZANG KHANG, ,LE LAG DANG BCAS DBANG PO'I GZHU RIS
BZHIN, ,BSOD NAMS ZHING DU MNGON SUM BZHUGS PA 'DIR, ,'DI SNANG
'DOD SRID? DBANG DU MSONG? BA, ,GYI NA'I NGANG DU MI 'KHYAN BLO
GROS CHE, ,LAS BZANG 'DU BYED SBYANG GRUNG SKYE BO RNAMs

G-YO MED BSNGAGS 'OS BSAM SBYOR LHUR BLANG NA, ,KHRI MCHOG RNAL
'BYOR NA BZA'I TSAL BU TZAM, ,TSOGS GSOG RTEN MDZAD TSE DER
MCHOG BRNYES ZHES, ,BKA' GDAMS GSUNG BGROS LAS BYUNG DE BAS NA,
,RTEN GSUM 'DI MCHOD

'BRAS BU DPAG TU MED, ,DE SLAD ZHING MCHOG KHYAD 'PHAGS 'DI LTA
BUR, ,PHYAG DANG MCHOD PA'I PHAN YON RLABS CHE BA, ,BSAM BRJOD
YUL LAS 'GONG PA DE YI PHYIR, ,RTAG TU BSAG SBYANG THABS LA
'GRUS PAR MDZOD, ,SA GLANG ZLA 12 TSES 11

LA SPEL,, ` SMRI TI PAn CHEN DZNY'A NA KIRTI YI, ,PHYAG TSVA
THUB PA'I DBANG PO THOG THUB MA'I, ,SLAR GZUGS BYIN CAN SKU
RGYU'I 'JIM NANG DU, ,BDE GSHEGS RING BSREL 'PHAGS BOD PAn GRUB
KYI, ,DBU LO NA BZA'I TSAL BU

YOD DO COG ,BZHUGS PA 'DI NYID MGUL DU 'CHANG BA 'AM, ,BRAL
SPANGS RTEN DU ZUNGS DANG 'JIGS KUN LAS, ,SKYOB CING DNGOS GRUB
STZOL BAR SOM NYI MED, ` SMRI TI PAn CHEN DZNY'A NA KIRTI YI,
,PHYAG TSVA RJE BTZUN SGROL MA

THOG THUB MA'I, ,SLAR GZUGS BYIN CAN SKU RGYU'I 'JIM NANG DU,
,BDE GSHEGS RING BSREL 'PHAGS BOD PAn GRUB KYI, ,DBU LO NA BZA'I
TSAL BU YOD DO COG ,BZHUGS PA 'DI NYID MGUL DU 'CHANG BA'AM,
,BRAL SPANGS RTEN DU

@004A *, ,ZUNGS DANG 'JIGS KUN LAS, ,SKYOB CING DNGOS GRUB STZOL
BAR SOM NYI MED,, ` BSOD NAMS KUN SDUD GLING GI BLA BRANG NAS,
,LO RE'I HOR ZLA BZHI PA'I TSES BZANG POR, ,'JIGS BYED PHYAG
TSVA

RGYAB TU TSA GSUM BRTZIGS, ,YOD 'DI GSAR BSGRUBS SKU RGYU 'JIM
PA LA, ,DE BZHIN GSHEGS PA'I RING BSREL PHYE MA DANG, ,RGYA BOD
PAn GRUB SHIN TU MANG BA YI, ,GDUNG THAL DBU LO NA BZA' KHRUS
RIL SOGS, ,BYIN RLABS

RTEN GYI RNAM GRANGS DPAG MED BZHUGS, ,KHYAD PAR RGYAL MCHOG
BSKAL BZANG RGYA MTSO DANG, ,'JAM DPAL RGYA MTSO LUNG RTOGS RGYA
MTSO'I SDE, ,PHA BONG KHA PA RGYA MTSO MTHA' YAS PA'I, ,SBUR
TSVA 'KHRUL BRAL LAG TU SON PA RNAMs,,

PHYOGS BSGRIL RANG GZHAN BSAGS SBYANGS BRAL SPANGS KYI, ,RTEN DU
DMIGS NAS BZHENGS 'DI'I 'JIM GONG GI ,CHA SHAS MYANG BAS KYANG
NI PHAN BDE STER, ,DE BAS DAM MED RNAMS LA RAB GSANGS NAS, ,YI
DAM DNGOS KYI 'DU SHES

NYER BZHAG STE, ,BSNYEN SGRUB DMIGS RTEN CHED DU SNGAS MGO DANG,
,BAR CHAD BZLOG BYED BSRUNG BAR MGUL LA 'CHANG, ,BYIN RLABS
ZHUGS NAS DNGOS GRUB 'THOB PAR NGES, (ZHES PA'ANG 7 BTZUN PA
NGAG DBANG BLO BZANG BSTAN PA'I RGYAL MTSAN

GYIS BRIS,,) ` BSOD NAMS KUN SDUD GLING GI BLA BRANG NAS, ,ME
BYI ZLA 3 TSES 15 NAS BRTZAMS GSAR BZHENGS PA'I, ,RTA MGRIN YANG
GSANG SNANG BRNYAN TSVA GSUM CAN, ,'DI YI SKU RGYUR DE GSHEGS
RING BSREL DANG, ,

@004B 'PHAGS YUL GANGS CAN MKHAS GRUB DU MA YI, ,GDUNG THAL LA
SOGS BYIN RTEN DPAG MED DANG, ,KHYAD PAR KUN MKHYEN LNGA PA CHEN
PO YI, ,SHANGS MTSAL 'KHRUL MED RGYAL(7) DBANG (8, 9) SKU NA
RIM, ,GSUM GYI SBUR TSVA KHYAB BDAG 'KHOR LO'I

MGON, ,ROL PA'I RDO RJE'I NA BZA'I CHA SHAS DANG, ,YONGS 'DZIN
PAndI TA YI GDUNG NAG THAL, ,KLONG RDOL SEMS DPA' CHEN PO'I DBU
LO DANG, ,LHA CHOS BDUN LDAN DGE BSHES THOGS MED KYI, ,SBUR TSVA
RJE BTZUN DAM PA'I NA BZA'

DANG; ;RDO RJE 'CHANG CHEN RGYA MTSO MTHA' YAS RJE'I, ,SBUR TSVA
KHRI CHEN ?? MCHOG GI NA BZA' DANG, ,RNAM 'DREN DKON MCHOG BSTAN
SGRON DBU LO SOGS, ,BYIN RTEN SRID NA DKON PA BSAM MI KHYAB,
,PHYOGS BSGRIL 'DI 'DRA RNYED PAR

DKA' BAS NA, ,TSOGS GSOG SGRIB SBYONG RTEN DU 'BRAL SPANG MDZOD,
(,CES PA'ANG 7 BTZUN PA NGAG DBANG BLO BZANG BSTAN PA'I RGYAL
MTSAN GYIS BRIS,,) 