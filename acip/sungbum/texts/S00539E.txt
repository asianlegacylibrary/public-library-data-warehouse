*, ,SNAR THANG BRGYA RTZA'I ZIN BRIS BZHUGS SO, ,

@001B #, ,NA MO GU RU BADZRA DH'A RA YA, 'DIR RIGS DANG DKYIL
'KHOR RGYA MTSO'I MNGA' BDAG BKA' DRIN MTSUNGS ZLA MA MCHIS PA ^
SKYABS MGON

SHING BZA' RDO RJE 'CHANG CHEN PO'I DRUNG NAS, RANG LO BCU PHRAG
GCIG DANG NYAG MA DRUG GI THOG NAS ZAB CHOS KUN GYI SNYING PO'I
BCUD BSDUS PA JO BO BKA' GDAMS PA

RNAMS KYI THUGS DAM GYI MTHIL, DPAL SNAR THANG BRGYA RTZAR GRAGS
PA'I SMIN BYED KYI RJES SU GNANG BA ZAB MO THOB SKABS KYI GSUNG
BSHAD DANG CHINGS BCAS

RMONGS BLOR GANG ZIN GYI THO CHUNG 'GOD PA LA, THOG MAR, 'O LAGS
SO, ,MA GYUR NAM MKHA' MTHA' DANG MNYAM PA'I SEMS CAN THAMS CAD
KYI DON DU THOB BYA BLA NA

@002A #, ,MED PA YANG DAG PAR RDZOGS PA'I SANGS RGYAS SKYON KUN
ZAD, YON TAN KUN LDAN GYI GO 'PHANG RIN PO CHE CI NAS KYANG THOB
PAR BYA,

'DI THOB PAR BYA BA'I PHYIR DU DE RING THEG PA CHEN PO'I CHOS
RIN PO CHE GSAN SNYAM PAS, CHOS NYAN PA'I KUN SLONG KUN SPYOD
KYI RIM PA RNAMS LEGS PAR GSAL

GDAB STE GSAN PAR ZHU, GSAN BYA DAM PA'I CHOS DE YANG, 'JAM MGON
BLA MA KUN MKHYEN CHOS KYI RGYAL PO TZONG KHA PA CHEN PO'I ZHAL
GYI BUM BZANG LAS,

DAL BA'I RTEN 'DI YID BZHIN NOR LAS LHAG ,xx BSKYANG 'TSAL LO,
,ZHES GSUNGS PA LTAR, RANG CAG RNAMS KYIS THOB PAR DKA' BA DAL
'BYOR GYI MI

@002B LUS RIN PO CHE THOB, MJAL PAR DKA' BA SANGS RGYAS KYI
BSTAN PA DANG MJAL, BSTAN PA'I NANG NAS KYANG KHAMS GSUM CHOS
KYI RGYAL PO TZONG KHA PA CHEN POS, MGON PO 'JAM PA'I DBYANGS
KYI MAN NGAG LA

BRTEN, SHING RTA CHEN PO KLU SGRUB DANG THOGS MED GNYIS KYI RIGS
PA'I LAM SROL NAS DRANGS, BSREG BCAD BRDAR BA'I GSER LTA BU,
GZHI NGO BO'I GNAS LUGS, LAM BGROD PA'I RIM PA, 'BRAS BU MNGON

DU BYED TSUL GANG GI SKABS SU YANG CHA PHRA MO TZAM YANG MA NOR
BA'I BSTAN PA 'DI LTA BU DANG, DGE BA'I BSHES GNYEN SANGS RGYAS
DNGOS DANG 'DRA BA MJAL, YI DAM GYI LHA KHYAD PAR CAN BSGRUB
RGYU YOD, TSUL BZHIN

DU 'PHRIN LAS SGRUB PA'I SKYES BU CHEN PO'I CHOS SKYONG MYUR
MDZAD YE SHES KYI MGON PO DANG, SKYES BU 'BRING GI CHOS SKYONG
RGYAL PO CHEN PO RNAM THOS SRAS, SKYES BU CHUNG NGU'I CHOS
SKYONG DAM CAN CHOS KYI RGYAL PO PHYI

NANG GSANG GSUM SOGS BSTEN RGYU YOD PA'I SKABS, DAL 'BYOR GYI MI
LUS RIN PO CHE RIN CHEN DBANG GI RGYAL PO LAS BRGYA 'GYUR RAM
STONG 'GYUR DON CHE BA'I SKABS 'DIRx CHOS KYI SNYING PO ZHIG LEN
DGOS,

CHOS DE YANG MA SHI TSUN CHAD KYI BDE BA BSGRUB PA DANG, SDUG
BSNGAL SEL BA'I THABS 'JIG RTEN PA'I RGAN PO RNAMS KYIS RNAM PAR
PHYE PA'I LUGS 'DI TZAM GYIS CHOG PAR MI 'DZIN PAR 'JIG RTEN
PHYI MA PHAN CHAD DU PHAN

@003A *, ,PA'I CHOS ZHIG BSGRUB DGOS, 'O NA DE LTA BU'I CHOS
GANG YIN ZHE NA, SPRO NA LUNG 'DREN BYA, BSDU NA, RANG CAG GI
'DREN PA MNYAM MED SH'AKYA'I RGYAL POS, DANG POR

BYANG CHUB MCHOG TU THUGS BSKYED, BAR DU BSKAL CHEN GRANGS MED
GSUM GYI BAR DU TSOGS BSAGS, MTHAR RDO RJE GDAN GYI SPO LA MNGON
PAR SANGS RGYAS NAS CHOS KYI PHUNG PO BRGYAD KHRI BZHI

STONG GSUNGS, DE TSUR BSDUS NA, SDE SNOD GSUM DU 'DUS SHING, DE
YANG TSUR BSDUS NA, THEG PA CHE CHUNG GNYIS SU 'DUS LA, THEG PA
CHEN PO LA YANG, RGYU PHA ROL TU PHYIN PA'I THEG PA

DANG; 'BRAS BU GSANG SNGAGS RDO RJE THEG PA, GSANG CHEN RDO RJE
THEG PA LA YANG, BYA RGYUD, SPYOD RGYUD, RNAL 'BYOR RGYUD, RNAL
'BYOR BLA NA MED PA'I RGYUD DE RGYUD SDE RNAM PA BZHI LAS, DA
LAM

SKABS SU BABS PA NI BYA RGYUD YIN LA, BYA RGYUD LA YANG DE BZHIN
GSHEGS PA'I RIGS, PADMA'I RIGS, RDO RJE'I RIGS TE GSUM, DA LAM
SKABS SU BABS PA NI DE BZHIN GSHEGS PA'I

RIGS KYI GTZO BO THUB PA'I DBANG PO'I RJES GNANG 'BUL BA LA, CHU
'GO GANGS LA THUG PA BZHIN, CHOS 'GO SANGS RGYAS LA THUG PA ZER
BA LTAR, RGYAL BA RDO RJE 'CHANG NAS DRIN CAN RTZA BA'I BLA

@003B MA'I BAR BYIN RLABS KYI DROD MA YAL BA, MKHA' 'GRO'I KHA
RLANGS 'THUL LE BA, MI BAR KHYIS MA CHOD PA, KHYI'I BAR RUS PAS
MA CHOD PA, BYIN RLABS KYI TSAN KHA SHIN TU CHE BA'I RJES GNANG
RDO RJE SLOB MA

KHYED RANG RNAMS LA 'BUL BA LA, SNGON 'GRO BLA MA'I BYA BA DANG,
PHYI 'GRO SLOB MA'I BYA BA, SNGON 'GRO BLA MA'I BYA BA LA, BDAG
BSKYED BSGOM PA, BZLAS PA BYAS NAS MDUN GYI MAndAL LTAR BSKYED
DE, MCHOD

GTOR PHUL BA, SLOB MA'I DON DU GSOL BA BTAB PA, BGEGS LA GTOR MA
BTANG BA, BSRUNG 'KHOR BSGOM PA, SLOB MA LA SPRO BA BSKYED PA'I
PHYIR DU SNGON 'GRO CHOS BSHAD MDOR BSDUS SOGS SONG ZIN,

SLOB MA KHYED RANG RNAMS KYI NGOS SKAL TU BABS PA KHRUS BYAS
SHING, GTZANG SPRA DANG LDAN PA'I SGO NAS PHYAG RTEN GYI TSUL DU
RANG GI LUS LONGS SPYOD DUS GSUM DU BSAGS PA'I DGE RTZA DANG
BCAS PA RIN CHEN MAndAL GYI NGO BOR

MOS NAS MAndAL ZHIG DBUL BAR ZHU, 'O LAGS SO, MAndAL PHUL PA DE
SONG ZIN, GSOL BA 'DEBS PA LA 'DI'I RJES ZLOS MDZAD PAR ZHU,
SKYE RGA 'CHI BA NA KRA YIx GZHUG TU GSOL, ZHES DANG PO GNYIS
SONG ZIN

DA GSUM PA'I MGON POS BDAG NI GZHUG TU GSOL, ZHES TSIG RDZOGS PA
DANG LHAN TU BLA MA DKYIL 'KHOR GYI GTZO BO DANG THA MI DAD PAS
CANG MI GSUNG BA'I TSUL GYIS ZHAL GYIS BZHES SONG SNYAM PA'I MOS

@004A *, ,PA MDZOD LA, GSUM PA'I RJES ZLOS MDZAD PAR ZHU, 'O
LAGS SO, BLA MA NGA YANG RGYUS YOD DAM SGO GNYER GYI TSUL GYIS
MDUN GYI MAndAL BSTAN DGOS TE, MAndAL DE YANG BSGRUBS

ZIN PA LTAR, THUB PA'I DBANG POx DANG, BLA MA NGA YANG THUB PA'I
DBANG PO DNGOS YIN SNYAM PA MDZAD NAS, DE DAG GI STENG GI NAM
MKHAR RIGS BRGYA'I KHYAB BDAG BKA' DRIN GSUM LDAN GYI DRIN CAN
RTZA BA'I BLA MA

RJE BTZUN KHRI CHENx DPAL BZANG PO'I ZHAL SNGA NAS LA CHOS 'DI'I
BRGYUD PA'I BLA MA YI DAM DKYIL 'KHOR, SANGS RGYAS BYANG SEMS
DPA' BO MKHA' 'GRO BSTAN BSRUNG YE SHES PA'I TSOGS THAMS CAD

KYIS MKHA' LA SPRIN GYI PHUNG PO 'KHRIGS PA BZHIN DU LHAM MER
BZHUGS PA DE DAG GI SPYAN SNGAR DKON MCHOG GSUM LA SKYABS SU
'GRO BA DANG, SDIG PA BSHAGS PA DANG, RANG GZHAN GYI DGE BA LA
RJES SU YI

RANG BA'I DGA' BA BSGOM PA SNGON DU 'GRO BA'I SGO NAS BYANG CHUB
SEMS DPA'I SDOM PA 'DZIN PA 'DI'I RJES ZLOS MDZAD PAR ZHU, DKON
MCHOG GSUM LAx DANG PO GNYIS PA GNYIS SONG ZIN, GSUM PA'I

'GRUB PAR SHOG CES TSIG RDZOGS PA DANG MNYAM DU SNGAR BYANG SEMS
KYI SDOM PA MA THOB PA RNAMS THOB PA DANG, THOB ZIN NYAMS PA
RNAMS SOR CHUD PA DANG, MA NYAMS PA RNAMS GONG 'PHEL DU BTANG
SONG

@004B SNYAM PAS, GSUM PA'I RJES ZLOS MDZAD PAR ZHU, 'O LAGS SO,
BYANG CHUB SEMS DPA'I SDOM PA THOB PA TZAM GYIS CHOG PA MA YIN
PAR BYANG CHUB MA THOB KYI BAR DU DNGOS SU PHAR SHOG RMI LAM DU
YANG 'DA' BAR

MI BYED SNYAM PA'I DAM BCA' BRTAN PO MDZOD, 'O LAGS SO, DA RJES
GNANG GI GZHI 'GOD PA'I SLAD DU SLOB MA KHYED RANG RNAMS LHAR
BSKYED DGOS TE, AOm BI GHNAN TA KRITA H'Umx SLOB MA KHYED RANG
RNAMS RE RE

NAS STONG PA NYID DU GYUR, STONG PA'I NGANG LAS SLOB MA RNAMS
KYI GO SAR PADMAx SLOB MA RNAMS KYI SEMS NYIDx SLOB MA RNAMS RE
RE NAS THUB PA'I DBANG POx THUGS KAR H'Um GIS MTSAN PAR GYUR, 'O
LAGS

SO; DA RJES GNANG GI GZHI 'GOD PA'I SLAD DU KHYED RANG RNAMS
LHAR BSKYED DGOS PA DE SONG, DA RJES GNANG DNGOS LA, SKU'I RJES
GNANG LUS LA BSKUR BA, GSUNG GI RJES GNANG NGAG LA BSKUR BA,
THUGS KYI

RJES GNANG SEMS LA BSKUR BA, DANG PO SKU'I RJES GNANG 'BUL BA
LA, RANG GI THUGS KA'I SA BON LAS 'OD ZER 'PHROS PAS, RANG BZHIN
CHOS SKU'I GNAS NAS THUB PA'I DBANG PO LA PHYOGS BCU'I RGYAL BA
SRAS

DANG BCAS BAS BSKOR BA TSAD MED PA SPYAN DRANGS, BLA MA DANG
THUB PA'I DBANG POR GSAL BA DANG, MDUN GYI TSOM BU LTAR GSAL BA
LAS KYANG RANG 'DRA'I LHA'I SKU DPAG TU MED PA KHA BA BU YUG
'TSUB PA LTA BU BYUNG BAS

@005A *, ,KHYED RANG RNAMS KYI LUS LA CHAR CHEN PO BABS PA BZHIN
SIB SIB THIM PAS LUS KYI SGRIB PA SBYANGS SHING, LUS LA SKU'I
BYIN RLABS THOB PA'I MOS PA MDZOD LA, MA LUS SEMS

CAN MA BRJOD, AOm MU NIx AA A'A, LAN MANG, DE NAS RANG GI THUGS
KA'I SA BON LAS 'OD ZER 'PHROS PAS DBANG GI LHA RIGS LNGA 'KHOR
BCAS SPYAN DRANGS, DE BZHIN GSHEGS PA THAMS CAD KYIS BDAG GI
SLOB MA

'DI RNAMS LA DBANG BSKUR TU GSOL, ZHES BLA MAS GSOL BA BTAB PAS,
DBANG GI LHA RNAMS KYIS JI LTAR BLTAMS PAx DE BZHIN SLOB MAR
DBANG BSKUR RO, ,AOm SARBA TA TH'Ax H'Um ZHES BUM PA'I CHUS

SPYI BO NAS DBANG BSKUR, LUS KYI SGRIB PA SBYANGS, LUS LHA SKU
'GRUB PA'I BAG CHAGS KHYAD PAR CAN BZHAG PA YIN NO, ,CHU'I LHAG
MA YAR LUD PA LAS DE BZHIN GSHEGS PA'I RIGS KYIS DBU BRGYAN PAR

GYUR; DBANG LHA BSTIM PA LA SPYAN DMIGS MDZOD, RANG GI THUGS
KA'I SA BON LAS 'OD ZER 'PHROS, DBANG LHA RNAMS 'GUGS NAS SLOB
MA'I BA SPU'I SGO NAS THIM PAR GYUR, MCHOD PA 'BUL BA LA BDAG
GIR MDZAD PAR ZHU

AOm MU NIx H'A SKU'I RJES GNANG DE SONG, DE GSUNG GI RJES GNANG
'BUL BA LA, RANG GI THUGS KA'I SA BON LAS 'OD ZER 'PHROS PAS,
RANG BZHIN GYI GNAS NAS THUB PA'I DBANG PO'I GSUNG GI BYIN RLABS
THAMS

@005B CAD SNGAGS 'PHRENG GI RNAM PAR SPYAN DRANGS, BLA MA DANG
MDUN GYI TSOM BU LHAR GSAL BA LAS KYANG GSUNG GI BYIN RLABS
SNGAGS 'PHRENG MAR ME GCIG LAS GNYIS CHAD KYI TSUL DU ZHAL NAS
BYUNG, RANG BZHIN GYI GNAS NAS

SPYAN DRANGS PA DANG LHAN CIG TU KHYED RANG RNAMS KYI ZHAL DU
ZHUGS, THUGS KA'I SA BON LA GA-YAS BSKOR DU 'KHOD PA LAS BDUD
RTZI'I RGYUN BABS PAS LUS KYI NANG THAMS CAD GANG, NGAG GI SGRIB
PA THAMS

CAD SBYANGS, GSUNG GI BYIN RLABS THAMS CAD NGAG LA ZHUGS, NGAG
NUS PA DANG LDAN PAR BYIN GYIS RLABS SONG SNYAM PA'I MOS PA
MDZOD, RANG GI THUGS KA'I SA BON LASx DBANG GI LHAx JI LTAR
BLTAMSx

DBANG BSKUR BAS, NGAG GI SGRIB PA SBYANGS, NGAG SNGAGS BZLA BA'I
BAG CHAGS KHYAD PAR CAN BZHAG PA YIN NO, ,CHU'I LHAG MA YAR LUD
PA LAS PADMA'I RIGS KYI LHAS DBU BRGYAN PAR GYUR, DBANG LHA
BSTIM

PA DANG MCHOD PA 'BUL BA SNGAR LTAR RO, ,DES GSUNG GI RJES GNANG
SONG, DA THUGS KYI RJES GNANG 'BUL BA LA, RANG GI THUGS KA'I SA
BON LAS 'OD ZER 'PHROS PAS RANG BZHIN GYI GNAS NAS THUB PA'I
DBANG

PO'I THUGS KYI BYIN RLABS THAMS CAD BDUD RTZIS GANG BA'I LHUNG
BZED LA SOGS PA'I PHYAG MTSAN GYI RNAM PAR SPYAN DRANGS, BLA MA
DANG MDUN GYI TSOM BU LHAR GSAL BA LAS KYANG THUGS KYI BYIN
RLABS THAMS

@006A *, ,CAD PHYAG MTSAN GYI RNAM PAR DPAG TU MED PA BYUNG,
RANG BZHIN GYI GNAS NAS SPYAN DRANGS PA RNAMS DANG LHAN CIG TU
KHYED RANG RNAMS KYI LUS LA CHAR CHEN PO BABS PA

BZHIN DU SIB SIB THIM PA'I MOS PA MDZOD LA, KHYED RANG RNAMS
LHAR GSAL BA'I THUGS KA'I SA BON LAS 'OD ZER 'PHROS PAS SNOD
BCUD LA PHOG PAS SNOD THAMS CAD GZHAL YAS KHANG

DANG; BCUD THAMS CAD LHAR GYUR, SNOD THAMS CAD 'OD DU ZHU NAS
SEMS CAN RNAMS LHAR GSAL BA LA THIM, LHAR GSAL BA RNAMS SKU STOD
SMAD NAS 'OD DU ZHU NAS, THUGS KA'I SA

BON LA, DE YANG NAM MKHAR 'JA' SHAR BA BZHIN DU GYUR BA'I MOS PA
MDZOD, BSGOM BYA'I LHA, SGOM PA PO'I GANG ZAG ,SNOD BCUD KYI
CHOS THAMS CAD MING GIS PHAR BTAGS TZAM MA GTOGS

RANG NGOS NAS GRUB PA RDUL TZAM YANG MED PA'I ZAB MO STONG PA
NYID KYI NGANG DU CUNG ZAD CIG MNYAM PAR BZHAG PAR ZHU, SLAR
YANG 'OD DE LAS SKAD CIG GIS THUB PA'I DBANG PO ZHAL GCIG PHYAG
GNYIS

PAR GYUR BA'I MOS PA MDZOD, RANG GI THUGSx SPYAN DRANGS, DE
BZHIN GSHEGS PA THAMS CAD KYIS BDAG GI SLOB MAx JI LTAR BLTAMSx
SV'A H'A, ZHES BUM PA'I CHUS DBANG BSKUR BAS, YID

@006B KYI SGRIB PA THAMS CAD SBYANGS, YID KYIS LHA SKU BSGOM
PA'I BAG CHAGSx CHU'I LHAG MA YAR LUD PA LAS RDO RJE'I RIGS KYI
LHAS DBU BRGYAN PAR GYUR, DBANG LHA BSTIM PA DANG MCHOD PA 'BUL
BA SOGS

SNGAR LTAR RO, ,DES THUGS KYI RJES GNANG SONG ZIN, 'O LAGS SO,
DA SKU GSUNG THUGS KYI RJES GNANG GI SKABS SU THOB PA'I DAM TSIG
DANG SDOM PA MA LUS PA BYANG CHUB MA THOB KYI BAR DU BSRUNG
SNYAM PA'I

SGO NAS 'DI'I RJES ZLOS MDZAD PAR ZHU, GTZO BOS JI LTARx BGYID,
,'O LAGS SO, DA BLA MA DANG THUB PA'I DBANG PO NGO BO DBYER MA
MCHIS PA'I ZHABS DRUNG DU RANG GI LUS LONGS SPYOD LHAN DU 'BUL

DGOS TE, BRAN DU 'BUL BA LA 'DI'I RJES ZLOS MDZAD PAR ZHU, DENG
NAS BZUNG STEx SPYAD DU GSOL, ,'O LAGS SO, THUB PA'I DBANG PO'I
RJES GNANG THOB PA'I GTANG RAG DANG PHYI MA CHE GE MO ZHU BA'I
SLAD DU

MAndAL 'BUL BAR ZHU ZHES GSUNG NGO,, ,,