@001A *, ,DPAL LDAN BLA MA DAM PA KUN SPANGS CHEN PO NGAG DBANG
BLO BZANG DPAL BZANG PO'I RNAM PAR THAR PA DAD PA'I MYU GU ZHES
BYA BA BZHUGS SO, ,

@001B #, ,NA MO GU RU MANYDZU GHO sh'A YA, STOBS BCU'I DPAL
MNGA' RNAM 'DREN SH'AKYA'I TOG ,RMONGS BA'I MUN SEL RJE BTZUN
MKHYEN PA'I GTER, ,BKA' DRIN MNYAM MED RTZA BA'I

BLA MA LA, ,BYANG CHUB BAR DU SNYING NAS GUS PAS 'DUD, ,NGAG
GI DBANG PHYUG THUGS RJE'I ZER 'PHRENG GIS, ,RMAD BYUNG BLO
GROS SDONG PO RGYAS PA'I RTZER, ,KUN BZANG SPYOD PA'I ZE'U
'BRU RAB GSAL BA, ,

GRUB MCHOG DPAL LDAN BLA MAR SNYING NAS 'DUD, ,GANG GI GSANG
GSUM MDZAD PA'I RGYA MTSO LAS, ,CHU THIGS TZAM ZHIG RNAM DPYOD
RNGA YAB RTZES, ,BLANGS TE DON GNYER SKYE BO'I TSOGS RNAMS
KYI, ,

GDUNG BA SEL PHYIR CUNG ZAD BRJOD PAR BYA, ,DE LA 'DIR SRID
PA'I PHUN TSOGS MTHA' DAG CHU SHING LTAR GZIGS TE DBEN PA'I
GNAS SU SGRUB PA SNYING POR MDZAD PA'I DPAL LDAN BLA MA DAM BA
GRUB PA'I DBANG

@002A *, ,PHYUG NGAG DBANG BLO BZANG ZHES MTSAN YONGS SU GRAGS
PA'I GSANG BA GSUM GYI MDZAD PA RGYA MTSO LTA BU LAS SKAL BA
DANG LDAN PA RNAMS KYI DON DU MDOR BSDUS PA TZAM ZHIG BRJOD

PAR BYA'O, ,DE LA GANG DU SKU 'KHRUNGS PA'I GNAS NI, MDO KHAMS
STOD CHAB MDO'I SA'I CHA DBEN PHU MDO THI ZHES PAR BRAG RTZA
DPON GYI RIGS LAS YAB NI YI DAM DU MA'I RNAL 'BYOR LA BRTZON
PA SNGAGS 'CHAD

DBANG 'BUM DANG, YUM NI DKON MCHOG LA DAD PA DANG LDAN ZHING
RANG BZHIN DRANG BA 'JANG ZA 'BUM SKYID CES BYA BA'O, ,YAB YUM
DE GNYIS KYI SRAS SU RAB BYUNG BCU GNYIS PA'I SGYUR BYED CES
PA SA MO PHAG GI

LOR HOR ZLA BCU GCIG PA'I TSES BCO LNGA LA NGO MTSAR BA'I LTAS
DANG BCAS TE SKU BLTAMS, YAB YUM DE GNYIS LA SRAS MING SRID
BRGYAD YOD PA LAS GRUB DBANG 'DI LNGA PA YIN NO, ,CHUNG NGU'I
DUS NAS BYIS

@002B PA THA MAL PA'I SPYOD PA LAS RING DU 'DAS SHING, DAM
PA'I NGANG TSUL LA GCIG TU GZHOL BA ZHIG GO, DGUNG LO BDUN
BZHES PA NA 'BRAS BLO GLING LHO PA TA LA MGO RI KHROD PA DGE
SLONG DGE 'DUN BYA BA LA GTZUG PHUD PHUL TE RAB TU BYUNG, YAB
YUM

GNYIS KLOG LA MKHAS PAS CHED DU MA BSLAB PAR KLOG KYANG RANG
SHUGS KYIS MKHYEN PA ZHIG BYUNG, DGUNG LO BCU GNYIS BZHES PA
NA RGYAL BA 'PHAGS PA LHAS YUL DBUS PHUR BU LCOG NAS YONGS
RDZOGS BSTAN PA'I MNGA' BDAG RJE NGAG DBANG BYAMS

PA GDAN DRANGS TE CHAB MDOR BYON PA'I TSE, DE NYID LAS RAB
BYUNG DANG TSIGS SNGA MA DGE TSUL GYI SDOM PA MNOS TE MTSAN
NGAG DBANG BLO BZANG DU GSOL, DE NAS BZUNG STE DGUNG LO BCU
BDUN GYI BAR DU GSANG 'DUS, 'JIGS BYED, BSKANG GSO,

CHOS SPYOD SOGS THUGS 'JIN MDZAD NAS SKYOR SBYANGS NAN TAN DU
GNANG, DGUNG LO BCO BRGYAD BZHES SKABS YUL PHYOGS DER THAN PA
CHEN PO BYUNG STE LO GNYIS TZAM MU GES MNAR BA LA BRTEN DER
BZHUGS MA THUB PAR YAB YUM SKU MCHED DANG BCAS

TSA BA RONG DU BYON, DER TSAD PA'I NAD ZHIG BYUNG NAS YAB DANG
SKU MCHED LNGA GRONGS, DGUNG LO NYI SHU PAS PHO RTA'I LOR YUM
DANG SKU MCHED MING SRING GNYIS BCAS SLAR YANG CHAB MDOR
PHEBS, CHAB MDO NA GRVA TSANG LNGA LA GSANG 'DUS, 'JIGS

BYED; 'KHOR CHEN, DUS 'KHOR, BDE MCHOG, KYEE RDOR, KUN RIG,
TSE DPAG MED BCAS CHOG GRVA BRGYAD YOD PA'I GSANG 'DUS KYI
CHOG GRVA PA GLING STOD GRVA TSANG DU ZHUGS NAS LO GNYIS KYI
RING CHO GA PHYAG LEN LA SBYANGS SHING SGRUB MCHOD

@003A *, ,KYANG THUGS NYAMS SU BSTAR, DE SKABS BRAG G-YAB NAS
CHU BAR BLA MA DGE 'DUN BKRA SHIS KYIS LA MO CHOS SKYONG DANG,
GSANG PHU BSE KHRAB PA GNYIS KYI LUNG PHEBS LTAR, LI THANG
MKHAN PO NYAG RI CHOS GRAGS

KYI SKU SKYER NGOS BZUNG STE CHU BAR DU GDAN DRANGS NAS BDAG
'DZIN DANG DO DAM MDZAD, RDO RJE G-YU SGRON MA'I GNAS RI RI
KHROD YANG DGON DU LO GNYIS BZHUGS PAS, GNAS DER THUGS SPRO
ZHING BAG PHEBS PA BYUNG 'DUG STE SKU CHE DU MAR DBEN PA

LA GOMS PA'I RTAGS SU MNGON, LAM RIM CHUNG DU LHAG MTHONG MAN
THUGS 'DZIN MDZAD NAS BLA MA'I DRUNG DU RGYUGS PHUL, DE NAS
RJE RANG NYID LA THUGS BZHED MED KYANG CHU BAR BLA MA DGE 'DUN
BKRA SHIS KYIS 'BUL SDUD LA 'GRO DGOS ZHES

GSUNG BAS BKA' GCOG MA NUS PAR LI THANG PHYOGS SU BYON, DAD
LDAN GYI SKYE BO RNAMS LA DGE BSKUL DANG 'BUL SDUD MDZAD PA'I
TSUL NI, GSUNG RTZOM RNAM THAR TSIGS BCAD MA LAS, GROGS NGAN
PA'I RKYEN GYIS RAB BSKUL TE, ,

RJE DGE 'DUN BKRA SHIS THUGS KYOG NAS, ,NOR CUNG ZAD TZAM
PHYIR 'BUL SDUD BRDZANG, ,TSE 'DI BA'I MI DANG 'GROGS 'GROGS
NAS, ,TSUL YA RABS SPYOD BA KUN DANG BRAL, ,RGYUD DUG GSUM
CHER 'KHRUGS 'KHOR GYIS BSKOR, ,

GNAS GRONG MTHA' KHYI RKUN BZHIN DU NYUL, ,KHA BZA' BTUNG BAG
MED DUD 'GRO 'DRA, ,NGAG 'CHAL GTAM MI SNYAN SNA TSOGS SGROGS,
,MA SEMS CAN BRDUNG BRDEG BKOL SPYAD BYAS, ,'JU DKA' BA'I DAD
ZAS GSHIN ZAS SOGS, ,

@003B SDIG RI BO LTA BU'I KHUNG BYIS NON, ,LUS RAB BYUNG GZUGS
'CHANG KHYIM PA'I SEMS, ,LTO GOS PHYIR SROG 'TSONG SDIG DANG
SDUG ,THABS DE 'DRA SBYOR BA'I GROGS DANG BSHES, ,DUS NAM YANG
'PHRAD PAR MA GYUR CIG ,CES GSUNGS

PA LTAR RO, ,SKABS DER LI THANG CHOS GRVAR ZHUGS NAS MKHAN PO
CHOS 'PHAGS KYI DRUNG DU BSDUS GRVA'I RTZI BZHAG GSAN ZHING LO
GSUM GYI RING THUGS GNYER MDZAD, MKHAN PO NAS ZHUS NGOR LHO
BRAG BKA' 'BUM GYI LUNG DANG, SNYAN BRGYUD

KYI RJES GNANG STZAL, CHAB MDO 'PHAGS PA LHA SOGS ZHAL SNGA
BKA' BRGYUD KYI RNAM THAR POT GCIG GI DPE YANG MKHAN PO DE
NYID LA PHUL, DGUNG LO NYER GSUM PA LA 'BUL SDUD GRUB NAS SLAR
YANG CHU BAR DU PHEBS, RTZA BA'I BLA MA

DGE 'DUN BKRA SHIS DANG MJAL, 'BUL SDUD KYI DNGOS PO GSER
SRANG BDUN, DNGUL SRANG BRGYA DANG DRUG CU, JA 'KHER DRUG BDUN
CU RTZA LNGA, RTA BCU, DRE'U BRGYAD, GZHAN YANG GOS RAS SOGS
DNGOS PO PHON CHE BA PHUL BAS

BLA MA YANG THUGS SHIN TU DGYES, DE NAS LO DE'I DPYING KA BLA
MA DGE 'DUN BKRA SHIS SKU GSHEGS PAR DGONGS RDZOGS KYANG
BSGRUBS, DGUNG LO NYER BZHI PA CHU PHO KHYI'I LE ZLA BA DGU
PA'I NANG DU YUL DBUS SU BYON, SER 'BRAS DGE GSUM

RGYUD STOD SMAD SOGS MJAL, DE NAS GDAN SA CHEN PO SER THEG
CHEN GLING DU MKHAS GRUB MTHA' YAS PA'I 'BYUNG GNAS BYES MKHAS
SNYAN GRVA TSANG GI CHOS GRVAR ZHI BA BZANG PO DANG LCAGS RA
SPRUL SKU GNYIS DANG MNYAM DU ZHUGS, MKHAS PA

@004A *, ,CHEN PO SGOM SDE BRTZON 'GRUS KYI DRUNG DU BSDUS
GRVA'I RTZI BZHAG GSAN NAS RIGS LAM LA SBYANGS, BYES DPON SLOB
BA RI NGAG DBANG DON GRUB KYI ZHABS BSTEN NAS LO BCO LNGA'I
BAR DU PHAR PHYIN, DBU MA,

'DUL BA SOGS SDE SNOD GSUM GYI GZHUNG LA SBYANGS PA MTHAR
PHYIN PA MDZAD DO, ,KHYOD BLO PADMA DKAR PO'I MCHU SGROS NI,
,GZHUNG LUGS RTA BDUN 'OD STONG BCUD 'THUNGS PAS, ,YON TAN
'DAB BRGYA'I LANG CHO 'BAR BA YIS, ,

DPYOD LDAN RKANG DRUG NA CHUNG BRTAN PA 'PHROG ,DGUNG LO SUM
CU BZHES PA'I TSE PHUR BU LCOG TU BYON NAS BSTAN PA'I SROG
SHING CHEN PO RJE NGAG DBANG BYAMS PAS MKHAN PO MDZAD DE
BSNYEN BAR RDZOGS NAS LHAG PA TSUL KHRIMS KYI BSLAB PA RIN PO

CHE MIG GI 'BRAS BU LTAR BSRUNG BAR MDZAD, CHOS GRVAR THUGS
GNYER MDZAD SKABS RJE NGAG DBANG BYAMS PA RIN PO CHE'I DRUNG
DU LAM RIM 'JAM DPAL ZHAL LUNG GI DMAR KHRID TSAR BRGYAD,
BYANG CHUB BDE LAM TSAR BDUN, BDE GSANG  

'JIGS GSUM GYI BSKYED RDZOGS KYI KHRID TSAR GSUM GSUM, KUN RIG,
MI 'KHRUGS PA LHA BCU GSUM MA, BCU GCIG ZHAL DPAL MO'I LUGS,
GDUGS DKAR LHA BCU BDUN MA RNAMS KYI DBANG, GCOD DBANG NAM

MKHA' SGO 'BYED, TSE RTA ZUNG 'BREL DANG 'JAM DKAR GYI RJES
GNANG, GCOD STAN THOG GCIG MA DANG BLO SBYONG DON BDUN MA, BLA
MA MCHOD PA RNAMS KYI KHRID, RJE BLA MA RANG GI GSUNG 'BUM GYI
LUNG SOGS CHOS BKA' MTHA' YAS PA'I

@004B BDUD RTZIS THUGS KYI SHEL BUM GANG BAR MDZAD, DGUNG LO
SO GCIG BAS MO SBRUL GYI LOR BLA MA ZHIB BZANG PO DANG MNYAM
DU ZLA BA DGU PA'I NANG DU GTZANG DU BYON, PAn CHAN THAMS CAD
MKHYEN PA BLO BZANG DPAL LDAN YE SHES DANG MJAL,

DGE SLONG YE SHES MTHA' YAS LA SGRUB THABS RIN 'BYUNG GI LUNG
GNANG, DGE SLONG GI DRUNG NAS BUDDHA P'A LI TA DANG, DGE 'DUN
GRUB KYI GSUNG THOR BU'I LUNG GSAN, ZHVA LUR PHEBS NAS 'JAM
DPAL CHOS MCHOG GI DRUNG DU BU STON CHOS

'BYUNG, DUS 'KHOR, GSANG 'DUS, BDE MCHOG RNAMS KYI CHOS
'BYUNG, CHOS SPYOD BDE LAM RNAMS KYI LUNG GSAN, BKRA SHIS LHUN
POR BLA MA ZHI BA BZANG POS ZHVA LU BA 'JAM DPAL CHOS MCHOG
GDAN DRANGS NAS 'GREL

CHEN DRI MED 'OD KYI LUNG GSAN SKABS MNYAM DU GSAN, DE NAS
SNAR THANG, GANGS CAN, KHRO PHU, DAR LUNG GNYAN GYI PHO BRANG,
LHUN PO RTZE, SA SKYA, KHA'U BRAG RDZONG, BYA 'GYUR, BSAM
GLING LHA MO, BA RI LO TZ'A BA'I GDAN

SA G-YU'I MKHAR MO CHE, 'DAR GRANG MO CHE, 'BROG MI'I GDAN SA
MYU GU LUNG, GROM PA RGYANG 'BUM MO CHE, GA YA DHA RA'I BRAG
PHUG, LHA RTZE CHOS SDE, 'PHYOS MA SHING GI LHA KHANG, PHUN
TSOGS GLING, JO MO NANG, BRAG RAM

GYI BEG TZE RANG BYON, DE NAS GTZANG PO BRGAL TE RGYAL SRAS
THOGS MED KYI GDAN SA DNGUL CHU CHOS RDZONG, RTA NAG THUB
BSTAN RNAM RGYAL RNAMS MJAL TE BKRA SHIS LHUN BOR BYON, DE NAS
MAR LAM NYANG GZHUNG BRGYUD MTSAN SGROGS SOGS

@005A *, ,MJAL TE DBUS SU BYON, BAR SKABS SHIG BLA MA ZHI BA
BZANG PO LA RTA MGRIN YANG GSANG GI DBANG, SGRUB THABS RIN
'BYUNG, MGON CHEN BCU GSUM, RNAM SRAS BKA' BCO LNGA, BEG TZE'I
RJES

GNANG RNAMS DANG, MGON PO'I BE BUM DANG, BEG TZE'I BE BUM GYI
LUNG, RGYAL BA DGE 'DUN RGYA MTSO'I YI DAM SGRUB SKOR LTAR GYI
RJES GNANG SOGS GSAN CING PHAR YANG 'GREL PA BUDDHA P'A LI TA
DANG RJE DGE 'DUN GRUB KYI GSUNG 'BUM GYI LUNG

GNANG, RGYAL BA THAMS CAD MKHYEN CING GZIGS PA CHEN PO BLO
BZANG BSKAL BZANG RGYA MTSO'I ZHABS DRUNG DU SNGA PHYIR BYANG
CHUB LAM RIM CHEN MO'I BSHAD LUNG, GSANG 'DUS MI BSKYOD RDO
RJE DANG, BDE MCHOG L'U AI BA GNYIS KYI DBANG,

RDO RJE PHRENG PA DANG KRi YA SBRAGS MA'I DKYIL 'KHOR ZHE
LNGA'I DBANG, MI TRA BRGYA RTZA'I NANG GI 'JAM DBYANGS AA RA
PA TZA NA LHA LNGA'I DBANG, 'GREL BA BZHI SBRAGS KYI BSHAD
LUNG, 'JIGS BYED KYI BSKYED RDZOGS, SMAN BLA BDE GSHEGS

BRGYAD KYI RJES GNANG, MDO SDE 'DZANGS BLUN, JO BO'I CHOS
CHUNG BRGYA RTZA, RGYAN 'JUG GNYIS, DBU MA RIGS TSOGS DRUG,
GSANG 'DUS KYI SGRUB THABS MDO BSRE DANG, MDOR BYAS, RNAM
BZHAG RIM PA, BYANGS, MNGON

PA KUN BTUS, DE'I DAR tIKA, RJE'I GSUNG 'BUM KHA SHAS, STONG
THUN SKAL BZANG MIG 'BYED, RGYAL BA DGE 'DUN RGYA MTSO'I GSUNG
'BUM, RGYAL BA RANG NYID KYI BKA' 'BUM PHAL CHER GYI LUNG,
DKA' LDAN LHA BRGYA MA'I KHRID

@005B SOGS ZAB PA DANG RGYA CHE BA'I CHOS MTHA' YAS PA BUM PA
GANG BYO'I TSUL DU GSAN, BAR SKABS SHIG GSANG PHUR BYON TE
DKA' BCU'I MTSAN BTAGS KYANG GNANG, DGUNG LO SO BZHI BA CHU
PHO SPREL LOR PAn CHEN RIN PO CHE SE RAR PHEBS SKABS DGE

SLONG YE SHES MTHA' YAS LA, RGYAL TSAB, MKHAS GRUB, DGE 'DUN
GRUB RNAMS KYI GSUNG 'BUM LUNG RGYUN GANG YOD GSAN, PHAR YANG
LHO BRAG SNYAN BRGYUD KYI LUNG RJES GNANG RNAMS DANG, BDE
MCHOG L'U AI PA'I BSKYED RDZOGS KYI KHRID LUNG

GNANG, DGUNG LO SO BRGYAD PA ME BYI'I LOR TRE BO DGE BSHES
BSTAN 'PHEL DANG MNYAM DU SHAR 'BUM PA LA SOGS BA'I 'PHAN YUL
STOD SMAD, BYANG RVA SGRENG, KLUNG SHOD STABS KA'I 'BUM PA
SOGS MJAL NAS DBUS STOD NAS MAL GRO RIN

CHEN SGANG BRGYUD, RDZING PHYI, GAR PHUG, BSAM GTAN GLING, RGYA
SOG PHU, LHA SDINGS, 'O DE GUNG RGYAL LA GANGS BSKOR BYAS NAS
GLANG LA BRGYAB, RGYAL ME TOG THANG DU PHEBS TE MTSO MJAL DANG,
GRUB THOB THAR PA'I RGYAL MTSAN

GYI GZHUGS GNAS RGYAL LHA THOG RI KHROD MJAL, DVAGS PO PHYI
SNYING DVAGS LA SGAM PO MJAL, KLUNG DKAR GYI GRUL BRGYUD DGA'
LDAN RAB BRTAN DU PHEBS, GONG MO LA BRGYUD NAS TZA RI'I CHOS
ZAM BRGYUD ZHAG BDUN TZA RI'I RTZE BSKOR MDZAD,

AE STOD GSER KHA? BRGYUD YAR LHA SHAM PO LA GANGS BSKOR BYAS,
G-YA' BZANG DANG KHRA 'BRUG SOGS YAR LUNG GNAS GSUM RTEN GSUM
MJAL, RTZE THANG, MNGA' RIS GRVA TSANG, GDAN SA THEL, MA CIG
LAB SGRON GYI GDAN SA ZANGS 
@006A *, ,RI KHANG DMAR BCAS MJAL, BSAM YAS, MCHIM PHU, G-YA'
MA LUNG SOGS MJAL NAS RGOD DKAR LA BRGYUD SLAR YANG SE RAR
PHEBS, GRVA TSANG BLA MA GSAR BA BYAMS PA SMON LAM GYIS GLING

BSRE DKA' BCU'I MTSAN BTAGS GTAD KYANG MA BZHES, MTSAN NYID
KYI GSAN SBYONG GRUB NAS DGUNG LO SO DGU PA ME MO GLANG GI LOR
RGYUD STOD GRVA TSANG DU CHU BZANG BA NGAG DBANG CHOS GRAGS
KYIS BLA MA MDZAD SKABS PHEBS NAS RGYUD 'GREL SOGS

SNGAGS PHYOGS LA GSAN SBYONGS DPYIS PHYIN PA MDZAD DO, ,RIG
'DZIN 'DUS PA'I BEE d'URYA GLING NAS, ,BRTZON 'GRUS GLANG CHEN
DANG 'GROGS SHING RTA YIS, ,THEG MCHOG GSANG CHEN RIN CHEN
PHUNG PO'I MDZOD, ,DRANGS TSE SMIN GROL

DGA' STON 'GYED LA DBANG, ,LO DER RGYA NAG NAS RGYAL DBANG RIN
PO CHE'I YANG SRID KYI DON DU, YONGS RDZOGS BSTAN PA'I MNGA'
BDAG LCANG SKYA ROL PA'I RDO RJE GANGS LJONGS SU PHEBS SKABS
ZHABS LA GTUGS TE, BDE MCHOG DRIL

BU LUS DKYIL GYI DBANG DANG DE'I BSKYED RDZOGS KYI KHRID,
'JIGS BYED DPA' BO GCIG PA'I DBANG, DE'I BSKYED RIM GYI KHRID,
KHRID CHEN BRGYAD, ZHI KHRO SBRAGS SGRUB KYI KHRID, RNAM SNANG
MDON BYANG GI DBANG, SPYAN RAS GZIGS TSEM

BU DMAR KHRID, GRUB RGYAL LUGS KYI TSE SGRUB SOGS RJE DE NYID
BOD DU BZHUGS RING ZAB CHOS GANG GNANG RNAMS 'BAD RTZOL CHEN
POS GSAN BAR MDZAD, DGUNG LO ZHE GCIG PA SA MO YOS KYI LOR
SANGS RGYAS SNANG BA MTHA' YAS NGUR SMRIG GAR

@006B GYIS RNAM PAR ROL BA PAn CHEN THAMS CAD MKHYEN PA BLO
BZANG DPAL LDAN YE SHES YUL DBUS SU BYON SKABS, PO TA LA'I
TSOMS CHEN RNYING BAR DUS KYI 'KHOR LO SKU GSUNG THUGS YONGS
SU RDZOGS PA'I DBANG CHEN GSAN, LO DE'I NANG DU

MDO KHAMS BSTAN PA'I GSAL BYED BRAG G-YAB CHUNG TSANG SPRUL
SKU SKAL BZANG THUB BSTAN LA RGYAL BA DGE 'DUN GRUB, RGYAL BA
DGE 'DUN RGYA MTSO, PAn CHEN BLO BZANG CHOS RGYAN RNAMS KYI
GSUNG 'BUM DANG, 'GREL PA BUDDHA P'A LI TA,

BYAMS CHOS SDE LNGA, RIGS TSOGS DRUG, KLU SGRUB KYI BSTOD
TSOGS RNAMS KYI LUNG GNANG, LHA LDAN STAG LUNG SHAG TU BSTAN
PA'I GSAL BYED STAG PHU SPRUL PA'I SKU BLO BZANG BSTAN PA'I
RGYAL MTSAN LA, 'JIGS BYED ZHE DGU MA,

RO LANGS BRGYAD SKOR, N'A RO MKHA' SBYONG MA RNAMS KYI BYIN
RLABS DANG, RANG NYID KYIS ZHU BA PO MDZAD NAS NYI MA SDINGS
DPON SLOB GRUB MCHOG BLO BZANG 'JAM DPAL RGYA MTSO'I GSUNG
'BUM GYI LUNG SOGS GSAN, PHAR YANG SPRUL PA'I

SKU LA BRTAG GNYIS tIKA CHEN GYI LUNG PHUL, BDAG GIS KYANG
NANG PA RGYAL SRAS PA'I SHAG TU LHO BRAG SNYAN BRGYUD KYI
DBANG DANG RJES GNANG RNAMS ZHUS PAS DGYES BZHIN STZAL, RGYUD
DU LO GSUM TZAM BZHUGS NAS DGUNG LO ZHE GNYIS PA

LCAGS 'BRUG LOR RNYED PA DANG BKUR STI DANG GO SA SOGS TSE 'DI'I
'KHRI BA MTHA' DAG MCHIL MA'I THAL BA BZHIN BOR TE DBEN PA'I
GNAS SU SGRUB PA 'BA' ZHIG MDZAD PAR DGONGS NAS SNYE THANG RMOG
LCOG TU BYON, DE NAS DGON PA GSUM YOD

@007A *, ,PA'I BTZUN PA'I DGON DU KHANG PA ZHIG G-YAR NAS LO
GSUM TZAM BZHUGS TE THUN MONG DANG THUN MONG MA YIN PA'I LAM
GYI RIM PA'I NYAMS LEN LA BRTZON PAR MJED, DE NAS SDE SRID
STAG RTZE BA'I MI BRGYUD RNAM

RGYAL GRVA TSANG GI SDE PA DGE 'DUN RGYAL MTSAN GYIS BSKUL MA
ZHUS NAS, 'GRO MGON GTZANG PA RGYA RAS KYI GDAN SA KLONG RDOL
RI KHROD DU PHEBS NAS LO DGU BZHUGS, GSANG 'DUS KYI LJAGS
BSNYEN SOGS SPROS BCAS KYI DGE SBYOR LA CHU BO'I

RGYUN LTAR BRTZON PAR MDZAD, DER BZHUGS RING SNYE THANG BDE
SKYID GLING PA DANG, SDE PA DGE 'DUN RGYAL MTSAN, AEM CHI BLO
BZANG DBANG PHYUG GSUM GYIS SBYIN BDAG GI KHYUR BLANGS TE
BSNYEN BKUR YANG DAG ZHUS SHING, KHYAD BAR DU

BDE SKYID GLING BAS DE NAS BZUNG DA LTA'I BAR SBYIN BDAG BYAS
PAS LO NYER BDUN TZAM SONG 'DUG, DGUNG LO ZHE BZHI PA CHU
RTA'I LOR RGYAL BA RIN PO CHE'I MCHOG SPRUL KHRI 'DON GYI CHED
DU PAn CHEN THAMS CAD MKHYEN PA YUL DBUS SU BYON SKABS

SKYABS MGON DE NYID KYI DRUNG DU, RJE BLO GROS CHOS SKYONG GIS
MDZAD PA'I DUS 'KHOR SMON LAM GYI BSHAD LUNG, SHAMBHA LA'I
ZHING BKOD PAn CHEN RANG NYID KYIS MDZAD PA'I BSHAD LUNG, BDE
MCHOG DRIL BU PA'I RIM GNYIS KYI KHRID,

ZAB MO LTA BA'I KHRID BCAS ZAB CHOS DRU MA GSAN, RJE 'DI NYID
KYIS TSE BLOS BTANG GI BYA BRAL KHO NA MDZAD PAR SKYABS MGON
PAn CHEN RIN PO CHE NAS KYANG THUGS SHIN TU DGYES PA'I GSUNG
GIS DBUGS 'BYIN PAR MDZAD CING ZHABS DBANG YANG

@007B LAN GSUM ZHU RGYU BYUNG 'DUG, GRUB DBANG RANG NYID NAS
KYANG GSER SRAD GANG, DNGUL RTA RMIG MA GCIG, SNGA PHYIR
G-YANG tAM BRGYA PHRAG DRUG, G-YU DKAR YOL GANG BCAS PHUL TE
SKYABS MGON PAn CHEN CHOS KYI RGYAL PO MA 'ONGS PA NA RIGS

LDAN DRAG PO 'KHOR LO'I SKU'I RNAM PAR ROL PA'I TSE 'KHOR GYI
THOG MAR GYUR TE GSUNG GI BDUD RTZIL NGOMS MED DU LONGS SPYAD
DE, SKU TSE DE NYID LA ZUNG 'JUG RDO RJE 'CHANG GI GO 'PHANG
THOB PA'I GSOL 'DEBS DANG, SKYABS 'JUG LAN CIG TZAM

MA YIN PAR YANG YANG ZHUS PAS BKA' BZHES KYANG BZANG PO STZAL,
DGA' LDAN MDA' YAB KYI ZHAL 'DEBS LA YANG GSER SRANG DRUG
PHUL, DGUNG LO ZHE LNGA PA CHU MO LUG GI LOR SGO MANG DPON
SLOB NGAG DBANG DGE LEGS KYIS GDAN DRANGS

NAS SGO MANG BLA BRANG DU ZLA BA GCIG DANG ZHAG MA BCU GSUM
GYI RING KHONG RANG LA BYANG CHUB LAM RIM CHEN MO'I BSHAD LUNG
MTHAR RGYAS SU STZAL, DE NAS BRAG RGYAB TU BYON NAS BRAG RGYAB
SNGAGS RAM PA BLO BZANG CHOS 'PHEL LA, RIM LNGA GSAL

SGRON; SPAS DON KUN GSAL, GSANG 'DUS BSKYED RIM DNGOS GRUB
RGYA MTSO, 'JIGS BYED BSKYED RIM CHEN MO SOGS KYI BSHAD LUNG
ZHUS SHING, PHAR YANG PO TO BA'I DBE CHOS, BE BUM SNGON PO'I
'GREL PA, BKA' GDAMS PHA

CHOS BU CHOS SOGS CHOS BKA' MANG PO GNANG, DGUNG LO ZHE DRUG
BAR MANG DU THOS PA'I BANG MDZOD 'DZIN PA DKA' CHEN THABS
MKHAS KYI DRUNG DU BKA' 'GYUR GYI LUNG YONGS SU RDZOGS PA
GSAN, DGUNG LO ZHE BRGYAD PA ME KHYI'I LOR RAB 'BYAMS

@008A *, ,PA BLO BZANG DAR RGYAS KYIS PHUR BU LCOG TU GDAN
DRANGS NAS RJE NGAG DBANG BYAMS PA'I SPRUL SKU BLO BZANG BYAMS
PA LA RJE BTZUN TZONG KHA PA CHEN PO'I GSUNG 'BUM, RGYAL BA
DGE 'DUN RGYA MTSO'I GSUNG 'BUM, PAn

CHEN BLO BZANG CHOS RGYAN GYI GSUNG 'BUM, RGYA GZHUNG SOGS KYI
LUNG GNANG, MO PHAG LOR AAKA RU DANG TZAN DAN GYI PHYE MAS
BZHENGS PA'I MAR BA, MI LA, YUM BDAG MED MA'I SKU TSAR GSUM,
KHA BTAGS STONG LA GRUB

THOB BRGYAD CU DANG, BOD KYI GRUB THOB BRGYA LHAG GI SKU
BRNYAN BRIS NAS LHO BRAG SRAS MKHAR DGU THOG GI G-YAS G-YON DU
PHUL, DGUNG LO LNGA BCU PAS PHO BYI BA'I LOR MDO KHAMS BSTAN
PA'I GSAL BYED BRAG G-YAB CHE TSANG SPRUL

SKU DPAL LDAN BSTAN PA RGYAL MTSAN, SGO MANG DGE BSHES RTZE
THANG MKHAN PO BLO BZANG BSOD NAMS, DGE BSHES BSKAL BZANG
DNGOS GRUB, DGE BSHES BLO GROS BSOD NAMS SOGS DON GNYER BA
BDUN CU SKOR LA LAM

RIM CHEN MO'I BSHAD LUNG ZHAG MA NYI SHU'I RING NYIN RER CHOS
THUN GNYIS RE BYAS TI GNANG, DE NAS BZUNG STE LO RE BZHIN LAM
RIM CHEN MO SOGS CHOS BKA' MANG DU STZAL, YANG LO DENG BRAG
G-YAB CHE TSANG SPRUL PA'I SKU NAS ZHUS

NGOR DON GNYER BA SUM CU SKOR LA LAM RIM CHEN MO'I SA BCAD
SKYOR DU BCUG NAS BSHAD LUNG YANG LEGS BAR STZAL, DE NAS RVA
BA STOD DU BYON NAS BRAG G-YAB CHE TSANG LA RJE TZONG KHA BA,
RGYAL TSAB RJE, MKHAS GRUB RJE, 'DUL

@008B 'DZIN GRAGS BA RGYAL MTSAN, RGYAL BA DGE 'DUN GRUB, RJE
DGE 'DUN RGYA MTSO SOGS RGYAL BA YAB SRAS RNAMS KYI GSUNG 'BUM
POTA DRUG CU SKER GYI LJAGS LUNG GNANG, RGYA NAG TU LCANG SKYA
RIN PO CHER SKYABS 'JUG ZHU RTEN GSER SRAD

GSUM 'BUL BA MDZAD, GNAS DES HA CANG MTHO BAS SKU GZUGS KYI
'PHROD BRTEN GYI CHED SA DMA' SA ZHIG TU PHEBS PAR BZHED PA LA
BRAG G-YAB CHE TSANG GI YAB GU RU CHOS GRAGS KYIS BKA' GDAMS
PA'I DGON RNYING RIN CHEN GLING DU KHANG

PA ZHIG GSAR DU BRGYAB STE PHUL BAR BRTEN DGUNG LO NGA GNYIS
PA LCAGS STAG GI LO DER PHEBS NAS BZHUGS TE SGRUB PA SNYING
POR MDZAD DO, ,SKYE BO 'DI DAG SHIN TU 'GROL DKA' BA'I, ,RNYED
DANG BKUR STI 'DU 'JI'I 'CHING BA KUN, ,

BCAD DE YID 'ONG DBEN BA'I SMAN LJONGS SU, ,GSHEGS KHYOD RTZOD
LDAN DRANG SRONG CHEN POR 'KHUMS, ,DGUNG LO NGA BZHI PA CHU
'BRUG LOR ZLA BA BRGYAD BA'I NANG DU DKA' LDAN DU BYON TE
TSOGS CHEN DU MANG JA GCIG, 'GYED BA LA tAM RE

NYAG RONG GRVA TSANG LA 'GYED ZHO RE, SKU GDUNG LA BRGYA
MCHOD, SKU GDUNG GI BSKOR LAM DU KHA BTAGS SRID ZHI'I BDE
SKYID MAR SANGS RGYAS STONG GI SKU BAR BTAB PA DANG, GUR GYI
MTHA' BSKOR DU RNAM BCU DBANG LDAN BRGYA DANG BZHI BCU,

CHOS 'DON KHA BTAGS BRGYA LA MCHOD PA'I LHA MO BRIS NAS PHUL,
YANGS BA CAN GYI SGRUB MCHOD SKABS, BDE GSANG 'JIGS GSUM, DUS
'KHOR, RDOR DBYINGS, KUN RIG, RNAM SNANG MNGON BYANG, TSE DPAG
MED LHA

@009A *, ,DGU; MI 'KHRUGS PA LHA DGU STE DKYIL 'KHOR DGU'I RAS
BRIS DANG DE RNAMS LA YOL BA BLA BRE RE DANG, DKYIL 'KHOR GYI
'DON CHA MED PA ZUR DU TSOGS PA RNAMS LA BLA MA MCHOD PA'I
TSOGS ZHING GI SKU

THANG BCAS PHUL, KHRI PA BLO BZANG BSTAN PA LA SKYES RABS SO
BZHI PA'I LUNG GNANG, RVAB STOD GRVA TSANG DU MANG JA GCIG
DANG 'GYED BAL tAM RE BTANG, 'JAM DPAL RDO RJE NO MON HAN GYIS
ZHUS PA LTAR GZHUNG NAS RJE BTZUN

DAM PA'I DBU BLAR PHEBS DGOS ZHES GSUNG YANG, BKA' BLON THON
PA DANG ZHI BA BZANG PO BRGYUD NAN ZHUS BYAS PAS DGONGS PA
KHROL, DGUNG LO NGA DRUG PA SHING RTA'I LOR LHO BRAG TU PHEBS,
DER LO GNYIS BZHUGS, GRO BO LUNG

GI MAR PA'I SKU LA GSER ZANGS KYI DBU RGYAN, NA BZA', BLA BRE
SOGS MCHOD SPRIN MTHA' YAS PA DANG, SRAS MKHAR DGU THOG TU,
RJE BTZUN MI LA'I RNAM THAR GYI SKU THANG SPUS SHIN TU LEGS PA
NYI SHU RTZA LNGA DANG, SRAS MKHAR

GYI ZUR BZHI LA CHOS 'DON KHA BTAGS RE LA RGYA BOD KYI GRUB
CHEN SUM BRGYA SKOR GYI SKU RE BRIS PA LA, GONG BA, 'JA' DMAR
SER YOD PA'I BKRA SHIS KHRA RING BZHI PHUL TE BDAG GZHAN MNYAM
BRJE BYANG CHUB KYI SEMS BSGOMS PAS

BCOS MIN GYI MYONG BA KHYAD PAR CAN THON NAS THUGS RGYUD LA
DGA' BDE KHYAD PAR CAN 'KHRUNGS SHING DE'I 'BRAS RTAGS SU SA
G-YO BA'I LHAS KHYAD PAR CAN BYUNG BA'I TSUL NI, GSUNG RTZOM
TSIGS BCAD MA LAS, PHA MAR PA YUM BCAS

@009B GRUB PA'I GNAS, ,LHO GRO BO LUNG GI DGON PA RU, ,RDO AA
MO LI KA'I KHRI STENG NA, ,RJE MAR PA LO TZTSA'I SKU BRNYAN
LA, ,BLOS GANG LCOGS MCHOD SPRIN RGYA MTSO PHUL, ,SEMS RTZE
GCIG GSOL BA BTAB PA'I MTHUS, ,SDUG TIL 'BRU

TZAM YANG MI 'DOD CING, ,BDE RI BO TZAM LA'ANG CHOG SHES MED,
,BDAG GZHAN GNYIS KHYAD PAR MED MTHONG NAS, ,BLO SHUGS DRAG
BRTAN PO SKYES PA'I TSE, ,SA LDEM LDEM 'UR ZHING DGA' BDE
SKYES, ,LTAS NGO MTSAR CHEN PO YIN

NAM SNYAM, ,ZHES GSUNGS PA LTAR RO, ,SHING LUG LOR LHO BRAG
DRGU THOG GI GRVA TSANG DU DGE 'DUN DRUG CU RER KHA BTAGS KYI
'GYED TSAR LNGA, DNGUL BAL tAM TE DANG ZHO RE'I 'GYED, 'BRU
DANG GI 'GYED BCAS PHUL, DGUNG LO NGA

BRGYAD PA ME SPREL LOR LHO BRAG NAS RIN CHEN GLING DU PHEBS,
DE NAS PHUR BU LCOG TU BYON PAn CHEN THAMS CAD MKHYEN PA DER
PHEBS 'DUG PA'I ZHABS DRUNG DU LAM RIM BDE LAM GYI KHRID MDOR
BSDUS ZHIG DANG SEMS BSKYED CHO GAS

'DZIN PA MDZAD, RGYUD STOD PAS ZHUS NGOR PAn CHEN RIN PO CHE
NAS YER PAR DBYAR GNAS KYI SKABS GSANG 'DUS KYI DBANG CHEN
GNANG BA'I TSE BLA MA NYID KYANG DER BYON NAS DBANG CHEN
RDZOGS PAR ZHUS, SLAR YANG RIN CHEN GLING DU PHEBS

NAS THUGS DAM LA BRTZON PAR MDZAD, BAR SKABS SHIG 'BRAS SPUNGS
SU PHEBS NAS RGYAL DBANG THAMS CAD MKHYEN GZIGS CHEN PO BLO
BZANG 'JAM DPAL RGYA MTSO'I ZHABS DRUNG DU MJAL TE SKYABS 'JUG
ZHU RTEN GSER SRANG GANG, DNGUL

@010A *, ,RTA RMIG MA GCIG PHUL, DGUNG LO DRUG CU BA SA KHYI'I
LOR RGYUD SMAD BLA MA DBU MDZAD BLO BZANG BKRA SHIS KYIS GSOL
BA BTAB STE RME RU 'DU KHANG DU 'BRAS SPUNGS RGYAL BA BLA MA
CO NE PA, KHRI PA DON GRUB RGYA

MTSO'I SKU SKYE; DKON MCHOG RDO RJE'I SKU SKYE, THO'U BKVAN
ZHABS DRUNG, HAR CHIN WANG GI THO YON MTHU STOBS NYI MA, DVAGS
PO DGE BSHES KYI SKU SKYE SOGS DON GNYER BA BRGYA SKOR LA, RJE
TZONG KHA PA, 'DUL 'DZIN,

RGYAL TSAB, MKHAS GRUB, DGE 'DUN GRUB RNAMS KYI GSUNG 'BUM GYI
LUNG RGYUN GANG YOD RNAMS STZAL, DGUNG LO DRUG CU RE GCIG PAS
PHAG LOR MU LI SPRUL SKU SOGS DON GNYER BA RNAMS LA NYI MA
BCU'I RING 'JIGS BYED

BSKYED RDZOGS KYI KHRID DANG LAM RIM CHEN MO'I BSHAD LUNG NYI
MA NYI SHU RTZA BDUN GYI RING GNANG, DGUNG LO RE GNYIS PA
LCAGS BYI'I LOR ZLA BA BCU GCIG PA'I NANG DU SE RAR PHEBS NAS
TSOGS CHEN DU MANG JA GCIG, 'GYED BAL tAM

RE; BYES DANG SNGAGS PA GNYIS LA 'GYED PHYED BRGYAD RE, SMAD
LA KHA BTAGS BSOD BTAGS RE BTANG, LO DE'I RJES MAR BLA MA RANG
NYID PHEBS MA THUB KYANG MI BTANG NAS SER BYES GRVA TSANG LA
GRVA JA GCIG DANG 'GYED DNGUL ZHO RE PHUL,

LO DER BLO GSAL GLING DPON SLOB SPOM BOR BA BLO BZANG SBYIN
PA'I RIGS GRVA'I SKABS SU 'BRAS SPUNGS TSOGS CHEN LA MANG JA
GCIG DANG, RDO TSAD BCO BRGYAD KYIS 'GYED BAL tAM RE BTANG,
DGUNG LO DRUG CU RE BZHI PA CHU STAG LOR

@010B RIN CHEN GLING DU ZLA BA GSUM BAR RGYUD SMAD BLA MA DBU
MDZAD TRE BO BLO BZANG BKRA SHIS, RGYUD SMAD PA'I GRVA PA BZHI
BCU SOGS DON GNYER BA LNGA BCU SKOR LA RVA POT DPAL POT GNYIS
KYI LUNG, N'A RO CHOS DRUG GI KHRID SOGS DANG, RGYAL BA

DGE 'DUN RGYA MTSO, RGYAL BA BSKAL BZANG RGYA MTSO, BLA MA
BYAMS PA'I GSUNG 'BUM RNAMS KYI LUNG GNANG, DE NAS ZLA BA BZHI
PA'I NANG DU RVA BA STOD DU BYON NAS DUNG DKAR SPRUL SKU, 'DUL
BA DPON SLOB CHOS DANG, RVA BA STOD

DPON SLOB, RGYUD PA ZHABS DRUNG, HAR CHIN WANG GI THO YON, DGE
BSHES BLO BZANG BSTAN PA, GZIMS KHANG CHOS MDZAD, 'OD ZER RGYA
MTSO SOGS SER 'BRAS KYI DGE BSHES MANG PO DANG GZHAN YANG DON
GNYER BA STONG PHRAG

LHAG LA HAR CHIN THO YON NAS ZHUS NGOR LAM RIM CHEN MO MCHAN
GSUM SBRAGS PA'I BSHAD LUNG RGYAS PA DANG, BRGYAD STONG PA,
BKA' GDAMS GZHUNG DRUG, 'GREL CHEN DRI MED 'OD, BYAMS CHOS SDE
LNGA, TSAD MA SDE BDUN,

MNGON PA GONG 'OG, 'DUL BA MDO RTZA BA, ME TOG PHRENG BRGYUD,
MDO KUN LAS BTUS, BZHI BRGYA PA, NAG PO'I GZHUNG DRUG, PHRENG
BSKOR GSUM, DRIL BU'I GZHUNG CHUNG GSUM, L'U AI PA'I RGYA
GZHUNG, MDO BSRE,

MDOR BYAS, DKYIL CHOG NYI SHU PA, RNAM BZHAG RIM PA, GSANG
'DUS RIM LNGA, SGRUB THABS RGYA MTSO DANG, BA RI BRGYA RTZA'I
RGYA GZHUNG, SNAR THANG BRGYA RTZA'I RANG GZHUNG, BKA' GDAMS
PHA CHOS BU CHOS, MA nI BKA' 
@011A *, ,'BUM, THAR RTZE BA'I SGRUB THABS RGYA MTSO DANG CHOS
SPYOD RAB GSAL GSAR RNYING GNYIS SOGS KYI LUNG GNANG, DE
MTSUNGS RVA BSTOD KYI RGYAL BA RIN PO CHE'I GZIMS CHUNG DU
'GREL PA BZHI SBRAGS KYI

BSHAD LUNG ZHAG MA NYI SHU SKOR LA STZAL, GZHAN YANG SBAS DON
KUN GSAL, RIM LNGA GSAL SGRON, BSKYED RIM DNGOS GRUB RGYA
MTSO, 'JIGS BYED BSKYED RIM CHEN MO, 'KHRUL 'KHOR KHAMS GSUM
RNAM RGYAL,

YIG CHUNG YANG CHUNG SOGS KYI LUNG, MGON PO'I BE BUM, RNAM
SRAS BE BUM, BEG TZE'I BE BUM, LHA MO'I LAS GSUM RNAM BZHAG
RNAMS KYI LUNG SOGS ZAB PA DANG RGYA CHE BA'I CHOS KYI RNAM
GRANGS MTHA' YAS PA STZOL BAR

MDZAD DO, ,BLO GROS SPRIN CHEN LTOR BZUNG CHOS KYI CHAR, ,GDUL
BYA'I YID MTSOR PHAB PA'I MOD NYID LA, ,PHAN DANG BDE BA'I
RLABS 'PHRENG G-YO BA'I RTZER, ,BYANG GROL NGANG MO 'BUM GYIS
RTZE DGA' 'DZIN, ,LO DER RGYUD STOD DU

DUS 'KHOR GYI DKYIL THANG GCIG, 'GREL BA BZHI SBRAGS, JA THUG
GSUM, 'GYENG BAL tAM RE PHUL, DGUNG LO RE LNGA PA CHU MO YOS
KYI LOR RVA SGRENG GI BTZUN MA'I DGON PA BSAM GTAN GLING GI
BTZUN MA BRGYAD CUR MANG JA

GCIG, 'GYED BAL tAM RE, MCHOD KONG SUM CU, RVA SGRENG YANG
DGON DANG RTZE NYAG GNYIS LA MANG JA RE DANG 'GYED BAL tAM RE
PHUL, DE NAS BSTAN PA'I SNANG BYED CHEN PO RGYAL SRAS SPRUL
BA'I SKU BSKAL BZANG THUB BSTAN NAS

@011B SPYAN DRANGS PA LTAR LHE KHA 'ON CHOS SDINGS SU BYON,
SPRUL BA'I SKUR BKA' GDAMS GZHUNG DRUG SOGS RGYA GZHUNG LUNG
RGYUN GANG YOD RNAMS DANG, 'GREL BA BZHI SBRAGS KYI BSHAD LUNG
SOGS CHOS BKA' MANG PO PHUL, DE NAS

'ON BKRA SHIS RDO KHA, 'OL KHA CHOS LUNG, GAR PHUG, BSAM GTAN
GLING, RGYA SOG PHU, LHA SDINGS, RGYAL LHA THOG RNAMS SU GNAS
MJAL MDZAD, DE RNAMS SU MANG JA RE DANG 'GYED BAL tAM RE,
RJE'I SKU

BRNYAN RE, MCHOD KONG MTSAN THUB RE 'JOG BA MDZAD, DE NAS TZA
RIR NYE GNAS NGAG DBANG SANGS RGYAS BTANG NAS CI GCAR LA MCHOD
KONG MTSAN THUB DANG, YUL SMAD ZER BA'I BDE MCHOG GNAS RI LA
TING CHE BA BDUN TSAR GCIG

PHUL; SLAR YANG 'ON CHOS SDINGS SU BYON, SHING 'BRUG ZLA BA
BZHI BA'I NANG DU RIN CHEN GLING DU PHEBS, PAn CHEN THAMS CAD
MKHYEN PA'I MCHOG SPRUL BLO BZANG DPAL LDAN BSTAN PA'I NYI MA
PHYOGS LAS RNAM RGYAL KHRIR GSAR DU PHEBS

NYIN BKRA SHIS LHUN PO'I TSOGS CHEN DU MANG JA GCIG GI THEBS
DNGUL SRANG BCO BRGYAD, RDO TSAD BCU BZHIS DGE 'DUN RER 'GYED
BAL tAM RE PHUL, LO DER BDAG KYANG MDO SMAD BKRA SHIS 'KHYIL
NAS RNAM DKAR SGRUB PA'I CHED DU 'ONGS PA

ZLA BA DGU PA'I NANG DU LHA LDAN DU 'BYOR TE, ZLA BA BCU BA'I
NYI SHU SKOR LA RIN CHEN GLING NAS DPAL 'BYOR RAB BRTAN DU
SPYAN DRANGS TE RJE'I GSUNG 'BUM PO TI BCU LHAG, RGYAL BA DGE
'DUN RGYA MTSO'I GSUNG 'BUM, BKA' GDAMS PHA

@012A *, ,CHOS BU CHOS, MA nI BKA' 'BUM, RGYAL BA BSKAL BZANG
RGYA MTSO'I GSUNG 'BUM PO TI BZHI LHAG TZAM, MAN NGAG RIN CHEN
SPUNGS PA SOGS CHOS BKA' MANG DU ZHUS SHING, ZLA BA BCU GNYIS
PA'I

NYI SHU SKOR LA CHOS MTSAMS MDZAD DE, BA RI RNYING BAR PHEBS
NAS THUGS DAM GONG 'PHEL DU BZHUGS, LO DE'I RJES MAR ZLA BA
GNYIS PA'I NANG DU DPAL 'BYOR RAB BRTAN DU GDAN DRANGS NAS ZLA
BA GCIG TZAM BZHUGS SHING, MDO KUN

BTUS, BU STON CHOS 'BYUNG, RNAM BSHAD SNYING PO RGYAN, RNAM
BSHAD THAR LAM GSAL BYED, STONG THUN SKAL BZANG MIG 'BYED SOGS
'DOD CHOS MANG DU ZHUS, LO DE'I ZLA BA BCU GCIG PA'I NANG DU
BRAG G-YAB SPRUL PA'I SKU

CHE TSANG NAS ZHUS NGOR BSTAN RGYAS GLING DU, BRAG G-YAB SPRUL
PA'I SKU RIN PO CHE DANG DUNG DKAR SPRUL SKU, DBON PO DKON
MCHOG RDO RJE'I SKU SKYE, RMOG LCOG SPRUL SKU, SA SKYA BKRA
SHIS CHOS SDE'I SPRUL SKU SOGS DANG, SER 'BRAS

KYI DGE BSHES KHA SHAS DANG BCAS DON GNYER BA BRGYA DANG DRUG
CU SKOR LA ZLA BA DE'I NYI SHU BRGYAD NAS MGO BRTZAMS TE BKA'
'GYUR GYI LUNG GNANG BAR ME RTA ZLA BA GNYIS PA NYIS BRTZEGS
KYI ZLA BA PHYI MA'I NANG DU RDZOGS PAR GRUB STE RGYAL BA'I
GSUNG RAB

RIN PO CHE MI NUB PA'I RGYAL MTSAN DU GYUR, SA GA ZLA BA'I
NANG DU SER RA PHEBS NAS BYES GRVA TSANG GI 'DU KHANG PHUG TU
BLA MA BYAMS PAS BZHENGS PA'I STON PA, RJE TZONG KHA PA, 'OD
DPAG MED RNAMS KYI SKU BRNYAN DANG, NYE SRAS BRGYAD,

@012B RTA MGRIN, PHYAG RDOR RNAMS KYI GTZO BO GSUM GYI ZHAL
GSER LA GSER SRANG GSUM GSUM DANG, 'KHOR RNAMS KYI ZHAL GSER
LA GSER SRANG GANG BCAS GSER SRANG NYI SHU RTZA GCIG GIS ZHAL
GSER GSOL, SE RA CHOS SDINGS KYI

RGYUD KHANG NANG DU RAS BSE LAS RJE RIN PO CHE'I SNANG BRNYAN
MI TSAD TZAM BZHENGS, DBU ZHVA GOS BER DANG BCAS PA PHUL,
G-YAS SU GSER DNGUL 'DRES MA LAS BZHENGS PA'I PHAL PO CHE PO
TI DRUG, G-YON DU BRGYAD STONG PA DANG YUM GYI

DBU DUM BCAS 'JOG PAR MDZAD, ZLA BA LNGA BA'I NANG DU BDAG GIS
BRAG G-YAB SPRUL PA'I SKU SOGS LA CHOS BKA' CI RIGS PHUL SKABS
LHA LDAN DU BYON NAS SGRUB THABS BRGYA RTZA'I RJES GNANG, KRi
YA SA MUTZTSA, DPAG BSAM 'KHRI

SHING GI LUNG SOGS GSAN, BDAG GIS KYANG BRGYAD STONG PA, 'DUL
t'IKA RIN CHEN PHRENG BA, SKYID SHOD ZHABS DRUNG GI GSUNG 'BUM
RNAMS KYI LUNG ZHUS, BDAG LA'ANG GSER SKU CHE CHUNG SUM CU SO
GNYIS, BKA' GDAMS MCHOD

RTEN LNGA, BYAMS CHEN GSAR BZHENGS KYI ZHAL 'DEBS SU GSER
SRANG BCU, G-YU DANG G-YU'I PHRA RGYAN BCAS MANG TZAM GNANG,
LO DER LHO BRAG GRO BO LUNG GI MAR PA'I DGU THOG KHANG LA GSER
ZANGS KYI DBU RGYAN, BLA BRE, NA BZA',

'DU KHANG GI NANG GI STENG THAMS CAD KHEBS PA'I RAS KHRA'I BLA
BRE, MAR PA'I MDUN DU RGYA TING CHE BA BDUN TSAR GCIG GIS
MTSON BDUN TSAR LNGA BCAS PHUL, DVAGS PO GRVA TSANG DU MKHAN
CHEN NGAG DBANG GRAGS PA'I GSUNG 'BUM PO TA

@013A *, ,GSUM DRIS NAS 'JOG PA GNANG, DGE 'DUN SUM BRGYA DANG
SUM CU SKOR LA MANG JA NYI MA GNYIS DANG 'GYED BAL tAM RE, NYI
MTHAR GRVA TSANG DU 'JAM DBYANGS SHES RAB SBYIN PA'I MTSAN
NYID KYI PO TI GSUM

BRIS NAS BZHAG STE DGE 'DUN BRGYA DANG BRGYAD CUR MANG JA GSUM
DANG 'GYED BAL tAM RE BTANG, RGYAL RONG NAM MKHA' LHUN GRUB
KYI GSUNG 'BUM POTA GCIG BRIS PA SER SMAD RGYAL RONG KHAM TSAN
DU BZHAG NAS 'GYED BAL tAM RE PHUL,

PHUR BU LCOG SPRUL SKU'I SMON LAM MTSAN BTAGS KYI ZHAL 'DEBS
SU RGYA DNGUL RTA RMIG MA GCIG, JA 'KHOR DRUG BZHI, 'BRAS
LTANG GCIG BCAS 'BUL BA MDZAD, ZLA BA BDUN PA'I NANG DU RGYUD
SMAD LA JA THUG NYIN

'KHYONGS, 'GYED BAL tAM RE, SGO MANG DPON SLOB BSKAL BZANG
DNGOS GRUB KYI RIGS GRVA'I SKABS SU MANG JA GNYIS, RDO TSANG
DGUS 'GYED PHYED BRGYAD RE PHUL, GONG DU MA SMOS SHING LO
TSIGS SNGA PHYI MI GSAL BA'I RTEN

BZHENGS DANG GTONG SGO SOGS JI LTAR MDZAD PA'I TSUL NI, 'BRAS
SPUNGS TSOGS CHEN LA MANG JA SNGA PHYIR BDUN, PHUR BU LCOG TU
SNGA PHYIR BAL tAM RE'I 'GYED TSAR GNYIS, RI BO DGE 'PHEL DU
BAL tAM RE, SER 'BRAS DGE

GSUM GYI LHO BA KHAM TSAN DANG NYAG RE KHAM TSAN RNAMS LA BAL
tAM RE'I 'GYED LAN BZHI, CHAB MDO LA SNGA PHYIR SGRUB MCHOD PA
RGYANG LA KA RGYAN CHA RE, BDE MCHOG, GSANG 'DUS, DUS 'KHOR,
'KHOR CHEN BZHI LA DNGUL

@013B SRANG SUM CU RE ZIN PA'I BLA BRE RE PHUL, CHAB MDO'I
DGON PA DGE LUGS PA BZHI, SA SKYA BA GCIG DANG BCAS PA LA,
RIGS GSUM MGON PO, DON YOD ZHAGS PA RNAMS KYI SKU KHA BTAGS LA
BAR BTAB PA 'DOM BCU

GNYIS RE YOD PA, CHAB MDO'I LHA CHEN BDUN LA 'DOM DGU RE YONG
PA'I SNYAN SHAL RE, RTZA BA SHES RAB, MNGON RTOGS RGYAN, RGYUD
BLA MA GSUM GYI GZHUNG 'DON PA LA 'GYED THEBS SU DNGUL RTA
RMIG MA GCIG, BRAG G-YAB

BYAMS MDUN DANG, DBYEN BZLUMS DGON GNYIS LA RGYAL MTSAN CHE BA
RE, DGON PA SNGA MA LA GRVA BA DGU BRGYA DANG, PHYI MA LA
STONG LHAG YOD PAR MANG JA RE DANG KHA BTAGS RE'I 'GYED, BYAMS
MDUN GYI LHA CHEN DANG, DBYEN

BZLUMS KYI SKU GDUNG MCHOD RTEN GNYIS LA SNYAN SHAL DAR MTSON
SNA LNGA RE PHUL, GSER BTUL MA SRANG LNGA BCU THAM PA DANG,
BRAG G-YAB SPRUL SKU CHE TSAD NAS DNGUL BTUL MA SRANG BRGYA
THAM PAS, RJE RIN PO CHE, RGYAL TSAB, MKHAS

GRUB; 'DUL 'DZIN, DGE 'DUN GRUB RNAMS KYI GSUNG 'BUM BZHENGS
NAS GRUB 'PHRAL BRAG G-YAB DBYEN BZLUMS DGON DU 'JOG RGYU'I
ZHAL BKOD MDZAD, 'BRAS KLU 'BUM, CHAS PA, BLO GLING PO KHANG,
SE RA RGYAL RONG,

BKRAS LHUN PA SO KHAM TSAN, RGYAL MTSAN MTHON PO RNYING BA,
DGA' LDAN BRA NYE, DGA' LDAN SOG PA, KHRI GLING YAG PA'I SGRUB
PHUG RNAMS LA RJE'I SKUN BZA' DANG BCAS PA RE RE PHUL, KHYUNG
BO DKAR NAG SER GSUM, NAGS

@014A *, ,SHOD; DKAR SHONG, MNGA' RIS DPE THUB, KHRIG SE DGON,
SHEL DKAR, MTSO 'GRAM GLING, RGYAL SHOD BCAS KYI DGE LUGS PA'I
DGON PA RNAMS SU KHA BTAGS NYIS STONG LNGA BRGYA

LHAG TZAM LA RIGS GSUM MGON PO'I SKU PAR BTAB NAS PHUL, GZHAN
YANG GNAS BRTAN BCU DRUG, GRUB THOB BRGYAD CU, RGYAN DRUG
MCHOG GNYIS, BDE BA CAN GYI ZHING BKOD KYI PAR BTAB PA BCAS
GONG GSAL DANG KHYON

BSDOMS KHA BTAGS KHRI PHRAG GCIG LHAG TZAM SONG BAS MTSON BLOR
MI SHONG BA'I RNAM DKAR RLABS PO CHE SGRUB PAR MDZAD DO, ,PHAL
PA'I 'GRO RNAMS SDUG BSNGAL RANG BZHIN DU, ,SBYOR BA'I ZANG
ZING BDOG PA'I DNGOS PO GANG, ,

KHYOD LA DON GNYIS LHUN GRUB BDE BA MCHOG ,SGRUB PA'I THABS SU
GYUR 'DI AEM MTSAR, ,MNAL LTAS BYUNG BA'I TSUL NI, KLONG RDOL
DU BZHUGS SKABS MNAL LAM DU, BLA MA BYAMS PA RIN PO CHE SPANG
RI ME TOG CAN ZHIG

GI STENG DU BZHUGS 'DUG PA'I ZHAL NAS, KHYED RANG YAR SHOG
DANG KHYED KYI SKYE BA SNGA MA NGAS BSHAD PAR BYA GSUNG BA
LTAR MDUN DU PHYIN PAS RGYA GAR GYI GRONG KHYER LHAS BRTAN
DANG, SH'AKYA LEGS PAR RAB SAD KHYED KYIS AE SHES ZHES

GSUNG BAR SHES ZHUS PAS, KHYED RANG DE'I BU MO BUM CHUNG BYA
BA'I BU YIN, BU MO DE DA LTA NGA'I MA BKRA SHIS MTSO'I SKYE BA
SNGON MA YIN, DE'I SKABS SU 'BREL BA'I DBANG GIS DA LTA KHYED
KYIS NGA LA CHOS NYAN RGYU BYUNG BA YIN GSUNG

@014B ZHIG RMIS, YANG GNAS DER MTSAN MO ZHIG ZE'U LHA KHANG
CHEN PO ZHIG GI NANG STENG DU PAn CHEN BLO BZANG DPAL LDAN YE
SHES DANG, DE'I 'OG GI BANG RIM ZHIG TU BLA MA RANG NYID KYANG
BZHUGS 'DUG PAR, PAn CHEN RIN PO CHE NAS

DGYES PA'I NYAMS MDZAD PA RMIS, DE NAS BZUNG STE DGE SBYOR LA
THUGS SPRO BA CHEN PO BYUNG, RIN CHEN GLING DU BZHUGS SKABS
MNAL LAM DU, DKYIL 'KHOR CHEN PO GCIG GIS NAM MKHA'I KHAMS
THAMS CAD KHYAB 'DUG

PAR PHYOGS GZHAN RNAMS GSAL YANG, BYANG NGOS MI GSAL BAR YOD
PA LA, DKYIL 'KHOR DE'I DBUS SU PADMA SAm BHA WA, G-YAS SU
RGYAL TSAB RJE, G-YON DU MKHAS GRUB RJE BZHUGS 'DUG, RGYAL
TSAB RJE'I DBU ZHVA

THAD DRANG DU MNABS SHING, MKHAS GRUB RJE'I DBU ZHVA LEB 'JOG
MDZAD NAS MNABS YOD PA ZHIG RMIS, YANG LHO BRAG SRAS MKHAR DGU
THOG GI NANG DU ZHAG GSUM BZHUGS PA'I NUB CIG MNAL LAM DU
SPANG RI ZHIG GI STENG NA RGYAL BA

BSKAL BZANG RGYA MTSO BZHUGS 'DUG BA'I ZHAL NAS, KHYED RANG
GIS LO GSUM PHYOGS GSUM THONGS LA PHYAG CHEN SGOMS SHIG CES
BKA' PHEBS PA ZHIG RMIS, DE'I DON BZHIN DU RIN CHEN GLING DU
LO GSUM PHYOGS GSUM GNANG,

NGES MTSON GSANG BA'I RNAM PAR THAR PA NGO MTSAR BA CHES MANG
BAR YOD PA'I TSOD DU SNANG YANG, GRUB DBANG RANG NYID YON TAN
MTHA' DAG BUM NANG GI MAR ME LTAR SBED PAR MDZAD PAS MA 'TSAL
ZHING 'DIR MDOR BSDUS TZAM SMOS PA YIN

@015A *, ,NO; ;RJE 'DI NYID LA CHOS KYI BKA' DRIN ZHUS PA'I
SLOB MA'ANG, BA SO RJE DRUNG SPRUL PA'I SKU YE SHES BSTAN PA'I
MGON PO, BRAG G-YAB CHE TSANG SPRUL SKU DPAL LDAN BSTAN PA
RGYAL MTSAN,

CHUNG TSANG SPRUL SKU BSKAL BZANG THUB BSTAN, RGYAL SRAS SPRUL
SKU BSKAL BZANG THUB BSTAN 'JIGS MED RGYA MTSO, PHUR BU LCOG
GI SPRUL SKU BLO BZANG BYAMS PA, STONG 'KHOR SPRUL SKU, KHRI
CHEN DGE 'DUN PHUN TSOGS

KYI SPRUL SKU DKON MCHOG BSTAN PA'I SGRON MA, KHRI CHEN DPAL
LDAN GRAGS PA'I SPRUL SKU, STAG PHU SPRUL SKU, MU LI SPRUL
SKU, STAG LUNG SPRUL SKU, SMAR KHAMS 'OD ZER SPRUL SKU, DUS
'KHOR PAndI TA'I SPRUL SKU,

KLU SGRUB SPRUL SKU, 'BA' LA KHA SPRUL SKU, HAR CHIN THO YON,
KON TUNG ZHABS DRUNG, THO'U BKVAN ZHABS DRUNG, HAR CHIN ZHABS
DRUNG SOGS 'GRO 'DREN DU GYUR PA'I SPRUL SKU SKU SKYE SOGS
DANG, RGYUD SMAD MKHAN

PO BLO BZANG BKRA SHIS, SGO MANG DPON SLOB NGAG DBANG DGE LEGS
DANG BSKAL BZANG DNGOS GRUB GNYIS, BLO GLING DPON SLOB LHO PA
MTHA' YAS, SE RA BYES DPON SLOB SGOM SDE LHA DBANG RGYA MTSO
DANG BLO BZANG 'JAM DBYANGS

GNYIS, SE RA SMAD DPON SLOB RGYAL THANG BLO BZANG THUGS RJE,
SHAG SKOR DPON SLOB LHUN GRUB RGYA MTSO, RGYAL BA DPON SLOB CO
NE PA BSTAN 'DZIN CHOS BZANG DANG BSTAN SKYONG GNYIS, 'DUL BA
DPON SLOB CHOS DANG, SNGAGS

@015B PA DPON SLOB BSKAL BZANG KLU SGRUB, RME RU DPON SLOB
SOGS GRVA TSANG KHAG GI DPON SLOB RNAMS DANG, RTZE THANG MKHAN
PO BLO BZANG BSOD NAMS, RGYAL MKHAN PO RGYAL MTSAN SENG GE,
SNYE MO RGYAL BYED TSAL MKHAN PO SOGS

MKHAN PO RNAMS DANG, RVA BA STOD DGE BSHES YAR 'PHEL, MNGA'
RIS DGE BSHES THOGS MED, DGE BSHES 'OD ZER RGYA MTSO, DGE
BSHES GZIMS KHANG CHOS MDZAD SOGS DGE BSHES MANG BA DANG,
GZHAN YANG SER

'BRAS DGE GSUM, RGYUD STOD SMAD, RVA BA STOD, RME RU BZHI SDE
SOGS KYI BLA MA SKU SKYE, DBON CHOS MDZAD SOGS THAR PA DON
GNYER BA'I TSOGS BGRANG DU YAS PA MCHIS SO, ,RJE 'DI NYID DMAN
CHA BZUNG ZHING 'JIG RTEN GYI NGO

'DZIN SOGS MI MDZAD PA DANG, RNYED BKUR SOGS LA GTAN NAS MI
DGYES PA'I DBANG GIS DRAG ZHAN THAMS CAD KYIS GUS 'DUD LHUR
BLANGS PA'I TSUL NI, GONG MA BDAG PO CHEN PO'I SKU TSAB AA LI
HA LI'U AAM BAN GYIS DAD PA

DANG GUS PAS ZHABS TOG BSNYEN BKUR MDZAD CING, BOD KYI MI CHEN
YANG BKA' BZHI GUNG PAndI TA YAB SRAS, BKA' BLON THON PA YANG
SRAS, BKA' BLON JA SAG BLA MA SKAL BZANG RNAM RGYAL, SKU MDUN
DAR HAN MKHAN PO

SKAL BZANG YON TAN, RGYAL MCHOG GONG MA'I SKU TSA RJE DRUNG
SKAL BZANG BSTAN 'DZIN RNAM RGYAL, RGYAL MCHOG DAM PA'I AA KHU
AA CHI THU MKHAN PO BLO BZANG PHUN TSOGS, SKU MCHED RJE DRUNG
RNAM GNYIS, SKU MDUN DAR HAN 
@016A *, ,MKHAN PO BLO BZANG DGE LEGS, MCHOD DPON SDE DRUG
MKHAN PO BLO BZANG RNAM RGYAL, RGYAL YUM BLO BZANG SGROL MA,
SHANGS BKRA SHIS RTZE'I SDE PA TSE DBANG, KHAMS BRAG G-YAB
PHYAG

MDZOD BSOD NAMS DON GRUB, SNYE THANG BDE SKYID GLING PA DNGOS
GRUB RAB BRTAN SOGS MI DRAG GI RIGS DANG, GZHAN YANG PO TA
LA'I RTZE DRUNG SHOD DRUNG, LHA LDAN GYI SKYE BO PHO MO MTHA'
YAS PAS GUS 'DUD LHUR BLANGS TE ZHABS TOG

DANG BSNYEN BKUR TSUL BZHIN DU SGRUB PAR MDZAD DO, ,DE DAG NI
CHE LONG TZAM BRJOD PA STE, NGO MTSAR BA'I RNAM PAR THAR PA
MTHA' YAS PA NI BRJOD PAR MI NUS PAS 'DIR MA BRIS SO, ,DE LTAR
GRUB PA'I DBANG PHYUG 'DI NYID

DA LTA YANG BKA' GDAMS PA'I DGE BA'I BSHES GNYEN RNAMS KYI
RNAM PAR THAR PA LHUR LEN PA'I SGO NAS BSHAD SGRUB ZUNG 'BREL
GYI MDZAD PA RMAD DU BYUNG BAS RGYAL BA'I BSTAN PA RIN PO CHE
GSAL BAR MDZAD BZHIN DBEN GNAS RIN CHEN

GLING DU ZHABS PAD BRTAN PAR 'TSO ZHING GZHES PA 'DI LAGS SO,
,SMRAS PA, SPANGS DANG RTOGS PA'I DBANG PHYUG NYID GYUR PA'I,
,SAR GNAS SNYING STOBS LDAN PA'I RGYAL SRAS ZHIG ,DUS MTHAR
BSTAN LA DGE LEGS SBYIN

PA'I PHYIR, ,BSHES GNYEN TSUL GYIS ROL GANG AE MA BSNGAGS,
,NGES 'BYUNG BSAM PA'I RAL GRI GDENGS PA YIS, ,MI BZAD 'DOD
YON 'CHING BA KUN BCAD DE, ,GTAN BDE'I GO 'PHANG SGRUB LA RAB
DGYES PA, ,KHYOD

@016B KYI GSANG GSUM MDZAD PA'I NGO MTSAR GTAM, ,MGRIN PA'I
PAD MTSO DBYANGS CAN NGANG MO DANG, ,RTAG TU 'GROGS PA'I RTZE
DGA' LHUR LEN RNAMS, ,JI BZHIN BRJOD PAR NUS MIN 'ON KYANG NI,
,DAD LDAN RJES SU BZUNG

PHYIR NGAS 'DI BRTZAMS, ,BLA MA MCHOG GI BKA' DRIN PHUNG PO'I
KHUR, ,MOS GUS PHRAG PAR LCI BA'I DON GNYER RNAMS, ,PAD DKAR
TSAL DU RKANG DRUG GZHON NU BZHIN, ,SPRO BA CHEN POS TSUL 'DIR
'JUG PAR GYIS, ,DGE

BAS LUS CAN YID KYI RDZING BU GANG, ,SKYON RTOG RDUL GYI RNYOG
PA MI 'DZIN CING, ,YON TAN GZA' SKAR GZUGS BRNYAN GSAL BA YIS,
,BYANG CHEN DGA' STON MCHOG LA ROL GYUR CIG, ,,CES LUNG DANG
RTOGS PA'I YON TAN

MTHA' YAS PA LA MNGA' BRNYES SHING DBEN PA'I GNAS SU SGRUB PA
SNYING POR MDZAD PA'I DPAL LDAN BLA MA DAM PA KUN SPANGS CHEN
PO NGAG DBANG BLO BZANG DPAL BZANG PO'I RNAM PAR THAR PA DAD
PA'I MYU GU ZHES BYA BA 'DI NI, RNAM DKAR GYI LAM LA SNYING
STOBS KYI 'JUG PA YANGS PA'I SNYE BAD BDE SKYID GLING PA GONG
DKAR RDZONG

DPON DNGOS GRUB RAB BRTAN GYIS BSKUL NGOR, ^ 'JAM DBYANGS
BZHAD PA DKON MCHOG 'JIGS MED DBANG POS LHA LDAN NOR 'DZIN
DGA' TSAL DU GUS PA CHEN POS SBYAR BA'I YI GE PA NI RAB 'BYAMS
PA 'JIGS MED DPAL 'BYOR RO,, ,,