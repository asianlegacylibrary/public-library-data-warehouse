@419A *, ,BCOM LDAN 'DAS MI 'KHRUGS PA'I SNANG BRNYAN LHA MI'I GTZUG RGYAN GYI DKAR CHAG MNGON DGA'I GNAS LA 'GOD BYED LHA YI ROL MO ZHES BYA BA BZHUGS SO, ,

@420A #, ,AOm SVA STI PRANYDZA BHYA: CHOS DBYINGS YE SHES AINDRA N'I LA'I KHAMS, ,BZHU BLUGS MTSAN DPE RAB GSAL GZUGS KYI SKU, ,MNGON DGA'I ZHING MGON SPOS

GLANG BA GLANG SPOS, ,'KHOR TSOGS BCAS LA GUS PAS PHYAG BGYID DO, ,RMAD BYUNG BYAMS DANG BRTZE BA'I DBANG GYUR PAS, ,ZANG ZING MED PAR ZAB RGYAS CHOS TSUL KUN, ,LHUG PAR

STZOL LA NGAL BA LHUR BZHES PA, ,BDAG GI 'DREN PA MTSUNGS MED GANG DE YI, ,DRANG DON BSAG SBYANG CHED DMIGS LHA DANG MI'I, ,STON PA BLA MED MI BSKYOD MGON PO YI, ,SNANG

BRNYAN DPAG BSAM 'KHRUNGS TSUL LAS BRTZAMS PA'I, ,MNGON PAR DGA' BA'I BYUNG BA 'DI SKAD GLENG, ,DE'ANG MDO SDE RIN PO CHE LAS, DES ZIN PA NI BSKAL BA BYE BA DPAG TU MED

@421A #, ,PAR NGAN 'GROR 'KHYAMS PAR 'GYUR PA'I LAS RNAMS TSE 'DIR RIMS LA SOGS PA'AM MU GE LA SOGS PA LUS DANG SEMS LA GNOD PA BYUNG BAS BYANG BAR 'GYUR TE,

THA NA BRGYAD BKAG GAM RMI LAM TZAM GYIS KYANG BYANG BAR 'GYUR RO, ,DES SANGS RGYAS BYE BA DPAG TU MED PA LA DGE BA'I RTZA BA BSKYED PA SBYIN PA 'AM MCHOD PA 'AM BSLAB PA BZUNG BA LAS BYUNG BA RNAMS

SNGA DRO GCIG GIS ZIL GYIS GNON TO, ,BLA MA LA BSNYEN BKUR BYED PA NI YON TAN BSAM GYIS MI KHYAB PA DANG LDAN PA'O, ,SANGS RGYAS KYI YON TAN RNAM PAR 'PHRUL BA DPAG TU MED PA THAMS

CAD KYANG 'DI LAS BYUNG BAR LTA'O, ,DES NA SANGS RGYAS LA BYA BA LTAR BLA MA LA BSTEN PA DANG BSNYEN PA DANG BSNYEN BKUR BYA'O, ,ZHES GSUNGS PA DANG, RIM LNGA LAS, MCHOD PA

@422B THAMS CAD YONGS SPANGS NAS, ,BLA MA MCHOD PA YANG DAG BRTZOMS, ,ZHES GZHAN GANG LAS KYANG BLA MA MCHOD PA BSOD NAMS KYI 'GYUR CHE BAR MDO DANG RGYUD SDE'I DGONGS PA LTAR PAn GRUB MTHA' DAG GIS MGRIN GCIG TU

BSNGAGS SHING, SPYAN SNGA BLO GROS RGYAL MTSAN GYIS KYANG, RTEN BZHENGS DANG GSON SHING SOGS LA CHER GTONG NUS, BLA MA'I PHYOGS SU GTONG MI NUS PA NI MA GO BA BLUN PA DANG, GANG LAS KYANG BLA MA'I PHYOGS SU GTONG BA

LHAG PAR RTOGS PA NI MKHAS PA YIN TE, GSON SHID SOGS MA BYAS PA LA NYES LTUNG MA GSUNGS, BLA MA'I PHYOGS SU MA BTANG NA NYES LTUNG CHER 'ONG ZHING MI GTONG BA'I THABS MED, BTANG NA PHAN YON GZHAN PAS LHAG PAR CHE,

MA BTANG NA NYES SKYON GZHAN LAS CHE BAR GSUNGS PA NI GDAMS PA'I MTHIL PHYUNG BA'I LEGS BSHAD PHUL DU BYUNG BAR SNANG, DER MA ZAD MI 'KHRUGS PA'I ZHING BKOD KYI MDO LAS, DE BZHIN GSHEGS PA MI 'KHRUGS PA'I SKU GLANG PO

CHE'I KHRI PADMA'I GDAN LA BZHUGS PA'I BKOD PA STOD BYED DU BCUG NA SANGS RGYAS KYI ZHING 'JIG RTEN GYI KHAMS MNGON PAR DGA' BA DE NYID DU SKYE BA SOGS KYI PHAN YON TSAD MED BSAM GYIS MI KHYAB PA BKA' STZAL BA MTHONG ZHING THOS

PAS YID DRANGS TE 'DI SNANG CHOS BRGYAD KYI SPROS PA SMYON PA'I SPYOD PA 'AM MCHIL MA'I THAL BA LTAR SNYING PO MED PAR GZIGS TE DBEN PA'I RI SUL DU 'DOD CHUNG CHOG SHES SOGS 'PHAGS PA'I RIGS BZHI LA GNAS NAS SGRUB PA'I

@423A *, ,RGYAL MTSAN BTZUGS PAR MDZAD DE GRUB PA'I GO 'PHANG MTHON POR GSHEGS PA BKA' GDAMS BSTAN PA'I SNANG BYED MTSUNGS ZLA MA MCHIS PA RJE BTZUN BLA MA SGOM CHEN NGAG DBANG SBYIN PA DPAL BZANG PO'I

SKU'I BSAGS SBYANGS SAM DGONGS PA BDE BLAG TU RDZOGS THABS DANG SKU DRIN BSAB PA'I MTSON BYED DU DMIGS RIN CHEN GSUM PA LAS RGYAL BA MI 'KHRUGS PA'I SNANG BRNYAN LONGS SKU'I RNAM PA CAN LTA BAS CHOG MI SHES PA MTHONG BA TZAM

GYIS KYANG SANGS RGYAS KYI SMON LAM DANG THUGS RJE'I SHUGS KYIS MNGON MTHO NGES LEGS KYI SA BON BSKRUN NGES PA THIG TSAD DANG BZO BKOD PHUL DU BYUNG BA GSER ZANGS KYI BZHUGS KHRI RGYAB YOL DANG BCAS BSOD NAMS KUN SDUD GLING GI

RTEN GTZO JO BO MAH'A MU NI DANG DPANGS TSAD MNYAM PA 'DI BZHIN KHYU MCHOG CES PA LCAGS MO SBRUL LO'I ZLA 5 TSES 17 NAS BZO GRA'I DBU TSUGS TE LEGS PAR BZHENGS PA'I NANG BZHUGS KYI RIM PA NI, BSTAN PA SPYI'I BYIN RLABS RTEN LA,

SANGS RGYAS 'OD SRUNGS KYI 'PHEL GDUNG, DE BZHIN GSHEGS PA'I TSEMS LAS 'KHRUNGS PA'I 'PHEL GDUNG, DGE MTSAN SPRUL BA'I SKU NAS GNANG BA'I 'PHEL GDUNG, BYANG CHUB KYI SHING SOGS DANG, BKA' GDAMS

RIN PO CHE'I BYIN RLABS RTEN GYI SKOR LA, JO BO AA TI SHE'I SNAM SBYAR, 'BROM STON PA'I DBU LO'I RTEN 'DAM, DGE BSHES PO TO PA'I SKU CHOS SOGS, MNYAM MED RI BO DGE LDAN PA'I BYIN RLABS RTEN GYI SKOR LA, RGYAL BA BTZONG

@424B KHA PA YAB SRAS GSUM GYI DBU LO NA BZA', THAMS CAD MKHYEN PA DGE 'DUN GRUB PA NAS BZUNG RGYAL DBANG RIM BYON DGU, DBEN SA PA SOGS PAn CHEN SKU PHRENG LNGA'I DBU LO NA BZA' SPUR TSVA, RJE BTZUN BLA MA DMIGS PA

MED PA'I THUGS RJE CHEN PO DANG LDAN PA THAMS CAD MKHYEN PA LCANG SKYA ROL PA'I RDO RJE SOGS NGOS KYI RIGS BDAG DU MA'I GDUNG THAL, DBU LO SOGS, GZHAN YANG, SA SKYA, RNYING MA, DVAGS SHANGS SOGS GRUB MTHA' RIS MED KYI

BYIN RTEN RNAM GRANGS CHES MANG BA, SMRI TI'I PHYAG TSVA 'KHRUL MED GCIG ,MI 'KHRUGS PA'I PHYAG TSVA BRGYA PHRAG BCU, MTSAL BAR 'BUM PHRAG GNYIS, 'DOD LHA SNA TSOGS 'BUM PHRAG GNYIS DANG DGU KHRI DRUG STONG DGU BRGYA,

LCAGS SBRUL LO DGE SLONG BLO BZANG SHES RAB KYI MDUN DU GNANG BA'I RDO RJE 'CHANG DKON MCHOG BSTAN PA'I SGRON ME'I PHYAG DRIL RDOR BCAS, HE RU KA: DPAL RJE BTZUN DAM PA'I PHYAG TSVA MGON DKAR BZHUGS YOD PA'I GTER

SGROM, GTZO BOR CHOS SKU'I RING BSREL RGYUD SDE BZHI DANG MDO NAS GSUNGS PA'I GZUNGS SNGAGS LCANG SKYA RDO RJE 'CHANG NGAG DBANG BLO BZANG CHOS LDAN DPAL BZANG POS DAG TER MDZAD PA LTAR GYI GZUNGS BZHUGS RGYAS PA'I LUGS DANG

MTHUN PA SHIN TU MANG BA, MI 'KHRUGS PA'I GZUNGS SPEL TSIG DANG BCAS PA KHRI TSAR, DE'I ZHING BKOD KYI MDO GSER BRIS MA GCIG ,GSUNG RAB KYI GLEGS BAM CHE CHUNG SNA TSOGS, SKYE MCHED BYIN GYIS BRLABS PA'I GZUNGS

@425A *, ,SNGAGS SOGS DAM PA'I PHYAG BZHES JI LTA BA BZHIN 'KHRUL BA MED PAR BSTAR, GNOD SBYIN PHO MO'I 'KHOR LO, RGYA BAL BOD GSUM GYI GNAS CHEN MANG PO'I SA SNA RDO SNA SOGS MDOR NA

GZUNGS 'BUL TSUL PHRA ZHIB MTHA' DAG MA TSANG BA MED PAR GZA' SKAR BZANG PO'I NYIN LEGS PAR BSGRUBS TE YE SHES PA 'JUG PA SOGS KYIS BYIN RLABS KYI GZI 'OD MNGON PAR 'BAR BAR BYAS PA YIN NO, ,DE'ANG DE

BZHIN GSHEGS PA DNGOS SAM, DE'I RING BSREL GYI SNYING PO CAN GYI RTEN DANG, DE DAG BZHUGS PA'I GANDHO LA SOGS ZHIG PA GSO ZHING, RDO THAL BYUG PAS MTSON SRI ZHU BGYIS PA'I 'BRAS BU GNAS SKABS LHA MI'I BDE BA PHUN SUM

TSOGS PA DANG MTHAR THUG MYA NGAN LAS 'DAS PA'I GO 'PHANG BDE BLAG TU THOB PA'I PHYIR RIS SUM CHAD PA'I SHES LDAN RNAMS KYIS BSGRUB BYA KHO NA YIN PAR MA ZAD YUL PHYOGS 'DIR BDE SKYID 'BYUNG MIN RTEN KHYAD PAR CAN 'DI DAG LA

RAG LAS PA YIN KYANG BLANG DOR MI SHES PA DANG, SHES KYANG BSTAN 'GRO'I BDE SKYID KYI RTZA LAG DAM PA 'DI RNAMS SPYI RTA BSGAL RAL DU LUS KYANG JI MI SNYAM PAR BZHAG NAS DE DAG LAS NGED KYI 'DI NI BZANG NGO ZHES GZHAN 'DRID

KYI ZLOS GAR BSGYUR BA CHES MANG BAS GZUR GNAS BLO DANG LDAN PA'I SKYE BO DA LTA BA DANG SLAD NAS 'BYUNG 'GYUR RNAMS RTEN BRTEN PA 'DI DAG GI 'DZIN SPRAS DANG ZHABS TOG LA 'BAD PAR MDZAD NA TSOGS RLABS PO CHE RDZOGS SHING,

@426B SGRIB PA TSAD MED PA 'DAG PAR RGYAL BA SRAS BCAS KYIS MDO SDE MANG POR YANG DANG YANG DU GSUNGS PA LA YID CHES KYI DAD PA BRTAN PO BSKYED NAS PHYAG DANG SKOR BA SOGS DKON MCHOG GI SRI ZHU LA BRTZON PA LHUR LEN

NAS RTEN BZANG THOB PA DON DANG LDAN PAR 'GYUR PA'I THABS DAM PAR 'BAD 'TSAL LO, ,KYE HO 'DI NA 'PHRAL YUN BDE SKYID KYI, ,SROG 'PHROG 'DOD CHEN HA LA NAG PO'I TSAL, ,MNGON PAR 'KHRIGS LA RAB DGA'I

DPAL STER BYED, ,YID 'ONG PUndA RI KAR 'KHRUL BA MANG, ,'BYUNG DKA' 'JIG SLA PHAN NYUNG GNOD MAR GZHI, ,BYA LAM RJES MED 'JA' TSON LTA BU'I NOR, ,DAM PAS BSNGAGS 'OS PHYOGS SU YONGS BTANG BA'I, ,

BSOD NAMS GZUGS GRUB STONG GSUM PHA MTHA' BRGAL, ,'ON TANG KUN RTOG SEMS KYI RANG SNANG TZAM, ,'DU BYAS 'BRAS BU'ANG BYANG CHUB MCHOG NYID DU, ,SMIN PA'I SKAL BZANG STES THOB KYIS MTSON DGE ,YONGS

'DZIN MCHOG DE'I THUGS DGONGS RDZOGS PHYIR BSNGO, ,ZHES BCOM LDAN 'DAS MI 'KHRUGS PA'I SNANG BRNYAN LHA MI'I GTZUG RGYAN GYI DKAR CHAG MNGON DGA'I GNAS LA 'GOD BYED LHA YI ROL MO ZHES BYA BA 'DI YANG, BSOD NAMS DPAL GYIS MNGON PAR

MTHO BA KHE PES THU SA LAG CHI NGAG DBANG, LCAM BDE CHEN MA LHAN RGYAS NAS SA LE SBRAM DANG, PHRA RGYAN SOGS KYI RGYUR DNGUL SRANG LNGA BRGYA BSTABS TE BSKUL BA'I NGOR, 7 BTZUN PA NGAG DBANG BLO BZANG BSTAN PA'I RGYAL MTSAN GYIS CHOS KYI MDUN SA BSOD NAMS KUN SDUD GLING DU YI GER SPEL BA MANGGALAm, ,
