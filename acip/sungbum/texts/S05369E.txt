@001 *, ,RDO RJE DBYINGS KYI 'KHOR SGYUR GYI BSNYEN PA'I RIM PA
SOGS RJE NYID KYIS ZIN BRIS SU GNANG BA BZHUGS SO,,

@001A #, ,RDOR DBYINGS KYI LHAG PA'I LHA'I BSNYEN PA NI, DKYIL
CHOG LTAR YIN LA, 'KHOR SGYUR GYI BSNYEN PA'I RIM PA NI, DANG
POR DKYIL 'KHOR BYED PA'I SAR SLOB DPON SHAR NAS DKYIL 'KHOR LA
PHYOGS

PAR BYAS NAS, CHA GSUM 'BRING PO BTANG STE, DE'ANG RNAL 'BYOR
GSUM GANG RUNG LA GNAS SO, ,DE LA KHRO BO'I RNAL 'BYOR NI, NANG
KHRUS NAS GO BGO BA'I BAR RO, ,RNAL 'BYOR GCIG LDAN NI, SNYING
GA'I BDAG 'JUG DANG

POR GZHI LUS LA RDOR SEMS GCIG PU BSGRUBS, DE LA SGRUB CHEN BCUG
NAS GZHI BYIN RLOB PA LA SOGS DANG, RDOR SEMS DANG SGRUB CHEN LA
RANG RANG GI PHYAG RGYA BZHIS 'DEBS PA TZAM BYED, GZHAN RNAL
'BYOR CHEN

PO DANG 'DRA BA'O, ,RNAL 'BYOR CHEN PO NI DKYIL CHOG JI LTA BA
BZHIN YIN LA, GZHI LUS DANG, LCE LAG BYIN RLAB KYI GONG DU RDOR
SEMS SU BSKYED PA NI KHYAD PAR DER 'DIS LHA BSNYEN LA'ANG RNAL
'BYOR GSUM SHES PAR BYA'O, ,DE DAG

MA GRUB KYANG RUNG STE, DKYIL 'KHOR GYI DBUS SU DRI'I THIG LE ME
TOG DANG BCAS PA DGOD, DE'I MDUN DU TSOM BU'I GA-YAS NAS BRTZAMS
PA'I NYER SPYOD TSAR GCIG BSHAM, DE'I PHYIR GTOR CHUNG GCIG
BSHAM, TSOM BU'I

@002A *, ,GA-YON NAS MGO BZUNG STE, YUNGS KAR SOGS LNGA BSHAM
MO, ,DE NAS MCHOD PA BSANG SBYANG BYIN RLAB BYAS NAS SKYABS 'GRO
SOGS SNGON DU BTANG STE, KHRO BO'I RNAL 'BYOR TZAM BYAS LA, GTOR
MA BSANGS

SBYANGS BYIN GYIS BRLABS, BYIN GYIS BRLAB PA'I SNGAGS RGYAS
MCHOD, SPYAN 'DREN GYI DRIL GSIL LTAR BYAS NAS, SA LA RGYU BA
SOGS LAN GSUM BYA, DE NAS LANGS TE, YUNGS KAR SOGS LNGA GA-YAS
PAS BLANGS NAS DBANG LDAN NAS

BRTZAMS PA'I GA-YAS SKOR BYA ZHING GDON 'BYIN GYI SNGAGS BRJOD
LA DKYIL 'KHOR LA GTOR, NGA BYUNG DANG DRI BZANG GIS GTOR, RJES
SU STAGS BU LA PHYE MA MED PAR BYUG ,DE NAS DBUS DANG DBANG LDAN
SOGS GRVA BZHIR RIN PO CHE

BRDAR TES SBYANG PA'O, ,SA BZUNG BA LA DPAL DANG BSOD NAMS 'PHEL
BA DANG, SA BYIN RLAB DANG, LHA 'BYON PA DANG SA RDO RJER BYA
BA'I PHYIR RGYAN DANG RTEN DANG MCHOD RDZAS KYIS SA BZUNG BA
DANG, DBANG LDAN NAS BRTZAMS PA'I

BA'I CHUS CHAG CHAG GDAB PAR BYA, DE NAS RDOR DRIL THOGS, DKYIL
'KHOR GYI DBUS SU SONG, KHA SHAR DU PHYOGS, TZOG PUR 'DUG STE,
GA-YON DKUR BRTEN, GA-YAS THUGS KAR BZHAG PA'I PHYAG CHEN BCA',
DE'I SPAGS

GCIG BZLA, GA-YAS BA RDO RJE RTZE GSUM PA'I PHYAG RGYA BYAS PA
SA LA GTUGS NAS SNGAGS DANG YIG BRGYA LAN BDUN BZLAS NAS, SA
PHYOGS 'DIR RDOR DBYINGS KYI DKYIL 'KHOR 'DRI BAR BYA'O, ,ZHES
BRJOD DES BZUNG

@002B BA'O, ,DE NAS NYI MA DE NYID DAM, ZHAG GIS CHOD NA SANG
SNGA PAR STEGS BU'I DBUS DANG, SGO SO SOR SGO'I SLOB DPON DANG
BCAS PA'I GDAN BSHAM, DE DAG RE RE'I MDUN DU'ANG NYER SPYOD
CHANG BA RDOR DRIL DANG BCAS PA DANG, SLOB DPON GYI MDUN DU DUNG
CHOS SU DRI

ZHIM PA'I BSANG CHU 'THOR YAB DANG BCAS PA BSHAMS, ,MAL NAS
LANGS PA NA, B'A DA SOGS KYIS SHAR PHYOGS LA PHYAG BYA, SGRUB
KHANG GI PHYIR SONG STE, KHRUS CHUS GNOD SBYIN GYI SNGAGS RGYAS
BSANGS, DA NYID BRJOD CING KHRUS BYA, DE TSE GU GUL

GYI DUD PAS MTHA' SKOR NAS BDUG CING ROL MO DRAG PO BYA, DE NAS
TZOG BUR RTING PA GNYIS LA 'PHONG TSOS BZHAG LA BSDAD, GA-YON
RDO RJE KHU TSUR DU CHU BLUG LA GA-YAS PAS DE NAS BLANGS TE, KHA
SNA, MIG RNA, KHA LAG MGO LTE BA RU BYABS NAS GA-YON PA'I CHU LA

HUB GSUM BYAS TE, KHU TSUR DE'I MA MTHA' GA-YON PA DANG, YA
MTHA' GA-YAS PA'I KHA'I GRVA, PHYI DE NAS SMRA BA BCAD, SGRUB
GROGS DANG BCAS PA SPOS DUD KYI SNA DRANGS TE NANG DU 'ONGS PA
DANG, RANG RANG GI GDAN GYI MDUN DU MNYAM PA'I STABS KYIS LANGS
NAS, KHRO

BO'I KHU TSUR GYIS GA-YON GA-YAS SU LUS BSKOR NAS DBANG LDAN
MTHONG BA'I BAR BLTA'O, ,DE NAS KHANG PA STAN GOS RGYAN DANG
BCAS PA BSANGS NAS GOS SOGS BGO ,SA MA YA STVA ZHES PAS GDAN LA
BSDANG BSANG CHU LA GNOD SBYIN GYI LAS RGYAS GTUGS NAS

DE'I SNGAGS BDUN DANG, RTZE MO'I SNGAGS RGYAS GTUGS NAS BDUN
BZLA'O, ,DE NYID KYI TSE SLOB MA RENG BU'I DUD PAS BDUG ,DE NAS
CHU GTOR LA SHAR NAS DBYANGS BYA BA'AM, MED NA RANG GI BRJOD
NAS, AOm SARBA SA SHO DHA NE SV'A H'A DANG, GNOD SBYIN RTZE MO'I

@003A *, ,SNGAGS KYIS BSANG BA NAS SPRUL PA'I BAR BYA, DE NAS
LHO NAS MCHOD PA BYIN RLABS KYI DBYANGS, RANG RANG GI SO SO'I
SNGAGS RGYAS LAN GSUM GSUM DU BYIN DBAB, DE NAS GAR BSKOR TE
RDOR DRIL LA ME TOG DBUL LA, GA-YON STENG

GA-YAS 'OG TU BSNOL TE BLANGS NAS, GA-YON DKUR BRTEN, GA-YAS PAS
GSOR BA SOGS BYAS LA H'Um LAS RDOR SEMS SU BSKYED, ZHU BA LAS
RDO RJER BLTA, RDO RJE BYIN RLABS KYI DBYANGS NUB NAS BYA, DE
NAS DRIL BU LAG PA GA-YON PA'I MTHIL DU BZHAG NAS, AA

LAS RDO RJE BSNYEMS MAR BSKYED PA SOGS BYAS NAS BYIN GYIS BRLAB
PA'I DBYANGS NAS BYA, DHARM'A: SOGS KYI SNGAGS BRJOD PA NA CUNG
ZAD DGROL, SRID PA NAS ZHE NA'I BAR DU, RDO RJE LTA BA DANG DRIL
BU'I ZHAL SBYAR BA BZUNG, 'DI LTAR NAS GAR BSKOR TSIG THA MA'I
TSE

RDOR SEMS KYI PHYAG CHEN BYAS NAS CUNG ZAD DKROL TE, LEN PA'I
LAG STANGS KYIS BZHAG GO ,DE NAS SKYABS SU 'GRO BA SOGS NAS GO
BGO BA'I BAR BYA'O, ,AOm BADZRA MAH'A KRO DHA R'A DZA SA PA RI
W'A RA BADZRA SA M'A DZA: ZHES PA GCIG LA RDO RJE BSDU BA'I
PHYAG RGYA BYAS NAS SA

GO LA GSUM GTOG ,SPYAN DRANGS PA DANG, AOm BADZRA MAT'A KRE DHA
R'A DZA SA BA RI W'A RA AE HYE HI, PADMA TZANDRA A'A SA NA
TIshthA TU SV'A H'A, ZHES PA DANG, LAG PA GNYIS KYI MTHE BONG
DANG, MTHE'U CHUNG SO SOR SBYAR TE, PAD 'DAB LTAR BYAS LA GDAN
DBUL, NYER SPYOD  

KYIS MCHOD, BSTOD PA LA REGS LNGA'I DRIL STABS BYA, DKYIL 'KHOR
SA GZHI MA'ANG BRJOD, RDOR DRIL DANG BCAS PAS GNAS GZHI DANG
PHYOGS MTSAMS BZHI BSRUNG, DE NAS GA-YON DRIL BU BZHAG PA'AM
BCAS PA GANG RUNG GIS RDO RJE KHU TSUR SNYING GAR

@003B BZHAG NAS BSNUN BSREG NAS LUS BCING BA'I BAR BYA'O, ,HU
LU'I PHYAG RGYA LA PHYI LA BSKOR BA'I PHYAG LEN SNANG NGO, ,DE
NAS MCHOD PA BSANG BA SOGS DKYIL CHOG BZHIN BYA, DMIGS BSAL MED
PA'I MCHOD PA LA RANG GI LHA ZHES PA ME TOG PHOG PA LA BYED
GSUNGS

BADZRA MU: GCIG LA NANG PHYE THAD KAR SE GOL GSUM BYED PA DANG,
BADZRA BANDHA BA DANG DBAB PA BSDU BA RNAMS DANG, LTUNG BA SLONG
BA SDIG PA DRAL BA LA GSUM GSUM BYED PA PHYAG LEN NO, ,TSOGS
RTEN GYI SNGAGS TSAR BA DANG, YANG RDO RJE BSDU BA GCIG BYED,
PHYAG

RGYA CHEN PO NAM MKHA'I PHYOGS NAS BAB CES PAR, DER DUS NAS
MCHOG YIN PA'I BAR LA PHYAG CHEN GYI DRIL GSIL LTAR BYAS NAS BLA
DA SOGS KYIS PHYAG BYED, DE NAS YANG DRIL GSIL SNGAR LTAR DANG,
MA LUS PA NAS GSOL GYI BAR LAN GSUM

BYED DE, BSAM GTAN GYI RIM BSGOM NAS BYA, DKYIL 'KHOR RGYAL
MCHOG BSKYED DE BZHIN GSHEGS PA GANG YIN GYI PHYAG CHEN BCINGS
NAS, GZHAN YI GE JI LTA BA BZHIN BRJOD, BSDU BA DANG PO'I DUS SU
DAM TSIG PA'I RNAM SNANG GI THUGS KAR

RIGS LNGA RE GZHI MA LA 'JOG ,PHYAG RGYA BZHIS RGYAS 'DEBS PA
RTZA BA'I LHA NYID DE 'OG MA LA'ANG NGO, ,SGO DBYE BA NA, H'Um
MDZAD KYI PHYAG RGYA BCAS NAS, H'Um ZHES BRJOD NAS, BDAG NYID
SKAD CIG GIS H'Um MDZAD DU GYUR ZHES BRJOD, PHYAG RGYA DGROL BA

NA, GNAS DE DANG DER SE GOL GSUM GSUM BYA ZHING, SNGAGS SAM
SNYING PO'ANG GSUM GSUM BRJOD, 'DI'I TSE PHYAG RGYA BKROL PA
TZAM YIN, SEMS MA RDO RJE MA SPYI BOR BKROL BA NA GSHEGS PA YIN,
PHYAG RGYA BKROL BA NA BZHI GA DANG, LAS

@004A *, ,RGYAS 'GROL BA YOD KYANG 'DI DAM RGYAS BYED, LHA
BSNYEN GYI TSE, LUS DANG DKYIL 'KHOR GNYIS KAR, 'GOL BAS SEMS MA
BZHI'ANG 'GROL, 'KHOR SGYUR GYI BSNYEN PA'I TSE, DKYIL 'KHOR GYI
LHA NAM MKHAR BZHAG DGOS PAS SEMS

MA BZHI MI DGROL, AOm LAGS AE ZHES SOGS RDO RJE SRUNG PA SOGS
BZHI BSKYED PA'I GNAS BZHI BSRUNG BKRA SHIS BSDUS PA ZHIG BYAS
NAS, MAndAL 'BUL BA SOGS LA 'JUG PA'I TSE YIN NO, ,'DI LHA
BSNYEN LA YIN GYI, BSNYEN PA GZHAN LA DKYIL

CHOG GI MJUG NAS 'BYUNG BA LTAR BYA'O, ,BSNYEN PA GSUM GYI DANG
PO GNYIS LA GZHI LUS GANG YIN DANG, THA MA LA LHA RE RE NAS
BSNYEN PA BYA ZHING 'KHOR SGYUR GYI BSNYEN PA LA, RDOR SEMS KYI
DBANG DU BYAS NAS BZLA'O, ,GSOL GDAB KYI SNGON DA MCHOD PA

BSANG SBYANG BYAS NAS BSTOD MCHOD, BSTOD PA BYED PA DANG, MAndAL
BSHAMS ZIN PA BLANGS TE, LANGS NAS RIGS LNGA'I DRIL STABS BYED
DE NAS GA-YAS SNGON 'GRO'I GZHI BCA' 'JAM PO DRIL GSIL DANG BCAS
PA BYAS LA, MAndAL DBUL, SLOB DPON

GYIS SHAR NAS GA-YAS SU BRTZAM STE BLANGS, DE NAS LANGS TE LHO
BYANG DU BSGRIGS, GA-YAS SNGON 'GRO'I GZHI BCA' 'JAM PO'I GAR
BSKOR BA'I MTHAR MNYAM PA BYAS LA, NGA RGYAL BZUNG, DE NAS
GZHUNG t'IKA DANG DKYIL CHOG LTAR NA, DBUS SU BSDAD

NAS GNAS GZHI BYIN RLABS KYI BAR BYA, DE NAS LANGS NAS DBANG
LDAN NAS GA-YON GA-YAS SU BSKOR BA NA, RKANG PA MNYAM PA DANG
LUS BSKOR BYA, 'GROS BYED, BSDUS PA LAS MI BYED NA, 'DIR KHRO BO
BSGOM PA NAS BYIN GYIS BRLABS PA'I BAR

@004B LA, KHA SHAR DU PHYOGS NA LANGS TE BYA, LANGS NAS BYA BA
NI CHO GA RGYAS PA LA'ANG STE, KHYAD PAR NI DER KHRO BO BSGOM PA
MI DGOS SO, ,DE NAS SLOB DPON DBUS SU BSDAD, PHUR BU RNAMS MDUN
DU SNOD DU NAS BLUG PA'I DBUS DANG MTSAMS SU MA NOR BAR BTZUGS
LA,

BSANGS SBYANGS NAS BSKYED DE, MTHA' YAS NI SER PO ZHAL GSUM
PHYAG GNYIS TING NGE 'DZIN GYI PHYAG RGYA MDZAD PA'O, ,RNAM
RGYAL NI SNGON PO ZHAL GCIG PHYAG BRGYAD PA, DANG PO GNYIS KHAMS
GSUM RNAM RGYAL GYI PHYAG RGYAS RDOR DRIL THUGS KA DANG, DE 'OG

GNYIS MDA' GZHU, DE 'OG GNYIS RDO RJE PADMA BSNAMS PA, GA-YON
BRKYANG GI STABS KYIS DRAG PO DANG GA-YAS BSKUM PAS DBU MA MNAN
PA, 'BAR BA'I PHRENG BA'I 'OD MNGA' BA, ,RIGS LNGA DANG, RIN
CHEN DANG, PADMA DANG, RDO RJE DANG DAR DPYANGS KYI DBANG BSKUR
BA DANG

LDAN PA, RGYAN THAMS CAD KYIS BRGYAN PA'O, ,SPRIN SGRA NI NAG PO
ZHAL BZHI PHYAG BZHI ZHABS DRUG ,GA-YAS GNYIS NA RAL GRI DANG,
DGRA STA, GA-YON GNYIS NA ZHAGS PA DANG GTUN SHING BSNAMS PA'O,
,GSUS PO CHE NI SNGON PO ZHAL GSUM GYI DBUS MA

BZHAD PA, GA-YAS GDANGS PA, GA-YON TSEMS KYIS MA MCHU MNAN PA,
MI BSKYOD PA'I DBU RGYAN CAN, PHYAG DRUG GI GA-YAS RDO RJE BE
CON, RAL GRI MDA', GA-YON SDIGS MDZUB ZHAGS PA DANG BCAS PAS NU
MA THA BA, GZHU 'DZIN PA'O, ,RGYAL BA DMAR PO ZHAL

GSUM GYI DBUS MA BZHAD, GA-YAS LJAGS 'DRIL, GA-YON TSEMS KYIS MA
MCHU MNAN PAS PHYAG BRGYAD KYI GA-YAS RDO RJE DBYUG THO, LCAGS
KYU, MDA', GA-YON SDIGS MDZUB, NU MA, PADMA ZHAGS PA GZHU 'DZIN
PA'O, ,'DI LA YE SHES PA DGUG GZHUG ,

@005A *, ,SOGS BZHI BYED PA'ANG YOD, DE NAS SLOB DPON DBUS SU
K'I L'A YANG BGRANG ZHING BSDAD, SGRUB GROGS RNAMS KYIS RDOR
DRIL THOGS, RDO RJE LA PHUR PA 'DRIL BA LTAR BYA ZHING DBYANGS
BYAS LA BSKOR BA BYA, BZLAS PA ZIN PA DANG,

DBUS SU PHUR BU 'DEBS STANGS BYAS NAS DBANG LDAN GYI 'KHRIS SU
GDAB, DE NAS DBANG LDAN NAS ME SOGS SU GDAB STE, DE'ANG GNAS DE
DANG DER PHUR 'GROS KYIS PHYIN NAS, GA-YON SNGON 'GRO'I GZHI
BCA' DRAG PO DRIL GSIL DANG

BCAS PA RE BYAS NAS, ,'DI RNAMS DMIGS PA TZAM LAS 'DEBS RGYU MED
NA'ANG BYA, PHUR BU MCHOD PA 'DI PA LA MED DO, ,BSANG CHU'I BUM
PA LAS MA ZIN NA, SNGAR LTAR PHYAG RGYA DGROL, SANG NAS RNAL
'BYOR CHEN PO BYA STE, DE'ANG 'DI MAN

CHAD DU, SA BLA'I MCHOD GTOR DANG, SPYANG GZUNG GI CHO GA DAG
BSANG CHU BSGRUB PA RNAMS LAN CIG GIS CHOG PAS MCHOD PA BSANG
SBYANG BYIN RLABS DAM TSIG GSUM BZUNG BA'I BAR BDAG RDZOGS
BYA'O, ,LHA STA GON LA BSANG SBYANG SNGON DU BTANG STE, DANG

SPYIR LTAR GZHAL YAS KHANG GDAN BCAS BSKYED, DE NAS LHA DANG
RANG RANG GI MDUN GYI DBANG LDAN NAS GA-YAS SU BRTZAMS PA'I
DRI'I THIG LE ME TOG DANG BCAS PA SNGAGS KYIS BKOD NAS LHA RE RE
ZHING BSKYED, DE ZIN PA DANG MTHA' MCHOD PAS GRU BZHIR

BSKOR, SHOG SKOR BTANG, GDAN LA 'KHOD NAS DGUG PA SOGS BYA'O,
,GSUM PA BSANG SBYANG NAS PAm LAS PADMA DANG, AA LAS ZLA GDAN
GYI STENG DU BUM PA MTSAN NYID DANG LDAN PAR BSKYED, LHA GSUM
DBUS SU RDOR SEMS, GA-YAS SU GNOD SBYIN,

@005B GA-YON DU ME LTAR 'BAR BA RNAMS CHO GA GSUM LAS BSKYED,
GA-YON PA'I DAM RGYA NI, RDO RJE'I PHYAG RGYA DANG, SNGAGS KYANG
THUN MONG BA'O, ,DE LA DRIL SNGAGS GDAGS LA SGRUB CHOS DANG
PHYAG CHEN RDOR SEMS LTAR DANG, CHOS KYI YI GE NI GSUM GA LA
RANG

RANG GI BSTOD PA RE'ANG BYA, SLOB MAS GZUNGS THAG GTONG BA NA ME
TOG DANG BCAS PAS GAR BSKOR NAS BTANG, SLOB DPON GYIS KYANG GAR
BSKOR BA DANG BCAS PAS BLANGS NAS ME TOG DU MA ZHIG BZUNG, GZHAN
MDUN DU BZHAG STE, DE NAS SGRUB GROGS RNAMS

LA'ANG GZUNGS THAG GTAD, SDUD PA NA MAS RIM GYIS BSDUS NAS YANG
GAR BSKOR TE, SLOB DPON GYIS ME TOG DANG BCAS PAS SLOB MA LA
GTAD, DES KYANG GAR BSKOR NAS BLANGS, DE NAS BUM PAR DUNG CHOS
KYI CHUS MCHOD YON DBUL, ME TOG RE GZHUGS

RENG BUS BDUG GO ,DE NAS GRUB NA SBYIN SREG STA GON DANG, MA
GRUB NA PHYI ROL PA BTANG, DE NAS NANG DU 'ONG BA DANG, SKOR BA
BYED PA PHYAG LEN LA SNANG, BSHAD PA MI 'DUG ,SGRUB CHOS RKYANG
PA YIN NA, BSTOD PA NAS MCHOD YON 'BUL BA'I BAR BYAS NAS

SNYAN GSAN DBAB PA LA 'JUG ,DBANG BSKUR YIN NA 'DI NAS SLOB MA
STA GON LA 'JUG STE, DE'ANG GSOL GDAB DANG, MNYAM PAR GDAMS PA'I
BAR DU DKON MCHOG GSUM LA BDAG SKYABS MCHI SOGS KYIS SDOM PA
BZUNG, RNAL 'BYOR GYI SEMS

BSKYED PA'I TSE DNGOS GZHI LTAR MA BRJOD KYANG CHOG ,GNAS GZHI
BYIN RLABS KYI TSE SEMS MA BZHI'I PHYAG RGYAS GTUG PA DANG, RDO
RJE DANG BCAS PA'I GA-YAS PAS GANG RUNG BYED, MCHOD PA BZHI LAS
MA BSHAD KYANG, DUNG CHOS SU MCHOD YON LAG PA GCIG
@006A *, ,GIS DANG, GCIG GIS BZAD ZHAL BZUNG NAS, RANG GI SNGAGS
KYIS RE RE ZHING DANG, ME TOG DBU DANG, DRI SNYING GAR DBUL,
SPOS ZHAL ZAS MAR MA RNAMS LAG TU SNGAGS BRJOD CING GTAD DO,
,MTHAR ROL MO THUN MONG DU DBUL, SO SHING

SRUNG SKUD KU SHA RNAMS LA GNOD SBYIN GYI SNGAGS KYIS BSANG,
RANG RANG GI SNGAGS KYANG BZLA'O, ,SRUNG SKUD MDUD MTSAMS SU
GA-YON PA'I MTHEB SRIN GYIS MNAN NAS GA-YAS PA LAS CHUS DER REG
PA ZHIG BYA'O, ,KYE BZHIN BZANG ZHES SOGS

SU DKYIL 'KHOR GYI SHAR SGO NAS PHYAG BYED BCUG NAS NANG PAR
ZHES SOGS BRJOD DGOS PAR MNGON NO, ,PHYAG RGYA DKROL BA'I
MTHANG, BKRA SHIS RE BYED PA PHYAG LEN NO, ,DKYIL 'KHOR 'DEGS
PA'I SNGON DU MCHOD BSTOD BSDUS PA ZHIG BYA GRUB NA

NYE REG NAS KYANG NGO, ,DE BAR DU TSOM BU'I DKYIL 'KHOR MI BSHIG
STE, DE NAS BSDU'O, ,DE NAS THIG SKUD RNAMS BSANGS SBYANGS NAS,
CHO GA GSUM MAM SA BON LAS BSKYED STA GON GYI LHA'I THUGS KA NAS
BYUNG BA MA GTOGS, GZHAN YE SHES

PA 'JUG PA DANG DBANG BSKUR BA SOGS MI DGOS SO, ,THIG SKUD RNAMS
KYANG PHYAG LEN LA DBUS DANG PHYOGS BZHIR SNOD SO SOR 'GOD
KYANG, RANG GI LAG TU RIM PA BZHIN BZUNG NAS BSKYED NA 'THAD PAR
SNANG, DE NAS BSGRIL BA'I TSE SNOD DU BZHAG NA

RIM PA BZHIN LAG SDOGS BYAS NAS, DE RE RE NAS GCIG GIS KHYER TE,
SLOB MA'I LAG TU BTANG, SLOB DPON BSDAD NAS SNGAGS GSUM SGRUB
GROGS DANG BCAS PAS BRJOD LA LAN GSUM DANG, DE NAS 'KHOR SGYUR
GYI SNGAGS BRJOD CING, MNYAM

@006B POR SONG SONG BAR DU BSGRIMS NAS GCIG BYA, GA-YAS PAS DRI
BZANG LA SPAGS PA'I RAS KYIS THIG SKUD LA BYUG CING, SATVA H'Um
BRJOD CING LAG SDOGS BYA, RIN PO CHE'I SNOD DRI BZANG BYUGS PA'I
NANG DU BZHAG NAS MCHOD, 'DZIN PA'I RDO RJE BSDAMS

PA NANG BSDAM LA 'DOD PA YOD KYANG, PHYI BSDAM YIN, DKYIL 'KHOR
LA BSANG GTOR BYA BA NAS LANGS TE, RDOR DRIL SKUD PA DANG BCAS
PA THOGS NAS GRVA GNYIS SU SONG NAS, RNAM SNANG GI PHYAG CHEN
BCAS NAS BSGRUB, SGRUB GROGS SPRUL TE, THIG SNA GTAD

ZIN PA DANG, SHAR NUB DRANG POR PHYIN, RDOR SEMS SU BSGYUR, STA
GON GYI LHA LA MCHOD PA LNGAS SHAR NAS, LHO NAS BRGYAD KYIS, NUB
NAS DBYANGS DANG BCAS PA'I GAR GYIS MCHOD, SGRUB GROGS SPRUL
PA'I TSIGS BCAD LA'ANG GRUB NA DBYANGS BYA,

DE NAS YID KYIS PHYAG SNGAGS BRJOD NAS BYA STE, MIG NYI ZLAR
BSKYED NAS THIG 'DEBS PA PHYAG LEN LA SNANG ZHING, CHO GA DANG
MA MTHUN PAS DPYAD DO, ,'DEBS PA'I TSE GA-YAS RDO RJE DANG BCAS
PA'I MTHEB GUNG GNYIS KYIS STENG NAS BZUNG, DE NAS 'OG NAS KHA

GYEN DU BSTAN LA STENG DU GSUM GDAB, 'OG TU BSTAN NAS TSANGS
THIG GNYIS DANG ZUR THIG GNYIS LA RE RE'AM GSUM GSUM RTZA THIG
RNAMS SGO GNYIS KYI DRUG GDAB, THIG SKOR GA-YAS NAS BYA, GNYIS
KA DUS GCIG TU MI 'GRO ,SLOB DPON LA RGYAB

BSTAN NA SA MI 'GRO BA LA BSLAB BO, ,GNAS SNGA MA RNAMS SLOB
DPON GYI SA'O, ,PHUR BU DBYUNG BA DANG PHYUNG NAS GNYIS KA 'OG
TU BYED, RDOR DRIL DANG BCAS NAS RDO RJE SHUGS KYIS 'JUG PAS NUB
NAS ZHUGS, DKYIL 'KHOR NANG MA'I SHAR GYI SGO DRUNG SAR

@007A *, ,SONG GA-YON BRKYANG DANG H'Um MDZAD KYI PHYAG RGYA
DANG SA BON BRJOD NAS KHRO BO RDO RJE PHUR ZHES BRJOD NAS MIG
SOGS BSKYED PA BYAS LA GA-YAS PAS DRI BZANG BLANGS NAS SNGAGS
BRJOD CING SHAR SGO PHYI NANG GNYIS SU DBYI, DE NAS

LHO SOGS RIM PA BZHIN DBYI'O, ,DE NAS DBUS DER BSDAD NAS, LING
TSE LNGA LA TSON BGOD, SA BON BRIS PA BSANG SBYANGS NAS SNGAR
LTAR BSKYED, BSKYED PA'I RIM PA NI YI GE JI LTA BA'O, ,SNGAGS
GONG MA BZLA BA NA, RDOR DRIL DANG BCAS PA'I PHYAG

RGYAS SA BON BSUB TSON 'DRES NA SKYON YOD PAS RE RE ZHING MDZUB
RTZES PHYI, DBUS MA RTING NAS BYA, SBYOR BA'I DUS SU BDEN PA
GANG GIS SOGS BRJOD LA, H'I BRJOD CING PHYAG RGYA TSON RNAMS KYI
STENG DU BCA'O, ,DE NAS RDOR DRIL DANG BCAS NAS 'DOD

RGYAL GYI PHYAG RGYA LAS MDZUB MO GNYIS KA SKAM PA'I PHYAG RGYAS
PHUR BU DNGOS MED NA'ANG DBYUNG BA'I TSUL BYA, DE NAS RTZIG PA'I
PHYI NAS BRTZAMS PA'I RIM PA BZHIN DGANG NGO, ,KHA CIG 'DI NI
CHOS DBYINGS DAG PA STE, ZHES SOGS YE SHES LNGA'I TSIGS

BCAD RE BTON DRIL GSIL RE BYAS NAS 'GENG BA'ANG YOD, 'DI YANG
PHUR BU MA BTAB KYANG BYED PA PHYAG LEN LA SNANG NGO, ,RDO RJE
SHUGS KYIS 'JUG PA NI, SNGAGS BRJOD RI MO BTEG PA'I 'OG NAS
'DZUL BAR MOS PA TZAM YIN GYI 'DI LA PHYAG RGYA MED DO, ,

THIG SKUD SGRUB GROGS LA GTONG BA NA, DKYIL 'KHOR GYI STENG DU
'GRO DGOS BYUNG NA'ANG BYED DGOS PAR MNGON NO, ,DKYIL 'KHOR BRIS
ZIN PA DANG YE THIG RTING MA BTAB ZIN PA'I TSE MCHOD NAS YE SHES
PA GSHEGS PA SOGS BYA, THIG SKUD SDOGS NAS RDO RJE

@007B LA DKRI'O, ,BRI BZIN NAS MTHA' RNAMS DRIS BYUG ,ME TOG
BKRAM, DE NAS GNOD SBYIN DANG RTZE MO'I SNGAGS KYIS BSANGS NAS
DANG SBYOR LTAR 'BYUNG BA RIM RTZEGS GZHAL YAS KHANG GDAN DANG
BCAS PA BSKYED, DE NAS LHA RE RE NAS CHO GA RE RE NAS BSAM,

YANG NA BRIS PA'I THIG LE DE THAMS CAD LAS 'OD ZER 'PHROS,
'PHAGS PA MCHOD SEMS CAN GYI DON BYAS 'DUS YONGS SU GYUR PA LAS
RANG RANG GI SA BON DU GYUR DE LAS 'OD 'PHROS SOGS LAS RANG RANG
GI PHYAG CHEN SA BON GYIS MTSAN PAR GYUR, DE LAS 'OD

'PHROS SOGS LAS RANG RANG GI SKU'I CHA SHAS YONGS SU RDZOGS PAR
GYUR PA NI ZHES BYAS NAS RIM PA BZHIN GSAL GDAB, 'DI LA SO SO'I
SNYING PO BRJOD PA'AM, MIN PA GANG RUNG BYA, DE NAS BSKAL BZANG
GI BAR LA DAM RGYAS BTAB NAS STA GON GYI DKYIL 'KHOR

DGUG SOGS BYAS LA, RANG RANG GI SNYING POS BRTAN PAR BYAS NAS
PHYAG RYGA PHYI MA GSUM GYIS RGYAS GDAB BO, ,DE NAS ME TOG SOGS
BLANGS NAS SKOR BA SOGS BYAS TE, ME TOG 'BUL BA NA SPRO NA
DBYANGS DANG BCAS PAS BYA'O, ,SGO DBYE BA NA SGRUB GROGS DANG
BCAS

PAS BYAS NA RANG RANG GI CHO GA TSANG BAS, DE'ANG GZHI BCA' 'JAM
PO DRIL GSIL DANG BCAS PAS MTHAR GA-YON BRKYANG BYAS LA NUB DANG
BYANG SHAR LHO SHAR NAS SHAR DANG LHO NUB BYANG GIS SGO DBYE, DE
NAS BSKOR LA GDAN LA 'KHOD PA'AM, SHAR SGO NAS PHYAG

GCIG BYA'O, ,DE NAS GRUB NA LHA SO BDUN GYI LHA BUM GANG BUM
GNYIS GNYIS TE DON BZHI, BSANG CHU 'JUG SGO BSKAL BZANG GSUM
BSNAN PAS DON BDUN, DE'ANG BSKAL BZANG LA SPYI'I RIG PA TZAM
BZLA BA MA GTOGS LHA MI BSKYED ZER, MA GRUB NA BUM PA BCU

@008A *, ,BYAS PAS PHYOGS PHYOGS SAM, SHAR PHYOGS SAM, GANG BDE
BAR BZHAG ,SNGAR LHAR BSANGS SBYANGS NAS MTSAN NYID DANG LDAN
PAR BSKYED PA'I STA GON GYI RNAM RGYAL GYI NANG DU, RIGS LNGA
RDOR SEMS DANG DRUG RANG RANG GI GDAN GYI STENG

DU CHO GA GSUM GYIS BSKYED, YE SHES PA GZHAG ,PHYAG RGYA BZHIS
RGYAS GDAB, MCHOD BSTOD 'OG TU THUN MONG DU BYA, PHYOGS SO SOR
BUM LHA SPRUL PA NI RIGS SO SO'I PHYAG CHEN LA GNAS, LHA BRGYAD
BRGYAD KYI MING SMOS NAS SPRUL, PHYOGS RE RE'AM, THUN

MONG DU MTHAR SNYING POS BRTAN PAR BYA'O, ,MCHOD BSTOD ZIN NAS
RIM PA BZHIN BZLAS PA BYA, MTHAR STA GON GYI LHA GSUM LA'ANG
BZLA, DE'I GONG DU BSANGS CHU DANG 'JUG SGO BSKAL BZANG LA'ANG
DMIGS NAS BZLA'O, ,DE DAG GI MTHAR DBUS MA LA

GNAS NAS, AU DA KA STONG TZAM YANG BZLA, 'DI BZLAS NAS RNAM
RGYAL MI 'DEGS PAR BSHAD, RNAM RGYAL GYI STENG DU DUNG CHOS
GZUNGS THAG GIS BUM PA RNAMS SPRAS NAS BZLAS TE GZHAN SNGAR LTAR
RO, ,BDAG 'JUG LEN PA NA SNGON LA DKYIL 'KHOR

LA BSANG SBYANG DANG BRAL BA'I MCHOD PA ZHIG BYA, DE NAS BUM PA
THAMS CAD NAS CHU BSDUS LA BSANG CHU'I BUM PAR BLUG LA MDUN DU
BZHAG STE, MAndAL DANG COD PAN YANG NGO, ,JI LTAR BLTAMS PAS
KHRUS BYAS NAS MAndAL 'BUL, DGA' CHEN SOGS

KYIS GSAL BA GDAB BO, ,GNOD SBYIN DANG SGO BZHI'I SNGAGS BRJOD
LA GDONG GA-YOGS 'CHING TSUL DANG RDO RJE SRUNG BA'I SNGAGS
BZLAS TE, STOD SMAD KYI GA-YOGS BGOS PAR BSAM, AA KHAm B'I RA
H'Um GIS ME TOG PHRENG BA BZUNG, SDOM PA BZUNG BA NI, JI LTAR

@008B DUS GSUM NAS 'GOD KYI BAR RO, ,MCHOD PA LNGAS MCHOD CES PA
GONG DU BLANGS TE, DE'ANG RNAL 'BYOR GYI SEMS BSKYED PA NAS
MCHOD PA'I BAR BYAS NAS 'JUG SGOS DBANG BSKUR, SEMS MA RDO RJE
MA 'CHING BA'I TSE DE NYID LA BYAS NAS SNGAGS LNGA BRJOD DE, DAM

GZHAG SNGAR LTAR BYA, YE SHES DBAB BA DANG PO DANG GNYIS PA DANG
'BEBS PA'I DAM RGYA DANG AA RKYANG DANG BADZRA AA BE SHA BRJOD,
KHRO BO'I KHU TSUR GYIS BRIL BA NI, DE'I SKABS KYI SNGAGS BRJOD,
ME TOG DOR BA NAS DBAB PA BSDU BA'I BAR SNYING GA'I BDAG 'JUG

BZHIN NO, ,SLOB DPON DU DBANG BSKUR BA'I DKYIL 'KHOR GYI SHAR
SGO'I THAD DU DBANG STEGS GRU BZHI SGO GCIG PA'I DBUS SU DBANG
STEGS PADMA 'DAB MA BRGYAD KYI LTA BAR RDO RJE DMAR PO RTZE LNGA
PA DE'I STENG DU SENG GE'I KHRI'I STENG DU PAD ZLA'I GDAN, RDOR
SEMS

KYI SNGAGS DANG, DE'I PHYAG CHEN GYI DBANG STEGS KYI STENG DU
'KHOD PAR GYUR CES BRJOD NAS, DE'I DAM RGYA RANG LA GTUGS LA,
RDOR SEMS SU BSKYED PA NAS BYIN RLABS KYI BAR BYAS TE, SA MA YA
AA, ZLA GDAN RNAMS GSAL GDAB, DE NAS LHA NYAR

BRGYAD KYI SNGAGS BRJOD LA, LHA GSAL GDAB, RDO RJE BSDU BA'I
PHYAG RGYAS SGRUB CHEN GZHUG ,SEMS MA BZHI DANG DBYINGS PHYUG
MA'I SNGAGS RGYAS GNAS GZHI BYIN GYIS BRLAB, NYER SPYOD DANG,
SGEG SOGS KYIS MCHOD, RDOR SEMS KYI SKU DNGOS SAM

MED NA DAM RGYA SPYI BOR BZHAG ,BKRA SHIS RING MO BYED PA NA ME
TOG RE BDAG LA GTOR, BSTOD PA NA DRIL GSIL BYA COD PAN GYI TSE
DAR DBYANGS DANG, DE'ANG SNGAGS RGYA SNGON LA BYAS NAS DBU RGYAN
BCING ,GZHAN SNGAGS KYI RJES GNANG GI BAR GONG BZHIN NO, ,

@009A *, ,LHA THAMS CAD GSAL BAR BSGOM ZHES PA'I DON, RNAM SNANG
SOGS KYI SNYING PO BRJOD LA GSAL GDAB BO, ,BDAG 'JUG BLANG RGYU
'DIR DMIGS KYIS BSAL BA DANG, CHO GA'I SDOMS NYID TZAM ZHIG GO
,MI BSKYOD PA LA SOGS PA BZHI

DANG, YUM BZHI'I RDO RJE'I SGRUB LUGS NA, RANG RANG GI SNYING PO
LA AA BTAGS LA PHYAG MTSAN DBAB, PHYAG MTSAN DANG MI BSKYOD PA'I
NGA RGYAL NI, BADZRO HAm DANG, AAKshO BHYA HAm NGO, ,DE BZHIN DU
BADZRA RATNA AA RATNA MAH'A RATNA SAm BHO HA, BADZRA PADMO HAm,
AA MI T'A BHA BA HAm BI

SHVA BADZRO HAm, AA MO GHA SIDDHI RA HAm RNAMS RIGS GSUM GYI'O,
,SATVA BADZRI DANG, BADZRO DANG, SATVA BADZRI, RATNA BADZRI,
DHARMA BADZRI, PADMO, DHARMA BADZRI, KARMA BADZRI, BI SHVA
BADZRI, KARMA BADZRI RNAMS KYI DANG PO'I MTHAR AA DANG PHYI MA
GNYIS LA HAm SBYAR BA NI YUM BZHI'O, ,PHYI

ROL RGYAS PA GTONG BA NA, SHAR DU SHAR BA DANG STENG PA GNYIS,
NUB TU NUB PA DANG 'OG PA GNYIS, DBANG LDAN DU DE BZHIN GSHEGS
PA DANG, SDE BRGYAD DANG BGEGS GNYIS RNAMS BTANG, GATZTSA ZHES
PA'I TSE ROL MO DRAG PO RE BYA'O, ,MCHOD PA BZHI BSHAM

ZER YANG, NYER SPYOD TSANG PAR BSHAM, BSDUS PA GTONG BA NA RANG
GI MDUN DU STEGS KYI STENG DU GTOR MA GNYIS, DE'I NANG DU GA-YON
NAS BRTZAMS PA'I NYER SPYOD LNGA BSHAM, LHA NAS SPYON ZHIG GI
BAR LA PHYAG CHEN GYI DRIL GSIL DANG, 'BYUNG

PO NAS MCHIS MDZOD 'OG MA'I BAR LA RGYUN LDAN DU DRIL BU GSIL,
DE NAS RDOR DRIL DANG BCAS PAS GTOR SNGAGS KYIS DBUL, 'DIR
'BYUNG PO LA MA BSHAD KYANG SPYAN DRANGS SHING GTOR MA YOD PAS
DE RNAMS KYI SNGAGS KYIS DBUL, MCHOD SBYIN

@009B GTOR MA ZHES PA'I DUS SU, NYER SPYOD RNAMS MAS RIM NAS
GONG MA GONG MAR DRIL NAS, GTOR MAR BLUG ,DE NAS MCHOD YON
BZUNG
NAS GTOR MA LA GA-YAS BSKOR GSUM RE RE LA GTOR MAR DUM PA RE
BLUG ,MTHAR MCHOD SBYIN GYI LAM PHYE BA NA, GTOR MA

SKYEL, ROL MO DRAG PO BYA'O, ,DE NAS NANG DU 'ONG BA'I SGOR
DKYIL 'KHOR BSRUNG MKHAN GYIS BSANG CHUS GTOR, GU GUL GYIS BDUG
,'DIR DKYIL 'KHOR LA BSKOR BA YOD KYANG MA BSHAD DO, ,DE NAS
SLOB MA 'JUG NA, DKYIL 'KHOR GYI SHAR SGOR

LANGS NAS MCHOD YON 'BUL, MTSAN BRGYAS BSTOD LA DRIL GSIL DANG
BCAS PA BYAS NAS, PHYAG BYAS LA GNANG BA NOD PA LAN GSUM BYA'O,
,DE'I RGYUN LA'AM MIN NA SGO DER DRIL BU LAN GCIG GSIL, THAL MO
SBYAR NAS GSOL BA GDAB,

PHYAG LEN LA SLOB MA 'TSOG PA NA BYED DO, ,DE NAS MAndAL PHUL
NAS GSOL BA GDAB PA SOGS BYA, PHYAG BZHI MA GRUB NA SGO DE DANG
DER PHYIN PA LA DMIGS PA PHYAG LEN LA BYAS NA LEGS, LHA LA GSOL
BA GDAB PA'I TSE, SLOB DPON SHAR SGOR

SONG NAS DRIL GSIL DANG BCAS PAS BYED DO, ,RDOR SEMS SU BSKYED
PA NA PHYOGS GCIG TU DAM RGYAS REG NAS DMIGS PA SPOD, NYER SPYOD
LHAS MCHOD PA NA STA GON LTAR RO, ,SLOB MAS YON GYI MCHOG PHUL
ZHES PAR MAndAL RE BYED, DAM GZHAG DANG

PO DANG, THA MA LA GNAS GYUR PA RNAMS SEMS MA RDO RJE MA'I DAM
RGYA SPYI BOR 'JOG ,'DI PA RDO RJE SPYI BOR 'JOG ,'DI NI SOGS LA
KHA THUR BSTAN SNYING GA DANG, TSIG RDZOGS MTSAMS SU GYEN BSTAN
SPYI BOR 'GROL BA BYED, GAL TE'I TSE GYEN BSTAN

@010A *, ,SNYING GAR 'JOG ,DAM GZHAG LA, RDOR DRIL DANG BCAS
KYANG DRIL BU MI GSIL BA 'DI PA'I LUGS SO, ,YE SHES DBAB PA
GNYIS KA LA PHYAG RGYA SLOB DPON GYIS BCA', SNGAGS GNYIS KAS
BRJOD, GAR GAR LEN GYI

PHYAG RGYA GNYIS KA DAM RGYA RE RE NAS LHA GANG DU BSGOM PA'I
GNAS DER DGROL, BZHI BZHI'I BAR DU GO BGO BA GNYIS BYA BA NI
SLOB MA RE RE NAS SO, ,PAD 'DAB 'DRA BA'I PHYAG RGYA NI, MTHE
BONG DANG MTHE'U CHUNG GNYIS THAD KAR SBYAR NAS SOR MO LHAG MA

RNAMS GDANGS NAS PAD 'DAB LTAR BYAS PA'O, ,ME TOG 'DOR BA NA
SPRO NA, AOm MCHOG SOGS LA DBYANGS BYA, LHA STON PA NA PHYOGS
GCIG TU RTEN DANG BRTEN PA RNAMS BSTAN NO, ,SLOB MA DANG SLOB
DPON GYI DBANG LA MAndAL LA RE 'BUL, DBANG STEGS

NI SHAR SGO'I PHYOGS SU RE RE LA RE RE BRI, CHE RGYAS DBANG
STEGS LA BZHAG PA GONG DU BLANGS, MCHOD 'BUL STA GON LTAR RO,
,BKRA SHIS RGYAS BSDUS DANG DBYANGS DANG BCAS PA CI RIGS SU BYA,
DE'I TSE ROL MO MED PAR ME TOG RE LANGS NAS GTOR, LHA

BUM DANG GANG BUM GNYIS NI BUM PA RGYAS NA ME TOG GANG PHOG GI
DE GNYIS KYIS BYA LA, BSDUS PA YIN NA, ME TOG GANG PHOG GI
PHYOGS DE'I BUM PA GNYIS SO, ,ME TOG GANG PHOG GI DAM RGYAS GNAS
BZHI BYIN RLABS BYED PA NA, RANG RANG GI SNYING PO

LA A'A DHI TIshthA SVA MAm BTAGS PA'I BDAG RDZOGS LTAR RO, ,STOD
GA-YOGS SMAD GA-YOGS NI BYUNG NA DMAR PO DANG, DE MIN GANG RUNG
NGO, ,RIN PO CHE'I COD PAN NI BROG ZHU LTA BU'O, ,GSHEGS PA LA
ME TOG PHOG NA DE'I KHU TSUR GYIS SA DANG, GZHAN LA PHOG

@010B NA, RDO RJE KHU TSUR GYIS SBYIN PA DANG BLANG BA BYAS TE,
SLOB MAS NI LEN PA'I GONG DU RDO RJE THAL MO BSKOR BAR BYA'O,
,'DI'I TER SPYOD DANG SGEG SOGS LA MCHOD PA GSAR DU BSHAM PA'AM
SNGA MAS BYA LA SPRO NA DBYANGS, ,SLOB DPON DU DBANG BSKUR BA'I
STEGS

NI, RTA BABS DANG BRAL BA MDA' YAB BAR TSANG BA ZHIG 'DRI, DE'I
STENG DU KHRI'AM, GDUNG LA PAD ZLA BRIS PA GOS SAM STAN GYIS
GA-YOGS PA LA PHYAG CHEN RGYAS BZHAG NAS, BSKYED PA SOGS BYA,
SGRUB CHEN 'GOD PA NA, ,RE RE'I GNAS NYER BRGYAD DU RANG RANG

GI SNGAGS BRJOD CING DAM RGYAS GTUGS, RJES SU DMIGS PA THAMS CAD
PHYOGS GCIG TU SPONG, NYER SPYOD DANG BGEGS SOGS LA DBYANGS BYA
ZHING, PHYI MA LA GAR YANG BYA, BKRA SHIS LA'ANG DBYANGS BYA'O,
,MTSAN BRGYA RTZAS BSTOD PA NA, SKOR SA

YOD NA SEMS DPA'I PHYI 'GROS BYA ZHING BSKOR, MED NA DRIL STABS
BYA ZHING BRJOD, DE NAS LHA RE RE ZHING BUM PA GNYIS GNYIS KYIS
DBANG BSKUR NAS DBANG DON DE BSHAD, RNAM RGYAL GYIS BSKUR BA NA
'BYUNG GZHUG ,CHU DBANG BRTAN BYED KYI PHYAG RGYA SLOB MA

RANG RANG GIS BCAS NAS SPYI BOR 'JOG PA'ANG YOD, SNGAGS BRGYA
RTZA GNYIS KA BZLA, COD PAN MA GTOGS PA'I CHOS 'JUG RNAMS SNGAR
DBANG STEGS LA BZHAG PA NA BYED, GZHAN RNAMS 'DIR RE RE NAS
BYA'O, ,TSIGS BCAD BRJOD PA NA MIG THUR GYIS

PHAR LA 'KHYER, SNGAGS KYI TSE TSUR LA 'KHYER BA RE BYED, ME
LONG STON PA NA REG PAR BYAS LA BLTA, DRIL BU LAG NA YOD PA NYID
BLANGS NAS GTOD, ME LONG GNYIS PA STON PA NA RDO RJE DE'I STENG
DU BLANGS NAS STON, 'KHOR LO LA BDAG 'JUG GI TSE PHYAG
@011A *, ,RGYA RE DANG SNGAGS TZAM BYED, DUNG LA SNGAGS TZAM
DANG PO TI LA TSIGS BCAD TZAM BRJOD RDO RJE 'KHOR LO SOGS LA
SPYAN NAM BRIS PA STER, MED NA KHRO BO'I 'KHOR LO LA H'Um
MDZAD KYI PHYAG RGYA 'CHAR DU GZHUG ,GZHAN SLA, LUNG BSTAN GYI
TSE SNAM

SBYAR GYON NAS BYED DE RE RE NAS SO, ,GZENGS BSTOD DE DAG GI
MDUN DU PHYOGS GCIG TU'O, ,GSANG DBANG BSKUR BA'I GONG DU SEMS
MA RDO RJE MA'I DAM RGYA 'CHING DU BCUG NAS SA MA YA H'Um ZHES
BRJOD DU BCUG ,ZHUGS NAS LHA RNAMS LA GNAS PA LA, LHA RNAMS

LAS 'OD 'PHROS NAS PHOG ,SDIG SGRIB DAG PAR SEMS ZHES PA'I
DMIGS PA SPOD PA'ANG YOD, DE NAS RDO RJE BYIN RLABS NI ZHES
SOGS KYI TSIGS BCAD DANG SNGAGS RNAMS SHAR TE, KLOG PA'ANG LAN
RE MDZAD, GTZO BOR SNYING PO LA SOGS BLANG BA NAS

MDZAD, 'DIR GSOL GDAB GNYIS KA YID KYIS YIN, SLOB DPON GYIS
SNYING PO CI RIGS SHIG BZLAS NAS ME TOG BLANGS TE, 'DI NI ZHES
SOGS BRJOD PA'I TSE SPYI BOR BZUNG NAS BSTED, MDZOD CIG GI BAR
RJES ZLOS TSAR BA DANG, RANG RANG GI LAG

TU SBYIN PA NI RE RE NAS BYA LA, DE NAS RANG RANG GI SPYI BOR
BZUNG NAS RDOR SEMS KYI SNGAGS 'DI NAS BZLA'O, ,PHYAG RGYA
BZHI YE SHES LA BSLAB PA DANG, 'DAS PA DANG, SEMS ZHES PA NAS
BSGRUB PAR BYA BA'I BAR GYI TSIGS BCAD BRJOD PA TZAM BYED, DE
NAS KHYOD

NAS 'GYUR RO'I BAR BRJOD DO, ,DE NAS RANG DANG SLOB MAS MCHOD
PA NAS 'DI'I BAR BSDAD NAS BYA, BCOM LDAN 'DAS ZHES SOGS KYI
TSE'ANG BSDAD NAS DKYIL 'KHOR LA KHA PHYOGS PAR THAL MO SBYAR
LA BYA'O, ,DE'I RJES NYID LA DNGOS GRUB KYI BRTUL ZHUGS

@011B SNGAR BZHIN SBYIN ZHING DE'I SNGAGS SLOB MA KYANG SLOB
DPON GYIS BRJOD PA'I TSE BRJOD DE, CHO GNAS GCIG GI BAR LAN
CIG BYA LA, TSIGS BCAD 'GYUR TE RE'I BAR RE RE NAS BRJOD,
TSIGS BCAD KYI TSE SEMS MA RDO RJE MA'I DAM RGYA DANG RDO RJE
SNYING GAR GTUGS PA

GANG RUNG BYA, DE NAS SBYIN SRAG GRUB NA CHO GA LTAR DANG, MA
GRUB NA DE'I 'PHRO NAS RDO RJE GNOD SBYIN BZLAS PA'I CHUS SPYI
BOR ZHES PA NAS SRUNG BA'I BAR BYAS TE, DE'ANG SRUNG SKUD
'CHING BA NA, RDO RJE SRUNG BA'I SNGAGS BZLA ZHING, SLOB MA'I
MING NAS SMOS TE, BGEGS

SOGS ZHI BA'I SMON LAM BYA, DE NAS SLOB MA RNAMS PHYAG BYED DU
BCUG LA RANG GNAS SU BTANG NGO, ,PHYI ROL PA GTONG BA BSDUS
PAS BYA STE, GTONG TSUL SNGA MA JI LTA BA'O, ,MCHOD YON PHUL
BA'I 'OG TU GSHAD DMAR NAS BYUNG BA LTAR GSOL GDAB CHEN MO
BYA'O, ,KHYOD

KYI ZHES PA NAS MCHOD YON PHUL BA'I BAR KHA CIG NI BSDAD NAS
BYED KHA CIG LANGS NAS SHAR SGOR PHYIN TE BYED ZER, SEMS MA
RDO RJE MA BCINGS PA NAS LDANG DGOS LA, DE'ANG RDOR DRIL DANG
BCAS PA YIN ZHING, SHAR SGOR LANGS PA DE LA GNAS NAS SATVA
DANG YIG

BRGYA BGRANG ZHING SKOR BA BYA, DE'I TSE ROL MO'ANG BYA, MTHAR
SHAR SKOR PHYIN AOm KHYED KYIS SOGS LA DBYANGS BYAS NAS, AOm
BADZRA MU: ZHES BRJOD, DE NAS RDOR SEMS KYI PHYAG CHEN BCA',
SHAR RAB NUB NAS SHAR DU BLTAS LA, BCOM LDAN 'DAS NAS MDZOD

KYI BAR BRJOD, DA NAS RNAM SNANG GI PHYAG CHEN BCAS LA, BCOM
LDAN 'DAS BZHUGS SHIG GI BAR BRJOD DO, ,DE NAS RDOR SEMS KYI
PHYAG CHEN BYAS LA, MDOR NA NAS BSAM PAR BYA'E'I BAR BRJOD, DE
NAS GA-YON DRIL BU DANG BCAS PA'I ME LONG, GA-YAS SVA

@012A *, ,RDO RJE DANG BCAS PAS MTSAN MA BSDUS TE, DE NAS LAG
PAS MA SNYOGS NA PHYAGS MAS RTZIG PA LA THO YE MI YONG BAR
BYAS NAS KHOR YUG SOGS LA SGO BA LCAGS KYU, DE PHYOGS KYI
BSKAL BZANG, BDUG PA MA, SGEG MO, MI BSKYOD PA, GTZO 'KHOR
LNGA

SEMS MA RDO RJE MA'I RTAGS KYI MTSAN MA RNAMS ME LONG GI STENG
DU BSDU, DE NAS GA-YAS SKOR DU PHYOGS GZHAN GSUM YANG DE BZHIN
DU BSDU'O, ,MTHER GTZO BO'I MTSAN MA BSDUS LA DU MA ZHIG RANG
DANG 'DOD PA'I SPYI BOR BKOD, DE NAS DBYUG PA'I SNE MO

LA RDO RJE BTAGS PAS, SHAR NAS NUB BAR DU DRANG POR SGO'I DBUS
NAS RI MO BYA, DE BZHIN DU LHO NAS BYANG DU, ME NAS RLUNG DU,
BDEN BRAL NAS DBANG LDAN DU BSHIG ,MTSAN MA BSDU BA DANG, RDUL
TSON BSHIG PA'I TSE AA K'A RO BZLA, DE NAS RDUL TSON RNAMS
PHYOGS

DE BAR DU GZHAN GYIS BSHIG TU MI RUNG, MTSAN MA RNAMS BU MA
SMAN LA RDOR DRIL DANG BCAS TE PHUR BU BTON LA, MTHEB SRIN
GYIS PHUR BA'I DPAL LA 'O MAS BYUG ,KHUNG BUR YANG BLUG GO ,DE
NAS DBUS SU GDAN STENG DU KU SHA GTING BA LA SLOB DPON BSDAD,

SGO'I SLOB DPON RNAMS KYANG SGO SO SOR RDOR DRIL DANG BCAS PAS
'KHOD NAS, RI RAB KYE ZHES PA NAS KHAS BLANGS ZHES PA'I BAR LA
SLOB DPON DANG SLOB MAS DRIS LAN DU BRJOD, SLOB DPON NI RDOR
SEMS KYI PHYAG CHEN LA GNAS NAS SO, ,DE NAS RDO RJE SEMS

DPA' ZHES SOGS LA DBYANGS DANG, SEMS DPA'I PHYI 'GROS BYAS NAS
SLOB DPON LA SKOR BA BYA'O, ,RDO RJE THEG PA ZHES SOGS KYIS
RANG RANG GI SGO'I THAD KA NAS SLOB DPON DBUS NA YOD PA'I SAR
RDOR DRIL DANG BCAS PA'I LEGS SO'I PHYAG RGYA BCAS NAS, PHUR

@012B BSNYEN GYI DUS KYI 'GRO LUGS BZHIN BYAS NAS SLAR YANG
PHYIR LA PHYAG RGYA DANG 'GROS DES RANG GNAS SU PHYI 'GROS
BYA'O, ,DE NAS SLOB DPON THAMS CAD KYIS DRIL BU GSIL ZHING,
STVA DANG YIG BRGYA BZLA ZHING SKOR BA BYA, BKRA SHIS PAR
BYA'O, ,SGRUB MCHOD

SBREL NAS BYED NA, DANG PO'I BYED LUGS SNGAR LTAR DANG, SANG
NAS MCHOD PA BSANG SBYANG, DAM TSIG PA GSUM BZUNG BA, SKYABS
'GRO SOGS NAS BDAG RDZOGS BZLAS PA DANG BCAS PA TSAR BA DANG,
MDUN BSKYED LA NYER SPYOD GCIG GIS MCHOD NAS

RDOR SEMS KYI DAM RGYA DANG, SNGAGS KYIS NAM MKHAR BTEG LA
BZHAG ,DE NAS GNOD SBYIN RTZE MOS GSANGS, AA K'A ROS SBYANGS
NAS, 'BYUNG BA RIM BRTZEGS NAS GZHAL YAS KHANG GDAN BCAS
BSKYED NAS LHA SNGAR BZHIN BSKYED PA SOGS BYA, DE LA PHYAG

RGYA BZHIS BTAB NAS ME TOG BZUNG BA NAS SGO DBYE BA'I BAR
BYA,, MANGGA LAm,, ,,