@573 RGYAL DGE DGON GYI BYUNG RIM GSER

GYI RNGA BO CHE ZHES BYA BA BZHUGS SO, ,

AOm SVASTI, ,BSHAD SGRUB CHOS KYI 'OD SNANG 'BUM PHRAG GIS, ,

'GRO BA'I RMONGS MUN SEL BA'I DPAL YON CAN, ,BKA' DRIN

BYANG CHUB BAR DU GZHAL DKA' BA'I, ,DPAL LDAN BLA MA 'BRAL

MED SPYI BOR BZHUGS, ,BLO BZANG CHOS KYI BSHAD SGRUB MDZAD

BZANG GIS, ,THUB BSTAN SBRANG RTZI'I RGYAL MTSAN RGYAS MDZAD PA, ,

GANG DE'I 'PHRIN LAS SA CHEN YONGS LA KHYAB, ,BKA' DRIN DRAN

PAS SNYING NAS PHYAG BGYID DO, ,DE YI SKYE PHRENG NOR BU'I PHRENG BA

'BUM, ,'PHRIN LAS 'OD CHEN 'BUM PHRAG RAB SPROS LAS, ,

SKYE 'GRO'I GDUNG BA SMAG CHEN RAB BSAL TE, ,BDE SKYID CHU SKYES

DGA' TSAL RGYAS PAR MDZAD, ,DNGOS SLOB YANG SLOB DKA' CHEN

SKAR TSOGS KYIS, ,GANGS LJONGS RMONGS CHEN RAB TU BSAL BYAS

@574 NAS, ,'KHOR LO GSUM GYI MDZAD BZANG DU MA YIS, ,'GRO BA

YONGS SU SKYOB PA'I MDZAD 'PHRIN BSNGAGS, ,RVA CHEN RDO RJE GRAGS

PA'I MAN NGAG GIS, ,NGAN RONG NYON MONGS DUG CHEN RAB BCOM

STE, ,DAM CHOS BDUD RTZIS 'GRO BA SMON MDZAD PA'I, ,GRAGS

PA RGYA MTSO'I GOS CAN KHYAB LA 'DUD, ,DE YI 'PHRIN LAS NOR

'DZIN LA CHAGS PA'I, ,'DUS PA RGYA MTSO'I DPAL LAS LEGS

'KHRUNGS PA'I, ,TSUL LDAN PADMO'I DGA' TSAL CHOS SDE YI, ,

KHRIMS LDAN NGANG MO'I TSOGS RNAMS RNAM PAR RGYAL, ,DE NYID

'DZIN SKYONG SPEL BA'I SKYES BU MCHOG ,RIM PAR BYON PA'I BKA'

DRIN GZHAL LAS 'DAS, ,DAM CHOS TSUL BZHIN SKYONG BA'I SRUNG

MA SOGS, ,DGON SDE SKYONG MDZAD RNAMS LA YONGS SU 'DUD, ,

MDO SMAD NOR 'DZIN LTO BAR YONGS SMIN PA'I, ,RNAM RGYAL BSHAD

SGRUB LA GZHOL DGE 'DUN TSOGS, ,'DUS PA'I DGON SDE DE YI

BYUNG BA ZHIG ,RNGA LA DBYUG GIS SKUL BZHIN CUNG ZAD BRJOD, ,

DE YANG RKYANG TSA'I RGYAL DGE DGON PA BKRA SHIS RAB BRTAN

GLING GI BYUNG BA BRJOD PA LA, SDE 'DI CHAGS PA'I YUL NI BOD

CHEN PO LA CHOL KHA GSUM BYAS PA'I DBUS GTZANG CHOS KYI CHOL KHA,

MDO STOD MI'I CHOL KHA, MDO SMAD RTA'I CHOL KHA GSUM YOD PA'I

MDO SMAN LA RMA KLUNG DAL GYIS 'BAB PA'I DBANG GIS BYANG RGYUD

@575 DANG LHO RGYUD GNYIS YOD PA'I LHO RGYUD LA YANG KHA GYA TSO DRUG GI SDE BA

BLA BRANG BKRA SHIS 'KHYIL DANG, DE'I LHO PHYOGS KYI 'BO RA DANG AA

MCHOG SOGS RONG CHEN RNAMS DANG, CO NE DANG THE BO'I RONG CHEN

SOGS YOD PA LAS DGON SDE 'DI NI THE BO'I RKYANG TSA'I YUL DU

CHAGS YOD LA, SPYIR THE BO'I MI RGYUD NI MDO SMAD KYI YUL GRU GZHAN

DANG 'DRA BAR YUL DBUS NAS CHAD PA YIN TE, MDO SMAD CHOS

'BYUNG DEB THER RGYA MTSO LAS, MDO SMAD LHO BYANG GI MI PHAL CHER

BOD CHOS RGYAL GYIS RGYA BOD SO MTSAMS SU BZHAG PA LAS MCHED PA

SHA STAG YIN PAS SKAD RIGS LA'ANG BRDA RNYING MA 'GYUR BA MANG

ZHES GSUNGS PA LTAR, SNGON RGYA'I RGYAL BO THANG GI DUS SU, SA 'DI

RGYAS BZUNG STABS, RNGA BA SOGS SU RGYA MKHAR MANG BO YOD MOD,

SRONG BTZAN GYI DUS BOD DMAG KHRI MANG BO BTANG STE, RGYA CHAM LA

PHAB, 'DI PHYOGS KYI RGYA'I KRU'U MANG BO BCOM NAS, RKYANG TSA'I CHU

RGYUD DANG, CHU DKAR RGYUD, CHU NAG RGYUD, TSA CHU'I RGYUD SOGS

SU BOD DMAG RNAMS BZHAG STE, SA MTSAMS SRUNG DU BCUG PA'I

MI RGYUD NI SA DE DAG GI BOD RNAMS YIN LA, THE BO'I SA 'DI YANG

DE'I SKABS NAS BOD KYIS BZUNG BA DANG, SLAR YANG KHRI SRONG GI

DUS SU NGAN LAM TA RA KLU GONG DMAG DPON DU BSKOS TE DMAG

BTANG, BHA TA HOR GYI SGOM GRVA BCOM, RGYAL BO DHARMA P'A LA DANG,

@576 G-YU'I THUB PA RANG BYON, BSE 'BAG SMUG CHUNG SOGS RDZAS DANG

YO BYAD THAMS CAD KHYER, DE'I SKABS DMAG NANG NAS SKYEN PO

BTUS PA'I DPA' BO MI DGU DMAG DANG BCAS PA SA MTSAMS SU

BZHAG STE, RGYAL BO'I BKA' MA LOG BAR DU YAR YONG MI CHOG PA'I

BKA' PHAB, DE'I STABS KYIS DE DAG GI MI RGYUD LA KA MA LOG TU

GRAGS SHING, DENG SANG GI DPAL RIS DANG, SOS NAN SOGS

MDO SMAD BYANG PHYOGS KYI BOD RIGS PHAL CHER DE LAS MCHED PA

RED, THE BO'I SA 'DIR YANG KHRI SRONG GI DUS SU SO MTSAMS SRUNG

BA'I DMAG BZHAG PA GUNG THANG BSTAN PA'I SGRON ME'I RNAM THAR LAS

GSUNGS, MDO SMAD CHOS 'BYUNG LAS, DE YANG KHRI RAL BA CAN

GYIS TZONG KHAR DMAG GI GZI BYIN BSKYED PA'I DAR BO CHE PHYAR,

DMAG RTZIS DANG GO BSHER MDZAD DUS DAR BA ZER BAS G-YAG

CHEN PO GNYIS MCHAN KHUNG DU BCUG STE SA LA MA REG PAR KHYER

BAS, CEN DAR BA G-YAG KHUR ZHES MING THOGS PA DANG, DMAG

SDE THAMS CAD LAS DE BUD PAS, DE BUD DU THOGS, RGYA BOD KYI

SA MTSAMS GNON PA'I DMAG DPON DU BSKOS, THEB JUS BRAG

DKAR GNYAN GYI PHO BRANG LA BTZAN MKHAR BRTZIGS TE, MDO SMAD

KYI MI DPON BYAS, ZHES GSUNGS PA DANG, GUNG THANG BSTAN PA'I

SGRON ME'I RNAM THAR LAS, DE PHUD G-YAG KHUR DU GRAGS PA RGYA'I KHA

@577 GNON DU BZHAG STE THEB JU BRAG DKAR GNYAN GYI PHO BRANG DU MKHAR

BZUNG NAS BSDAD PA'I LHO PHYOGS THE BO STOD SMAD GNYIS SU GRAGS

PA LAS, THE BO STOD MA ZHES PA RI BRAG GI SA CHAR GNAS SHING,

DPA' RTZAL NGOM PA'I DUD TSANG KHRI PHRAG BRGAL BA'I YUL GRU DE LAS

'BRENG BA ZHES PA CHAD, CES GSUNGS PA LTAR RO, ,DE NAS THE

BO'I MI DAG GI 'BYUNG KHUNGS DE 'DRA YIN LA, THE BO ZHES PA'I

MING THOGS TSUL JI 'DRA YIN ZHES 'DRI NA, DE NI 'DI LTAR THOGS

PA YIN TE, SNGAR BSHAD PA LTAR, DAR BA G-YAG KHUR NI, DMAG

SDE THAMS CAD LAS DE BUD PAS, DE'I MING LA DE BUD DAM DE

PHUD DU THOGS, DE'I DMAG SDE CHEN PO DE'I MING LA'ANG DE PHUD DU

GRAGS, DE DUS DANG DA LTA'ANG DE PHYOGS KYI GDANGS LA DE DANG THE

GNYIS SGRA SHIN TU NYE BA'I STABS KYIS, PHYIS SU BRDA 'GYUR NAS THE

BO ZHES 'BOD CING BRIS PA RED, DGON SDE 'DI THE BO'I RKYANG TSA'I

SDE'I GONG DU GNAS, MDZOD DGE'I 'BROG RU BZHAG LDOM DANG

NYE BA'I SA MTSAMS SU RKYANG TSA'I CHU RGYUD DE, 'BRUG DKAR GTZANG

BO ZHES PA'I CHU RGYUD DU CHAGS YOD LA, 'DI 'DEBS PA BO NI RVA

RONG CHOS GRAGS RGYA MTSO ZHES GRAGS PA KUN MKHYEN 'JAM DBYANGS

BZHAD PA'I RNAM THAR LAS YUL GANGS CAN GYI SNYAN NGAG MKHAN NGAG

DBANG CHOS GRAGS DKON MCHOG GRUB PA'I SDE ZHES BSNGAGS PA'I

@578 MKHAS CHEN DE NYID YIN LA, RVA RONG DPON SLOB NGAG DBANG CHOS

GRAGS DKON MCHOG GRUB PA'I SDE NI 'KHRUNGS SA SOG SNGON, DGUNG

SNYING SA YOS, RGYAL BA DGE 'DUN RGYA MTSO, MKHAS PA MI NYAG RDO

RJE BZANG BO, PAn CHEN BSOD NAMS GRAGS PA, RJE NGAG DBANG

CHOS GRAGS, RDO RJE 'DZIN PA DGE LEGS DPAL BZANG RNAMS

BSTEN NAS GSAN BSAM MDZAD, DBYANGS CAN MAS RJES SU

BZUNG BAS 'CHAD RTZOD RTZOM GSUM LA MNGA' BRNYES, YANG 'DI

BA MNGA' RIS RA GRONG BYA BAR 'KHRUNGS, PAn CHEN BLO BZANG CHOS

RGYAN LA ZHUS TE MDZOD DGE'I BLA MAR GNANG, DE DUS GANGS TI

SE DANG, MA PHAM G-YU MTSO SOGS SU SGOM LA BZHUGS, MKHAS

GRUB NYIS 'DZOMS KYI SKYES CHEN DAM PA DE NYID JO MO GANGS DKAR

DU SKU MTSAMS LA BZHUGS SKABS SHIG TU PAn CHEN RIN PO CHE BLO

BZANG CHOS KYI RGYAL MTSAN DPAL BZANG BO'I ZHAL LAS, KHYED MDO SMAD DU SONG LA BSTAN PA SPEL CIG GSUNGS PA BZHIN MDO SMAD DU

PHEBS, LAM SKABS GNAS TSANG ZHIG TU BZHUGS YOD PA'I SKABS

LHA MO ZHIG GIS RMI LAM DU ZHAL BSTAN TE, KHYOD KYI DGON SA NI

'BRING RGYAS ZER BA NA YOD, BRAG DMAR BO MGO SPANG GIS BKAB

PA ZHIG YIN ZHES LUNG BSTAN, MAR PHEBS SKABS 'BOS KYI 'BRONG

KHAS BRGYUD DE BZHAG LDOM DU PHEBS TE, PHYUG RDZI ZHIG LA

@579 'BRING RGYAS ZER BA'I SA DE GANG NA YOD CES DRIS PAS BZHAG

LDOM GYI 'BRING RGYAS LA KHA BSTAN TE 'DI RED CES LAN BTAB, KHONG

GIS 'UR RDO 'PHEN BYED CIG GI NANG DU KA P'A LA BZHAG NAS

'PHANGS PAS GAR SONG CHA MED DU GYUR, PHYIS SU LHA MO NYIN GYI

DGON PA BTAB NAS BYAMS KHANG BZHENGS SKABS, KA P'A LA DE

NAS RNYED PA RED ZER, LHA MO NYIN GYI SA DE LA SNGON DUS 'BRING

RGYAS ZER BAS, SA NGO MA DE YIN RGYU RED ZER SROL YOD, DE NAS

BZHAG LDOM GYI 'BRING RGYAS KYI SA DER DGON PA BTAB STE, DGON

PA'I MTSAN LA BSAM GRUB RAB BRTAN GLING ZHES GSOL, GRVA BA

NYIS STONG LHAG 'DUS KYANG YUN RING MA GNAS PAR THOR, 'THOR

RKYEN 'BROG PA'I GRVA BA ZHIG DANG SOGS PO'I GRVA BA GNYIS 'DZING

RES SHOR TE, SOG PO GRVA BA DE BSAD PAS SOG DMAG LA SKRAG NAS

THOR BA RES CES ZER SROL YOD 'DUG DE NAS RVA RONG CHOS GRAGS

RGYA MTSO'AM NGAG DBANG CHOS GRAGS DKON MCHOG GRUB PA'I SDE ZHES

BYA BAS RGYAL DGE DGON BKRA SHIS RAB BRTAN GLING ZHES BYA BA'I

CHOS SDE 'DI RAB BYUNG BCU BA'I LO RABS BZHI BCU BA YAS MAS SU

BTAB, KHONG DGUNG LO ZHE GNYIS PA LCAGS SPREL (1620) LOR MDZOD DGE'I YUL CHOS GRVA CHEN PO BKRA SHIS RAB BRTAN GYI GTZUG

LAG KHANG RGYAL MTSAN MTHON PO'I GZIM KHANG DU RTOGS BRJOD THUB

@580 BSTAN RIN PO CHE'I MDZES RGYAN SNYAN NGAG ME TOG CHUN PO MDZAD

CES PA RGYAL DGE DGON GYI GTZUG LAG KHANG YIN, MDZOD DGE

DPON SANGS RGYAS BZANG KHU DBON GYIS BLA MAR BKUR, SNGO DGE

KHUNG NYAL MA DANG SHES RAB SENG GE SOGS SLOB MA 'DUL 'DZIN KHA

SHAS BYUNG, DRAN PA DGE GSAR GYI BLA MA DHARMA KIRTI YANG 'DI BA

YIN, DAM PA DE NYID KYIS BLA MAR BSTEN NA RUNG NGAM SNYAM DU

DGONGS PA NA 'OD DPAG MED DGE SLONG GI TSUL BZUNG BA DANG

MJAL BA'I MTSAN LAM BYUNG, HAN STAG LUNG NANG SOS GDAN

DRANGS TE 'BUM GLING SOGS SU BYON, CO NE DGON CHEN GYI KHRI LO

GSUM MDZAD, KHRI CHOS GNYER GRAGS PA, GNAS BRTAN BYANG

CHUB BZANG BO SOGS SLOB MA MKHAS PA DU MA THON, DE DUS STONG

SKOR YON TAN RGYA MTSO CO NER BYON, KHONG GIS RJE 'DI'I DRUNG NAS

BDE GSANG, 'KHOR CHEN, KYEE RDOR, BKA' GDAMS THIG LE

BCU DRUG SOGS KYI DBANG, RJES GNANG DANG LUNG MANG BO GSAN,

GSUNG RTZOM YANG GONG DU BSHAD PA'I RJE'I BSTOD PA DANG, RGYAL BA

DGE 'DUN RGYA MTSO'I RNAM THAR DNGOS GRUB SPRIN BZANG, RTEN

'BREL BSTOD t'IKA BDE MCHOG SMON t'IKA RAB DKAR DGE TSOGS

MA'I BSDUS DON SOGS SNANG, GSUNG RTZOM 'GA' RE RGYAL KHANG RTZE

BA SOGS DBUS KYI MKHAS PA MANG BOS GZIGS PAS BSNGAGS

@581 BRJOD MDZAD, SKU GSHEGS PA'I GDUNG STONG SKOR SPRUL PA'I SKUS

ZHUGS 'BUL GNANG, GDUNG LA DUNG DKAR GSUM THUGS LJAGS

SPYAN GSUM, RING BSREL MANG DU BYON, DE NYID KYI SPRUL SKU KUN

MKHYEN 'JAM DBYANGS BZHAD PA'I DNGOS SLOB MDZOD DGE SKU SKYE

MDZOD DGE SPYI NAS BLUS, YI DAM RDO RJE 'JIGS BYED KYI BSNYEN PA

TSAD DU THINGS, BKRA SHIS 'KHYIL DU KUN MKHYEN MCHOG GI ZHABS

LA GTUGS TE MI TRA SOGS GSAN, BA LUNG PHUR DGON PA BTAB

PA YUN RING MA GNAS, DE'I RJES RGYAL DGE DGON GSHAM DU BKRA

SHIS RAB BRTAN GLING BTAB, KUN MKHYEN 'JAM DBYANGS BZHAD

PA'I RNAM THAR LAS, YUL GANGS CAN GYI SNYAN NGAG MKHAN NGAG

DBANG CHOS GRAGS DKON MCHOG GRUB PA'I SDE'I YANG SRID DU GRAGS

PA RDO RJE 'JIGS BYED KYI RNAL 'BYOR BA CHEN PO MDZOD DGE SKU SKYES

SHANGS LEN DANG BSNYEN BKUR GZAB PAR ZHUS, ZHES GSUNGS,

KUN MKHYEN 'JAM DBYANGS BZHAD PA CHEN PO DGUNG LO DON GCIG

PA SA PHO KHYI'I LO THE BO'I CHAB TSAN DU PHEBS SKABS MDZOD DGE SKU

SKYES BKRA SHIS RAB BRTAN DU GDAN DRANGS NAS 'BUL BA DANG

ZHABS TOG PHUN SUM TSOGS PA BSGRUBS TE CHOS BKA' CI RIGS

ZHUS PA DANG, SPO TSANG CHOS MDZAD, BRA BO SMAN RGAN RNAMS KYIS

'PHEN SKYES TSANGS PA'I LUNG BSTAN LTAR STENG THOG GI BKRA SHIS RAB

@582 BRTAN GLING DANG, GSHAM GYI DGON GSAR GNYIS GCIG BYAS

NA 'GRIG MIN ZHUS PAS, KUN MKHYEN MCHOG GIS TSANGS PA'I

LUNG BSTAN LTAR BYED GSUNGS, TSANGS PA'I LUNG BSTAN NI, PHU

LUNG SUM MDO YI MAN CHOD NA, ,DUS THA MAR BONG LU'I RNA BA

TZAM, ,RI MCHOD RTEN 'DRA BA'I BANG RIM NA, ,RGYAN PHRA MO'I

BA DAN BRTZIGS NA BRTAN, ,ZHES PA LTAR, DGON GSAR RNYING

GNYIS GCIG TU BSRES, RGYAL DGE SPRUL SKU ZER BA MDZOD DGE KHRI

BA ZHIG GI SKU SKYE BYAS NAS BLUS KYANG DA LTA SKYE RGYUD MED, RTEN GTZO

THUB PA TSUL KHRIMS MA, KYEE RDOR LHA DGU BUM SKU MA, 'JIGS

BYED BCU GSUM MA RGYA LI, DUNG GI THUGS RJE CHEN PO, G-YU'I

'JIGS BYED, BYI RU'I TSE DPAG MED, SGROL DKAR DNGUL SKU,

BRA BO SMAN RGAN GYIS BZHENGS PA'I PHYAG RDOR STONG RANG BYON DU PHEBS

PA, DZHEE KHYIM GYI BDE MCHOG PAn CHEN CHOS RGYAN GYI PHYAG DPE

BRGYAD STONG PA SOGS PHAL CHER BKRA SHIS LHUN PO NAS SPYAN DRANGS

SHING RVA RONG BA'I THUGS DAM RTEN KYANG MANG, GNAS BCU KHANG DU

SPO TSANG MGON POR GRAGS PA'I MGON PO PHYAG BZHI BA, PAn CHEN

CHOS RGYAN GYI SHANGS KHRAG GIS BZHENGS PA'I RJE YAB SRAS GSUM,

CHOS RGYAL DANG BCAS PA'I ZHAL THANG, STONG SKOR GONG MA'I DBU ZHVA

SOGS DANG, THONG DGON PA'ANG 'DI DANG BSRES PAS BKA'

@583 'GYUR CO PAR SOGS RTEN RNAMS KYANG 'DIR BZHUGS, 'DU KHANG

DU SPO TSANG CHOS MDZAD KYIS BZHENGS PA'I BKA' BSTAN DNGUL

BRIS, RNAM RGYAL MCHOD RTEN BYIN CAN, MDZOD DGE LHA KHANG DU

GSER GYI BKA' 'GYUR SOGS RTEN GSUM 'GANGS CAN MANG,

BEG TZE CHOS SKYONG LA BTZAN KHANG YANG YOD, CES MDO SMAD CHOS

'BYUNG DEB THER RGYA MTSO LAS GSUNGS,

SPYIR DGON PA 'DI GNAS YUL RKYANG TSA YIN LA, RKYANG TSA NI

THE BO'I MI RGYUD YIN MOD, PHYIS SU MDZOD DGE'I KHONGS SU GTOGS

TE, MDZOD DGE LA 'BROG SHOG KHA BRGYAD DANG, RONG SHOG KHA

BZHI STE SHOG BCU GNYIS BYAS, RONG SHOG KHA BZHI NI, RKYANG TSA,

'BRENG BA, GZA' RU, TSONG RU BZHI YIN STABS DE BZHI THE BO

YIN KYANG, MDZOD DGER BRTZI BAR BYED PA'I PHYIR, RGYAL DGE'I

DGON 'DI'ANG MDZOD DGER BRTZI ZHING, MDZOD DGE'I DGON PA

THAMS CAD KYI SNGA SHOS DANG MA DGON DU BRTZI ZHING, DGON PA

'DI'I KHRI BA BKRA SHIS LHUN PO NAS BTANG BA RNAMS LA'ANG MDZOD

DGE'I KHRI BA ZER,

DE NAS DGON SDE 'DI NI BKRA SHIS LHUN PO NAS KHRI BA RIM

MNGAGS KYIS BSKYANGS PA YIN TE, GDAN RABS DANG BO DGON

PA 'DEBS PA BO RVA RONG CHOS GRAGS RGYA MTSO'AM NGAG DBANG CHOS

@584 GRAGS DKON MCHOG GRUB PA'I SDE YIN LA, DE'I 'PHROR GO RIM JI

BZHIN MI SHES MOD, SKU MDUN PA SNAGS RGYAS BZANG BO, MNGA'

RIS PA LEGS PA RGYAL MTSAN, KHRI MDANGS CAN PA BLO BZANG DON

GRUB, HAR GDONG BA DKA' CHEN YE SHES DPAL 'BYOR NI TSUL

KHRIMS DAG PA NYAMS LEN GYI MTHIL DU BZUNG NAS THOS BSAM SGOM

GSUM YA MA BRAL BA BYAS PA'I MKHAS CHEN ZHIG YIN ZHING, PAn

CHEN THAMS CAD MKHYEN PAS MDZOD DGE'I KHRI BAR MNGAGS TE,

RGYAL DGE DGON 'DZIN SKYONG GNANG NAS BZHUGS, SKABS SHIG

'BROG PHYOGS KYI GDUL BYA'I BSOD NAMS KYI ZHING DU DMIGS NAS

'BROG PHYOGS SU PHEBS TE KHANG GSAR NYIN GYI DGON PA BTAB, DE

PHYIN CHAD RGYAL DGE DGON 'DI DANG, 'BROG GI KHANG GSAR

DGON GNYIS BKRA SHIS LHUN PO NAS MNGAGS PA'I MDZOD DGE'I KHRI

BA RIM BYON GYIS BDAG GIR MDZAD, TSOGS BSAGS PA BLO BZANG

DPAL LDAN, PAn CHEN DPAL LDAN YE SHES KYI RNAM THAR LAS,

MDZOD DGE'I KHRI BA PA SHE BA TSOGS BSAGS PA BLO BZANG DPAL

LDAN GYIS TSOGS DBUR SPYAN DRANGS TE ZHABS BRTAN PHUL, ZHES

GSUNGS PA 'DI BA YIN 'DRA, 'DI BA DANG DKA' CHEN BRAG NAG

PA BLO BZANG BSTAN 'DZIN 'DI BAS 'CHAM YANG BTZUGS, DKA'

CHEN YE SHES DPAL LDAN 'DI DAG GI RING LA SMON LAM CHEN MO DANG

@585 LNGA MCHOD GSAR 'DZUGS MDZAD ZER, TSOGS BSAGS PA BLO

BZANG SBYIN PA, GNAS BRTAN BA KU LA'I SPRUL BA DKA' CHEN BSOD

NAMS STOBS RGYAS, GZHAN YANG NOM CHI CHOS RJE DKA' CHEN BSTAN

'DZIN CHOS GRAGS 'DI BAS 'KHOR LO BDE MCHOG GI CHO GA CHA LAG

TSANG BA LNGA MCHOD CHEN MOR BDUN CHOS SU BTZUGS TE SPYI RDZAS

SOGS BZHAG KHRI BA BLA MA MER GAN MKHAN PO, NOM CHI MER GAN

MKHAN PO DKA' CHEN BRTZON 'GRUS SOGS RIM PAR BYON PA DANG,

DENG SANG DKA' CHEN BLO BZANG SBYIN PA LAGS 'TSO ZHING BZHUGS

PAS 'GRIG LAM DO DAM SOGS THUGS KHUR GNANG BZHIN YOD,

'DI'I BAR KHRI RABS SUM CU YAS MAS SHIG SONG 'DUG ZER,

PAn CHEN SKU PHRENG RIM BYON GYIS THUGS KHUR CHE BZHES KYIS CHOS SDE

'DI LA BKA' SHOG RIM PAR GNANG BA NI, THOG MAR BSAM

'GRUB RAB BRTAN GLING GI SKABS PAn CHEN BLO BZANG CHOS KYI RGYAL

MTSAN GYIS GNANG BA'I BKA' SHOG THEL CAN GYI NANG BRIS 'DI

LTAR, PAn CHEN DGE 'DUN GRUB KYI SKU RING NAS BZUNG STE MDZOD

DGE'I SHOG BCU GNYIS DANG YON MCHOD DU GYUR NAS NGAG DBANG

CHOS GRAGS RGYA MTSO BLA MAR MNGAGS TE BSAM 'GRUB RAB BRTAN

GLING GI DGON PA BTAB, GRVA BA STONG PHRAG TZAM TSOGS PA LA DPON

BLO GROS BZANG BOS MCHOD 'BUL BSNYEN BKUR RGYA CHER MDZAD PA

@586 DANG, MDZOD DGE'I SA MTSAMS, ZUNG CHU'I SHAR KHA THUR CHAD,

MO CHU'I SA SNGON YAN CHAD, SLANG MA'I RDO SKAS TSUN CHAD, BI THANG

HE SGA YAN CHAD, SPANG RI GSER SGA TSUN CHAD YIN PAS, DE DAG

GI RTZVA CHU SHING SOGS LA GRVA SLOB TSANG MAS LONGS SPYAD PA'I BDAG

RKYEN GYI GNANG BA BYIN PA'I YI GE SA STAG LO'I ZLA GSUM PA'I TSES

DGE BA'I NYIN BRIS PA LAGS, 'DIR THEL TSE BRGYAB 'DUG YANG

BKA' SHOG GCIG LA, DENG YANG SKU 'TSO'I 'DAB BRGYA BRTAS

SHING, CHOS SPYOD 'KHOR LO GSUM GYI MDZAD PA'I GE SAR RGOD

BZHIN PAR YOD PA NI YID SPRO, NGOS KYANG 'DU BA SNYOMS SHING,

'GRO PHAN GYI LHAG BSAM DGE BAR MCHIS, NYE LAM KHRI BA BLA MA

MER GAN MKHAN PO NGO G-YOG CHED RDZONG SONG BAR YUL BABS KYI

PHAN CHA ROGS RAM GANG ZAB YOD PA DANG, 'DI NAS KYANG

THUN MONG GI GEGS BAR ZHI ZHING MTHUN RKYEN 'GRUB PA SOGS KYI

DGE SBYOR SKYABS 'JUG BGYID PA THUGS 'JAGS NAS, SLAD MAR,

GSUNG 'OS KYANG 'TSAL, RTEN SNGAGS MDUD BCU, NGOS KYI LAG

BSTAR MA'I BKA' GDAMS LHA BZHI'I SNANG BRNYAN, DAM RDZAS LE

TSAN BCAS TSES DGE BA LA, THEL RTAGS, YANG BKA' SHOG CIG

LA, YANGS PA'I NOR 'DZIN GYI KHYON LA SPYOD PA'I SKYE 'GRO SPYI DANG,

BYE BRAG TU MDO KHAMS, MTSO KHA SOGS KYI SA'I CHAR 'KHOD PA'I BLA

@587 MA SLOB DPON, GRVA RIGS, RGYAL BO RGYAL PHRAN, JA'I SANG,

MI BZANG BYA BA ZHI DRAG GI SNE MOR MNGAGS SLEBS, MDZOD DGE'I

DPON CHE CHUNG SOGS SER SKYA MCHOG DMAN KUN GYIS DGONGS SHING

MNYAN PAR BYA BA LA, MDZOD DGE'I DGON 'DI BKRA SHIS LHUN

PO'I DGON LAG BLA MA YANG 'DI KHA NAS BSKO GZHAG BYED PA NAS,

DUS JA'I THEBS KYI MI SER RKYANG TSA TSO GSUM LA SGRUB CHAG SNGA SROL

GANG YIN LAS MI 'OS PA'I KHRAL GSAR 'GEL RIGS MI BYED PA

DANG, RNAM DKAR DANG 'BREL BA'I 'GRO 'DUG CI BYED KYANG

MTHUN 'GYUR PHAN GROGS SU GANG 'GRO MA GTOGS GNOD 'GAL DU

'GRO BA GTAN MA BYED, SMRAS PA DON LDAN BGYID PA'I DGE BA

RDZOGS BYANG DU BSNGO BA YIN, ZHES GO BAR BYA BA'I YI GE SHING SPREL

LO DBO ZLA BA'I TSES DGE BA LA RGYAL BA'I CHOS TSUL MA LUS PA'I

'BYUNG GNAS CHOS GRVA CHEN PO BKRA SHIS LHUN PO'I GZIM KHANG RGYAL

MTSAN MTHON PO NAS BRIS, THEL TSE BRGYAB 'DUG YANG BKA'

SHOG LA, DENG LANG TSO'I BUM PA CHOS SPYOD KYI BDUD RTZIS GTAMS

BZHIN PAR YOD DAM, NGOS KYANG 'DU BA SNYOMS SHING, RGYAL

BSTAN 'DZIN SPEL GYI LHAG BSAM DAR LA DRAG PAR MCHIS, NYE LAM

ZHU MOS BZHIN BLA MA DKA' CHEN BSTAN 'DZIN CHOS GRAGS SLAR YANG

MNGAGS RDZONG SONG BAR PHU DUD RIM GRO'I 'GROG LAM MI DMAN PA

@588 NAS, SLAD MAR DGE BA'I 'PHROS 'OS KYANG 'TSAL, ZHES RTEN

SNGAGS MDUD BDUN, DAM RDZAS LE TSAN, DRI BZANG GI CHUN PO

BCU THAM PA BCAS, TSES DGE BA LA, THEL RTAGS 'DUG YANG

BKA' SHOG CIG LA, 'DZAM GLING NOR GYI BLO GROS MA'I DPAL LA

LONGS SU SPYOD PA'I SKYE RGU SPYI DANG, KHYAD PAR ZUNG 'PHAN, CANG

LAR, THO CU, GA CU, ZI LING, CO NE, PAN YUL, MDZOD

DGE SHOG BCU GNYIS SOGS KYI SA'I CHAR GNAS PA'I BLA MA, SLOB

DPON, GRVA RIGS, NOR 'DZIN LA DBANG BA'I DPON CHE CHUNG

DMAG DANG AEL CHI'I 'GRIM 'GRUL BA, DMANGS KYI SKYE BO JI SNYED PA

SOGS SER SKYA MCHOG DMAN BAR MA BCAS PA MTHA' DAG LA BSGO

BA, MDO SMAD RGYAL DGE DGON BKRA SHIS RAB BRTAN GLING DANG,

KHANG GSAR DGON BSHAD SGRUB NOR BU GLING GNYIS SU ZHUGS PA'I BLA

GRVA RNAMS NAS MDO SNGAGS 'CHAD NYAN GYI RIM PA RGYAL BA'I BSTAN

PA RIN PO CHE'I SRI ZHU ZHABS 'DEGS DANG, 'GRO KUN PHAN BDE'I

DPAL DU SMIN PA BCAS YOD 'DUG PAS DGON GNAS 'DI GNYIS

KYI BLA GRVA SBYIN BDAG DANG BCAS PA'I MI NOR LA, KHYOD GONG 'KHOD

DRAG ZHAN SU THAD NAS LUGS GNYIS KHRIMS DANG MI MTHUN PA'I 'OS

MIN SNYAD GTZER RIGS MA BYED PAR 'GRO 'DUG GNAS LAM BYED

'JUG PA DANG, GZUGS MED LHA 'DRE'I TSOGS NAS KYANG RNAM

@589 KUN PHAN GROGS YANG DAG BGYID PA LAS, KUN SLONG PHRAG DOG

NGAN PA'I RIGS SKAD CIG KYANG MA BYED, DE LTAR SGRUB PA RNAMS LA

'DI PHYIR DGE BA'I SKYABS 'JUG BGYID CING, GAL TE 'GAL

BAR SPYAD NA DAM CAN RGYA MTSO'I BKA'I CHAD PAS MNAR BA GDON

MI ZA BAS BAG YOD BSTEN 'TSAL, ZHES BRDA SPROD PA'I YI GE SA

SBRUL ZLA 10 TSES 3 DGE BAR CHOS GRVA CHEN PO BKRA SHIS LHUN PO'I GZIM

KHANG RGYAL MTSAN MTHON PO NAS BRIS, THEL TSE BRGYAB 'DUG YANG

BKA' SHOG CIG LA, RKYANG TSA TSO GSUM, SGRUB SDE KHAG GSUM

SOGS KYIS MTSON PA'I SER SKYA DRAG ZHAN MTHA' DAG NAS NGES

DGOS, SKYE RGU'I PHAN BDE SANGS RGYAS KYI BSTAN PA DE 'DZIN SKYES

CHEN DGE 'DUN GYI SDE DANG BCAS PAR LTOS SHING, LHAG PAR

PHYOGS DER ZHVA SER GYI BSTAN PA DANG, SBYIN BDAG SER SKYA 'KHOR

'BANGS RNAMS LA 'PHRAL YUN PHAN BDE SPEL BA'I BYED POR 'DI KHA

BKRA SHIS LHUN PO NAS BLA MA KHAG RIM PAR ZHU GTONG GIS MCHOD

YON DAM TSIG 'BREL LAM SHIN TU CHE BA BLO MNGAGS BCAS, DES

NA BZHAG LDOM DPON GTZO GYUR GYI BLA MAR NOM CHI MER GAN

MKHAN PO DKA' CHEN RNAM RGYAL BRTZON 'GRUS SLAR YANG MNGAGS

RDZONG SONG BA 'DIS MTSON PHYOGS DER BLA KHAG NGO G-YOG BYUNG 'BYUNG

TSANG MAR CHOS SRID GNYIS KA'I NGOS NAS SRI ZHU GROGS DAN DU GANG

@590 'GYUR LAS BRKU 'PHROG GNOD 'GAL DU 'GRO RIGS PHRA MO TZAM MI

'BYUNG BA NGES PAR BYED DGOS DANG, DANG DU LEN PA RNAMS LA

NGOS NAS KYANG 'DI PHYI'I 'DOD DON LEGS 'GRUB YONG PHYIR MCHOG

GSUM SRUNG MAR BCAS LA GSOL 'DEBS 'PHRIN BCOL GYI SKYABS

'JUG RGYUN MAR BGYID PA YID 'JAGS 'TSAL, ZHES CHU KHYI ZLA

TSES DGE BA LA, THEL RTAGS 'DUG YANG BKA' SHOG CIG LA,

GNAM BSKOS GONG MA'I LUNG GIS PAn CHEN AER TE NIR BSNGAGS

SHING, BSTAN 'GROR PHAN BDE SPEL BA'I LHAG BSAM GYI SNYING STOBS

DGE BA SH'AKYA'I DGE SLONG BLO BZANG THUB BSTAN CHOS KYI NYI MA DGE

LEGS RNAM RGYAL DPAL BZANG BOR 'BOD PA'I GTAM, YANGS

PA'I NOR 'DZIN GYI KHYON LA SPYOD PA'I SKYE 'GRO SPYI DANG, BYE BRAG

LAN GRU, ZI LING, ZI KHRON, MTSO SNGON, AA MDO, MDZOD DGE

SDE SHOG CHE CHUNG, MGO LOG SOGS KYI SA'I CHAR 'KHOD PA'I BLA MA,

SLOB DPON, GRVA RIGS, LUNG LAS KYIS MTHO BA'I RGYA BOD KYI

DPON RIGS SPYIR DMIGS, KHYAD PAR KHEN YE LHA CHEN SOGS

MDZOD DGE SHOG KHA BCU GNYIS KYI DPON PO, GZHAN YANG DMAG

JAG AEL CHI'I 'GRIM 'GRUL BA, DMANGS KYI SKYE BO JI SNYED PA

SOGS SER SKYA MCHOG DMAN MTHA' DAG LA BZLO BA, MDZOD DGE

MA DGON RGYAL DGE DGON BKRA SHIS RAB BRTAN GLING 'DI NYID RJE

@591 GONG MA BLO BZANG CHOS KYI RGYAL MTSAN DPAL BZANG BOS PHYAG BTAB

PA NAS BZUNG DA LTA'I BAR MKHAN PO KHRI BA BLA MA 'DI NAS RIM

BZHIN MNGAGS RDZONG BGYID MUS GDAN SA CHEN PO BKRA SHIS LHUN

PO'I DGON LAG TU GTOGS PAR MA ZAD, GRVA SLOB RNAMS KYANG

BSLAB KHRIMS GTZANG ZHING, RGYUD SDE CHEN PO BZHI'I CHO GA PHYAG LEN

GYI RIM PA PAn CHEN CHOS KYI RGYAL PO'I BKA' SROL NYAMS MED

'DZIN CING, PHYOGS DER BSTAN 'GRO'I PHAN BDE SGRUB PA'I LTA

GRUB RNAM DAG YIN 'DUG GSHIS KHYOD GONG 'KHOD DRAG ZHAN RNAMS

NAS DGON GNAS RTEN BRTEN PAR BCAS PA MI NYAMS GONG DU

'PHEL BA'I BKUR BZOS BDAG RKYEN GANG CHE DANG, MKHAN PO

KHRI BA, GRVA SLOB BGRES BAR GZHON GSUM BYUNG 'BYUNG NAS 'GRO

'DUG SPYOD LAM JI LTAR BYED KYANG PHAN CHA MTHUN 'GYUR GANG 'GRO

MA GTOGS, GNOD 'GAL LOG PAR 'GRO BA NAM YANG MA BYED,

BSGO BA BZHIN DANG DU LEN PA RNAMS 'DI NAS KYANG RNAM KUN DGE

BA'I SKYABS 'JUG BGYID PA YIN, ZHES GO BAR BYA BA'I YI GE SHING

BYI HOR ZLA GRAL TSES DGE BAR ZHING CHEN LAN GRU'I PHO BRANG LU HI

THAN NAS BRIS, THEL TSE BRGYAB 'DUG

SNGA SOR 'DU KHANG GI KHYAMS SU SBYAR BA'I RAS GZHI'I NGOR BRIS

PA'I DGON PA'I RTEN YIG DKAR CHAG SKOR TSAD DANG BCAS PA YOD

@592 PA, DBUR MCHOD BRJOD SDEB SBYOR SUM RKANG BSGRIGS PA MJUG

TU MJUG SDUD KYI TSIGS BCAD SMON TSIG NOR 'DZIN PA TRA BCAS

PA, RAB 'BYAMS SMRA BA DKON MCHOG BSTAN PAS BRIS ZHES PA

ZHIG YOD PA'I NANG RTEN RNAMS SNGAR YOD LO RGYUS SHES PA'I DON DU

'DIR CHA TSANG 'GOD PAR BYA STE, 'DU KHANG GI STENG GI LI MA LHA

KHANG NA, THOG MAR SKU'I RTEN NI RGYA GAR NAS PHEBS PA'I MNYAM

MED THUB PA'I DBANG BO'I SKU BRNYAN GSER BZANG LAS GRUB PA BYIN

RLABS KYI TSAN KHA SHIN TU CHE BA DANG, THUGS RJE CHEN PO PHYAG BZHI

BA GNYIS TSUL KHRIMS KYI DRI DANG LDAN PA BYON SHIN TU LEGS PA DANG,

DUS CHEN LA BDUD RTZI 'BAB PAR GRAGS PA'I BCU GCIG ZHAL,

PAn CHEN GYI MCHOG SPRUL RIN PO CHE BLO BZANG DPAL LDAN BSTAN

PA'I NYI MA PHYOGS LAS RNAM RGYAL GYI THUGS DAM GYI RTEN BYAMS SKU

BYIN RLABS CAN, DGYES PA RDO RJE LHA DGU'I BUM SKU BZO BKOD

PHUN SUM TSOGS PA, RJE RIN PO CHE'I SKU BRNYAN BYIN CAN, YI

DAM RDO RJE 'JIGS BYED KYI SKU BRNYAN BYON LEGS PA, SGROL DKAR

GYI SNANG BRNYAN DNGUL LAS GRUB PA, PAD DKAR 'CHANG PHYAG BZHI

BA, 'JAM DPAL DBYANGS, 'OD DPAG MED, THUB DBANG

RNAMS KYI SKU BRNYAN ZUNG RE, DON YOD GRUB PA'I SKU BRNYAN KHRU TSAD

TZAM PA, SMAN BLA, TSE DPAG MED, RIN CHEN 'BYUNG LDAN,

@593 GTZUG TOR CAN, BLA MA SHANGS, PHYAG NA RDO RJE, SGROL MA, MGON

PO PHYAG DRUG PA RNAMS KYI SKU BRNYAN GSER BZANG LAS GRUB PA BYIN

RLABS KYI GZI 'OD 'BAR BA, AA KA RU NAG PO LAS BZHENGS PA'I

THUB PA GRONG KHYER MA 'KHOR BCAS, SE'U LHA KHANG DU RGYAL DBANG LNGA

BA CHEN MO'I PUR TSVA LAS GRUB PA'I RJE RIN PO CHE DANG, 'DOD LHA

SNA TSOGS KYI SKU BRNYAN PAn CHEN BLO BZANG DPAL LDAN YE SHES KYI

PHYAG NAS MA RNAMS BZHUGS, THANG GA'I RIM PA NI, MDZOD DGE

SKU SKYE'I DUS SU BZHENGS PA'I THUB PA GNAS BRTAN BCU DRUG GI

THANG SKU, 'BROM RIM PO CHE'I RNAM THAR, PAn CHEN BZANG BO BKRA

SHIS KYI YIN ZER BA'I PHYAG ZHABS KYI RI MO DANG BCAS PA'I DBUS

THANG SOGS BZO DBYIBS LEGS PA BZHI BCU SKOR TZAM BZHUGS,

GSUNG GI RTEN NI, DPON BLO GROS BZANG BO'I DUS SU, RGYAL BA

BSOD NAMS RGYA MTSOS GNANG BAR GRAGS PA'I BRGYAD STONG PA'I

GLEGS BAM NAM MKHA'I KHA DOG LA CO 'DRI BA'I MTHING SHOG BZANG

BO'I NGOS LA GSER BTZO MA RAB TU SBYANGS PA'I KHU BAS LEGS

PAR BRIS PA GLEGS SHING GI GDONG LA PA TRA RIS 'BUR DU DOD PA,

STENG DU DBYANGS GSAL GYI LANYDZAS BSKOR BA, SE TA HU KHRA SLAS

KYI GLEGS THAG 'DOM DGU DANG BCAS KHYAD PAR DU 'PHAGS

PA, GSER GYIS BRIS PA'I TING 'DZIN, DNGUL GYIS BZHENGS PA'I

@594 DPAG BSAM 'KHRI SHING, DNGUL GYIS BRIS PA'I TING 'DZIN,

LAM RIM CHE CHUNG SOGS GLEGS BAM NGO MTSAR BA SUM CU SKOR

BZHUGS, THUGS KYI RTEN NI, AA KA RU DKAR BO LAS GRUB PA'I

MCHOD RTEN BDE GSHEGS BRGYAD BYIN CAN DANG BKA' GDAMS

MCHOD RTEN ME'I GRANGS CAN, 'KHAR GSIL BYIN RLABS KYI TSAN

KHA CHE BAR GRAGS PA RNAMS BZHUGS SO, ,MTHONG THOS DRAN REG

DON DANG LDAN PA'I 'DU KHANG CHEN MO 'DI NYID DU BZHUGS PA'I

RTEN GYI RIM PA LA, THOG MAR SKU RTEN NI, 'DU KHANG GI DBUS SU

LHA SA'I JO BO DANG SKU TSAD MNYAM PA'I JO BO SH'AKYA MU NE'I SKU BRNYAN

BZO BKOD PHUN SUM TSOGS PA, DE'I MDUN DU 'JAM MGON BLA

MA TZONG KHA PA CHEN PO'I LDEM SKU BYIN RLABS CAN MI TSAD TZAM,

G-YAS PHYOGS SU THUB PA 'KHOR BCAS LA SMAN BLA BDE GSHEGS

BRGYAD DANG MDUN DU GNAS BRTAN BCU DRUG BCAS MI TSAD MA,

GONG GI 'JAM MGON BLA MA DE LA 'JAM DBYANGS GTZANG PA BDUN

BRGYUD KYIS BSKOR BA, DE YANG GANG ZHE NA, RGYAL TSAB DAR MA RIN

CHEN, MKHAS GRUB DGE LEGS DPAL BZANG BO, RJE ZHA LU BA

LEGS PA RGYAL MTSAN, RJE BLO GROS CHOS SKYONG, BA SO CHOS KYI RGYAL

MTSAN, RJE BLO GROS BSTAN PA, RJE SMON LAM DPAL BA RNAMS SO,,

GSANG 'DUS, RIGS GSUM MGON PO BCAS BZHUGS PA 'DI

@595 RNAMS MNGA' RIS PA'I SKU RING LA BZHENGS PA LAGS SO, ,YANG

MNGA' RIS PAS BZHENGS PA'I THANG SKU CHE LEGS MANG BO DANG BCAS

THANG GA NYIS BRGYA DANG NYI SHU SKOR BZHUGS SO, ,G-YON PHYOGS SU

RGYAL BA BYAMS PA LA NYE BA'I SRAS BRGYAD KYIS BSKOR BA, GSUNG GI

RTEN NI, YANG DAG PAR RDZOGS PA'I SANGS RGYAS SH'AKYA THUB PA DE

NYID KYI BKA' RIN PO CHE DANG, PAndI TA RNAMS KYIS BSTAN BCOS

MTHA' YAS PA GSUNGS PA RNAMS LO TZ'A BA SKU DRIN CAN DAG GIS

BOD KYI SKAD DU BSGYUR BA YONGS RDZOGS, BSOD NAMS KYI STOBS

KYIS MNGON PAR MTHO BA'I SPO TSANG CHOS MDZAD KYI DUS SU, NAM

MKHA'I MDANGS CAN GYI MTHING SHOG BZANG BO'I NGOS LA DNGUL

DKAR RAB TU SBYANGS PA'I KHU BAS LEGS PAR BRIS PA'I DBU KHANG

DANG BO RNAMS SU BLA MA YI DAM SANGS RGYAS BYANG SEMS CHOS SKYONG

RNAMS KYI SNANG BRNYAN BZANG GOS SHA STAG GI ZHAL KHEBS, NA

BZA' SER BO, GLEGS SHING, GLEGS THAG RNAMS GZHAN LAS

KHYAD PAR DU 'PHAGS PA'I BKA' 'GYUR GLEGS BAM BRGYA DANG BZHI

LHAG BSTAN 'GYUR GLEGS BAM NYIS BRGYA DANG BCU PHRAG SKOR BCAS

PHUN SUM TSOGS PA THAMS CAD KYI GZHI RTEN DU BZHUGS SO, ,

YANG BKA' 'GYUR TSAR GNYIS, GSER BTZO MA DANG DNGUL LAS

BZHENGS PA'I YUM 'BUM PA TSAR GCIG DANG BCAS, KHYON GLEGS

@596 BAM STONG PHRAG BRGAL BA BZHUGS PA NI PHAN PA DANG BDE BA MA LUS

PA 'BYUNG BA'I GNAS MTHAR THUG LAGS SO, ,THUGS KYI RTEN NI

SKU MDUN PA SANGS RGYAS BZANG BO DANG, MNGA' RIS LEGS PA

RGYAL MTSAN SOGS KYI SKU GDUNG MCHOD RTEN BZHI, RNAM RGYAL MCHOD

RTEN CHEN MO MI TSAD GNYIS LDAN PA 'DI'I NANG RTEN GYI RIM PA

LA'ANG, YUNGS 'BRU LTA BU'I RING BSREL GYI RIGS LA, DE BZHIN

GSHEGS PA GLANG BO'I GDUNG DANG, 'KHOR BA 'JIG DANG, SH'AKYA

THUB PA GSUM GYI RING BSREL BZHUGS, CHOS SKU'I RING BSREL GYI

RIGS LA, RGYUD SDE KUN GYI RTZA BA DANG, MDO SDE KUN GYI ZA MA

TOG TU GYUR PA, DPAL GSANG BA 'DUS PA'I RGYUD SOGS RGYUD

'BUM CHA TSANG DANG, GZUNGS CHEN SDE LNGA, GTZUG TOR SDE BZHI

SOGS RGYUD MDO RGYUD KYI GZUNGS RIGS DPAG TU MED PA BZHUGS,

SKU GDUNG DANG SKU BAL GYI RING BSREL GYI RIGS LA, RDO RJE GDAN

GYI MA H'A BHO DHI SA TVA'I BZHUGS KHRI'I SHING GI TSAL BU, SLOB DPON

CHEN PO PADMA SAM BHA BA'I DBU LO DANG NA BZA', CHOS RGYAL SRONG

BTZAN SGAM PO'I SKU BER, SLOB DPON BEE RO TZA NA'I PHYAG DPE,

JO BO RJE'I PHYAG TSA'I DUM BU DANG SNAM SBYAR, GDUNG TSA, MI LA

RAS CHEN GYI DBU SKRA, MI LA BZHAD PA'I RDO RJE'I RAS GOS, RAS

CHUNG RDO RJE GRAGS KYI GDUNG RUS, JO BO RJE'I TSE SGRUB RIL BU, BU

@597 STON THAMS CAD MKHYEN PA'I SNAM SBYAR DANG BUM CHU NYAMS MED KYI

RIL BU, RJE SA PAn GYI NA BZA', KUN MKHYEN CHOS KYI RGYAL BO

TZONG KHA PA CHEN PO'I DBU LO DANG, YAB SRAS SOGS KYI NA BZA',

RGYAL TSAB RJE'I BZHUGS GDAN, DPON SLOB PAn CHEN RIN PO CHE

SKU GONG MA'I NA BZA' DANG DBU LO, THAMS CAD MKHYEN PA NGAG

DBANG BLO BZANG RGYA MTSO'I DBU LO, DPAL 'BYOR LHUN GRUB KYI NA

BZA', ZHA LU GRUB CHEN GYI GDUNG RUS, RJE RIN PO CHES DPAL

'KHOR LO SDOM PA'I SBYIN SREG GNANG BA'I THIG TSON, 'JAM

DBYANGS CHOS RJE'I DBU RGYAN RTZA CHEN DANG PHYAG SEN, RJE GLING YAGS

PA'I DBU LO NA BZA' GDUNG RUS, PAn CHEN SKU GONG MA'I PHYAG

NAS, PAn CHEN BLO BZANG YE SHES DPAL BZANG BO'I NA BZA'

DBU LO PHYAG NAS, THOS BSAM GLING GRUB CHEN PA'I DBU SKRA, RJE

YAB SRAS KUN GYI BSANG CHEN KUN 'DUS, STONG SKOR RIN PO CHE'I

TSE SGRUB RIL BU, DAM RDZAS BDUD RTZI RIL BU, SANGS RGYAS

BYANG SEMS MANG BO'I 'PHEL GDUNG GIS RGYU BYAS PA'I RTEN 'DUS

RIL BU BYIN CAN, PAn CHEN BLO BZANG CHOS KYI RGYAL MTSAN GYIS

RDZOGS RIM RNAL 'BYOR CHEN PO'I BYANG SEMS RIL BU 'PHEL MA MYUR

GROL, DE NYID KYI BSANG CHAB 'PHEL MA NGO MTSAR CAN, STOD RGYUD

GRVA TSANG GI MA nI RIL SGRUB, STONG SKOR RIN PO CHE'I TSE SGRUB RIL BU

@598 DANG BDUD RTZI CHOS SMAN, RJE 'JAM DBYANGS BZHAD PA'I RDO RJE'I

MI TRA BRGYA RTZA'I CHOS SKOR GYI BDUD RTZI BUM CHU YONGS RDZOGS KYI RIL

BU, DE NYID KYI BSANG CHEN BSANG CHAB RIL BU, DPON SLOB

SKAL LDAN RGYA MTSO'I SGRUB PA'I MA nI RIL BU BDUD RTZI RIL BU NYAMS

MED, RJE 'JAM DBYANGS BZHAD PA'I RDO RJE'I LJAGS CHAB, SKU

KHRUS ZHAL ZAS, BKRA SHIS LHUN PO'I MGON KHANG CHEN MO'I LO

GTOR GYI GTOR SGAM, GNAS 'DIR GTOR SGRUB KYI SKABS SU

BDUD RTZI RANG BABS, RJE 'JAM DBYANGS BZHAD PA'I RDO RJES

SBYIN SREG GNANG BA GSUM GYI RDUL TSON DANG THAL BA, PAn CHEN

RIN PO CHE'I PHYAG NAS BRGYA RTZA 'DUS PA, DON SLAD MTSAN NAS

SMOS TE MKHAN RIN PO CHE NGAG DBANG DKON MCHOG NYI MA'I DBU ZHVA

DANG COD PAN, RJE 'JAM DBYANGS BZHAD PA'I RDO RJE'I DBU ZHVA DANG

PHYAG 'KHAR SMAD G-YOGS BZHUGS GDAN, DPON SLOB BSOD

NAMS GRAGS PA'I DBU ZHVA, KHRI RIN PO CHE BKA' 'GYUR BA'I PHYAG

PHRENG, SNGAGS CHEN RDO RJE 'DZIN PA 'JAM DBYANGS DGA' BA'I

BSHES GNYEN GYI THUGS PHRENG, RIG 'DZIN STOBS LDAN DBANG BO'I

GDUNG RUS, RIG 'DZIN NGAG GI DBANG BO'I SKU DRAG MCHOD RTEN

BYA RUNG KHA SHOR GYI RDO, RGYA GAR GNAS CHEN BRGYAD KYI SA SNA, GANGS

TE SE'I GANGS THUG DANG SINDHU RA, MA PHAM G-YU MTSO'I DHE LA DANG BYE

@599 MA, RGYA GAR NAG GI GNAS CHEN THAMS CAD KYI SA SNA DANG GRUB CHU

TSE CHU SGRUB MTSO RNAMS KYI SA SNA BYE MA RIL BUR BSGRIL BA, TZA RI'I

GNAS CHEN GYI SA SNA CHU SNA SHING SNA THAMS CAD 'DRES PA, TZA RI'I

SIN DHU RA, DAG PA SHEL RI'I SHEL RDO, RDO RJE PHAG MO'I 'JA' RDO,

MTSO MA DROS PA'I BYE MA LNGA LDAN, RGYAL BA BLO BZANG DON GRUB KYI

SGRUB PHUG GI SA SNA, BYANG SEMS SKYE BA GCIG GIS THOGS PA'I BLO

GROS BZANG BO'I SKU CHOS, DAM CAN CHOS RGYAL YAB YUM GYI SKU

BRNYAN, PAn CHEN THAMS CAD MKHYEN PA BLO BZANG YE SHES DPAL

BZANG BO'I PHYAG TSA MA BCAS LEGS PAR BZHUGS, 'JIGS BYED

KHRO BCU, GDUGS DKAR, SOR 'BRANG, DZAMBHA LA YAB YUM GYI

'KHOR LO TSAD LDAN DANG, RNAM SRAS KYI 'KHOR LO KHYAD 'PHAGS,

GZHAN YANG BSAM 'PHEL NOR BUS GTZOS PA'I 'KHOR LO TSAD LDAN

MANG DU BZHUGS, DE LTAR NA YUNGS 'BRU LTA BU'I RING BSREL, CHOS

SKU'I RING BSREL, SKU GDUNG GI RING BSREL, SKU BAL GYI RING

BSREL BZHI DANG BCAS BYIN RLABS KYI GZI 'OD 'BAR BA MTHA'

YAS PA BZHUGS SO, ,STENG GI GNAS BCU LHA KHANG NA, SKU'I RTEN

GYI GTZO BO NI SANGS RGYAS KYI 'PHEL GDUNG NANG RTEN DU BZHUGS

PA'I THUB PA'I SKU GSER BZANG LAS GRUB PA, MGON PO PHYAG BZHI

BA, SMAN BLA, MAR ME MDZAD, RJE RIN PO CHE'I SKU BRNYAN SOGS

@600 LI MA MANG BO DANG, MTSUNGS MED CHOS RJE NGAG DBANG CHOS GRAGS

RGYA MTSO'I LDER SKU NANG RTEN NYID KYI DBU LO BUBS PHYAG SEN BUBS

RJE YAB SRAS KYI TSEMS DBU LO, GNAS BCU TSAR GNYIS DANG BCAS

LDEM SKU MANG BO DANG, PAn CHEN BLO BZANG DPAL LDAN YE SHES KYI

SKU BRNYAN NYID KYI PHYAG NAS MA DANG, MDZOD DGE SKU SKYE'I THUGS

DAM GYI RTEN SGROL DKAR GSER THANG DANG, RJE'I RNAM THAR TZONG

KHA BRGYAD CU ZHES GRAGS PA'I GSER THANG CHEN MO, LCAM SRING GI

THANG SKU BYIN RLABS CAN SOGS ZHAL THANG NYI SHU SKOR DANG, GSUNG

GI RTEN BRGYAD STONG PA SHAN SBYAR SDE DGE'I PAR MA, CO NE BKA'

'GYUR TSAR GCIG DANG BCAS PUSTI KA: BRGYA DANG BZHI BCU SKOR

BZHUGS, THUGS KYI RTEN BKA' GDAMS MCHOD RTEN SOGS ZLA BA

NOR GYI GRANGS LDAN BZHUGS, GZHAN YANG PAn CHEN BLO BZANG

CHOS RGYAN DGUNG LO BCU GNYIS PA'I SKABS KYI ZHABS CHAGS, STONG

SKOR YON TAN RGYA MTSO'I SKU 'GAG YU RING, KHRI RGYAL MTSAN SENG

GE'I DBU ZHVA SOGS BZHUGS PA LAGS SO, ,MGON KHANG DU,

'JIGS SU RUNG BA BZOD PAR DKA' BA'I GZI BRJID DANG LDAN

PA'I YI DAM GYI LHA DANG, CHOS SKYONG SRUNG MA RNAMS BZHUGS PA'I

TSUL NI, GTZO BO DPAL RDO RJE 'JIGS BYED CHEN PO 'KHOR BCAS,

LHA CHEN MA H'A K'A LA 'KHOR BCAS, BKA' SDOD LAS KYI GSHIN RJE

@601 YAB YUM, MA CIG DPAL LDAN LHA MO RE MA TI, MGON PO ZHAL

BZHI BA YAB YUM 'KHOR BCAS, RGYAL BO CHEN PO RNAM THOS SRAS RTA

BDAG BRGYAD DANG BCAS PA, SNGON SANGS RGYAS GSER THUB 'JIG

RTEN DU BYON PA'I DUS SU BSTAN PA BSRUNG BAR SMON LAM MDZAD

PA'I MTHUS, RGYAL BA NYI MA'I GNYEN GYI DUS SU BYANG SHAR MA RU RTZE'I

DUR KHROD DU RDZU 'PHRUL GYI BKOD PA BSAM GYIS MI KHYAB PA DANG

BCAS PA BZHUGS PA LA, PAn CHEN BLO BZANG CHOS KYI RGYAL MTSAN

DPAL BZANG BOS, CHOS GRVA CHEN PO BKRA SHIS LHUN PO DPAL GYI SDE

CHEN PO BSRUNG BAR BKA' BSGOS SHING GNYER DU GTAD PA NAS

BZUNG, SKYABS MGON RIN PO CHE'I DGON CHE PHRA THAMS CAD BU

BZHIN SKYONG BA SDIG PA CAN GYI SROG GI SHAN PA GNOD SBYIN BAG TZE

LCAM DRAL GRI THOGS BRGYAD SHAN PA NYER GCIG RGYAL BO SKU LNGA DANG

BCAS BZHUGS, ZHAL THANG 'DI RNAMS RDO RJE 'JIGS BYED KYI

RNAL 'BYOR BA CHEN PO MDZOD DGE SKU SKYE'I DUS SU BZHENGS, THANG

LHA NGAG DBANG DPAL BZANG NYID NAS GDAN DRANGS PA'I MGON

PO'I LDEM SKU BYIN RLABS CAN, YANG MGON PO DANG, SRID GSUM

BDAG MO GNYIS KYI LDEM SKU, BRA BO SMAN RGAN GYIS RGYU'I SA LA RTA

MGRIN YUN RING BSGRUBS NAS BZHENGS PA'I LCAM SRING GI SMAN SKU

BRJID BAG CAN RNAMS BZHUGS SO, ,

@602 DPON TSANG LHA KHANG DU, SKU'I RTEN RJE RIN PO CHE'I SKU BRNYAN

KHRU TSAD MA, RJE RIN PO CHE'I SNANG BRNYAN BYIN RLABS CAN, DE'I

NANG RTEN GYI RIM PA'ANG, SKU 'BUM TZAN DAN YIG DRUG RANG BYON

CAN, KHRI NAM MKHA' BZANG GI CHOS GOS TSAL BU, KHRI RGYAL MTSAN

SENG GE'I SNAM SBYAR TSAL BU, RGYAL BA BSKAL BZANG RGYA MTSO'I SKU

LCUG PAn CHEN BLO BZANG DPAL LDAN YE SHES KYI SKU 'GAG CHA TSANG,

PHYAG PHRENG, YONGS 'DZIN YE SHES RGYAL MTSAN GYI DBU ZHVA, SEMS

PA RIN PO CHE'I SKU 'GAG TSAL BU, KHRI RGYAL MTSAN SENG GE'I YANG

SPRUL RIN PO CHE'I DBU LO DANG PHYAG PHYIS RNAMS BZHUGS, GZHAN

YANG THANG SKU NYI SHU LHAG DANG, GSUNG GI RTEN BKA' 'GYUR TSAR

GCIG PAn CHEN BLO BZANG DPAL LDAN YE SHES KYI GSUNG 'BUM CHA

TSANG GCIG DANG BCAS KHYON GLEGS BAM BRGYA DANG BZHI BCU SKOR

DANG, THUGS KYI RTEN DU SGO MANG MCHOD RTEN DANG BCAS BZHUGS

PA LAGS SO, ,

DE LTAR DKAR CHAG 'DI'I NANG DU BZHUGS PA'I RTEN NGO

MTSAR BA BZHUGS PA NI, DGON SDE 'DI NYID DAR ZHING RGYAS PA'I

DAN RTAGS YIN LA, SNGAR GYI LO RGYUS SHES PA'I DON DU MGO MJUG

GI TSIGS BCAD MDZAD BYANG BCAS DOR NAS RTEN GYI RNAM GRANGS JI

BZHIN BKOD PA YIN LA, 'GANGS CHE BA'I RTEN DE RNAMS NI, DUS

@603 'GYUR BCOS BSGYUR DANG, HRE CO ZHES PA'I LAS 'GUL DANG,

RIG GNAS GSAR BRJE ZHES PA'I GOD CHAGS CHEN PO'I SKABS SU

GTOR BRLAG CHEN PO BYUNG, DA LTA LHAG MAR LUS PA, LI MA KHANG

GI RTEN CHA TSANG, RNAM RGYAL MCHOD RTEN GYI NANG RTEN CHA TSANG SOGS

RTEN 'GANGS CAN KHA SHAS DAD LDAN RNAMS KYIS SROG LA MA 'DZEMS

PAR SBAS SKUNG BYAS NAS LUS PA RED, SNGAR GYI 'DU KHANG NI SDE

SHOG GIS MDZOD KHANG BYAS STABS PHYI KHOG LUS PA LAS NANG RTEN

GYANG RIS SOGS TSANG MA LHAG MED DU BCOM, GONG GI DKAR CHAG

NANG DU MA THE BA'I RTEN, MKHAS GRUB RJE'I PHYAG BRIS YIN ZER BA'I

GDUGS DKAR GYI PAR SHING DANG, GNAS BRTAN YAN LAG 'BYUNG

GI ZHABS CHAGS, RVA RONG CHOS GRAGS PA'I GSOL TOG DKAR

YOL YU RING, SHAR SKAL LDAN RGYA MTSO'I DBU ZHVA, RVA RONG CHOS

GRAGS KYIS MTSO RAL BA CAN NAS GTER LAS BZHES PA'I ROL MO'I

CHA YA, PAn CHEN DPAL LDAN YE SHES KYIS GNANG BA'I MGON PO

GUR THANG SKU BZOS DRUB CAN RGYA NAG MA, PAn CHEN SKU PHRENG DGU BA

CHOS KYI NYI MAS GNANG BA'I BYAMS PA'I SKU LI MA 'DI RNAMS DA LTA

BZHUGS YOD, SRID JUS GSAR BA BYUNG NAS RAB RGYAL CHU PHO KHYI'I

(1982) LO SNGA GZHUG TU CHOS SGO PHYES PA'I SKABS GRVA RGAN DRUG

YOD MOD, DA LTA GSUM LAS MED LA GSAR ZHUGS BZHI BCU LHAG

@604 YOD, DE DAG GIS RGYUD CHOS SPYOD 'DON RTA DBYANGS SOGS SLOB

PA DANG, YI GE RIG GNAS SOGS LA SBYANGS SHING, TSUL KHRIMS

RNAM PAR DAG PA SRUNG BZHIN PA'I STENG 'GRIG LAM KUN SPYOD SOGS

LEGS PAR SRUNG BA'I GRVA TSANG SPUS DAG TU GYUR YOD LA, DGE

'DUN PA YONGS KYIS HUR BRTZON THOG 'DU KHANG STENG 'OG TU SANGS

RGYAS STONG SKU GNYIS RJE YAB SRAS GSUM, SMAN BLA BDE GSHEGS

BRGYAD, GNAS BRTAN BCU DRUG THUGS RJE CHEN PO PHYAG BZHI BA

SOGS SKU BRNYAN DANG, GSUNG RTEN, BKA' 'GYUR TSAR GNYIS,

BSTAN 'GYUR TSAR GNYIS, RJE YAB SRAS GSUM GYI GSUNG 'BUM

TSAR GCIG GZHAN YANG LAM RIM SNGAGS RIM GNYIS TSAR DU MA

DANG, TING 'PHAGS BSKAL GSUM SOGS DPE CHA PO TI DU MA

SOGS BZHENGS 'JOG BYAS YOD, RGYAL DGE SPRUL SKU'I SKU GDUNG

MCHOD RTEN SOGS GSAR BZHENGS DU MA YOD, BKRA SHIS LHUN PO

NAS GDAN DRANGS PA'I PAn CHEN DPAL LDAN YE SHES KYI 'DRA SKU,

PAn CHEN THAMS CAD MKHYEN PA SKU PHRENG BCU BA SKU DNGOS PHEBS

NAS, DGA' LDAN LHA BRGYA MA, SKYABS 'GRO MA nI SOGS KYI LUNG

GNANG STE THUGS 'GAN BZHES PA'I GSUNG BSHAD MANG BO GNANG,

'DU KHANG SOGS SU PHYAG NAS 'THOR, RJES SOR PE CIN NAS MDZOD

DGE KHRI RIN PO CHE BLO BZANG SBYIN PA'I PHYAG TU PAn CHEN SKU PHRENG DGU

@605 BA'I NA BZA' CHA TSANG, ZHABS CHAGS BCAS BSKUR GNANG

MDZAD, DE'I PHYI LOR YANG KHONG GI NA BZA' BUBS GCIG SKU PAR

PHYAG BRIS CAN THAM RTAGS BRGYAB PA BCAS GNANG BA DANG, DE

RJES BKRA SHIS LHUN POR SHAR MCHOD KHANG BKRA SHIS RNAM RGYAL RAB

GNAS SKABS PAn CHEN SKU PHRENG DGU BA'I SKU PAR DANG, KHONG GI

SKU PAR BCAS GNANG, GZHAN YANG RJE BTZUN BYAMS PA'I GOS SKU

CHEN PO ZHIG KYANG BZHENGS, RTA MGRIN LHA KHANG DANG, SENG GDONG

LHA KHANG GNYIS KYANG BZHENGS TE, RTA MGRIN LHA KHANG DU RTA MGRIN YANG

GSANG KHROS PA LHA DGU DANG, 'OD DPAG MED STONG SKU, MI 'KHRUGS

PA STONG SKU DANG DE'I NANG DU RGYAL BO'I BRTZAN KHANG YOD PA'I NANG

DU KIRTI BLO BZANG 'PHRIN LAS KYI SHANGS KHRAG GIS BZHENGS PA'I RGYAL

BO DPA' RTZAL ZHI DRAG GNYIS KYI THANG SKU DANG, RGYAL BO'I GDUNG

RUS KYANG BZHUGS LA SKU GSOB KYANG LEGS PAR BZHUGS, SENG

GDONG LHA KHANG NANG DU SENG GDONG GTZO 'KHOR GSUM GYI 'DRA SKU

DANG, SLOB DPON PADMA'I STONG SKU DANG, YUM DAG TSAR BCAS

BZHUGS, DA LTA SMON LAM DANG LNGA MCHOD KYI DUS MCHOD DANG GSANG

BDE 'JIGS GSUM, KUN RIG MI 'KHRUGS PA STE RGYUD SDE LNGA'I

SGRUB MCHOD YOD LA, CHOS SPYOD DANG BSKANG GSO DANG, GDUGS

DKAR BZLOG CHEN, DGU GTOR 'CHAM BCAS SOR CHUD YOD DO, ,

@606 'DIR SMRAS PA, 'GRO BA'I BDE SKYID PADMO BZHAD PA'I

GNYEN, ,BSTAN PA RIN CHEN NYIN MOR BYED PA'I GZHI, ,

DGE 'DUN 'DUS PA ZLA BA'I MA MA CHE, ,BRTAN DANG 'PHEL BA

NYID LA RAG LAS SO, ,DE PHYIR CHOS KYI RDO RJE MI YI GZUGS, ,

PAn CHEN SNANG MTHA' YAS PA'I 'PHRIN LAS KYI, ,BYED PO CHOS

GRAGS RGYA MTSO ZHES GRAGS PAS, ,SKYE DGU'I BSOD NAMS ZHING

DU 'DUS SDE BSKRUN, ,DAM CHOS 'O MA'I RGYA MTSO RGYAS PA LA, ,

DGE 'DUN NGANG MO'I TSOGS KYIS NYER BSTEN TE, ,MDO SNGAGS

CHOS KYI MGRIN RNGA CIR YANG BRDUNG, ,THUGS RGYUD BSLAB GSUM

NOR GYIS YONGS GTAMS PA'I, ,BKRIS LHUN DKA' CHEN NYI

ZLA'I PHRENG BA YIS, ,SDE 'DI RIM PAR BSKYANGS PA'I BKA'

DRIN LA, ,GZUR GNAS SKYE BOS BSTOD BSNGAGS ROL MO DKROL, ,

MDZOD PA DGE 'DUN RGYUD 'DZIN SDE CHEN SOGS, ,RIS MED SKYE

'GRO'I BSOD NAMS ZHING 'DI LA, ,BSNYEN BKUR BSOD NAMS

'BRAS BU 'O MA'I MTSO, ,BLA MED BYANG CHUB BAR DU ZAD MTHA'

BRAL, ,DGON SDE 'DI YI BYUNG BA GSER GYI RNGA, ,YONGS SU

BRDUNG BA'I NUS PA CHES PHA YANG, ,DGE BSKUL BKA' LAN BZLOG

PAR MA NUS PAR, ,BYIS BLOS THEG TZAM 'DI NI 'BAD PAS BSKRUN,,

'DIS MTSON BDAG GZHAN DUS GSUM DGE TSOGS KYI, ,MTHU

@607 LAS RGYAL BSTAN DBYAR MTSO LTAR RGYAS SHOG ,BYE BRAG SDE 'DIR

MKHAS BTZUN BZANG GSUM GYIS, ,THUGS RGYUD GTAMS PA'I

DGE 'DUN 'DU BAR SHOG ,CES MDZOD DGE SMAD KYI RGYAL DGE

DGON ZHES GRAGS PA DGON RNYING 'DI'I BYUNG RIM GSER GYI RNGA BO

CHE ZHES BYA BA 'DI NI, SNGA MO NAS CHOS SDE 'DIS GRVA BA KHA SHAS

MNGAGS TE BSKUL BA LTAR MDOR BSDUS SHIG BRIS MOD, SLAR YANG

GRVA BA KHA SHAS SNGA PHYIR MNGAGS TE NAN GYIS BSKUL BA'I NGO MA BZLOG

PAR THA SNYAD PA BSAM GTAN RGYA MTSO MI 'JIGS DBYANGS CAN

DGA' BA'I BLO GROS SU 'BOD PAS RAB GNAS LCAGS LUG LO'I HOR

ZLA DGU BA'I DKAR PHYOGS KYI BZANG BO DANG BO'I NYIN MJUG RDZOGS

PAR BSGRIGS PA'I YI GE BA NI DGON DE GA'I DGE TSUL 'JAM

DBYANGS GRAGS PA'O, ,
