*, ,BCOM LDAN 'DAS SMAN BLA'I MDO CHOG GI SNYING PO BSDUS PA YID
BZHIN GYI NOR BU ZHES BYA BA BZHUGS, ,

@001A #, ,NA MO GU RU MU NE AINTR'A YA, GANG GI MTSAN TZAM THOS
PA'I CHU RGYUN GYIS, ,MNAR MED ME YANG RAB BSIL PAD MTSO LTAR,
,BSGYUR MDZAD SNYIGS MA'I MGON PO

BDE GSHEGS BDUN, ,SH'AKYA'I TOG DANG BCAS PA'I ZHABS BTUD NAS,
,MCHOG DMAN BYA BAS GA-YENGS SHING RNAM DPYOD KYIS, ,SNYIGS MA'I
RGYAL BA BDUN GYI RNAM THAR LA, ,MOS

PA'I BLO LDAN DAG LA'ANG PHAN PA'I PHYIR, ,MDO CHOG BDUD RTZI'I
YANG ZHUN SNYING PO BRI, ,'DIR SNYIGS MA'I DUS SU MTHU DANG BYIN
RLABS CHES CHER MYUR BAR 'PHAGS PA'I BKA' MI 'GYUR BAR

ZHAL GYIS BZHES PA, SNYIGS MA'I MGON PO BDE GSHEGS BDUN GYI
THUGS DAM BSKUL BA'I SNYING PO'I YANG SNYING PO NYAMS SU LEN PAR
'DOD PAS, MDO CHOG NAS 'BYUNG BA'I SBYOR BA

@002A *, ,RNAMS SNGON DU BTANG, SKYABS 'GRO SEMS BSKYED RGYUD
DANG 'DRES NGES PA BYAS TE 'DI LTAR, MCHOG BDEN RGYAL BA SRAS
BCAS BYIN RLABS DANG, ,TSOGS GNYIS MNGA'

THANG CHOS DBYANGS DGE BA'I MTHUS, ,ZHING 'DI BDE BA CAN LTAR
SNOD BCUD KYI, ,SRID ZHI'I PHUN TSOGS 'DOD DGUS 'BYOR GYUR CIG
,RIN CHEN SA GZHI LJON SHING CHU MTSOS BRGYAN, ,GSER

DNGUL MU TIG BYE MA GRAM BUR BDAL, ,ME TOG GCAL BKRAM TZANDAN
DRI BSUNG LDANG, ,LHA MI'I LONGS SPYOD KUN BZANG MCHOD PAS
KHYAB, ,DER NI YID 'ONG NOR BU'I PHO BRANG DBUS, ,PADMA SENG

KHRIR RGYAL BA SRAS BCAS RNAMS, ,BZHUGS NAS GZUNGS RIG MOS STOBS
KYIS BSKRUN PA'I, ,MCHOD SPRIN RGYA MTSOS GANG ZHING SPYOD GYUR
CIG ,SNYIGS MA'I MGON PO BRTZE LDAN BDE GSHEGS

BDUN, ,THUB DBANG DAM CHOS BYANG SEMS BKA' BSTOD BCAS, ,BDAG
SOGS SKYOB PHYIR MGON SKYABS DPUNG GNYEN DU, ,SPYAN 'DREN 'DIR
GSHEGS GDAN 'DZOM BYIN RLABS MDZOD, ,

@002B BKA' DRIN MNYAM MED RTZA BA'I BLA MA DANG, ,SH'AKYA'I
RGYAL PO 'JAM DBYANGS ZHI 'TSO SOGS, ,ZAB MO'I MDO 'DI PHYAG
MTSAN BZHES PA YI, ,DNGOS BRGYUD BLA MA RNAMS LA PHYAG 'TSAL LO,
,NYAM

THAG 'GRO RNAMS SGROL BA'I THUGS RJE CAN, ,BDE GSHEGS BDUN DANG
THUB DBANG DAM PA'I CHOS, ,'JAM DPAL SKYABS GROL GSANG BDAG
TSANGS DBANG DANG, ,RGYAL CHEN GNOD SBYIN RNAMS LA PHYAG

'TSAL LO, ,DNGOS BSHAMS GZUNGS RIG MOS STOBS KYIS SPRUL PA'I,
,MCHOD TSOGS KUN 'BUL SDIG LTUNG THAMS CAD BSHAGS, ,DGE LA YI
RANG BSKUL ZHING GSOL BA 'DEBS, ,'DIS MTSON DGE

BA BYANG CHUB CHEN POR BSNGO, ,BCOM LDAN GDAN 'DZOM CHEN PO
DGONGS SU GSOL, ,BDE GSHEGS BDUN GYI SNGON GYI SMON LAM DAG
,SH'AKYA'I BSTAN PA LNGA BRGYA'I THA MA LA, ,'GRUB PAR 'GYUR BA
ZHAL

GYIS BZHES PA BZHIN, ,BDAG LA BDEN PA MNGON SUM BSTAN DU GSOL,
,BCOM LDAN 'DAS DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS MTSAN LEGS PAR YONGS

SGRAGS DPAL GYI RGYAL PO LA PHYAG 'TSAL LO, ,MCHOD DO, SKYABS SU
MCHI'O, ZHES LAN BDUN BRJOD, DE BZHIN DU 'OG MA RNAMS LA YANG
RIGS 'GRE'O, ,MTSAN GYI ME TOG RGYAS SHING DAG PA LA, ,DPE

@003A *, ,BYAD BZANG PO'I 'BRU CHAGS MDZES PA'I SKU, ,GANG GIS
MTHONG THOS DRAN PA'I DPAL GYUR PA, ,MTSAN LEGS YONGS SGRAGS
DPAL LA PHYAG 'TSAL LO, ,DNGOS BSHAMS GZUNGS RIG

MOS STOBS KYIS SPRUL PA'I, ZHES PA NAS, BYANG CHUB CHEN POR
BSNGO, ZHES PA'I BAR SHO LO KA GCIG GIS YAN LAG BDUN PA 'BUL
ZHING, 'DI 'OG MA RNAMS LA YANG SBYAR BAR BYA'O, ,RGYAL BA'I
MTSAN THOS

DRAN BRJOD PHYAG MCHOD MTHUS, ,BDAG CAG LA SOGS SEMS CAN
GANG
DANG GANG, ,NAD RIMS GSHED BYED SDIG CAN GDON LAS THAR, ,DBANG
PO KUN TSANG SDUG BSNGAL SDIG RGYUN CHAD, ,NGAN 'GROR MI LTUNG
LHA

MI'I BDE BA MYONG, ,BKRES SKOM DBUL 'PHONGS ZHI ZHING 'BYOR GYUR
CIG ,BCINGS DANG BRDEG SOGS LUS KYI GDUNG BA MED, ,STAG SENG
SBRUL GYIS 'TSE BRAL 'THAB RTZOD ZHI, ,BYAMS PA'I SEMS LDAN CHU
YIS

SKRAG RNAMS KYANG, ,DBUGS PHYIN 'JIGS MED BDE BAR BRGAL GYUR CIG
,'DI NAS SHI 'PHOS GYUR TSE SANGS RGYAS KYI, ,ZHING DER PADMO
LAS SKYES YON TAN RDZOGS, ,MTSAN LEGS YONGS SGRAGS LA SOGS

RGYAL RNAMS KYI, ,BKA' LUNG NOD CING MNYES PAR BYED GYUR CIG
,BCOM LDAN 'DAS DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS RIN PO CHE DANG ZLA BA DANG PADMAS RAB
TU BRGYAN PA

@003B MKHAS PA GZI BRJID SGRA DBYANGS KYI RGYAL PO LA PHYAG
'TSAL LO, ,MCHOD DO, SKYABS SU MCHI'O, ,RIN CHEN ZLA DANG PADMAS
RAB BRGYAN CING, ,SHES BYA KUN LA MKHAS SHING MKHYEN PA RGYAS,
,RGYA MTSO LTA BUR ZAB PA'I THUGS MNGA'

BA; ;SGRA DBYANGS RGYAL PO'I ZHABS LA PHYAG 'TSAL LO, ,DNGOS
BSHAMS GZUNGS RIG ,NAS, BSNGO, RGYAL BA'I MTSAN THOS DRAN BRJOD
PHYAG MCHOD MTHUS, ,BDAG CAG LA SOGS SEMS CAN GANG DANG
GANG,
,GA-YENGS RNAMS

CHOS 'PHEL LHA MI'I 'TSOG CHAS 'BYOR, ,BTZA' BA'I GDUNG BRAL
RTAG TU SKYES PAR GYUR, ,BYANG CHUB SEMS DANG MI 'BRAL DGE CHOS
RGYAS, ,SGRIB BYANG LHA MI'I BDE BA THOB GYUR CIG ,BSHES BRAL
MUN PAR GDON GTZES 'CHI

DANG DGRA, DGON PA'I GNOD MED MCHOD DANG RIM GROR BRTZON,
,DMAN
RNAMS TING 'DZIN DRAN STOBS GZUNGS LDAN CING, ,SHES RAB MCHOG
THOB MES NYEN BSIL GYUR CIG ,'DI NAS SHI 'PHOS GYUR TSE SANGS
RGYAS KYI, ,ZHING DER

PADMO LAS SKYES YON TAN RDZOGS, ,SGRA DBYANGS RGYAL PO LA SOGS
RGYAL RNAMS KYI, ,BKA' LUNG NOD CING MNYES PAR BYED GYUR CIG
,BCOM LDAN 'DAS DE BZHIN GSHEGS PA DGRA BCOM PA YANG DAG PAR
RDZOGS PA'I

SANGS RGYAS GSER BZANG DRI MED RIN CHEN SNANG BRTUL ZHUGS
GRUB
PA LA PHYAG 'TSAL LO, ,MCHOD DO SKYABS SU MCHI'O, ,'DZAM BU CHU
BO'I GSER LTAR LHANG NGE BA, ,NYI MA STONG LAS LHAG PA'I GZI
BRJID 'BAR, ,DRI MED GSER

@004A *, ,GYI MCHOD SDONG LTA BU'I SKU, ,GSER BZANG DRI MED
SNANG LA PHYAG 'TSAL LO, ,DNGOS BSHAMS, NAS, BSNGO, ,RGYAL BA'I
MTSAN THOS DRAN BRJOD PHYAG MCHOD MTHUS, ,BDAG CAG LA SOGS
SEMS
CAN

GANG DANG GANG, ,TSE THUNG RING 'TSO DBUL RNAMS DBANG PHYUG
TSANG, ,'THAB RTZOD 'GYED PA'ANG BYAMS PA'I SEMS LDAN ZHING,
,BSLAB BRAL NGAN SONG MI LTUNG SDOM PAS BSDOMS, ,BYANG CHUB
SEMS
DANG 'BRAL BA MED GYUR CIG ,

'DI NAS SHI 'PHOS GYUR TSE SANGS RGYAS KYI, ,ZHING DER PADMO LAS
SKYES YON TAN RDZOGS, ,GSER BZANG DRI MED LA SOGS RGYAL RNAMS
KYI, ,BKA' LUNG NOD CING GNYES PAR BYED GYUR CIG ,BCOM LDAN 'DAS
DE BZHIN

GSHEGS PA DGRA BCOM PA YANG DAG PAR RDZOGS PA'I SANGS RGYAS
MYA
NGAN MED MCHOG DPAL LA PHYAG 'TSAL LO, ,MCHOD DO, SKYABS SU
MCHI'O, ,MYA NGAN 'DAS ZHI BDE BA'I MCHOG BRNYES PA, ,'GRO BA'I
DUG GSUM

SDUG BSNGAL ZHI MDZAD CING, ,'GRO DRUG MGON DANG DPAL DU GYUR
PA
YI, ,MYA NGAN MED MCHOG DPAL LA PHYAG 'TSAL LO, ,DNGOS BSHAMS,
NAS, BSNGO, ,RGYAL BA'I MTSAN THOS DRAN BRJOD PHYAG MCHOD
MTHUS,
,BDAG

CAG LA SOGS SEMS CAN GANG DANG GANG, ,MYA NGAN SOGS ZHI MI
'BRAL
TSE RING BDE, ,DMYAL BAR RGYAL BA'I 'OD KYIS BDE DGA' RGYAS,
,MDANGS LDAN MDZES 'BYOR 'BYUNG POS MI 'TSO ZHING, ,PHAN TSUN
BYAMS LDAN

@004B NAD RNAMS MED GYUR CIG ,'DI NAS SHI 'PHOS GYUR TSE SANGS
RGYAS KYI, ,ZHING DER PADMO LAS SKYES YON TAN RDZOGS, ,MYA NGAN
MED MCHOG LA SOGS RGYAL RNAMS KYI, ,BKA' LUNG NOD CING MNYES
PAR
BYED GYUR CIG ,BCOM

LDAN 'DAS DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS CHOS SGRAGS RGYA MTSO'I DBYANGS LA PHYAG 'TSAL
LO, ,MCHOD DO, SKYABS SU MCHI'O, ,CHOS SGRA CHEN POS PHA ROL
RGOL BA 'JOMS, ,RGYA

MTSO LTA BUR ZAB PA'I GSUNG MNGA' ZHING, ,'GRO BA'I SDUG BSNGAL
MA LUS ZHI MDZAD PA, ,CHOS SGRAGS RGYA MTSO'I DBYANGS LA PHYAG
'TSAL LO, ,DNGOS BSHAMS, NAS, BSNGO, ,RGYAL BA'I MTSAN THOS DRAN
BRJOD PHYAG MCHOD

MTHUS, ,BDAG CAG LA SOGS SEMS CAN GANG DANG GANG, ,RTAG TU
YANG
DAG LTA DANG DAD LDAN CING, ,CHOS KYI SGRA THOS BYANG CHUB
SEMS
KYIS PHYUG ,LONGS SPYOD SLAD DU SDIG SPANGS 'BYOR PA 'PHEL,
,BYAMS GNAS TSE RING

CHOG SHES NYID GYUR CIG ,'DI NAS SHI 'PHOS GYUR TSE SANGS RGYAS
KYI, ,ZHING DER PADMO LAS SKYES YON TAN RDZOGS, ,CHOS SGRAGS
RGYA MTSO LA SOGS RGYAL RNAMS KYI, ,BKA' LUNG NOD CING MNYES
PAR
BYED GYUR CIG ,

BCOM LDAN 'DAS DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS CHOS RGYA MTSO MCHOG GI BLOS RNAM PAR
ROL PA MNGON PAR MKHYEN PA'I RGYAL PO LA PHYAG 'TSAL LO, ,MCHOD
DO, SKYABS SU

@005A *, ,MCHI'O, ,CHOS KYI BLO GROS GTING DPAG DKA' BA'I THUGS,
,RNAM DAG CHOS KYI DBYINGS LA ROL MDZAD CING, ,SHES BYA MA LUS
MNGON SUM GZIGS PA PO, ,MNGON MKHYEN RGYAL PO KHYOD LA PHYAG

'TSAL LO, ,DNGOS BSHAMS, NAS, BSNGO, ,RGYAL BA'I MTSAN THOS DRAN
BRJOD PHYAG MCHOD MTHUS, ,BDAG CAG LA SOGS SEMS CAN GANG
DANG
GANG, ,GA-YENGS RNAMS GNOD SEMS MED CING 'TSOG CHAS 'BYOR,
,NGAN
SONG

LAM NGAN ZHUGS RNAMS DGE BCU THOB, ,GZHAN DBANG GYUR RNAMS
RANG
DBANG PHUN TSOGS SHING, ,KUN KYANG TSE RING MTSAN THOS DGE
GYUR
CIG ,'DI NAS SHI 'PHOS GYUR TSE SANGS RGYAS KYI, ,ZHING DER
PADMO LAS SKYES YON TAN

RDZOGS, ,MNGON MKHYEN RGYAL PO LA SOGS RGYAL RNAMS KYI, ,BKA'
LUNG NOD CING MNYES PAR BYED GYUR CIG ,BCOM LDAN 'DAS DE BZHIN
GSHEGS PA DGRA BCOM PA YANG DAG PAR RDZOGS PA'I SANGS RGYAS
SMAN
GYI BLA BEEd'U RYA'I

'OD KYI RGYAL PO LA PHYAG 'TSAL LO, ,MCHOD DO, SKYABS SU MCHI'O,
,THUGS RJES KUN LA SNYOMS PA'I BCOM LDAN 'DAS, ,MTSAN TZAM THOS
PAS NGAN 'GRO'I SDUG BSNGAL SEL, ,DUG GSUM NAD SEL SANGS RGYAS

SMAN GYI BLA, ,BEEd'U RYA'I 'OD LA PHYAG 'TSAL LO, ,DNGOS
BSHAMS, NAS, BSNGO, ,RGYAL BA'I MTSAN THOS DRAN BRJOD PHYAG
MCHOD MTHUS, ,BDAG CAG LA SOGS SEMS CAN GANG DANG GANG,
,MTSAN
DPES MDZES

@005B SHING 'GRO KUN BDAG 'DRAR GYUR, ,'OD KYIS MUN SEL SHES RAB
THABS MKHAS KYIS, ,LONGS SPYOD MI ZAD LAM LOG DMAN MOS RNAMS,
,THEG CHEN LAM ZHUGS SDOM PAS MDZES GYUR CIG ,TSUL 'CHAL GDUNG
BRAL DBANG

PO KUN TSANG ZHING, ,NAD MED YO BYAD 'PHEL ZHING BUD MED KYI,
,DNGOS POS SKYO RNAMS RTAG TU SKYES DBANG LDAN, ,BDUD ZHAGS
LTA
BA NGAN LAS GROL GYUR CING, ,RGYAL POS MNAR RNAMS BDE ZHING
BKRES PA'I RGYUS, ,SDIG PAS

'TSO RNAMS CHOS 'BYOR ZAS KYIS TSIMS, ,TSA GRANG NGAL ZHI BSAM
PA YONGS RDZOGS SHING, ,'PHAGS PA DGYES PA'I TSUL LDAN GROL GYUR
CIG ,'DI NAS SHI 'PHOS GYUR TSE SANGS RGYAS KYI, ,ZHING DER
PADMO LAS SKYES

YON TAN RDZOGS, ,SMAN PA'I RGYAL PO LA SOGS RGYAL RNAMS KYI,
,BKA' LUNG NOD CING MNYES PAR BYED GYUR CIG ,STON PA BCOM LDAN
'DAS DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS

DPAL RGYAL BA SH'AKYA THUB PA LA PHYAG 'TSAL LO, ,MCHOD DO,
SKYABS SU MCHI'O, ,THABS MKHAS THUGS RJES SH'AKYA'I RIGS
'KHRUNGS SHING, ,GZHAN GYIS MI THUB BDUD KYI DPUNG 'JOMS PA,
,GSER GYI LHUN PO LTA BUR

BRJID PA'I SKU, ,SH'AKYA'I RGYAL PO DE LA PHYAG 'TSAL LO, ,DNGOS
BSHAMS, NAS, BSNGO, ,STON PA MCHOG DES MDO SDE'I CHO GA LAS, ,JI
LTAR GSUNGS PA'I PHAN YON MA LUS PA, ,BDAG CAG MGON MED 'GRO BA
MTHA' DAG

@006A *, ,GIS; ;DENG 'DIR 'PHRAL DU THOB PAR BYIN GYIS RLOBS,
,MA RIG MUN SEL SGRON ME MCHOG ,SDUG BSNGAL NAD SEL SMAN GYI
PHUL, ,DAM CHOS DKON MCHOG THAMS CAD LA, ,PHYAG 'TSAL MCHOD

CING SKYABS SU MCHI, ,DNGOS BSHAMS, NAS, BSNGO, ,DAM CHOS DKON
MCHOG BDEN PA'I BYIN RLABS KYIS, ,BDAG SOGS DENG NAS TSE RABS
THAMS CAD DU, ,RGYAL BA KUN GYI DAM CHOS MA LUS PA, ,RGYAL BA'I
DGONGS

PA JI BZHIN 'GRUB GYUR CIG ,'JAM DPAL SKYABS GROL PHYAG NA RDO
RJE SOGS, ,BDE GSHEGS SRAS PO SUM KHRI DRUG STONG GIS, ,RGYAL
BA'I THUGS DAM BSKUL ZHING GLENG BSLANGS NAS, ,MDO SDE'I PHAN
YON JI SKAD

GSUNGS PA RNAMS, ,DENG 'DIR BDAG LA MNGON DU 'GYUR BAR MDZOD,
,'JIG RTEN SKYONG BA SDE DPON BCAS PAS KYANG, ,SNGON TSE STON
PA'I SPYAN SNGAR ZHAL BZHES BZHIN, ,DGRA DANG GNOD PA NAD RIMS
BZLOG PA DANG, ,'THAB

RTZOD KUN ZHI LUS SEMS BDE BA RGYAS, ,LONGS SPYOD DBANG PHYUG
NOR 'BRU TSE 'PHEL ZHING, ,BSAMS PA'I DON RNAMS YID BZHIN 'GRUB
PA DANG, ,RTAG TU BSRUNG SKYOB GA-YEL BA MED PAR MDZOD, ,DE NAS,
AOm NA MO BHA GA

WA TE; BHEE shA DZYE GU RU BEEd'U RYA PRA BHA R'A DZ'A YA, TA
TH'A GA T'A YA, AARHA TE SAm MYA KA SAm BUDDH'A YA, TADYA TH'A,
AOm BHEE shA DZYE BHEE shA DZYE, MAH'A BHEE shA DZYE BHEE shA
DZYE, R'A DZA SA MUNGGA TE SV'AH'A, ZHES GZUNGS RING NGAM, YANG
NA, TADYA TH'A, AOm BHEE shA DZYE BHEE shA DZYE,

@006B MAH'A BHEE shA DZYE BHEE shA DZYE, R'A DZA SA MUNGGA TE
SV'AH'A, ZHES GZUNGS THUNG CI MANG BZLA BAR BYA'O, ,MJUG TU
GTANG RAG GI MCHOD PA MDOR BSDUS BYAS TE BZOD PAR GSOL, RTEN
YOD
NA BRTAN BZHUGS DANG, MED NA GZHAN DU GSHEGS

SHING; SHIS PA BRJOD DO,, SMRAS PA, NYON MONGS DUG LNGA'I GDON
GYIS MYOS PA YI, ,MGON MED LNGA BRGYA THA MA'I 'GRO RNAMS LA,
,THUGS RJES DGONGS NAS SH'AKYA'I GTZO BO DES, ,SNYIGS MA'I RGYAL
BA BDUN GYI THUGS

RJE BSKUL, ,PHAN BDE'I 'BYUNG GNAS MDO SDE'I CHO GA GSUNGS,
,THAMS CAD MKHYEN PA DPAL LDAN ZHI BA 'TSOS, ,MDO CHOG DBANG GI
RGYAL PO'I DO SHAL SPEL, ,DE NYID SNYING PO'I YANG SNYING YID
BZHIN NOR, ,GANG 'DI DENG DUS RNAM

PAR GA-YENGS LDAN PA, ,DAD LDAN 'GA' YI DON DU KHO BOS BKOD,
,'DIS MTSON RNAM DKAR DGE BAS BDAG GZHAN KUN, ,BDE GSHEGS
BRGYAD
KYIS DGYES BZHIN 'DZIN GYUR CIG ,CES PA 'DI YANG, DENG SANG GI
SKYE BO

'GA' LA PHAN GDAGS PAR 'DOD PA'I BSAM PAS, CHOS SMRA BA BLO
BZANG CHOS KYI RGYAL MTSAN GYIS, CHOS GRVA CHEN PO BKRA SHIS
LHUN PO'I GZIMS KHANG DU SBYAR BA'O,, MANGGA LAm,, ` AOm SVA
STI, PHAN BDE'I

'BYUNG GNAS RGYAL BSTAN YONGS 'DU'I LJON, ,RAB RGYAS 'GRO KUN
THAR MCHOG 'BRAS BZANG LA, ,SPYOD PHYIR BKRA SHIS LHUN GRUB
CHOS
GRVA CHER, ,CHOS SBYIN 'DZAD MED DAL 'GRO'I RGYUN 'DI SPEL,
,SARBA MANGGA LAm,, ,,