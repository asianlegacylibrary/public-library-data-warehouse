@001A /TA 14\

*, ,NOR LHA GSUM GYI SBYIN SREG BYA TSUL DGOS 'DOD KUN 'BYUNG
ZHES BYA PA BZHUGS SO, ,

@001B #, ,NA MO GU RU, 'DIR NOR PHYUGS LONGS SPYOD 'PHEL BA'I
PHYIR DU, , NOR RGYUN MA, RNAM SRAS, DZAm BHA LA STE NOR LHA
GSUM GYI SBYIN SREG BYA TSUL BRJOD PA

LA, RANG GI MDUN DU ZANGS SDER RAM GZHONG BA'AM SPOS PHOR LTA
BU RDZAS SREG TU RUNG PA'I SNOD KYI NANG DU BYE MA GTZANG MA
BLUGS PA'I KHAR, SHUN PA MED PA'I SHING GIS ZLUM PO'AM GRU
BZHIR BSKOR

NAS BRTZIG ,DE'I NANG DU BUD SHING SKAM PO BRTZIG G-YAS PHYOGS
KYI STEGS KYI KHAR SNOD KYI NANG DU 'BRAS DKAR RAM, 'BRAS CHAN
LA, ZHO'AM 'O MA, MAR, MDAR GSUM SBYAR

BA SNOD GCIG DANG, YANG DKAR GSUM MNGAR GSUM SBYAR BA'I ZAN
RIL BRGYA RTZA BRGYAD, CHU BZHI, NYER SPYOD LNGA TSAN GSUM, GTOR
MA GSUM, MAR KHU, BUD SHING, GZAR

BU; ,DPAL 'BAR, BSANG CHU, RDOR DRIL SOGS STA GON BYA, SKYABS
SEMS TSAD MED BZHI BSGOM, RANG NYID SKAD CIG GIS DPAL PHYAG NA
RDO RJE'I SKUR BZHENGS

@002A #, ,PAR GYUR, ,AA MRi TA NYER GCIG BZLAS TE BSANG CHU
SGRUB, ,MCHOD PA SOGS, ,AA MRI TAS BSANG SBYANGS, ,STONG PA'I
NGANG LAS SNOD SO SOR

MCHOD RDZAS DANG BSREG RDZAS RNAMS RANG RANG GI MING YIG DANG PO
THIG LES BRGYAN PA ZHU BA LAS BYUNG BA'I MCHOD PA'I BYE BRAG
BSAM GYIS MI KHYAB PA DANG BDUD

RTZI'I RANG BZHIN DU GYUR PAR MOS LA, ,AOm A'A: H'Um LAN GSUM
GYIS BRLABS, YANG, AOm A'A: H'Um LAN GSUM BRJOD DE DPAL 'BAR
GYIS BUD SHING LA ME SPAR, ,AA MRi TAS ME

BSANG SBYANGS, STONG PA'I NGANG LAS YE SHES KYI THAB KHA DOG SER
PO DBYIBS GRU BZHI PA SHEL LTAR DVANGS SHING THOGS PA MED PA'I
NANG DU RI LAS NGO BO ME LHA LA

RNAM PA YE SHES GYI ME KHA DOG SNA LNGA CAN 'BAR BA'I DBUS SU
PAm LAS PADMA DANG AA LAS ZLA BA'I DKYIL 'KHOR GYI STENG DU BAm
YIG GSER GYI MDOG CAN LAS

@002B 'OD ZER 'PHROS, ,DON GNYES BYAS, TSUR 'DUS YONGS SU GYUR
PA LAS LHA MO NOR RGYUN MA SKU MDOG SER PO ZHAL GCIG PHYAG GNYIS
PA, ,LANG TSO GZHON ZHING RGYAN DANG NA BZAS RNAM PAR BRGYAN PA,
PHYAG

G-YAS MCHOG SBYIN DANG G-YON 'BRAS KYI SNYEM DANG RIN PO CHE'I
CHAR 'BEB BZHIN PA'I BUM PA THUGS KAR BSNAMS PA, RIN 'BYUNG GI
COD PAN CAN, RIN PO CHE'I RGYAN DANG DAR SNA TSOGS KYI NA BZA'
CAN, ZHABS

RDO RJE'I SKYIL KRUNG GIS BZHUGS PA, ,G-YAS SU TAm LAS RIN PO
CHE'I KHRI'I STENG DU BAm LAS PADMA DANG AA LAS ZLA BA'I DKYIL
'KHOR GYI STENG DU BEE YIG LJANG KHU LAS 'OD ZER 'PHROS, SEMS
CAN RNAMS KYI

'PHONGS PA'I SDUG BSNGAL BSAL, 'JIG RTEN KHAMS KYI DPAL 'BYOR
LONGS SBYONG PHUN SUM TSOGS PA BSDUS TE BEE LA THIM, DE YONGS SU
GYUR PA LAS, ,RGYAL PO CHEN PO RNAM THOS SRAS NOR GTER

SKU MDOG LJANG ZHING DRI MA MED PA ZHI 'DZUM SGEG PA'I NYAMS CAN
YAN LAG RAGS LA GSUS KHYIM RGYAS PA, ,PHRAG GONG G-YAS G-YON NA
NYI ZLA 'CHAR BA, ,RIN PO CHE'I RGYAN SNA TSOGS KYIS BRGYAN CING
DAR GYI

NA BZA' GSOL BA, ,PHYAG G-YAS RIN PO CHES MTSAN PA'I BE CON
THUGS KAR 'DZIN CING G-YON RIN PO CHE SNA TSOGS SGYUGS BA'I NE'U
LE BRLA G-YON PA LA BRTEN TE BSNAMS PA, RIN 'BYUNG GI COD PAN

@003A *, CAN, ZHABS G-YON BSKUMS SHING G-YAS BRKYANG BAS SGRUB
PA PO LA DNGOS GRUB STER BA'I TSUL GYIS RIN PO CHE DU MA'I DBUS
NA GNAS PA'I GTER GYI BUM PA'I STENG DU BZHUGS PA, ,

G-YON DU BAm LAS PADMA 'DAB MA BRGYAD PA'I LTE BAR AA LAS ZLA
BA'I DKYIL 'KHOR GYI STENG DU DZAm GSER GYI MDOG CAN, DE LAS 'OD
'PHROS, ,DON GNYIS BYAS, ,TSUR 'DUS YONGS SU GYUR PA LAS, ,DZAm
BHA LA

SKU MDOG SER PO ZHAL GCIG PHYAG GNYIS PA G-YAS BI DZA P'U RA
DANG G-YON RIN PO CHE'I CHAR RAB TU 'BEB BZHIN PA'I NE'U LE
BSNAMS BA, ,RIGS LNGA'I COD PAN CAN, ,ZHABS GNYIS GYIS DUNG DANG
RIN PO CHE'I

GTER MNAN ZHING RGYAL PO ROL BA'I STABS KYIS BZHUGS PA, ,DE GSUM
GYI SPYI BOR AOm DKAR PO, ,MGRIN BAR A'A: DMAR PO, ,THUGS KAR
,H'Um SNGON PO, THUGS KA'I H'Um LAS 'OD ZER 'PHROS, ,RANG BZHIN

KYI GNAS NAS NOR LHA GSUM GYI YE SHES PA RNAMS SPYAN DRANGS,
DZA: H'Um BAm HO: RANG RANG GI DAM TSIG PA DANG GNYIS SU MED PAR
GYUR, ,SLAR YANG THUGS KA'I H'Um LAS 'OD ZER 'PHROS, ,DBANG GI
LHA SPYAN DRANGS

BA RNAMS KYIS BUM PA'I CHUS DBANG BSKU, ,NOR RGYUN MA DANG RNAM
SRAS LA RIN 'BYUNG, DZAm BHA LA LA RIGS LNGAS DBU BRGYAN CING,
,SKU LAS 'OD ZER SER PA'I TSOGS 'PHRO BAR GYUR, ,CES LHA BSKYED,
,AOm BA SU

@003B BHA RE, ,BIRGAL nA, ,DZI LHA LA BROKshA nI PRA T'ITZTSA YE
SV'AH'A, NAS, SHABHA'I BAR DANG, ,PHUN TSOGS DGE LEGS KUN 'BYUNG
BCOM LDAN MA, ,DBAL DANG 'BYOR BA'I DBANG PHYUG NOR RGYUN MA,
,YID LA RE BA'I

BKRA SHIS STZOL MDZAD MA, ,BSAM 'PHEL DKYIL 'KHOR DBANG PHYUG MA
LA 'DUD, ,RGYAL CHEN RNAM MANG THOS SRAS NOR MANG LDAN, ,MA GAD
LHUN PO LTA BU'I BRJID BA'I SKU, ,SPRIN BRAL NYI MA STONG GI GZI

LDAN PA, ,'DOD DGU'I CHAR 'BEBS KHYOD LA PHYAG 'TSAL LO, ,NOR
GYI DBANG PHYUG RIN CHEN GTER MNGA' ZHING, ,GNOD SBYIN NOR
'CHANG MANG PO KUN GYI RJE, ,BYANG PHYOGS SKYONG BA'I MGON PO
DZAMBHA LA, ,

DNGOS GRUB MCHOG STZOL MDZAD LA PHYAG 'TSAL LO, ,CES MCHOD BSTOD
BYA, ,LHA RNAMS KYI LJAGS RDO RJE'I RNAM PA CAN SER PO LA, ,BAm
SER PO RNAMS KYIS MTSAN PAR GYUR, ,AOm GRI BA SU NI

DHA NA HshE DRE SV'AH'A, ,AOm BEE SHRA MA NA YA H'Um, ,AOm DZAm
BHA LA DZA LENDRA YE SV'AH'A, ,NOR PHYUGS LONGS SPYOD THAMS CAD
PUshtIm KU RU AOm, ,ZHES BRJOD DE MAR KHU LAN BDUN PHUL, ,DE
YANG BDUN PA LA

SPEL TSIG BSDUS PA MI BRJOD BAR, ,SBYIN PA'I BDAG PO 'KHOR DANG
BCAS RNAMS KYI, ,TSE BSOD DPAL 'BYOR RNYED GRAGS MDA' THANG
DANG, ,RIGS RGYUD NOR LUGS LA SOGS CHOS

@004A *, ,SRID KYI, ,LEGS TSOGS THAMS CAD BUshtIm GU RU AOm,
,ZHES SPEL TSIG RGYAS PA BYA, DE NAS SNGAGS SNGA MA NYID KYI
MTHAR RAMS GSUM BA'I THOG MTHA' GNYIS LA SPEL TSIG RGYAS PA
DANG,, BAR PA

LA BSDUS PA BYA, ,ZHO ZAN DANG, ,ZAN RIL BDUN RE'AM, ,DGU RE'I
MTSAMS SU MAR KHU GSUM RE LTA BU RTZI ZHING, ,RDZAS GNYIS SO SOR
BRGYA RTZA BRGYAD DAM NYER GCIG YAN CHAD PHUL, ,MJUG TU, LHA
RNAMS KYI THUGS

KA NAS SPROS PA'I SKU MDOG DANG GOS DANG RGYAN DANG 'OD ZER SER
PO CAN GYI LHA MO RNAMS KYIS BUM PA SER PO BDUD RTZI SER POS
BKANG BA THOGS NAS, SGRUB BYA SER PO ZLA DKYIL SER PO LA GNAS PA
RNAMS

LA DBANG BSKUR BAS, ,TSE BSOD DPAL 'BYOR RNYED GRAGS MNGA' THANG
RIGS RGYUD ZAS NOR SOGS CHOS SRID KYI LEGS TSOGS THAMS CAD RGYAS
SHING, BUM PA NAS RIN PO CHE'I CHAR BABS PAS

YUL PHYOGS THAMS CAD DU BKRA SHIS KYI DGE MTSAN PHUN SUM TSOGS
PAR GYUR CES BRJOD, GTOR MA 'BUL BA NI, ,LHA RNAMS KYI LJAGS 'OD
KYI SBU GUS GTOR MA'I BCUD DRANGS TE GSOL BAR GYUR, AOm BA

SUDHA RE, ,BEE SHRA WA nA, ,DZI BHA LA AIDAm BA LImTA KHA KHA
KH'A HI KH'A HI, ,GSUM MAM BDUN GYIS PHUL, ,AOm BA SUDHA RE,
,BEE SHRA WA nA, ,DZAm BHA LA AARGHAm SOGS KYIS MCHOD, ,PHUN
TSOGS

@004B DGE LEGS SOGS GSUM GYIS BSTOD, BCOM LDAN 'DAS NOR LHA
GSUM GYIS TSE DANG BSOD NAMS NOR PHYUGS LONGS SPYOD SOGS LEGS
TSOGS THAMS CAD 'PHEL ZHING RGYAS PAR MDZAD DU GSOL,

ZHES GSOL BA GDAB, ,YIG BRGYA BRJOD, ,GANG YANG BDAG BLO SOGS
KYIS BZOD GSOL, ,AOm BADZRA MU:- YE SHES PA RANG GNAS SU GSHEGS
NAS DAM TSIG PA RANG NYID LA THIM PAR GYUR BAR BSAM

LA; ,BSNGO SMON SHIS BRJOD CI RIGS BYA, ,THAL BA SOGS GSHEGS
DGOS RNAMS GCANG SAR GSHEGS BAR BYA'O, ,ZHES PA 'DI NI SI?SU?
HA RISHA BO CHE'I GSUNG LA BTEN NAS RGYAR BA 'DIS KYANG 'GRO BA
THAMS CAD PHUN SUM

TSOGS PA'I DPAL LA ROL BAR GYUR CIG, MAG MANGGA LAm

` ,GONG GI SPEL TSIG LA, ,SPYI SO LTA BU LA, SPYA'I SO'I NOR
PHYUGS LONGS SPYOD LA SOGS PA, ,GONG NAS GONG DU 'PHEL ZHING
RGYAS PA DANG, ,MTHUN KYEN MTHA' DAG YID BZHIN

'GRUB PA SOGS, ,LEGS TSOGS THAMS CAD PUshtIm KU RU AOm, ^ ,GANG
BA 'OGS NAS, SPYI SO'I LAS BYED LE NOR SOGS LA BUM PA'I CHUS
DBANG BSKUR BAS, ,NOR PHYUGS LONGS SPYOD

@005A *, ,'PHEL BA SOGS CHOS SRID KYI LEGS TSOGS THAMS CAD RGYAS
SHING, ,BUM PA NAS ZHES SOGS GONG GI TSE GA'I NANG LTAR BRJOD, ^
ZHABS BRTAN LA, RJE BTZUN BLA MA'I SKU TSE

RAB BRTAN CING, ,RNAM DKAR 'PHRIN LAS PHYOGS BCUR RGYAS BA DANG,
,GANG BZHED MTHA' DAG YID BZHIN 'GRUB BA SOGS, ,LEGS TSOGS THAMS
CAD PUshtIm KU RU AOm, ^ ,DPAL LDAN BLA MA DAM PA ZLA DKYIL

SER PO LA BZHUGS PA LA DBANG BSKUR BAS, SKU TSE ZHABS PAD BRTAN
CING BSTAN 'GROR PHAN BA'I MDZAD PA 'PHRIN LAS BZHED PA BZHIN DU
'GRUB PA SOGS LEGS TSOGS THAMS CAD RGYAS PAR GYUR,

ZHES PA LTA BU SKABS BSTAN THAR RO,, ,,MANGGA LAm,, ,,

,,

@005B [BLANK PAGE]
