*, ,DPAL LDAN TSOGS KYI BDAG PO'I GTOR 'BUL GYI DON BSHAD PA
BZHUGS,,

@01A #, ,NA MO BDZRA P'A nA YE, RJE BTZUN BLA MA MCHOG DANG
DBYER MED PA'I, ,GSANG BDAG 'BYUNG PO'I DGRA LA GUS BTUD NAS,
,DE YI ZHAL GDAMS DPAL LDAN TSOGS BDAG GI, GTOR 'BUL MAN NGAG
BDAG GIS BSHAD PAR BYA, 'DI

LA GSUM, KLAD KYI DON, GZHUNG GI DON, MJUG GI DON NO, ,DANG PO
NI, NA MO BDZRA BHEE RA W'A YA, ZHES PA STE, BOD SKAD DU BSGYUR
NA RDO RJE 'JIGS BYED LA PHYAG 'TSAL LO, ,ZHES PA'O, ,GNYIS PA
GZHUNG GI DON LA GSUM, SNGON 'GRO, DNGOS GZHI, MJUG

CHOG GO, ,DANG PO LA GNYIS, BSHAM PA'I SNGON 'GRO DANG, BSGOM
PA'I SNGON 'GRO'O, ,DANG PO NI, 'DIR TSOGS BDAG DMAR PO LA GTOR
MA 'BUL BAR 'DOD PAS, CHU GNYIS NYER SPYOD ROL MO 'DOD YON DANG
BCAS PA DANG, BLA MED KYI GTOR RDZAS LA PHUG

LA DU SOGS LHA MCHOG 'DI NYID KYI MCHOD GTOR GYA NOM PA BSHAMS
LA, ZHES PA STE, 'DI LA GTOR MA 'BUL BA PO'I GANG ZAG NI, RNAL
'BYOR BLA MED KYI DBANG DANG PHYAG RDOR H'Um BZHI PA'AM RDO RJE
MKHA' 'GRO'I 'BYUNG 'DUL DANG TSOGS BDAG DMAR CHEN

@02A *, ,PHYAG BCU GNYIS PA'I RJE'I GNANG THOB PA ZHIG DGOS LA,
GANG GI TSE 'BUL BA'I DUS NI SPYIR DUS GANG LA PHUL YANG MI RUNG
BA MED MOD KYI MCHOG TU SHIS PA NI, RGYAL PHUR 'DZOMS PA'I 'GRUB
SBYOR GYI DUS SO, ,GANG DU 'BUL BA'I

GNAS KHANG BYI DOR GYIS GTZANG BAR 'BYOR NA MAN NGAG BZHIN DU
BRIS BA'I SKU RTEN ZHAL SHAR DU PHYOGS BAR BKRAMS, DE'I MDUN DU
PHYE GTZANG LA BLA MED KYI GTOR RDZAS BDUD RTZI RIL BU'I PHYE MA
DANG SHA DANG NYA SHA DANG 'KHUR BA DANG 'BRAS CHAN DANG, SRAN
MA DANG BTZONG DANG

SGOG SKYA DANG CHU DANG CHANG DANG 'O MA SOGS KYIS SBRUS PA LA
GTOR MA RIN PO CHE'I DBYIBS CAN KHA DOG DMAR PO DKAR RGYAN DMAR
RGYAN GYIS SPRAS PA MTHA' SKOR DU LA PHUG, SGOG PA, DKAR GSUM
MNGAR GSUM, 'KHUR BA, BAG PHYE LA DKAR GSUM MNGAR GSUM CHA BA

GSUM RNAMS BTAB STE SPRUS PA'I RIL BU MAR KHUR BTZOS PA'I LA DU
BCAS KYIS BSKOR BA BSHAM, DE'I BDUN DU MCHOD 'GO BRIS SKU'I
GA-YAS NAS BRTZAMS TE, MCHOD YON DANG ZHABS BSIL TE CHU GNYIS,
ME TOG BDUG SPOS MAR ME DRI CHAB ZHAL ZAS TE NYER SPYOD

LNGA; GZUGS SGRA DRI RO REG BYA STE 'DOD YON LNGA RNAMS DNGOS
SAM BCOS MA YAN CHAD DBANG SDUD KYI LAS DANG MTHUN PAR BSHAM,
SGRUB PA PO KHA NUB TU PHYOGS PA'I MDUN DU d'A DRIL SOGS ROL MO
DANG CHANG BZANG POR BDUD RTZI'I PHYE MA BSRES PA'I NANG MCHOD
RNAMS GYA

@02B NOM PA STE PHUN SUM TSOGS PAR BSHAM MO, ,GNYIS PA BSGOM
PA'I SNGON 'GRO NI, RANG YI DAM GANG BYED KYI SGRUB THABS KYI
GZHUNG LTAR BYIN GYIS RLOB PA'AM, ZHES PA NI, SKABS 'DI'I YI DAM
NI RGYUD SDE 'OG MA GSUM GYI LHAS MI CHOG GI RNAL 'BYOR BLA MED
KYI LHA ZHIG

DGOS LA, DE'I NANG NAS KYANG 'BYUNG 'DUL H'Um BZHI PA LA BYED PA
MCHOG TU LEGS SHING, RDO RJE 'JIGS BYED LA BYAS KYANG CHOG PAR
GZHUNG 'DI'I MCHOD BRJOD KYI SHES PAR NUS, BSDU NA DMIGS PA DANG
BCAS TE, AOm A'A: H'Um; LAN GSUM BRJOD LA, 'JUG PA BDE

BA'I PHYIR 'DI LTAR GDON PAR BYA STE, ZHES PA'I DMIGS PA NI, BLA
MA DBU MDZAD LAGS KYI ZHAL KHYUN YI GER BKOD PA DE KHAS CHOG PAR
SNANG, GNYIS PA DNGOS GZHI NI, MDUN DU BDE STONG DBYER MED LHA
LAM LAS, ZHES PA NAS, BSAM PA TZAM GYIS LHUN GYIS

'GRUB PAR MDZOD, CES PA'I BAR TSIGS BCAD LNGA STE, DE YANG TSIGS
BCAD DANG POS GTOR MGRON GSAL GDAB PA, GNYIS PAS MCHOD 'BUL,
GSUM PAS GTOR 'BUL, BZHI PAS BSTOD PA, LNGA PAS 'PHRIN 'CHOL
STON PAS TSIG DON PHAL CHER GO SLA ZHING

DKA' GNAS 'GA' ZHIG BRJOD NA, MDUN GYI NAM MKHAR MCHOD PA SNA
TSOGS KYIS BSKOR BA'I DBUS SU BEE d'URYA'I RANG BZHIN GYI BRAG
RI'I KHRODU PADMA DMAR PO 'DAB MA BRGYAD PA'I LTE BAR NOR BDAG
BYI BA SNGON PO KHA NAS RIN PO CHE SNA TSOGS SKYUG PA, MGO PO
GA-YON DU BSTAN PA'I GDAN GSAL

BTAB TE, RANG YI DAM DU GSAL BA'I THUGS KA'I SA BON GYI 'OD ZER
DMAR PO LCAGS KYU LTA BUS SUM CU RTZA GSUM NAS DPAL TSOGS KYI
BDAG PO GTER BDAG DANG NOR BDAG LA SOGS PA'I 'KHOR DANG BCAS PA
SPYAN DRANGS NAS MDUN GYI GDAN LA BZHUGS PAR BSAM

@03A *, ,STE; GTZO BO'I MNGON RTOGS NI, SKU MDOG DMAR PO GLANG
PO'I GDONG PA CAN, MCHE BA GTZIGS SHING SPYAN GSUM DANG LDAN PA,
DBU SKRA NAG PO SPYI BOR BCINGS PA'I RTZER NOR BUS BRGYAN CING
DAR DMAR GYI COD BAN CAN, PHYAG BCU GNYIS KYI GA-YAS PA DRUG

NA DGRA STA; MDA' CHEN, LCAGS KYU, RDO RJE; RAL GRI, 'PHANG
MDUNG RNAMS 'DZIN CING, GA-YON PA DRUG NA GTUN SHING, GZHU; KHA
tV'Am GA ,KHRAG GIS GANG BA'I THOD PA, SHA CHEN GYIS GANG BA'I
THOD PA, PHUB DANG LHAN CIG MDUNG LA BA DAN BTAGS PA RNAMS 'DZIN
PA, GA-YAS GA-YON

GYI BZHI PAS RDO RJE DANG THOD KHRAG THUGS KAR 'DZIN CING, LHAG
MA RNAMS 'PHYAR BA, DAR SNA TSOGS KYI SHAM THABS GSOL ZHING, RIN
PO CHE'I RGYAN SNA TSOGS KYIS BRGYAN PA, ZHABS GA-YON BRKYANGS
PA'I SKYIL KRUNG PHYED PA'I GAR STABS KYIS 'OD ZER DMAR PO
'KHRUG PA'I DBUS NA BZHUGS

PA'O; ;MCHOD GTOR 'BUL BA'I TSE RANG GI THUGS KA NAS SPROS PA'I
MCHOD PA'I LHA MO RNAMS KYIS SNGAR BYIN GYIS BRLABS PA'I MCHOD
GTOR RNAMS PHUL BAS DGYES BZHIN DU BZHES PA'I MOS PA DANG, LHAG
PAR GTOR MA DANG NANG MCHOD GNYIS LJAGS RDO RJE DMAR PO RTZE
GCIG PA 'OD

KYI SPU GU CAN GYIS DRANGS TE GSOL BAS THUGS RGYUD LA BDE STONG
SKYES TE DGYES PAR BSAM MO, ,BDE SKYONG SNOD NI THOD PA'I SNOD
YIN TE THOD PA'I SKAD DOD KA P'A LA ZHES PA'I KA LA RJES SUNG RO
BSNAN PA'I KAm ZHES PA BDE BA DANG P'A LA SKYONG BA LA 'JUG PAS
SO, ,LAS BZHI NI ZHI RGYAS DBANG

DRAG BZHI'O, ,'DOD RGU DANG MKHO RGU ZHES PA'I RGU NI MANG TSIG
GO, ,'PHRIN 'CHOL GYI TSE TSOGS BDAG GI THUGS GA NAS 'OD ZER
DMAR PO LCAGS KYU LTA BU 'PHROS PAS 'KHOR GTER BDAG DANG NOR
BDAG LA SOGS PA RNAMS KYI THUGS RGYUD BSKUL NAS, DE RNAMS KYIS
SKYE 'GRO

@03B BSOD NAMS CAN RNAMS KYI LUNG DANG RTOGS PA'I YON TAN DANG,
TSE DANG BSOD NAMS DANG DPAL DANG 'BYOR PA DANG, NOR DANG 'BRU
DANG PHYA DANG GA-YANG DANG, BKRAG MDANGS DANG, GZI BRJID DANG,
'BYUNG BA BZHI'I BCUD THAMS CAD BSDUS NAS RANG LA BYIN ZHING,
TSOGS BDAG GI ZHABS

GA-YON PA'I RTING PAS ZHABS 'OG GI BYI BA LA BRDABS PAS DES MA
BZOD DE DANG 'DRA'I SPRUL PA DPAG TU MED PA SPROS TE 'JIG RTEN
KHAMS KYI ZAS NOR THAMS CAD BSDUS NAS RANG LA PHUL BA DANG,
ZHABS 'OG GI BYI BA'I KHA NAS KYANG RIN PO CHE SOGS MKHO RGU'I
YO BYAD SNA TSOGS SKYUGS

PAS RANG NYID KYI BANG MDZOD DANG GNAS KHANG DANG YUL PHYOGS
THAMS CAD KHENGS TE LONGS SPYOD 'DOD RGU PHUN SUM TSOGS PA LA
DBANG BAR BYAS BYUNG SNYAM DU MOS PA BRTAN PO BYA BA NI GNAD KYI
DON NO, ,GSUM PA MJUG CHOG NI, TSOGS BDAG BRIS SKU YOD NA BRTAN
BZHUGS DANG, MED NA

RANG GNAS SU GSHEGS GSOL BYAS NAS BSNGO SMON SHIS BRJOD BYA BA
STE GZHUNG DU MI GSAL YANG SPYI'I RIGS 'GRES SHES SO, ,GSUM PA
MJUG GI DON NI, ZHES PA 'DI YANG BZHAD GNYER PA ZUR KHANG RJE
DRUNG NAS BSKUL BA'I NGOR BSTAN 'DZIN MING CAN GYIS SBYAR BA'O,
,ZHES

PA STE SHIN TU GO SLA'O, ,SMRAS PA, DMAR CHEN BGEGS KYI RGYAL
PO'I GTOR 'BUL DON, ,BRGYUD LDAN BLA MA'I NGAG GIS BRGYAN PA
'DI, ,MI RJE DAM PA'I BZHED PA BSGRUB PA'I PHYIR, ,DHARMA BHA
DRAS BRIS PA DGE LEGS 'PHEL,, ,,