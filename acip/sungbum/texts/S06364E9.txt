(` RJE BTZUN SENG LDENG NAGS SGROL GTZO 'KHOR GSUM GYI SGRUB THABS
RJES GNANG BZHUGS, ) ` NA MO GU RU A'A RYA T'A R'A YE, 'DIR SENG
LDENG NAGS SGROL

GTZO 'KHOR GSUM GYI SGRUB THABS NI, SANGS RGYAS CHOS DANG TSOGS
MCHOG LA, ,BYANG CHUB BAR DU SKYABS SU MCHI, ,BDAG DANG GZHAN
DON BSGRUB SLAD DU, ,BDAG GIS BYANG CHUB SEMS BSKYED DO, ,LAN
GSUM GYIS

SKYABS SEMS BYA, RANG SKAD CIG GIS RJE BTZUN MAR GSAL BA'I THUGS
KA'I T'Am YIG GI 'OD ZER GYIS RANG BZHIN GYI GNAS NAS RJE BTZUN
MA GTZO 'KHOR GSUM LA SANGS RGYAS DANG BYANG CHUB SEMS DPA'I
TSOGS KYIS

BSKOR BA MDUN GYI NAM MKHAR AOm BADZRA SA M'A DZA: NA MO GU RU
BHYA: NA MA A'A RYA T'A R'A SA PA RI W'A RE BHYA: AOm GU RU
A'ARYA T'A R'A SA PA RI W'A RA AARGHAm PRA T'I TZTSA YE
SV'AH'A, P'AdYAm PRA T'I TZTSAm YE SV'AH'A, BADZRA PUshPE, DH'U
PE; A'A LO KE, GANDHE, NEE WIDYE,

@29A *, ,SHAPTA A'A: H'Um, DKON MCHOG GSUM LA BDAG SKYABS MCHI,
,SDIG PA THAMS CAD SO SOR BSHAGS, ,'GRO BA'I DGE LA RJES YI
RANG, ,SANGS RGYAS BYANG CHUB YID KYIS GZUNG, ,LAN GSUM SNYOMS

CAN THAMS CAD BDE BA DANG LDAN PAR GYUR CIG ,SDUG BSNGAL DANG
BRAL BAR GYUR CIG ,BDE BA DANG MI 'BRAL BAR GYUR CIG ,CHAGS
SDANG DANG BRAL BAR GYUR CIG ,AOm SV'A BH'A WA SHU DDHO: SARBA
DHARMA: SVA BH'A WA SHUDDHO NYAHAm, STONG PA NYID

DU GYUR, STONG PA'I NGANG LAS PAm LAS PADMA DANG, AA LAS ZLA
BA'I STENG DU, RANG GI SEMS NYID T'Am LJANG GU, DE LAS 'OD ZER
'PHROS, DON GNYIS BYAS, 'DUS YONGS SU GYUR PA LAS RANG NYID SENG
LDENG NAGS KYI SGROL MA SKU

MDOG LJANG GU ZHAL GCIG PHYAG GNYIS MA, GA-YAS MCHOG SBYIN DANG,
GA-YON PA'I MTHEB SRIN GYIS AUTPALA'I YU BA 'DZIN PA, RIN PO
CHE'I RGYAN DANG DAR GYI NA BZA' CAN, ZHABS SEMS DPA'I SKYIL
KRUNG GIS BZHUGS

PA; GA-YAS SU 'OD ZER CAN SER MO GA-YAS RDO RJE DANG GA-YON MYA
NGAN MED PA'I YAL GA 'DZIN PA, GA-YON DU RAL GCIG MA NAG MO
GA-YAS GRI GUG DANG GA-YON THOD PA 'DZIN PA, GNYIS KA'ANG ZHABS
GNYIS MNYAM PA'I

STABS KYIS BZHENGS PA, GTZO 'KHOR GSUM GYI DPRAL BAR AOm DKAR
PO, MGRIN PAR A'A: DMAR PO, THUGS KAR H'Um SNGON PO, THUGS KA'I
H'Um LAS 'OD ZER 'PHROS PAS BSGOMS PA DANG 'DRA BA'I YE SHES PA
DANG DBANG

@29B GI LHA RNAMS, AOm BADZRA SA M'A DZA: DZA: H'Um BAm HO: DAM
TSIG PA DANG GNYIS SU MED PAR GYUR, DBANG GI LHAS DBANG BSKUR,
GTZO MO LA 'OD DPAG MED DANG 'KHOR GNYIS LA GTZO MOS DBU BRGYAN
PAR GYUR, AOm A'ARYA

T'A R'A SA PA RI WA RA AARGHAm, NAS; SHAPTA A'A: H'Um GI BAR
GYIS SNGAR BZHIN MCHOD, LHA DANG LHA MIN COD PAN GYIS, ,ZHABS
KYI PADMO LA BTUD DE, ,PHONGS PA KUN LAS SGROL MDZAD MA, ,SGROL
MA 'KHOR BCAS LA PHYAG

'TSAL, ,THUGS KAR ZLA BA LA T'Am GYI MTHAR SNGAGS KYIS BSKOR
BA'I 'OD ZER GYIS DON GNYIS BYED PAR BSAMS LA, AOm T'A RE TU
TT'A RE TU RE SV'AH'A, ZHES BZLA, 'KHOR GNYIS RANG LA THIMS PAR
GYUR, DGE BA 'DI

YIS MYUR DU BDAG ,SENG LDENG NAGS SGROL 'GRUB GYUR NAS, ,'GRO BA
GCIG KYANG MA LUS PA, ,DE YIS LA 'GOD PAR SHOG ,CES SENG LDENG
NAGS SGROL GTZO 'KHOR GSUM MA'I SGRUB THABS MDOR BSDUS 'DI YANG

BAN RGAN DHARMA BHA DRAS RANG GI NYAMS LEN DU SBYAR BA'O, `
'DI'I RJES GNANG BYA TSUL NI, STEGS BU'I STENG DU MAndAL SNA
TSOGS PADMA'I LTE BA'I DBUS DANG GA-YAS GA-YON DU TSOM BU LJANG
SER MTHING GSUm

BKOD, CHU GNYIS NYER SPYOD KYI MCHOD PA DANG DKAR GTOR BUM PA
RDOR DRIL 'THOR 'BRU SOGS GSHAM, GONG BZHIN BDAG BSKYED BTANG,
DE NAS MCHOD PA, AOm AA MRi TE H'Um PHAt, KYIS BSANGS, SVA BHA
WAS SBYANGS

@30A *, ,STONG PA'I NGANG LAS MCHOD PA RNAMS PHUL DU BYUNG BA'I
LHA RDZAS SU GYUR, AOm A'A: H'Um LAN GSUM GYIS BRLAB, BSGRUB
GZHI AA MRi TAS BSANGS, SVA BH'A WAS SBYANGS, STONG PA'I NGANG
LAS PAm

LAS PADMA DANG, AA LAS ZLA BA'I STENG DU, T'Am LJANG GU, DE LAS
'OD ZER 'PHROS, ZHES PA NAS, TU RE SV'AH'A, ZHES BZLA, ZHES PA'I
BAR RANG NYID CES PA DOR NAS BDAG BSKYED BZHIN BYA, GTOR MA
MCHOD PA LTAR

BSANGS SBYANGS, STONG PA'I NGANG LAS GTOR MA PHUL DU BYUNG BA'I
LHA RDZAS SU GYUR, AOm A'A: H'Um, LAN GSUM GYIS BRLABS LA, AOm
A'ARYA T'A R'A SA PA RI W'A RA BA LIm TA KHA KHA KH'A HI KH'A
HI, LAN GSUM GYIS

'BUL, GONG LTAR MCHOD BSTOD BYA, BCOM LDAN 'DAS MAS BDAG DANG
SLOB MA RNAMS LA DNGOS GRUB MA LUS PA STZAL DU GSOL, ZHES GSOL
BA GDAB, ( ` DE NAS SLOB MA RNAMS KHRUS BYAS,) PHYAG DANG

MAndAL 'BUL DU BCUG NAS, 'O; NAM MKHA' DANG MNYAM PA'I SEMS CAN
THAMS CAD KYI DON DU SANGS RGYAS KYI GO 'PHANG THOB PAR BYA,
DE'I CHED DU DAM PA'I CHOS ZAB MO GSAN DGONGS PA BYANG CHUB KYI

MCHOG TU THUGS BSKYED PA GSAL BTAB NAS GSAN PAR ZHU, GSAN BYA'I
CHOS NI, BYA RGYUD PADMA'I RIGS KYI YUM RJE BTZUN SENG LDENG
NAGS KYI SGROL MA GTZO 'KHOR GSUM GYI RJES GNANG SGRUB THABS
RGYA

@30B MTSO'I LUGS LTAR 'BUL BA LA, SNGON THOG MA MED PA'I DUS NA,
'JIG RTEN GYI KHAMS SNA TSOGS PA'I 'OD CES BYA BAR, DE BZHIN
GSHEGS PA RNGA SGRA ZHES BYA BA'I BSTAN PA LA MCHOG TU GUS PA'I
RGYAL PO'I

SRAS MO YE SHES ZLA BA ZHES BYA BAS, SANGS RGYAS RNGA SGRA 'KHOR
DANG BCAS PA LA LO MANG PO'I BAR DU NYIN RE BZHIN MCHOD RDZAS
BSAM GYIS MI KHYAB PAS MCHOD PA NA, 'KHOR DGE SLONG RNAMS KYIS
KHYED DGE BA'I RTZA BA 'DIS LUS

'DI NYID LA SKYES PAR GYUR TE, BSTAN PA LA BYA BA BYED PAR SMON
LAM THOB CES BSKUL BA NA, SRAS MOS, 'DI NA SKYES PA MED CING BUD
MED MED, ,BDAG MED GANG ZAG MED CING RNAM RIG MED, ,PHO MOR
BTAGS PA 'DI NI

YA MA BRLA, ,'JIG RTEN BLO NGAN RNAM PAR 'KHRUL BAR GYUR, ,SKYES
PA'I RTEN LA BYANG CHUB SGRUB PA NI MANG GI ,BUD MED KYI RTEN LA
'GRO DON SPYOD PA NI 'GA' YANG MED DO, ,DE BAS NA 'KHOR BA MA
STONGS KYI BAR DU BUD MED KYI

RTEN GYIS 'GRO BA'I DON BYA'O, ,ZHES THUGS BSKYED NAS, 'GRO BA
THAMS CAD SGROL BA ZHES BYA BA'I TING NGE 'DZIN BSGRUBS NAS SEMS
CAN MTHA' YAS PA SMIN GROL LA BKOD PAS, SANGS RGYAS RNGA SGRAS
KHYOD BYANG CHUB

KYI BAR DU LHA MO SGROL MA'I MTSAN CAN 'BA' ZHIG TU 'GYUR BAR
LUNG BSTAN TO, ,DES NA RJE BTZUN MA 'DI NYID RGYAL BA THAMS CAD
KYI 'PHRIN LAS KYI NGO BO YIN PAS SPYIR SEMS CAN THAMS CAD DANG
KHYAD PAR JO BO

@31A *, ,RJE LA; KHYOD KYI RJES 'BRANG KHO MOS SKYOB, CES ZHAL
GYIS BZHES PA LTAR, BKA' GDAMS GSAR RNYING GI GANG ZAG RNAMS
PHYI NANG GI 'JIGS PA LAS SGROL BA LA, YI DAM GYI LHA GZHAN LAS

'PHRIN LAS MYUR BAR GSUNGS PAS 'DI'I RJES GNANG 'BUL BA LA, THOG
MAR SLOB DPON RJE BTZUN MA SGROL MAR MOS PA LA GSOL BA 'DEBS PA
'DI'I RJES ZLOS MDZOD, ,RDO RJE 'DZIN PA DGONGS SU GSOL, ,BDAG
NI 'GRO

LA PHAN DON DU, ,GTZO CHEN KHYED LA GSOL 'DEBS KYIS, ,MA LUS
RJES GNANG STZAL DU GSOL, ,LAN GSUM, RGYUD DAG PA'I SLAD DU MDUN
BSKYED KYI LHA MO DANG SANGS RGYAS BYANG SEMS RNAMS KYI DRUNG DU
YAN LAG BDUN

GYI SGO NAS BYANG SDOM 'DZIN PA 'DI'I RJES ZLOS MDZOD, DKON
MCHOG GSUM LA BDAG SKYABS MCHI, NAS; 'GRO LA PHAN PHYIR SANGS
RGYAS 'GRUB PAR SHOG ,LAN GSUM, DNGOS GZHI LA GSUM LAS, DANG PO
SKU'I RJES GNANG

GI DON DU GSOL BA 'DEBS PA 'DI'I RJES ZLOS MDZOD, DUS GSUM SANGS
RGYAS THAMS CAD KYI, ,SKU YI RDO RJE SLOB DPON GYIS, ,BDAG LA
SENG LDENG NAGS SGROL GYI, ,SKU YI RJES GNANG STZAL DU GSOL,
,LAN GSUM

SLOB MA RNAMS AA MRi TES BSANGS, SVA BH'A WAS SBYANGS, STONG
PA'I NGANG LAS SLOB MA RNAMS KYI GO SAR, PAm LAS PADMA DANG, AA
LAS ZLA BA'I STENG DU SLOB MA RNAMS KYI SEMS NYID T'Am LJANG GU,
DE LAS 'OD ZER

@31B 'PHROS, DON GNYIS BYAS, 'DUS YONGS SU GYUR PA LAS SLOB MA
RE RE NAS SENG LDENG NAGS KYI SGROL MA, ZHES PA NAS, THUGS KAR
H'Um SNGON POS MTSAN PAR GYUR, CES PA'I BAR GYIS BSKYED LA, SLOB
DPON GYI THUGS

KA NAS 'OD ZER 'PHROS PAS, MDUN BSKYED DANG PHYOGS BCU'I RGYAL
BA SRAS BCAS RNAMS KYI THUGS RGYUD BSKUL TE, THUGS GNYIS SU MED
PA'I YE SHES RJE BTZUN SGROL MA'I LHA TSOGS KYI RNAM PAR SPYAN
DRANGS NAS, KHYED

RANG RNAMS KYI LUS LA CHAR CHEN PO BAB PA BZHIN DU SIB SIB THIMS
PAS RGYUN BYIN GYIS BRLAB PA'I MOS PA MDZOD, DRIL GSIL DANG
BCAS, 'GRO KUN SRID PA'I RGYA MTSO LAS, ,RMAD BYUNG THUGS RJE'I
GRU GZINGS

KYIS; ;SGROL BA'I THUGS DAM BCAS PA BZHIN, ,DAM TSIG CHEN POS AE
HYE HI, ,DZA: H'Um BAm HO: GNYIS SU MED PAR GYUR, DES SKU'I RJES
GNANG SONG, GNYIS PA GSUNG GI RJES GNANG GI DON DU GSOL BA 'DEBS
PA 'DI'I

RJES ZLOS MDZOD, DUS GSUM x, GSUNG GI x, BDAG LA x, GSUNG GI x,
LAN GSUM, SLOB DPON SGROL MAR GSAL BA'I THUGS KAR ZLA BA'I STENG
DU T'Am YIG GE MTHAR YI GE BCU PA'I SNGAGS 'PHRENG GIS BSKOR

BA LAS SNGAGS 'PHRENG MAR ME GCIG LAS GNYIS CHAD KYI TSUL DU
BYUNG BA SLOB DPON GYI ZHAL NAS THON TE, KHYED RANG RNAMS SGROL
MAR GSAL BA'I ZHAL DU ZHUGS, THUGS KAR ZLA BA'I STENG DU T'Am
YIG GI MTHAR
@32A *, ,'KHOD PA LA, PHYOGS BCU'I RGYAL BA SRAS BCAS KYI
MKHYEN BRTZE NUS GSUM 'OD ZER GYI RNAM PAR BSTIMS PAS, LAN
DANG POS BYIN GYIS BRLABS, GNYIS PAS DBYER MED DU 'DRES,

GSUM PAS BRTAN PAR BYAS PA'I MOS PA DANG BCAS TE, SNGAGS 'DI'I
RJES ZLOS LAN GSUM MDZOD, AOm T'A RE TUTT'A RE TU RE SV'AH'A,
ZHES BRJOD, SLOB DPON LA ME TOG 'THOR BZHIN DU 'DI'I RJES ZLOS
MDZOD,

BCOM LDAN BDAG GIS BZUNG LAGS KYI, ,BDAG LA 'GO BAR MDZAD DU
GSOL, ,LAN GSUM, DE LTAR PHUL BA'I ME TOG DE SNGAGS KYI
'PHRENG BAR BYIN GYIS BRLABS TE, KHYED RANG RNAMS KYI MGO BOR
PHUL BA'I

MOS PA MDZOD, ME TOG GTOR LA, BCOM LDAN 'DI LA STZAL LAGS KYI,
,'DI LA 'GO BAR MDZAD DU GSOL, ,SNGAGS KYI DNGOS GRUB STZAL DU
GSOL, ,BRTUL ZHUGS BRTAN PAR MDZAD DU GSOL, ,RIG PA 'DZIN

PA 'DI RNAMS LA, ,RJE BTZUN MA SENG LDENG NAGS KYI SGROL MA'I
GSUNG GI BYIN RLABS MA LUS PA 'JUG PAR GYUR CIG ,DES GSUNG GI
RJES GNANG SONG, GSUM PA THUGS KYI RJES GNANG GI DON DU GSOL
BA 'DEBS PA 'DI'I

RJES ZLOS MDZOD, DUS GSUM x, THUGS KYI RDO RJE x, BDAG LA x,
THUGS KYI RJES GNANG x, LAN GSUM, SLOB DPON GYI THUGS KA NAS
'OD ZER 'PHROS PAS, MDUN BSKYED DANG PHYOGS BCU'I

@32B RGYAL BA SRAS BCAS RNAMS KYI THUGS RGYUD BSKUL TE, THUGS
GNYIS SU MED PA'I YE SHES PHYAG MTSAN AUTPA LA, RDO RJE, AA
SHOKA, GRI GUG ,KA P'A LA'I RNAM PAR SPYAN DRANGS NAS, KHYER
RANG RNAMS KYI SPYI BO NAS

ZHUGS TE, THUGS KA'I T'Am YIG LA THIMS PAS RGYUD BYIN GYIS
BRLABS PA'I MOS PA MDZOD, DRIL GSIL DANG ME TOG GTOR LA, YI GE
BCU PA BRJOD, DES THUGS KYI RJES GNANG SONG, RJES CHOG MI
'DI'I DAM TSIG

RNAMS LEGS PAR BSRUNG SNYAM PAS 'DI'I RJES ZLOS MDZOD, GTZO
BOS JI LTAR BKA' STZAL PA, ,DE DAG THAMS CAD BDAG GIS BGYI,
,LAN GSUM, RANG GI LUS DRAN DU 'BUL SNYAM PAS 'DI'I RJES ZLOS
MDZOD,

DENG NAS BRTZAMS TE BDAG DRAN DU, ,KHYED LA BDAG NI 'BUL LAGS
KYIS, ,KHYED KYIS SLOB MAR GZUNG BA DANG, ,CHA YIS KYANG NI
SPYAD DU GSOL, ,LAN GSUM, DE NAS BTANG RAG MAndAL, MCHOD

BSTOD, YIG BRGYA, BZOD GSOL, AOm BADZRA MU: YE SHES PA RANG
GNAS SU GSHEGS SHING, DAM TSIGS RANG LA THIMS PAR GYUR, DGE BA
'DI YIS MYUR DU BDAG ,CES SOGS KYIS BSNGO

SMON DANG, BDAG GI TSE RABS SNGON NAS BSGRUBS PA'I LHA, ZHES
SOGS KYIS SHIS BRJOD BYAS LA LAS KYI RJES MI MNGON PAR BYA'O,
,SMRAS PA, BGRANG YAS RNAM PAR 'DREN PA MA

@33A *, ,LUS PA'I, ,'PHRIN LAS BYA BA SGRUB PA'I YE SHES CHE,
,MTSAN DPE'I LANG TSO RAB RGYAS LHA MO'I SKUR, ,NYER BSTAN
GTZO DANG 'KHOR BCAS SGRUB PA'I THABS, ,SNOD LDAN RDO RJE'I
SLOB MA RJES

'DZIN PA'I, ,RJES GNANG CHO GA TSIG NYUNG DON GSAL 'DI, ,SPYI
ZUR DAM PA'I PHYAG BZHES JI BZHIN DU, ,BAN RGAN DHARMA BHA
DRAS YI GER BKOD, ,'DIR 'BAD RNAM DKAR KU MUD MDANGS 'DZIN
PAS, ,BDAG

DANG 'CHI MED LAM MNYAM YID CAN KUN, ,PHYI NANG BRGYAD ZUNG
'JIGS PA'I CHU GTER LAS, ,RGYAL YUM THUGS RJE'I GRU YIS SGROL
GYUR CIG ,SARBA DZA GA TAm,,