*, ,(BDE MCHOG GI RGYAS PA DANG DBANG GI SBYIN SREG BYA TSUL
MDOR BSDUS BZHUGS SO,) ,*, ,BLA MA DANG 'KHOR LO SDOM PA'I LHA
TSOGS LA PHYAG 'TSAL LO, ,'DIR 'KHOR LO BDE MCHOG GI RGYAS PA'I
SBYIN SREG

BYA TSUL MDO TZAM DGOD PA LA, THAB BRKO BA'AM, BRTZIG NA RGYUR
KHRU DO, ,DBYIB GRU BZHI, ZABS SU KHRU GANG, MU RAN SOR BRGYAD
KYI MTHA' NAS KHA KHYER RGYA DPANGS SU SOR BRGYAD PA, STEGS

BU SOR BZHI PAS BSKOR BA, BRIS THAB LA KHRU DO GRU BZHI PA'I
THAB KHUNG GI THIG ,MTHAR MU RAN SOR BRGYAD PA'I THIG ,DE'I
MTHAR KHA KHYER SOR BRGYAD PA'I THIG ,DE'I MTHAR STEGS BU SOR

BZHI PA'I THIG GDAB, DE DAG GI DBUS SU 'KHOR LO SER PO RTZI BA
BRGYAD PA'I LTE BAR RIN PO CHES MTSAN PA DANG, KHA KHYER LA RIN
PO CHE'I 'PHRENG BA SER POS BSKOR BAR BYA, THAB KHUNG LAS DANG
DRI

@54B SER POS BYUGS, ME TOG SER PO DGRAM, YAM SHING GI RGYU ZHI
BA DANG 'DRA, TSAD SBOMS SU CHANG GANG DAM, MTHE BONG TZAM, RING
THUNG KHRU GANG BA, RTZE MO GNYIS MAR DANG ZHO DANG 'O MA LA

SNYUGS SHING DRI SER PO DANG MDAR GSUM GYIS SBAGS PA, BUD SHING
YANG ZHI BA DANG 'DRA ZHING LCI BAS MI RUNG, CHU BZHI NI GSER
DANG MA RNYED NA DUNG NYA PHYI SOGS SER POR BSGYUR BA'I SNOD DU
TIL

DANG; ZHO DANG, ME TOG SER PO DANG, DRI SER PO'I CHU, NAS, TIL
NAG ,KU SHA ,'BRAS YOS RNAMS, NANG GI BDUD RTZI LNGA RNAMS BLUG
PA SPOS ZHIM POS BDUGS TE,

SNYING PO'I MTHAR AOm SBYAR BA LAN BDUN BZLAS PAS BYIN GYIS
RLABS, MCHOD RDZAS NI ME TOG SER PO, ,LHAB ? SHOS ZHOS SPRUS PA,
GZHAN ZHI BA DANG 'DRA, GOS ZUNG SER PO, ,RDZAS CHEN

BCU GNYIS ZHI BA DANG 'DRA, RKYAS PA'I RDZAS KHYAD PAR PA NI
'BRAS CHAN ZHO DANG BSRES PA LA MNGAR GSUM GYIS SBAGS PA'I ZAS
MCHOG ,SBRANG RTZI, TIL NAG ,ZHO ZAN, ZHUN MAR DANG

BCAS PA'I 'BRAS, PADMA GE SAR, NA GA GE SAR, 'BRAS BU BZANG PO
RNAMS, MCHOD RDZAS DANG SREG RDZAS THAMS CAD BDUD RTZI RIL BU
NANG MCHOD DANG SBYAR BA 'AM MA RNYED NA NANG MCHOD

KYIS BRAN, RDZAS DANG RDO DRIL, DGANG GZAR SOGS BSHAM LUGS ZHI
BA DANG 'DRA, SPOR BYED KYI ME NI RGYAL PO 'AM RGYAL RIGS KYI
KHYIM NAS BYUNG BA'AM NOR BU 'AM, DGE 'DUN GYI TSANGS

MANG LAS BYUNG BA'I ME, DUS NI TSES BCO LNGA 'AM GZA' SKAR SOGS
BZANG PO 'DZOM PA'I LNGA DRO'I DUS NAS MGO BRTZAM, KHA LTA
PHYOGS NI BYANG DU PHYOGS, CHAS GOS SER PO BGOS TE,

@55A *, ,'DUG STANG NI STAN MTHON PO LA GNAS TE RKANG PA GNYIS
DRANG POR 'OG TU BSRANG BA BZANG PO'I 'DUG STANG BYA, BSAM PA NI
DGA' ZHING TSIM PA'I SEMS DANG LDAN PAS, CHO

GA LA 'JUG PAR BYA ZHING DE YANG SMRA BA GZHAN BCAD, BDAG SKYED
DAG PA GSUM GYI RNAL 'BYOR SNGON DU 'GRO BAS, RDO RJE NI THABS
DANG DRIL BU NI SHES RAB STE, ZHES SOGS RDO DRIL BYIN GYIS

RLABS NAS, KU SHA 'GREM LUGS SNGA PHYI GNYIS KYI RTZE MO BYANG
DU BSTAN, GZHAN ZHI BA LTAR, THAB BSANG SBYANG, STONG PA'I NGANG
LAS H'Um YIG SER PO LAS YE SHES KYI THAB KHA DOG SER ZHING GRU

BZHI PA, MU RAN KHA KHYER DANG BCAS PA, KHA KHYER LA RIN PO
CHE'I 'PHRENG BAS BSKOR BA, GRVA BZHIR, ZHES PA NAS, ME GRU GSUM
GYI DBUS SU PAD NYI'I STENG DU RAm LAS 'KHOR LO SER PO

RAm GYIS MTSAN PA YONGS SU GYUR PA LAS ME LHA SKU MDOG DKAR SER
ZHAL GCIG PHYAG BZHI GA-YAS 'KHOR LO DANG MU TIG GI 'PHRENG BA,
GA-YON PADMA DANG SPYI BLUG 'DZIN PA, DANG SER PO'I NA

BZA' CAN, RIN PO CHE'I RGYAN GYIS BRGYAN PA'I, ZHES PA NAS, DAM
TSIG BSGRAGS PA'I BAR ZHI BA DANG 'DRA, ME LHA'I LJAG RDO RJE'I
RNAM PA CAN SER PO LA RAm YIG DANG, ZHES PA NAS, MTSAN

PAR GYUR, LAG PA GNYIS KHU TSUR DU BYAS PAS DGANG BLUG BZUNG LA
'THEB 'DZUB GNYIS RTZE SPRAD PA RIN PO CHE'I KHU TSUR GYI PHYAG
RGYAS MAR KHU DBUL, SPEL TSIG BDAG CAG DPON SLOB SBYIN

BDAG 'KHOR DANG BCAS PA RNAMS KYI TSE BSOD NAMS DPAL 'BYOR SNYAN
GRAGS MNGA' THANG DGE BA'I BSAM SBYOR TSOGS GNYIS LUNG RTOGS KYI
YON TAN LOGS LEGS TSOGS THAMS CAD

@55B PU shtIm KU RU AOm, ZHES PA SBYOR, 'DAS PA'I ME LHA'I SKABS
SU, LHA THAMS CAD KYI SKU LAS 'OD ZER SER PO'I TSOGS 'PHRO BAR
GYUR, SGRUB BYA LA 'PHRIN LAS MDZAD PA'I SKABS SU,

LHA RNAMS KYI THUGS KA NAS SPROS PA'I SANGS RGYAS RNAMS KYIS BUM
PA SER PO BDUD RTZI SER POS BKANG BA THOGS NAS BSGRUB BYA SER PO
ZLA BA SER PO LA GNAS PA LA DBANG BSKUR BAS SROG LUS DBANG

RLUNG TSE BSOD SHES RAB SOGS LEGS TSOGS THAMS CAD RGYAS SHING
BUM PA NAS RIN PO CHE'I CHAR BAB PAS KHYIM GANG BAR GYUR, PAR
BSAM, GZHAN THAMS CAD ZHI BA'I SKABS BZHIN

BYA;; ;;DBANG GI SKABS SU, THAB KYI RGYA DBANG KHRU GANG, DBYIBS
ZLA GAM MAM GLU GSUM DBUS SU MNGA' DMAR POS MTSAN PA, KHA KHYER
LA MDA'I 'PHRENG BAS BSKOR BA, MU RAN

RGYA'I BCU GNYIS CHA KHA KHYER DRUG CHA, SA DMAR PO DANG DRI
DMAR POS BYUGS, YAM SHING NI SHING DMAR PO 'AM NI MA PA DANG
THANG SHING DANG SHING SKYUR BA ME TOG DANG BCAS PA GANG RUNG
TSAD SOR

LNGA; BUD SHING YANG RGYU 'DI DANG 'DRA, CHU BZHI NI ZANGS KYI
SNOD DU ME TOG DMAR PO DANG DRI DMAR PO'I CHUL NAS SOGS BLUGS PA
SNGA MA DANG 'DRA, SNYING PO'I MTHAR HO: SBYAR BA BDUN BZLAS

LA BRLAB, MCHOD RDZAS LA, ME TOG DRI ZHIM PA DMAR PO, ,LHA BSHOS
MNGAR GSUM DANG SBYAR BA, GZHAN RNAMS SNGA MA DANG 'DRA, GOS ZUG
DMAR PO, ,RDZAS CHEN BCU GNYIS

'DRA; DBANG GI RDZAS KHYAD PAR BA NI ME TOG DANG 'BRAS BU SKYUR
MO DANG, ME TOG DRI ZHIM PO RNAMS SO, ,ME NI SMAD 'TSOD MA DANG
RJE RIGS KYI KHYIM NAS BYUNG BA'I ME, DUS NI TSES BRGYAD DANG

@56A *, ,GZA' SKAR BZANG PO'I NYIN PHYED DAM DGONGS KHA DANG
MTSAN PHYED NAS MGO BA RTZAM, KHA LTA PHYOGS NI NUB, RGYAN GOS
DMAR PO, 'DUG STANG MTHO ZHING BDE BA'I STAN LA

RDO RJE SKYIL KRUNG, BSAM PA NI CHAGS PA'I SEMS, KU SHA DANG PO
GA-YON NGOS NAS 'GREMS PA'I KU SHA GNYIS DANG STENG NAS GA-YOGS
PA'I RTZE MO NUB BSTAN, THAB STONG PA'I NGANG LAS H'Um YIG

DMAR PO LAS YE SHES KYI THAB KHA DOG DMAR ZHING ZLA GAM GYI
DBYIBS CAN MU RAN KHA KHYER DANG BCAS PA, KHA KHYER LA PADMA'I
'PHRENG BAS BSKOR BA, GRVA BZHIR, ZHES PA NAS, ME GRU GSUM GYI
DBUS SU

PAD NYI'I STENG DU, RAm LAS MDA' DMAR PO RAm GYIS MTSAN PA YONGS
SU GYUR PA LAS ME LHA SKU MDOG DMAR PO ZHAL GCIG PHYAG BZHI
GA-YAS MDA' DANG RIN PO CHE, GA-YON GZHU DANG ME LUNG 'DZIN PA,

DAR DMAR PO'I NA BZA' CAN, RIN PO CHE'I RGYAN GYIS BRGYAN PA'I,
ZHES PA NAS, DAM BSGRAGS KYI BAR 'DRA, ME LHA'I LJAG RDO RJE'I
RNAM PA CAN DMAR PO LA RAm YIG DANG, ZHES PA NAS,

MTSAN PAR GYUR, MTHEB 'DZUB GNYIS RTZE SPRAD PA ZLUM POR BYAS
PA'I 'DZUB MO'I PHYI NAS GUNG MOS DKRIS PA'I PADMA'I KHU TSUR
GYIS DGANG BLUG BZUNG, SPEL TSIG BDAG CAG ,NAS, RNAMS

KYIS JI LTAR 'DOD PA'I DON THAMS CAD WA SHAm KU RU HO: SREG
RDZAS SO SO'I RDZAS SNGAGS SO SO BA MI SBYOR BAR GANG LA 'BUL
YUL GYI LHA'I SNGAGS KYIS DBUL, 'DAS PA'I ME LHA'I SKABS, LHA
THAMS

CAD KYI SKU LAS 'OD ZER DMAR PO'I TSOGS 'PHRO BAR GYUR, 'PHRIN
LAS KYI SKABS SU, YAm LAS RLUNG GI DKYIL 'KHOR GYI STENG DU BHA
GA'I GDAN LA DBANG DU BSDU BYA'I SGRUB BYA BZHAG ,DU MA SKYES MA
DMAR

@56B MO ME TOG GI MDA' GZHU THOGS PAS GNAS LNGAR ME TOG GI MDA'
BSNUN, GZHU RGYUD KYIS MGRIN PA BCINGS TE MDUN DU BKUG PA LA DU
MA SKYES MA DMAR MOS DBANG BSKUR BSAM DAD PA'I

DRI MA BKRUS NAS RANG DANG SBYIN BDAG RNAMS KYI DBANG DU 'DU BAR
GYUR PAR BSAM, GZHAN THAMS CAD SNGA MA DANG 'DRA, 'DI DAG NI BDE
MCHOG GI RGYAS PA DANG DBANG GI SBYIN SREG BYA TSUL GYI

DMIGS GSAL KHYAD PAR BA MDO TZAM ZHIG SBYIN SREG 'OD SNYE DANG,
DNGOS GRUB RGYA MTSO DANG, BU STON GYI BDE MCHOG GI LAS BZHI'I
SBYIN SREG 'PHRIN LAS KUN 'GRUB RNAMS LAS BTUS TE

BKOD PA YIN LA, THUN MONG PA'I 'DON CHA RNAMS DPEN DGON DU BDE
MCHOG GI SBYIN SREG MDZAD PA'I LAG LEN JI LTA BA BZHIN YIN ZER
BA YOD PA'I BDE MCHOG GI ZHI BA'I SBYIN SREG GI DPE SPAR MA

LTAR SBYAR BAS RUNG ZHING ZHI BA PAR NI GZHUNG CHEN PO RNAMS LAS
SHES PAR BYA'O, ,ZHES DPAL 'KHOR LO BDE MCHOG GI RGYAS PA DANG
DBANG GI SBYIN SREG BYA TSUL GYI YIG CHUD 'DI YANG NANG RIG PA
DANG GSO BA

RIG PA LA RNAM DPYOD YANGS PA'I RAB 'BYAMS SMRA BA NGAG DBANG
BSTAN 'DZIN GYIS BSKUL BA LTAR SNYOMS LAS PA NGAG DBANG BLO
BZANG CHOS LDAN GYIS BRIS PA DGE LEGS SU GYUR CIG, ,,