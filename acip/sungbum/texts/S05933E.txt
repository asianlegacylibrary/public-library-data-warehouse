*, ,JO BO RJE'I LUGS KYI SGROL MA NYER GCIG GI SGRUB THABS LAS
TSOGS DNGOS GRUB RNAM GNYIS KYI BANG MDZOD CES BYA BA BZHUGS, ,

@001A #, ,NA MO GU RU MANYDZU GHO sh'A YA, RGYAL BA KUN GYI
THUGS RJE'I MKHA' DBYINGS LAS, ,MTSAN DPE'I LANG TSO RGYAS PA'I
'OD DKAR CAN, ,SRID ZHI'I GDUNG BA SGROL

MDZAD DPA' MO CHE'I, ,ZHABS SEN RAL PA'I RTZE LA MDZES BKOD NAS,
,MKHYEN PA'I SDONG BU THUGS RJE'I SNUM LDAN ZHING, ,YE SHES MAR
MES MUN PA SEL MDZAD PAR, ,'PHAGS

MAS DNGOS SU STZAL BA'I LEGS BSHAD GTAM, ,MI DBANG BKA' YIS
BSKUL PHYIR 'DIR BSHAD BYA, ,'DIR RJE BTZUN MA SGROL MAS JO BO
LHA GCIG LA DNGOS SU GNANG BA'I

SGROL MA NYER GCIG GI SGRUB THABS LAS RAB 'BYAMS BSGRUB TSUL GO
BDE BAR BRJOD PA LA, NYER GCIG LAS, DANG PO NI, SKYABS 'GRO SEMS
BSKYED TSAD MED BZHI BSGOM

@002A *, ,PA SNGON DU BTANG NAS, SEMS CAN THAMS CAD KYI DON DU
SANGS RGYAS THOB PAR BYA, DE'I PHYIR DU RJE BTZUN MA SGROL MA'I
RNAL 'BYOR GYI RIM PA NYAMS SU BLANG BAR BYA'O SNYAM PA

GSUM SOGS BYA'O, ,RANG NYID RJE BTZUN MA SENG LDENG NAGS SGROL
LAM, GSOL BA 'DEBS YUL GYI SGROL MA SKABS SU GANG BAB DE'I NGA
RGYAL DANG GSAL SNANG LA GNAS PA'I MDUN GYI

NAM MKHAR PADMA DANG ZLA BA'I GDAN LA, RJE BTZUN MA MYUR MA
DPA'
MO DMAR MO KHRO CHAGS KYI NYAMS CAN, ZHAL GCIG PHYAG GNYIS
KYI
GA-YAS MCHOG SBYIN GYI MTHIL NA DBANG SDUD KYI BUM

PA DANG, GA-YON DKON MCHOG GSUM MTSON GYI PHYAG RGYAS
AUTPAL
BSNAMS PA, DBU RGYAN LA SOGS PA RIN PO CHE'I RGYAN SNA TSOGS
KYIS BRGYAN CING, DAR BZANG PO'I STOD GA-YOGS DANG,

SMAD GA-YOGS MDZES PAR GSOL BA, MTSAN DPES SPRAS PA, SKU LAS
SKYES PA'I 'OD KYI DKYIL 'KHOR 'BAR BA'I DBUS NA ZHABS GA-YAS
BRKYANGS SHING, GA-YON BSKUMS PA'I STABS

@002B KYIS BZHUGS PA'I SPYI BOR AOm, MGRIN PAR A'A: THUGS KAR
H'Um, THUGS KA'I H'Um LAS 'OD ZER 'PHROS, RANG BZHIN GYI GNAS
NAS BSGOMS PA DANG 'DRA BA'I YE SHES PA DANG DBANG GI LHA RNAMS
SPYAN DRANGS PAR BSAMS LA, 'GRO

KUN SRID PA'I RGYA MTSO LAS, ,RMAD BYUNG THUGS RJE'I GRU RDZINGS
KYIS, ,SGROL BA'I THUGS DAM BCAS PA BZHIN, ,DAM TSIG CHEN POS AE
HYE HI, ,DZA: H'Um BAm HO: DE BZHIN GSHEGS PA THAMS CAD KYIS
MNGON PAR DBANG BSKUR

DU GSOL, ZHES GSOL BA BTAB PAS, AOm SARBA TA TH'A GA TA AA BHI
shINYTZA MAm, ZHES DBANG BSKUR, 'OD DPAG MED KYIS DBU BRGYAN
PAR
BSAM, DE NAS SGO GSUM GUS PAS, PHYAG 'TSAL SGROL MA MYUR MA DPA'
MO,

ZHES SOGS SHLO KA GCIG GIS PHYAG BYAS, MCHOD PA RNAMS BYIN GYIS
BRLABS TE, AOm A'ARYA T'A RE AARGHAm NAS, SHAPTA'I BAR GYIS
MCHOD, DNGOS BSHAMS YID SPRUL MCHOD PA MA LUS 'BUL, ,THOG MED
NAS BSAGS

SDIG LTUNG THAMS CAD BSHAGS, ,SKYE 'PHAGS DGE BA RNAMS LA RJES
YI RANG, ,'KHOR BA MA STONGS BAR DU RTAG BZHUGS NAS, ,'GRO LA
CHOS KYI 'KHOR LO BSKOR DU GSOL, ,BDAG GZHAN DGE BA BYANG CHUB
CHEN

POR BSNGO, ZHES YAN LAG BDUN PA MDOR BSDUS PHUL NAS, MDUN GYI
RJE BTZUN MA'I THUGS KA DANG BUM NANG DU ZLA GDAN LA TAm YIG
GI
MTHA' SKOR DU, SKU MDOG DANG MTSUNGS PA'I SNGAGS PHRENG GIS
BSKOR BA DE LAS

@003A *, ,'OD ZER DMAR PO LCAGS SGROG DANG ZHUGS PA LTA BU DPAG
TU MED PA 'PHROS, GANG DBANG DU BSDU BYA'I DGRA DANG LOG 'DREN
THAMS CAD LCAGS KYU DANG ZHAGS PAS BKUG ,BDAG NYID KYI RKANG
PA'I DRUNG

DU MGO BO DUD PA'I TSUL DU GNAS PA LA, 'OD ZER DMAR PO'I TSOGS
SPROS PAS, BSGRUB BYA DE RNAMS KYI SDIG SGRIB SBYANGS, BDAG NYID
LA YID GUS PA CHAGS PA'I RANG BZHIN DU GYUR PAR BSAMS LA, AOm
T'A RE

TUTTA RE TU RE WA SHAm KU RU SV'AH'A, ZHES MANG DU BZLAS PAS
BSGRUB BYA DE DAG DBANG DU 'GYUR RO, ,MJUG TU DE LAS BYUNG BA'I
DGE BA RNAMS GNAS SKABS DANG MTHAR THUG GI SMON GNAS RNAMS
SU
BSNGO BA SOGS THUN SO

SO DANG, THUN MTSAMS KYI NYAMS LEN LA YANG BRTZON PAR BYA'O,
,GNYIS PA NI, THOG MA'I RIM PA RNAMS SNGAR LTAR LA, MDUN GYI NAM
MKHAR PAD ZLA'I GDAN LA, RJE BTZUN MA ZHI BA CHEN MO STON KA'I
ZLA BA LTAR DKAR

BA; ZHAL GCIG PHYAG GNYIS KYI GA-YAS MCHOG SBYIN GYI MTHIL NA
NAD DANG GDON BGEGS ZHI BAR BYED PA'I BUM PA DKAR PO DANG,
GA-YON PA'I PHYAG MTSAN RGYAN CHA LUGS, YAN LAG BDUN PA'I BAR
DANG

PHYAG 'TSAL NYER GCIG GI TSIGS BCAD RNAMS RIM PA BZHIN BRJE BA
SOGS DMIGS BSAL CAN 'GA' ZHIG MA GTOGS DANG PO JI LTA BA BZHIN
BYA'O, ,BZLAS PA'I SKABS SU SNGAGS PHRENG GNYIS LAS

@003B 'OD ZER DKAR PO DPAG TU MED PA BYUNG, RANG DANG BSGRUB
BYA
DE DANG DE'I SPYI BO NAS KHRUS GSOL BAS, NAD DANG SDIG SGRIB
THAMS CAD DUD KHU DANG GDON BGEGS RNAMS SDOM DANG SDIG PA'I
RNAM
PAR PHYIR PHUD, RANG DANG BSGRUB BYA RNAMS

LUS SHEL LTAR DAG PAR BSAMS LA, AOm T'A RE TUTT'A RE TU RE
SH'ANTIm KU RU SV'AH'A, ZHES MANG DU BZLA BA DANG LHAG MA
RNAMS
SNGAR BZHIN DU BYA'O, ,GSUM PA NI, TSE DANG LONGS SPYOD 'PHEL
BAR 'DOD NA, SKYABS 'GRO SEMS BSKYED SOGS

SNGAR BZHIN SNGON DU BTANG NAS, MDUN GYI NAM MKHAR PAD ZLA'I
GDAN LA RJE BTZUN MA GSER GYI MDOG CAN, ZHAL GCIG PHYAG GNYIS
KYI GA-YAS MCHOG SBYIN GYI MTHIL NA TSE DANG DBANG DANG, LONGS
SPYOD RGYAS PAR BYED PA'I BUM

PA SER PO BSNAMS PA, LHAG MA PHYAG 'TSAL SER SNGO CHU NAS SKYES
KYI, ZHES SOGS MA GTOGS SNGAR BZHIN LA, BZLAS PA'I SKABS SU
SNGAGS PHRENG GNYIS LAS 'OD ZER GSER BTZO MA'I MDOG CAN MTHA'
YAS PA BYUNG,

BDAG DANG BSGRUB BYA'I LUS DANG, GNAS LA SOGS PA THAMS CAD LA
'PHOG CING, 'OD ZER GYI SNA LAS RJE BTZUN MA GSER GYI MDOG CAN
BDUD RTZI SER POS GANG BA'I BUM PA THOGS PA GRANGS MED PA BYON,
RANG GZHAN GYI SPYI BO NAS

DBANG BSKUR BAS, LUS KYI PHYI NANG GNAS LA SOGS PA THAMS CAD
GSER BZANG POS BYUGS PA LTA BUR GYUR, TSE DANG LONGS SPYOD
THAMS
CAD 'PHEL ZHING RGYAS PAR BSAMS LA, AOm T'A RE TUTT'A RE TU RE
PUshtIm KU RU SV'AH'A, ZHES MANG DU

@004A *, ,BZLAS PAS RGYAS PA'I LAS 'GRUB PAR 'GYUR RO, ,BZHI PA,
TSE BSGRUB PAR 'DOD NA, RJE BTZUN MA DE BZHIN GSHEGS PA'I GTZUG
TOR RNAM PAR RGYAL MA SKU MDOG SER MO ZHAL GCIG PHYAG GNYIS
KYI
GA-YAS

MCHOG SBYIN GYI MTHIL NA TSE'I BUM PA SER PO BSNAMS PA, LHAG MA,
PHYAG 'TSAL DE BZHIN GSHEGS PA'I GTZUG TOR, ZHES SOGS MA GTOGS
SNGAR BZHIN LA, BZLAS PA'I SKABS SU, SNGAGS PHRENG GNYIS LAS 'OD
ZER

DMAR SER LCAGS KYU LTA BU 'PHROS PAS, 'KHOR 'DAS SNOD BCUD THAMS
CAD KYI BKRAG MDANGS GZI BRJID THAMS CAD DANG, KHYAD PAR DU
'CHI
MED TSE'I RIG 'DZIN BRNYES PA THAMS CAD KYI TSE DANG YE SHES
THAMS CAD 'CHI

MED TSE'I BDUD RTZI DMAR SER GYI RNAM PAR BKUG ,BCOM LDAN 'DAS
MA'I SKU'I CHA DANG PHYAG GI BUM PA LA THIM, THIM PA LAS KYANG
'CHI MED TSE'I BDUD RTZI'I RGYUN BABS, SPYI BO TSANGS PA'I BU GA
NAS ZHUGS, LUS KYI NANG THAMS CA

GANG BAS DUS DANG DUS MA YIN PA'I 'CHI BDAG GI 'JIGS PA BSAL,
'CHI MED TSE'I DNGOS GRUB THOB PAR BSAMS LA, AOm T'A RE TUTT'A
RE TU RE A'A YU: DZNY'A NA PUshtIm KU RU SV'AH'A, ZHES MANG DU
BZLAS PAS TSE LO BRGYAR 'PHEL BAR 'GYUR RO, ,

LNGA PA BYE BRAG TU BUD MED DBANG DU BSDU BAR 'DOD NA, RJE
BTZUN
MA H'Um SGRA SGROG MA SKU MDOG DMAR MO KHRO CHAGS KYI NYAMS
CAN,
ZHAL GCIG PHYAG GNYIS KYI GA-YAS PA'I MTHIL NA GZHAN GYI YID
'PHROG PA'I BUM PA BSNAMS PA, ,

@004B LHAG MA GZHAN RNAMS, PHYAG 'TSAL TUTTA RE H'Um YI GES, CES
SOGS MA GTOGS SNGAR BZHIN LA, BZLAS PA'I SKABS SU, SNGAGS PHRENG
GNYIS LAS 'OD ZER LCAGS KYU DANG, ZHAGS PA DANG, LCAGS SGROG LTA
BU MTHA' YAS

PA DPAG TU MED PA SPROS, BSGRUB BYA'I MGRIN PA NAS ZHAGS PAS
BCINGS, SKYE GNAS LCAGS KYUS PHUG PAS, BDAG NYID LA CHAGS PA'I
DBANG GIS YID MYOS, MGO BO 'KHOR TE RANG DBANG MED PAR DRANGS
PAR BSAMS LA, AOm T'A

RE TUTT'A RE TU RE CHE GE MO A'A KARsh'A YA HR'I: SV'AH'A, ZHES
MANG DU BZLAS PAS GANG LA DMIGS PA DE DBANG DU 'GYUR RO, ,DRUG
PA 'BYUNG PO 'DUL BAR 'DOD NA, RJE BTZUN MA 'JIG RTEN GSUM LAS
RNAM PAR RGYAL MA SKU MDOG DMAR NAG CUNG

ZAD KHROS PA, ZHAL GCIG PHYAG GNYIS KYI GA-YAS MCHOG SBYIN GYI
MTHIL NA 'BYUNG PO MYOS PAR BYED PA'I BUM PA BSNAMS PA, LHAG MA,
PHYAG 'TSAL BRGYA BYIN ME LHA TSANGS PA, ZHES SOGS MA GTOGS
SNGAR BZHIN LA,

BZLAS PA'I SKABS SU, SNGAGS PHRENG GNYIS LAS 'OD ZER ME 'OD LTA
BU DPAG TU MED PA PHYOGS BCUR 'PHROS PAS, 'BYUNG PO'I GTZO BO
PHYOGS SKYONG BCU LA SOGS PA THAMS CAD LA 'PHOG PAS, DE DAG GI
RGYUD KYI GNOD 'TSE

SDANG SEMS SDIG SGRIB DANG BCAS PA BSREGS SHING SBYANGS PAS BDAG
NYID KYI BRAN DU GYUR, ZHI BAS GDUL BAR MA NUS PA'I 'BYUNG PO'I
TSOGS RNAMS RLUNG GI DKYIL 'KHOR LA GNAS PA'I RNGA MO SPROS PA
LA BSKYON TE RGYA MTSO'I

@005A *, ,PA 'GRAM DU BSKRAD PAR BSAMS LA, AOm T'A RE TUTT'A RE
TU RE SARBA BIGHNAN SHA TR'Um AU TZA TRA YA SV'AH'A, ZHES BZLAS
PAS 'BYUNG PO RNAMS DBANG DU 'GYUR ZHING, DBANG DU MA GYUR PA
RNAMS SKROD PAR 'GYUR RO, ,BDUN

PA GZHAN GYI NGAN SNGAGS BZLOG PAR 'DOD NA, RJE BTZUN MA
GZHAN
GYI MTHU 'JOMS MA SKU'I MDOG NAG MO KHROS PA'I ZHAL GDANGS PA,
ZHAL GCIG PHYAG GNYIS KYI GA-YAS MCHOG SBYIN GYI MTHIL NA
GZHAN
GYI RIG SNGAGS

BZLOG PA'I BUM PA BSNAMS PA, ZHABS GA-YAS BSKUMS SHING GA-YON
BRKYANGS PA'I STABS KYIS BZHUGS PA, LHAG MA, PHYAG 'TSAL TRAtA
CES BYA DANG PHAt KYIS, CES SOGS MA GTOGS SNGAR BZHIN LA, BZLAS

PA'I SKABS SU, SNGAGS PHRENG GNYIS LAS DRAG PO'I 'OD ZER PHYOGS
BCUR 'PHROS PAS, PHA ROL GYI NGAN SNGAGS MNAN GTAD, BYAD KHA,
RBOD GTONG THAMS CAD KYI NUS PA RNAMS NYAMS PAR BYAS, SLAR 'OD
ZER GYI TSOGS

'PHROS PAS, SGRUB PA PO BDAG NYID 'OD ZER GYI RA BAS BAR MTSAMS
MED PAR KHYAB PAR BSKOR BAS, BYAD KHA RBOD GTONG SOGS KYIS
BLAGS
BLTA MI NUS PAR BSAMS LA, AOm T'A RE TUTT'A RE TU RE RBOD GZER
SARBA BZLOG

BHYO SV'AH'A, ZHES MANG DU BZLAS PAS NGAN SNGAGS THAMS CAD
BZLOG
PAR 'GYUR RO, ,BRGYAD PA DGRA BO GSOD PAR 'DOD NA, MDUN GYI NAM
MKHAR RJE BTZUN MA BDUD DANG DGRA 'JOMS MA SKU MDOG DMAR
NAG
KHRO GNYER CUNG

@005B ZAD BSDUS PA, ZHAL GCIG PHYAG GNYIS KYI GA-YAS MCHOG SBYIN
GYI MTHIL NA MTSON CHA'I CHAR 'BAB PAS DGRA 'JOMS PA'I BUM PA
BSNAMS PA, LHAG MA, PHYAG 'TSAL TU RE 'JIGS PA CHEN POS, CES
SOGS MA GTOGS SNGAR

BZHIN LA, BZLAS PA'I SKABS SU, SNGAGS PHRENG GNYIS LAS MTSON CHA
ME DPUNG SRIN PO'I TSOGS DPAG TU MED PA SPROS PAS, DGRA BO DMIGS
KYIS BSAL BA'I SNYING DKAR NAG MTSAMS NA SROG GI NGO BO MAR ME
LTA BU YOD PA NAG

THUM GYIS BSAD, SHA KHRAG RUS PA MA LUS PA ZHAL DU GSOL BAR
BSAMS LA, AOm T'A RE TUTT'A RE TU RE CHE GE MO M'A RA YA PHAt:
CES MANG DU BZLAS PAS, DGRA BO'I SROG GI GSHED MAR 'GYUR RO,
,DGU PA SRUNG BAR BYED PAR 'DOD NA,

MDUN GYI NAM MKHAR RJE BTZUN MA DKON MCHOG GSUM MTSON
PHYAG RGYA
MA SKU MDOG DKAR MO ZHI BA LANG TSO LA BAB PA, ZHAL GCIG PHYAG
GNYIS KYI GA-YAS MCHOG SBYIN GYI MTHIL NA 'JIGS PA THAMS CAD LAS
SKYOB PA'I

BUM PA BSNAMS PA, LHAG MA, PHYAG 'TSAL DKON MCHOG GSUM MTSON
PHYAG RGYA'I, ZHES SOGS MA GTOGS SNGAR BZHIN LA, BZLAS PA'I
SKABS SU, SNGAGS PHRENG GNYIS LAS 'OD ZER DKAR PO'I RTZE MOR
GANG LA GANG

'TSAMS PA'I THABS TSUL SNA TSOGS PAS, TSE 'DIR LUS SEMS SDUG
BSNGAL BAR BYED PA'I 'JIGS PA CHEN PO BRGYAD LA SOGS PA 'JIGS PA
THAMS CAD LAS BDAG NYID BSRUNG BAR BSAM PA DANG, SLAR SNGAGS
PHRENG
@006A *, ,GNYIS LAS BDUD RTZI DKAR PO'I RGYUN BABS, BDAG NYID LA
KHRUS GSOL BAS SDIG SGRIB THAMS CAD SBYANGS TE TSE PHYI MA'I
'JIGS PA THAMS CAD LAS BSRUNG BAR BSAMS LA, AOm T'A RE TUTT'A RE
TU RE CHE GE MO

LA GNOD PA SARBA RAKshA SV'AH'A, ZHES MANG DU BZLAS PAS, 'DI
PHYI THAMS CAD KYI BSRUNG BA'I MCHOG TU 'GYUR RO, ,BCU PA BDUD
DANG MU STEGS SOGS DBANG DU BSDU BAR 'DOD NA, MDUN GYI NAM
MKHAR
RJE BTZUN MA BDUD DANG 'JIG RTEN

DBANG DU SDUD MA SKU MDOG DMAR MO CHAGS PA'I RANG BZHIN CAN,
ZHAL GCIG PHYAG GNYIS KYI GA-YAS MCHOG SBYIN GYI MTHIL NA BDUD
DPUNG 'JOMS PA'I BUM PA BSNAMS PA, LHAG MA, PHYAG 'TSAL RAB TU
DGA' BA BRJID PA'I,

ZHES SOGS MA GTOGS SNGAR BZHIN LA, BZLAS PA'I SKABS SU, SNGAGS
PHRENG GNYIS LAS 'OD ZER DMAR LA SMUG PA'I TSOGS 'PHROS PAS,
BDUD DANG MU STEGS DANG 'JIG RTEN THAMS CAD KYI BSAM SBYOR
NGAN
PA MTHA'

DAG SDIG SGRIB DANG LHAN CIG TU SBYANGS PAS, BDAG NYID LA DGA'
BA DANG GUS PA'I SGO NAS DBANG DU GYUR PAR BSAMS LA, AOm T'A RE
TUTT'A RE TU RE SARBA P'A PAm M'A RA YA H'Um PHAt: CES MANG DU
BZLAS PAS DBANG GI LAS 'GRUB PAR 'GYUR RO,,

BCU GCIG PA DBUL 'PHONGS SEL BAR 'DOD NA, MDUN GYI NAM MKHAR
RJE
BTZUN MA 'PHONGS PA SEL BA'I SGROL MA SKU MDOG DMAR SER ZHAL
GCIG PHYAG GNYIS KYI GA-YAS MCHOG SBYIN GYI MTHIL NA 'PHONGS PA
SEL BA'I

@006B BUM PA BSNAMS PA, LHAG MA, PHYAG 'TSAL SA GZHI SKYONG BA'I
TSOGS RNAMS, CES SOGS MA GTOGS SNGAR BZHIN LA, BZLAS PA'I SKABS
SU, SNGAGS PHRENG GNYIS LAS 'OD ZER DMAR PO LCAGS KYU LTA BU
PHYOGS BCUR 'PHROS

PAS, 'JIG RTEN GYI KHAMS KYI LHA MI SOGS SKYE DGU RNAMS DANG NOR
LONGS SPYOD 'BRU BANG MDZOD RKANG 'GRO RIN PO CHE LA SOGS PA
MDOR NA PHUN SUM TSOGS PA THAMS CAD RANG DBANG MED PAR
DBANG DU
BSDUS, RANG GI YUL KHYIM

RNAMS GANG BAS, DBUL 'PHONGS KYI SDUG BSNGAL ZHI BAR BSAMS
SHING, BUM PA LAS KYANG 'DOD DGU'I CHAR BABS PAR BSAMS LA, AOm
DZAmBHI NI MO HI SV'AH'A, ZHES MANG DU BZLAS PAS 'DOD DGU 'PHEL
BAR 'GYUR RO, ,BCU

GNYIS PA BKRA SHIS PAR 'DOD NA, MDUN GYI NAM MKHAR RJE BTZUN MA
BKRA SHIS 'BYUNG BA'I SGROL MA SHIN TU ZHI BA SKU MDOG GSER GYI
MDOG CAN ZHAL GCIG PHYAG GNYIS KYI GA-YAS MCHOG SBYIN GYI
MTHIL
NA BKRA SHIS THAMS

CAD 'BYUNG BA'I BUM PA BSNAMS PA, LHAG MA, PHYAG 'TSAL ZLA BA'I
DUM BUS DBU BRGYAN, CES SOGS MA GTOGS SNGAR BZHIN LA, BZLAS PA'I
SKABS SU, SNGAGS PHRENG GNYIS LAS 'OD ZER GSER BTZO MA LTA BU
'PHROS PAS,

'JIG RTEN DANG 'JIG RTEN LAS 'DAS PA'I PHUN SUM TSOGS PA THAMS
CAD BKRA SHIS RTAGS BRGYAD DANG, RGYAL SRID SNA BDUN GYI RNAM
PA'I SPYAN DRANGS, BDAG NYID LA THIM PAS, BKRA SHIS DANG BDE
LEGS KYIS KHYAB PAR BSAMS LA,

@007A *, ,AOm MANGGA LA PUshtIm KU RU SV'AH'A, ZHES MANG DU
BZLAS PAS BKRA SHIS DANG DNGOS GRUB THAMS CAD 'BYUNG BAR 'GYUR
RO, ,BCU GSUM PA BGEGS DANG BAR CHAD BSRUNG BAR 'DOD NA, MDUN
GYI NAM MKHAR RJE BTZUN MA

ME LTAR 'BAR MA SKU MDOG DMAR MO, MCHE BA GTZIGS SHING SPYAN
GSUM BGRAD PA, ZHAL GCIG PHYAG GNYIS KYI GA-YAS MCHOG SBYIN GYI
MTHIL NA BSRUNG BA'I BUM PA BSNAMS PA, LHAG MA, PHYAG 'TSAL
BSKAL PA THA MA'I ME LTAR

ZHES SOGS MA GTOGS SNGAR BZHIN LA, BZLAS PA'I SKABS SU, SNGAGS
PHRENG GNYIS LAS 'OD ZER RDO RJE'I RANG BZHIN DPAG TU MED PA
BYUNG BAS, BDAG DANG BSGRUB BYA SOGS LA RDO RJE'I RA BA'I GUR
KHANG PHUB PAR BSAMS

LA, AOm SVA TA BHAS MI KU RU SV'AH'A, ZHES MANG DU BZLAS PAS
BGEGS DANG BAR CHAD KYIS MI TSUGS SHING BSRUNG BA'I MCHOG TU
'GYUR RO, ,BCU BZHI PA BGEGS LA BSNUN PAR 'DOD NA, MDUN GYI NAM
MKHAR RJE BTZUN MA KHRO

GNYER CAN SKU MDOG NAG MO KHRO GNYER CUNG ZAD YOD PA, ZHAL
GCIG
PHYAG GNYIS KYI GA-YAS MCHOG SBYIN GYI MTHIL NA BGEGS LA BSNUN
PA'I BUM PA BSNAMS PA, LHAG MA, PHYAG 'TSAL SA GZHI'I NGOS LA
PHYAG GI ,

ZHES SOGS MA GTOGS SNGAR BZHIN LA, BZLAS PA'I SKABS SU, SNGAGS
PHRENG GNYIS LAS 'OD ZER DRAG LA RTZUB PA ME DPUNG DANG GNAM
LCAGS KYI THOG DANG MTSON CHA'I RNAM PA DPAG TU MED PA 'PHROS
PAS, DGRA BGEGS BYAD

@007B MA THAMS CAD TSAR BCAD PAR BSAMS LA, AOm BADZRA T'A RE
BADZRA MAH'A PA TA AA SMI KU RU SV'AH'A, ZHES MANG DU BZLAS PAS
DGRA BGEGS THAMS CAD TSAR BCAD DE ZHI BAR 'GYUR RO, ,BCO LNGA PA
SDIG PA ZHI BAR 'DOD PAS, MDUN GYI NAM

MKHAR RJE BTZUN MA ZHI BA CHEN MO SKU MDOG DKAR MO ZHAL GCIG
PHYAG GNYIS KYI GA-YAS MCHOG SBYIN GYI MTHIL NA SDIG PA ZHI BAR
BYED PA'I BUM PA BSNAMS PA, LHAG MA, PHYAG 'TSAL BDE MA DGE MA
ZHI MA, ZHES SOGS MA

GTOGS SNGAR BZHIN LA, BZLAS PA'I SKABS SU, SNGAGS PHRENG GNYIS
LAS LHA MO BUM PA DKAR PO BDUD RTZI DKAR POS GANG BA THOGS PA
BSAM GYIS MI KHYAB PA SPROS TE, BDAG NYID ZLA BAR GNAS PA LA
KHRUS GSOL BAS

SDIG SGRIB THAMS CAD SBYANGS, LUS SHEL LTAR DAG PAR BSAMS LA,
AOm TU RE SARBA P'A PAm PRA SHA MA NA YE SV'AH'A, ZHES MANG DU
BZLAS PAS SDIG PA 'DAG PA'I THABS MCHOG TU 'GYUR RO, ,BCU DRUG
PA SHES RAB DANG BLO GROS

'PHEL BAR 'DOD PAS, MDUN GYI NAM MKHAR RJE BTZUN MA RIG PA H'Um
LAS SGROL MA SKU MDOG DMAR MO ZHAL GCIG PHYAG GNYIS KYI
GA-YAS
MCHOG SBYIN GYI MTHIL NA RIG SNGAGS 'PHEL BAR BYED PA'I BUM PA
BSNAMS

PA, LHAG MA, PHYAG 'TSAL KUN NAS BSKOR RAB DGA' BA'I, ZHES SOGS
MA GTOGS SNGAR BZHIN LA, BZLAS PA'I SKABS SU, SNGAGS PHRENG
GNYIS LAS 'OD ZER NYI MA 'CHAR GA'I MDOG LTA BU 'PHROS PAS,
GSANG SNGAGS

@008A *, ,DANG RIG SNGAGS THAMS CAD KYI NUS MTHU DANG, TSANGS PA
DANG BRGYA BYIN LA SOGS PA'I SHES RAB DANG, PAndI TA RNAMS KYI
GNAS LNGA RIG PA'I SHES RAB DANG, SANGS RGYAS BYANG SEMS THAMS
CAD KYI MKHYEN

RAB THAMS CAD 'OD ZER GYI RNAM PAR SPYAN DRANGS, BDAG NYID LA
THIM PAS CHOS DANG SHES RAB PHUN SUM TSOGS PA RGYAS PAR BSAMS
LA, AOm TU RE SARBA DHARMA PRADZNY'A PRA TI P'A RI SHO DHA NI
SV'AH'A, ZHES MANG DU BZLAS PAS, GZHAN GYI

RIG SNGAGS KYI NUS MTHU THAMS CAD 'JOMS SHING, RANG GI RIG
SNGAGS KYI NUS PA DANG SHES RAB 'PHEL BAR 'GYUR RO, ,BCU BDUN PA
BDUD DANG BAR CHAD THAMS CAD GNON PAR 'DOD PAS, MDUN GYI NAM
MKHAR RJE BTZUN

MA 'JIG RTEN GSUM GA-YO MA SKU MDOG GUR KUM GYI MDANGS CAN
ZHI
MA KHRO ZHAL GCIG PHYAG GNYIS KYI GA-YAS MCHOG SBYIN GYI MTHIL
NA GZHAN GYI RIG SNGAGS GNON PA'I BUM PA BSNAMS PA, LHAG MA,
PHYAG

'TSAL TU RE'I ZHABS NI BRDABS PAS, CES SOGS MA GTOGS SNGAR BZHIN
LA, BZLAS PA'I SKABS SU, SNGAGS PHRENG GNYIS LAS 'OD ZER LCAGS
SGROG ,ZHAGS PA, PHUR BU, RDO RJE'I RI RAB LA SOGS PA'I RNAM PA
CAN DPAG

MED SPROS, DGRA DANG CHOM RKUN THAMS CAD BCINGS, PHA ROL GYI
BYAD KHA NGAN SNGAGS THAMS CAD PHUR BUS BTAB, RIM PA DGU'I 'OG
ROL DU DOR, RDO RJE'I RI RAB KYIS MNAN PAR BSAMS LA, AOm TU RE
CHE GE MO SARBA STAMBHA NI T'A RE

@008B SV'AH'A, ZHES MANG DU BZLAS PAS, DGRA DANG CHOM RKUN
NGAN
SNGAGS THAMS CAD GNON PAR 'GYUR RO, ,BCO BRGYAD PA KLU'I DUG
ZHI
BAR 'DOD PAS, MDUN GYI NAM MKHAR RJE BTZUN MA DUG SEL BYED MA
SKU MDOG ZLA BA LTAR DKAR ZHING ZHI BA

ZHAL GCIG PHYAG GNYIS KYI GA-YAS MCHOG SBYIN GYI MTHIL NA DUG
NAD SEL BA'I BUM PA BSNAMS PA, LHAG MA, PHYAG 'TSAL LHA YI MTSO
YI RNAM PA'I, ZHES SOGS MA GTOGS SNGAR BZHIN LA, BZLAS PA'I
SKABS SU,

SNGAGS PHRENG GNYIS LAS 'OD ZER DKAR PO GA BUR GYI RGYUN LTA BU
BSIL BA'I RANG BZHIN CAN DPAG MED BYUNG, RANG DANG BSGRUB BYA'I
LUS LA THIM PAS, KLU DANG SA BDAG GI NAD THAMS CAD SDIG SPRUL
DANG SBAL LCONG GI RNAM PAR BA

SPU'I SGO THAMS CAD NAS PHYIR PHUD, LUS DVANGS GSAL DU SONG BAR
BSAMS LA, AOm TU RE SARBA N'A GA SHINTAm KU RU SV'AH'A, ZHES
MANG DU BZLAS PAS KLU DANG SA BDAG GI DUG NAD THAMS CAD ZHI
BAR
'GYUR RO, ,BCU DGU PA RTZOD PA DANG

RMI LAM NGAN PA SEL BAR 'DOD PAS, MDUN GYI NAM MKHAR RJE BTZUN
MA SDUG BSNGAL SEL BA'I SGROL MA SKU MDOG GANGS RI LTAR DKAR
BA,
ZHAL GCIG PHYAG GNYIS KYI GA-YAS MCHOG SBYIN GYI MTHIL NA SDUG
BSNGAL SEL

BA'I BUM PA BSNAMS PA, LHAG MA, PHYAG 'TSAL LHA YI TSOGS RNAMS
RGYAL PO, ZHES SOGS MA GTOGS SNGAR BZHIN LA, BZLAS PA'I SKABS
SU, SNGAGS PHRENG GNYIS LAS 'OD ZER DKAR PO'I TSOGS 'PHROS, PHAN
TSUN RTZOD PAR BYED PA

@009A *, ,DANG, RMI LAM NGAN PA GANG RMIS PA DE DAG LA REG PAS,
DE DAG SO SOR ZHI BAR BYAS, RTZOD PA PO RNAMS BYAMS PA'I SEMS
DANG LDAN PA DANG, MTSAN MA NGAN PA RNAMS DGE BA'I MTSAN MA
PHUN
SUM TSOGS PAR GYUR PAR

BSAMS LA, AOm TU RE MO TZA NA SV'AH'A, ZHES MANG DU BZLAS PAS,
RTZOD PA DANG KHRI MON DU BCUG PA DANG, RMI LAM NGAN PA'I 'JIGS
PA LAS THAR BAR 'GYUR RO, ,KHYAD PAR SGROL MA 'DI'I LTE BAR ZLA
BA LA BSGRUB BYA BKOD DE SNGAGS

BZLAS NA BTZON KHANG LAS THAR BAR GSUNGS SO, ,NYI SHU PA RIMS
NAD SEL BAR 'DOD PAS, RJE BTZUN MA RIMS NAD SEL MA SKU MDOG
DMAR
SER ZHAL GCIG PHYAG GNYIS KYI GA-YAS MCHOG SBYIN GYI MTHIL NA
RIMS NAD SEL

BA'I BUM PA BSNAMS PA, LHAG MA, PHYAG 'TSAL NYI MA ZLA BA RGYAS
PA'I, ZHES SOGS MA GTOGS SNGAR BZHIN LA, BZLAS PA'I SKABS SU,
SNGAGS PHRENG GNYIS LAS 'PHROS PA'I 'OD ZER GYI SNA LA RJE BTZUN
MA ZHI KHRO MTHA'

YAS PA BYON, ZHI BA RNAMS KYI SKU LAS ZAG PA MED PA'I YE SHES
KYI BDUD RTZI'I RGYUN BABS, NAD BDAG RIMS BDAG LA SOGS PA RNAMS
TSIM PAR BYAS, ZHI BA'I CHOS BSHAD PAS GNOD 'TSE'I BSAM SBYOR
DANG BRAL NAS

SO SO'I GNAS SU SONG BAR BSAMS, KHRO MO'I TSOGS RNAMS KYIS ZHI
BAS GDUL BAR MA NUS PA RNAMS DRAG PO'I SGO NAS BSKRAD PAR BSAMS
LA, AOm TU RE BI SA RA TA SV'A H'A, ZHES MANG DU BZLAS PAS NAD
RIMS THAMS CAD

@009B ZHI BAR 'GYUR RO, ,NYER GCIG PA 'PHRIN LAS THAMS CAD
BSGRUB PAR 'DOD PAS, MDUN GYI NAM MKHAR RJE BTZUN MA 'PHRIN LAS
RDZOGS PAR SGRUB BYED MA SKU MDOG DKAR MO ZHAL GCIG PHYAG
GNYIS
KYI GA-YAS MCHOG SBYIN GYI

MTHIL NA DNGOS GRUB SNA TSOGS PA'I BUM PA BSNAMS PA, LHAG MA,
PHYAG 'TSAL DE NYID GSUM RNAMS BKOD PA'I, ZHES SOGS MA GTOGS
SNGAR BZHIN LA, BZLAS PA'I SKABS SU, SNGAGS PHRENG LAS 'PHRIN
LAS

BZHI'I RIM PA DANG MTHUN PA'I 'OD ZER 'PHROS PAS, LAS DE DANG DE
GRUB PAR BSAMS LA, AOm TU RE SA TA PA SV'AH'A, ZHES MANG DU
BZLAS PAS 'PHRIN LAS RAB 'BYAMS 'GRUB PAR 'GYUR RO, ,LAS TSOGS
'DI DAG 'GRUB PA LA SNGON

DU YI GE BCU PA'I BSNYEN PA THUN MONG DU 'GRO DGOS PA SHA STAG
GO ,'DIR SMRAS PA, MARGAD ZHU BA LAS GRUB AUTPAL GYIS, ,MKHA' LA
NGO MTSAR GAR GYI RI MO BZHIN, ,MTSAN BZANG LANG TSO RGYAS PA'I
MDZES SDUG CAN, ,YID CAN SRID ZHI

LAS SGROL BCOM LDAN MAS, ,RGYA BOD RMONGS PA'I MUN PA KUN SEL
BA, ,DPAL LDAN MAR ME MDZAD LA DNGOS 'DOMS PA'I, ,GCIG LHAG BCU
PHRAG ZUNG GI GDAMS PA MCHOG ,MDO RGYUD MAN NGAG MCHOG GIS
BRGYAN PA 'DI, ,SKAL

BZANG RNAM DPYOD LDAN PA'I SKYE BO YIS, ,NGO MTSAR 'PHRIN LAS RI
SKYES NOR BU'I TSOGS, ,MA LUS 'GUGS PAR BYED PA'I LCAGS KYU STE,
,DNGOS GRUB 'DOD PA 'JO BA'I NOR BU'ANG YIN, ,TSUL 'DIR 'BAD
PA'I DGE TSOGS NYAL

@010A *, ,'GRO'I RGYUN, ,'GRO KUN YID KYI RDZING BU LA ZHUGS
PAS, ,DNGOS GRUB RNAM BZHI'I 'DAB BRGYA RGOD PA'I RTZER, ,KUN
MKHYEN ZE'U 'BRU DKAR POS MDZES GYUR CIG ,KHYAD PAR DU YANG
LHA
MI'I DBANG PHYUG GI ,BZHED

PA'I DPAG BSAM LJON PA KHYON ? YANGS PA, ,DON GNYIS 'BRAS BU'I
KHUR GYIS BRJID BZHIN DU, ,BSTAN DANG 'GRO BA'I DPAL GYIS MDZES
GYUR CIG ,'DIR JO BO LHA GCIG GI LUGS KYI RJE BTZUN MA NYI SHU
RTZA GCIG GI SGRUB

THABS DANG, LAS TSOGS SO SO'I BSGRUB TSUL GSAL BAR BRJOD PA
DNGOS GRUB RNAM GNYIS KYI BANG MDZOD CES BYA BA 'DI NI, RNAM
DKAR GYI BSOD NAMS YAN LAG BZHI PA'I DPUNG GIS YANGS PA'I NOR
'DZIN MTHA' DAG LA

DBANG BSGYUR ZHING, SNGON GYI SA SKYONG DAM PA RNAMS DANG
RJES
SU MTHUN PA, DAD SOGS 'PHAGS PA'I NOR BDUN GYIS MNGON PAR MDZES
SHING, GCIG TU ZAB MO'I RNAL 'BYOR LA GZHOL BA'I THUGS MNGA' BA
SKYID SHOD NAS SDE PA

RIN PO CHE GA-YUL RGYAL NOR BU'I BKAS BSKUL BA LA BRTEN NAS, BYA
BRAL GYI BTZUN PA BLO BZANG CHOS KYI RGYAL MTSAN GYIS CHOS
'KHOR
RGYAL BKRA SHIS MI 'GYUR LHUN GYIS GRUB PA'I GTZUG LAG KHANG DU
SBYAR BA DGE LEGS SU GYUR CIG ,

` AOm SVA STI, PHAN BDE'I 'BYUNG GNAS RGYAL BSTAN YONGS 'DU'I
LJON, ,RAB RGYAS 'GRO KUN THAR MCHOG 'BRAS BZANG LA, ,SPYOD
PHYIR BKRA SHIS LHUN GRUB CHOS GRVA CHER, ,CHOS SBYIN 'DZAD MED
DAL 'GRO'I RGYUN 'DI SPEL, ,SARBA DZA GA TAm, ,