@001A *, ,ZHING MCHOG SHAMBHA LA'I 'PHO 'KHRID MYUR LAM GSAL
BYED CES BYA BA BZHUGS SO,,

@001B #, ,NA MO GU RU SHR'I K'A LA TZAKR'A YA, STONG GZUGS PHYAG
RGYA CHEN PO DANG, ,'PHO MED BDE BA'I

BDAG NYID CAN, ,BLA MA DUS KYI 'KHOR LO LA, ,GUS PAS 'DUD DO
THUGS RJES DRONGS, (,'DIR RANG GI RTZA BA'I BLA MA DANG

DPAL DUS KYI 'KHOR LO DBYER MED KYI RNAL 'BYOR LA BRTEN NAS MI'I
MKHA' SPYOD DPAL LDAN SHAMBHA LAR BGROD PA'I MAN NGAG NYAMS SU
LEN PAR 'DOD PAS,

DBEN ZHING YID DANG MTHUN PA'I GNAS SU SKU GSUNG THUGS KYI RTEN
SPYI DANG KHYAD PAR DUS 'KHOR GYI SKU BRNYAN NAM SHAMBHA LA'I
ZHING BKOD CI RIGS BKRAM ZHING,

DE'I MDUN DU MCHOD PA'I BYE BRUG CI 'BYOR PA G-YO MED CING BKOD
PA MDZES PAR BSHAMS, RANG NYID STAN BDE BA LA LUS TSUL MTHUN DU
'DUG STE THOG MAR SKYABS 'GRO

SEMS BSKYED BYA BA NI,) MDUN DU SENG KHRI PAD ZLA NYI MA'I
STENG, ,RTZA BA'I BLA MA DUS KYI 'KHOR LO CHE, ,DNGOS BRGYUD BLA
MA LHAR

BCAS DKON MCHOG GSUM, ,BDAG SOGS MGON DU DGYES BZHIN BZHUGS PAR
GYUR, (,ZHES SKYABS YUL GSAL LEGS PAR

GDAB;) THOG MA MED NAS SRID 'DIR CHES MNAR YANG, ,DA DUNG SDUG
BSNGAL GTING MTHA' MI MNGON PAS, ,DA NI BSLU

@002A *, ,MED MCHOG GSUM LA BRTEN TE, ,CIS KYANG BTZAN SA ZIN
PAR BYED DGOS PAS, (,ZHES RGYU BSAM PA

KHYAD PAR CAN YID DUNGS PA BSKYED,) RTZA BRGYUD BLA MA RNAMS LA
SKYABS SU MCHI, ,BSLU MED DKON MCHOG GSUM LA SKYABS SU MCHI,,

DUS 'KHOR LHA TSOGS RNAMS LA SKYABS SU MCHI, ,CHOS RGYAL RIGS
LDAN RNAMS LA SKYABS SU MCHI, (,ZHES GSUM SOGS

KYIS SKYABS 'GRO NAN TAN DU BYA ZHING, DE DAG GI SKABS SU GANG
LA SKYABS SU SONG BA'I SKYABS YUL DE DANG DE LAS BDUD RTZI'I
RGYUN BABS, RANG GI LUS LA

ZHUGS PAS THOG MED NAS BSAGS PA'I SDIG SGRIB SPYI DANG KHYAD PAR
DU BLA MA LA SOGS LA BRTEN NAS BSAGS PA'I SDIG SGRIB THAMS CAD
BYANG ZHING DAG ,

DE DANG DE'I SKYABS 'OG TU CHUD PAR BSGOM,) SANGS RGYAS CHOS
DANG TSOGS KYI MCHOG RNAMS LA, (,ZHES SOGS LAN GSUM BDUD RTZI
'BEBS

SBYANGS DANG BCAS PAS 'BRAS BU'I SKYABS 'GRO DANG, SEMS CAN
THAMS CAD KYI DON DU SANGS RGYAS THOB PAR BYA'O SNYAM DU BYANG
CHUB TU SEMS BSKYED,)

SEMS CAN THAMS CAD BDE BA RGYU BCAS DANG, LDAN ZHING SDUG BSNGAL
RGYU BCAS BRAL GYUR CIG ,ZAG MED

@002B BDE DANG MI BRAL CHAGS SDANG DANG, ,BRAL BA'I BTANG SNYOMS
LA NI GNAS GYUR CIG (,CES LAN GSUM GYIS TSAD MED BZHI

BSGOM;) MKHA' MNYAM MAR GYUR SEMS CAN KUN DON TU, ,BDAG GIS
SANGS RGYAS GO 'PHANG MYUR THOB PHYIR, ,ZHING

MCHOG SHAMBHA LA RU NGES BGROD PA'I, ,'PHO BA'I MAN NGAG NYAMS
SU BLANG BAR BYA, ,ZHES LAN GSUM GYIS KHYAD PAR GYI

SEMS BSKYED BYA ZHING, TSOGS KYI ZHING RNAMS MTHA' NAS 'OD DU
ZHU, ,BLA MA DUS KYI 'KHOR LO NYID LA THIM, ,DE NYID

RANG GI SPYI BO NAS ZHUGS TE, ,SNYING DBUS RANG GI SEMS DANG RO
GCIG GYUR, (,PAR BSGOM PA NI GNAD KYI DON PO YIN LA,

DE NAS DMIGS PA BRTAN POS 'PHO BA'I ZHING GSAL GDAB PA NI,) RANG
GI DH'U TI'I YAR SNA SPYI BO'I STENG, ,DANG PO'I SANGS RGYAS
RTZA BA'I

BLA MA MCHOG ,SKU MDOG DKAR DMAR DGYES PA'I 'DZUM ZHAL CAN,
,CHOS GOS GSUM DANG GSER MDOG

PAn ZHVAS MDZES, ,PHYAG GNYIS RDO DRIL CANG TE'U KHROL TSUL
MDZAD, ,ZHABS GNYIS RDO RJE SKYIL KRUNG GIS

@003A *, ,BZHUGS PA'I, ,SKU YI DANG POR RTZA CHEN DBU MA'I NANG,
,SNYING THAD NOR BU'I PHO BRANG K'A LA

BAR; ;NGO BO DUS KYI 'KHOR LO RNAM PA NI, ,RNAM BCU DBANG LDAN
YI GE'I GZUGS SU GNAS, ,GNAS

GSUM 'BRU GSUM GYIS MTSAN H'Um YIG GI ,'OD KYIS PHYOGS BCU'I
ZHING KHAMS RAB 'BYAMS NAS,,

RGYAL BA SRAS BCAS THAMS CAD SPYAN DRANGS TE, ,BSTIM PAS SKYABS
GNAS KUN 'DUS NGO BOR GYUR,,

(ZHES DAM YE BSKYED BSTIM DANG,) SGO GSUM GUS PA'I SGO NAS PHYAG
'TSAL ZHING, ,DNGOS BSHAMS YID SPRUL

MCHOD PA MA LUS 'BUL, ,SDIG LTUNG BSHAGS SHING DGE LA RJES YI
RANG, ,ZAB RGYAS CHOS KYI 'KHOR LO

BSKOR DU GSOL, ,MYA NGAN MI 'DA' BRTAN PAR BZHUGS GSOL 'DEBS,
,DGE BA BLA MED BYANG CHUB

CHEN POR BSNGO, (,ZHES YAN LAG BDUN PA'I BSAGS SBYANG BYAS LA,
MAndAL RGYAS PAR RAM BSDU NA,) SA GZHI SPOS BYUGS MAS

@003B PHUL TE;) DPAL LDAN BLA MA DUS KYI 'KHOR LO LA, ,GUS PAS
PHYAG 'TSAL MCHOD CING SKYABS SU MCHI,,

BDAG NI MYUR DU ZHING MCHOG SHAMBHA LAR, ,'PHO BA NUS PAR BYIN
GYIS BRLAB TU GSOL, ,

(ZHES GDUNG SHUGS DRAG POS GSOL BA MANG DU GDAB PO, ,DE NAS
RTZA'I GSAL SNANG BSGRUB PA NI,) RANG GI LUS NI SHEL GYI SGO DE
LTAR, ,

PHYI NANG DVANGS LA STONG ZHING GSAL BA YI, ,G-YAS G-YON GNYIS
LTOS DBUS DANG RGYAB MDUN LA,,

LTOS PA'I RGYAB LA CUNG ZAD NYE BA'I CHAR, ,AA LVA DH'U TI SPOM
PHRA SBA LCAG TZAM, ,YAR SNA SPYI BO

TSANGS PA'I BU GA DANG, ,MAR SNA LTE 'OG SER BZHIR GNAS PA'I
SBUBS, ,DKAR ZHING 'KHYIL

BA'I 'OD ZER GYIS BKAG PA'I, ,KHYAD CHOS BZHI LDAN RAG DUNG
ZHABS LDOG LTAR, ,TSANGS PA'I

BU GA DKAR THAL GYIS GNAS PA, ,DE LTA'I SNYING DBUS DH'U TI'I
NANG NYID DU, ,RANG GI RLUNG SEMS H'Um YIG

@004A *, ,RGYA SRAN TZAM, ,SNGO 'TSAR 'DAR ZHING 'PHAR LA KHAD
PA DES, ,BLA MA'I THUGS KAR

'PHO LA RINGS LTAR GYUR, (,PAR BSGOM MO, ,DE NAS SEMS SHIN TU
PHRA BA DE NYID KYIS DAD 'DUN SHUGS DRAG POS ZHING MCHOG DER

BSGROD PA DANG 'PHO BA'I LAM SNA ZIN PA'I PHYIR SNYING KHONG RUS
PA'I GTING NAS GSOL BA 'DEBS PA NI,) BSLU MED DKON MCHOG GSUM

GYI NGO BO NYID, ,NGAN SONG 'JIGS LAS SGROL BA'I DPA' BO STE,
,DAG PA'I ZHING TU 'KHRID PA'I NGED

DPON MCHOG ,BLA MA DUS KYI 'KHOR LOR GSOL BA 'DEBS, ,GNAD GCOD
GSHIN RJE'I 'JIGS LAS

BSKYAB TU GSOL, ,'JIGS RUNG BAR DO'I 'PHRANG LAS BSGRAL DU GSOL,
,BZOD DKA' NGAN 'GRO'I G-YANG LAS

DRANG DU GSOL, ,RIGS LDAN ZHING DU 'KHRID PAR MDZAD DU GSOL,
,'DI PHYI BAR DE'I GNAS SKABS GANG

DU YANG, ,RE SA GZHAN NA MED DO THUGS RJES DRONGS, (,'DI'I SKABS
SU SPYI BO'I BLA MA DUS KYI 'KHOR LO'I THUGS KA NAS 'OD

@004B ZER LCAGS KYU LTA BU BYUNG, RANG GI SPYI BO NAS ZHUGS TE
SNYING GA'I H'Um GI THIG LE LA BTAB NAS DRANGS PAS, DE NYID SPYI
BO NAS ZHUGS PA'I BLA MA DUS KYI 'KHOR LO'I

DH'U TI'I MAR SNA RANG GI DH'U TI'I YAR SNA DANG RAG DUNG ZHAL
SPROD LTA BUR GNAS PA LA REG TZAM BYUNG BAR MOS NAS, 'OG RLUNG
DRAG TU 'THEN PAS HI KA CES BRJOD

CING, KA BRJOD PA DANG MNYAM DU SLAR YANG SNYING GAR H'Um YIG
PHAB, DE LTAR THUN RE LA LAN NYER GCIG RE SBYONG ZHING, THUN GYI
MTHAR YANG, BSLU

MED DKON MCHOG GSUM GYI NGO BO NYID, (,CES PA NAS,) RE SA GZHAN
NA MED DO THUGS RJES ZUNGS, (,ZHES GSOL BA

BTAB PAS, BLA MA DUS KYI 'KHOR LO 'OD DU LTIM GYIS ZHU NAS
TSANGS PA'I BU GA 'KHYIL GYIS DAM POR BKAG PA LAS BDUD RTZI'I
RGYUN BABS PAS TSE

RING DU SPEL BAR BYIN GYIS BRLABS PA'I MOS BYA BA GNAD CHE'O,
,TSUL 'DIS 'PHO BA LEGS PAR 'BYONGS PA'I RTAGS SPYI BO ZA BA
DANG 'PHREG PA SOGS DANG

KHYAD PAR 'CHI BA LA MI 'TSER PA'I GDENG THOB NA GNAD DON RNAMS
MA BRJED PAR BYA BA MA GTOGS YANG YANG MI SBYOR, THUN MTSAMS
RNAMS SU YANG RANG GANG DU

'DUG PA'I GNAS KYANG BYANG SHAMBHA LA'I ZHING, GANG DU 'GRO YANG
SHAMBHA LAR 'GRO BA'I MOS PA, GANG DU SLEB KYANG SHAMBHA LAR
SLEBS PA'I MOS PA BYA ZHING, NYAL
@005A *, ,BA'I DUS SU'ANG SHAMBHA LA'I ZHING DU NYAL BA'I 'DUN
PA DANG MA 'BRAL BAR BYA BA NI GNAD DO, ,DE LTAR NYAMS SU BLANGS
NAS 'THAR 'CHI LTAS 'BYUNG BA

NA SGROL DKAR DANG TSE DPAG MED KYI BZLAS BSGOM SOGS LA BRTEN
NAS 'CHI LTAS BZLOG PA'I THABS YANG DAG PA BYA ZHING, DES BZLOG
NA LEGS, GAL TE

MA BZLOG NA THEG CHEN BLO SBYONG GI STOBS LNGA'I NYAMS LEN DANG
'BREL BAR ZHOR THAMS CAD DGE PHYOGS SU BTANG, BLA MA DKON MCHOG
GSUM LA MCHOD PA DANG

MAndAL PHUL NAS 'PHO BA THEBS PA'I GSOL BA YANG YANG GDAB, CHOS
SRUNG RNAMS LA'ANG BAR CHAD MI 'BYUNG BA'I 'PHRIN LAS BCOL, GNAS
DBEN PAR LUS RNAM SNANG CHOS BDUN

NAM; YANG NA SENG GE'I NYAL STABS KYIS NYAL, 'PHO RDZAS YOD NA
SPYI BOR BYUGS, CHO GA SNGAR BZHIN BTANG BA'I DNGOS GZHI'I SKABS
SU TSAM TSOM MED PA HIKA

RGYAB NAS, RANG GI SPYI BO'I BLA MA'I THUGS KAR GNAS PA'I K'A LA
BA'I GRONG DU 'PHOS TE RNAM BCU DBANG LDAN DANG RO GCIG TU
'DRES, BLA MA YANG SKAR MDA' 'PHANGS PA

LTAR BYANG SHAMBHA LA'I GNAS SU GSHEGS NAS RIGS LDAN KHRI THOG
PA LA THIM, RANG GI RNAM SHES DE'I THUGS KA NAS PHYIR PHYUNG
STE, KHONG GI NYE SRAS ZHIG

TU SKYE BAR 'GYUR PA'I MOS 'DUN BSKYED PA'I MU NAS 'CHI THUB NA
MAN NGAG GI NYID DGOS 'GRUB PAR GDON MI ZA STE, JI SKAD DU MDO
LAS,

@005B CHOS RNAMS THAMS CAD RKYEN BZHIN TE, ,'DUN PA'I RTZA LA
RAB TU GNAS, ,GANG GI SMON LAM CI BTAB PA, ,'BRAS BU DE 'DRA
THOB PAR GYUR, ,

ZHES DANG, RGYUD LAS, SKYES BU GANG ZHIG 'CHI BA'I TSE, ,BLA MA
SKAD CIG DRAN 'GYUR NA, ,'PHO BA RNAMS KYI MCHOG TU GYUR, ,SKYES
BU DE NI

MNGON SANGS RGYAS, ,ZHES GSUNGS PA'I PHYIR, DE LTA BU'I RNAL
'BYOR PAS GZHAN GYI DON BYED PAR 'DOD NA, GANG ZAG SHI PA'I
PHUNG PO'I

THAD TU 'GRO BA'AM, YANG NA THAG RING PO NAS TSE 'DAS KYI RNAM
PA YID LA BYAS PAS KYANG RUNG ZHING ZHAG 'GA' SONG BA YIN NA,
SPYANGS CHOG GI SKABS 'BYUNG

BA BZHIN GYI DGUG GZHUG BYA, 'PHO BA DNGOS GZHI 'DEBS PA'I SKABS
SU CHO GA'I TSIG LA RANG GI ZHES DANG, BDAG NI ZHES SOGS RNAMS
LA TSES 'DAS

ZHES SBYAR PAR BYA ZHING, TSES 'DAS KYI SPYI PO'I BLA MA LHA'I
THUGS KA NAS 'OD ZER PHU TUNG LTA BU LA DKYIL TU LCAGS KYU LTA
BU YOD PA ZHIG BYUNG BA TSE 'DAS

KYI SPYI BO NAS ZHUGS, SNYING DBUS KYI THIG LE'I MTHA' SKOR GYI
SDIG SGRIB KYI NGO BO 'OD KHA DOG NAG PO RNAMS 'OD ZER GZHAN
RNAMS KYIS MNAN CING

SBYANGS; 'OD ZER LCAGS KYU LTA BUS H'Um YIG LA BTAB, SPYI PO NAS
DRANGS PAR MOS PAS HIKA RGYAB CING BLA MA DUS KYI 'KHOR LO'I
THUGS KAR BSTIMS

@006A *, ,NAS DE NYID SKAR MDA' 'PHANGS PA BZHIN DU BYANG
SHAMBHA LAR GSHEGS PAR BSGOM PA SOGS SNGAR LTAR BYA'O,, RANG GIS
'PHO BA SBYONG

BA DANG GZHAN LA 'PHO BA THEBS GNYIS KA LA MJUG TU BSNGO SMON
TRI MA MED PAS MTSAMS SBYOR PA GNAD SMIN TU BYA DGOS SO,, SPYIR
SDIG CAN

BTZAN THABS SU 'TSANG RGYA BAR BYED PA'I THABS DAM PA ZAB LAM
'PHO BA'I NYAMS LEN LA MOS PA DAG GIS THOG MA NYID NAS LAM BLO'I
NYAMS

LEN SPYI DANG, SGOS SU 'DU SHES BCU GCIG GI MDO DANG 'DA' KA'I
YE SHES KYI MDO'I DON NYAMS SU LEN PA DANG 'BREL NA 'PHO BA'I
MAN

NGAG GNAD DU 'GRO BA DANG, DE LAS GZHAN DU CHES DKA' BA'I TSUL
LA NGES SHES RNYED PA GAL CHE'O ZHES BLA MA MKHAS PA TSAD THUB
RNAMS

GSUNG GIN 'DUG STE, DON DE'ANG SHES LDAN RNAMS KYIS SNYING LA
BCAGS PAR MDZAD NA LEGS SO,, ,,

SHAMBHA LA YI 'PHO 'KHRID CES, ,SNGON CHAD GRAGS TSAD CHUNG NA
YANG, ,ZHI BA SHRE THU'I SPRUL SKU YIS, ,'KHRID RGYUN

ZUR YIG BCAS PAR SPEL, ,BLA MA LHA YI RNAL 'BYOR DANG, ,'BREL
BA'I 'PHO BA ZHIG SPYANGS NA, ,GAR MOS

@006B ZHING DER 'PHO NUS PHYIR, ,SHAMBHA LAR YANG SPYAR RUNG
SNYAM, ,GZHUNG DE'I SNYING PO'I DON BLANGS SHING, ,MAN NGAG
GZHAN

GYIS GNAD GSAL NGOS, ,CHOG BSGRIGS DGE BAS 'BREL THOGS KUN,
,RIGS LDAN ZHING TU NGES BGROD SHOG ,

CES ZHING MCHOG SHAMBHA LA'I 'PHO 'KHRID MYUR LAM GSAL BYED CES
BYA BA 'DI NI, MAN NGAG 'DI LA MOS LDAN SPYI 'GRO LA CHO GA 'DI
'DRA RE BYUNG NA

PHAN TSABS CHE 'AM SNYAM DU BSAMS NAS, ^ BLA RGAN BHU SU KU BA
ZHIG GIS DBEN PA'I BSTI GNAS BKA' GDAMS CHOS SDINGS SU

RAB RGYAL DPAL GDONG SA NA ZLA'I DKAR PHYOGS RGYAL BA GSUM PA'I
NYIN DGE BAR SUG BRIS SU BGYIS PA STE, 'DIS KYANG YUL DANG

TUS MTHA'I SKYE 'GRO LA SMAN YON RGYA CHER SGRUB NUS PAR GYUR
CIG, ,,SARBA MANGGAm,,