*, ,KUN GZHI'I MTHA' DPYOD CHOS RJE NGAG DBANG DANG LDAN GYIS
MDZAD PA BZHUGS SO,,

@1 #, ,THUB PA'I DBANG PO RGYAL TSAB MI PHAM MGON, ,CHOS KYI
SPYAN LDAN THOGS MED SKU MCHED GNYIS, ,RGYAL PA GNYIS PA BLO
BZANG

GRAGS PA SOGS, ,SKYABS MCHOG RNAMS KYIS BYIN BRLABS CHAR CHEN
PHOB, ,DE YANG KUN GZHI NYON YID KYI SPYI DON RNAMS DKA' 'GRE
LEGS BSHAD RGYA MTSO

SOGS SU GSAL YANG, 'DIR BLO GSAR BA RNAMS KYI RIGS LAM 'PHEL
BA'I DON DU MTHA' DPYOD KYI YAN LAG TZAM CUNG ZAD BRIS PAR
BYA'O, ,

DE LA KHA CIG NA RE, SO SO'I SKYE BO'I RGYUD KYI MIG SA LA SOGS
DBANG PO LNGA PO GANG RUNG YIN NA, KUN GZHI'I SNANG YUL YIN PAS
KHYAB ZER NA, 'DOD PA'I RTEN

@2A *, ,CAN GYI SO SO'I SKYE BE'I RGYUD KYI LHA'I MIG GI MDON
SHES KYI BDAG RKYEN DU GYUR PA'I MIG DBANG CHOS CAN, DER THAL,
DE'I PHYIR, RTAGS SLA,

'DOD NA DE CHOS CAN, RANG RGYUD LA LDAN PA'I GANG ZAG GI RGYUD
KYI KUN GZHI SNANG YUL YIN PAR THAL, 'DOD PA'I PHYIR, 'DOD NA,
'DOD PA PA'I KUN GZHI'I

SNANG YUL YIN PAR THAL, 'DOD PA'I PHYIR, 'DOD NA, 'DOD PA'I SA
SA BSDUS YIN PAR THAL LO, KHA CIG NA RE, 'PHEN BYED MI G-YO
BA'I LAS KYI

'PHANGS 'BRAS SU GYUR PA'I KUN GZHI'I SNANG YUL LA GZUGS SOGS
DON LNGA DANG MIG SOGS DBANG PO LNGA YOD PAR THAL, SPYIR KUN
GZHI SNANG YUL LA DE BUR

@2B KA YOD PA'I PHYIR NA MA KHYAB, 'DOD MI NUS TE, DER GYUR
PA'I DRI RO GNYIS MED PA'I PHYIR, DER THAL, GONG MA'I SAS BSDUS
KYI DE GNYIS MED PA'I PHYIR, KHYAB STE, KUN GZHI'I SNANG YUL LA
KUN GZHI DE

DANG SA MTSUNGS SHIG DGOS PA GANG ZHIG ,MI G-YO BA'I LAS KYI
'PHANGS 'BRAS SU GYUR PA'I KUN GZHI DE GONG MA'I SAS BSDUS YIN
PA'I PHYIR, KHA CIG NA RE, 'PHEN BYED MI G-YO BA'I LAS KYI
'PHANGS

'BRAS SU GYUR BA'I KUN GZHI SNANG YUL LA RTEN BCAS KYI MIG SOGS
DBANG PO LNGA YOD PAR THAL, DE 'DRA PA'I KUN GZHI'I SNANG YUL LA
MIG SOGS DBANG PO LNGA YOD PA'I PHYIR NA MA KHYAB, 'DOD MI NUS
STE,

DER GYUR PA'I RTEN BCAS KYI SNA LCE'I DBANG PO GNYIS MED PA'I
PHYIR, DER THAL, GZHAN RGYUD KYI DBANG PO SNANG BA'I KUN GZHI
MED PA GANG ZHIG KUN GZHI RGYUD LDAN GYI KHAMS GONG MA PA'I
SNA'I DBANG PO DANG

LCE'I DBANG PO GNYIS PO GANG RUNG YIN NA RTEN MTSUNGS KYI DBANG
PO YIN PAS KHYAB PA'I PHYIR, KHA CIG NA RE, KHAMS GONG MA PA'I
RGYUD KYI SNA LCE'I DBANG PO GNYIS PO GANG RUNG LA RTEN MTSUNGS
KYIS KHYAB

ZER NA, LONGS SKU'I RGYUD KYI DE GNYIS CHOS CAN, THAL PHYIR,
'DOD NA, LONGS SKU DE MTSAN BZANG SO GNYIS DANG MI LDAN PAR THAL
PA DANG, SANGS 'PHAGS KYI RGYUD LA RTEN MTSUNGS KYI DBANG PO YOD
PAR

THAL PA DANG, DBANG PO LNGA RNAMS GZHAN 'GYUR BAS, ,DON KUN 'JUG
DANG THAMS CAD KYI, ,YON TAN BRGYA PHRAG BCU GNYIS 'BYUNG,
,'BYOR BA DAM PA THOB PAR 'GYUR, ,ZHES SOGS DU MA DANG 'GAL LO,

@3A *, ,KHA CIG NA RE, SO SO SKYE BO'I RGYUD KYI RNAM SMIN GYI
MIG SOGS LNGA PO GANG RUNG LA KUN GZHI'I SNANG YUL YIN PAS KHYAB
ZER PA LA, SKYON 'PHEN PA KHA CIG NA RE, 'DOD PA'I RTEN CAN GYI

BYANG SEMS TSOGS LAm PA'I RGYUD KYI LHA'I SPYAN GYI BDAG RKYEN
DU GYUR PA'I MIG DBANG CHOS CAN, DER THAL, DE'I PHYIR, RTAGS
GRUB STE, DE RGYUD KYI RNAm SMIN GYI MIG DBANG YIN PA'I PHYIR,
DER THAL, DE LTAR YIN PA DE

'PHAGS SENG GNYIS DANG RJE BDAG NYID CHEN PO'I DGONGS PA YIN
PA'I PHYIR STE, GSER 'PHRENG LAS, DE DANG LHA'I MIG GNYIS LA
KHYAD PAR CI YOD CE NA, 'PHAGS PAS SNGA PHYI GNYIS RIM PA LTAR
SNGON GYI LAS DANG

TSE 'DIR BSAM GTAN BSGOM STOBS LAS BYUNG PAR GSUNGS PA LTAR SLOB
DPON 'DIS KYANG DE'I RJES SU 'BRANG SO, ,ZHES GSUNGS SO, ,KHYAB
STE, DE NI BSGOM STOBS KYIS BYUNG PA'I MIG DBANG MA YIN PA'I
PHYIR

STE; DE NYID LAS, DE LTAR NA NGO BO NYID PA 'GREL CHEN KA SHI
RNAMS KYIS LHA'I SPYAN BSAM GTAN GYIS BSGRUB PA LA BSHAD PA NI
'PHAGS PA DANG SLOB DPON GNYIS DANG MI MTHUN NO, ,ZHES GSUNGS
PA'I PHYIR, RTZA BAR 'DOD

MI NUS STE; RANG RGYUD LA LDAN PA'I GANG ZAG GI KUN GZHI'I SNANG
YUL MA YIN PA GANG ZHIG ,GANG ZAG GZHAN GYI KUN GZHI'I SNANG YUL
MA YIN PA'I PHYIR TE, DANG PO GRUB STE, 'DOD PA'I SAS BSDUS MA
YIN PA'I PHYIR TE,

RANG RGYU PHYIN DRUG DANG THEG CHEN RDZUN 'PHRUL GYI RKANG PA
BSGOM PA'I RNAM SMIN YIN PA'I PHYIR NA MA KHYAB STE, 'DOD PA'I
SAS BSDUS KYI PHYIN DRUG DANG THEG CHEN RDZU 'PHRUL RKANG PA YOD
PA'I PHYIR DANG, BSGOM PA YIN NA SGOM

@3B KHAMS GONG MAR SKYE BA 'PHEN BYED LAS DANG TSAR GCIG PA'I
RNAM SHES KYI RTEN 'BREL GYI NGO BOR GYUR PA'I KUN GZHI'I SNANG
YUL LA DRI RO GNYIS MED PAR THAL,

BYUNG YIN PAS MA KHYAB PA'I PHYIR, DANG PO GRUB STE, MDZOD LAS,
BYANG CHUB DANG NI LAM YANG LAG ,MA GTOGS 'DOD KHAMS SRID RTZE
NA, ,ZHES GSUNGS PA'I PHYIR, RTZA RTAGS GNYIS PA GRUB STE, DKA'
'GREL LAS,

KUN GZHI LA SNANG PA'I GZHAN RGYUD KYI DBANG PO DE GZHAN RGYUD
KYI BANG PO MTSAN NYID PA YIN NA 'GRO BA RNAmS RGYUD GCIG TU
'GYUR TE, ZHES GSUNGS PA'I PHYIR, KHA CIG NA RE, KHAMS GONG MAR
SKYE BA 'PHEN BYED KYI LAS DANG TSAR GCIG PA'I

'BRAS DUS KYI RNAM SHES KYI RTEN 'BREL GYI NGO BOR KUN GZHI'I
SNANG YUL LA DRI RO GNYIS MED PA'I PHYIR NA MA KHYAB, RTAGS GRUB
STE, DE 'DRA BA'I 'BRAS DUS KYI RNAM SHES KYI RTEN 'BREL GYI NGO
BOR GYUR BA'I KUN GZHI LA GONG MA'I SAS BSDUS KYI KUN

GZHI YIN DGOS PA'I PHYIR, DER THAL, DE LA GONG MAR SKYE BA 'PHEN
BYED KYI LAS KYI RNAM SMIN ZHIG DGOS PA'I PHYIR, RTZA BAR 'DOD
MI NUS TE, GONG MAR SKYE BA 'PHEN BYED KYI LAS DANG TSAR GCIG
PA'I KUN GZHI LA

'DOD PA'I SAS BSDUS KYANG YOD PA'I PHYIR, GSER PHRENG LAS, YAN
LAG DANG PO RANG RGYU DUS KYI RNAM SHES NI LAS GANG DU BSAGS
PA'I SA DER GTOGS TE, MA RIG PA NI NYON YID KYI 'KHOR DANG RNAM
SHES KUN GZHI YIN LA RTEN DE'I RNAM SHES DE

GNYIS KYANG SA DE BA YIN PAS SO,, ZHES GSUNGS PA'I PHYIR, KHA
CIG NA RE, 'DOD PA'I DGE SEMS KYI DUS MNYAM PA'I BDAG RKYEN DU
GYUR PA'I NYON YID KYI DMIGS PA LA KHAMS GSUm PA'I KUN GZHI YOD
ZER, KHA CIG DE LA 'DOD PA'I

KUN GZHI ZHIG DGOS ZER DE GNYIS KA MI 'THAL PAR THAL, DE LA 'DOD
GZUGS KYI KUN GZHI GNYIS YOD LA, GZUGS MED KYI KUN GZHI MED PA'I
KHYAD PAR YOD PA'I PHYIR, DER THAL, DANG PO GNYIS YOD PA GANG
ZHIG ,PHYI MA MED PA'I

@4A *, ,PHYIR; DANG PO GRUB STE, DE LA 'DOD PA'I DE YOD, GZUGS
KHAMS KYI DE YANG YOD PA'I PHYIR, DANG PO SLA GNYIS PA GRUB STE,
BSAM GTAN BZHI PA'I RTEN CAN GYI BYANG SEMS 'PHAGS RGYUD KYI MAR
'OD 'DOD SEmS

SPEL PA'I THOD RGAL GYI SNYOMS 'JUG GI SPEL CHOS 'DOD SEMS KYI
DUS MNYAM PA'I BDAG RKYEN DU GYUR PA'I BDUN YID KYI DMIGS PA LA
GZUGS KHAMS KYI KUN GZHI YOD PA'I PHYIR, KHYAB STE, DE 'DRA PA'I
BDUN YID LA NYON YID YOD PAR MNGON LA,

NYOM MONGS CAN MA YIN PA'I BDUN YID YOD MED NI DOGS PA'I GNAS
YIN PA'I PHYIR, DER THAL, DE 'DRA PA'I SPEL CHOS 'DOD SEMS LA
ZAG BCAS YOD PAR MDON LA, 'DAS LAM ZAG MED YOD MED NI GZHUNG
KHUNGS THUB RNAmS LAS

GSAL BAR MA BSHAD PAS DOGS GNAS YIN PA'I PHYIR, RTZA RTAGS GNYIS
PA GRUB STE, DE LA GZUGS MED KYI KUN GZHI MED PA'I PHYIR, DER
THAL, 'DOD PA'I DGE SEMS KYI DUS MNYAM PA'I BDAG RKYEN DU GYUR
BA'I GZUGS MED

KYI NYON YID MED PA'I PHYIR, DE THAL, GZUGS MED KYI RGYUD LA
'DOD PA'I DGE SEMS MED PA'I PHYIR, DER THAL, GZUGS MED RTEN CAN
GYI BYANG 'PHAGS MED LA, DE'I NYAN THOS 'DOD PA'I DGE SEMS MNGON
DU MI BYED PA'I PHYIR TE,

BSAM GTAN GZUGS MED RANG DANG NI, ,'OG SA'I RTEN CAN 'OG DGOS
MED, ,CES GSUNGS PA'I PHYIR, KHA CIG ,SRID RTZE'I SKYE BA 'PHEN
BYED KYI LAS DANG TSAR GCIG PA'I THOG MA'I MA RIG PA DANG
MTSUNGS LDAN GYI NYON YID DMIGS

PAR GYUR PA'I KUN GZHI LA SRID RTZE'I KUN GZHI YIN PAS KHYAB ZER
NA, DE MI 'THAD PAR THAL, DE LA KHAmS GSUm SA DGU'I KUN GZHI YOD
PA'I PHYIR, DER THAL, DE 'DRA PA'I NYON YID LA SA DGU KA'I NYON
YID YOD PA'I PHYIR, DER THAL,

@4B NYON YOD 'KHOR GYI MA RIG PAS THOG MA'I MA RIG PA BYAS NAS
SRID RTZER SKYE BA 'PHEN BYED KYI LAS GSOGS PA PO'I SO SO SKYE
BO LAS DGU KA'I RTEN CAN YOD PA'I PHYIR, GSER 'PHRENG LAS, SA
'OG MA'I RTEN LA NI SA DE DANG GONG SAR SKYE PA'I LAS SOGS

PA YOD LA, GONG SA'I RTEN LA 'OG MAR SKYE PA'I LAS SOGS PA MED
DO, ,RANG SA'I RTEN LAS DER SKYE BA'I LAS SOGS PA YANG YOD DO,
,YAN LAG DANG PO DANG RGYU DUS KYI RNAM SHES ZHES SOGS SNGAR
DRANGS PA'I DE'I PHYIR, DE LA KHA CIG ,'DOD PAR SKYE BA 'PHEN

BYED KYI LAS DANG TSAR GCIG PA'I THOG MA'I MA RIG PA DANG
MTSUNGS LDAN GYI NYON YID KYI DMIGS PAR GYUR PA'I KUN GZHI LA
KHAMS GSUm SA DGU KA'I KUN GZHI YOD PAR THAL, SRID RTZE LA DE'I
PHYIR NA SHIN TU MA KHYAB STE, GONG SA'I RTEN LA 'OG MAR SKYE
PA'I

LAS SOGS PA MED PAR GSUNGS PA DE'I PHYIR, YANG KHA CIG, 'DOD PAR
SKYE BA 'PHEN BYED KYI LAS DANG TSAR GCIG PA'I RGYU DUS KYI RNAm
SHES KYI RTEN 'BREL GYI NGO BOR GYUR PA'I KUN GZHI LA 'DOD PA'I
SAS BSDUS YIN PAS KHYAB PAR THAL, GONG SA'I RTEN LA 'OG

SAR SKYE PA'I LAS SOGS PA MED PA DE'I PHYIR NA MA KHYAB STE, DE
'DRA PA'I KUN GZHI LA SA DGU KA'I KUN GZHI YOD PA'I PHYIR, DER
THAL, 'DOD PAR SKYE BA 'PHEN BYED KYI LAS KYI BAG CHAGS SGO
BZHIR GYUR BA'I KUN GZHI LA KHAm SUm SA DGU KA'I KUN GZHI YOD
PA'I

PHYIR; DER THAL, SA DGU LA'I SO SKYE LA 'DOD PAR SKYE BA 'PHEN
BYED KYI LAS KYI BAG CHAGS YOD PA'I PHYIR, DER THAL, SA DGU KA'I
SO SKYE 'DOD PAR SKYE BA YOD PA'I PHYIR TE, MDZOD LAS, GNYIS
KYIS 'DOD LAS MI 'DA' LA, ,GSUM PO YIS NI PHYIR

BZLOG BYED, ,CES PA'I DON GRUB PA'I PHYIR, KHA CIG NA RE, 'DOD
PAR SKYE BA 'PHEN BYED LAS KYI BAG CHAGS BSGO GZHIR GYUR PA'I
KUN GZHI YIN NA, 'DOD PAR SKYE BA 'PHEN BYED KYI LAS KYI DANG
TSAR GCIG PA'I RGYU DUS KYI RNAm SHES KYI RTEN 'BREL YIN PAS
KHYAB PAR

@5A *, ,THAL; DAM BCA' 'THAD PA'I PHYIR, 'DOD NA, BDE 'GROR
SKYE BA 'PHEN BYED KYI LAS DANG TSAR GCIG PA'I RGYU DUS KYI RNAM
SHES DANG NGAN 'GROR SKYE BA 'PHEN BYED KYI LAS DANG TSAR GCIG
PA'I RGYU DUS KYI RNAM SHES GNYIS KYI

GZHI MTHUN YOD PAR THAL, 'PHEN BYED DE GNYIS KA'I BAG CHAGS BSGO
GZHIR GYUR PA'I KUN GZHI GNYIS KYI GZHI MTHUN YOD PA'I PHYIR,
'DOD NA, BDE 'GROR 'PHEN BYED DANG NGAN 'GROR 'PHEN BYED GNYIS
KYI GZHI MTHUN YOD PAR THAL, X

'PHEN BYED KYI YAN LAG GSUM PA GANG RUNG LA 'PHEN BYED DNGOS YIN
MI DGOS PA'I PHYIR TE, GZHAN DU NA RNAM SMIN 'PHEN BYED KYI LUNG
MA BSTAN YOD PAR 'GYUR PAS BAG CHAGS LA RNAM SMIN 'PHEN BYED MED
PA'I SKYON SBOR MDZAD PA 'BREL MED DU 'GYUR P'I PHYIR,

MA KHYAB MTSAMS KYI RTAGS GNYIS PA GRUB STE, RTEN 'BREL MDO
'GREL LAS, GANG GI 'PHEN DANG JI LTAR GANG, ,DE SGRUB BYED DANG
DE LA YANG, ,NYES PA GANG YIN DE DAG RNAmS, ,YAN GI LAG BCU
GNYIS RNAMS KYIS BSTAN, ,GNYIS KYIS YAN

LAG GCIG GIS DANG, ,RNAM PA BZHI DANG GNYIS KYIS DANG, ,GCIG GIS
GCIG GIS GCIG GIS NI, ,DON BDUN DAG TU RAB TU BSTAN, ,ZHES
GSUNGS PA'I PHYIR, LUNG 'DIS RTEN 'BREL YAN LAG BCU GNYIS YAN
LAG BZHIR BSDUS TSUL

DON TSAN BDUN GYIS BSHAD LA, KUN BTUS LTAR NA, NYES DMIGS KYI
YAN LAG LOGS SU MA GRANGS PAR DON TSAN DRUG GIS BSHAD DO, KHA
CIG NA RI, 'PHEN BYED MI DGE PA'I LAS DANG TSAR GCIG PA'I BRGYAD

PA SRED PA'I DUS MNYAM PA'I BDAG RKYEN DU GYUR PA'I NYON YID KYI
DMIGS PA LA KHAMS GSUM SA DGU KA'I KUN GZHI YOD PAR THAL, DE
'DRA PA'I BRGYAD SRED PA MNGON DU LDAN PA'I SA DGU KA'I RTEN CAN
GYI SO SO'I

X DE 'DRA'I RGYUS DUS KYI RNAM SHES GNYIS KYI GZHI MTHUN YOD PA
GANG ZHIG RGYU DUS KYI RNAM SHES DE 'PHEN BYED KYI YAN LAG GSUM
PO GANG RUNG YIN PA'I PHYIR ZER NAM KHYAB SNYAM STE,

@5B SKYE BO YOD PA'I PHYIR, DER THAL, DNGOS KYI SKYE BA GNYIS
PAR NGAN 'GROR SKYE NGES KYI SA DGU KA'I SO SKYE YOD PA'I PHYIR
ZER NA, DE LA LAN BTAB TSUL LA BSHAD PA MI 'DRA BA DU MA YOD DE,
BSAM GZUGS CHEN PO SOGS LTAR NA 'DOD LAN

BTAB STE, SA DGU KA'I RTEN LA 'DOD SRED SOGS RAGS PA MNGON GYUR
DU LDAN PA SRED PA'I PHYIR, BSAM GZUGS CHEN MOR BLTA DGOS, DAM
CHOS MTSAN GYI RTEN 'BREL SOGS LTAR NA THAL 'GYUR PHYI MA LA
KHYAB MED KYI LAN BTAB STE,

GONG SA'I RTEN LA 'OG SA'I NYON MONGS MNGON GYUR DU LDAN PA MI
SRED PA'I PHYIR TE, DE LTAR MNGON PA GONG 'OG DANG RTEN 'BREL
MDO 'GREL SOGS GZHUNG DU MAR GSUNGS PA'I PHYIR TE, MDO 'GREL
LAS, 'DOD CHAGS DANG BRAL PA GANG ZHIG SA

'OG MAR SKYES PAS 'OG MA DE LA 'DUN PA DANG 'DOD CHAGS DAG JI
LTAR YANG SRID DANG RJES SU MTHUN ZHE NA 'CHI PA'I GNAS SKABS
NAS DE'I BAG CHAGS DAG 'JUG PA RNYED PA'I PHYIR RO,, ZHES DANG,
'GREL BSHAD LAS, SA GONG MAR SKYES NAS

'DOD CHAGS DANG BRAL PA ZHIG 'CHI BA'I DUS BYAS NAS GANG GI TSES
'OG MAR SKYE BA DE'I TSE 'CHI BA'I TSE DE LA 'OG MA'I 'DUN PA
DANG 'DOD CHAGS KUN TU 'BYUNG BA MA YIN TE, 'DOD CHAGS DANG BRAL
PA'I PHYIR RO,, ZHES GSUNGS PA'I PHYIR,

DER MA ZAD 'DOD PA NAS 'DOD PAR SKYE PA'I DBANG DU BYAS KYANG
DGE SEMS KYIS 'CHI BA LTA BU LA SRID LAN MNGON DU MI 'GYUR PAR
MDO 'GREL GYI LUNG DRANGS NAS SGRUB STE, DER BLTA BAR BYA'O,
,GSER PHRENG LTAR NA RTZA PA'I THAL 'GYUR LA 'DOD

LAN BTAB STE, GONG MA NAS 'AG MAR SKYE TSE 'OG MA'I LAS LA GONG
MA'I SRING LEN GYIS GSOL BTAB PAR GSUNGS PA'I PHYIR, GSER PHRENG
LAS, SRED LEN LA DON GSANG LAS SKYE PA'I SA PA GANG YIN PA MNGON
PAR 'GRUB PAR BYED PA'I NYON MONGS

@6A *, ,PA YANG NGES PAR DE'I SA PO'I ZHES GSUNGS PA NI, 'OG
SA NAS GONG SAR SKYE BA LA SA GONG MA'I NYON MONGS MNGON DU RGYU
YOD PAS RIGS SU CHUG KYANG GONG MA'I SKYE SRID KYI RTEN LA 'OG
SA'I NYON MONGS MNGON GYUR YOD

PA CHOS MNGON PA BA SPYI'I LUGS DANG MI MTHUN ZHING RIGS PAS
KYANG MI THOB PAS GONG MA NAS 'OG MAR SKYE BA LA MI 'GROG GO,
'ON KYANG SRID PA NI KHAMS GONG MA NAS 'DOD PA'I BDE 'GRO DANG
NGAN 'GRO GNYIS KAR SKYE YANG SKYE SAR GTOGS

SO;; NGAN 'GROR SKYE BA LA NI DE'I TSE MI DGE BA'I BAG LA NYAL
TZAM MO,, ZHES SU NGA'I RA, KHYAB STE, DE'I TSE SRENG LEN GNYIS
SKYE SAR MI GTOGS PAR BSHAD KYI, SRED LEN MED PAR MA BSHAD PA'I
PHYIR, YANG KHA CIG NA RE, RGYU DUS

KYI RNAM SHES KYI RTEN 'BREL GYI NGO BOR GYUR PA'I KUN GZHI YIN
NA 'BRAS DUS KYI RNAM SHES KYI RTEN 'BREL GYI NGO BOR GYUR PA'I
KUN GZHI YIN PAS KHYAB ZER, KHA CIG, PHYI MA YIN NA SNGA MA YIN
PAS KHYAB ZER, DANG PO LA, 'O NA DAG ZHING

RTEN CAN GYI SO SKYE'I RGYUD KYI 'PHEN BYED LAS KYI BAG CHAGS
BSGO GZHIR GYUR BA'I KUN GZHI CHOS CAN, DER THAL, DE'I PHYIR,
RTAGS GRUB STE, DE YOD PA'I PHYIR TE, DAG ZHIN RTEN CAN GYI SO
SKYE YOD PA'I PHYIR TE, DE YOD PAR SKYES

BU GSUM GYI YIG CHAR GSUNGS SHING, CHU DBAB KYI YIG CHAR BDE BA
CAN RTEN CAN GYI LAM MA ZHUGS SO SKYE YOD PAR GSUNGS PA'I PHYIR,
RTZA PAR 'DOD NA, RANG DANG TSAR GCIG PA'I 'PHEN BYED LAS KYI
'PHANGS 'BRAS YIN PAR THAL,

'BRAS DUS KYI RNAM SHES YIN PA'I PHYIR, 'DOD NA, DE'I RGYUD LA
'PHANGS 'BRAS YOD PAR THAL, 'DOD PA'I PHYIR, 'DOD NA, DE'I RGYUD
LA 'KHOR BA YOD PAR THAL, 'DOD 'DIR, 'DOD MI NUS, BYAS PA LA KHO
NA RE, 'BRAS DUS KYI RNAM

@6B SHES YIN NA RANG DANG TSAR GCIG PA'I 'PHEN BYED LAS KYI
'PHANGS 'BRAS YIN PAS KHYAB, RGYU DUS KYI RNAm SHES YIN RANG
DANG TSAR GCIG PA'I 'PHEN BYED LAS KYI 'PHANGS 'BRAS MA YIN PAS
KHYAB PA GNYIS KA YOD PAR THAL, KHYOD KYI DAM

BCA' 'THAD PA'I PHYIR NA MA KHYAB, 'DOD NA, LHA SPYIN GYI RGYUD
KYI MNAR MED DU SKYE BA 'PHEN BYED LAS KYI BAG CHAGS BSGO BZHIR
GYUR PA'I RGYU DUS KYI RNAm SHES KYI RTEN 'BREL CHOS CAN, RANG
DANG TSAR GCIG PA'I 'PHEN BYED LAS KYI 'PHANGS

'BRAS MA YIN PAR THAL, RGYU DUS KYI RNAm SHES KYI RTEN 'BREL YIN
BA'I PHYIR, RTAGS SLA, 'DOD MI NUS TE, 'PHANGS 'BRAS YIN PA'I
PHYIR, DER THAL, 'BRAS DUS KYI RNAm SHES YIN PA'I PHYIR, LHA
SPYIN GYI KUN GZHI YIN 'DIR, KHA CIG NA

RE, DE CHOS CAN, RANG DANG TSAR GCIG PA'I 'PHEN BYED LAS KYI BAG
CHAGS BSGO GZHI MA YIN PAR THAL, RANG DANG TSAR GCIG PA'I 'PHEN
BYED LAS KYI 'PHANGS 'BRAS YIN PA'I PHYIR NA MA KHYAB, YAR KHO
NA RE, DE CHOS CAN, RANG DANG

GCIG PA'I 'PHEN BYED LAS KYI 'BRAS BU YIN PAR THAL, DE'I 'PHANGS
'BRAS YIN 'IR, 'DOD NA, DE DANG RGYU 'BRAS TU GRUB PAR THAL,
KHYOD DE'I 'BRAS BU YIN 'IR, 'DOD NA, KHYOD DE DANG RGYU 'BRAS
BU GRUB PA'I PHYIR, 'DOD NA,

DE CHOS CAN, RANG DANG TSAR GCIG PA'I 'PHEN BYED LAS DANG RDZAS
GZHAN MA YIN PAR THAL, RANG DANG TSAR GCIG PA'I 'PHEN BYED LAS
KYI BAG CHAGS BSGO GZHI YIN PA'I PHYIR MA KHYAB, KHYAB PAR THAL,
BSGO PAR BYED DANG 'BREL PA

DANG, ZHES PA'I DON YOD PA'I PHYIR NA YANG MA KHYAB STE, TIL
DANG SNA MA'I ME TOG LHAN CIG TU GNAS PA'I STOBS KYIS PHYIS ME
TOG SNA MED PAR GYUR KYANG SHUL NA LUS PA'I DI LA DE LA ME TOG
SNA MA'I DRI BRO PA STAR, BSGO BYED RNAM SHES TSOGS BDUN GANG

@7A *, ,RUNG DANG BSGO GZHI KUN GZHI GNYIS RGYUD GCIG LA LHAN
CIG TU GNAS PA'I STOBS KYIS PHYIS BSGO BYED BKAG KYANG SHUL NA
LUS PA'I KUN GZHI LA DE'I BAG CHAGS GNAS PA'I DON YIN GYI, BAG
CHAGS DE'I

BSGO GZHI YIN NA BAG CHAGS DE BSGO BYED DANG DUS MNYAM PAS KHYAB
CES PA'I DON MA YIN PA'I PHYIR DANG, BAG CHAGS DE'I BSGO GZHI
YIN NA BAG CHAG DE BSGO BYED DANG DUS MNYAM MA YIN PA'I KHYAB
PA'I PHYIR, GZHAN DU NA TSAR GCIG PA'I YAN

GNYIS PA DANG GSUM PA RGYU 'BRAS SU MA GRUB PAR THAL PA DANG,
'DU BYED KYI RKYEN GYIS RNAm PAR SHES PA ZHES PA'I MDO DANG 'GAL
BA SOGS MTHA' YAS SO,, YANG KHA CIG, LHA'I SPYIN GYI RGYUD KYI
DE 'DRA PA'I RGYU DUS KYI RNAM SHES CHOS CAN,

RANG DANG TSAR GCIG PA'I 'PHEN BYED KYI LAS KYI BAG CHAGS BSGO
GZHI MA YIN PAR THAL, RANG DANG TSAR GCIG PA'I 'PHEN BYED LAS
KYI BAG CHAGS DE'I 'BRAS BU YIN PA'I PHYIR NA MA KHYAB, RTAGS
GRUB STE, 'BRAS DUS KYI RNAm SHES YIN PA'I PHYIR

DANG; 'PHEN BYED LAS GNYIS SO SO BA YIN PAS MI GNOD PA'I PHYIR
TE, GANG LA STOS TE RGYU DUS KYI RNAm SHES SUNG PA'I 'PHEN BYED
LAS DE'I 'PHANGS 'BRAS MIN LA, GANG LA STOS NAS 'BRAS DUS KYI
RNAm SHES SUNG PA'I 'PHEN BYED LAS DE'I

BAG CHAGS BSGO GZHI MIN PAS MI GNOD PA'I PHYIR, 'ON KYANG 'PHAGS
PA MA 'GAGS PA'I DNGOS KYI SKYE BA SNGA MA PA'I RGYUD KYI KUN
GZHI DE RANG SANGS RGYAS STENG GNAS LA BSOD SNYOmS PHUL PA'I
'PHEN BYED LAS DANG TSAR GCIG PA'I RGYU DUS DANG 'BRAS

DUS KYI RNAm SHES GNYIS KA YIN MIN DANG, 'KHOR BSGYUR DANG PO'I
RGYUD LA DE BZHIN GSHEGS PA'I DBU SKRA DANG SEN MO'I MCHOD RTEN
LA PHYAG 'TSAL PA'I 'PHEN BYED LAS DANG TSAR GCIG PA'I RGYU DUS
DANG 'BRAS DUS KYI RNAM SHES GNYIS

@7B KA YIN MIN DANG, 'KHOR BSGYUR DANG PO'I RGYUD LA DE BZHIN
GSHEGS PA'I DBU SKRA DANG SEN MO'I MCHOD RTEN LA PHYAG 'TSAL
PA'I X, YOD MED DANG, SKYE BA GCIG TZAM 'PHEN PA'I DBANG DU BYAS
KYANG SPYAN ZIN PA'I SA BON LA 'PHEN BYED LAS KYI

BAG CHAGS YOD MED SOGS SPROS PAS CHOG GO, GZHAN YANG, RTZA PA'I
DAM BCA' DANG PO LA BAR BDO KUN GZHI YANG 'PHEN TSUL SHES PAR
GYIS, DAM BCA' GNYIS PA LA, KHA CIG NA RE, LAS NYON GYIS SKYE BA
LEN PA'I BYANG SEmS

MTHONG LAm RNA NROL LAM PA'I RGYUD KYI KUN GZHI CHOS CAS, RGYU
DUS KYI RNAM SHES YIN PAR THAL, BRAS DUS RNAM SHES YIN 'IR, DER
THAL, LAS NYON GYI 'PHANGS BRAS BU GYUR PA'I KUN GZHI YIN 'IR
TE, LAS NYON GYIS SKYE BA LEN PA'I GANG

ZAG GI RGYUD KYI KUN GZHI YIN 'IR, RTZA PAR 'DOD MI NUS TE,
'PHEN BYED LAS KYI BAG CHAGS BSGO GZHI MA YIN PA'I PHYIR, DER
THAL, 'PHEN BYED LAS THEG CHEN MTHONG SPANG YIN PAS DE'I TSE SA
BON DANG BCAS PA SPANGS PA'I PHYIR,

ZER TE DPYAD, YANG KHA CIG NA RE, SGOM SPANG DGU PA'I DNGOS
GNYEN BAG CHAD MED LAM DU 'GYUR KHA MA'I 'PHAGS LAm GYI DUS
MNYAM PA'I BDAG RKYEN DU GYUR PA'I BDUN YID KYI DMIGS PA LA
KHAmS GSUm SA DGU KA'I KUN GZHI YOD PAR THAL,

NYON MONGS DGU PA'I DNGOS GNYEN BAR CHAD MED LAm DU 'GYUR KHA
MA'I 'PHAGS LAM GYI DUS MNYAM PA'I BDAG RKYEN DU GYUR PA'I BDUN
YID KYI DMIGS PA LA KHAS GSUM SA DGU KA'I KUN GZHI YOD 'IR NA MA
KHYAB, RTAGS GRUB STE, DE LA 'DOD

PA NAS SRID RTZE'I BAR GYI SA DGU KA'I KUN GZHI YOD 'IR, DER
THAL, NYON MONGS DGU PA'I DNGOS GNYEN BAR CHAD MED LAM THOB KHA
MA'I SA DGU KA'I RTEN CAN GYI GANG ZAG YOD 'IR, THA MA NI, GSUm
DU'O,, ZHES PA'I DON YOD PA'I PHYIR,

@8A *, ,RTZA BAR 'DOD MI NUS TE, DE 'DRA PA'I BDUN YID KYI
DMIGS PA LA KUN GZHI MED 'IR, DER THAL, DE KUN GZHI LTOG PA'I
SEMS CAN GYI RGYUD KYI BDUN YID YIN 'IR, DER THAL, SGOM SPANG
DGU PA'I

DNGOS GNYEN BAR CHAD MED THOB KHA MA'I GANG ZAG DE BYANG SEMS
DAG SA PA YIN 'IR, DER THAL, DE 'DRA PA'I BAR CHAD MED LAm DE
RGYUN MTHA' BAR CHAD MED LAm YIN 'IR, RTAGS SLA, YANG KHO NA RE,
NYON MONGS DGU PA'I DNGOS

GNYEN BAR CHAD MED LAm DU GYUR KHA MA'I DANG PO'I DNGOS GZHI DUS
MNYAM PA'I BDAG RKYEN DU GYUR PA'I BDUN YID KYI DMIGS PA LAS DGU
KA'I KUN GZHI YOD PAR THAL, KHYOD KYI DAM BCAS 'THAD PA'I PHYIR
NA MA KHYAG,

'DOD MI NUS TE, DE LA GZUGS MED KYI KUN GZHI MED PA'I PHYIR,
YANG KHA CIG, DE 'DRA PA'I BAR CHAD MED LAm 'GYUR KHA MA'I ZAG
MED SA DGU GANG RUNG GI DUS MNYAM PA'I BDAG RKYEN DU GYUR PA'I
BDUN YID KYI DMIGS

PA LAS DGU KA'I KUN GZHI MED RAL, DER 'GYUR KHA MA'I MI LCOG MED
PA'I DUS MNYAM PA'I BDAG RKYEN DU GYUR PA'I BDUN YID KYI DMIGS
PA LAS DGU KA'I KUN GZHI MED PA GANG ZHIG DE BZHIN DU RE RE NAS
MED PA'I PHYIR NA

MA KHYAB, YANG KHA CIG, NYON MONGS DGU PA'I DNGOS GNYEN BAR CHAD
MED LAm GYI DUS MNYAM PA'I BDAG RKYEN DU GYUR PA'I NYON MONGS
CAN MA YIN PA'I BDUN YID KYI DMIGS PA LA SA DGU KA'I KUN GZHI
MED PAR THAL,

DE 'DRA PA'I BAR CHAD MED LAm DU 'GYUR KHA MA'I 'PHAGS LAm GYI
DUS MNYAM PA'I BDAG RKYEN DU GYUR PA'I NYON MONGS CAN MA YIN
PA'I BDUN YID KYI DMIGS PA LA SA DGU'I KUN GZHI MED PA'I PHYIR
NA MA KHYAB, RTAGS GRUB STE, DE 'DRA PA'I

@8B BDUN YID DE BYANG SEmS SA BCU BA PA'I RGYUD KYI BDUN YID
YIN 'IR, YANG KHA CIG NA RE, NYON MONGS DGU PA'I DNGOS GNYEN BAR
CHAD MED LAm GYI DU MNYAM PA'I BDAG RKYEN DU GYUR PA'I BDUN YID
KYI DMIGS PA LA PHYIR 'ONG GI SKYE BA 'PHEN BYED LAS

DANG TSAR GCIG PA'I 'BRAS DUS KYI RNAm SHES MED PAR THAL, DE
'DRA BA'I BDUN YID KYI DMIGS PA LA PHYIR 'ONG GI RGYUN KYI KUN
GZHI MED 'IR NA MA KHYAB, RTAGS SLA, 'DOD MI NUS TE, TSE GCIG
BAR CHAD GCIG PA DANG, RGYUD GCIG PA'I RDO RJE

LTA BU TING NGE 'DZIN PA'I RGYUD KYI KUN GZHI YIN 'IR, SPOS PAS
CHOG GO, KHA CIG, GZUGS SU NYER 'GRO'I PHYIR MI 'ONG SKYES 'DA'
BA DANG RGYUD GCIG PA'I GZUGS KYI SKYE SRID GRUB MA THAG PA'I
RGYUD KYI KUN GZHI YIN NA, PHYIR MI 'ONG PA'I SKYE BA

'PHEN BYED LAS DANG TSAR GCIG PA'I 'BRAS DUS KYI RNAm SHES RTEN
'BREL YIN PAS KHYAB PAR THAL, DE 'DRA PA'I GZUGS KYI SKYE SRID
GRUB MA THAG PA'I PHYIR MI 'ONG GI RGYUD KYI KUN GZHI YIN NA
PHYIR MI 'ONG GI SKYE BA 'PHEN BYED LAS

DANG TSAR GCIG PA'I 'BRAS DUS RNAM SHES KYI RTEN 'BREL YIN PAS
KHYAB PA'I PHYIR NA MA KHYAB, RTAGS SLA, 'DOD MI NUS TE, DE LA
SKYE 'PHAGS GNYIS KA'I KUN GZHI YOD 'IR, DER THAL, DE 'DRA PA'I
GZUGS KYI SKYE SRID GRUB MA THAG PA

DE LA SKYE 'PHAGS GNYIS KA YOD 'IR, DER THAL, GZUGS SU NYER 'GRO
PHYIR MI 'ONG GONG 'PHO 'OG MIN MTHAR THUG 'GRO DANG RGYUD GCIG
PA'I GZUGS KYI SKYE SRID LEN MA THAG PA DE LA SKYE 'PHAGS GNYIS
KA YOD 'IR, DER THAL, GZUGS SU

NYER 'GRO PHYIR MI 'ONG GONG 'GRO SRID RTZE'I MTHAR THUG 'GRO
DANG RGYUD GCIG PA'I GZUGS MED KYI SKYE SRID GRUB MA THAG PA RE
RE LA SKYE 'PHAGS GNYIS KA YOD 'IR, DER THAL, DE LA SO SKYE YOD
PA GANG ZHIG, 'PHAGS PA YOD 'IR,

@9A *, ,DANG PO MA GRUB NA, GZUGS SU NYER 'GRO PHYIR MI 'ONG
GONG 'PHO SRID RTZE'I MTHAR THUG 'GRO CHOS CAN, KHYOD DANG RGYUD
GCIG PA'I GZUGS MED KYI SKYE SRID GRUB MA THAG PA RE RE LA SO SO
SKYE BO YOD PAR THAL,

KHYOD GANG ZAG YI NA'I RA, GNYIS PA MA GRUB NA, DE CHOS CAN, DE
'DRA BA RE RE LA 'PHAGS PA YOD PAR THAL, KHYOD SRID RTZE'I MTHAR
THUG 'GRO YIN 'DI, YANG KHA CIG NA RE, SRID PA LAN BDUN PA PA
DANG RGYUD GCIG PA'I SGOM

LAm RDO RJE LTA BU'I TING NGE 'DZIN PA'I RGYUD KYI MTSAN GZHI
RNAm SHES DE SPANG BYA RIM GYIS PA'I PHYIR MI 'ONG GI RGYUD KYI
KUN GZHI YIN PAR THAL, GZUNG SU NYER 'GRO PHYIR MI 'ONGS DANG
RGYUD GCIG PA'I SGO MA LA RDO RJE LHA BU'I TING NGE 'DZIN P'I

RGYUD KYI MTSAN GZHI RNAm SHES DE SPANG BYA RIM GYIS PA'I PHYIR
MI 'ONG GI RGYUD KYI KUN GZHI YIN PA'I PHYIR NAM KHYAB, RTAGS
GRUB STE, DE 'DRA PA'I TING NGE 'DZIN PA DE SPANG BYA RIM GYIS
PA'I PHYIR MI 'ONG YIN 'IR TE, DE PHYIR MI 'ONG YIN 'IR, RTZA
BAR 'DOD

MI NUS TE, DE LA DE YIN MIN GNYIS YI DA'I RA, DE 'DRA PA'I TING
NGE 'DZIN PA DE LA PHYIR MI 'ONG YIN MIN YOD PA'I PHYIR, DER
THAL, DE LA PHYIR MI 'ONG DANG KYANG SEMS RGYUN MTHA' PA GNYIS
YO DA'I RA, SPOS PAS CHOG GO, KHA CIG NA RE, GONG MA

NAS 'DOD PAR SKYE MA THAG PA'I RGYUD GYI KUN GZHI YIN NA SKYE'I
'PHEN BYED LAS KYI 'PHAGS 'BRAS YIN PAS KHYAB PAR THAL, GONG MA
NAS 'DOD PA'I SKYE SRID LEN MA THAG PA'I RGYUD KYI KUN GZHI YIN
NA SKYO'I SKYE BA 'PHEN BYED LAS KYI

'PHANGS 'BRAS YIN PAS KHYAB PA'I PHYIR NA MA KHYAB, RTAGS GRUB
STE, GONG MA NAS 'DOD PA'I SKYE SRID LEN MA THAG PA YIN NA LAS
NYON GYIS SKYE BA LEN PA'I SO SKYE YIN PAS KHYAB PA'I PHYIR, DER
THAL, BYANG 'PHAGS KYIS GSAR DU SKYE SRID

@9B LEN PA MED, THEG DMAN 'PHAGS PA GONG MA NAS 'DOD PA'I SKYE
SRID LEN PA ME DA'I RA, DER THAL, GONG MA NAS 'DOD PAR SKYES MA
THAG PA'I RGYUD KYI LAS NYON GYI 'PHANGS 'BRAS BU GYUR PA'I KUN
GZHI YIN NA SKYE'I RGYUD KYIS BSDUS PAS KHYAB BA'I

PHYIR; RTZA BAR 'DOD MI NUS TE, GONG MA NAS 'DOD PAR SNYING RJE
DANG SMON LAm DBANG GIS SKYES MA THAG PA'I BYANG 'PHAGS KYI KUN
GZHI DE 'PHANGS 'BRAS TZAM YANG MA YIN PA'I PHYIR DANG, BLO LDAN
RNAm KYI LAS DANG NI, ,GZHAN

YANG SMON LAm DAG DANG NI, ,ZHES SOGS DON YOD PA'I PHYIR, ,BYAS
PA LA KHO NA RE, GONG MA NAS 'DOD PAR SKYE BA'I GANG ZAG GI
RGYUD KYI LAS NYON GYI 'PHANGS 'BRAS BU GYUR PA'I KUN GZHI YIN
NA SO SO SKYE PO'I RGYUD KYIS BSDUS PAS

KHYAB PAR THAL, KHYOD KYI DAM BCA' 'THAD PA'I PHYIR NA MA KHYAB
STE, GONG MA NAS 'DOD PAR BSKYES PA'I RTEN LA 'PHANGS LAm THOB
MI RUNG BAR MDO BSTAN BCOS GANG NAS KYANG MA BSHAD PA'I PHYIR
RO, KHA CIG NA RE, 'DOD PA'I MTHAR

LHA'I DNGOS GNYEN BAR CHAD MED LAm GYI DUS MNYAM PA'I BDAG RKYEN
DU GYUR PA'I BDUN YID KYI RGYUN PHYI MA YIN NA NYON YID MA YIN
PAS KHYAB PAR THAL, 'DOD PA'I 'JIG LTA DNGOS GNYEN BAR CHAD MED
LAm GYI DUS MNYAM PA'I BDAG

RGYEN DU GYUR PA'I BDUN YID KYI RGYUN PHYI MA YIN NA NYON YID MA
YIN PAS KHYAB PA'I PHYIR NA MA KHYAB, KYI DES 'DOD PA'I SGOM
SPANG GZHAN BZHIL ZHIB CHA SNGAR LTAR CI RIGS SBYOR, DE BZHIN DU
CI YANG MED MAN CHAD LA 'DRA ZHING, SRID RTZE LA SNGAR

DANG MI 'DRA PA'I KHYAD YOD DO, 'DOD PA'I SAS BSDUS KYI MTHAR
LHA'I DNGOS GNYEN BAR CHAD MED LAM DU GYUR PA'I BSAM GTAN DANG
PO GSUM PO GANG RUNG GI DNGOS GZHI'I DUS MNYAM PA'I BDAG RGYEN
YIN NA KHYOD KYI RGYUN PHYI MAR GYUR PA'I NYON

@10A *, ,YID YOD PAS KHYAB, DER GYUR PA'I MI LCOG MED PA'ANG
BZHI PA'I DNGOS GZHI'I DUS MNYAM PA'I BDAG RKYEN YIN NA KHYOD
KYI RGYUN PHYI MAR GYUR PA'I NYON YIN YOD PAS MA KHYAB TSUL YANG
SHES PAR

BYA'O; 'ON KYANG 'DI NI RGYUN MTHA' BAR CHAD MED LAM LA BZHI
PA'I DNGOS GZHIS KHYAB PAR KHAS LEN PA'I DBANG DU BYAS SO, KHA
CIG, 'DOD PA'I SAS BSDUS KYI 'JIG LTA'I DNGOS GNYEN BAR CHAD MED
LAM DANG 'DOD PA'I SAS

BSDUS KYI MTHAR LTA'I DNGOS GNYEN BAR CHAD MED LAm GNYIS KA'I
DUS MNYAM PA'I BDAG RKYEN DU GYUR PA'I BDU NYID GNYIS 'GAL PAR
THAL, PHYIR MI 'ONG GI RGYUD KYI DE GNYIS 'GAL PA YIN PA'I PHYIR
NAM KHYAB,

'DOD MI NUS TE, RGYUN ZHUGS DANG RIGS NGES BYANG SEMS KYI RGYUD
KYI DE GNYIS MI 'GAL BAR MA ZAD DON GCIG PA'I PHYIR, KHA CIG,
RGYUN ZHUNG KYI RGYUD LA DE 'DRA PA'I BDUN YID GNYIS MED PAR
THAL, PHYIR 'ONG GI

RGYUD LA DE GNYIS PA'I PHYIR NA MA KHYAB, RTAGS DER THAL, DE'I
RGYUD LA 'DOD PA'I SAS BSDUS KYI 'JIG 'JIG LTA'I DNGOS GNYEN BAR
CHAD MED LAM MED PA'I PHYIR TE, DE'I RGYUD LA RDO RJE LTA BU
TING NGE 'DZIN MED PA'I PHYIR,

YANG KHA CIG, 'PHAGS RGYUD LAM 'DRES PA'I MA REG PA'I DUS MNYAM
PA'I BDAG RKYEN DU GYUR PA'I NYON YID YOD PAR THAL, 'PHAGS RGYUD
LA MA 'DRES PA'I MA RIG PA YOD PA'I PHYIR NA MA KHYAB STE,
'PHAGS RGYUD KYI MA 'DRES PA'I MA

RIG PA YIN NA NYON YID KYI 'KHOR YIN PAS KHYAB PA'I PHYIR, DER
THAL, 'JUG SHE SU GYUR PA'I MA 'DRES PA'I MA RIG PA MTHONG
SPANGS YIN PA'I PHYIR, SHES BYED MTHA' DPYOD DANG DON GSAD LAS
SO, 'ON KYANG DON

@10B GSANG RANG LUGS LA 'JUG SHES 'KHOR GYI MA 'DRES PA'I MA
RIG PA'ANG MTHU MA 'DRES PA KHO NAR 'DOD LA, MTSUNGS LDAN MA
'DRES PA'I MA RIG PA KHAS LEN PA'I RGYU MTSAN GYIS 'JUG SHE SU

GYUR PA'I MA 'DRES PA'I MA RIG PA MTHONG SPANGS KHO NAR 'DOD PAR
SNANG BAS BSHAD SBYAR SOGS DANG MTHUN DPYAD DGOS, KHA CIG NA RE,
ZHUGS GNAS BRGYAD PO GANG RUNG GI RGYUD LA RANG GI DNGOS

'GAL GYI SRANG BYAR GYUR PA'I MA 'DRES PA'I MA RIG PA'I DNGOS
GNYEN BAR CHAD MED LAM GYI DUS MNYAM PA'I BAG RKYEN MED PAR
THAL, PHYIR 'OD DANG DGRA BCOM PA'I RGYUD LA DE 'DRA PA'I

BDAG RKYEN MED PA'I PHYIR NA MA KHYAB, KHA CIG NA RE, RTZA NYON
DRUG DANG NYE NYON NYI SHU RE RE'I DUS MNYAM PA'I BDAG RKYEN DU
GYUR PA'I BDUN YID LA NYON MLONGS CAN YIN MIN YOD PAR THAL,

SDE TSAN GZHAN BZHI'I DUS MNYAM PA'I BDAG RKYEN DU GYUR PA'I
BDUN YID LA DE BZHIN MIN GNYIS YONG PA'I PHYIR MA KHYAB, SNYAM
YANG GZHAN 'GYUR GYI 'GYOD PA LA DPYAD GZHI YOD DO, KHA CIG NA
RE,

GNYID 'GYOD PA'I DUS MNYAM PA'I BDAG RKYEN DU GYUR PA'I NYON
MONGS CAN MA YIN PA'I BDUN YID 'BRAS GNAS BZHI KA'I RGYUD LA YOD
PAR THAL, RTOG DPYOD GNYIS KYI DU MNYAM PA'I BDAG

RKYEN DU GYUR PA'I NYON MONGS CAN MA YIN PA'I BDUN YID 'BRAS
GNAS BZHI KA'I RGYUD LA YOD PA'I PHYIR NA MA KHYAB, KHA CIG,
'DOD PA'I DGE SEMS KYI DUS MNYAM PA'I GDAG RKYEN DU GYUR PA'I
NYON

@11A *, ,MONGS CAN MA YIN PA'I BDUN YID 'BRAS GNAS BZHI KA'I
RGYUD LA YOD PAR THAL YOD PA'I YOD PA'I PHYIR NA MA KHYAB, KHA
CIG, 'DOD PA'I DGE SEMS KYI DUS MNYAM PA'I BDAG RKYEN DU GYUR
PA'I NYON

MONGS CAN MA YIN PA'I BDUN YID 'BRAS GNAS DANG PO GSUM GYI RGYUD
LA YOD PAR THAL, RTOG DPYOD LA DE'I PHYIR NA MA KHYAB, KHA CIG
NA RE, DE 'DRA BA DE SLOB PA'I RGYUD LA MED PAR THAL, 'BRAS GNAS
DANG

PO GSUM GYI RGYUD LA MED PA'I PHYIR NA MA KHYAB, KHO NA RE, RTOG
MED DPYOD BCAS KYI TING NGE 'DZIN GYI BDAG RKYEN DU GYUR PA'I
NYON MONGS CAN MA YIN PA'I BDUN YID 'BRAS GNAS BZHI KA 'I RGYUD
LA YOD PAR THAL,

RTOG DPYOD LA DE'I PHYIR NA MA KHYAB, 'DOD NA, 'PHAGS PA CHAGS
BCAS PA'I RGYUD LA BSAM GTAN DNGOS GZHI'I DUS MNYAM PA'I BDAG
RKYEN YOD PAR THOL, BYAS PA LA KHO NA RE, BA CHAGS BCAS PA'I
RGYUD

LA DNGOS GZHI'I BDAG RKYEN MED PAR THAL, DE'I DUS MNYAM PA'I
BDAG RKYEN MED PA'I PHYIR NA MA KHYAB STE, PHYIR 'ONG 'BRAS GNAS
KYI RGYUD KYI 'DOD NYON DGU 'DI DNGOS GNYEN DU GYUR BA'I GTZO
SEMS DE YIN

PA'I PHYIR MDZOD LAS, DRUG PO 'DAS MA THAG PA YI, ,ZHES SOGS
GSUNGS PA'I PHYIR, KHA CIG NA RE, MNGON SHES DANG PO LNGA'I DUS
MNYAM PA'I BDAG RKYEN DU GYUR BA'I NYON MONGS CAN MA YIN PA'I
BDUN

YID 'BRAS GNAS BZHI KA'I RGYUD LA YOD PAR THAL, MNGON SHES DANG
PO LNGA 'BRAS GNAS BZHI KA'I RGYUD LA YOD PA'I PHYIR NA MNGON PA
GONG 'OG DA SOGS LTAR NA RTAG MA GRUB PA DANG, YIG CHA'I SKABS
DANG PO

@11B DANG PO LTAR NA KHYAB BA MED KYI LAN BTAB BAR BYA'O, DE LA
KHA CIG NA RE, PHYIR MI 'ONG GI RGYUD LA MNGON SHES DANG PO
LNGA'I DUS MNYAM PA'I BDAG RKYEN DU GYUR PA'I NYON MONGS CAN MA
YIN PA'I BDUN

YIN YOD PAR THAL, PHYIR MI 'ONG GI RGYUD LA BSAM BTAN GYI DNGOS
GZHI'I DUS MNYAM PA'I BDAG RKYEN DU GYUR PA'I NYON MONGS CAN MA
YIN PA'I BDUN YID YOD PA'I PHYIR NA MA KHYAB STE, SEMS

CAN GYI MNGON SHES DANG PO ZAG BCAS KHO NA DANG, BSAM BTAN DNGOS
GZHI LA ZAG MED KYANG YOD PA'I KHYAB PAR 'THAD PA'I PHYIR, ZUR
DANG PO GRUB STE, KUN BTUS LAS, PHYI ROL BA'AM NYAN

THOS SAM ZHES SOGS KYO DON YOD 'DIR, KHA CIG, THEG CHEN SEMS
SKYED KYI DUS MNYAM PA'I BDAG RKYEN GYUR PA'I NYON MONGS CAN MA
YIN PA'I BDUN YID YIN NA, DAG SA PA'I RGYUD KYIS BSDUS

PAS KHYAB PAR THAL, LHAR GYUR PA'I BYANG SEMS KYI SA'I BAR LA
YOD 'IR, KHA CIG, MI RTAG PA MNGON SUM DU RTOGS PA'I BYANG SEMS
'PHAGS LAm GYI DUS MNYAM PA'I BDAG RKYEN DU GYUR PA'I NYON MONGS
CAN

MA YIN PA'I BDUN YID YIN NA DAG SA PA'I RGYUD KYIS BSDUS PA'I
KHYAB PAR THAL, DE 'DRA PA'I THEG DMAN 'PHAGS LAm GYI DUS MNYAM
PA'I BDAG RKYEN DU GYUR PA'I DE YIN NA, DGRA BCOM PA'I RGYUD
KYIS

BSDUS PA'I KHYAB PA'I PHYIR NA MA KHYAB, KHA CIG NA RE, THEG
CHEN 'PHAGS LAm GYI DUS MNYAM PA'I BDAG RKYEN DU GYUR PA'I NYON
MONGS CAN MA YIN BDUN YID YIN NA KHYOD KYI RDZAS RGYUD PHYI MAR
GYUR PA'I

@12A *, ,NYON YOD MED PAS KHYAB PAR THAL, THEG CHEN SE SEMS
SKYED KYI DU MNYAM PA'I BDAG RKYEN DU GYUR PA'I NYON MONGS CAN
MA YIN PA'I BDUN YID YIN NA KHYOD KYI RDZAS RGYUN PHYI MAR

GYUR PA'I NYON YID MED PA'I KHYAB BA'I PHYIR NA MA KHYAB, RTAGS
GRUB STE, THEG CHEN SEMS SKYED KYI DUS MNYAM PA'I BDAG RKYEN DU
GYUR PA'I NYON MONGS CAN MA YIN PA'I BDUN YID YIN NA NYON YID

GTAN DU LDOG PA'I GANG ZAG GI RGYUD KYIS BSDUS PAS KHYAB PA'I
PHYIR, DER THAL, RIGS DES SA BDUN PA MAN CHAD KYI GANG ZAG GI
RGYUD LA THEG CHEN SEMS SKYED KYI DUS MNYAM PA'I BDAG RGYEN DU
GYUR PA'I

NYON MONGS CAN MA YIN PA'I BDU NYID MDE 'IR TE, DE MAN CHAD GANG
ZAG GI RGYUD LA NYON MO NGS CAN MA YIN PA'I BDUN YID DANG, THEG
CHEN SEmS SKYED GNYIS DUS MNYAM PA'I DU 'BYUNG BA MED PA'I PHYIR
TE, DE MAN CHAD KYI GANG

ZANG GI RGYUD KYI NYON MONGS CAN MA YIN PA'I BDUN YID YIN NA
KHYOD RGYUD LA LDAN PA'I GANG ZAG GI RGYUD LA THEG CHEN SEMS
SKYED MED PAS KHYAB PA'I PHYIR, YANG KHA CIG, 'DOD PA'I DGE SEMS
KYI

DUS MNYAM PA'I BDAG RKYEN DU GYUR PA'I NYON MONGS CAN MA YIN
PA'I BDUN YID YIN NA KHYOD KYI RDZAS RGYUN PHYI MAR GYUR PA'I
NYON YID MED PAS PAR THAL, THEG DMAN 'PHAGS PA'I RGYUD KYI 'DOD
PA'I DGE SEmS

KYI DUS MNYAM PA'I BDAG RKYEN DU GYUR PA'I NYON MONGS CAN MA YIN
PA'I BDUN YID YIN NA KHYOD KYI RDZAS RGYUN PHYI MAR GYUR PA'I
NYON YID MED PAS KHYAB PA'I PHYIR NA MA KHYAB RTAGS GRUB STE,
THEG DMAN 'PHAGS

@12B PA'I RGYUD KYI 'DOD PA'I DGE SEMS KYI DUS MNYAM PA'I BDAG
RKYEN DU GYUR PA'I NYON MONGS CAN MA YIN PA'I BDUN YID YIN NA
DGRA BCOM PA'I RGYUD KYI BSDUS PAS KHYAB BA'I RA, DER THAL, THEG
DMAN SLOB PA 'PHAGS

PA'I RGYUD LA 'DOD PA'I DGE SEMS DANG, NYON MONGS CAN MA YIN
PA'I BDUN YID GNYIS DUS MNYAM PA'I DU 'BYUNG BA MED PA'I PHYIR
TE, THEG DMAN SLOB PA 'PHAGS PA'I RGYUD KYI 'DOD PA'I DGRES SEMS
YIN NA KHYOD

KYI DUS MNYAM PA'I BDAG RKYEN DU GYUR PA'I NYON MONGS CAN MA YIN
PA'I BDUN YID MED PA'I KHYAB PA'I PHYIR, RTZA BAR 'DOD MI NUS
TE, THEG CHEN SGOM LAM BAR CHAD MED LAM PA'I RGYUD KYI 'DOD PA'I
DGE SEMS

KYI DUS MNYAM PA'I BDAG RKYEN DU GYUR PA'I NYON MONGS CAN MA YIN
PA'I BDU NYID YOD P'I PHYIR TE, THEG CHEN SGOM LAm BAR CHAD MED
LAM GYUR PA'I 'DOD SEMS YOD PA GANG ZHIG DE NYID SA BDUN PA MAN

CHAD NA MED PAR 'DOD PA LA SHES BYES ME DA'I RA, KHA CIG NA RE,
THEG CHEN SEMS BSKYED KYI DUS MNYAM PA'I BDAG RKYEN DU GYUR BDUN
YID YIN NA KHYO BYI DMIGS YUL DU GYUR PA'I KUN GZHI MED PAS
KHYAB PAR THAL,

THEG CHEN SEM SKYED KYI DUS MNYAM PA'I BDAG RKYEN DU GYUR PA'I
NYON MONGS CAN MA YIN PA'I BDUN YID YIN NA KHYOD KYI DMIGS YUL
DU GYUR PA'I KUN GZHI MED PAS KHYAB BA'I NAN, KHYA CIG MI KHYAB
ZER, RTAGS DER THAL,

BYANG SEMS 'PHAGS PA'I RGYUD KYI THEG CHEN SEM SKYID KYI DUS
MNYAM PA'I BDAG RKYEN DU GYUR PA'I NYON MONGS CAN, MA YIN PA'I
BDUN YID YIN NA KHYOD KYI DMIGS YUL DU GYUR PA'I KUN GZHI MED
SAS KHYAB PA'I PHYIR

@13A *, ,NA 'DIR MA KHYAB KHA CIG NA RE, RANG GI DMIGS YUL DU
GYUR PA'I KUN GZHI LA DMIGS CHOS CAN, DER THAL, DE'I PHYIR, KHA
CIG NA RE, RANG GI DMIGS YUL DU GYUR BA'I KUN GZHI LA DMIGS P'I

BDUN YIN NA SEMS CAN GYI RGYUD KYIS BSDUS PAS KHYAB ZER NA,
SANGS RGYAS 'PHAGS KYI BDUN YID CHOS CAN, DER THAL, DE'I PHYIR,
YANG KHA CIG, KUN GZHI RNAm SHES YIN NA KHYOD LA DMIGS PA'I NYON
YID YOD PAS

KHYAB PAR THAL, DE YIN NA KHYOD LA DMIGS PA'I NYON MONGS CAN MA
YIN PA'I BDUN YID YOD PAS KHYAB PA'I PHYIR NA MA KHYAB, RTAGS
GRUB STE, GZHI GRUB NA KHYOD LA DMIGS PA'I BDUN YID YOD PAS
KHYAB PA'I PHYIR,

'DOD NA, 'GOG SNYOMS PA'I RGYUD KYI KUN GZHI CHOS CAN, THAL
PHYIR, KHA CIG NA RE, KUN GZHI RNAm SHES GANG ZAG MIN ZER, DE LA
SKYON 'PHEN PA KHA CIG NA RE, KUN GZHI RNAm SHES CHOS CAN, GANG
ZAG YIN PAR THAL,

PAR 'DZIN LHAN SKYES KYI DMIGS YUL YIN PA'I PHYIR, KHYAB STE,
'JUG PAR, 'DI NI NGAR 'DZIN RTEN DU'ANG MI RIGS LA, ZHES DANG,
DE'I RNAm BSHAD LAS, DAR 'DZIN GYI RTEN ZHES PA NI DMIGS RNAm
GSHIS KYI NANG

NAS DMIGS YUL MA YIN ZHES PA STE, DE'I YUL NI NGA TZAM DAR GANG
ZAG SOGS YIN LA, ZHES DANG, 'JIG LTA LHAN SKYES NGAR 'DZIN GYI
DMIGS RNAM GNYIS KYI NANG NAS DMIGS PA YIN NA BDAG YIN DGOS PA'I

PHYIR RO, ZHES GSUNGS PA'I PHYIR, BYAS PA LA SKYON 'PHEN PA KHA
CIG NA RE, KUN GZHI RNAm SHES CHOS CAN, GANG ZAG MA YIN PAR
THAL, BTAGS YOD MA YIN PA'I PHYIR, KHYAB STE, GANG ZAG YIN NA
BTAGS

@13B YOD YIN PAS KHYAB PA'I PHYIR, DER THAL, SO SO SKYE BO YIN
NA BTAGS YOD PAS KHYAB PA'I PHYIR NA MA KHYAB, RTAGS GRUB STE,
KUN BTUS LAS, SO SO SKYE BO NYID GANG ZHE NA, 'PHAGS PA'I CHOS
RNAMS MA THOB PA

LA SO SO SKYE BO ZHES BTAGS SO, ZHE SU PA'I RA, BYAS PA LA KHO
NA RE, 'O NA SEMS CAN YIN NA BTAGS YOD YIN PAS KHYAB THAL, SO
SKYE LA DE'I PHYIR NA MA KHYAB, BYAS PA LA KHO NA RE, DE GNYIS
MTSUNGS

PAR THAL, 'PHAGS LAM MA THOB PA'I GNAS SKABS LA SO SKYE ZHES
BTAGS PA LTAR SGRIB GNYIS MA SPANGS PA'I GNAS SKABS LA SEMS NA
ZHES BTAGS PA'I PHYIR TE, RGYUD BLA MAR, MA DAG MA DAG DAG PA
DANG,,

SHIN TU RNAM DAG GO RIM BZHIN, ,SEMS CAN BYANG CHUB SEMS DPA'
DANG, ,DE BZHIN GSHEGS PA ZHES BRJOD DO, ,ZHE SU NGA'I RA, ZHES
ZER, RTZA BAR 'DOD MI NUS TE, LHAS BYIN GYI RGYUD KYI KUN GZHI
DE SEMS

CAN YIN PA'I PHYIR, DER THAL, DE 'GRO BA YI NA'I RA, DER THAL,
DE BDE 'GRO BA YI NA'I RA TE, BDE 'GRO BA'I RGYUD KYI KUN GZHI
DE BDE 'GRO BA YIN PAR MTHA' DPYOD GSUNG PA'I RA, BYAS PA LA KHO
NA RE,

NGAN 'GRO BA'I RGYUD KYI KUN GZHI NGAN 'GRO BA YIN PAR THAL, BDE
'GRO BA'I RGYUD KYI KUN GZHI BDE 'GRO BA YIN 'IR, 'DOD NA, DMYAL
BA'I RGYUD KYI KUN GZHI DMYAL PA YIN PAR THAL, NGAN 'GRO PA'I
RGYUD KYI KUN

GZHI NGAN 'GRO BA YI NA'I RA, MA KHYAB NA, DMYAL PA'I RGYUD KYI
KUN GZHI CHOS CAN, DMYAL BA PA YIN PAR THAL, DMYAL PAR SKYES
PA'I GANG ZAG YIN PA'I PHYIR, MA GRUB NA, DMYAL BAR SKYES MA
MYONG B'I SEMS

@14A *, ,CAN YOD PAR THAL, MA GRUB PA DE'I PHYIR, 'DOD NA,
'KHOR BAR SKYES MA MYONG PA'I SEMS CAN YOD PAR THAL, 'DOD PA'I
PHYIR, 'DOD NA, SRID RTZI NAS DMYAR MED KYI PAR 'KHOR BAR 'KHOR
MA

MA MYONG PA'I SEMS CAN YOD PAR THAL, 'DOD PA'I, 'DOD MI NUS TE,
'GRO BAR LAN BRGYAR MA SON 'GRO DE GANG ZHIG YOD, SNGON CHAD LAN
MANG MA MYONG BDE BA GANG ZHIG, ZHES GSUNG PA'I PHYIR ZER,

RTZA PAR 'DOD NA, NGAN 'GRO PA'I RGYUD KYI KUN GZHI CHOS CAN,
BDAG MED MNGON SUM DU MA RTOGS PA'I GANG ZAG YIN PAR THAL, NGAN
'GRO BA YIN PA'I PHYIR, 'DOD NA, SO SKYE YIN PAR THAL, 'DOD PA'I
PHYIR, 'DOD NA,

'PHAGS PA'I RGYUD KYI KUN GZHI 'PHAGS PA YIN PAR THAL, SO SKYE'I
RGYUD KYI KUN GZHI SO SKYE YIN 'IR, 'DOD NA, DES CHOS CAN, BDAG
MED MNGON SUM DU RTOGS PAR THAL, 'PHAGS PA YIN PA'I PHYIR, 'DOD
MI NUS TE, KUN GZHI

YIN PA'I PHYIR, YANG KHA CIG, DMYAL PA'I RGYUD KYI KUN GZHI CHOS
CAN, SO SKYE YIN PAR THAL, NGAN 'GRO BA YIN 'IR, MA KHYAB NA,
NGAN 'GRO BA YIN NA 'PHAGS LAM MA THOB PA'I GANG ZAG YIN PAS MA
KHYAB PAR THAL,

DE YIN NA SO SKYE YIN PAS MA KHYAB 'DIR, 'DOD NA, SEMS CAN YIN
NA RNAm MYEN MA THOB PA'I GANG ZAG YIN PAS MA KHYAB PAR THAL,
'DOD PA'I PHYIR, 'DOD NA, SEMS CAN YIN NA SGRIB GNYIS MA SPANGS
PA'I GANG ZAG

YIN PAS MA KHYAB PAR THAL, 'DOD 'DIR, 'DOD NA, SGRIB PA RGYUD
LDAN GYI GANG ZAG YIN NA SGRIB GNYIS MA SPANGS PA'I GANG ZAG YIN
PAS MA KHYAB PAR THAL, 'DOD PA'I PHYIR, MA KHYAB NA, KUN GZHI
YIN NA SGRIB PA

@14B PA RGYUD LDAN GYI GANG ZAG MA YIN PAS KHYAB PAR THAL,
KHYAB PA MA GRUB PA DE'I PHYIR, 'DOD NA, NGAN 'GRO BA YIN NA
NGAN 'GRO'I PHUNG PO RGYUD LDAN GYI GANG ZAG YIN PAS MA KHYAB
PAR THAL, 'DOD PA'I PHYIR, 'DOD NA,

DE YIN NA GZUNG PHUNG RGYUD LDAN GYI GANG ZAG YIN PAS MA KHYAB
PAR THAL, 'DOD NA, DE YIN NAG GZUNG CAN GYI 'GRO BA YIN PAS MA
KHYAB PAR THAL, 'DOD NA, GZUGS CAN MA YIN PA'I 'GRO BA LA KHAMS
GSUM KA'I

RTEN CAN YOD PAR THAL LO, ZHES ZER, KHA CIG, KUN GZHI RANG YUL
MA RTOGS PA'I GANG ZAG YIN ZER, DE LA KHA CIG NA RE, KUN GZHI
CHOS CAN, BDAG MED MA RTOGS PA'I GANG ZAG YIN PAR THAL,

RANG YUL MA RTOGS PA'I GANG ZAG YIN PA'I PHYIR, 'DOD NA, SO SKYE
YIN PAR THAL, 'DOD 'DIR, GZHAN YANG, DE CHOS CAN, SKYES BU CHUNG
DU YIN PAR THAL, 'CHI BA MI RTOGS PA MA RTOGS PA'I GANG ZAG YIN
'IR,

YANG KHA CIG, MTSAN GZHI RNAm SHES YIN NA 'PHAGS PA MA YIN PAS
MA KHYAB PAR THAL, BYANG SEMS RGYUN MTHAL PA'I MTSAN GZHI RNAm
SHES DE 'PHAGS PA YIN 'IR, DER THAL, DE BYANG SEMS SA BCU PA PA
YIN 'IR,

DER THAL, DE 'TSANG RGYA KHA MA'I GANG ZAG YIN 'IR, DER THAL,
LONG SKU'I MTSAN GZHI RNAm SHES DE SANGS RGYAS PA'I GANG ZAG YIN
'IR, DER THAL, DE SGRIB GNYIS SPANGS PA'I GANG ZAG YIN 'IR, DER
THAL, SEmS

CAN GYI MTSAN GZHI SHES RNAm SHES DE SGRIB GNYIS MA SPANGS PA'I
GANG ZAG YIN PA'I PHYIR TE, DE SEMS CAN YIN 'IR, ZHES ZER, YANG
KHA CIG, NGAN 'GRO'I PAR SRID PA'I RGYUD KYI KUN GZHI NGAN
'GRO'I BAR SRID PA

@15A *, ,NGAN 'GRO'I KUN GZHI NGAN 'GRO BA YIN 'IR, 'DOD NA, DE
CHOS CAN, PAR SRID PA YIN PAR THAL, 'DOD PA'I PHYIR, 'DOD NA, DE
CHOS CAN, 'BYUNG 'GYUR GYI SNGON DUS KYI SRID PA'I SHA TSUGS

CAN YIN PAR THAL, PAR SRID PA YIN 'IR, KHYAB STE, 'DI NI 'PHEN
PA GCIG PA'I PHYIR, SNGON DUS SRID 'BYUNG SHA TSUGS CAN, ,ZHES
SUNG 'IR, ZHES ZER, KHA CIG NA RE, DGRA BCOM PA'I MTSAN GZHI
RNAm SHES DGRA

BCOM PA YIN PAR THAL, DE NYON MONGS SPANGS PA'I GANG ZAG YIN
PA'I PHYIR TE, PHYIR MI 'ONG GI MTSAN GZHI RNAm SHES NYON MONGS
MA SPANGS PA'I GANG ZAG YIN PA'I PHYIR TE, SEMS CAN GYI MTSAN
GZHI RNAm SHES DE SGRIB

GNYIS MA SPANGS PA'I GANG ZAG YIN PA'I PHYIR TE, DE SEMS CAN YIN
PA'I PHYIR, KHYAB STE, RGYUD BLA MAR, MA DAG MA DAG DAG PA DANG,
,SHIN TU RNAm DAG GO RIM BZHIN, ,SEMS CAN BYANG CHUB SEMS DPA'
DANG, ,

DE BZHIN GSHEGS PA ZHES BRJOD DO, ,ZHE SUNG 'IR, ZHES ZER RO,
KUN GZHI DANG NYON YID SGRUB BYED KYI RIGS BA NI DKA' 'GREL SOGS
SU GSAL PAR BSHAD MOD KYANG, RTZOD PA BYED SKABS TSIG BSDUS TE
BRJOD BDE BA'I DBANG

DU BYAS PA'I 'GOD TSUL NI, MA'I MNGAL DU NYIN MA TSAMS SPYAR
MTHAG PA'I SO SKYE CHOS CAN KHYOD RGYUD LA LUS LEN PA'I RNAm
SHES YOD DE, KHYOD LUS LEN PA'I PHYIR, DPER NA BTZAS PA'I DUS
KYI GYID ZAG BZHIN ZHES PA NI

KUN GZHI SGRUB BYID KYI RIGS PA DANG PO'O,, 'DOD NA, DE'I RGYUD
RNAm SHES DE CHOS CAN, TSOGS DRUG LAS NGO BO THAD DANG PA'I RNAm
SHES YIN PAR THAL, LUS LEN PA'I RNAm SHES YIN 'IR, KHYAB STE,
TSOGS DRUG NI RGYUD MTSAN

@15B LNGAS LUS LEN BYED DU MI RUNG PA'I PHYIR, DE'I RGYU MTSAN
LNGA YOD DE, TSOGS DRUG NI SKYE GNAS SU NYID MTSAMS SBYOR PA'I
RJES SU YUL DBANG YID BYED GSUm 'DUS PA LAS 'BYUNG DGOS PA DANG,
DUS RTAG TU MA

SGRIB LUNG MA BSTAN GYI NGO BOR MI GNAS PA DANG, TSO JI SRID KYI
BAR RGYUN MI CHAD DU 'JUG PA'I RNAm SMIN MA YIN PA DANG, LUS
THAmD LA DUS GCIG TU KHYAB PA'I NUS PA MED PA DANG, TSOGS DRUG
GIS LUS

LEUN NA TSE GCIG LA LUS 'DOR LEN MANG PO BYED PA'I SKYON DU
'GYUR BA'O,, DE LA KUN GZHI MI 'DOD PA DAG GIS, KUN GZHI 'DOD NA
YID KYI RNAm SHES RDZAS THA DANG PA GNYIS GCIG CHAR SKYE BAR
'GYUR PAS

MDO DANG 'GAL LO, ZHES ZER PA LA, SEMS TZAM PAS, KHO BO CAG KUN
GZHI RNAm SHES DANG YID KYI RNAm SHES RIGS MI MTHUN PA GCIG CHAR
SKYE PAR 'DOD PA LA KHYOD KYIS MDO DANG 'GAL BA'I SKYON BRJOD PA
MI

'THAD DE, MDO LAS RNAm SHES RE RE BAR GSUNGS PA NI RIGS MTHUN
PA'I DBANG DU BYAS PA'I PHYIR, GAL TE RIGS MI 'THUN PA'I RNAm
SHES GNYIS KYANG GCIG CHAR MI SKYE BAR 'DOD CES ZER, RNAm SHES
TSOGS DRUG

CHOS CAN, KHYOD GCIG CHAR SKYE PA YOD DE, KHYOD GYI RGYU RGYU
TSOGS GCIG CHAR TSANG BA YOD PA'I PHYIR, DPER NA 'BRAS DANG S'A
LU'I, MYU GU BZHIN, MA KHYAB NA, TSOGS DRUG KA'I RGYU TSOGS GCIG
TSANG PA'I GANG ZAG

CHOS CAN, KHYOD KYI RGYUD LA DANG DANG POR RNAm SHES GCIG KYANG
MI SKYE BAR THAL, TSOGS DRUG KA'I RGYU TSOGS TSANG BA LA KHYAD
PAR MED PAS GCIG DANG POR SKYE ZHING GCIG SHOS RJE SU SKYE ZHES
PA'I KHYAD PAR 'BYED CHOS MED

@16A *, ,PA'I PHYIR, ZHES PA NI RIGS PA GNYIS PA'O,, TSOGS DRUG
KA'I RGYU TSOGS GCIG CAR TSANG BA YOD DE, RGYU RKYEN RANG RANG
GI SA BON DANG YUL DRUG NYE BAR GNAS DANG DBANG PO DRUG GCIG
CHAR TSANG BA

YOD CING, DE MA THAG RKYEN KYANG YUL SOO LA RIGS SU MA CHA DA'I
SHES MA'I SHES PA SHA CIG GIS CHOG PA'I PHYIR, MNGON SHES MA
THOB PA'I SOO SKYE BO CHOS CAN, KHYOD KYI RGYUD LA RNAm SHES DU
MA GCIG CHAR SKYE BA

YOD DE, KHYOD KYI RGYUD LA GZUNGS GSAL BAR SNANG BA'I YID SHES
YOD 'IR, ZHES PA NI RIGS PA GSUm PA'O, KHYAB STE, MNGON SHES MA
THOB PA'I SO SKYE RANG DGA' BA'I RGYUD LA GZUGS GSAL BAR SNANG

BA'I YID SHES SKYE NA GZUGS MIG GIS MTHONG BZHIN BA'I DUS SU
SKYE DGOS PA'I PHYIR TE, DE 'DRA'I SO SKYE'I RGYUD KYI GZUGS
'DZIN DBANG MNGON GAG PA'I RJES SU SKYES PA'I GZUGS 'DZIN PA'I
YID KYI RNAm SHES SNA

SA DRAN SHES YIN 'IR, DES NA LUGS 'DIS 'DIR BSTAN YID MNGON NI
DBANG MNGON GYI RGYUN MTHAR SKYE BAR MI 'DOD DO, SO SO SKYE BO
CHOS CAN, KHYOD KYI RGYUD LA BAG CHAGS SGO GZHI RNAm SHES YOD
DE, KHYOD KYI RGYUD LA

DGE MI DGE'I SA BON YID 'IR, DPER NA LHAS SPYIN BZHIN ZHES PA NI
PA RIGS PA BZHI PA'O,, 'DOD NA, TSOGS DRUG LAS NGO BO THA DAD
PA'I RNAm SHES YOD PAR THAL, KHYAB STE, TSOGS DRUG LA, BRTAN
LUNG MA BSTAN BSGO BYA

BA; ZHES SOGS KYIS BSTAN PA'I KHYAD PAR LNGA MA TSANG PA'I
PHYIR, SO SO SKYE BO CHOS CAN, KHYOD KYI RGYUD LA RNAm SHES DU
MA GCIG CHAR SKYES PA YOD DE, KHYOD KYI RGYUD LA SNOD KYI RNAm
RIG, GNAS SYI RNAm RIGS NGA'I SNYAM PA'I RNAm RIG, YUL GYI

@16B RNAM RIG RNAmS GCIG CHAR SKYES PA YOD 'IR, DPER NA MGYOGS
PAR 'GRO BA'I SKYES BU BZHIN, ZHES PA NI RIGS PA LNGA PA'O,,
RIGS PA 'DI LA LAS MI RUNG BA ZHES PA'I RGYU MTSAN YO DE, RNAM
RIG 'DI RNAmS KYI DMIGS

YUL NI BYA BYED LAS GSUm DU PHYE BA'I LAS YIN LA, RNAm RIG 'DI
RNAmS GCIG CHAR SKYE BA MED NA SO SO SKYE BOS LAS BZHI POS GCIG
CHAR YUL DU BYED MI RUNG BAS DE LTAR BRJOD 'IR, SO SO SKYE BO
CHOS CAN, KHYOD KYI

RGYUD LA TSOGS DRUG LAS NGO BO THA DAD PA'I RNAM SHES YOD DE,
KHYOD YUL LA LHAG PAR YID GTAD BZHIN PA'I SKABS SU LCAGS GONG ME
'BAR BA LA RKANG PAS BRJIS PA'I SKYES BU BZHIN, ZHES PA NI RIGS
PA DRUG PA'O,, KHYAB STE, TSOGS DRUG

LAS NGO BO THA DAD PA'I RNAm SHES MED NA MYONG BA DE LA RTEN
SPYIN BZHI SGO NAS LUS LA SKYES PAR 'JUG PA'I RNAm SHES MED PAR
GYUR BAS SHI BA'I RO DANG 'DRA BAR LUS SHES KYIS BDE SDUG MYONG
BA MI SRID PAR 'GYUR PA'I PHYIR,

SEMS MED SNYOMS 'JUG GNYIS LA GNAS GANG ZAG CHOS CAN, KHYOD KYI
RGYUD LA RNAm SHES YO DE, GANG ZAG YIN PA'I PHYIR, DPER NA
SNYOMS 'JUG MA THOB PA'I GANG ZAG BZHIN, ZHES PA NI RIGS PA BDUN
PA'O,, 'DOD NA, TSOGS

DRUG LAS NGO BO THA DAD PA'I RNAmS SHES YOD PAR 'GYUR ZHING,
RTAGS MA GRUB NA, SEMS MED KYI SNYOMS 'JUG GNYIS MI SRID PAR
'GYUR RO, SOO SKYE BO CHOS CAN, KHYOD DRI RGYUD LA TSOGS DRUG
LAS NGO BO THA DAD PA'I RNAm SHES YO DE,

KHYOD LUS KYI SMAD NAS DROD TSOR RIM GYIS BSDUS PA'I SGO NAS
'CHI 'PHO BA YOD DE BA'O 'IR, DPER MNGAL SKYE SYI MI'I RTEN CAN
GYI SO SKYE BZHIN, ZHES PA NI RIGS PA BRGYAD PA'O,, KHYAB STE,
DRUG PA YID SHES NI DUS GCIG TU LUS RIL

@17A *, ,PO LA KHYAB MI NUS PAS, GSON PA'I TSE LUS RIL POR
KHYAB CING 'CHI BA'I TSE STOD SMAD NAS RIM GYIS BSDUS PA'I KHYAD
PAR MI 'THAD PA'I PHYIR, RTAGS SBYOR DE DAG GI BZLOG DON THAL
'GYUR 'PHEN TSUL NI GO BAR ZA DO, SOO SKYE

BO CHOS CAN, KHYOD KYI RGYUD LA DUS RTAGS TU MDO N+YUR DU 'JUG
PA'I NYON MONGS CAN+YI SEmS YO DE, KHYO DYI RGYUD LA DUS RTAG TU
MNGON N+YU RU 'JUG PA'I MA 'DRES PA'I MA RIGS PA YOD 'IR, DPER
NA DUS RTAG TU NGA'O SNYAM PA'I SO SKYE BZHIN, ZHES PA NI

NYON YID SGRUB BYED KYI RING PA DANG PA'O,, DRUG PA YID SHES
CHOS CAN, KHYOD YI DUS MNYAM PA'I RTEN YO DE, 'JUG SHES YIN 'IR,
DPER NA MIG SHES BZHIN, ZHES PA NI RIGS PA GNYIS PA'O,, SEMS ME
DYI SNYOMS 'JUG GNYIS LA GANG ZAG

CHOS CAN, KHYO DYI RGYUD LA NYON MONGS CA N+YI SEMm MNGO RGYUR
YOD MED KYI KHYAD PAR YO DE, SEMS MED YI SNYOMS 'JUG GNYIS LA
ZHI BA DANG MA ZHI PA'I BYE BRAG YOD 'IR, DPER NA 'GOG PA LA
SNYOMS PAR 'JUG PA'I PHYIR MI 'ONG LUS MDON N+YED

DANG 'DU SHES MED PA'I SNYOMS 'JUG LA GNAS PA'I MU STEGS PA
BZHIN, ZHES PA NI RIGS PA GSUm PA'O,, SOO SKYE BO CHOS CAN,
KHYOD KYI RGYUD LA DUS RTAG TU NGAR SEMS PA'I RNAm SHES YO DE,
KHYOD KYI RGYUD LA RTAG TU NGAR SEMS PAS NA YI DO

ZHES PA'I YID MTHUN MONGS YIN PA'I DER CHOG TSANG BA'I RNAm SHES
YOD 'IR, DPER NA NGAR SEMS BLO MNGON DU GYUR BA'I SO SKYE BZHIN,
ZHES PA NI RIGS PA BZHI BA BA'O,, SKYE SEMS 'CHI SEMS GNYIS LA
MI GNAS PA'I 'DU SHES MED PA'I

LTA CHOS CAN, KHYOD KYI RGYUD LA NGAN 'DZIN MNGO N+YUR BA YOD
,SO SKYE YIN 'IR, DPER NA SO SKYE CHAGS BCAS BZHIN, ZHES PA NI
RIGS PA LNGA PA'O,, DGE SEMS DNGON N+YUR PA'I SO SKYE CHOS CAN,
KHYOD KYI RGYUD LA NGA'O SNYOM PA'I RNAm SHES

@17B YOD DE, KHYOD KYI RGYUD NGAR 'DZIN DUS THAm DU KUN TU
'BYUNG PA'I PHYIR, DPER NA BDAG 'DZIN MNGON DU GYUR PA'I SO SKYE
BZHIN, ZHES PA NI RIGS PA DRUG PA'O, ,MDO DANG BSTAN BCOS RNAm
SU RNAM SHES TSOGS BRGYAD RGYAS PAR GSUNGS

PA'I DGOS PA YOD, THEG CHEN GYI RIGS CAN RNAMS KYIS RNAM SHES
TSOGS BRGYAD KYI KHYAD PAR LEGS PAR SHES NAS SPANGS BLANG TSUL
BZHIN DU BYAS PA LA BRTEN NAS RNAm SHES TSOGS BRGYAD RANG RANG
GI GNAS SYUR MTHAR THUG THOB PAR

BYA BA'I CHED YIN 'IR TE, MDO SDE RGYAN LAS, DBANG PO LNGA RNAMS
GZHAN 'GYUR NA, DON KUN 'JUG DANG THAMS KYI, ,YON TAN BRGYA
PHRAG BCU GNYIS 'BYUNG, ,'BYOR BAR DAM PA THOB PAR 'GYUR, ,YID
NI GZHAN DU GYUR

PA NA, ,'BYOR DANG MTHUN SPYOD MI RTOG PA'I, ,YID SHIN TU DRI
MED LA, ,'BYOR BA DAM PA THOB PAR 'GYUR, ,ZHES SOGS GSUNGS PA'I
PHYIR RO, 'DIR 'BAD LEGS BYAS LHA CHEN RAL PA'I KLUNG, ,DUS GSUm
RNAM DKAR

MTSOR 'BAB STOD DANG BCAS, ,PHAN BDE CHU YI 'DRE DAG BYED BZHIN
PAR, ,SKU GSUM ZLA PA'I MA MAR MYUR 'JUG SHOG, CES PA 'DI NI BLO
GSAL CHOS LA GCIG GZHOL PA SPRUL PA'I SKU RATNA BADZRAS BSKUL
NGOR, ` BTZUN

GZUGS ` NGAG DBANG DPAL LDAN ZHES BYA BAS BRIS PA'O,,