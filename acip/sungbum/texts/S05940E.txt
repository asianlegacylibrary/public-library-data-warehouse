*, ,DGE LDAN BKA' BRGYUD RIN PO CHE'I BKA' SROL PHYAG RGYA CHEN
PO'I RTZA BA RGYAS PAR BSHAD PA YANG GSAL SGRON ME ZHES BYA BA
BZHUGS SO, ,

@001A #, ,NA MO MA H'A MU DR'A YA, RAB 'BYAMS SANGS RGYAS KUN
GYI YE SHES NI, ,NGUR SMRIG 'DZIN PA'I GAR GYIS RNAM ROL PA,
,BKA' DRIN GSUM LDAN RJE BTZUN BLA MA YI,,

ZHABS KYI PADMOR GUS PAS PHYAG BYAS TE, ,DUS GSUM RGYAL BA RNAMS
KYI THUGS KYI BCUD, ,MDO DANG RGYUD SDE RGYA MTSO'I SNYING PO'I
DON, ,GRUB PA'I DBANG PO KUN GYIS GSHEGS PA'I

BSHUL, ,PHYAG CHEN YANG GSAL SGRON ME BSHAD PAR BYA, ,'DIR MKHAS
PA DANG GRUB PA'I SKYES BU DAM PA RNAMS KYI BKA' SROL PHYAG RGYA
CHEN PO'I GDAMS PA 'CHAD PAR BYED PA LA

GSUM, RTZOM PA LA 'JUG PA'I BYA BA, BRTZAMS PA'I GDAMS PA DNGOS
BSHAD PA, BRTZAMS PA LAS BYUNG BA'I DGE BA BSNGO BA'O, ,DANG PO
NI, BDAG NYID DAM PA'I SPYOD PA DANG MTHUN

@002A *, ,PAR BSTAN PA SOGS KYI PHYIR YUL KHYAD PAR CAN LA PHYAG
'TSAL BA DANG, RTZOM PA MTHAR PHYIN PAR BYA BA'I PHYIR, RTZOM
PAR DAM BCA' SPYIR STON PA LA, NA MO MA H'A MU DR'A YA,

KUN KHYAB KUN GYI RANG BZHIN PHYAG RGYA CHE, ,DBYER MED BRJOD
BRAL SEMS KYI RDO RJE'I DBYINGS, ,RJEN PAR STON MDZAD KHYAB BDAG
GRUB PA'I RJE, ,ZLA MED BLA MA'I ZHABS LA GUS PAS 'DUD, ,MDO
RGYUD

MAN NGAG RGYA MTSO'I BCUD BSDUS NAS, ,LEGS PAR 'DOMS MDZAD DGE
LDAN BKA' BRGYUD PA, ,GRUB MCHOG DHARMA BADZRA YAB SRAS KYI,
,BKA' SROL PHYAG RGYA CHEN PO'I GDAMS PA BRI, ,ZHES

PA STE, SHO LO KA GNYIS PO 'DI'I DON RTOGS DKA' BA MIN PA'I
PHYIR ZHIB PAR MA BRIS SO, ,GNYIS PA NI, 'DI LA SBYOR DNGOS MJUG
GSUM LAS TE BRTZAMS PA'I GDAMS PA DNGOS BSHAD PA

'DI LA GSUM, SBYOR BA DANG, DNGOS GZHI DANG, MJUG GSUM LAS, DANG
PO NI, DANG PO BSTAN DANG THEG CHEN LA, ,'JUG PA'I SGO DANG
GZHUNG SHING PHYIR, ,KHA TZAM TSIG TZAM MA YIN PA'I, ,SKYABS

@002B 'GRO SEMS BSKYED NAN TAN BYA, ,SEMS KYI CHOS NYID MTHONG
BA YANG, ,TSOGS BSAGS SGRIB SBYANGS LA BLTOS PAS, ,YIG BRGYA
'BUM TZAM LTUNG BSHAGS NI, ,BRGYA PHYAG GANG MANG SNGON BTANG
NAS, ,DUS GSUM

SANGS RGYAS THAMS CAD DANG, ,DBYER MED RTZA BA'I BLA MA LA,
,SNYING NAS GSOL 'DEBS YANG YANG BYA, ,ZHES PA STE, SLOB DPON
CHEN PO SHANTI PA, BLA MA GSER GLING PA, JO BO CHEN PO LHA CIG
SOGS 'PHAGS YUL GYI MKHAS

GRUB MANG PO PHYI NANG GI KHYAD PAR YANG SKYABS 'GRO RNAM DAG GI
SGO NAS 'BYED CING, DE DANG MTHUN PAR RJE BTZUN SA PAn GYIS,
SKYABS 'GRO MED NA CHOS PA MIN, CES GSUNGS PA LTAR SKYABS 'GRO
RGYUD DANG 'DRES

NGES NAN TAN DU BYED DGOS TE, DAM PAS KYANG BLO SNYING BRANG
GSUM DKON MCHOG GSUM LA GTOD, ,BYIN RLABS SHUGS LAS 'BYUNG NGO
DING RI BA, CES GSUNGS PA'I PHYIR, DE BZHIN DU MGON PO ZHI BA
LHAS,

BYANG CHUB SEMS BSKYED GYUR NA SKAD CIG GIS, ,'KHOR BA'I BTZON
RAR BSDAMS PA'I NYAM THAG RNAMS, ,BDE GSHEGS RNAMS KYI SRAS ZHES
BRJOD BYA ZHING, ,'JIG RTEN LHA MIR BCAS PAS PHYAG BYAR 'GYUR, ,

ZHES DANG, JO BO CHEN POS KYANG, THEG CHEN CHOS SGOR 'JUG 'DOD
PAS, ,MUN SEL GDUNG BA ZHI BYED PA, ,NYI ZLA LTA BU'I BYANG CHUB
SEMS, ,BSKAL PAR 'BAD PAS SKYE YANG RUNG, ,ZHES THEG PA CHEN
PO'I 'JUG SGO

@003A *, ,DANG, DER MA ZAD, RNAM SNANG MNGON BYANG DU YANG,
GSANG BA PA'I BDAG PO, THAMS CAD MKHYEN PA'I YE SHES NI SNYING
RJE'I RTZA BA LAS BYUNG BA YIN, BYANG CHUB KYI SEMS KYI RGYU LAS
BYUNG BA YIN, THABS KYI

MTHAR PHYIN PA YIN NO, ,ZHES GSUNGS PA LTAR THEG CHEN GYI GZHUNG
SHING YIN PAS, SPYIR NA GANGS RI'I KHROD KYI GRUB MTHA' SO SO'I
'BYUNG KHUNGS KYI DAM PA THAMS CAD ZAB KHRID CI 'CHAD DAM BSGOM
PA'I SNGON 'GROR,

SKYABS 'GRO SEMS BSKYED, MAndAL, RDOR SEMS, BLA MA'I RNAL 'BYOR
RNAMS LA 'KHRID BZHI'I THA SNYAD MDZAD NAS PHYAG BZHES MI MTHUN
PA MED CING, KHYAD PAR SNGAGS BLA MED KYI GDUL BYA'I MCHOG RNAL
'BYOR GYI DBANG

PHYUG MID LA RAS PAS NI, THOG MAR BYAMS SNYING RJE BYANG CHUB
KYI SEMS, NGES 'BYUNG LAS 'BRAS, 'CHI BA MI RTAG PA BSGOMS SHING
'DOMS PAR YANG MDZAD DE, JI SKAD DU NGA MI KHOM BRGYAD LA 'JIGS
'JIGS NAS, ,

MI RTAG 'KHOR BA'I NYES DMIGS BSGOMS, ,LAS RGYU 'BRAS CHOS LA
NAN TAN BYAS, ,SKYABS DKON MCHOG GSUM LA BLO PHUGS GTAD, ,THABS
BYANG CHUB SEMS LA RGYUD SBYANGS PAS, ,BAG CHAGS SGRIB PA'I
RGYUN

LAM BCAD, ,SNANG BA CI SNANG SGYU MAR RTOGS, ,DA NGAN SONG GSUM
LA NYAM NGA MED, ,CES DANG, DGE DANG MI DGE'I LAS RNAMS LA,
,RGYU 'BRAS DAG PAR MA BSAMS NA, ,NGAN SONG SDUG BSNGAL MI BZOD
PAS, ,PHRA ZHING PHRA

@003B BA'I RNAM SMIN LA, ,BAG YOD DRAN PAS ZIN KYANG 'TSAL, ,CES
PA DANG, 'DOD YON LA SKYON DU MA BLTAS SHING, ,ZHEN PA NANG NAS
MA LOG NA, ,'KHOR BA'I BTZON RA MI SGROL BAS, ,THAMS CAD SGYU
MAR SHES PA'I BLOS, ,KUN 'BYUNG GNYEN PO

BSTEN YANG 'TSAL, ,CES PA DANG, 'GRO DRUG SEMS CAN PHA MA LA,
,BYAS PA DRIN DU MI GZO NA, ,THEG PA DMAN PAR GOL BA'I SKYON,
,DE PHYIR BRTZE BA CHEN PO YIS, ,BYANG CHUB SEMS LA BSLAB KYANG
'TSAL, ,CES SOGS LAM RIM JI LTA BA

BZHIN DU GSUNGS SO, ,RJE BTZUN GYI RJES 'JUG GI GTZO BO BKA'
PHYAG CHU BO GNYIS 'DRES KYI SROL 'BYED DVAGS PO RIN PO CHES
KYANG, DVAGS PO CHOS BZHIR GRAGS PAR, BLO CHOS SU 'GRO BA, CHOS
LAM DU LONGS PA, LAM 'KHRUL PA

SEL BA, 'KHRUL PA YE SHES SU 'CHAR BA BZHI PO'I RGYAS BSHAD BKA'
GDAMS BLO SBYONG BZHIN YIN NO, ,DE BZHIN DU RDO RJE 'DZIN PA
CHEN PO GRAGS PA RGYAL MTSAN GYIS, ZHEN PA BZHI BRAL DU, TSE 'DI
LA ZHEN NA CHOS PA MIN, ,

'KHOR BA LA ZHEN NA NGES 'BYUNG MIN, ,BDAG DON LA ZHEN NA BYANG
SEMS MIN, ,'DZIN PA BYUNG NA LTA BA MIN, ,CES RNAM BCAD LA LDOG
PHYOGS BZHI DNGOS SU BSTAN NAS YONGS GCOD LA, TSE 'DI LA ZHEN
PA'I GNYEN POR, DAL

'BYOR MI RTAG PA NGAN 'GRO'I SDUG BSNGAL BSAMS PA SOGS SKYES BU
CHUNG NGU DANG, 'KHOR BA LA ZHEN PA'I GNYEN POR, 'KHOR BA MTHA'
DAG SDUG BSNGAL GYI RANG BZHIN CAN DU SHES PAR BYAS NAS, LAM
BSLAB PA GSUM

@004A *, ,LA SLOB DGOS PA DANG, RANG GCIG PU ZHI BDE DON GNYER
GYI GNYEN POR BYAMS SNYING RJE BYANG CHUB KYI SEMS SGOM, 'KHOR
BA'I RTZA BA BDAG 'DZIN GYI GNYEN POR, GANG ZAG DANG CHOS KYI
BDAG MED SGOM DGOS PAR

GSUNGS PA YIN NO, ,DE LTAR NA MDO RGYUD TSAD LDAN GYI BSTAN BCOS
RGYA BOD KYI MKHAS GRUB THAMS CAD KYIS LAM DE DAG LA YANG DAG
PAR BSNGAGS PAS, SNGON 'GRO'I SKABS SU BSHAD KYANG SNGON 'GRO'O
SNYAM DU MA SEMS PAR

DNGOS GZHI DANG ZUNG 'BREL DU NYAMS SU BLANG BAR BYA ZHING,
SPYIR SEMS KYI CHOS NYID MNGON SUM DU MTHONG BA TSOGS RGYA CHEN
PO GSOG PA DANG, SDIG SGRIB SBYONG BA LA RAG LAS PAS THUN MTSAMS
KUN TU BSAG SBYANG LA 'BAD, KHYAD

PAR SNYING PO RGYAN LAS, YI GE BRGYA PA CHO GA BZHIN, ,NYI SHU
RTZA NI RE RE BZLAS, ,LTUNG SOGS BYIN GYIS BRLAB 'GYUR BAS,
,'PHEL BA RU NI MI 'GYUR CES, ,GRUB PA MCHOG RNAMS KYIS BSHAD
PAS, ,THUN MTSAMS SU NI SPYOD PAR

BYA, ,'BUM PHRAG TU NI BZLAS GYUR NA, ,RNAM PAR DAG PA'I BDAG
NYID 'GYUR, ,CES NYIN BZHIN NYI SHU RTZA RE BZLAS NA LTUNG BA'I
'PHEL KHA 'CHAD CING, 'BUM BZLAS NA RTZA LTUNG YANG 'DAG PAR
GSUNGS PAS RDO RJE SEMS DPA'I SGOM BZLAS

LA BRTZON PA DANG, GZHAN YANG LTUNG BSHAGS BRGYA PHYAG DANG BCAS
PA SOGS STOBS BZHI TSANG BA'I BSHAGS BSDAM LA NAN TAN SNYING POR
BYA'O, ,DE NAS 'DI PHYI'I DGE LEGS THAMS CAD KYI 'BYUNG GNAS,
RGYAL BA SRAS

@004B BCAS GRUB PA'I DBANG PO THAMS CAD KYI RNAM THAR BKA' DRIN
GSUM LDAN GYI RANG GI RTZA BA'I BLA MA DE NYID DUS GSUM GYI
SANGS RGYAS THAMS CAD DANG DBYER MED DAM DKON MCHOG GSUM 'DUS
PA'I BDAG NYID DU MOS NAS

BLA SGRUB CES PA'AM, LAM ZAB BLA MA'I RNAL 'BYOR BSGOMS TE,
SNYING KHONG RUS PA'I GTING NAS GSOL BA 'DEBS PA YANG NAS YANG
DU RGYUN MI 'CHAD PAR BYED PA NI GNAD KYI DON PO STE, JO BO CHEN
PO LA AA TI SHA GDAMS NGAG

ZHU ZHES SKAD CHEN POS ZHUS PA NA, HE HE KHO BO LA RNA BA LTA
BZAD PO BDOG STE GDAMS NGAG BYA BA DAD PA YIN DAD PA DAD PA,
ZHES GSUNGS SHING, CHOS RJE SA PAn GYIS KYANG, DES NA DBANG
BSKUR THOB PA'I MIS, ,DKON MCHOG GSUM

PO BLA MA RU, ,'DUS PAR MTHONG NAS BLA MA LA, ,GSOL BA BTAB NA
BYIN RLABS 'JUG ,CES GSUNGS SHING, DAM PAS KYANG, BLA MAS BSKYAL
NA GANG 'DOD GNAS SU SLEB, ,RKANG GLAR MOS GUS PHUL CIG DING RI
BA, ,CES PA DANG,

RJE BTZUN MID LAS KYANG, STON PA KHYOD DBUS SU BZHUNG TZA NA,
,RES 'GA' BLA MA'I SNANG BA 'CHAR, ,BLA MA'I SNANG BA SHAR TZA
NA, ,'BRAL MED SPYI BOR GSOL BA THOB, ,BRJED MED SNYING GI DKYIL
DU SGOMS, ,ZHES GSUNGS PA'I

PHYIR RO, ,GNYIS PA NI, DNGOS GZHI PHYAG RGYA CHEN PO LA, ,BZHED
TSUL MANG DU 'DUG NA YANG, ,MDO SNGAGS DBYE BAS GNYIS SU YOD,
,CES PA STE, DNGOS GZHI PHYAG RGYA CHEN PO LA 'CHAD PAR 'GYUR BA
LTAR BZHED TSUL

@005A *, ,MANG STE, RGYAL BA 'BRI KHUNG PA NI 'GRO MGON RIN PO
CHE'I DGONGS PAR MDZAD NAS THEG PA GSUM DANG 'BREL BA'I PHYAG
CHEN SOGS PHYAG RGYA BZHI GA'I RNAM GZHAG MDZAD DE, JI SKAD DU,
ZAB PA'I PHYAG RGYA

RNAM BZHI LAS, ,BYANG CHUB RNAM GSUM THOB PA'I THABS, ,LAM GYI
PHYAG RGYA RNAM BZHI STE, ,'GRO MGON GONG MAS RAB GSUNGS PA,
,SDOM PA GSUM LA MTSON PA STE, ,NYAN THOS LUS NGAG YID GSUM 'DI,
,MI 'BRAL

LAS KYI PHYAG RGYA YIN, ,GANG ZAG BDAG MED RTOGS PA DE, ,CHOS
KYI PHYAG RGYA YIN CES GSUNGS, ,NYON MONGS BRAL BA DAM TSIG YIN,
,PHUNG PO LHAG MA MED PA YI, ,MYA NGAN 'DAS PA PHYAG RGYA CHE,
,BYANG CHUB SEMS

DPA'I SGO GSUM DE, ,PHA ROL PHYIN DRUG MI 'BRAL BA, ,LAS KYI
PHYAG RGYA DE NYID YIN, ,SGYU MA SPROS PA DANG BRAL BA, ,DE NI
CHOS KYI PHYAG RGYA YIN, ,RANG DON DRI MAS MA GOS PA, ,DE NI DAM
TSIG PHYAG RGYA YIN, ,STONG DANG SNYING RJE

RO MNYAM PA, ,PHYAG RGYA CHEN PO NYID YIN NO, ,GSANG SNGAGS PA
YI LAM LTAR NA, ,PHO NYA BSTAN PA LAS RGYA LA, ,RLUNG SEMS KHA
SBYOR MI 'BRAL BA, ,DE NI CHOS KYI PHYAG RGYA'O, ,NYAMS PA MED
PA DAM TSIG YIN, ,LHAN SKYES

YE SHES MNGON GYUR PA, ,DE NI PHYAG RGYA CHEN PO'O, ,GROL LAM
GTUM MO'I MAN NGAG DE, ,LUS KYI 'PHRUL 'KHOR DMIGS PA DANG,
,RLUNG GI YAN LAG LAS RGYA YIN, ,BDE BA'I YE SHES SKYES PA DE,
,CHOS KYI PHYAG RGYA ZHES

@005B BYA'O, ,CHAGS PA MED PA DAM TSIG STE, ,LHUN GRUB PHYAG
RGYA CHEN PO YIN, ,CES GSUNGS PA LTAR RO, ,'GOS LO CHEN PO GZHON
NU DPAL NI, STONG NYID NGES PA'I RNAM PAR MI RTOG PA'I YE SHES
DE NYID PHYAG RGYA CHEN POR BZHED DE, DENG SNGON

GYI PHYAG CHEN LO RGYUS THOG MAR, DA NI SANGS RGYAS KYI BSTAN PA
GZHI SO SO THAR PA NAS DPAL GSANG BA 'DUS PA'I BAR GYI SGRUB PA
DANG NYAMS LEN THAMS CAD LA RGYAS 'DEBS PAR BYED PA PHYAG RGYA
CHEN PO'I GTAM BRJOD PAR BYA STE, ZHES

BSHAD PAS SO, ,DE LTAR BZHED TSUL SNA TSOGS KYANG, MDOR BSDU NA,
MDO SNGAGS KYI DBYE BAS GNYIS SO, ,DE LAS 'DIR DANG PO'I DBANG
DU BYAS TE CUNG ZAD RGYAS PAR 'CHAD, PHYI MA YI GE NYUNG BAR
STON PA'I PHYIR THOG MAR BSHAD

PA, PHYI MA RDO RJE'I LUS NYID LA, ,GNAD DU BSNUN SOGS THABS
MKHAS LAS, ,BYUNG BA'I BDE CHEN 'OD GSAL TE, ,SA RA HA DANG KLU
SGRUB ZHABS, ,NA RO MEE TRI'I PHYAG CHEN TE, ,GRUB SNYING SKOR
NAS BSTAN PA YI, ,BLA MED RGYUD SDE'I YANG SNYING

YIN, ,CES SMRAS SO, ,DE YANG CI'I PHYIR PHYAG RGYA CHEN PO ZHES
BYA ZHE NA, PHYAG CHEN THIG LE LAS, PHYAG NI STONG PA'I YE SHES
TE, ,RGYA NI 'KHOR BA'I CHOS LAS GROL, ,CHEN PO ZUNG DU 'JUG PA
STE, ,PHYAG RGYA CHEN PO ZHES BRJOD DO, ,ZHES

GSUNGS PA LTAR PHYI MA SNGAGS LUGS KYI PHYAG RGYA CHEN PO NI,
DBANG BZHI RNAM PAR DAG PA THOB CING DAM TSIG DANG SDOM PA TSUL
BZHIN DU BSRUNGS, BSKYED RIM LA GOMS PA BRTAN PAR BYAS TE RDO
RJE'I LUS LA GNAD DU BSNUN
@006A *, ,PA SOGS PHYI NANG GI THABS MKHAS PAS RLUNG DBU MAR
ZHUGS GNAS THIM GSUM BYAS PA LAS BYUNG BA'I LHAN SKYES KYI BDE
BA CHEN PO'I YE SHES KYIS STONG NYID DON SPYI'I TSUL GYIS RTOGS
PA'I DPE'I

'OD GSAL DANG, DE LTA BU'I YE SHES KYIS STONG NYID MNGON SUM DU
RTOGS PA'I DON GYI 'OD GSAL YIN CING, 'OD GSAL DE GNYIS KYI NGO
BOR GYUR PA'I SEMS DE LA NGES DON GYI AA THUNG DANG, MI BSHIG
PA'I THIG LE

DANG, ,MA BCOS PA'I SEMS DANG, THA MAL GYI SHES PA DANG, GNYUG
MA'I SEMS ZHES SOGS KYI MING GIS GSUNGS SO, ,DPAL MGON PO BDE BA
CHEN PO'AM, MTSO SKYES RDO RJE DANG GRUB CHEN SA RA HA DANG, KLU
SGRUB

ZHABS DANG, RI KHROD DBANG PHYUG DANG, TE LO N'A RO MEE TRI PA
SOGS 'PHAGS YUL GYI GRUB CHEN RNAMS DANG, DER MA ZAD MAR MID
SGAM PO PA PHAG GRU SOGS BKA' BRGYUD GONG MA RNAMS KYI BZHED PA
MTHAR THUG PA'I PHYAG

CHEN KYANG RLUNG DBU MAR ZHUGS GNAS THIM GSUM BYAS PA LAS BYUNG
BA'I BDE CHEN GYI 'OD GSAL YIN LA, DE NI SGRUB PA SDE BDUN DANG,
SNYING PO SKOR GSUM GYI BRJOD BYA'I GTZO BO RNAL 'BYOR BLA MED
KYI RGYUD SDE RGYA MTSO LTA

BU'I YANG SNYING PO'I SNYING PO YIN NO, ,GRUB PA SDE BDUN NI,
MGON PO BDE BA CHEN POS GSANG BA GRUB PA MDZAD, 'DIS NI 'DUS
PA'I RTZA RGYUD KYI DGONGS PA GTZO BOR 'GREL TE, DPAL LDAN 'DUS
LAS MCHOG

@006B GZHAN MED, ,'JIG RTEN KUN GYI RIN CHEN GCIG ,CES SOGS 'DUS
PA'I CHE BA BRJOD NAS, 'DUS PA'I BSKYED RIM KYANG CUNG ZAD DANG,
KHYAD PAR RTZA RGYUD KYI NGES DON RDZOGS RIM MTHON PO'I SKABS
KYI BDE STONG DBYER

MED KYI LAM RTZAL DU STON NAS 'CHAD, 'DI NI GRUB SNYING GZHAN
RNAMS KYI PHYI MO LTA BUR MDZAD DO, ,DE'I SLOB MA YAN LAG MED
PA'I RDO RJES THABS SHES GRUB PA MDZAD, DE'I SLOB MA AINDRA BH'U
TIS YE SHES GRUB PA, DE'I LCAM

LAKshAm KA RAS GNYIS MED GRUB PA, dOMBHI HE RU KAS LHAN CIG
SKYES GRUB, D'A RI KA PAS GSANG BA CHEN PO'I DE KHO NA NYID GRUB
PA, RNAL 'BYOR MA TZI TOS DNGOS PO GSAL BA'I RJES SU 'GRO BA'I
DE KHO NA NYID GRUB PA MDZAD CING, SNYING

PO SKOR GSUM NI, DO HA GSUM YIN LA, BU STON THAMS CAD MKHYEN PA
SOGS MKHAS PA 'GA' ZHIG NI DMANGS DO HA RNAM DAG DANG, GZHAN
GNYIS KHA GA-YAR YIN GSUNG NGO, ,DES NA 'GA' ZHIG MGON PO KLU
SGRUB ZHABS

KYI RIM LNGA DANG RDZOGS RIM STON TSUL KHYAD PAR MED PA MI 'THAD
DE, DO HA LAS, BRAM ZE SKUD PA 'KHAL BA BZHIN, ,RNAL 'BYOR SHES
PA GLOD LA ZHOG ,'JUR BUS BCINGS PA'I SEMS NYID 'DI, ,GLOD NA
GROL BAR THE TSOM MED,,

CES DANG SO MA MA BCOS LHUG PA, CES DANG, DE KHO NA NYID BCU PA
LAS KYANG, BLA MA DAM PA'I DPYAD PA MED, CES DANG PO NAS DPYAD
PA MI BYED PAR YID BYED BA KAG NAS BZHAG PAS GROL BAR 'GYUR BAR
BSHAD PA'I PHYIR,

@007A *, ,CE NA, 'DI DANG 'DI 'DRA BA'I GRUB SNYING GI LUNG
RNAMS LA 'KHRUL BZHI 'ONG BA BDEN NA'ANG, RJE THAMS CAD MKHYEN
PAS GSAL SGRON SOGS SU, DO HA SOGS NAS GSUNGS PA NI, SNGAGS LAM
MTHON PO'I

NYAMS LEN YIN GSUNG PA BKA' GZHAN DU MI 'GYUR BA YIN TE, DO HA'I
DON DPER CUNG ZAD BSHAD NA, SNYING RJE DANG BRAL STONG PA NYID
ZHUGS PA, ,DES NI LAM MCHOG RNYED PA MA YIN NO, ,'ON TE SNYING
RJE 'BA' ZHIG BSGOMS

NA YANG, ,'KHOR BA 'DIR GNAS THAR PA THOB MI 'GYUR, ,GANG YANG
GNYIS PO SBYOR BAR NUS PA DE, ,'KHOR BAR MI GNAS MYA NGAN 'DAS
MI GNAS, ,ZHES SNYING RJE LHAN SKYES KYI BDE CHEN DANG, STONG PA
NYID YUL YUL CAN

SBYOR DGOS PA DANG, YANG DE NYID LAS, RTOGS PAR GYUR NA THAMS
CAD DE YIN TE, ,DE LAS GZHAN ZHIG SUS KYANG SHES MI 'GYUR, ,KLOG
PA DE YIN 'DZIN DANG BSGOM PA'ANG DE YIN TE, ,BSTAN BCOS SNYING
LA 'CHAD

PA'ANG DE YIN NO, ,DES MI MTSON PA'I LTA BA YOD MIN TE, ,'ON
KYANG CIG TU BLA MA'I ZHAL LA BLTOS PA YIN, ,BLA MAS SMRAS PA
GANG GI SNYING ZHUGS PA, ,LAG PA'I MTHIL NA GNAS PA'I GTER
MTHONG 'DRA, ,GNYUG MA'I

RANG BZHIN BYIS PAS MA MTSON PAR, ,'KHRUL PAS BYIS PA BSLUS ZHES
MDA' BSNUN SMRA, ,ZHES RNAL 'BYOR PAS GNYUG MA'I SEMS MNGON SUM
DU NYAMS SU MYONG ZHING RTOGS PAR GYUR NA, CHOS THAMS CAD GNYUG

@007B MA DE NYID KYI RNAM 'PHRUL YIN CING, GNYUG MA DE'I RNAM
'GYUR MA YIN PAR GANG ZAG GZHAN SUS KYANG SHES PAR MI 'GYUR LA,
GNYUG SEMS MNGON SUM DU GYUR PA DE NYID, KLOG PA DANG, 'DZIN PA
DANG, SGOM PA RNAMS KYI SNYING DE

MNGON DU GYUR PA'ANG YIN TE, BSTAN BCOS SNYING LA 'CHAD PA'I
DGOS PA'I GTZO BO'ANG DE YIN NO, ,SNYING PO DES MTSON PAR BYAS
PA'I LTA BA LAS LHAG PA'I LTA BA GZHAN YOD PA MIN TE, 'ON KYANG
SNYING PO DE BSGOMS STOBS KYI

MNGON SUM DU NYAMS SU MYONG BAR 'GYUR BA NI, MTHA' GCIG TU RDO
RJE 'CHANG NAS DAM PA BAR MA CHAD PA'I BLA MA DAM PA'I ZHAL GYI
GDAMS NGAG LA LTOS PA YIN CING, DE 'DRA BA'I GDAMS PA DANG NYAMS
MYONG CAN GYI BLA MAS

SMRAS PA GANG GI SNYING LA ZHUGS PA'I, SNYING PO STONG PA NYID
LA RTZE GCIG TU BZHAG STE BSGOMS PAS NI, STONG NYID KYI DON LAG
PA'I MTHIL DU GNAS PA'I GTONG DANG 'DRA BAR MNGON SUM DU MTHONG
BAR 'GYUR RO, ,GNYUG MA'I

RANG BZHIN BYIS PA SO SO SKYE BO RNAMS KYIS MNGON SUM DU MA
MTHONG BAR BDEN ZHEN GYIS KHRUL PAS BYIS PA BSLUS ZHES MDA'
BSNUN SA RA HA SMRA'O ZHES PA DANG, GZHAN YANG, GAL TE MNGON DU
GYUR NA BSAM GTAN CI, ,

CI STE LKOG TU GYUR NA MUN PA 'JAL, ,LHAN CIG SKYES PA'I RANG
BZHIN DE NYID NI, ,DNGOS DANG DNGOS MED PA YANG MA YIN NO, ,ZHES
RANG BZHIN LHAN SKYES GNYUG SEMS DE BSGOMS STOBS KYIS MNGON DU
GYUR NA DPYAD SGOM GYI

@008A *, ,BSAM GTAN GYIS CI BYA, 'ON TE LKOG TU GYUR NA MA RIG
PA'I MUN PA 'JAL LA, SNYING PO DE NI DNGOS PO BDEN PA DANG,
,DNGOS MED CHAD PA'ANG MA YIN NO, ,ZHES PA DANG, YANG, BSAM GTAN
BRAL

BAS CI ZHIG BSAM BYAR YOD, ,BRJOD DU MED GANG JI LTAR BSHAD DU
YOD, ,SRID PA'I PHYAG RGYAS 'GRO BA MA LUS BSLUS, ,RANG BZHIN
GNYUG MA SUS KYANG BLANGS PA MED, ,CES DANG, GZHAN YANG DO HA
LAS, RGYUD MED

SNGAGS MED BSAM BYA BSAM GTAN MED, ,DE KUN RANG YID 'KHRUL PAR
BYED PA'I RGYU, ,RANG BZHIN DAG PA'I SEMS LA BSAM GTAN DAG GIS
MI SLAD DE, ,RANG NYID BDE LA GNAS SHING GDUNG BAR MA BYED CIG
,ZA ZHING

'THUNG LA GNYIS SPROD KYIS DGA' ZHING, ,RTAG TU YANG DANG YANG
DU 'KHOR LO 'GENGS, ,CHOS 'DI LTA BUS 'JIG RTEN PHA ROL 'GRUB
'GYUR TE, ,RMONGS PA'I 'JIG RTEN MGO BOR RDOG PAS MNAN NAS SONG,
,GANG DU RLUNG

DANG SEMS NI MI RGYU ZHING, ,NYI MA ZLA BA 'JUG PA MED GYUR PA,
,MI SHES PA DAG GNAS DER SEMS NI DBUGS PHYUNGS SHIG ,MDA' BSNUN
GYIS NI MAN NGAG THAMS CAD BSTAN NAS SONG, ,ZHES PA'I DON CUNG
ZAD

BSHAD NA RANG BZHIN GNYUG MA LHAN CIG SKYES PA 'OD GSAL GYI SEMS
GZHI'I CHOS SKUR GRAGS PA DE YIN LA, DE NYID BSGOMS STOBS KYIS
MNGON SUM DU NYAMS SU MYONG BA'I TSE RTOG DPYOD DANG, SMRA BRJOD
BRAL BAS

@008B RTOG DPYOD KYI BSAM GTAN GYIS CI ZHIG BYA ZHING, BSHAD
BYAR YANG CI ZHIG YOD, DE NYID BSGOMS STOBS KYIS MA NGES PAS
SRID PA'I PHYAG RGYAS 'GRO BA MA LUS PA BSLUS SO, ,BSLUS KYANG
DE DAG GI RANG BZHIN

GNYUG MA'I SEMS DE GZHAN SUS KYANG BLANGS PA'AM PHROGS PA MED
DE, SPYIR KHAMS GSUM GYI SEMS CAN THAMS CAD DANG, KHYAD PAR
MNGAL SKYES KHAMS DRUG LDAN PA RNAMS 'CHI BA'I TSE SNANG MCHED
THOB GSUM

'OD GSAL DANG BCAS PA 'CHAR BA'I PHYIR RO, ,DE LTAR SHAR YANG
THA MAL PAS LAM DU SGYUR BAR MI NUS LA, DER MA ZAD 'DOD KHAMS PA
PHAL CHER DBANG PO GNYIS SBYOR LA DGA' ZHING YANG DANG YANG DU
DE'I GTAM BRJOD KYANG BDE

BA CHEN PO'I GNAD NI SHES PA MED DE, DO HA LAS, KHYIM DANG KHYIM
NA DE YI GTAM SMRA YANG, ,BDE CHEN GNAD NI YONGS SU SHES PA MED,
,CES GSUNGS PA LTAR RO, ,RNAL 'BYOR PAS NI BDE BA CHEN PO'I NGO
BOR GYUR PA'I

GNYUG MA'I SEMS DES STONG PA NYID YUL DU BYAS TE 'JOG PA MA
GTOGS GZHAN BZANG NGAN GANG GI YANG SPROS PA CI YANG MI BYED PA
YIN NO, ,DE LTA BU'I PHYAG CHEN GYI RTOGS PA SKYE BA LA NI TSE
SNGON MA'AM TSE STOD YAN LA

LAM SNGA MA SNGA MA LA SBYANGS NAS RLUNG DBU MAR 'JUG PA BYANG
BA ZHIG YIN NA, SEMS CI YANG MI RTOG PAR 'JOG PA LTA BU DMIGS PA
GANG RUNG GCIG LA DMIGS NA YANG, 'OD GSAL PHYAG RGYA CHEN PO
MNGON SUM DU

@009A *, ,BYED PAS, GANG ZAG 'DI LA BKA' BRGYUD GONG MA RNAMS
CIG CHAR BA'I THA SNYAD MDZAD DE, K'A DPE LAS, GANG ZAG SBYANGS
PA'I 'PHRO CAN LA, ,CIG CHAR PA NI BSTAN PAR BYA, ,ZHES 'BYUNG
ZHING, RJE

THAMS CAD MKHYEN PAS GSAL SGRON DU YANG, RLUNG DBU MAR ZHUGS PA
BYANG BA ZHIG GIS DMIGS PA CI LA GTAD KYANG RLUNG DBU MAR 'DU BA
ZHIG SNANG NGO, ,ZHES GSUNGS PA DANG GNAD GCIG GO ,DE MA YIN
PA'I GDUL

BYAS LAM 'DI'I PHYAG CHEN MNGON DU BYED PA LA NI GTUM MO SOGS
NGES PAR BSGOM DGOS TE, RJE BTZUN MID LAS KYANG SNGON DU N'A RO
MAR PA'I BKA' SROL BZHIN N'A RO CHOS DRUG GTZO BOR BSGOMS PAS
PHYAG RGYA

CHEN PO MNGON DU GYUR PA YIN TE, PHYAG RGYA CHEN PO LTA BA'I
RDZONG, ,N'A RO CHOS DRUG SGOM PA'I RDZONG, ,THABS LAM ZAB MO
SPYOD PA'I RDZONG, ,SKU GSUM LHUN GRUB 'BRAS BU'I RDZONG, ,ZHES
GSUNGS SHING, DA'I GTUM MO'I

AA THUNG ZHES BSNGAGS BRJOD KYANG CHER MDZAD LA, DE DANG MTHUN
PAR CHOS RJE SA PAn GYIS KYANG, N'A RO CHOS DRUG CES BYA'I
KHRID, ,MID LA YAN CHAD DE LAS MED, ,CES 'BYUNG BA LTAR RO, ,RJE
SGAM PO PAS KYANG THOG MAR

GTUM MO BSGOMS PAS GNYUG SEMS MNGON DU GYUR PA SOGS SHIN TU MANG
NGO, ,DE BZHIN DU 'DIR BSTAN PHYAG RGYA CHEN PO BSGOM PA LA NI,
DBANG BZHI RNAM DAG THOB PA BSKYED RDZOGS DANG THUN MONG BA'I
LAM LA SBYANGS

@009B PA SOGS KYANG DGOS TE, K'A DPE LAS, GANG ZAG DANG PO'I LAS
CAN LA, ,RIM GYIS PA NI BSTAN PAR BYA, ,ZHES GSUNGS SHING, GANG
ZAG 'DI LA RIM GYIS PA'I THA SNYAD KYANG MDZAD DO, ,DES NA LAM
'DI'I GRUB CHEN

PHAL CHER BLA MED KYI RGYUD SDE SO SO'I DBANG BRGYUD LA'ANG
BZHUGS PA DANG, CHOS RJE SA PAn GYIS KYANG, N'A RO TA PA DBANG
BSKUR DANG, ,RIM GNYIS CHOS KYI GTZO BOR MDZAD, ,CES GSUNGS LA,
RJE BTZUN GYIS KYANG, MING

ZER DE TSO NYAN BYED NA, ,BU KHYOD LA LHA CHOS KYI SKAL PA YOD,
,'JUG SGO DBANG DANG BYIN BRLAB BYA, ,ZAB MO SNYAN BRGYUD KYI
GDAMS NGAG BYIN, ,ZHES GSUNGS PA'I PHYIR RO, ,TSUL 'DI LTAR SDOM
GSUM RAB DBYE LAS KYANG

NGED KYI PHYAG RGYA CHEN PO NI, ,DBANG LAS BYUNG BA'I YE SHES
DANG, ,RIM PA GNYIS KYI TING 'DZIN LAS, ,BYUNG BA'I RANG BYUNG
YE SHES YIN, ,ZHES MKHAS GRUB TSAD LDAN THAMS CAD DGONGS PA MI
MTHUN PA MED PA YIN

NO,, ` ,,DA NI MDO LUGS KYI PHYAG CHEN BYE BRAG TU STON PA'I
PHYIR SLAR YANG DAM BCA' BA, SNGON MA RGYAS 'BRING BSDUS GSUM
GYI DNGOS BSTAN STONG NYID BSGOM TSUL TE, 'DI LAS GZHAN PA'I
THAR

PA'I LAM, ,MED CES 'PHAGS MCHOG KLU SGRUB GSUNG, ,'DIR NI DE YI
DGONGS PA BZHIN, ,PHYAG RGYA CHEN PO'I KHRID PHOG STE, ,SEMS KYI
NGO SPROD BYED PA'I TSUL, ,BRGYUD LDAN BLA MA'I GSUNG BZHIN
BRJOD, ,CES BYA

@010A *, ,STE, PHYAG RGYA CHEN PO BSGOM TSUL GNYIS LAS, SNGON MA
MDO LUGS KYI BSGOM TSUL NI, YUM RGYAS 'BRING BSDUS GSUM GYI
DNGOS BSTAN STONG NYID RTOGS PA'I SHES RAB BSGOM TSUL YIN TE,

'DI NI THEG PA GSUM GA'I LAM GYI SROG DAM PAR RGYAL BA'I YUM LAS
BSNGAGS SHING, TSUL 'DI MA YIN PA'I THAR PAR BGROD PA'I LAM RIS
MI MTHUN PA GZHAN MED CES 'PHAGS MCHOG KLU SGRUB KYIS, SANGS

RGYAS RANG SANGS RGYAS RNAMS DANG, ,NYAN THOS RNAMS KYIS NGES
BSTEN PA'I, ,THAR PA'I LAM NI GCIG NYID KHYOD, ,GZHAN DAG MED
CES BYA BAR NGES, ,ZHES GSUNGS SHING DER MA ZAD, RDO RJE THEG PA
LA YANG 'DI LAS

GZHAN PA DANG LHAG PA'I LTA BA'I DBYE BA MED DE, RJE BTZUN SA
PAn GYIS, PHA ROL PHYIN DANG GSANG SNGAGS LA, ,LTA BA'I DBYE BA
BSHAD PA MED, ,PHA ROL PHYIN PA'I SPROS BRAL LAS, ,LHAG PA'I LTA
BA YOD NA NI, ,LHA DE SPROS

PA CAN DU 'GYUR, ,SPROS BRAL YIN NA KHYAD PAR MED, ,CES GSUNGS
PA LTAR RO, ,DES NA 'DIR NI NGES DON 'GREL PAR RGYAL BAS LUNG
BSTAN PA MGON PO KLU SGRUB KYIS SHING RTA'I SROL PHYE BA, RJES
MJUG RNAMS KYI NANG NAS,

JO BO CHEN POS, STONG NYID GANG GIS RTOGS ZHE NA, ,DE BZHIN
GSHEGS PAS LUNG BSTAN CING, ,CHOS NYID BDEN PA GZIGS PA YI, ,KLU
SGRUB SLOB MA ZLA GRAGS YIN, ,DE LAS BRGYUD PA'I GDAMS PA LA,
,SANGS RGYAS YOD

@010B KYI GZHAN DU MIN, ,ZHES GSUNGS PA LTAR 'PHAGS PA'I DGONGS
PA ZLA BAS BKRAL BA BZHIN DU PHYAG RGYA CHEN PO'I 'KHRID PHOG
STE, SEMS KYI NGO SPROD BYED PA'I TSUL MKHAS GRUB KYI DAM PA BAR
MA CHAD PA'I BYIN RLABS KYI BRGYUD PA

DANG LDAN PA'I DPAL LDAN BLA MA DAM PA'I GSUNG NGAG RIN PO CHE
JI LTA BA BZHIN BRJOD PAR BYA'O, ,'O NA CI'I PHYIR 'DIR BSTAN
PHYAG RGYA CHEN PO ZHES BYA ZHE NA, TING NGE 'DZIN RGYAL PO LAS,
CHOS RNAMS KUN GYI RANG BZHIN PHYAG RGYA STE,

ZHES GSUNGS PA LTAR, CHOS THAMS CAD KYI RANG BZHIN STONG PA NYID
NI PHYAG RGYA DANG, DE RTOGS NA RGUD PA THAMS CAD LAS GROL BAS
CHEN PO'AM MCHOG STE, CHEN PO MCHOG DANG TSAD MED DANG, ,ZHES
SOGS GSUNGS PA'I

PHYIR RO, ,DA NI THUB PA'I BSTAN PA LA SDE PA BCO BRGYAD BYUNG
KYANG RNAM PAR GROL BA'I 'BRAS BU 'GRUB PAR MTSUNGS PA LTAR,
PHYAG CHEN GYI BZHED TSUL GRUB PA'I MTHA' GRANGS MANG YANG 'BRAS
BU ZUNG 'JUG PHYAG RGYA CHEN PO THOB

BYED DU MTSUNGS PAR BSTAN PA DANG, SKYES BU DAM PA RNAMS KYI
LUGS BZANG MTHA' DAG PA'I RNAM PAR DBYE BA LA MKHAS PA'I PHYIR
BSHAD PA, LHAN CIG SKYES SBYOR GA'U MA, ,LNGA LDAN RO SNYOMS YI
GE BZHI, ,ZHI BYED GCOD

YUL RDZOGS CHEN DANG, ,DBU MA'I LTA KHRID LA SOGS PA, ,SO SOR
MING 'DOGS MANG NA YANG, ,NGES DON LUNG RIGS LA MKHAS SHING,
,NYAMS MYONG CAN GYI RNAL 'BYOR PAS, ,DPYAD NA DGONGS PA GCIG TU
'BAB, ,CES

@011A *, ,PA'O, ,DE YANG RJE SGAM PO PA NI, CHOS DRUG LNGA LDAN,
LHAN CIG SKYES SBYOR GYI SGO NAS SLOB MA SKYONG BAR MDZAD PA
LAS, LHAN CIG SKYES SBYOR RTZA BA 'DI LA YI GE SO SOR 'DRA MIN
'GA' ZHIG 'DUG NA'ANG SEMS NYID

LHAN CIG SKYES PA CHOS KYI SKU, ,RNAM RTOG LHAN CIG SKYES PA
CHOS SKU'I RLABS, ,SNANG BA LHAN CIG SKYES PA CHOS SKU'I 'OD,
,SNANG SEMS DBYER MED LHAN CIG SKYES PA'O, ,ZHES PA'I DON MOS
GUS DANG ZHEN LOG GTZO BOR BYAS

PA'I NGOS NAS SNGON 'GRO SBYOR BA BZHI LDAN, DNGOS GZHI NGO
SPROD RNAM GNYIS, RJES NYAMS MYONG SNANG THOG TU SKYONG BA GSUM
GYIS 'CHAD PA'I SNGON 'GRO NI SPYI DANG MTSUNGS SHING, DNGOS
GZHI GNYIS NI ZHI

LHAG GNYIS LA NGO SPROD PA'O, ,GA'U MA NI MKHAS GRUB KHYUNG PO'I
BKA' SROL TE, 'DI NI SNGON 'GRO RANG BABS RNAM GSUM, DNGOS GZHI
SKYON BZHI RANG GROL, 'BRAS BU SKU GSUM RANG SHAR GYI SGO NAS
STON CING, DNGOS GZHI

LA RKUN PO'I NGO SPROD CES KYANG GSUNGS SO, ,SHANGS PA BKA'
BRGYUD KYI GDAMS PA'I GTZO BO NI, NI GU CHOS DRUG YIN LA, CHOS
DRUG NI GTUM MO LAM GYI RMANG RDO, RGYU LUS CHAGS SDANG RANG
GROL, RMI LAM TING 'KHRUL RANG

SANGS, 'OD GSAL MA RIG MUN SEL, 'PHO BA MA BSGOMS SANGS RGYAS,
BAR DO RGYAL BA LONGS SKU, ZHES PA YIN CING, GA'U MA'I GTZO BO
YANG CHOS DRUG GI 'OD GSAL SGOM TSUL YIN NO, ,LNGA LDAN NI,
DVAGS BRGYUD LA

@011B 'PHRIN LAS CHE ZHING, 'JIG RTEN MGON POS RTZA BA MGUR DU
BZHES PA NA, BYANG CHUB SEMS KYI RTA PHO LA, ,GZHAN PHAN GYI
DKYUS THOG MA BCAD NA, ,KHROM LHA MI 'OR CHE MI 'BYUNG BAS,
,SEMS SNGON 'GRO 'DI LA NAN TAN MDZOD, ,

RANG LUS LHA SKU'I RGYAL PO LA, ,'GYUR MED KYI GTAN SA MA ZIN
NA, ,MKHA' 'GRO'I 'KHOR 'BANGS MI 'DU BAS, ,LUS YI DAM LHA LA
NAN TAN BSKYED, ,BLA MA SKU BZHI'I GANGS RI LA, ,MOS GUS KYI NYI
MA MA SHAR NA, ,BYIN

RLABS KYI CHU RGYUN MI 'BYUNG BAS, ,SEMS MOS GUS 'DI LA NAN TAN
MDZOD, ,SEMS NYID KYI NAM MKHA' YANGS PA LA, ,RNAM RTOG GI SPRIN
TSOGS MA DVANGS NA, ,MKHYEN GNYIS KYI GZA' SKAR MI BKRA BAS,
,SEMS MI RTOG 'DI LA

NAN TAN MDZOD, ,TSOGS GNYIS YID BZHIN NOR BU LA, ,SMON LAM GYIS
BYI DOR MA BYAS NA, ,DGOS 'DOD KYI 'PHRIN LAS MI 'BYUNG BAS,
,RJES BSNGO BA 'DI LA NAN TAN MDZOD, ,CES PA'O, ,CHOS RJE RGYA
RAS NAS BRGYUD PA RNAMS NI,

'KHRID CHEN BRGYAD, RO SNYOMS SKOR DRUG ,RI CHOS THUGS NYAMS SU
LEN CING 'DOMS PA YIN LA, DE YANG 'KHRID CHEN BRGYAD NI, BLA MA
SKU GSUM GYI 'KHRID, BYAMS SNYING RJE'I 'KHRID, RGYU 'BRAS RTEN
'BREL GYI 'KHRID, LNGA LDAN BDUD RTZI

THIGS PA'I 'KHRID, LHAN CIG SKYES SBYOR GYI 'KHRID, N'A RO'I
CHOS DRUG GI 'KHRID, CHOS BRGYAD MGO SNYOMS KYI 'KHRID, GSANG
SPYOD LDOG BSGOM GYI 'KHRID RNAMS SO, ,RO SNYOMS SKOR DRUG NI,
RNAM RTOG LAM 'KHYER, NYON MONGS LAM

@012A *, ,'KHYER, NA TSA LAM 'KHYER, LHA 'DRE LAM 'KHYER, SDUG
BSNGAL LAM 'KHYER, 'CHI BA LAM 'KHYER RO, ,RI CHOS LA ZAB CHOS
RGYAN BZHI, SKOR GSUM ZHAL GDAMS KYI RGYAN GNYIS LAS, DANG PO
NI, RI CHOS

YON TAN KUN 'BYUNG, GSANG BA DBANG GI GRU PO CHE, RDO RJE'I LUS
KYI SBAS BSHAD, BAR DO'I 'KHRID DANG BZHI YIN, GNYIS PA NI, DMAR
KHRID GEGS SEL GYI RGYAN, MGUR 'BUM DKAR CHAG GI RGYAN, SIL BU'I
SDE MTSAN PHRAN,

TSOGS KYI RGYAN RNAMS SO, ,YI GE BZHI PA NI, YID LA MI BYED PA'I
SKAD DOD, AA MA NA SI'I SGRA LAS DRANGS NAS KYANG 'CHAD CING,
DE'I DON TSIG 'BRU BZHI'I SGO NAS KYANG STON TE, 'DI LTAR, DANG
PO SEMS KYI GZHI RTZA BCAD PA,

GNYIS PA SEMS KYI GZHAG THABS BSTAN PA, GSUM PA SEMS KYI GOL SA
BCAD PA, BZHI PA SEMS KYI LAM 'KHYER BSTAN PA'O, ,DAM PA SANGS
RGYAS KYI DAM CHOS SDUG BSNGAL ZHI BYED NI 'DI LTAR, DAM CHOS
SDUG BSNGAL

ZHI BYED 'DI, ,GDON GNOD SBYIN PHO MO 'DUL TZA NA, ,BRTUL ZHUGS
'PHRUL 'KHOR 'CHA' BA YIN, ,LUS LA NA TSA BYUNG TZA NA, ,DBYINGS
RIG GCIG TU BSE BA YIN, ,RNAM RTOG PHRA MO SKYES TZA NA, ,NYON
MONGS LA 'BUR 'JOMS GTONG

BA YIN, ,GCIG PUR LKOG TU NYAL TZA NA, ,RIG PA RJEN PAR 'JOG PA
YIN, ,MANG PO'I GSEB TU SDOD TZA NA, ,GANG SHAR NGO LA BLTA BA
YIN, ,BYING NA PHAt KYIS SENG BA YIN, ,'PHRO NA RTZA BA GCOD PA
YIN, ,RGOD NA DBYINGS SU 'JOG

@012B PA YIN, ,SHES PA YUL PHYIR 'BRANG TZA NA, ,DE NYID DON LA
BLTA BA YIN, ,DAM CHOS SDUG BSNGAL ZHI BYED 'DI, ,LTAS NGAN
BYUNG NA GA-YANG DU LEN, ,RNAM RTOG JI LTAR DGES DGES MDZOD, ,NA
TSA BYUNG NA BOGS SU 'DON, ,'BYUNG BA JI LTAR

DGES DGES MDZOD, ,'CHI BA BYUNG NA LAM DU SLONG, ,'CHI BDAG JI
LTAR DGES DGES MDZOD, ,DAM CHOS SDUG BSNGAL ZHI BYED 'DI, ,DUS
GSUM RGYAL BA'I DGONGS PA LAGS, ,ZHES DAM PAS RJE BTZUN DANG
MJAL DUS GSUNG

PA LTAR RO, ,GCOD YUL NI DAM PA'I GDAMS PA MA CIG GI ZAB CHOS TE
YONGS SU GRAGS PA LTAR DANG, RDZOGS CHEN MAN NGAG LTA BA'I
'PHRENG BA SOGS SLOB DPON PADMA'I THUGS KYI BCUD PHYUNG BA RNAMS
DANG, ZAB MO DBU MA'I

LTA KHRID CES BYA BA LA SOGS PA, GDAMS DON LA SO SOR 'DOGS BYED
KYI MING MI 'DRA BA SNA TSOGS PAS BTAGS NA YANG, DRANG NGES JI
BZHIN 'BYED PA'I LUNG RIGS LA MKHAS PAS LEGS PAR DPYAD NA, PHAN
TSUN TSA GRANG

LTAR MI 'GAL BAR DGONGS PA GCIG TU 'BAB STE, DRI MED 'OD LAS, JI
LTAR SA LA RIN CHEN MING, ,DBYE BA THA DAD THA DAD NI, ,YUL DANG
YUL GYI DBANG GIS BRJOD, ,RIN CHEN DBYE BA 'GAR YANG MED, ,CES
GSUNGS PA LTAR RO, ,

'O NA PHYAG RGYA CHEN PO DE BSGOM PA'I RIM PA JI LTAR ZHE NA
SMRAS PA, DES NA 'DI LA LTA THOG NAS, ,BSGOM PA 'TSOL DANG SGOM
THOG NAS, ,LTA BA 'TSOL BA'I LUGS GNYIS LAS, ,'DI NI PHYI MA'I
LUGS BZHIN YIN, ,CES PA STE,

@013A *, ,LUGS GNYIS PO JI LTAR BYAS KYANG YOD MOD, 'ON KYANG
MGON PO ZHI BA LHAS, ,ZHI GNAS RAB TU LDAN PA'I LHAG MTHONG GIS,
,NYON MONGS RNAM PAR 'JOMS PAR SHES BYAS NAS, ,THOG MAR ZHI GNAS
BTZAL

BYA, ,ZHES DANG, DKON BRTZEGS LAS KYANG, TSUL KHRIMS LA NI GNAS
NAS TING NGE 'DZIN THOB STE, TING NGE 'DZIN THOB NAS KYANG SHES
RAB SGOM PAR BYED, CES BKA' STZAL PA LTAR SGOM THOG NAS LTA BA
'TSOL BA'I LUGS

SO, ,DE LTAR YIN NA THOG MAR ZHI GNAS SGOM TSUL GANG ZHE NA, 'DI
LA SBYOR BA DANG, DNGOS GZHI GNYIS LAS, DANG PO NI, RJE BTZUN
BYAMS PAS, BLO LDAN GANG DU BSGRUB PA'I YUL, ,LEGS PAR RNYED
DANG GNAS BZANG DANG, ,SA

BZANG BA DANG GROGS BZANG DANG, ,RNAL 'BYOR BDE BA'I YO BYAD
LDAN, ,ZHES GSUNGS PA'I GNAS SU TSUL KHRIMS RNAM PAR DAG PA LA
GNAS BCAS SHING, 'DOD CHUNG CHOG SHES DANG LDAN PAS, ZHI GNAS
KYI YAN LAG GAM

TSOGS BSTEN PA SOGS DANG, SBYOR BA'I CHOS DRUG RNAMS NGES PAR
BSGRUB DGOS SO ZHES BSHAD PA, BSAM GTAN BDE BA'I STEGS BU LA,
,LUS GNAD BDUN DANG LDAN BYAS NAS, ,RLUNG RO DGU PHRUGS DAG TU
BSAL, ,RIG PA

DVANGS SNYIGS LEGS PAR BYED, ,RNAM DAG DGE BA'I SEMS LDAN PAS,
,SKYABS 'GRO SEMS BSKYED SNGON DU BTANG, ,ZAB LAM BLA MA'I RNAL
'BYOR BSGOM, ,SHUGS DRAG GSOL 'DEBS BRGYA RTZA SOGS, ,BYAS NAS
BLA MA

@013B RANG LA BSTIM, ,ZHES PA STE RNAM DAG DGE SEMS NI BYANG
CHUB KYI SEMS DANG, ZAB LAM BLA MA'I RNAL 'BYOR NI LAM GYI CHA
YONGS SU RDZOGS PA'I BLA MA'I RNAL 'BYOR TE ZUR DU BKOD PA LTA
BU YIN LA GZHAN NI GO BAR ZAD

DO, ,DE LTAR SBYOR BA'I RIM PA SNGON DU BTANG NAS, SEMS GNAS
BSGRUB PA'I THABS BSHAD PA, ,SNANG BA BAN BUN DANG DE LA, ,RE
DOGS LA SOGS RNAM RTOG GIS, ,BCAS BCOS GANG YANG MI BYED PA,
,GA-YO MED CUNG ZAD MNYAM PAR

ZHOG ,BRGYAL DANG GNYID LOG LTA BU YI, ,YID BYED BKAG PA MA YIN
PA, ,MA YENGS DRAN PA'I RGYANG SO TSUGS, ,'GYU BA RIG PA'I SHES
BZHIN BSNGOGS, RIG CING GSAL BA'I NGO BO LA, ,HRIM GYIS BSGRIMS
LA GCER GYIS LTOS, ,RNAM RTOG GANG

DANG GANG SKYES PA, ,DE DANG DE NYID NGOS ZIN BYA, ,YANG NA RAL
SKOR MKHAN BZHIN DU, ,RNAM RTOG CI SKYES RBAD RBAD GCOD, ,BCAD
MTHAR GNAS PA DE YI TSE, ,DRAN PA MA SHOR LHOD KYIS GLOD, ,HRIM
GYIS BSGRIMS LA LHOD KYIS GLOD, ,

SEMS KYI 'JOG SA DE NA GDA', ,ZHES DANG GZHAN YANG JI SKAD DU,
,'JUR BUS BCINGS PA'I SEMS NYID NI, ,GLOD NA GROL BAR THE TSOM
MED, ,CES GSUNGS PA LTAR MA YENGS GLOD, ,RNAM RTOG GANG SKYES
NGO BO LA, ,BLTAS TSE

RANG YAL STONG SANG 'CHAR, ,DE BZHIN GNAS TSE'ANG BRTAGS PA NA,
,MA BSGRIBS STONG GSAL HRIG GE BA, ,MTHONG BA GNAS 'GYU 'DRES PA
ZHES, ,GRAGS SHING RNAM RTOG CI SKYES KYANG, ,MI 'GOG 'GYU BA
NGOS ZIN PAR, ,

@014A *, ,BYAS TE DE YI NGO BO LA, ,'JOG PA RDZINGS KYI BYA
BTZON NI, ,'PHUR BA'I DPE DANG MTSUNGS PA YIN, ,JI LTAR GZINGS
NAS 'PHUR BA'I BYA ROG NI, ,PHYOGS RNAMS BSKOR NAS SLANG YANG
DER 'BAB BZHIN, ,ZHES

PA JI BZHIN BSKYANGS PA LAS, ,ZHES SO, DE YANG 'DIR BSGRUB PAR
BYA BA'I TING NGE 'DZIN GYI NGO BO NI GSAL BA'I DAR DANG LDAN PA
DANG, RTZE GCIG PA'I MI RTOG PA YAN LAG GNYIS DANG LDAN PA'I
TING NGE 'DZIN YIN NO, ,DE LTA

BU'I ZHI GNAS MTSAN NYID PA NI, MNYAM PAR MA GZHAG PA'I SA PA
'DOD SEMS RTZE GCIG PA'I TING NGE 'DZIN LAS BYUNG BA YIN LA, DE
NI MGON PO BYAMS PAS, NYES PA LNGA SPONG 'DU BYED BRGYAD, ,BSTEN
PA'I RGYU LAS BYUNG BA'O,

ZHES NYES PA LNGA SPONG BA'I GNYEN PO 'DU BYED BRGYAD BSNYEN PA
LAS BYUNG BA'I SEMS GNAS PA DGUS 'GRUB PAR GSUNGS LA, SEMS DGU
PO DE YANG 'PHAGS PA THOGS MED KYIS SA SDER STOBS DRUG GIS 'GRUB
CING,

YID BYED BZHI DANG LDAN PAR GSUNGS SO, ,'O NA DMIGS RTEN CI 'DRA
ZHIG LA DMIGS NAS TING NGE 'DZIN BSGOM ZHE NA, SPYIR BCOM LDAN
'DAS KYIS TING NGE 'DZIN SKYON MED BSGRUB PA'I DMIGS RTEN LA,
KHYAB PA'I DMIGS

PA, DPYAD PA RNAM SKYONG GI DMIGS PA, MKHAS PA'I DMIGS PA, NYON
MONGS RNAM SBYONG GI DMIGS PA SOGS MTHA' YAS PA GSUNGS KYANG,
GDAMS PA 'DI'I BLA MA GONG MA PHAL CHER SEMS LA DMIGS NAS NGO
SPROD

@014B PAR BZHED PA LTAR 'DIR YANG TSUL DE NYID DO, ,DE YANG BLA
MA LA MIG NAS MCHI MA 'KHRUG CING LUS KYI BA SBU GA-YO BA DANG,
YID MOS GUS DRAG POS SNYING KHONG RUS PA'I GTING NAS GDUNG SHUGS
DRAG POS GSOL BA RGYUN RING

DU BTAB PA'I MTHAR BLA MA RANG LA THIM PAS BYIN GYIS BRLABS PAR
BSAM ZHING SNANG BA BAN BUN DU GYUR PA'I NGANG DE LA GNAS SKABS
DANG MTHAR THUG GI DON 'DI 'DRA ZHIG GRUB NA SNYAM PA'I RE BA
DANG, 'PHRAL PHUGS SU MI

'DOD PA 'DI LTA BU MI YONG NGAM SNYAM DU DOGS PA LA SOGS PA'I
RNAM RTOG GIS BCAS BCOS GANG YANG MI BYED PA, SNGAR 'DAS KYI
RJES MI GCOD, MA 'ONGS PA'I SDUN MI BSU BAR, DA LTA 'GYU BA GANG
YANG MED PA DE'I NGANG

DU CUNG ZAD MNYAM PAR GZHOG GO ,DE LTAR 'JOG PA'I TSE BRGYAL BA
DANG, GNYID LOG PA LTA BU YI YID LA BYED PA THAMS CAD BKAG PA MA
YIN PA, SEMS GA-YO MED DU GNAS PA DE NYID MA YENGS PA STE CUNG
ZAD KYANG BRJED PA

MED PA'I DRAN PA'I RGYANG SO TSUGS PAR BYED, DE LTAR DMIGS PA
DRAN PA'I THAG PAS BCINGS KYANG, DRAN PA NYAMS NA SEMS 'GYU BA'I
RNAM RTOG 'PHRO NYEN CHE BAS, DRAN PA'I SHUGS ZHAN DU SONG NAS
SEMS GZHAN DU 'GYU BA'AM

MI 'GYU BA RIG PA'I SHES BZHIN BYA RA BA LTA BU BSDOGS NAS 'JOG
DGOS TE, DBU MA SNYING PO LAS, SEMS KYI GLANG CHEN LOG 'GRO BA,
,DMIGS PA'I KA BA BRTAN PO LA, ,DRAN PA'I THAG PAS NGES BCINGS
TE, ,SHES BZHIN

@015A *, ,LCAGS KYUS RIM DBANG BYA, ,ZHES 'BYUNG BA LTAR RO,
,MDOR NA TING NGE 'DZIN SKYON MED BSGRUB PA DRAN SHES KYI SKYONG
TSUL LAS MA 'DAS SHING, DE YANG DRAN PA GTZO BO YIN TE, DE BYUNG
NA SHES BZHIN DRAN

PA'I 'BRAS BUR GSUNGS PAS ZHAR LA 'ONG NGO, ,DE'I TSE RNAM RTOG
GZHAN 'GAGS NAS, SEMS RIG CING GSAL BA NGES BYUNG NA DE KHA'I
NGO BO LA, DRAN PA HRIM GYIS BSGRIMS LA RTZE GCIG TU GCER GYIS
LTOS SHIG

DE LTAR BLTAS NAS 'GYU BA'AM RNAM RTOG GANG DANG GANG SKYES PA,
DE DANG DE NYID NGOS ZIN PAR BYA STE, DE LTAR BYED PA NI SHES
BZHIN LA RAG LAS SO, YANG NA NI 'DUL BA LUNG LAS, MDA' MKHAN
DANG RAL BSKOR MKHAN

'THAB TSUL GSUNGS PA LTAR, DRAN SHES STOBS BSKYED NAS THOG
BRDZIS SU RNAM RTOG CI SKYES PA DE, PHRAL DU RBAD RBAD BCAD DE
'PHRO 'THUD MI 'JUG PA'O, ,RNAM RTOG GI 'PHRO BCAD PA'I MTHAR
'GYU BA MED PAR GNAS

PA DE'I TSE DRAN SHES MA SHOR BA KHONG GRIMS LA 'PHRAL DU LHOD
CHAGS PA ZHIG BYAS LA MNYAM GZHAG GI NGANG DU GLOD DGOS TE, MA
CIG GIS, HRIM GYIS BSGRIMS LA LHOD KYIS GLOD, ,SEMS KYI 'JOG SA
DE NA

GDA', ZHES DANG, GZHAN YANG JI SKAD DU, BRAM ZE CHEN POS KYANG,
'JUR BUS BCINGS PA'I SEMS NYID NI, ,GLOD NA GROL BAR THE TSOM
MED, ,CES GSUNGS PA LTAR KHONG GRIMS LA LHOD CHAGS PA ZHIG BYAS
TE,

@015B 'DI TZAM LAS SGRIMS DRAGS NA RGOD PA SKYE BA 'DUG SNYAM PA
LAS CUNG ZAD GLOD, 'DI TZAM LAS GLOD DRAGS NA BYING BA SKYE BA
'DUG SNYAM PA LAS CUNG ZAD BSGRIMS NA RAN PAR 'GYUR BAS, DE
GNYIS KYI MTSAMS SU RNAM RTOG GI

'GYU BA LAS SEMS BLAN, GNAS CHA BYUNG RES KYI BYING ZON BYAS NAS
'JOG DGOS TE, SLOB DPON TZANTRA GO MIS, BRTZON PA BSTEN NA RGOD
PA 'BYUNG 'GYUR ZHING, ,DE SPANGS NA NI ZHUM PA SKYE BAR 'GYUR,
,'DI YI RIGS PAR MNYAM

'JUG RNYED DKA' NA, ,BDAG GI SEMS DKRUGS PAS NI CI ZHIG BGYI,
,ZHES 'BYUNG BA BZHIN NO, ,DE DAG GI DUS SU RNAM RTOG LA THOG
BRDZIS BYAS PA DANG, RNAM RTOG GANG DANG GANG SKYES PA DE'I NGO
BO LA BLTAS PA DE DANG DE'I TSE

RNAM RTOG DE DAG RANG YUL DU SONG BA'I STONG SANG 'CHAR LA, DE
BZHIN DU SEMS GA-YO MED DU GNAS PA'I TSE'ANG BRTAGS PA NA MA
SGRIBS STONG SANG GSAL HRIG GE BA, SNGA PHYI GNYIS KHYAD PAR MED
PAR MTHONG BA DE LA GNAS

'GYU 'DRES PA YIN CES SGOM CHEN PA RNAMS LA GRAGS SHING THA
SNYAD MDZAD DO, ,YANG NA SEMS GNAS PA SKYONG THABS 'DI LTAR BYA
STE, RNAM RTOG CI 'DRA ZHIG SKYES KYANG, MI 'GOG PAR GANG DU
'GYU GANG LA 'GYU NGOS ZIN PAR

BYAS TE RNAM RTOG DE'I NGO BO LA BLTA ZHING 'JOG LA, DE LTAR
BZHAG PAS MTHAR 'GYU BA 'GAGS NAS GNAS PA NI RGYA MTSO CHEN POR
RDZINGS NANG DU YUN RING POR BZUNGS PA'I BYA BTZON NI, RGYA
MTSO'I NANG DU 'PHUR BA'I DPE DANG
@016A *, ,MTSUNGS PA YIN PA'I PHYIR TE, DO HA LAS, JI LTAR
GZINGS NAS 'PHUR BA'I BYA ROG NI, ,PHYOGS RNAMS BSKOR NAS SLAR
YANG DER 'BAB BZHIN, ,ZHES GSUNGS PA JI BZHIN BSKYANG BAR BYA
STE, YANG DGON

PAS, BLO RNAM RTOG LA SKYON DU MI LTA ZHING, ,MI RTOG PA CHED DU
MI SGOM PAR, ,SEMS RANG LUGS SU ZHOG LA RGYANG SO TSUGS DANG,
,SGOM ZHI GNAS KYI STENG DU PHEBS PA CIG 'ONG GI ,ZHES 'BYUNG BA
LTAR RO, ,GZHAN YANG

DENG SANG GI GDUL BYA RNAMS KYIS SEMS KYI GZHAG THABS DRUG GI
SGO NAS BSKYANGS NA GDAMS PA'I RGYAL POR 'GYUR RO, ,JI LTAR ZHE
NA, SPRIN DANG BRUL BA'I NYI BZHIN BZHAG ,KHYUNG CHEN MKHA' LA
LDING BZHIN BZHAG ,

RGYA MTSO CHEN PO'I GZINGS BZHIN BZHAG ,BU CHUNG LHA KHANG BLTA
BZHIN BZHAG ,MKHA' LA BYA 'PHUR RJES BZHIN BZHAG ,RAS BAL BRDAL
BA BZHIN DU BZHAG ,SEMS KYI BZHAG THABS 'DI DAG GIS, ,RNAL 'BYOR
DON

DANG LDAN PAR 'GYUR, ,CES PA STE, DANG PO NI, DPER NA SPRIN DANG
BRAL BA'I NYI MA DE MCHOG TU GSAL ZHING DVANGS PAR GNAS PA LTAR
SEMS KYI RANG BZHIN 'OD GSAL BA DE LA MTSAN 'DZIN GYI RNAM RTOG
DANG BYINGS RGOD SOGS KYIS MA

SGRIGS PAR 'GOG PA'O, ,GNYIS PA NI, DPER NA, MKHA' LDING NI NAM
MKHAR RGYU BA'I TSE GSHOG PA RDEB PA SOGS RTZOL BA HA CANG MI
DGOS PA RANG SHUGS KYIS RGYU BA BZHIN DU, SEMS HA CANG GRIMS PA
DANG HA CANG LHOD DRAGS

@016B PA MA YIN PAR, KHONG GRIMS PA'I GSAL CHA'I DAR DANG LDAN
CING, 'PHRAL LHOD CHAGS PAS DRAN SHES KYI RGYA DANG MA BRAL BAR
SKYONG BA'O, ,GSUM PA NI, DPER NA RGYA MTSO CHEN PO RLUNG GIS
BSKYOD KYANG KHAR RLABS CUNG ZAD BYUNG

YANG GA-YO BAR MI NUS PA BZHIN DU, SEMS DMIGS PA LA 'JOG PA'I
TSE, RNAM RTOG PHRA MO 'GAS CUNG ZAD GA-YOS KYANG, RNAM RTOG
RAGS PAS CUNG ZAD KYANG MI GA-YO BAR 'JOG GO ,BZHI PA NI, DPER
NA BU CHUNG LHA KHANG

BLTA BA'I TSE, RI MO'I CHA SHAS PHRA BA LA RTOG DPYOD MI 'JUG
CING, CHA RAGS PAR BKRA BA LA MI GA-YENG BAR BLTA BA BZHIN SEMS
DMIGS PA LA 'JOG PA'I TSE SGO LNGA'I DBANG SHES KYI YUL YID DU
'ONG MI 'ONG CI SHAR

YANG RTOG DPYOD DANG CHAGS SDANG MI BYED PAR DMIGS PA LA RTZE
GCIG TU 'JOG PA'O, ,LNGA PA NI, DPER NA BYA NAM MKHAR 'PHUR BA'I
RJES MI 'BYUNG BA LTAR, TSOR BA BDE SDUG BTANG SNYOMS CI 'DRA
ZHIG BYUNG YANG, CHAGS SDANG

RMONGS GSUM GANG GI'ANG DBANG DU MI GTONG BAR MNYAM PAR 'JOG
PA'O, ,DRUG PA NI, DPER NA RAS BAL BRDAL BA'I TSE 'JAM ZHING
KHONG LHOD LHOD POR YOD PA BZHIN DU, MNYAM PAR 'JOG PA'I TSE
SEMS DUG GSUM

MNGON GYUR PA DANG BYING RGOD KYI RTZUB REG DANG BRAL BAR BYAS
TE MNYAM PAR 'JOG PA YIN NO,, ` ,,DE LTAR BSKYANGS PA LAS LAG
RJES CI 'DRA ZHIG 'BYUNG ZHE NA, MNYAM GZHAG NGO BO GANG GIS
KYANG, ,MA SGRIBS DVANGS

@017A *, ,SHING GSAL BA DANG, ,GZUGS CAN GANG DU'ANG MA GRUB
PAS, ,STONG SANG NAM MKHA' LTA BU DANG, ,CI YANG 'CHAR BAS HRIG
GE BA, ,ZHES PA'O, ,DE LTAR BSKYABS PAS MNYAM GZHAG GI NGO BO
GANG GIS

KYANG MA SGRIBS PA DVANGS SHING SHIN TU GSAL BA DANG, GZUGS CAN
GYI DNGOS PO GANG DU YANG MA GRUB PAS STONG SANG NAM MKHA' LTA
BU DANG 'DRA BA YIN PA LA, YANG BZANG NGAN GYI YUL LNGA CI BYUNG
YANG ME LONG DVANGS BA

LA GZUGS BRNYAN LTAR GSAL HRIG GE BAR CI YANG 'CHAR BA, 'DI YIN
'DI MIN GYI NGOS GZUNG DANG BRAL BA'I NYAMS 'CHAR, 'DI 'DRA BA'I
TING NGE 'DZIN JI LTAR BRTAN YANG LUS SEMS SHIN SBYANGS KYI BDE
BAS

MA ZIN NA 'DOD SEMS RTZE GCIG PA DANG, DES ZIN PA'I TING NGE
'DZIN ZHI GNAS SU GSUNGS SHING, MNGON SHES RDZU 'PHRUL SOGS YON
TAN MANG PO'I 'BYUNG KHUNGS YIN PA DANG, KHYAD PAR THEG PA GSUM
GA'I 'PHAGS

LAM RNAMS KYANG 'DI LA BRTEN NAS 'THOB PA YIN NO, ,'O NA LAM 'DI
NYID RANG GI NGO BO'I SGO NAS CI 'DRAR NGO SPROD CE NA SMRAS PA,
DE LTAR SEMS KYI CHOS NYID NI, ,MNGON SUM LHAG GIS MTHONG MOD
KYANG, ,'DI ZHES GZUNG

ZHING BSTAN DU MED, ,GANG SHAR 'DZIN MED LHUG PAR 'JOG ,'DI NI
SANGS RGYAS SBAR BCANGS SU, ,GTOD PA'I GDAMS NGAG YIN NO ZHES,
DENG SANG GANGS RI'I SGOM CHEN PA, ,PHAL CHER DGONGS PA GCIG GIS
SGROGS,

@017B DE LTA MOD KYI TSUL 'DI NI, ,DANG PO'I LAS CAN SEMS GNAS
PA, ,SGRUB PA'I RMAD BYUNG THABS MKHAS DANG, ,SEMS KYI KUN RDZOB
NGO SPROD TSUL, ,YIN ZHES CHOS KYI RGYAL MTSAN SMRA, ,ZHES DE
SKAD DU BRJOD DO, ,DA NI BYE BRAG TU

SEMS KYI CHOS NYID LA NGO SPROD JI LTAR BYED TSUL STON PAR DAM
BCA' BA, ,DA NI SEMS KYI CHOS NYID LA, ,NGO SPROD JI LTAR BYA
BA'I TSUL, ,SANGS RGYAS RNAMS KYI YE SHES KUN, ,NGUR SMRIG 'DZIN
PA'I TSUL BZUNG NAS, ,BDAG

BLO RMONGS PA'I MUN SEL BA'I, ,RTZA BA'I BLA MA'I ZHAL GDAMS
DGOD, ,CES PA STE, GZHAN RTOGS SLA ZHING DAM 'CHA' TSUL MI 'DRA
BAS SNGON MA RNAMS DANG ZLOS PA'I SKYON MED DO, ,DES NA 'DI LA
NGO SPROD TSUL GYI DBYE BA SPYIR

BSTAN PA DANG, DE DAG GI SNYING PO DRIL NAS BSTAN PA'O, ,DANG PO
NI, STON PAS SEMS RTOGS NA SANGS RGYAS YIN PAS, SANGS RGYAS
GZHAN DU MI BTZAL CES PA DANG, SA RA HAS KYANG, SEMS NYID GCIG
PU KUN GYI SA BON

TE, ,GANG LA SRID DANG MYA NGAN 'DAS 'PHRO PA, ,'DOD PA'I 'BRAS
BU THAMS CAD STER BYED PA, ,YID BZHIN NOR 'DRA'I SEMS LA PHYAG
'TSAL LO, ,ZHES PA DANG, GLING RAS KYIS KYANG RANG GI SEMS NYID
RTOGS NA SANGS RGYAS YIN,

SGRO 'DOGS NANG NAS CHOD NA YONGS KYANG YIN, ,ZHES BSHAD PA
LTAR, RANG GI SEMS KYI CHOS NYID JI BZHIN DU RTOGS PA DANG, MA
RTOGS PA LAS 'KHOR 'DAS GNYIS SU 'GYUR BA'I KHE NYEN SHIN TU CHE
BAR MDO RGYUD DAM PA

@018A *, ,THAMS CAD DGONGS PA MI THUN LA, SEMS KYI GZHI RTZA
BCAD NAS BSGOM TSUL, KHA CIG NI MNYAM GZHAG GI NGANG NAS RANG GI
SEMS PHYI DANG NANG DANG SKYE BA DANG GNAS PA DANG 'GAG PA GANG
DU GRUB DPYAD PA

NA, GANG DU YANG MA GRUB PAR MTHONG BA'I TSE, SEMS KYI GZHI RTZA
CHAD PA DANG, SEMS NGO 'PHROD PA DANG, PHYAG CHEN GYI DON THOB
PA YIN TE, DO HA LAS, SEMS DANG SNANG BA THAMS CAD NI, ,BTZAL NA
MI RNYED 'TSOL MKHAN GANG NA'ANG MED,

MED PA DUS GSUM MA SKYES MA 'GAGS PAS, ,DE NYID GZHAN DU 'GYUR
BA MED PA NI, ,RANG BZHIN BDE BA CHEN PO'I GNAS LUGS YIN, ,DE
PHYIR SNANG BA THAMS CAD CHOS KYI SKU, ,ZHES PA'I DON DU 'DOD,
YANG 'GA' ZHIG NI

SEMS BTZAL BAS RANG GI LUS 'DI'I SPYI BO NAS RKANG MTHIL GYI BAR
GYI CHA SHAS GANG DU YANG MA GRUB PA DANG, KHA DOG DANG DBYIBS
SOGS GZUGS CAN GANG DU YANG MA GRUB PAR MTHONG BA DE SEMS KYI
CHOS NYID MTHONG

BA SOGS YIN TE, ZHANG RIN PO CHES, KUN GYI SA BON RANG SEMS GNAS
LUGS NI, ,RGYAL BA SRAS BCAS KUN GYI THUGS DANG NI, ,YE NAS
KHYAD MED YE SHES CHOS SKUR SNANG, ,BEM PO MA YIN RANG GI NGANG
GIS GSAL, ,

DNGOS POR MA GRUB KHA DOG TSAD KYIS STOD, ,ZHES GSUNGS PAS SO
SNYAM DU DGONGS, YANG LA LA NI, SNGAR 'DAS KYI SHES PA'I RJES MI
GCOD, MA 'ONGS PA'I SHES PA'I SDUN MI BSU, DA LTAR GYI SHES PA
SOM MA BCOS PA DE'I

@018B NGANG DU LHAN NE BZHAG PAS SEMS KYI NGO BO RJEN CHER GYI
MNGON SUM DU MTHONG LA, DE'I TSE SEMS KYI RTZA BA CHOD CING SEMS
NGO 'PHROD PA YIN TE, SA RA HAS, SO MA MA BCOS LHUG PAR BZHAG
,CES SOGS DANG, GRUB CHEN GLING GIS

MA BCOS SO MAR BZHAG NA RTOGS PA 'CHAR, ,CHU BO'I RGYUN BZHIN
BSKYANGS NA YONGS KYANG 'CHAR, ,DMIGS GTAD MTSAN MA THAMS CAD
YONGS SPONGS LA, ,RTAG TU MNYAM PAR ZHOG CIG RNAL 'BYOR PA,
,ZHES GSUNGS PA

LTAR RO GSUNG GZHAN DAG NI, SEMS LA GZUGS SGRA SOGS YUL GANG
DANG GANG GI RNAM PA SHAR BA DANG, DGE MI DGE SOGS BZANG NGAN
GYI RNAM RTOG CI SHAR KYANG, DGAG BSGRUB CUNG ZAD KYANG MI BYED
PAR, DE KHA'I NGO BO LA GCER

GYIS BLTAS PAS RANG YAL DU 'GRO, DE RJES GANG DU'ANG NGOS GZUNG
MED PA'I STONG SANG HANG NGE BA DE LA 'JOG CING, DE LTAR MTHONG
BA CHOS NYID RTOGS PA DANG SEMS NGO 'PHROD PA YIN TE, GANGG'A MA
LAS, BLO 'DAS BYAR MED DON DE RTOGS

'DOD NA, ,RANG SEMS RTZAD CHOD RIG PA GCER BUR ZHOG ,RTOG PA DRI
MA'I CHU DE DVANGS SU CHUG ,SNANG BA DGAG BSGRUB MI BYA RANG SOR
ZHOG ,SPONG LEN MED NA PHYAG RGYA CHEN PO YIN, ,ZHES 'BYUNG BA
LTAR RO ZHES BZHED, YANG MANG PO ZHIG

NI, RNAM RTOG GI RIS CI SKYES KYANG RANG YAL DU MI GTONG BAR
THOG RDZIS BYAS, DE KHA'I STENG DU JE RGYAS SU BTANG BAS RANG
GROL DU 'GRO BAS, SHAR GROL DUS MNYAM PA STE, RNAM RTOG JI TZAM
MANG PO TZAM GYIS CHOS SKU GRANGS MANG BA

@019A *, ,YIN TE, BLA MA ZHANG GIS, DE LTAR BZHAG PA'I NGANG
NYID NAS, ,RNAM RTOG THOL GYIS BYUNG GYUR NA, ,DE NYID 'OD GSAL
CHOS SKU LAS, ,GZHAN ZHIG SNYAM DU MA SEMS SHIG ,DE PHYIR RNAM
RTOG 'PHRO BA DE, ,STONG

NYID LAS NI STONG NYID 'PHRO, ,CHOS SKU LAS NI CHOS SKU 'PHRO,
,ZUNG 'JUG LAS NI ZUNG 'JUG 'PHRO, ,ZHES PA'I DON DU 'DOMS SO,
,GNYIS PA NI, 'PHAGS PA YUL 'KHOR SKYONG GIS ZHUS PA LAS, STONG
PA ZHI BA SKYE BA MED

PA'I TSUL, ,MI SHES PAS NI 'GRO BA 'KHYAMS GYUR PA, ,DE DAG
THUGS RJE MNGA' BAS THABS TSUL DANG, ,RIGS PA BRGYA DAG GIS NI
'JUG PAR MDZAD, ,CES ZAB MO STONG PA NYID BDAG MED PA'I TSUL MA
SHES PAS, 'GRO BA

RNAMS 'KHOR BAR 'KHYAMS PA YIN LA, DE DAG 'KHOR BAR 'KHYAMS PA
LA THUGS RJE CHEN PO MNGA' BA'I STON PAS 'KHOR BA LAS BSGRAL
BA'I PHYIR DU, BDAG MED RTOGS PA'I THABS TSUL DANG, BDAG MED
GTAN LA 'BEBS

PA'I RIGS PA BRGYA PHRAG DAG GIS DNGOS DANG BRGYUD PAS BDAG MED
RTOGS PA'I LAM LA 'DZUD PAR MDZAD CES GSUNGS SO, ,DE BZHIN DU
MGON PO ZHI BA LHAS KYANG, YAN LAG 'DI DAG THAMS CAD NI, ,THUB
PAS SHES RAB

DON DU GSUNGS, ZHES DANG, JO BO RJES KYANG, CHOS KYI PHUNG PO
BRGYAD KHRI DANG, ,BZHI STONG GSUNGS PA THAMS CAD KYANG, ,CHOS
NYID 'DI LA GZHOL CING 'BAB, ,CES RGYAL BAS CHOS PHUNG BRGYAD
KHRI BZHI STONG GSUNGS PA THAMS CAD

@019B KYANG MTHAR GDUL BYAS CHOS NYID DAM BDAG MED MNGON SUM DU
RTOGS PA MTHAR PHYIN PA'I THABS SU 'BAB PAR GSUNGS PA YIN NO,
,DE YANG BDAG MED MNGON SUM DU RTOGS PA LA SNGON DU BDAG MED
THOS BSAM GYIS

GTAN LA PHAB NAS BSGOM DGOS SHING, SGOM PA YANG ZHI GNAS TZAM
GYIS MU STEGS CAN 'GA' ZHIG LTAR NYON MONGS SPONG MI NUS TE,
TING NGE 'DZIN RGYAL PO LAS, 'JIG RTEN PA DAG TING 'DZIN SGOM
BYED KYANG, ,DES NI

BDAG TU 'DU SHES 'JIG MI 'GYUR, ,DES NI NYON MONGS PHYIR ZHING
RAB 'KHRUG STE, ,LHAG SPYOD KYIS NI TING 'DZIN BSGOMS PA BZHIN,
,ZHES GSUNGS, 'O NA THAR PA DNGOS SU THOB BYED KYI TING NGE
'DZIN DE CI ZHE NA, GAL TE CHOS

LA BDAG MED SO SOR RTOG ,SO SOR DE BRTAGS GANG ZHIG SGOM BYED
PA, ,DES NI MYA NGAN 'DAS 'THOB 'BRAS BU'I RGYU, ,RGYU GZHAN
GANG YIN DES NI ZHI MI 'GYUR, ,ZHES BDAG MED PA'I CHOS LA SO SOR
BRTAGS TE, BRTAGS DON

BSGOMS PAS 'BRAS BU MYANG 'DAS 'THOB PAR GSUNGS SO, ,DE LTA BU'I
BDAG MED PA LA YANG NGO BO'I SGO NAS PHRA RAGS MED KYANG CHOS
DANG GANG ZAG GI DBYE BAS GNYIS SU 'GYUR TE, DPAL LDAN ZLA BAS,
BDAG MED 'DI NI

'GRO BA RNAM SGROL PHYIR, ,CHOS DANG GANG ZAG DBYE BAS RNAM
GNYIS GSUNGS, ,ZHES GSUNGS PA BZHIN NO, ,GNYIS PO DE YANG GSUNG
RAB DGONGS 'GREL DANG BCAS PA LAS, THOG MAR CHOS KYI BDAG MED
GTAN LA PHAB

@020A *, ,KYANG, SGOM PA'I TSE THOG MAR GANG ZAG GI BDAG MED
SGOM DGOS TE, TING NGE 'DZIN RGYAL PO LAS, JI LTAR KHYOD KYIS
BDAG GI 'DU SHES NI, ,SHES PA DE BZHIN KUN LA BLOS SBYAR BYA,
,CHOS RNAMS THAMS CAD

DE YI NGO BO NYID, ,YONGS SU DAG PA NAM MKHA' LTA BU YIN, ,GCIG
GIS KYANG NI THAMS CAD SHES, ,GCIG GIS KYANG NI THAMS CAD
MTHONG, ,ZHES GSUNGS PA'I PHYIR RO, ,DES NA GANG ZAG GI BDAG MED
SGOM PA LA, SNGON

DU 'GOG RGYU'I DGAG BYA NGOS 'DZIN DGOS TE, SPYOD 'JUG LAS,
BRTAGS PA'I DNGOS LA MA REG PAR, ,DE YI DNGOS MED 'DZIN MA YIN,
,ZHES GSUNGS PA LTAR, DGAG BYA NGOS MA ZIN NA 'BEM MA MTHONG BAR
MDA'

RGYAG PA DANG, DGRA NGOS MA ZIN PAR DMAG 'DREN PA DANG 'DRA BAS
SO, ,DGAG BYA NGOS 'DZIN KYANG HA CANG KHYAB CHES NA NI CHAD
MTHAR LTUNG ZHING, HA CANG KHYAB CHUNG NA NI, DGAG BYA PHRA MO
MI KHEGS PAS RTAG MTHAR LTUNG BAS NYEN

YANG SHIN TU CHE STE, RTZA SHE LAS, STONG PA NYID LA BLTA NYES
NA, ,SHES RAB CHUNG RNAMS PHUNG BAR 'GYUR, ,JI LTAR SBRUL LA
BZUNG NYES DANG, ,RIG SNGAGS NYIS PAR BSGRUB PA BZHIN, ,DE PHYIR
ZHAN PAS CHOS 'DI YI, ,GTING RTOGS

DKA' BAR MKHYEN GYUR NAS, ,THUB PA'I THUGS NI CHOS BSTAN LAS,
,RAB TU LOG PAR GYUR PA YIN, ,CES GSUNGS SO, ,DE YANG BRGYAD
STONG PAR NGA DANG NGA YIR 'DZIN PAS SEMS CAN THAMS CAD 'KHOR BA
NA 'KHOR BAR GSUNGS

@020B PA BZHIN, NYES PA THAMS CAD KYI RTZA BA MTHAR THUG PA BDAG
'DZIN LHAN SKYES SAM, NGAR 'DZIN LHAN SKYES YIN LA, SPYIR NGA'O
SNYAM DU 'DZIN PA'I BLO LA, NGA BDEN GRUB KYIS KHYAD PAR DU BYAS
PA DANG, NGA BDEN MED DAM MING TZAM, RTOG

PAS BTAGS TZAM DU BYAS PA DANG, DE GNYIS GANG GIS KYANG KHYAD
PAR DU MA BYAS PAR NGA'O SNYAM DU 'DZIN PA'I TSUL GSUM LAS, PHYI
MA NI NGA TZAM ZHIG 'JOG PA'I THA SNYAD PA'I TSAD MA DANG, BAR
PA NI DBU MA'I LTA BA LA

NGES PA RNYED PA YAN CHAD KHO NA'I RGYUD LA 'BYUNG GI GZHAN LA
MI 'BYUNG ZHING, DANG PO DE GANG ZAG GI BDAG 'DZIN YIN NO, ,GANG
ZAG GZHAN DMIGS YUL DU BYAS NAS BDEN PAR 'DZIN PA NI GANG ZAG GI
BDAG 'DZIN YIN

KYANG NGAR 'DZIN LHAN SKYES MA YIN LA, NGAR 'DZIN LHAN SKYES
SAM, 'JIG LTA NI, DMIGS PA RANG RGYUD KYI NGA LA DMIGS NAS RNAM
PA RANG BZHIN GYIS GRUB PAR 'DZIN PA'I SHES RAB NYON MONGS CAN
NO, ,DE NI RANG RGYU CHOS KYI BDAG

'DZIN PHRA MO ZHIG GIS BSKYED PA YIN TE, MGON PO KLU SGRUB KYIS,
JI SRID PHUNG POR 'DZIN YOD PA, ,DE SRID DE LA NGAR 'DZIN YOD,
,NGAR 'DZIN YOD NA YANG LAS TE, ,LAS LAS KYANG NI SKYE BA YIN,
,ZHES GSUNGS PA LTAR

RO, ,DE NYID 'KHOR BA'I RTZA BA YIN PAS DE'I 'DZIN STANGS KYI
YUL LAM ZHEN YUL DE SUN MA PHYUNGS PAR BDAG 'DZIN SPONG MI NUS
TE, RIG PA'I DBANG PHYUG GIS, 'DI YUL SUN DBYUNG MED PAR NI, ,DE
SPONG BAR NI NUS MA YIN,,
@021A *, ,ZHES GSUNGS PA'I PHYIR, SKYES BU BDEN PAR 'DZIN PA'AM,
NGA BDEN PAR 'DZIN PA'AM, GANG ZAG BDEN PAR 'DZIN PA DE YI ZHEN
YUL NI, SKYES BU BDEN PAR GRUB PA DANG, NGA BDEN PAR GRUB PA
DANG,

GANG ZAG BDEN PAR GRUB PA SOGS YIN PAS SUN DBYUNG DGOS LA, DE
DAG SUN 'BYIN PA NI, DE DAG BDEN MED DU BLTA BA NYID YIN TE,
GANG ZAG BDEN MED DU NGES NAS GOMS PAR BYAS PAS, GANG ZAG BDEN
PAR 'DZIN

PA BZLOG PAR 'GYUR BA'I PHYIR RO, ,RGYU MTSAN DE DAG GIS NA
SNGON DU DGAG BYA'I SNANG TSUL DANG, 'DZIN TSUL MAN NGAG MYONG
'KHRID DU BSTAN PA'I PHYIR BSHAD PA, SNGAR GYI MNYAM GZHAG NGANG
NYID NAS, ,MA GA-YOS DVANGS

PA'I CHU NANG DU, ,JI LTAR NYE'U CHUNG 'KHYUG PA LTAR, ,PHRA
MO'I SHES PAS SGOM PA PO'I, ,SKYES BU'I RANG BZHIN MDZANGS PAR
BRTAG ,CES PA'O, ,'DI LTAR SNGAR GYI ZHI GNAS KYI TING NGE 'DZIN
LA RTZE GCIG TU MNYAM PAR GZHAG

PA'I MNYAM GZHAG GI NGANG NAS CUNG ZAD KYANG MA GA-YOS PAR DPER
NA DVANGS PA'I CHUS GANG BA'I MTSO NANG DU CHU MI GA-YO BAR
NYE'U CHUNG KHYUG KHYUG 'KHYUG PA LTAR, MNYAM GZHAG GI NGANG NAS
PHRA MO'I SHES PA

ZHIG GIS TING NGE 'DZIN SGOM PA PO'I SKYES BU'AM, NGA'AM BDAG
NYID KYI RANG BZHIN TE GNAS TSUL DANG, BLO LA SNANG TSUL DANG,
'DZIN TSUL JI LTAR 'DUG PHRA ZHING MDZANGS PA STE SO SOR 'BYED
PA DANG ZHIB PA'I  

@021B BLOS BRTAG PAR BYA'O, ,DE LTAR BRTAGS PA NA, GNAS TSUL NI,
SKYES BU DANG, NGA DANG, GANG ZAG LA SOGS PA CHOS THAMS CAD MING
TZAM DANG, RTOG PAS BTAGS PA TZAM DANG, THAG KHRA LA SBRUL LAM,
MTHO YOR DANG, SHING PHUNG LA

MIR BTAGS PA TZAM STE, MDO LAS, DRI ZA'I GRONG KHYER JI LTAR
SNANG GYUR KYANG, ,GRONG KHYER DE NI PHYOGS BCU KUN NA MED,
,GZHAN DU GRONG KHYER DE NI MING TZAM STE, ,DE BZHIN BDE BAR
GSHEGS PAS 'GRO 'DI GZIGS, ZHES DE BZHIN

GSHEGS PAS JI LTAR GZIGS PA LTAR RO, ,DES NA RANG CAG RNAMS
KYANG MA 'KHRUL NA, CHOS THAMS CAD MING RKYANG BTAGS YOD TZAM DU
SNANG DGOS PA LAS, DE LTAR MI SNANG BAR MA RIG PA'I GDON GYIS
BRLAMS PAS,

GNAS TSUL DE LOG PAR SNANG ZHING ZHEN PAS LAS BSAGS, LAS DE'I
DBANG GIS 'KHOR BAR 'KHYAMS NAS SDUG BSNGAL SNA TSOGS MYANG BA
YIN PAS NA, DA SNYING PO RJEN CHER GYIS BSTAN NA, DE LTA BU'I
SNANG TSUL DANG

ZHEN TSUL LA DGAG BYA'I SNANG TSUL ZHES PA'AM BDEN GRUB TU SNANG
TSUL DANG BDEN GRUB TU 'DZIN TSUL LAM ZHEN TSUL DU 'DOD PA YIN
NO, ,DES NA RANG CAG SO SKYE LA DA LTA'I SNANG BA 'CHAR TSUL 'DI
LAS GZHAN PA'I RTAGS

KYI DGAG BYA'I SNANG TSUL GZHAN MED DE, SO SKYE'I RGYUD KYI SHES
PA THAMS CAD MA RIG PAS BSLAD PA'I DBANG GIS YUL CI SNANG YANG
BDEN PAR SNANG BA'I PHYIR, DE BAS NA, 'DI LTAR GANG ZAG DANG
CHOS BTAGS YOD TZAM DU NGES PA

@022A *, ,LA BRTEN NAS, 'KHOR BA'I RTZA BA NGAR 'DZIN LHAN SKYES
KYI NGA'I 'DZIN TSUL JI BZHIN DU NGES 'ONG STE, DE LTAR RTOGS PA
LA BRTEN NAS DGAG BYA PHRA MO'I 'DZIN TSUL MA LUS PAR NGES NUS
PA'I PHYIR TE, RJE

THAMS CAD MKHYEN PAS KYANG, CHOS THAMS CAD BTAGS YOD DU BSTAN PA
DANG, DE LAS ZLOG PA'I DGAG BYA NGOS 'DZIN TSUL LO, ,ZHES MANG
DU GSUNGS SO, ,TSUL 'DI DAG LA NI MKHAS PA'I DBANG POR GRAGS PA
'GRO BA

MANG PO'I 'DREN PAR RLOM PA 'GA'I YI GE LA'ANG NGES PA MA MCHIS
MOD, 'ON KYANG SGRUB PA SNYING POR MDZAD PA'I DAM PA RNAMS KHO
NA THUGS RGYUS CHE BA 'DUG STE, MKHAS GRUB NOR BZANG RGYA MTSOS,
'ON KYANG BLO BZANG NYIN

BYED DBANG PO YI, ,RJES 'BRANG MKHAS RLOM RGYU SKAR DU MA'I
TSOGS, ,RANG MTSAN RANG BZHIN GRUB DANG BDEN DNGOS ZHES, ,THA
SNYAD TSIG GIS BCINGS PA'I DGAG BYA DAG ,RANG BLOS BZHAG PA RIG
PAS BKAG PA'I DON, ,MTHA' BRAL

DBU MA CHEN POR 'DOD PA MTHONG, ,RMI LAM GZUGS DANG SGYU MA'I
RTA GLANG GANG, ,RANG SNANG BLO LA SNANG TZAM MA GTOGS PAR, ,DE
LAS LOGS SU CUNG ZAD YOD MIN LTAR, ,SRID PA'I RTZE MO NAS BZUNG
DMYAL BA'I BAR, ,SEMS CAN

JI SNYED RANG RANG SO SO YI, ,RTOG PAS BTAGS PA TZAM ZHIG MA
GTOGS PA, ,YOD PA'I DGAG BYA PHRA MO MA KHEGS NA, ,JI TZAM DPYAD
KYANG NYI TSE'I LTA BA LAS, ,CUNG ZAD 'PHAGS PA MED PAR BDAG GIS
KHUMS, ,ZHES

@022B GSUNGS PA LTAR RO, ,DE LTAR BRTAGS PA NA, SKYES BU'AM,
GANG ZAG GAM, NGA'O SNYAM PA'I BLO LA SNANG BA LTAR GYI SKYES BU
SOGS YOD NA BDEN PAR YOD PA LAS 'OS MED YIN NA'ANG, DE LTAR
SNANG BA LTAR GYI SKYES BU YOD PA MA

YIN TE, SKYES BU'I LUS SEMS GNYIS RE RE BA YANG SKYES BU MA YIN,
LUS SEMS GNYIS TSOGS PA YANG SKYES BU MA YIN, KHAMS DRUG RE RE
BA YANG SKYES BU MA YIN, KHAMS DRUG TSOGS PA TZAM YANG SKYES BU
MA YIN, KHAMS

DRUG LAS GZHAN DU YANG SKYES BU YOD PA MA YIN ZHES STON PA LA,
SKYOB PA BLA NA MED PA MGON PO KLU SGRUB NYID KYIS, SKYES BU SA
MIN CHU MA YIN, ,ME MIN RANG MIN NAM MKHA' MIN, ,RNAM SHES MA
YIN KUN MIN NA, ,DE LAS

GZHAN NA SKYES BU GANG, ,ZHES GSUNGS SHING, DE DANG MTHUN PAR
SPYOD 'JUG LAS KYANG, SO DANG SKRA SEN BDAG MA YIN, ,BDAG NI RUS
PA KHRAG MA YIN, ,SNABS MIN BAD KAN MA YIN LA, ,CHU SER DANG NI
RNAG KYANG MIN, ,BDAG

NI ZHAG DANG RDUL MIN TE, ,GLO MCHIN DAG KYANG BDAG MA YIN,
,NANG KHROL DAG KYANG BDAG MIN TE, ,BDAG NI PHYI SA GCEN MA YIN,
,DROD DANG RLUNG YANG BDAG MA YIN, ,BU GA MA YIN RNAM KUN TU,
,RNAM SHES DRUG KYANG BDAG MA

YIN, ,ZHES SKYES BU'AM, BDAG GAM, NGA DE RANG GI LUS KYI SA'I
KHAMS RUS PA SOGS SRA BA'I CHA YANG NGA MIN, CHU'I KHAMS KHRAG
SOGS GSHED PA'I CHA YANG BDAG MA YIN, SPYI BO NAS RKANG MTHIL
GYI BAR GYI ME KHAMS DROD

@023A *, ,KYI CHA YANG BDAG MA YIN, LUS KYI RLUNG KHAMS RTZA
NANG NAS RGYU BA'I YANG ZHING GA-YO BA YANG SKYES BU MA YIN, LUS
KYI KHONG STONG SOGS BU GA RNAMS KYANG SKYES BU MA YIN, MIG GI
RNAM PAR SHES PA LA

SOGS PA'I RNAM SHES THAMS CAD KYANG BDAG MA YIN CING BDAG KYANG
DE DAG MA YIN, DE DAG TSOGS PA YANG NGA MA YIN, NGA YANG DE DAG
TSOGS PA MA YIN, DE RNAMS LAS GZHAN NA YANG, SGOM PA PO'I SKYES
BU'O SNYAM DU

'DZIN PA'I BLO LA SNANG BA LTAR GYI SKYES BU MED PA'I PHYIR, MDO
LAS KYANG, GZUGS BDAG MA YIN, TSOR BA BDAG MA YIN, 'DU SHES BDAG
MA YIN, 'DU BYED BDAG MA YIN, RNAM PAR SHES PA BDAG MA YIN, ZHES

GSUNGS PA'I PHYIR, DE LTA NA SGOM PA PO'I SKYES BU'I PHUNG PO
LNGA DANG, KHAMS DRUG RE RE BA DANG, TSOGS PA DANG, TSOGS PA'I
DBYIBS SOGS GANG YANG, SGOM PA PO'I SKYES BU MA YIN TE, GAL TE
YIN NA, GDAGS GZHI

BTAGS CHOS, BLANG BYA LEN PA PO, YAN LAG YAN LAG CAN RNAMS GCIG
TU 'GYUR ZHING, GAL TE PHUNG PO BDAG NA DE PHYIR DE, MANG BAS
BDAG DE DAG KYANG MANG POR 'GYUR, ZHES SOGS KYI SKYON DU'ANG
'GYUR RO, ,KHYAD PAR RNAM PAR

SHES PA SKYES BU YIN NA, SKYES BU NA BA DANG, SMRAS PA DANG,
MTHONG BA DANG, BU BSKYED PA SOGS MI 'THAD CING, SKYES BU GCIG
KYANG RNAM SHES DRUG LTAR SKYES BU DRUG TU 'GYUR BA DANG, YANG
NA SKYES BU GCIG LTAR RNAM SHES DRUG

@023B CHA MED GCIG TU 'GYUR RO, ,DE DAG TSOGS PA'I DBYIBS SKYES
BU YIN NA, GZUGS CAN DU 'GYUR PAS GZUGS MED KHAMS NA SKYES BU
MED PAR 'GYUR RO, ,PHUNG PO LNGA LAS GZHAN DU'ANG SKYES BU MED
DE, RANG BZHIN GYIS GRUB

PA'I 'BREL MED GZHAN YIN PAS PHUNG PO 'DUS BYAS SU MTSON PA'I
MTSAN NYID DANG MI LDAN PAR 'GYUR TE, GAL TE PHUNG PO LAS GZHAN
NA, ,PHUNG PO'I MTSAN NYID MED PAR 'GYUR, ZHES GSUNGS SHING,
GLANG PO'I RTZAL GYI MDO

LAS KYANG, GAL TE CHOS RNAMS RANG BZHIN YOD GYUR NA, ,RGYAL BA
NYAN THOS BCAS PAS DE MKHYEN 'GYUR, ,THAR ZUG CHOS RNAMS MYA
NGAN 'DAS MI 'GYUR, ,MKHAS RNAMS NAM YANG SPROS DANG BRAL MI
'GYUR, ,ZHES

GSUNGS PA'I NYES PAR YANG 'GYUR RO, ,DE LTAR MNYAM GZHAG GI
NGANG NAS, SHES PA PHRA MO ZHIG GIS DPYAD PAS, NGED RANG LA JI
LTAR SNANG BA'I MNYAM PAR 'JOG MKHAN GYI SKYES BU'AM, BDAG GAM,
GANG ZAG

GAM, NGA RDUL TZAM YANG MED PAR STONG CHAM GYIS 'GRO LA, DE LTA
BU'I STONG SANG DE'I DON SPYI BLO LA GSAL BAR BYAS NAS, GZHAN MA
SPROS PA GANG YANG YID LA MI BYED PA RTZE GCIG TU MNYAM PAR
GZHAG ,MED DGAG

STONG SANG DE'I 'DZIN STANGS CUNG ZAD ZHAN DU SONG NA MNYAM
GZHAG GI NGANG NAS SNGAR LTAR DPYAD LA RTZE GCIG TU SGOM PA NI
MNYAM GZHAG NAM MKHA' LTA BU'I SKYONG TSUL YIN NO, ,THOG MAR DE
LTAR NGES PA NA, SNGAR LTA BA

@024A *, ,LA GOMS PA MED NA, 'JIGS PA SKYE ZHING, GOMS PA YOD NA
YID LA DGA' BA SKYE BAR GSUNGS SO, ,RJES THOB KYI RNAM GZHAG
STON PA NI, SKYES PA KHAMS DRUG 'DUS PA'I PHYIR, ,YANG DAG MA
YIN,

ZHES GSUNGS MNYAM GZHAG DE LAS LANGS NAS BRTAGS PA NA, BDAG NYID
KYI SHES PA MA RIG PA'I GDON GYIS BZUNG BA'I DBANG GIS PHYIN CI
LOG TU SNANG BA'I SKYES BU NI MED MOD, 'ON KYANG SKYES BU'AM,
GANG ZAG GAm,

NGA TZAM ZHIG NI NGES PAR YOD LA, YOD TSUL YANG MTHO YOR LA MI
DANG, THAG KHRA LA SBRUL DU GTAGS PA LTAR, SKYES BU ZHES, RANG
GI KHAMS DRUG GAM PHUNG PO LNGA TSOGS TZAM LA BTAGS PA'I MING
TZAM, BRDA' TZAM

RTOG PAS BTAGS TZAM DANG, YANG DAG PA MA YIN PA SGYU MA LTA BU'I
STONG PA RTEN 'BREL DU SHAR BA TZAM LA NGES SHES BSKYED NAS
BSGOM ZHING, MDO SDE ZAB MO'I DBYANGS KYIS KYANG DRAN PAR BYA
STE, TING NGE 'DZIN RGYAL PO

LAS, SGYU MA BYED PA DAG GIS GZUGS SPRUL TE, ,RTA DANG GLANG PO
SHING RTA SNA TSOGS BYAS, ,DE LA JI LTAR SNANG BA GANG YANG MED,
,CHOS RNAMS THAMS CAD DE BZHIN SHES PAR GYIS, ,JI LTAR BU MO
GZHON NU'I RMI LAM

NA, ,BU PHO BYUNG ZHING SHI BA NGES MTHONG NAS, ,BYUNG NAS DGA'
ZHING SHI NAS MA DGA' LTAR, ,CHOS RNAMS THAMS CAD DE BZHIN SHES
PAR GYIS, ,JI LTAR MTSAN MO CHU YI ZLA BA DAG ,DVANGS SHING
RNYOG PA MED PA'I CHU NANG SNANG,,

@024B CHU ZLA STONG PA GSOG STE GZUNG DU MED, ,CHOS RNAMS THAMS
CAD DE BZHIN SHES PAR GYIS, ,JI LTAR SOS KA'I NYI MA PHYED DUS
NA, ,SKYES BU SGOM PAS GDUNGS SHING 'GRO BA YIS, ,SMIG RGYU DAG
LA CHU YI PHUNG POR MTHONG, ,CHOS

RNAMS THAMS CAD DE BZHIN SHES PAR GYIS, ,SMIG RGYU LA YANG CHU
NI YOD MA YIN, ,SEMS CAN RMONGS PA DE LA 'THUNG 'DOD DE, ,MI
BDEN CHU NI BTUNG BAR YONG MI NUS, ,CHOS RNAMS THAMS CAD DE
BZHIN SHES PAR GYIS, ,JI

LTAR CHU SHING RLON PA'I SDONG PO LA, ,SNYING PO 'DOD PHYIR
SKYES BUS DE GSHAGS KYANG, ,NANG DANG PHYI ROL KUN NA SNYING PO
MED, ,CHOS RNAMS THAMS CAD DE BZHIN SHES PAR GYIS, ,ZHES SO, ,DE
LTAR RANG RGYUD KYIS BSDUS PA'I GANG ZAG

GI BDAG MED LA GOMS PA NYAMS 'OG TU CHUD PA NA, SDUD PA LAS,
BDAG CI 'DRA BA DE 'DRAR SEMS CAN THAMS CAD SHES, ,SEMS CAN
THAMS CAD CI 'DRA DE 'DRAR CHOS KUN SHES, ,ZHES GZHAN GANG ZAG
DANG CHOS KYI BDAG

MED SGOM TSUL BSTAN PA'I PHYIR, JI LTA BAR, DE BZHIN KHAMS NI RE
RE YANG, ,'DUS PHYIR YANG DAG NYID DU MIN, ,GSUNGS PA JI BZHIN
BTZAL BA NA, ,MNYAM GZHAG MNYAM PAR 'JOG MKHAN SOGS, ,RDUL PHRAN
TZAM YANG

MA RNYED PA, ,DE TSE GA-YENG MED RTZE GCIG TU, ,NAM MKHA' LTA
BU'I MNYAM GZHAG SKYONG, ,ZHES BSHAD DO, ,DE YANG SKYE 'PHAGS
THAMS CAD DANG, PHYI NANG GI SA'I KHAMS DANG, DE BZHIN DU CHU
DANG, ME DANG, RLUNG DANG, RNAM PAR SHES

@025A *, ,PA'I KHAMS NI RE RE BA DANG, YANG 'DUS PA SOGS 'KHOR
'DAS KYI CHOS THAMS CAD, RANG CAG RNAMS KYI BLO LA SNANG BA DE
NGES PAR BYAS NAS, SNGAR SKYES BU'I SNANG TSUL DANG 'DZIN TSUL
BRTAGS NAS

MNYAM PAR 'JOG PA JI LTA BAR, GTAN LA PHAB STE, BDEN PAR GRUB PA
RDUL TZAM YANG MA RNYED PA DE'I TSE, MA RNYED PA NI RNYED PA'I
MCHOG DANG, MA MTHONG BA MTHONG BA DAM PAR GSUNGS PA BZHIN SEMS
KYI DON DAM PA'I

NGO BO MTHONG BAS SEMS NGO 'PHROD PA YIN PAS DE KHA'I NGANG LA
GA-YENG BA MED PAR RTZE GCIG TU, BDEN GRUB BKAG TZAM CHOS NYID
NAM MKHA' LTA BU'I MNYAM GZHAG SKYONG NGO, ,YANG NA BDAG TU
'DOGS PA'I GZHI PHRA BA

RLUNG SEMS SHIN TU PHRA BAR GSUNGS SHING, GDAMS NGAG PA RNAMS
KYANG SEMS KYI GNAS LUGS GTAN LA 'BEBS PA LA SEMS NGO SPROD PAR
BZHED PA LTAR SMRAS PA, YANG NA MNYAM PAR BZHAG PA'I NGANG,,

GZUGS SU MA GRUB STONG SANG NGE, ,SGRIB MED SNA TSOGS 'CHAR
ZHING 'PHRO, ,'GAG MED GSAL ZHING RIG PA'I RGYUN, ,CHAD PA MED
PAR 'JUG PA'I SEMS, ,LTOS MED SNANG ZHING 'DZIN PA YI, ,ZHEN YUL
MGON PO ZHI

BA LHAS, ,RGYUN DANG TSOGS ZHES BYA BA NI, ,'PHRENG BA DMAG SOGS
BZHIN DU BRDZUN, ,ZHES GSUNGS LUNG DANG RIGS PA YIS, ,SNANG TSUL
LTAR DU MA GRUB PA'I, ,NGANG DU RTZE GCIG MNYAM PAR GZHOG ,CES
SO, ,YANG NA

@025B ZLA BA'I ZHABS KYIS, SEMS NYID KYIS NI SEMS CAN 'JIG RTEN
DANG, ,SNOD KYI 'JIG RTEN SHIN TU SNA TSOGS 'GOD, ,CES SEMS SNOD
BCUD THAMS CAD KYI RTZA BAR BSTAN PAS, SEMS KYI GZHI RTZA CHOD
NA 'PHRUL GZHAN DANG MI 'DRA

BAS 'DI LTAR BYA STE, SNGAR GYI RGYUN MNYAM PAR BZHAG PA'I NGANG
NAS RANG SEMS LA BRTAGS PA NA GZUGS GANG DU YANG MA GRUB PAS
STONG SANG NGE BA, NYI MA LA SPRIN LTA BU'I SGRIB PA MED PA, MI
'GYU DGU 'GYU, MI DRAN DGU DRAN

SNA TSOGS 'CHAR ZHING, PHYIR 'PHRO BA, MAR ME SHI BA LTA BU'I
'GAG PA MED PA GSAL ZHING RIG PA'I RGYUN CHAD PA MED PAR BRENG
CHAGS SU 'JUG PA'I SEMS DE, RANG SEMS 'DZIN PA'I BLO LA GANG LA
YANG LTOS PA

MED PA RANG DBANG DU SNANG ZHING, SNANG BA LTAR 'DZIN PA'I ZHE
NA YUL LAM SNANG BA LTAR GYI SEMS DE, MGON PO ZHI BA LHAS SPYOD
'JUG TU, RGYUN DANG TSOGS ZHES BYA BA NI, ,'PHRENG BA DMAG SOGS
BZHIN DU BRDZUN, ,ZHES

'PHRENG BA'I CHA SHAS RE RE NAS SRID BUR BRGYUS PA LA, 'PHRENG
BA ZHES BTAGS TZAM DANG, GO MTSON THOGS PA'I SKYES BU RE RE NAS
'DUS PA LA DMAG CES MING RKYANG BTAGS TZAM MA GTOGS BDEN PAR MA
GRUB CES GSUNGS

PA'I LUNG DANG RIGS PA YIS, SNANG TSUL LTAR DU MA GRUB PAR NGES
PA'I NGANG DU RTZE GCIG TU MNYAM PAR ZHOG CIG ,DE LTAR YANG
BRGYAD STONG PA LAS, SEMS LA SEMS MA MCHIS TE, SEMS KYI RANG
BZHIN NI 'OD GSAL BA'O, ,ZHES

@026A *, ,SEMS LA RANG BZHIN GYIS GRUB PA'I SEMS MA MCHIS TE,
SEMS KYI RANG BZHIN 'OD GSAL BA STONG PA NYID DO, ZHES GSUNGS
SHING DKON BRTZEGS LAS KYANG, SEMS NI DUS GSUM GYI SANGS RGYAS

THAMS CAD KYIS KYANG MA GZIGS MI GZIGS GZIGS PAR MI 'GYUR RO,
,ZHES GSUNGS SO, ,RJE MAR PAS KYANG SEMS KYI CHOS NYID JI LTA BA
BZHIN NGES NAS SGOM PA LA SEMS STONG PA NYID LA SBAR ZIN GYI THA
SNYAD

MDZAD DE, JI SKAD DU SHAR CHU BO GANGG'A'I 'GRAM DU PHYIN, ,RJE
MEE TR'I CHEN PO'I BKA' DRIN GYIS, ,GZHI CHOS NYID SKYE BA MED
PA RTOGS, ,SEMS STONG PA NYID LA SBAR ZIN BYAS, ,DON SPROS BRAL
GNYUG MA'I NGO BO MTHONG, ,SKU GSUM

MA DANG MNGON SUM MJAL, ,MI KHO BO'I SPROS PA DE NAS CHOD, ,CES
GSUNGS SHING, 'GRO MGON PHAG GRUS KYANG, 'KHOR 'DAS GNYIS KYI
RTZA BA SEMS, ,SEMS GDOD NAS DAG PA DE BZHIN NYID, ,GDOD NAS ZHI
ZHING MA SKYES

PAS, ,SEMS YE NAS SPROS PA'I MTHA' DANG BRAL, ,ZHES GSUNGS SO,
,MDOR NA BDAG CAG GI DGE BA'I BSHES GNYEN THAMS CAD MKHYEN PA MA
YIN PA LA YIN PAR GRAGS PA LTA BU MIN PA, DON DANG MTHUN PA'I
THAMS

CAD MKHYEN PA SANGS RGYAS YE SHES ZHABS KYI ZHAL SNGA NAS KYI
ZHAL GDAMS 'GOD PA, MDOR NA BDAG GI DGE BA'I BSHES, ,DON DANG
MTHUN PA'I THAMS CAD MKHYEN, ,SANGS RGYAS YE SHES ZHAL SNGA NAS,
,GANG SHAR

@026B RNAM RTOG 'DZIN PAR YONGS RIG NA, ,DON DAM CHOS DBYINGS
GZHAN LA LTOS MED 'CHAR, ,SHAR BA'I NGANG DU RIG PA ZHUGS PA LA,
,RTZE GCIG MNYAM PAR 'JOG PA AE MA HO, ,ZHES GANG SHAR RNAM RTOG
'DZIN PA STE, GANG

SHAR RTOG PAS BTAGS PA TZAM DU RIG NA, DON DAM CHOS NYID RKYEN
GZHAN LA MA LTOS PAR BLO YUL DU 'CHAR TE 'JUG PAR, THA SNYAD
BDEN PA THABS SU GYUR PA DANG, ,DON DAM BDEN PA THABS BYUNG GYUR
PA STE, ,ZHES GSUNGS PA

BZHIN NO, ,SHAR BA'I NGANG DU RIG PA ZHUGS PA STE, ,CHOS NYID
BLO YUL DU SHAR BA DE DANG, YUL CAN SHES PA RTZE GCIG TU SBYAR
NAS MNYAM PAR 'JOG PA NI NGO MTSAR BA'O, ,ZHES GSUNGS PA'I RKANG
PA PHYI MA GNYIS KYI DON DANG

MTHUN PAR, DAM PAS KYANG, STONG PA'I NGANG DU RIG PA'I MDUNG
SKOR BYA, ,LTA BA LA THOGS THUG MED DO DING RI BA, ,ZHES SOGS
GSUNGS PA DGONGS PA GCIG TU GNAS SO, ,GSUM PA RJES NI PHYAG RGYA
CHEN PO LA MNYAM PAR

BZHAG PA'I DGE BA RNAMS BLA NA MED PA'I BYANG CHUB TU BSNGO BA
STE, RTZA BAR, 'DI LA SBYOR DNGOS RJES GSUM LAS, ZHES DNGOS SU
BSTAN PA, MJUG GANG DU SBYOR TSUL KHONG NA GNAS KYANG MI GSAL BA
MTSAMS 'DIR SBYOR

RGYU YIN CING, SLAN CHAD SA MTSAMS PHYED PA'I PHYIR RTZA BAR
'GOD NA'ANG, RJES NI PHYAG CHEN BSGOMS PA LAS, ,BYUNG BA'I RNAM
DKAR CI MCHIS PA, ,DUS GSUM DGE TSOGS RGYA MTSOR BCAS, ,BLA MED
BYANG CHUB CHEN POR

@027A *, ,BSNGO, ,ZHES SPYAD KYANG RUNG NGO, ,DA NI PHYAG RGYA
CHEN PO LA MNYAM PAR BZHAG PA'I MNYAM GZHAG LAS LANGS NAS RJES
THOB TU NYAMS LEN JI LTAR SKYONG TSUL DANG, SLAR YANG MNYAM PAR
'JOG PA'I TSE DGAG

BYA'I DON SPYI 'PHYUG MED DU NGES PAR BYA BA DANG, MNYAM RJES CI
YANG RUNG BA'I SKABS SU MTHA' GZHAN DU DGOS PA'I DGOS PA BSAL BA
RNAMS PHYOGS GCIG TU BSTAN PA'I PHYIR 'DI LTAR, DE LTAR GOMS NAS
TSOGS DRUG GI ,YUL DU

SNANG BA CI SHAR YANG, ,SNANG TSUL ZHIB MOR RTOGS SHIG DANG,
,GNAS TSUL RJEN PAR LHANG GIS 'CHAR, ,GANG SHAR NGOS 'DZIN LTA
BA'I GNAD, ,MDOR NA RANG SEMS LA SOGS PA, ,GANG GANG SNANG BA'I
DON DER NI, ,MA 'DZIN DE

DE'I GNAS TSUL DE, ,NGES PAR GYIS LA RTAG TU SKYOBS, ,'DI LTAR
SHES NAS 'KHOR 'DAS KYI, ,CHOS KUN RANG BZHIN GCIG TU SBYOR,
,ZHES SMRAS SO, ,DE LTAR MNYAM GZHAG TU GOMS PAR BYAS NAS, RJES
THOB TU MIG SHES

SOGS TSOGS DRUG GI YUL DU GZUGS LA SOGS PA'I SNANG BA CI SHAR
YANG JI LTAR SNANG BA'I TSUL LA ZHIB MOR 'BYED PA'I RNAM DPYOD
KYIS LEGS PAR RTOGS SHIG DANG, DE LTAR BRTAGS PAS BDEN PAR SNANG
YANG

GSOG DANG GSO BA DANG RMI LAM DANG CHU NANG GI ZLA GZUGS LTAR
SNANG YANG RANG DBANG GI SNYING PO MED PA'I RTEN 'BYUNG GI GNAS
TSUL RJEN LHANG GIS 'CHAR ZHING, DE LA BRTEN NAS CHOS NYID LA
NGES PA JE CHER 'GRO STE, RJE MI TRAS,

@027B GANG SHAR NGOS 'DZIN LTA BA'I GNAD, ,CES GSUNGS PA LTAR
RO, ,DA NI MANG DU YANG CI ZHIG DGOS MDOR BSDU NA RANG CAG TSU
ROL MTHONG BA RNAMS LA RANG GI SEMS LA SOGS PA CHOS CAN GANG
DANG GANG ZHIG SNANG BA'I TSUL DE

NYID DGAG BYA'I SNANG TSUL YIN PAS, SNANG BA'I DON DER ZHEN CING
MA 'DZIN PAR, DE DANG DE'I GNAS TSUL SNANG BA LTAR DU GRUB PA
BKAG TZAM NGES PAR GYIS LA MNYAM GZHAG NAM MKHA' LTA BU DANG, DE
LAS LANGS NAS BKAG

PA'I SHUL NA CI 'DUG BLTAS PA NA MING TZAM, BTAGS TZAM GYI BYA
BYED RTEN 'BREL BSNYON MED DU 'CHAR BA'I RJES THOB KYI RNAL
'BYOR RES 'JOG GIS RTAG TU SKYONG BA YIN NO, ,MNYAM RJES SKYONG
TSUL 'DI LTAR SHES PAR BYAS NAS, 'KHOR

'DAS KYI CHOS MA LUS PA KUN GYI'ANG BDEN PA BKAG TZAM GYI DON
DAM PA'I RANG BZHIN DBYER MA PHYED PAR GCIG TU SBYAR NAS MNYAM
PAR 'JOG PA DANG, RJES THOB TU KUN RDZOB PA'I RANG BZHIN SNANG
TZAM SGYU MA LTA BUR SBYAR NAS

GOMS PAR BYED DGOS TE, DE SKAD DU YANG 'PHAGS PA LHAS, DNGOS PO
GCIG GI LTA BO GANG, ,DE NI KUN GYI LTA BOR BSHAD, ,GCIG GI
STONG NYID GANG YIN PA, ,DE NI KUN GYI STONG NYID YIN, ,ZHES
GSUNGS SO, ,'O NA CHOS

NYID LA MNYAM PAR BZHAG PA'I NGOR, RTEN CING 'BREL BAR 'BYUNG
BA'I CHOS RNAMS MING RKYANG BTAGS YOD TZAM DU SNANG NGAM ZHE NA
SMRAS PA, DE LTAR CHOS NYID LA, TSUL BZHIN MNYAM PAR BZHAG PA'I
NGOR, ,YOD MED LA

@028A *, ,SOGS 'KHOR 'DAS KYI, ,SPROS PA'I MTHA' DANG BRAL MOD
KYI, ,ZHES BRJOD PAR BYA STE, RJE BTZUN MID LAS, DON DAM BDEN
PA'I DBANG DU NI, ,BGEGS LAS SANGS RGYAS NYID KYANG MED, ,SGOM
PA PO DANG

BSGOM BYA DANG, ,BGROD BYA SA DANG LAM RTAGS MED, ,'BRAS BU SKU
DANG YE SHES MED, ,DE PHYIR MYA NGAN 'DAS PA MED, ,MING DANG
TSIG GIS BTAGS PA TZAM, ,KHAMS GSUM BRTEN DANG GA-YO BAR BCAS,
,GDOD NAS

MA GRUB SKYE BA MED, ,GZHI MED LHAN CIG SKYES PA MED, ,LAS DANG
LAS KYI RNAM SMIN MED, ,DE PHYIR 'KHOR BA'I MING YANG MED,
,MTHAR THUG DON LA DE LTAR SNANG, ,ZHES PA DANG, SMRA BSAM BRJOD
MED SHES RAB PHA ROL

PHYIN, ,ZHES SOGS DANG, MKHAS GRUB KHYUNG POS KYANG, SNANG SRID
RANG GROL SGYU MA RMI LAM BZHIN, ,ZHES SOGS GSUNGS PA LTAR RO,
,'O NA DE LTAR YIN NA LAS 'BRAS SOGS GTAN MED DAM ZHE NA, DON
DAM DU MED PAS MED GO

MI CHOD PAS, LAS 'BRAS SOGS SHIN TU YOD CES BRJOD PA, DE LAS
LANGS NAS BRTAGS PA'I TSE, ,MING RKYANG BTAGS YOD TZAM ZHIG GIS,
,BYA BYED RTEN 'BREL BSNYON MED PAR, ,RMI LAM SMIG RGYU CHU ZLA
DANG, ,SGYU MA LTA BUR NGANG

GIS 'CHAR, ,ZHES SMRAS PA LTAR, RJE MID LAS KYANG, AE MA SEMS
CAN MED GYUR NA, ,DUS GSUM SANGS RGYAS CI LAS BYUNG, ,RGYU MED
'BRAS BU MI SRID PAS, ,KUN RDZOB BDEN PA'I DBANG DU NI, ,'KHOR
BA DANG NI MYA NGAN 'DAS

@028B THAMS CAD YOD CES THUB PAS GSUNGS, ,YOD PA DNGOS POR SNANG
BA DANG, ,MED PA STONG PA'I CHOS NYID GNYIS, ,NGO BO DBYER MED
RO GCIG PAS, ,RANG RIG GZHAN RIG YOD MIN TE, ,THAMS CAD ZUNG
'JUG YANGS PA YIN, ,ZHES

GSUNGS SO, ,YOD TSUL YANG MING TZAM BTAGS TZAM DU YOD PAS TSIM
PAR BYAS NAS 'JOG PA YIN TE, 'PHAGS MCHOG KLU SGRUB ZHABS KYIS,
GZUGS KYI DNGOS PO MING TZAM PHYIR, ,NAM MKHA' YANG NI MING TZAM
MO, ,ZHES

GSUNGS PA'I PHYIR, DES NA 'PHAGS PA YAB SRAS BZHED PA'I LTA BA
PHYAG RGYA CHEN PO'I GO DON MTHAR THUG PA NI BTAGS YOD MING
RKYANG ZHES PA 'DI YIN PAS GSAL BAR BSHAD NA, DPER NA KHANG PA
KA BA BZHI PA ZHIG GI NANG NA KA

BA YOD PAR NI 'DOD DGOS TE, DE NA KA BA BZHI YOD PA'I PHYIR,
DE'I KA BA DE NI KA BA BZHI PO SO SO'I RJES SU 'GRO BA'I SPYI
YANG YIN NO, ,'O NA KA BA RDZAS SPYI DE'I MTSAN GZHI CI YIN ZHES
BTZAL NA BZHI PO DE RE RE NAS DE'I MTSAN

GZHIR MI RUNG, BZHI PO TSOGS PA'ANG DE'I MTSAN GZHI MIN, BZHI PO
SO SO BA DANG, TSOGS TZAM PA LAS DON GZHAN DU GYUR PA'I DE'I
MTSAN GZHI YANG BSTAN RGYU MED DO, ,DES NA DE'I NANG GI KA BA
RDZAS SPYI DE NI KA BA BZHI PO'I

STENG DU KA BA ZHES MING GIS BTAGS TZAM STE, MING GIS BTAGS TZAM
DES TSIM NAS 'JOG PA MA GTOGS BTZAL NA MI RNYED PAS BTAGS YOD
MING RKYANG ZHES BYA STE CHOS THAMS CAD LA MTSUNGS SO, ,DA NI
BSAL BYA'I DOGS

@029A *, ,PA 'DI YOD DE, LUGS 'DI DANG 'BREL BA'I SNGA PHYI'I YI
GE 'GROD PA PO SOGS 'GA' ZHIG ,SO SKYE'I SHES PA THAMS CAD
'KHRUL SHES DANG, DE'I RGYU MTSAN GYIS SO SKYE'I BLO LA SNANG BA
GANG SHAR THAMS CAD RANG

BZHIN GYIS GRUB PAR SNANG ZHING 'CHAR ZHES ZER BZHIN DU, DA
LTA'I SNANG TSUL 'DI LAS GZHAN PA'I DGAG BYA'I SNANG TSUL BDEN
GRUB RVA RONG DE BA ZHIG 'DZIN PAR 'DOD PA NI, RANG CAG SO
SKYE'I BLO LA SNANG BA, SNANG BA LTAR MA

GRUB ZER MA NUS PAS NONGS PAR 'DUG PA, DE LTAR NA RANG RGYUD
PA'I MKHAS PA RNAMS KYIS GZUGS SOGS BLO GNOD MED LA SNANG BA'I
DBANG GIS YOD PAR ZHAL GYIS BZHES PA LA, DPAL LDAN ZLA BAS DGAG
PA

JI LTAR MDZAD PA'I TSUL LEGS PAR SOMS SHIG ,'ON KYANG TSUR
MTHONG GI DBANG SHES LNGA LA YUL LNGA TSUGS THUB TU MA GRUB
BZHIN DU TSUGS THUB TU GRUB PAR SNANG BAS 'KHRUL SHES DANG, YUL
LNGA RANG MTSAN DU GRUB

PAR SNANG BA'I CHA LA TSAD MA DANG, DE'I RGYU MTSAN GYIS DE DAG
THA SNYAD DU 'JOG PA'I TSAD MAR 'JOG PA SOGS NI SHES DGOS SO,
,YANG MANG PO ZHIG GANG ZAG MI 'GOG ,GANG ZAG BDEN GRUB 'GOG PAR
GSUNGS SNYAM DU

MNYAM GZHAG TU GANG ZAG LING PO ZHIG BZHAG NAS, BLOS BYAS KYI
GANG ZAG BDEN GRUB ZHIG 'GOG PA'I NGAL BA BYED PA NI CHES MI
'THAD DE RTAG MTHAR 'GYUR BA'I PHYIR RO, ,GZHAN YANG BRJOD PAR
BYA BA DU MA 'DUG

@029B NA'ANG MANGS PAS 'JIGS PA'I PHYIR DE TZAM MO, ,DE LTAR
BSGOMS PAS RTAG CHAD KYI MTHA' DANG BRAL BA'I LAM BZANG MNGON DU
'GYUR TSUL BSTAN PA, SNANG BAS STONG PA MI SGRIB CING, ,STONG
PAS SNANG BA MI 'GOG PA, ,STONG DANG

RTEN 'BYUNG DON GCIG PA'I, ,LAM BZANG DE TSE MNGON SUM 'GYUR,
,ZHES SMRAS TE, 'DI DANG MTHUN PAR RJE THAMS CAD MKHYEN PAS,
SNANG BA RTEN 'BREL BSLU BA MED PA DANG, ,STONG PA KHAS LEN BRAL
BA'I GO BA GNYIS, ,JI SRID

SO SOR SNANG BA DE SRID DU, ,DA DUNG THUB PA'I DGONGS PA MED,
,NAM ZHIG RES 'JOG MED PAR CIG CAR DU, ,RTEN 'BREL MI BSLUR
MTHONG BA TZAM NYID NAS, ,NGES SHES YUL GYI 'DZIN STANGS KUN
'JIG NA, ,DE TSE LTA BA'I

DPYAD PA RDZOGS PA LAGS, ,ZHES PA DANG, 'JUG PAR YANG, DE BZHIN
CHOS RNAMS THAMS CAD STONG NA YANG, ,STONG NYID DAG LAS RAB TU
SKYE BAR 'GYUR, ,BDEN PA GNYIS SU'ANG RANG BZHIN MED PA'I PHYIR,
,DE DAG RTAG PA MA YIN

CHAD PA'ANG MIN, ,ZHES DANG, MGON PO KLU SGRUB KYIS KYANG, CHOS
RNAMS STONG PA NYID SHES NAS, ,RGYU DANG 'BRAS BU 'THAD PA GANG,
,NGO MTSAR LAS KYANG 'DI NGO MTSAR, ,RMAD BYUNG LAS KYANG 'DI
RMAD BYUNG, ,ZHES GSUNGS PA LTAR GO

SLA'O, ,DE LTAR ZHI GNAS KYI RTA LA BSKYON NAS PHYAG CHEN
BSKYANGS PAS STONG PA NYID LA DMIGS PA'I DPYAD STOBS KYIS LUS
SEMS SHIN SBYANGS KYI BDE BAS ZIN PA'I TING NGE 'DZIN NAM THOB
PA NA SBYOR LAM DROD THOB PA YIN

@030A *, ,NO, ,BKA' RGYUD GONG MA 'GA' ZHIG NI PHYAG CHEN GYI
LAM LA RNAL 'BYOR BZHI'I RNAM GZHAG MDZAD DE, SEMS LA RTZE GCIG
TU DMIGS PAS RTZE GCIG DANG, SEMS SPROS BRAL DU RTOGS PAS SPROS

BRAL DANG, SNANG SEMS RO GCIG TU RTOGS PAS RO GCIG DANG, MTSAN
BCAS KYIS SGOM DU MED PAS SGOM MED DE BZHI YIN LA, SA MTSAMS RJE
RGOD TSANG PA NI DANG PO MOS SPYOD, GNYIS PA MTHONG LAM, GSUM
PAS GNYIS

PA NAS SA BDUN PA'I BAR, BZHI PA DAG SA SOGS KYI NGO BOR BZHED,
ZHANG RIN PO CHE NI, PHYAG RGYA CHEN PO GCIG CHOD LA, ,RMONGS
PAS SA LAM RTZI BA 'KHRUL, ,'ON KYANG RMONGS PA DGA' BA'I PHYIR,
,MTSAN NYID THEG PA'I SA LAM

RNAMS, ,'DIR YANG DOD PO RTZI BAR BYA, ,GSUNG ZHING, RTZI TSUL
RJE RGOD TSANG PA DANG 'DRA'O, ,SPROS BRAL SA DANG POR MDZAD PA
LA, GZHUNG LUGS PA 'GAS DE MI 'THAD DE, RJES THOB TU YON TAN
BRGYA PHRAG BCU GNYIS MED PA'I PHYIR

ZHES BRGAL BA LA, ZHANG RIN PO CHE NI, KHYUNG RTZAL SGONG SHUN
NANG NAS RDZOGS, ,SGONG SHUN BRAL NA NAM 'PHANG SPYOD, ,SKU GSUM
YON TAN SEMS LA RDZOGS, ,SGYU LUS ZHIG NA GZHAN DON 'CHAR, ,ZHES
GSUNGS LA, 'JIG

RTEN MGON PO'I GSUNG NAS, KHYED KYI KHYAB PA DE NGES PA'I BSTAN
BCOS KYI LUNG RNYED NA KHO BOS RTA BZANG PO STER, SA BCU PA'I
MDO LAS GSUNGS PA NI SKYE BA PHYI MA'I DBANG DU MDZAD PA YIN
GSUNG, GSUNG DGOS PA CAN 'DI RIGS

@030B KYI YIN PA 'DRA, RJE BTZUN SA PAn GYIS, DGE SLONG NAM
MKHA' 'BUM GYI DRI LAN DU, 'BRI STAG DANG PHYAG RGYA BA'I CHOS
LUGS 'DI RGYUD DANG SDE SNOD GANG DANG MI MTHUN PA GDA', 'DI
YANG DAG PA'I LAM MA LAGS SAM SNYAM DU SEMS

TSIG 'DI NYID GZHAN DU MA 'PHEL BA ZHIG MDZOD, CES GSUNGS PA'ANG
MCHIS SO, ,'ON KYANG 'PHAGS PA'I SKYE BO RNAMS KYI MDZAD PA RNAM
THAR SO SO SKYE BO RNAMS KYI YUL LAS 'DAS SHING CHOS DANG, SKYES
BU DAM PA LA BRTEN

PA'I SDIG PA SHIN TU MI BZAD PAS PHYOGS 'DZIN GYI SDANG SHUGS
DOR NAS DAG SNANG NOR BU'I 'OD KYIS KHYAB PAR MDZAD DU GSOL ZHES
CHOS KYI RGYAL MTSAN GSOL BA 'DEBS SO, ,GSUM PA NI 'DI LTAR, DE
SKAD SMRA BA MANG

THOS SPONG BA PA, ,BLO BZANG CHOS KYI RGYAL MTSAN ZHES BYA STE,
,DAG PAS 'GRO KUN ZHI SGO GNYIS PA DANG, ,BRAL BA'I LAM 'DIS
MYUR DU RGYAL GYUR CIG ,CES DAM BCA' MTHAR PHYIN PA'I TSUL DANG,
BRTZAMS PA'I DGE BA 'GRO

BA RNAMS SGRIB GNYIS KYI GA-YUL LAS RGYAL BA'I PHYIR BSNGO BA'O,
,SMRAS PA, MDO RGYUD RGYA MTSO BSRUBS PA'I SNYING PO MCHOG ,RGYA
BOD MKHAS GRUB YONGS KYI DGONGS PA'I GNAD, ,GRUB MCHOG DAM PA MA
LUS GSHEGS PA'I

LAM, ,PHYAG CHEN BSTAN PA'I NYI MA DENG 'DIR SHAR, ,MA RIG
'KHRUL PA'I MYOS CHUS YID DRANGS NAS, ,'JIGS RUNG SRID PA'I
BTZON KHANG RA BAR CHUD, ,SDUG BSNGAL GSUM GYIS MNAR BA'I LUS
CAN RNAMS, ,NGAL GSO'I BSTI

@031A *, ,GNAS DGA' BA'I TSAL 'DI YIN, ,MTHA' DAG 'GRO LA LAM
BZANG MTSON PA'I MIG ,SKYES CHEN DAM PA RNAMS KYI BZHED PA'I
SROL, ,PHYAG CHEN MA 'DRES GSAL BA MDZES PA'I GZUGS, ,'CHAR BYED

GANG 'DI NOR BU'I ME LONG NYID, ,'DI NANG CHOS BRGYANG 'CHING
BA'I SGROG BCAD DE, ,DBEN PA'I GNAS SU TING 'DZIN BDE BA LA,
,'DOD DGUR SPYOD PA'I SKAL LDAN MANG PO LA, ,'KHRUL MED LAM
BZANG 'DOMS PA'I BLA MA'ANG YIN,,

TSUL 'DIR 'BAD LAS BYUNG BA'I DGE BA'I TSOGS, ,BSIL ZER THUR MAS
PHYE BA'I KUNDA LTAR, ,MCHOG TU DKAR BA GANG ZHIG BSAGS PA DE,
,MA RNAMS SGROL PHYIR BYANG CHUB CHEN POR BSNGO, ,DE YI MTHU LAS
'GRO BA MA LUS

PA, ,YID KYI BUM BZANG MDO SNGAGS ZUNG 'BREL GYI, ,PHYAG CHEN
LAGS BRIS AIMRA TAS GANG STE, ,ZUNG 'JUG BDE BA CHE LA LONGS
SPYOD SHOG ,CES DGE LDAN BKA' RGYUD KYI BKA' SROL PHYAG RGYA
CHEN PO'I RTZA BA RGYAS PAR BSHAD

PA YANG GSAL SGRON ME ZHES BYA BA 'DI YANG RANG GI SLOB MA LAM
'DI LA NGES PA RNYED NAS SGRUB PA SNYING POR BYED PA GNAS BCU
RAB 'BYAMS PA DGE 'DUN RGYAL MTSAN GYIS CHOS BRGYAD KYI SHUN PAS
MA GOS PA'I SGRUB PA'I ME

TOG GIS YANG DAG PAR MCHOD NAS, RTZA TSIG 'DI LA RTZOM PA PO
RANG NYID KYIS 'GREL PA RGYAS SHING MTHA' CHOD PA, NYAMS SU
BLANG BYA'I DON GYI SNYING PO GSAL ZHING 'DRIL BA LUNG RIGS KYI
RGYA BRTEN TSAD MA DANG 'BREL ZHING SNYAN

@031B RGYUD KYI GDAMS PAS RGYAN PA ZHIG CIS KYANG ZHU ZHES NAN
CHER BSKUL PA LA BRTEN NAS, PHYAG RGYA CHEN PO SO SO'I GRUB PA'I
MTHA' RGYA MTSO'I PHA ROL TU SON PA'I SPONG BA PA BLO BZANG CHOS
KYI RGYAL MTSAN GYIS CHOS GRVA CHEN PO BKRA

SHIS LHUN PO'I GTZUG LAG KHANG DU MGYOGS PAR SUG BRIS SU BGYIS
PA'O, ,'DIS KYANG BSTAN PA RIN PO CHE MI NUB PA'I RGYAL MTSAN DU
GYUR CIG , ,,SARBA MANGGA LAm,, ,,` AOm SVA STI, PHAN BDE'I
'BYUNG

GNAS RGYAL BSTAN YONGS 'DU'I LJON, ,RAB RGYAS 'GRO KUN THAR
MCHOG 'BRAS BZANG LA, ,SPYOD PHYIR BKRA SHIS LHUN GRUB CHOS GRVA
CHER, ,CHOS SBYIN 'DZAD MED DAL 'GRO'I RGYUN 'DI SPEL, ,SARBA
DZA GA TAm,, ,,