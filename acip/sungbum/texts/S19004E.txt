@001A *, ,DPAL GSANG BA 'DUS PA'I ZAB MO RDZOGS PA'I RIM PA'I
DMAR KHRID KYI SNGON 'GRO DNGOS GZHI'I DMIGS PA DANG BCAS PA BLA
MA'I GSUNG RGYUN BKOD PA BZHUGS SO,,

@001B #, ,BLA MA DANG RGYAL BA KHYAB BDAG RDO RJE 'CHANG CHEN PO
LA PHYAG 'TSAL LO, ,'DIR DPAL GSANG BA 'DUS PA'I ZAB MO RDZOGS
PA'I RIM PA'I DMAR KHRID NYAMS SU

LEN PAR BYED PA LA, SNGON 'GRO DANG DNGOS GZHI GNYIS, SNGON 'GRO
LA THUN MONG BA DANG THUN MONG MA YIN PA GNYIS, DANG PO NI, SNOD
RUNG DANG BO LAM GYI RTZA BA BSHES GNYEN TSUL BZHIN DU BSTEN

PA; DAL 'BYOR RNYED DKA' ZHING DON CHE BA BSAM PA, RTZA BA GSUM
RGYU MTSAN DGU THAG BCAD PA GSUM GYI SGO NAS 'CHI BA MI RTAG PA
BSGOM PA, LAS RGYU 'BRAS 'KHOR BA'I NYES DMIGS NGAN

SONG GI SDUG BSNGAL BSAM BA'I SGO NAS DE DAG LAS THAR 'DOD KYI
BLO BSKYED PA, DE LAS SKYOBS PA'I SKYABS DKON MCHOG GSUM KHO NA
YIN BAS, DE LA YID CHES PA'I BLO LING BSKYUR GYI SKYABS

@002A *, ,'GRO SNYING THAG PA NAS BYED PA, BYANG CHUB KYI SEMS
GNYIS BSGOM PA DANG, PHYIN DRUG BSDU BZHI DANG BCAS PA LA LEGS
PAR BSLABS SHING, ZHI GNAS DANG LHAG MTHONG GI

TING NGE 'DZIN RANG RGYUD LA BSKYED PA SOGS LA LEGS PAR SBYANGS
NAS, SNOD RUNG GNYIS PA DBANG BZHI RNAM PAR DAG PA THOB, DBANG
DUS SU KHAS BLANGS PA'I DAM TSIG DANG SDOM BA TSUL BZHIN DU
BSRUNGS

PA'I NGANG NAS, THUN STOD LA BSKYED RIM RGYAS BSDUS GANG RUNG
ZHIG BSGOM PA SNGON DU BTANG NAS, THUN SMAD LA RDZOGS RIM SGOM
PAR BYED PA YIN NO, ,GNYIS PA THUN MONG MA YIN PA'I SNGON 'GRO
LA SDIG

SGRIB DAG PAR BYA BA'I PHYIR DU YI GE BRGYA PA'I KHRID, BYIN
RLABS 'JUG PA'I PHYIR DU BLA MA'I RNAL 'BYOR GYI KHRID BSGOM BA
GNYIS, DANG PO NI, DKON MCHOG GSUM LA BLO LING STE BKAL BA'I SGO
NAS, YID

@002B KYI ROL BA DRI MED ZLA 'DRAS BSGRUB, ,CES PA NAS, SEMS NI
BYANG CHUB DAM PA BSKYED PAR BGYI, ,LAN GSUM, RANG GI SPYI BOR
PAm LAS PADMA DANG, A'A:LAS ZLA BA'I DKYIL 'KHOR GYI STENG DU
H'Um LAS RDO RJE DKAR PO RTZE LNGA PA LTE BA LA H'Um GIS MTSAN
PA, DE LAS

'OD ZER 'PHROS, ZHES PA NAS, SKU GSUNG THUGS DBYER MI PHYED PAR
GYUR CES PA'I BAR SGRUB THABS BZHIN GSAL BAR BSGOM ZHING, DE'I
TSE SEMS CAN THAMS CAD KYI SDIG SGRIB SBYANGS ZHES PA'I DUS SU
H'Um YIG SNGAGS 'PHRENG DANG BCAS PA LAS 'OD ZER

DKAR PO DPAG TU MED PA 'PHROS, SEMS CAN THAMS CAD LA PHOG PAS
SGRIB GNYIS BAG CHAGS DANG BCAS PA DAG NAS RDO RJE SEMS DPA'I
SKUR GYUR BAR BSAM, YANG NA H'Um YIG SNGAGS PHRENG DANG BCAS PA
LAS 'OD ZER DKAR PO DPAG TU MED PA

'PHROS, SEMS CAN THAMS CAD KYI SPYI BOR ZUG, RDO RJE SEMS DPA'
YAB YUM GYI THUGS KA NAS BDUD RTZI DKAR PO BYUNG BA 'OD ZER DE
LA BRTEN PA'AM BSKYON NAS SONG, SEMS CAN THAMS CAD KYI SPYI BO
NAS ZHUGS TE, BYANG CHUB KYI SEMS KYIS DBANG

BSKUR PAS, SDIG SGRIB MA LUS PA DAG NAS RDO RJE SEMS DPA'I SKUR
GYUR PAR BSAM, YANG NA SNGAGS 'PHRENG LAS 'PHROS PA'I 'OD ZER RE
RE'I SNE LA RDO RJE SEMS DPA' YAB YUM SNYOMS PAR ZHUGS PA SEMS
CAN GYI GRANGS DANG MNYAM PA SPROS, DE

RNAMS KYI SBYOR MTSAMS NAS BYANG CHUB KYI SEMS KYI BDUD RTZI'I
RGYUN BABS PAS, SEMS CAN THAMS CAD KYI SPYI BO NAS ZHUGS, LUS
GANG BAS SDIG SGRIB THAMS CAD DAG NAS RDO RJE SEMS DPA'I SKUR
GYUR PAR BSAM MO, ,DE'I SKABS SU

@003A *, ,GZHAN DON GYI DMIGS PA DE GSUM GAN RIGS RE BYED, SANGS
RGYAS SRAS BCAS LA MNYES PA'I MCHOD PA PHUL ZHES SOGS KYI SKABS
SU RDO RJE SEMS DPA' YAB YUM GYI THUGS KA NAS MCHOD PA'I LHA MO
DPAG TU MED PA

SPROS PAS MCHOD PA BSAM GYIS MI KHYAB PAS MCHOD NAS SANGS RGYAS
SRAS BCAS KYI YON TAN THAMS CAD 'OD DANG 'OD ZER GYI RNAM PA
DKAR POR BKUG STE YAB YUM LA THIM PAS GZI BRJID MTHU STOBS RGYAS
PAR BSAM LA, YIG BRGYA BZLA'O,

DE'I TSE THUGS KA'I SNGAGS 'PHRENG LAS BDUD RTZI'I RGYUN BABS PA
SKU'I DBYIBS BRGYUD SBYOR MTSAMS NAS THON TE RANG GI SPYI BO NAS
ZHUGS, LUS THAMS CAD GANG BAS NAD GDON SDIG SGRIB THAMS CAD
DBANG PO'I SGO DANG, BA SPU'I

BU GA THAMS CAD NAS THON NAS LUS PHRU MA PHUS BTAB PA LTA BU
'AM, SHEL SGONG G-YA' DAG PA LTA BUR GYUR BAR BSAM, YANG NA
SBYOR MTSAMS NAS BYANG CHUB KYI SEMS KYI BDUD RTZI'I RGYUN BABS
PA RANG GI SPYI BO NAS ZHUGS, RKANG MTHIL NAS

YAR MU BYAS LUS KYI NANG THAMS CAD BDUD RTZIS LTEMS TE GANG NAS,
SDIG SGRIB THAMS CAD DAG NAS LUS SHEL GONG LTAR GYUR PAR BSAM
MO, ,YANG NA RANG GI TSE THOG MED NAS BSAGS PA'I NAD GDON SDIG
SGRIB THAMS CAD RANG GI SNYING

GA NA NAG 'GAR RE 'DUG PAR BSAM PA DE, YAB YUM GYI SBYOR MTSAMS
NAS BABS PA'I BDUD RTZI'I RGYUN DE SPYI BO NAS ZHUGS NAS THAL
PHUNG LA PHU CHU DRAG POR PHOG NAS KHYER 'GRO BA LTAR NAG HAR
HAR KHYER NAS LUS SHEL GONG LTAR BSAM MO,

@003B DE LTAR RANG DON GYI DMIGS PA GSUM PO GANG RUNG RE BYAS
LA, YI GE BRGYA BA'I SNGAGS DON DRAN BZHIN BAS BZLA'O, ,DE NAS
RDO RJE SEMS DPA' YAB YUM RANG GI SPYI BO NAS ZHUGS, RANG GI
SNYING GA'I DH'U TI'I NANG GI THIG LE DKAR DMAR GYI DBUS SU RDO
RJE

SEMS DPA' YAB YUM GYI SKUR SKYA KRONG DE BZHUGS PAR BSGOM MO,
,GNYIS PA BLA MA'I RNAL 'BYOR GYI KHRID NI, DKON MCHOG GSUM LA
BDAG SKYABS MCHI, NAS, 'GRO LA PHAN PHYIR SANGS RGYAS 'GRUB PAR
SHOG ,LAN GSUM, SEMS CAN

BDE DANG LDAN PA DANG, NAS, MNYAM NYID BTANG SNYOMS SGOM PAR
BGYI, ,LAN GSUM, RANG GI SPYI BOR SENG GE CHEN PO BRGYAD KYIS
BTEGS PA'I RIN PO CHE'I KHRI YANGS SHING RGYA CHE BA'I STENG DU,
SNA TSOGS PADMA DANG NYI MA DANG ZLA BA'I GDAN

LA DRIN CAN RTZA BA'I BLA MA DE NYID RGYAL BA RDO RJE 'CHANG SKU
MDOG SNGON PO MI BSKYOD PA'I DBU RGYAN CAN, SNGO DKAR DMAR PA'I
ZHAL GSUM PHYAG DRUG GI ,NAS, BOD KYI DKYIL 'KHOR GYIS BSKOR
BA'I DBUS NA YAB SEMS DPA'I SKYIL MO KRUNG GIS

BZHUGS PA, DE'I SNYING GAR MI BSKYOD PA, NAS, RKANG MTHIL GNYIS
SU GNOD MDZES RGYAL PO, DE'I SPYI BOR AOm DKAR PO, NAS, THUGS
KAR H'Um SNGON PO, THUGS KA'I H'Um LAS 'OD ZER 'PHROS PAS,
PHYOGS BCU NA BZHUGS PA'I BLA MA YI DAM SANGS

RGYAS BYANG SEMS NYAN THOS RANG RGYAL BKA' SDOD CHOS SKYONG
SRUNG MA, SNOD BCUD KYI YON TAN THAMS CAD SPYAN DRANGS DZA: H'Um
BAm HO: GNYIS SU MED PAR GYUR, AOm GU RU BUDDHA BO DHI SATVA SA
PA RI W'A RA AARGHAm PRA T'ITZTSA H'Um SV'AH'A, NAS, SPARSHA PRA
@004A *, ,TITZTSA H'Um SV'AH'A, BADZRA DHRi KA AOm A'A:H'Um NAS,
SUMBHA R'A DZ'A AOm A'A:H'Um, BLA MA'I GSANG GNAS MI DMIGS PA'I
NGANG LAS, NAS, DE KHO NA NYID KYI MCHOD PAS DGYES BAR GYUR, AOm
BADZRA BHU MI A'A:H'Um NAS MAndAL

NYER GSUM MAM, BDUN MA PHUL, SA GZHI SPOS KYIS NAS ZHING LA
SPYOD PAR SHOG ,AI DAm GU RU RATNA MAndAL KHAm NIRY'A TA Y'A MI,
SANGS RGYAS KUN 'DUS KYI NGO BO BLA MA RIN PO CHE LA GSOL BA
'DEBS SO, ,DAM CHOS BDUD RTZI'I 'BYUNG

GNAS X SRID GSUM 'DREN PA'I GTZO BO X DNGOS GRUB KUN GYI 'BYUNG
GNAS X BDAG GI RE SA'I SKYABS GNAS X ZHES GSOL BA BTAB PA LA
BRTEN NAS BLA MA'I SPYI BO NAS 'OD ZER DKAR PO 'PHROS, ,RANG GI
SPYI BO'I GNAS SU THIM,

THOG MED NAS LUS KYI SGO NAS BSAGS PA'I SDIG SGRIB THAMS CAD
DAG, BLA MA'I SKU'I BYIN RLABS ZHUGS, BUM PA'I DBANG THOB, 'BRAS
DUS KYI SKU RDO RJE 'GRUB PA'I NUS PA BZHAG, BLA MA'I MGRIN PA
NAS 'OD ZER DMAR PO 'PHROS, RANG

GI MGRIN PA'I GNAS SU THIM, THOG MED NAS NGAG GI SGO NAS BSAGS
PA'I SDIG SGRIB THAMS CAD DAG, BLA MA'I GSUNG GI BYIN RLABS
ZHUGS, GSANG BA'I DBANG THOB, 'BRAS DUS KYI GSUNG RDO RJE 'GRUB
PA'I NUS PA BZHAG, BLA MA'I THUGS KA

NAS 'OD ZER SNGON PO 'PHROS, RANG GI SNYING GAR THIM, THOG MED
NAS YID KYI SGO NAS BSAGS PA'I SDIG SGRIB THAMS CAD DAG, BLA
MA'I THUGS KYI BYIN RLABS ZHUGS, SHES RAB YE SHES KYI DBANG
THOB, 'BRAS DUS KYI THUGS RDO RJE 'GRUB PA'I NUS PA

@004B BZHAG,, BLA MA'I GNAS GSUM GNAS 'OD ZER DKAR DMAR MTHING
GSUM DUS GCIG LA 'PHROS, RANG GI GNAS GSUM LA THIM, THOG MED NAS
LUS NGAG YID GSUM GYI SGO NAS BSAGS PA'I SDIG SGRIB BAG CHAGS
DANG BCAS PA THAMS CAD

DAG; BLA MA'I SKU GSUNG THUGS YON TAN 'PHRIN LAS DANG BCAS PA'I
BYIN RLABS ZHUGS, DBANG BZHI BA TSIG DBANG RIN PO CHE THOB,
'BRAS DUS KYI SKU GSUNG THUGS KYI RDO RJE GSUM DBYER MI PHYED
PA'I RDO RJE 'CHANG CHEN PO'I GO 'PHANG THOB PA'I NUS PA BZHAG,

DE NAS, BLA MA RANG LA BSTIM PA NI, SENG KHRI NYI GDAN DANG BCAS
PA 'OD DU ZHU NAS RANG GI SPYI BO NAS ZHUGS, SNYING GA'I RTZA
'KHOR LA THIM, NYI GDAN 'OD DU ZHU NAS THIG LE DMAR BO LA THIM,
ZLA GDAN 'OD DU ZHU BA THIG LE DKAR BO LA THIM,

BLA MA YAB YUM 'OD DU ZHU BA THIG LE DKAR DMAR GYI DBUS KYI SHIN
TU PHRA BA'I RLUNG SEMS KYI NGO BO AA THUNG SHAD KYI RNAM PA CAN
DANG NGO BO DBYER MED DU GYUR PA LAS, LONGS SKU RDO RJE 'CHANG
SKU MDOG DKAR PO ZHAL GSUM PHYAG DRUG PA'I

RNAM PA CAN YUM BCAS SU BZHUGS PAR BSAM LA, MCHOG DANG THUN MONG
GI DNGOS GRUB MA LUS PA BDE BLAG TU STZAL BYUNG BA'I MOS PA DANG
BCAS PAS, DPAL LDAN RTZA BA'I BLA MA RIN PO CHE, ,NAS, SKU GSUNG
THUGS

KYI DNGOS GRUB STZAL TU GSOL, ,THUB DBANG BSTAN PA'I SGRON ME
LEGS BZUNG NAS, ,SNYING GA'I PADMOR BZHUGS LA MCHOG STZOL ZHIG
,BDAG KYANG DENG NAS TSE RABS THAMS CAD DU, ,ZHES PA NAS, MTSAN

@005A *, ,MA TZAM YANG 'BYUNG BAR MA GYUR CIG ,MDO SNGAGS BSTAN
PA'I PAD TSAL RGYAS PA DANG, ,NAS, BLO GSAL BUNG BA'I TSOGS
RNAMS TSIM BYED SHOG ,SKYE BA KUN TU YANG DAG BLA

MA DANG, ,ZHES SOGS BYED, CES BLA MA'I RNAL 'BYOR 'DI BYAS PAS
SNGAGS KYI SDOM PA BZUNG PA'I NYAMS LEN KYANG TSANG LA MA NOR
BZHAR LA 'BYUNG BAS 'DI LA NAN TAN DU BYA'O, ` ,GNYIS PA DNGOS
GZHI LA, DBEN

BA GSUM GYI RDZOGS RIM LA SLOB TSUL DANG, BDEN BA GNYIS KYI
RDZOGS RIM LA SLOB TSUL LO, ,DANG PO LA LUS DBEN SKU RDO RJE'I
TING NGE 'DZIN LA SLOB TSUL, NGAG DBEN GSUNG RDO RJE'I TING NGE
'DZIN LA SLOB TSUL, SEMS

DBEN THUGS RDO RJE'I TING NGE 'DZIN LA SLOB TSUL LO, ,DANG PO
LA, NA RO TA PA'I RIM LNGA BSDUS PA GSAL BA LAS, LUS DANG DUS
DANG YUL DANG RLUNG GI GNAD NI RNAM PA BZHIR SHES BYA, ,ZHES
GSUNGS PA LTAR, LUS

KYI GNAD NI, BSHAD RGYUD RDO RJE 'PHRENG BA LAS, SGRUB BOS BDE
BA'I STAN 'DUG NAS, ,MIG NI SNA RTZER BLTA BYA ZHING, ,SNA NI
LTE BA'I THAD DU BZHAG ,PHRAG GONG MNYAM LA LCE RKAN SBYAR,
,MCHU DANG SO NI BDE BAR BZHAG ,DBUGS KYI

'BYUNG RDUB SLOD NAS NI, ,SEMS DPA'I SKYIL KRUNG LEGS 'DUG NAS,
,DE LTA'I SPYOD LAM DANG LDAN PAS, ,YI GE GNYIS NI RTAG TU BZLA,
,ZHES GSUNGS PA LTAR, LUS RNAM SNANG GI CHOS BDUN LDAN DU BYAS
LA BSGOM MO, ,DUS KYI GNAD NI, ,SPYIR DUS RGYUN

@005B DU DANG, KHYAD PAR PHYI DRO ME'I DUS DANG, THO RANGS RIG
PA DRANGS BA'I DUS SU BSGOM MO, ,RLUNG GI GNAD NI SGRA CAN DANG
DRAG PO RGYU BA'I DUS MA YIN PAR DAL BUS RGYU BA'I DUS SU BSGOM
MO, ,SGRA CAN NI RLUNG SHAR SGRA DANG BCAS 'BYUNG BA LA ZER,
DRAG PO NI SNA SGO SOGS SU REG BYA TSA NGAR DANG

BCAS 'BYUNG BA LA ZER RO, ,GANG LA DMIGS PA GTOD PA'I YUL GYI
GNAD NI, RANG GSANG CHEN RDO RJE 'CHANG YAB YUM GYI SKUR PHRUM
PHUS BTAB PA LTA BU DVANGS SHING GSAL BA, SNANG LA RANG BZHIN
MED PA ME LONG NANG GI GZUGS BRNYAN LTAR

GSAL BA'I KHOG PA'I NANG SGAL TSIGS KYI MDUN, SROG RTZA'I RGYAB
KYI NGOS NAS YAR RTZA RO RKYANG DBU MA GSUM RGYU MA SUM GSHIBS
LTA BU, PHRA SBOM GRO SOG NGAN PA TZAM MAR SNA SKYES PA'I RTAGS
KYI RTZE DANG, BUD MED KYI BYA ROG GDONG GI RTZER YAR SNA SPYI
BO

NAS CUNG ZAD GUG PA'I TSUL GYIS SMIN MTSAMS KYI THAD DU KHA PHYE
BAR YOD PA'I YAR SNA NAS MAR SNA'I BAR DU BU GU THAL LE YOD PA
LA SPYI BO NA RTZA 'DAB SO GNYIS KHA DOG SNA TSOGS KHA THUR
BSTAN, MGRIN PAR RTZA 'DAB BCU DRUG KHA DOG DMAR PO

KHA GYEN BSTAN, SNYING GAN RTZA 'DAB BRGYAD KHA DOG DKAR BO KHA
THUR BSTAN, LTE BA NA RTZA 'DAB DRUG CU RE BZHI KHA DOG DMAR PO
KHA GYEN BSTAN, GSANG GNAS NA RTZA 'DAB SO GNYIS KHA DOG SNA
TSOGS KHA THUR BSTAN, NOR BU'I DBUS NA RTZA 'DAB BRGYAD PA KHA
DOG

DKAR PO KHA GYEN BSTAN, RTZA 'KHOR THAMS CAD KYI RTZA BA RTZA
DBU MA LA ZUG BRTZE MO PHYOGS SO SOR GYES PA'I RTZE MO NAS RTZA
BA'I BAR THAMS CAD BU GA THAL LE YOD PA, GDUGS KYI RTZI BSAM
LTAR KHRA THAL LE YOD PAR GSAL BTAB, DE NI RTZA BSGOM PA YIN, DE
NAS

@006A *, ,RANG GI SEMS SMIN MTSAMS KYI DBU MA'I YAR SNA'I NANG
NA YAR ZHUGS, SPYI BO'I RTZA 'KHOR DU SLEBS, DE NAS YAR MAR LA
BLTAS BAS YAR SNA NAS MAR SNA'I BAR BU GA THAL LE YOD PA, RTZA
'DI THAMS CAD NANG NAS SGE'U KHUNG

LA BLTAS PA LTAR BU GA KHRA THAL LE YOD PA BSGOM, DE BZHIN DU
RANG GI SEMS MGRIN PA, DE NAS SNYING GA, DE NAS LTE BA, DE NAS
GSANG GNAS, DE NAS NOR BU'I RTZA 'KHOR GYI DBUS SU SLEB PAR
BSGOM NAS, YAR MAR LA BLTAS PAS, NANG THAMS

CAD NA YAR BUG KHRA THAL LE YOD PAR BSGOM, DE NAS NOR BU'I DBUS
KYI RTZA 'KHOR GYI BUG DE BKAG PA'I TSUL GYIS NYI GDAN SRAN MA
PHYED GSHAGS TSAD TZAM KHA GYEN LA BZED PA'I TSUL GYIS YOD PAR
BSAM, DE'I STENG DU THIG LE KHYAD PAR

GSUM LDAN PA KHA DOG GI KHYAD PAR SNGON PO, DBYIBS KYI KHYAD PAR
ZLUM PO, CHE CHUNG GI KHYAD PAR YUNGS KAR GYI 'BRU'I TSAD TZAM
ZHIG SNGO HRIL LE YOD PAR BSAM PA DE LA RANG GI SEMS ZHUGS PA'I
TSUL GYIS SIM ME THIM PAR BSAM MO, ,DE

LTAR DMIGS RTEN DE LA SEMS JI LTAR 'DOD 'DOD KYI BAR 'JOG NUS PA
MA BYUNG GI BAR DU BSGOM, DE'I TSE DMIGS RTEN GYI THIG LE DE
NYID GDAN GYI STENG DU MI GNAS PA'I RNAM PA BYUNG NA, GNAS PA'I
BOGS 'DON GNYIS LAS THIG LE DE SHIN TU LCI BA'I

RNAM PA CAN 'OD MER MER BA ZHIG TU BSGOM PA DANG, YANG NA THIG
LE DE NYI GDAN LA SUM CHA TZAM ZUG PA'I RNAM PAR BSGOM PA'O,
,DMIGS RTEN GYI THIG LE DE GSAL BOR MA BYUNG NA GSAL BA'I BOGS
'DON GNYIS LAS, THIG LE DE 'OD 'TSOR

@006B PA'I RNAM PA CAN DU BSGOM PA DANG, YANG NA THIG LE DE LAS
'OD ZER SNA LNGA BYUNG BA RTZA'I NANG THAMS CAD NAS YAR ZHUGS,
RTZA NANG THAMS CAD 'OD KYIS GSAL SING NGE SONG BAR BSGOM ZHING,
RANG GI SEMS DE THIG LE LAS 'OD BYUNG BA'I MTSAMS DER

SIB STE ZHUGS PA'I TSUL GYIS GNAS PAR BSGOM MO, ,YANG RTZA BA'I
DMIGS PA DE LTAR BSGOM PAS RTZA GEGS DANG RLUNG GEGS BYUNG NA,
DE GNYIS KYI KHYAD PAR 'BYED LUGS DANG, DE GNYIS SEL TSUL GNYIS
LAS, DANG PO NI, DMIGS RTEN LA

SEMS GTAD PA'I TSE NA ZUG SOGS GANG YANG MI 'BYUNG PA LA, LUS
DGYE SGUR BYAS PA'I TSE NA ZUG 'BYUNG BA DE RTZA GEGS YIN, DMIGS
RTEN LA SEMS GTAD RING LA LUS KYI MGO MJUG MED PAR RAM RAM BYED
PA DANG, LUS KYI PAGS PA LA REG NA

RTZED YAM YAM BYED PA DANG, 'OG SGO GNYIS SKRANGS BAR BYED PA
DANG RTZA CHU 'DOR DKA' SLA LA SOGS BYUNG NA RLUNG GOGS YIN,
GNYIS PA DE RNAMS SEL TSUL LA, RTZA GEGS NI, DMIGS RTEN THIG LE
DE LAS 'OD ZER DKAR PO ZHIG SKYA NA RAR NAR

BYUNG NAS RTZA'I NANG THAMS CAD NAS YAR ZHUGS, RTZA NANG THAMS
CAD 'OD KYIS KHENGS PA LA BRTEN NAS, RTZA NANG THAMS CAD GSAL
ZHING DVANGS PA 'JUR MDUD DANG CHAD KHRIL MED PA, RTZA' NAS RTZE
MO'I BAR THAMS CAD BUG PA KHRA THAL LE GSAL SING

DE BSGOM PAS SEL LO, ,RLUNG GE GSAL SPYIR SEL BA DANG RLUNG GZER
SEL BA GNYIS LAS, DANG PO LA, BSDUS GZHIG GI DMIGS PA BYED PA
NI, RTZA'I RTZE MO THAMS CAD NA RLUNG RE SNGO KHYIG GE 'DUG PAR
BSAM, DE RNAMS LA RTZA BA'I DMIGS RTEN THIG

@007A *, ,LE DE LAS 'OD ZER DKAR PO BYUNG BAR RTZA'I NANG THAMS
CAD NAS YAR BYUNG BA REG PAS RKYEN BYAS NAS, REG MA THAG RTZA
NANG SO SO NAS YUR CHU CHUNG BA LA CHU DRANGS BA RNAMS YUR BA
CHE BA'I NANG LA 'DUS NAS RGYUG YONG BA

LTAR; DBU MA'I NANG NA MAR SNGON RAR 'DUS NAS RTZA BA'I DMIGS
RTEN LA SIB SIB THIM NAS RO MED DU SONG BAR BSAM PA DE LA BSDUS
GZHIG GI DMIGS PA ZER, GNYIS PA NI, GZER GANG DU YOD PA'I SA NAS
DMIGS RTEN GYI THIG LE'I BAR LA RTZA

GCIG BUG PA THAL LE YOD PA'I RTZEN ZUG BYUNG BA DE RLUNG GI RNAM
PAR SNGON RA RE 'PHRED LA BSDAD 'DUG PAR BSAM, DMIGS RTEN GYI
THIG LE DE LA 'OD DKAR PO RTZE MO GUG TZAM BYAS PA'I LCAGS KYU
LTA BU ZHIG RTZA'I NANG DE NA YAR ZHUGS, RLUNG

'PHRED NYAL BYAS PA DE'I RKED PA RANG LA BTAB NAS RTZA NANG NAS
MAR BTAB TSIGS SLOG STE 'THEN NAS DMIGS RTEN LA SIB STE RO MED
DU THIM SONG BAR BSAM PAS SEL BAR 'GYUR RO, ,GZHAN YANG RTZA'I
DMIGS PA BSGOM PA'I TSE RTZA'I RTZE

THAMS CAD NA GROG SBUR MANG BO PHYIR THON 'GRO BA'I NYAMS BYUNG
NA, RLUNG NANG DU 'DU MI 'DOD PA'I RTAGS YIN PAS, RTZA PA'I
DMIGS RTEN LAS 'OD ZER LCAGS KYU LTA BU RTZA NANG THAMS CAD NAS
YAR BYUNG STE, PHYIR THON 'GRO BA'I SEMS

CAN RNAMS KYI MJUG NAS 'UB STE 'THEN RTZA NANG NAS MAR BYUNG BA
DMIGS RTEN GYI THIG LE LA RO MED DU THIM PAR BSAM MO, ,YANG NA
RTZA'I RTZE THAMS CAD NAS NANG DU SEMS CAN DE RNAMS 'ONG BA 'DUG
PA'I NYAMS BYUNG NA, RLUNG NANG DU 'DU

@007B BA YIN KYANG 'DU LUGS LEGS PO MI YONG BA'I RTAGS YIN PAS,
DE LA YANG DMIGS PA SNGA MA BZHIN LAS, RTZA RTZEN 'DUG PA'I SEMS
CAN ZER BA BYED DO, ,BOGS 'DON DANG GEGS SEL GYI DMIGS PA DE
THAMS CAD RTZA BA'I DMIGS RTEN

DE LA BRTEN NAS BYED PA NI, RJE BTZUN CHOS KI RGYAL PO'I MAN
NGAG RTZA BA'I DMIGS RTEN LA SEMS GNAS PA'I ZAB KHYAD SHIN TU
LEGS PA YIN NO, ,RTZA BA'I DMIGS PA DE NI NOR BUR THIG LE PHRA
MO SEMS BRTAN PAS ZHES PA DE YIN NO, ,DE NAS, NYI MAS

ZLA BA BZHUS PA'I BDUD RTZI'I RGYUN, ,ZHES SOGS KYI DMIGS PA
BYED TSUL NI, RTZA BA'I DMIGS PA SNGAR LTAR LAS, KHYAD PAR NI
SPYI BO'I RTZA 'KHOR GYI DBUS KYI DBU MA'I BUG PA'I NANG DANG DE
RU ZLA BA'I DKYIL 'KHOR SKYA KHYEL LEB ZHIG BSAM PA'I

DBUS MAR HAm YIG MGO THUR BSTAN SKYA CHING DE 'DUG PA ZHIG BSAM,
DH'U TI'I MAR SNA'I NANG DU RO RKYANG GI RTZA'I MAR SNA GNYIS
GUG TZAM BYAS NAS MGAR BA'I SBUG MCHU LTAR CUNG ZAD CIG BCUG PAR
BSAM, SNA BUG GNYIS NAS RLUNG YAR DRANGS

PA RO RKYANG GNYIS KYI YAR SNA'I NANG NAS MAR SNGO BTANG BTANG
BYUNG BA MAR SNA NAS DBU MA'I NANG NA YAR DRANGS PAS, NOR BU'I
DBUS KYI NYI GDAN THAL BYUNG DU PHUG NAS THIG LE LA SNGO SIB SIB
THIM PA DANG, THIG LE LAS ME DMAR NYUG TZAM BYUNG, YANG THIM
YANG

NYUG TZAM BYUNG, YANG THIM YANG NYUG BYED PAR BSAM, DE GTUM MO'I
ME GSO BA YIN, DE NAS YANG SNA BUG GNYIS NAS RLUNG DRAG TU RDUB
NAS SNGAR BZHIN RO RKYANG GI NANG NAS MAR BYUNG BA, MAR SNA'I
DH'U TI'I NANG NAS YAR BYUNG, NYI GDAN THAL BYUNG DU PHUG NAS
@008A *, ,THIG LE LA SDO SIB SIB THIM PAS THIG LE DE LAS ME PHRA
SBOM RTA RNGA TZAM REG BYA SHIN TU TSA BA, REG MI BZOD PA ZHIG
BYUNG BA DH'U TI'I NANG NAS YAR ZHUGS, SPYI BO'I HAm YIG GI MGO
LA REG PA DANG, HAm YIG DE 'BU'I MGOL

RGYUG PA REG PA DANG, 'BU DE RKED PA KHYOG KHYOG YONG BA LTAR,
KHYOG KHYOG BYED CING YI GE'I RNAM PA DE NGANG GIS MED PAR 'OD
DU MER GYIS ZHU BA BDUD RTZI DKAR PO SKYA CHING NGE BA BA YI NUM
LTA BU'I RNAM PA SKYA CHING NGE 'DUG PAR BSAM, ME DE MAR THIG LE
LA THIM,

YANG SNGAR BZHIN SNA BUG NAS RLUNG RDUB PA SOGS BYAS PAS THIG LE
DE LAS ME RTZA BA DANG RTZE MO PHRA BA DKYIL LDIR BA GZUNG MO
MJUG THUR GYI SGRO RKANG 'DRA BA ZHIG THON BYUNG BA DH'U TI'I
NANG NAS YAR BYUNG, SPYI BO'I BDUD RTZI DKAR PO SKYA CHING NGE
BA DE'I RTZE

NAS THAL BYUNG DU PHUG, DE NAS BDUD RTZI DKAR PO SKYAN RA RA NAR
BYUNG BAS ME DE NAN TAN MNAN PA'I TSUL GYIS DBU MA'I NANG NA MAR
ZHUGS PA THIG LE LA SIB SIB THIM PAS MEL MAR BTAB PAS 'BAR YONG
BA LTAR SLAR YANG RO RKYANG NAS RLUNG

SNGAR BZHIN BYUNG BAS THIG LE LA PHOG, THIG LE LAS ME SNGAR
BZHIN BYUNG BA SPYI BO'I HAm YIG GI BDUD RTZI LA PHOG, DE NAS
SNGAR BZHIN BDUD RTZI BABS PAS THIG LE LA PHOG NAS THIM PA 'BAR
'DZAG GI DMIGS PA BSGOMS PA BDE BA NAM SKYES

SKYES KYI BAR DU NAN TAN BSKYED NAS BSGOM MO, ,DE LA BDE BA
'PHEL BA'I BOGS 'DON NI THIG LE DE LAS THIG LE DKAR PO SROM TZAM
GO MTSAMS MED PA LTA BU NANG NAS PHYIR 'BUR TZAM RE BTON, YANG
NANG LA LOG, YANG PHYIR 'BUR TZAM RE

@008B BTON BYED PA YANG YANG BSGOM MO, ,YANG GCIG LA RTZA RNAMS
KYI RTZE THAMS CAD NA BYANG SEMS SKYA KHAG YOD PAR BSGOM, DMIGS
RTEN GYI THIG LE DE LAS SNGAR BZHIN GTUM MO'I ME DMAR NAR TE
BYUNG BA RTZA'I NANG THAMS CAD NA YAR ZHUGS NAS, RTZA

RTZE'I BYANG SEMS RNAMS LA REG BAS RKYEN BYAS NAS MAR RKYAL LA
ME LCE REG PAS ZHU YONG BA LTAR, BYANG SEMS RNAMS ME 'OD DE'I
RJES LA RTZA SBUG THAMS CAD NAS MAR BABS, DBU MA'I NANG NAS MAR
'DUS NAS, THIG LE LA SKYA SIB SIB THIM PA'I

DMIGS PA BYAS BAS BDE BA MI 'PHEL MI SRID DO, ,DE LTAR BYAS PAS
KHAMS 'DZAG PA'I GEGS BYUNG NA SEL BA NI, 'DREN DANG 'GREM ZHES
PA'I DMIGS PA 'DI LTAR BYA STE, DMIGS RKYEN GYI THIG LE SNGON PO
DE DKAR POR BSGOMS, SNYING GAR

RTZA 'KHOR GYI DBUS SU H'Um YIG SNGON PO MGO GYEN LA BSTAN PA
GCIG DANG DE'I 'OG TU DE LAS BYUNG BA'I TSUL GYIS H'Um YIG GNYIS
GSHIBS NAS MJUG GNYIS 'KHRIL BA'I RNAM PA CAN, MGO GNYIS LA HRAG
CUNG ZAD YOD PA THUR DU BSTAN PA, DBU

MA'I NANG NAS MAR ZHUGS NAS THIG LE DE MGAR BA'I RKAM PAS LCAGS
LEN PA LTAR H'Um YIG GI MGO GNYIS KYI HRAG TU 'UB STE BCUG STE
KHA GYEN DU SLOG STE BTAB PAR BSAM LA, DE NAS RKANG BA'I SOR MO
RNAMS BSKUMS, SMAD KYI BYED 'CHING BSDAMS, LAG

PA GNYIS RDO RJE'I KHU TSUR BCINGS PA DPUNG BA GNYIS KYI NANG
THANG DU BSNOL, SNA BUG GNYIS NAS LAR DRAG TU RDUB PA H'Um GI
GDANGS SU YOD BA NYER GCIG RDUBS LA, RLUNG RDUB THEBS RAL H'Um
YIG THIG LE DANG BCAS PA DE DBU MA'I NANG NA YAR NYOD NYOD BYUNG
BA

@009A *, ,SPYI BOR HAm YIG LA THUG GI BAR DU SLEBS PA DANG, HAm
YIG DE YAR PHUL BA'I RNAM PAR ZLA BA'I DKYIL 'KHOR LA NGOS SNYAM
DU BYUNG BYUNG YAR 'BYAR, H'Um YIG THIG LE DANG BCAS PA'ANG ZLA
BA'I RTZA BAR SLEBS PAR

BSAM, DE NAS H'Um YIG HRAG GI THIG LE DE SPYI BO'I RTZA 'DAB KYI
NANG THAMS CAD NA YAR SIB STE GRAM SONG BAR MOS LA, SOR MO RNAMS
BRKYANGS, LAG PA GNYIS KHU TSUR GSHIBS NAS DPUNG BA'I THAD NA
PHAR BRKYANGS NAS PHRUG PHRUG DKRUG GO, ,

DE NI 'DZAG GEGS MA LUS PA SEL PA'I DMIGS PA MCHOG YIN NO, ,YANG
RDO RJE DH'Um TI'I NANG NAS YAR PHYI NANG SLOG NAS ZHUGS PAS
SPYI BOR RGYANGS TE YOD PAR BSGOMS NA'ANG SEL, YANG TSOS CHEN LA
BTZOS PA'I SKUD PA DMAR PO SUM LTA BA

RANG GI LUS TSAD LAS MI THUNG TZAM LA RDO RJE'I MDUD PA BDUN
BTAB PA LA, AOm AA HA RA AA HA RA BAN DHA SHUn'A TRADHA RA NI
SIDDHI THIB SV'AH'A, ZHES STONG BZLAS NAS BTAB PA MTSAN PHYED
KYI DUS SU RKED PA LA BCINGS PAS THIG LE 'CHOR BA MI

SRID DO, ,TSOS CHEN GYIS BTZOS BAM 'BYOR NA BTZOD LA BTZOS PA'I
SKUD PAS KYANG RUNG TZAM MO, ,RDZAS KYI BSRUNG BA NI, 'BROG MO
YUG SA MO'I SKRA'I LAN BU'AM SKRA CI TZAM 'BYOR BA DE'I SKRAS DU
KHEBS KYI SKRA TSAL GYI DUM BU PHO MTSAN 'DUS TZAM GYIS

PHO MTSAN BCINGS BAS ZAB BO, ,GZHAN YANG BUD MED YID LA MI BYED
PA DANG, BUD MED LA MI SDUG PA BSGOMS PA DANG, MTSAN MO RANG GI
LAG PA PHO MTSAN GYI THO CHER MI REG PA DANG, MTSAN MO NYAL BA'I
TSE 'DOM GOS KYIS BKAB STE NYAL BA RNAMS

@009B KYANG THIG LE MI 'CHOR BA'I THABS SU 'GYUR RO, ,GNYIS PA
NGAG DBEN GSUNG RDO RJE'I TING NGE 'DZIN LA SLOB TSUL LA, DE
YANG SNYING GA'I SNA RTZER SNGAGS KYI THIG LE'I SROG RTZOL SGOM
TSUL, GDONG GI SNA RTZER 'OD KYI THIG LE'I SROG RTZOL SGOM TSUL,

GSANG BA'I SNA RTZER RDZAS KYI THIG LE'I SROG RTZOL SGOM TSUL
LO, ,DANG PO LA, SNGAGS 'KHOR BSGOM PA DANG, SNGAGS THIG NYI CHO
BA BSGOM PA GNYIS LAS, DANG PO NI, NA RO TA BA'I RIM LNGA BSDUS
PA GSAL BAR, LUS DANG DUS DANG YUL RLUNG GI ,GNAD

NI RNAM PA BZHIR SHES BYA, ,ZHES GSUNGS PA'I GNAD GZHAN RNAMS
GONG DANG 'DRA BA LAS, GANG DU DMIGS PA GTOD PA'I YUL GYI GNAD
NI, RANG LUS DBEN GYI GSANG CHEN RDO RJE 'CHANG YAB YUM DU GSAL
BA'I BSGRUB PA PO'I SNYING GA'I RTZA 'DAB BRGYAD PO DE DE'I NGO
BOR

GYUR BA'I PADMA DMAR PO 'DAB MA BRGYAD PA SUM RIM LTE BA DANG
BCAS PA ZHIG TU BSAM, DE YANG PHYI MA RNAMS KYI RTZA BA NANG MA
RNAMS KYI RTZE MOS CUNG ZAD NON PA'I TSUL GYIS YOD PA'I PHYI
MA'I PADMA'I SHAR GYI 'DAB MA LA AA A'A, LHO'I 'DAB MA LA AI
A'I,

NUB KYI 'DAB MA LA AU A'U, BYANG GI 'DAB MA LA AE AEE, SHAR
LHO'I 'DAB MA LA AO THUNG NGU, LHO NUB KYI 'DAB MA LA AOO RING
BO, NUB BYANG GI 'DAB MA LA AAm, BYANG SHAR GYI 'DAB MA LA AA:
DE THAMS CAD KYI MGOR MA YIG THIG LES BRGYAN PA, THAMS

CAD KHA DOG DKAR PO BDUD RTZIB MO LTA BU 'DZAG PA 'OD DANG 'OD
ZER GYI RNAM PA CAN, YI GE RNAMS 'GRENG BA KHA NANG DU BSTAN PAR
BSAM, BAR GYI PADMA'I SHAR GYI 'DAB MA LA KA KHA GA GHA, LHO'I
'DAB MA LA TZA TSA DZA DZHA, NUB KYI 'DAB MA LA tA thA dA dHA,
BYANG GI

@010A *, ,'DAB MA LA TA THA DA DHA, SHAR LHO'I 'DAB MA LA PA PHA
BA BHA, LHO NUB KYI 'DAB MA LA YA RA LA WA, NUB BYANG GI 'DAB MA
LA SHA shA SA HA, BYANG SHAR GYI 'DAB MA LA NGA NYA nA NA RNAMS
KHA DOG DMAR PO BDUD RTZI BA MO LTA BU

'DZAG PA SOGS GONG LTAR BSAMS, PADMA NANG MA'I SHAR GYI 'DAB MA
LiR THUNG NGU, LHO'I 'DAB MA LA R'i RING PO, NUB KYI 'DAB MA LA
Li THUNG NGU, BYANG GI 'DAB MA LA L'i RING PO RNAMS KHA DOG NAG
PO BDUD RTZI BA MO LTA BU 'DZAG PA SOGS GONG LTAR

BSAM, NANG GI MTSAMS KYI 'DAB MA BZHI STONG BAR BZHAG, PADMA'I
LTE BAR AA THUNG SHAD KYI RNAM PA CAN KHA DOG SNGON PO GYEN DU
'GRENG BA'I RTZE MO PADMA'I STENG DU ZUG PA, DE'I STENG DU RNAM
BCAD DMAR PO, DE'I STENG DU THIG LE DKAR PO, DE'I STENG

DU N'A DA SNGON PO SKRA YI RTZE MO TZAM GYEN DU LANGS PA'I RNAM
PA GSAL BTAB, DE YANG THOG MAR PADMA PHYI RIM YI GE DANG BCAS PA
LA GSAL SNANG SBYANGS, DE LA 'BYONGS BA NA PAR GYI PADMA YI GE
DANG BCAS PA LA GSAL SNANG SBYANGS, DE 'BYONGS PA NA PADMA

NANG MA'I YI GE BZHI DANG BCAS PA LA GSAL SNANG SBYANGS, DE LA
'BYONGS PA NA LTE BA'I AA THUNG LA SEMS ZHUGS PA'I TSUL GYIS SIM
ME 'JOG CI NUS SU BSAM, YANG NA RTZA 'DAB RNAMS PADMAR MA BSGOMS
PAR RTZA 'DAB RNAMS TSIGS KYI RNAM PAS

RIM PA PHYI NANG BAR GSUM YOD PAR BSAM, RTZA 'DAB PHYI NANG BAR
GSUM GYI RTZA RNAMS NAS YI GE RNAMS PADMA'I 'DAB MA LA BKOD PA'I
RIM PA DANG, KHA DOG BDUD RTZI 'DZAG PA SOGS SNGAR JI LTA BA
BZHIN LA RTZA'I SPU BA NA TSUR GCIG GI MDUN NA

@010B GCIG 'DUG PA'I RNAM PAR GSAL BTAB, RTZA 'KHOR GYI DBUS SU
DH'U TI'I NANG DU AA THUNG SHAD KYI RNAM PA CAN RNAM BCAD THIG
LE N'A DA DANG BCAS PA LA SEMS ZHUGS PA'I TSUL GYIS GTAD NAS
BSGOM PA SNGA MA LTAR BYAS KYANG CHOG GO ,GNYIS PA SNGAGS

THIG NYI TSE BA BSGOM PA'I TSUL NI, RANG LUS DBEN GYI GSANG CHEN
RDO RJE 'CHANG YAB YUM DU BSGOM PA'I SNYING GA'I RTZA 'KHOR GYI
DBUS KYI DHU TIL RO RKYANG GI MDUD PA ZUNG GSUM DKRIS KYI MDUD
PA DBUS MA'I THAD KYI DHU TI'I NANG GI THIG LE DKAR DMAR GA'U
KHA

SBYOR GYI DBUS SU SHIN TU PHRA BA'I RLUNG SEMS KYI NGO BO AA
THUNG SHAD KYI RNAM PA CAN KHA DOG SNGON PO, MAR SNA'I RTZE THIG
LE DMAR PO'I DKYIL NA MAR ZUG PA PHYIR MTHON TZAM LA RDZOGS PA,
AA THUNG GI MGO BOR THIG LE N'A DA DANG BCAS PA THIG LE DKAR
PO'I DKYIL NA YAR

YOD PA YANG PHYIR MTHON TZAM LA RDZOGS PAR GSAL BTAB, DE LA RANG
GI SEMS KHUGS PA'I TSUL GYIS SIM ME THIM PA LA GNAS CHA BRTAN
POR MA BYUNG BAR DU BSGOM MO, ,DE LA GEGS MEL DANG BOGS 'DON
DGOS PA BYUNG NA LUS DBEN GYI SKABS SU BSHAD PA LTAR

BYED; GNYIS PA GDONG GI SNA RTZER 'OD KYI THIG LE'I SROG RTZOL
SGOM TSUL NI, RANG LTAR GSAL BA'I SNYING G-YAN CHAD KYI RTZA DBU
MA SMIN MTSAMS KYI BAR BU GU THAL LA 'DUG PAR GSAL BTAB, DE NAS
DHU TI'I MIG GI DKYIL NAS YAR 'OD DKAR PO ZHIG SKYA

SKYER RE BYUNG, DE'I LDAN SA YAR MIG GIS LAS RLUNG LDANG BA H'Um
GI RANG GDANGS SU SNGO SKYER RE 'BYAR BA'I RNAM PAS BYUNG BA
H'Um ZHES PA'I TSUL DU MGRIN PA THUG SLEBS, DE NAS LUG KHYU'I
SNAR PHAR RDO RGYAB NAS LOG PA LTAR RLUNG 'OD DANG BCAS PA DE
NANG? LA 'UB STE

@011A *, ,'JUG PA AOm GYI RANG GDANGS SU RANG CHAS SU YOD PAR,
AOm ZHES PA'I TSUL DU MIG GI SAL RIM TE THIM, DE GNYIS DANG YUN
MNYAM PAR GNAS PA A'A:'I GDANGS SU RANG CHAS SU YOD PA A'A:ZHES
PA'I TSUL DU DMIGS RTEN LA

TSAD GNAS PAR BSAM, TSUL DE BZHIN DU SPYI BO THUG DANG, SNA RTZE
THUG DANG, DE NAS RLUNG RKYANG BA GDANGS 'JUG GNAS GSUM YI GE
GSUM GYI RANG GDANGS SU RANG CHAS SU YOD PA, DE LA DMIGS PA'I
RLUNG SNGAGS DBYER MED KYI RDO RJE'I BZLAS PA RGYUN

RING DU BYED DO, ,DE LA 'OD KYI THIG LE ZHES BRJOD PA'I RGYU
MTSAN YOD DE, RLUNG DE LAS 'OD ZER KHA DOG LNGA 'PHRO BAS 'OD
DANG, THIG LE'I DON ZLUM PA, ZLUM PA'I DON GRVA ZUR SPONG BA YIN
PAS, DE LTA BU'I RLUNG SNGAGS DBYER MED RDO RJE'I BZLAS PA DES
KYANG

BDEN 'DZIN MA RIG PA BAG CHAGS DANG BCAS PA'I GRVA ZUR SPONG
BA'I NUS PA 'JOG PA SOGS KYI YIN NO, ,GSUM PA LA RDOR BZLAS KYI
BOGS 'DON DU YE RGYAL BRTEN NAS GSANG BA'I SNA RTZER RDZAS KYI
THIG LE'I SROG RTZOL SGOM TSUL DANG LAS RGYAL BRTEN

NAS DE'I TSUL GNYIS LAS, DANG PO NI, GSANG CHEN RDO RJE 'CHANG
YAB YUM DU GSAL BA'I GSANG GNAS GNYIS SBYAR, YAB KYI RDO RJE NOR
BA'I DHU TI'I KHA NANG DU YUM GYI DHU TI'I MAR SNA'I RTZE MO
BCUG PAR BSAM PA, RTZA RDO RJE'I SKYIL KRUNG GI TSUL DANG,

RANG GI SNYING GA'I THIG LE DKAR PO LAS DHU TI'I NANG NAS MAR
THIG LE DKAR PO GCIG SKYA RI LI LI RIL BYUNG BA RDO RJE NOR BU'I
NANG YUM GYI DHU TI'I MAR SNA DANG 'PHRAD MTSAMS SU SLEB, YUM
GYI SNYING GA'I THIG LE DMAR PO LAS DHU TI'I NANG NA MAR THIG LE
DMAR

@011B PO GCIG RI LI LI RIL BYUNG BA DHU TI'I MAR SNA NAS TSUR
BYUNG BAS, RANG GI THIG LE DANG GA'U KHA SBYOR GYI TSUL DU 'BYAR
BA'I DBUS SU, RANG GI SEMS ZHUGS BA'I TSUL DU GNAS CI NUS SU
'JOG, GNAS MI NUS PA NAS THIG LE DE GNYIS RANG GI DHU TI'I NANG

NAS YAR DRANGS NAS SNYING GA'I THIG LE DKAR DMAR LA THIM PAR
BSAM, YANG SNGAR BZHIN RANG YAB YUM GYI SNYING GA SO SO NAS THIG
LE DKAR DMAR BYUNG BA DHU TI'I MAR SNAR 'PHRAD PA'I DBUS SU SEMS
SNGAR BZHIN 'JOG, DE NAS YANG THIG LE

GNYIS KA RANG GI DHU TI'I NANG NAS YAR DRANGS PA, RANG GI SNYING
GA'I THIG LE DKAR DMAR LA THIM PAR BSAM PA YANG YANG BYED DO,
,GNYIS PA LAS RGYA LA BRTEN NAS DE'I TSUL LA, PHYAG RGYA MA'I
RIGS BRTAGS TSUL DANG, DE BSTEN TSUL GNYIS,

DANG PO NI, PHYAG RGYA MA DE LA PADMA CAN MA, DUNG CAN MA, RI
DVAGS CAN MA, GLANG PO CAN MA DANG RIGS BZHIR YOD, DANG PO DE
RKED PA PHRA BA GZUGS RING BA BZHIN ZLUM PA DHU TI'I MAR SNA
PHRA BA LA RING BA SOGS YON TAN DANG LDAN PA, DE'I PHYI RTAGS

SU MTSAN MA'I LTAG NA YAR RI MO GSUM GYEN LA 'GRENG BA'I TSUL
GYIS YOD PA'I PHYI'I RTAGS SU RI MO DE LTA BU MIG MTSAMS NAS YAR
YANG YOD, GNYIS PA DE SBOM LA THUNG PA RKED PA MED PA LTA BU DHU
TI'I KHA NANG DUNG DKAR GYI KHA 'DRA BA, G-YAS SU CUNG

ZAD GCUS PA, KHRO GNYER RIM PA GSUM YOD PA, DE'I PHYI'I RTAGS SU
SNA BUG GI STENG NA YAR KHRO GNYER DE LTA BU YOD PA, GSUM PA RI
DVAGS CAN MA DE'I LUS RID PA MDOG NGAN PA DHU TI RNYED DKA' BA
MTSAN MA'I LHAG NA YAR RI MO GCIG GYEN DU 'GRENG BA
@012A *, ,BDE BA DMAN PA ZHIG YOD DE'I PHYI'I RTAGS SU DPRAL
PA'I DBYINGS NA YAR RI MO GCIG YOD, BZHI BA GLANG PO CAN MA DE'I
DHU TI'I MAR SNA GLANG PO'I SNA LTAR RING BA G-YAS SU 'KHYOG PA
REG BYA SHIN TU RTZUB BZHIG YOD, DE'I PHYI RTAGS SU SNA SHIN TU

RING BA G-YAS SU 'KHYOG PA ZHIG YOD DE BZHI'I NANG NAS MCHOG TU
GYUR BA NI PADMA CAN MA YIN PAS, DE LA LAM THUN MONG BA'I RGYUD
SBYONG DU BCUG, SNOD RUNG GNYIS BAR DBANG BZHI RNAM PAR DAG PA
BSKUR DBANG DUS SU KHAS BLANGS PA'I DAM TSIG DANG SDOM PA TSUL
BZHIN

DU BSRUNG BA'I NGANG NAS, RANG YUL RTEN GNYIS KA LHA'I RNAL
'BYOR BRTAN PO DANG LDAN PA'I CHOS RNAMS KYI DE KHO NA NYID SHES
PAR BYAS LA, RANG GI SRIN LAG GI SAN MO BRDAR KHRUS BYAS NAS
RTZA RTZE LA HRI YIG DMAR PO BKOD DE, RTZA KHA PHYE

BA'I DMIGS PAS PHYAG RGYAS BYA ROG GDONG GI RTZE NYID MNYED PA'I
DHU TI'I MAR SNA 'BUR TE 'DON YOD, DES MA BYUNG NA RANG GI LCE'I
RTZE LA HRI YIG BKOD NAS MNYED BYAS PAS 'BUR TE 'DON YOD, DE
BYUNG NAS RTZA DE KHA PHYE BA'I RTAGS SU PHYAG RGYA'I

LUS MI BDE BA MED PAR 'DAR BA DANG KHA NAS TSAD DU GNYER NAS MA
BTON PAR SID CES PA'I SGRA 'BYUNG, DE BYUNG BA DANG PHYAG RGYA'I
DHU TI'I SNE MO DE BE'US PA'I NU MA 'JIB PA LTAR LCES 'JIB NAS
THEN PAS NAR TE, RING NA SOR GCIG, SOR

PHYED; NAS TZAM GANG RIGS 'BYUNG, DE BYUNG NA RANG GI RDO RJE
NOR BU'I DHU TI'I NANG DU PHYAG RGYA'I DHU TI'I MAR SNA DE BCUG
NAS BSNOL BAS, RTZA RDO RJE'I SKYIL KRUNG BYAS, DE NAS RANG GI
DHU TI'I NANG NAS RLUNG YUM GYI DHU TI'I NANG LA MAR SNA 'DREN

@012B DU BTANG BAS, YUM GYI DHU TI'I NANG NAS RLUNG RTA RNGA
TZAM TSUR BTANG BYUNG BA'I SHUGS KYIS RANG GI RLUNG PHAR DE DANG
'DRES PA TSUR SLOG NAS RANG GI DHU TI'I NANG DU BYUNG BAS RTZA
RLUNG RDO RJE'I SKYIL KRUNG BYAS, DE NAS RLUNG DE RANG GI DHU
TI'I NANG

NAS YAR ZHUGS, LTE BA'I RTZA 'KHOR GYI DBUS KYI NYI GDAN GYI
STENG GI AA THUNG SHAD KYI RNAM PA CAN LA PHOG PA DANG, DE SOL
BA'I MES LCAGS BSREGS PA LTAR DMAR LAM MER GYUR, DE LAS GTUM
MO'I ME BYUNG BA DHU TI'I NANG NA YAR ZHUGS

SPYI BO'I KUNDA LTA BU'I BYANG CHUB KYI SEMS ZHU BA'I THIG LE
DKAR PO GCIG DHU TI'I NANG NA MAR BYUNG BA RDO RJE NOR BU'I KHA
NANG DU SLEB, YUM GYIS KYANG LTE BA'I GTUM MO'I MES SPYI BO NAS
KUNDA LTA BU'I BYANG CHUB KYI SEMS THIG LE DKAR PO GCIG

PHAB PA DHU TI'I LAM NAS BYUNG PA RANG GI DHU TI'I NANG GI THIG
LE LA THIM PAS, THIG LE RDO RJE'I SKYIL KRUNG BYAS, DE NAS YANG
RANG GI DHU TI'I NANG NAS RLUNG CUNG ZAD ZHIG YUM GYI DHU TI'I
NANG LA PHAR SNA 'DREN DU BTANG BAS, YUM GYI DHU TI'I NANG

NAS SNGAR LAS RLUNG SHUGS CHE BA ZHIG BYUNG BA RANG GI RLUNG
DANG 'DRES NAS, RDO RJE NOR BU'I KHA NANG DU SLEB PAS, RLUNG DES
RDO RJE NOR BU'I KHA NANG GI THIG LE DE DHU TI'I NANG NA YAR
SPYI BO'I HI YIG LA THIM THIM PHUL BAR BSAM, DE NAS YANG RLUNG

SNGA MA BZHIN DRANGS NAS LTE BA'I GTUM MOS ME SNGAR BZHIN SPAR
BAS SPYI BO'I HAm YIG LA PHOG PAS, SPYI BO'I HAm YIG LAS BYANG
SEMS SKYA LHUG GE BYUNG BA DANG, DE NAS RANG GI SNYING GA'I RTZA
'KHOR AA THUNG DANG BCAS PA LA SEMS CHER TE GTAD NAS

@013A *, ,THIG LE AA THUNG DANG BCAS PA LAS 'OD ZER 'PHROS PAS,
,KHAMS GSUM GYI SNOD BCUD 'OD DU MER GYIS ZHU NAS RANG RDO RJE
'CHANG YAB YUM DU GSAL BA LA THIM, DE NAS YUM YAB LA THIM, YAB
THUGS KA'I THIG

LE; THIG LE AA THUNG, AA THUNG GNAS DE NYID DU THIM PAR BSAM, DE
LA RJES GZHIG GI BSAM GTAN ZER, RIL 'DZIN TZAM BYED NA SNOD BCUD
'OD GSAL DU MI SDUD PAR, RANG RDO RJE 'CHANG YAB YUM DU GSAL
BA'I YUM 'OD DU ZHU BA SNYING GAR

THIM; DE AA THUNG LA THIM, AA THUNG GNAS DE NYID DU THIM PAR
BSAM LA GZUGS NAS RNAM MKHYEN GYI BAR GYI CHOS THAMS CAD RANG
BZHIN GYIS GRUB PA RDUL TZAM YANG MED SNYAM PA'I STONG NYID LA
RTZE GCIG TU MNYAM PAR 'JOG GO ,DE LTAR YANG BSGOM PAS RANG

GI LUS KYI STENG 'OG PHYOGS MTSAMS THAMS CAD KYI KHAMS THIG LE
RLUNG DANG BCAS PA THAMS CAD STENG 'OG PHYOGS MTSAMS THAMS CAD
NAS SNYING GAR 'UB HRIL GYIS 'DU BA'I RTEN 'BREL KHYAD PAR CAN
DU 'BRO PA YIN, DE LTAR 'DUB DANG DGA' BZHI STONG

BZHI 'CHAR LA, DE YANG RTZA KHAMS THIG LE STENG 'OG PHYOGS
MTSAMS THAMS CAD NAS 'DU BAR MGO BRTZAMS PA NAS, SNYING GA'I
PHYOGS MTSAMS KYI RTZA NANG SLEBS TZAM LA DGA' BA DANG SNANG BA,
DE NAS RTZA 'KHOR GYI MDUD MTSAMS TSUN LA

MCHOG DGA' DANG MCHED PA, DE NAS MDUD PA'I NANG LA 'JUG DUS
KHYAD PAR GYI DGA' BA DANG NYER THOB, THIG LE AA THUNG LA THIM
PA'I TSE LHAN SKYES KYI 'OD GSAL DUS GCIG TU 'CHAR BA YIN NO,
,DE 'DRA BA'I LHAN SKYES KYI BDE BA SKYES, BDE BA DES STONG

@013B PA NGES PA'I BDE STONG DBYER MED KYI YE SHES RANG RGYUD LA
SKYES PA'I BDE STONG RDO RJE'I SKYIL KRUNG BYAS PA'I RTEN 'BREL
PHUN SUM TSOGS PA'O, ,GSUM PA SEMS DBEN THUGS RDO RJE'I TING NGE
'DZIN LA SLOB TSUL LA, KHYAB BYED LA DMIGS PA'I

RDO RJE'I BZLAS PA, KHA SBYOR BUM PA CAN BSGOMS, BSAM GTAN GNYIS
DANG 'DRA BA'I BSDU RIM, 'OG SGO 'BYED 'DZUM GYI RDO RJE'I BZLAS
PA DANG BZHI, DANG PO NI, RANG GSANG CHEN RDO RJE 'CHANG YAB YUM
DU GSAL BA'I SNYING GA'I GTZO 'KHOR

GYI DBUS KYI DHU TI'I NANG GI THIG LE'I DBUS KYI AA THUNG DANG
BCAS PA LA SEMS GTANG AA THUNG GI MGO BO NAS YAR RLUNG SNGO NAR
RE BYUNG BA, LDANG BA H'Um GI GDANGS SU DHU TI'I YAR SNA TSOGS
STENG GI RTZA NANG THAMS CAD DANG SNA BUG GI SGO NAS YAR SLEB,

DE BZHIN AA THUNG RKED NAS RLUNG H'Um GI RANG GDANGS SU BYUNG
BAS PHYOGS MTSAMS KYI RTZA NANG DANG SEN MO'I RTZE THAMS CAD DU
SLEB, AA THUNG GI RTZE 'PHRAS NAS RLUNG H'Um GI GDANGS SU BYUNG
BAS DHU TI'I MAR SNA DANG 'OG SGO GNYIS DANG 'OG GI RTZA NANG
THAMS

CAD DU SLEB, DE THAMS CAD DUS GCIG TU NANG DU 'JUG PA AOm GYI
RANG GDANGS SU 'UB STE, STENG 'OG PHYOGS MTSAMS SEN MO'I RTZE
TSUN CHAD NAS 'DUS NAS AA THUNG LA SIB STE THIM PAR BSAM, DE
LTAR THIM PA DANG, GNAS PA AA'I GDANGS

SU RLUNG DE RNAMS AA THUNG LA CHAR TE GNAS PAR BSAM, TSUL DE LTA
BU'I SGO NAS KHYAB BYED LA DMIGS PA'I RDO RJE'I BZLAS PA MYONG
BA MTHON BAR DU BYA'O, ,GNYIS PA KHA SBYOR BUM PA CAN BSGOM PA
NI, LUS RDO RJE'I SKYIL KRUNG DANG SEMS DPA'I SKYIL

@014A *, ,KRUNG GANG RUNG BCAS, LAG MTHIL GNYIS PUS MOL BKAB,
RLUNG RO DGU PHRUG TU BUS, 'BUD LUGS NI THOG MAR SNA BUG NAS
G-YON NAS RDUBS NAS G-YAS SU LAN GSUM BUS, G-YAS NAS RDUBS NAS

G-YON DU LAN GSUM BUS, GNYIS KA NAS RDUBS NAS LAN GSUM BUS, SNA
BUG NAS PAR RLUNG RDUBS PAS STENG RLUNG THAMS CAD DBU MA'I NANG
NA MAR SNGO BTANG BTANG 'BEBS PA DANG, MCHIL MA ZHIG MID PA DANG
DUS MNYAM DU BYAS TE RLUNG

THAMS CAD SNYING GA'I AA THUNG GI MGO NAS SIB STE BSTIM, DE NAS
'OG SGO 'BYED 'CHINGS TE BSDAMS NAS, 'OG RLUNG THAMS CAD DBU
MA'I NANG NA YAR DRANGS AA THUNG GI PHRAS NAS YAR SEB STE BSTIM
PA'I RLUNG KHA SBYOR AA THUNG DANG BCAS PA

LA SEMS GTAD NAS NA ZUG MI SKYE TZAM DU RLUNG CI NUS SU 'DZIN,
ZIN PA'I TSOD CHUNG 'BRING CHE GSUM LAS, LAG MTHIL GNYIS LAN
GSUM BUD CING SE GOL LAN DRUG GDAB PA SUM CU SO DRUG GI BAR DU
'DZIN THUB PA BUM CHUNG ZIN PA'I TSAD,

BDUN CU DON GNYIS KYI BAR DU 'DZIN THUB PA BUM 'BRING ZIN PA'I
TSAD, BRGYA DANG BRGYAD KYI BAR DU 'DZIN THUB PA BUM PA CHEN PO
'BYONGS PA'I TSAD YIN NO, ,GSUM PA BSAM GTAN GNYIS DANG 'DRA
BA'I SDUD RIM LA, RJES GZHIG DANG 'DRA

BA'I SDUD RIM DANG, RIL 'DZIN DANG 'DRA BA'I SDUD RIM GNYIS LAS,
DANG PO NI, RANG GI SNYING GA'I AA THUNG LA SHES PA GTAD, AA
THUNG LAS 'OD ZER DKAR PO DPAG TU MED PA 'PHROS, STENG 'OG GI
PHYOGS MTSAMS THAMS CAD KYI RTZA

@014B NANG THAMS CAD LA ZHUGS, RTZA'I RTZA THAMS CAD DANG BA
SPU'I RTZA BA DANG SKRA'I RTZA BA THAMS CAD DANG, STENG 'OG
THAMS CAD DU SLEBS PAS THAD THAD NAS PHAR BU GU TSAG PA'I MIG
LTA BUR YOD PA NAS PHAR THON, PHYI SNOD KYI 'JIG RTEN GYI RLUNG
THAMS CAD

DANG; NANG BCUD KYI SEMS CAN THAMS CAD KYI RLUNG THAMS CAD
BSDUS, RTZA RTZER SLEB PA DANG, RANG GI RTZA RTZEN YOD PA'I
RLUNG THAMS CAD DANG SBRAGS NAS, RTZA NANG NAS TSUR SNGON RAR
NAR BYUNG BA AA THUNG LA SIB SIB THIM PAR BSAM MO, ,GNYIS

PA NI, SNYING GA'I AA THUNG LA SEMS GTAD, DE LAS 'OD ZER DKAR PO
LCAGS KYU LTA BU DPAG TU MED PA 'PHROS PAS, RTZA NANG THAMS CAD
LA ZHUGS, RTZA RTZE THAMS CAD DU SLEB STE THAMS CAD NA YOD PA'I
RLUNG THAMS CAD RTZA NANG THAMS CAD DU SDO

'UB 'UB BSDUS NAS AA THUNG LA SIB STE THIM PAR BSGOM PA YIN NO,
,BZHI PA 'OG SGO 'BYED 'DZUM GYI RDO RJE'I BZLAS PA BYED LUGS
NI, SNYING GA'I RTZA 'KHOR GYI DBUS KYI DHU TI'I NANG GI MI SHIG
PA'I THIG LE AA THUNG DANG BCAS PA LAS RLUNG

SNGON RA RE LDANG BA H'Um GI GDANGS SU DHU TI'I LAM NAS STENG GI
SNA SGOR RGYANGS TE SONG BA DANG, 'OG SGO'I 'BYED 'CHING THAMS
CAD BSDAMS NAS 'OG SGO NAS RLUNG DHU TI'I NANG NAS YAR 'JUG PA
AOm GYI GDANGS SU SNGO NAR RE ZHUGS PA MI SHIG BA'I THIG LE

AA THUNG DANG BCAS PA LA SIB STE THIM NAS, GNAS PA AA'I GDANGS
SU CHAR TE GNAS PAR BSAM, DE NAS YANG SNA SGO'I RLUNG DHU TI'I
NANG NAS MAR 'JUG PA AOm GYI GDANGS SU 'UB SIB STE ZHUGS PA
DANG, 'OG SGO'I RLUNG MI SHIG PA'I AA THUNG LA

@015A *, ,GNAS PA DE DED PA'I RNAM PAS MI SHIG PA LAS LDANG BA
H'Um GI GDANGS SU DHU TI'I NANG NAS 'OG SGOR SNGO PHYUR TE SONG
BA DANG, STENG GI RLUNG DE AA THUNG LA GNAS PA AA'I GDANGS SU
CHAR TE GNAS

PAR BSAM, YANG 'OG SGOR RLUNG DE 'OG SGO NAS DHU TI'I NANG LA
'JUG PA AOm GYI GDANGS SU NUBS TE ZHUGS PA DANG, STENG GI RLUNG
MI SHIG PA'I AA THUNG LA GNAS PA DE, AA THUNG LAS LDANG BA H'Um
GI GDANGS SU DHU TI'I NANG NAS YAR SNGO

NAR RE THON NAS STENG SGOR SONG BA DANG, 'OG SGO NAS YOD BA'I
RLUNG DE MI SHIG PA'I THIG LE AA THUNG DANG BCAS PA LA GNAS PA
AA'I GDANGS SU CHAR TE GNAS PAR BSAM, TSUL DE KHO NAS BRTAN PA
MTHOB PAR DU SPYOD PAR BYA'O, ,

DE LTA BU'I 'OG SGO 'BYED 'DZUM GYI RDO RJE'I BZLAS PA 'DI NI,
DBEN PA GSUM GYI DMIGS PA BYIN CHE BA'I BOGS 'DON DU 'GYUR BAS
GNAD SHIN TU CHE'O, ,'DI YAN GYI DBEN PA GSUM GYI TING NGE 'DZIN
LA SLOB TSUL GYI DMIGS PA

TSANG LAM NOR BA LEGS PAR BSHAD PA'O, (,ZHES DPAL GSANG BA 'DUS
PA'I ZAB LAM 'DI YANG SRAD RDO RJE 'CHANG GI GSUNG BZHIN ^ 'JAM
DBYANGS BZHAD PA'I RDO RJES YI GER BKOD PA'O,, ,,)

@015B [BLANK PAGE]