@1A *, ,'PHAGS PA'I GNAS BRTAN BCU DRUG GI RNAM PAR THAR PA
BZHUGS SO,,

@1B #, ,AOm SVA STI, 'PHAGS PA RNAMS KYI RNAM PAR THAR PA
BRJOD PAR BYED PA LA, DANG POR 'PHAGS PA SO SO'I BZHUGS GNAS
BSHAD PA, BZHUGS GNAS KYI BYUNG KHUNGS BSHAD

PA; RIGS RUS BSHAD PA, 'KHRUNGS YUL BSHAD PA, DANG POR GANG LAS
RAB TU BYUNG SOGS BSTAN PA'O, ,DANG PO 'PHAGS PA SO SO'I BZHUGS
GNAS BSHAD PA NI, DE YANG 'PHAGS PA'I

GNAS BRTAN BHA RA DHVA DZA BSOD SNYOMS LEN NI, SHAR GYI LUS
'PHAGS GLING GI LAG NYA'I RI DRANG SRONG 'BYUNG BA'I GNAS KYI
DBUS BDE BA 'BYUNG BA'I PHUG NA BZHUGS SO, ,'PHAGS PA GNYIS PA

GSER GYI BE'U NI RGYA GAR NUB PHYOGS KHA CHE'I YUL RI BO GUR KUM
CAN GYI RTZE MON GUR KUM GYI DRI NGAD LDANG BA'I PHUG NA BZHUGS
SO, ,'PHAGS PA GSUM PA BHA RA DHVA DZA GSER CAN MCHOG NI NUB KYI
PA

@2A *, ,LANG SPYOD KYI RI BO RDUL CAN GYI RTZE MO BKRA BA'I
PHUG NA BZHUGS SO, ,LHA'I GNAS SUM CU RTZA GSUM GYI DBEN GNAS ME
TOG GI SNYING PO NA 'PHAGS PA LAM PHRAN BRTAN BZHUGS SO, ,PRI
YANGKU'I GLING

NA 'PHAGS PA SGRA GCAN 'DZIN BZHUGS SO, ,KLU YI SDE RGYAL PO'I
KHAB KYI RI BO NGOS YANGS LA BZHUGS SO, ,'PHAGS PA YAN LAG
'BYUNG NGAM YAN LAG SKYES SAM ZUR GYIS SHES GANGS RI CHEN PO TI
SE LA

BZHUGS SO, ,NAGS NA GNAS NI MNYAN YOD KYI LO MA BDUN PA'I RI
PHUG NA BZHUGS SO, ,MA PHAM PA DRANG SRONG AU SHI RA'I PHUG NA
BZHUGS SO, ,PI LING TA SRUNG DBANG GI BU'AM MI PHYED PA NI YUL
DBUS NAS BYANG

PHYOGS LA CHES NYE BA SHAMBHA LA DANG NYE BA'I RI'I RGYAL PO
GANGS CAN NA BZHUGS SO, ,SHING SHUN CAN NAM BA KU LA NI BYANG GI
SGRA MI SNYAN GYI RGYAL DGA'I RI BO'I PHUG SPOS BRTZEGS NA
BZHUGS SO, ,'PHAGS PA BZANG PO NI

CHU BO YA MU NA'I GLING NA BZHUGS SO, ,DUR KHROD PA 'PHAGS PA
K'A LI KA'AM DUS LDAN NI RGYA GAR NUB PHYOGS KYI 'DZAM BU GLING
GI ZANGS GLING NA BZHUGS SO, ,'PHAGS PA BAS SA'I BU'AM RDO RJE
MO'I BU SHA RA nA SKYABS

@2B 'OS SINGGHA LA YI GLING NA BZHUGS SO, ,NYE BA'I LNGA SDE'I
GRAS KYI SBED BYED DAM BA LANG SKYONG DU GRAGS PA RI BI HU LAR
BZHUGS SO, ,'PHAGS PA LAM CHUNG BA'AM GTZUG GI LAM BA BYA RGOD
PHUNG PO'I RI BO LA BZHUGS SO, ,DE LTAR 'PHAGS PA SO SO'I

BZHUGS GNAS BSHAD NAS, SPYI DON GNYIS PA 'PHAGS PA SO SO'I
BZHUGS GNAS KYI BYUNG KHUNGS BSHAD PA NI, DE YANG DANG PO GNAS
BRTAN BHA RA DHVA DZA BSOD SNYOMS LEN GYI BZHUGS GNAS LAG NYA'I
RI DRANG SRONG 'BYUNG BA'I GNAS DE'I BYUNG KHUNGS

NA; SNGON GANGS KYI NGOS DANG NYE BA CHU KLUNG SKAL LDAN SHING
RTA'I 'GRAM DRANG SRONG SER SKYA'I BSTI GNAS DANG HA CANG MI
RING PA NA SH'AKYA RNAMS KYI GRONG KHYER YOD PA DER RGYAL BA
SH'AKYA THUB PA'I YANG MES SH'AKYA HA NUS TA ZHES PA BYUNG, DE'I
MNGA' RE LA YANG DPAG

TSAD GSUM YOD DO, ,DE 'DZAM BU'I GLING DANG SHAR GYI LUS 'PHAGS
PO GNYIS KA LA DBANG BSGYUR BA'I RGYAL PO'I, ,DE RE SHIG NA SHAR
GYI LUS 'PHAGS GLING NA BZHUGS PA'I TSE SKU GSHEGS TE PUR BSREGS
NAS PHYI RABS KYI GDUL BYA RNAMS LA

STOBS STON PA'I CHED DU LAG NYA'I RUS PA DE NYID MA BSREGS PAR
BZHAG STE, DE LA DRANG SRONG MANG PO GNAS BCAS TE RGYAL PO'I LAG
NYA'I RUS PA YIN PAS LAG NYA'I RI DANG, DRANG SRONG 'BYUNG BA
ZHES PA NI DRANG SRONG MANG PO GNAS PAS SO, ,RI DE'I DBUS NA

PHUG PA ZHIG YOD PA DER SUS BSGOMS KYANG BSAM GTAN GYI BDE BA
THOB PAR 'GYUR PAS, BDE BA 'BYUNG BA'I PHUG PA ZHES GRAGS BA'O,
,DE'I NANG NA 'PHAGS PA'I GNAS BRTAN CHEN PO BHA RA DHVA DZA
BSOD SNYOMS LEN BZHUGS PA LA GSOL BA 'DEBS SO

@3A *, ,'PHAGS PA GSER BE'U'I BZHUGS GNAS, RGYA GAR NUB PHYOGS
KHA CHE'I YUL MI GRONG 'BUM TSO SUM CU RTZA DRUG GI BDAG NYID
CAN GYI YUL GYI DBUS NA GUR KUM GYI RI ZHES PA DPAG TSAD GSUM
GYI BDAG NYID DANG LDAN BA GUR KUN GYI RTZVA GUR KUM

GYI DRI NGAD LDANG BA PHUN SUM TSOGS PA BSAM GYIS MI KHYAB PAS
GANG BA, GUR KUM DE DAG NI SNGON BCOM LDAN 'DAS KYIS NAM MKHA'
LA 'PHUR NAS YUL DER BYON TE SKU GZUGS KYI GRIB MA RI DE LA BABS
PAR MDZAD NAS, SKU'I GRIB MA GANG BABS SAR GUR

GUM DPAG TU MED PA SKYES TE, GUR KUM DE DAG BYIN RLABS CAN DU
GRAGS SO, ,RI DE'I DBUS NA GUR KUM GYI SNYING PO RIN THANG DANG
BRAL BA'I DRI NGAD LDANG BA'I RTZVA BSAM GYIS MI KHYAB PAS GANG
BA'I BRAG PHUG NA BZHUGS PA'I 'PHAGS PA'I GNAS BRTAN

GSER BE'U LA GSOL BA 'DEBS SO, ,'PHAGS BA BHA RA DHVA DZA GSER
CAN MCHOG GI BZHUGS GNAS RI BO RDUL CAN NI, NUB BA LANG SPYOD
KYI YUL HAR TA'I DBUS NA RI BO RDUL CAN ZHES BYA BA DPAG TSAD
LNGA BA RGYA'I BDAG NYID CAN YONGS SU 'OD CHE ZHING DAG

BA, RI DE'I DBUS NA BRGYA BYIN GYI KHANG BZANG RNAM PAR RGYAL BA
YANG ZIL GYIS GNON NUS PA'I 'OD ZER GYIS RAB TU BKRA BA'I PHUG
PA ZHIG YOD DO, ,PHUG PA DER SNGON DRANG SRONG LNGA BRGYA TZAM
BZHUGS SHING BSGOMS PA'I TSE LHA RNAMS KYIS KHYED DRANG SRONG
RNAMS

BYI PHRAG PHUG DE DAG GDUG PA NA ZHES BRJOD PAS, DRANG SRONG
RNAMS KYIS NGED KYI BRAG PHUG GI PHA BONG RES KYANG KHYED RNAMS
KYI RNAM PAR RGYAL BA'I KHANG BZANG ZIL GYIS NON PAR GYUR CIG
CES BRJOD PAS, DE MA THAG RNAM PAR RGYAL BA'I KHANG BZANG BRGYA
STONG GIS

@3B KYANG BRAG PHUG DE'I ZUR CHA GCIG KYANG MI NON PAR GYUR
TE, BKRA BA'I PHUG CES GRAGS SO, ,DE NA BZHUGS PA'I GNAS BRTAN
BHA RA DHVA DZA GSER CAN MCHOG LA GSOL BA 'DEBS SO, ,'PHAGS PA'I
GNAS BRTAN LAM CHEN PA DE'I BZHUGS GNAS KYI BYUNG KHUNGS NI,

SNGON LHA DANG LHA MA YIN GNYIS YUN RING DU 'THABS PA LAS LHA
RNAMS RGYAL BAR GYUR NAS, LHA MA YIN RNAMS BROS TE AA SU RA'I
PHUG TU ZHUGS NAS 'JUG GO ,DE NAS LHA RNAMS KYIS GROS BYAS TE,
BDAG CAG RNAMS LHA MA YIN LAS RGYAL BAR 'GYUR BA NI

LHA'I DRANG SRONG RNAMS KYI BKA' DRIN YIN PAS DRANG SRONG RNAMS
LA BZHUGS GNAS LEGS PA ZHIG BZOS LA DRANG SRONG RNAMS LA DBUL
BAR BYA'O, ZHES SMRAS NAS, BLTA NA SDUG GI BYANG PHYOGS SU ME
TOG GI SNYING PO ZHES BYA BA'I DBEN GNAS RNAM PAR RGYAL BA'I
KHANG

BZANG DANG MNYAM PA DPAG TU MED PA'I RGYAN GYIS BRGYAN PA'I BRAG
PHUG PHUN SUM TSOGS PA BCOS TE DRANG SRONG RNAMS LA PHUL BAS
DRANG SRONG RNAMS DGA' STE BDEN TSIG BRJOD PAS, RNAMS PAR RGYAL
BA'I KHANG BZANG LAS KYANG LHAG PAR GYUR TO, ,DE LTA BU'I

KHANG BZANG DAM BRAG PHUG DE NA BZHUGS PA'I 'PHAGS PA'I GNAS
BRTAN LAM PA CHEN PO LA GSOL BA 'DEBS SO, ,'PHAGS PA'I GNAS
BRTAN SGRA GCAN 'DZIN GYI BZHUGS GNAS BRI YANG KU'I BYUNG KHUNGS
NI, SNGON DE BZHIN GSHEGS PA DGRA BCOM

PA YANG DAG PAR RDZOGS PA'I SANGS RGYAS 'OD SRUNG GI DUS SU YUL
DE NA RGYAL PO SGRA SGROG CES BYA BA MI GRONG 'BUM PHRAG BDUN
DANG SUM BRGYA'I BDAG NYID CAN GCIG YOD DO, ,DE NAS RE ZHIG NA
YUL DER GANGS LA GNAS PA'I SENGGE KHA DOG SNGON PO RAL PA DMAR

@4A *, ,SER DANG LDAN PA STOBS BSAM GYIS MI KHYAB PA DANG LDAN
PA GCIG YOD PA DE LA RNGON PA DAG GIS ZAG PA BSAGS PA LA BRTEN
NAS DRAG TU KHROS TE RNGON PA THAMS CAD BSAD GRONG KHYER RNAMS
BSHIG ,MI THAMS CAD BSAD, RGYAL

PO SGRA SGROG GI PHO BRANG RIN PO CHE SNA LNGA LAS GRUB PA PHUN
SUM TSOGS PA GCIG YOD PA DE LA SENGGE KHO PHANGS SEMS SKYES TE,
MA GSHIG PA BZHAG PAS LHA RNAMS KYIS MYUR BAR SENGGE KHOS KHANG
BZANG MIG GIS MI MTHONG PAR BYIN GYIS BRLABS PAS SENGGE

YUL GYI PHUL LOG NAS SONG NGO, ,DE NAS RE ZHIG NA DUS KYI DBANG
GIS KHANG BZANG DE SA 'OG TU NUB NAS 'DUG GO ,DE NAS RGYAL BA
SH'AKYA THUB PA'I BSTAN PA SHAR NAS SLAR YANG SA'I STENG DU DON
PAR GYUR NAS 'OD 'PHRO ZHING 'DUG GO, ,DE LHA RNAMS KYIS RNAM

PAR RGYAL BA'I KHANG BZANG DANG MNYAM PAR BYIN GYIS BRLABS SO,
,DUS DER 'PHAGS PA'I GNAS BRTAN CHEN PO SGRA GCAN 'DZIN GYIS YUL
DE'I MI BYANG MI ZHES PA MANYDZIS SKA RAGS BYED PA, BYI LA DPA'
BO'I SHA KHRAG ZAS SU BZA' BA MANG PO YOD PA RNAMS

LA THUGS BRTZE BAR DGONGS TE YUL DER BYON NAS SROG CHAGS MANG PO
BDEN PA LA 'GOD PAR MDZAD DO, ,DE LTAR BYANG MI BYUNG BA'I LO
RGYUS SOGS MANG BO SNAR THAD PA CHEN POS MDZAD PA'I RTOGS BRJOD
NA YOD DO, ,'DIR NI YI GE NYUNG BA'I PHYIR MA BRIS

SO; ;DE LTAR KHANG BZANG DAM PA DE NA BSTAN PA SKYONG ZHING
BZHUGS PA'I 'PHAGS PA'I GNAS BRTAN CHEN PO SGRA GCAN 'DZIN BZANG
PO LA GSOL BA 'DEBS SO, ,'PHAGS PA'I GNAS BRTAN CHEN PO KLU YI
SDE'I BZHUGS GNAS KYI BYUNG KHUNGS NI, SNGON DRANG

@4B SRONG MANG PO SNGOD GNAS 'DOD DE, MES PO TSANGS PA LA GSOL
BA BTAB PAS, TSANGS PAS LAG PA GNYIS SA LA BRDABS PA'I BRDAB
BSHUL DU RI DPAG TSAD BRGYAD KYI BDAG NYID CAN GCIG BYUNG STE
DE'I NGOS LA JI TZAM PHYIN KYANG NGOS RTOGS PAR DKA' BAS

NGOS YANGS SU GRAGS SO, ,DE LTA BU'I RI'I NGOS LA BZHUGS PA'I
'PHAGS PA'I GNAS BRTAN CHEN PO KLU YI SDE LA GSOL BA 'DEBS SO,
,'PHAGS PA'I GNAS BRTAN CHEN PO ZUR GYIS SHES SAM YAN LAG 'BYUNG
GI BZHUGS GNAS KYI BYUNG KHUNGS NI, SNGON

SANGS RGYAS 'OD DPAG MED DAM MAR ME MDZAD KYI BSTAN PA'I DUS SU
'JIG RTEN THAMS CAD KYI BSOD NAMS LAS GRUB PA'I YID BZHIN GYI
NOR BU ZHIG SA STENG DU BYUNG BA DE LHA RNAMS KYIS GTUMS NAS
BZHAG PAS GANGS RI ZHIG TU GYUR, SANGS RGYAS

MAR ME MDZAD KYIS GANGS RI DER BYON NAS LHA KLU MANG PO SANGS
RGYAS LA 'GOD PAR MDZAD PA'I GNAS BYIN RLABS CAN DU GYUR, DE
RJES SU SANGS RGYAS JI TZAM BYON PA THAMS CAD KYIS BYIN GYIS
BRLABS PAR MDZAD DO, ,BCOM LDAN 'DAS DE BZHIN

GSHEGS PA DGRA BCOM PA YANG DAG PAR RDZOGS PA'I SANGS RGYAS
SH'AKYA THUB PAS KYANG GANGS RI CHEN PO DER BYON NAS 'JIG RTEN
GDAGS PA'I MDO LA SOGS PA MDO SDE DPAG TU MED PA GSUNGS SHING
BYIN GYIS BRLAB PAR MDZAD DO, ,DE LTAR YID

BZHIN GYI NOR BU'I BDAG NYID CAN GYI RI BDE MCHOG GI PHO BRANG
DNGOS SANGS RGYAS DPAG TU MED PAS BYIN GYIS BRLABS SHING ZHABS
KYIS BCAGS PA'I GNAS RDO RJE GDAN GNYIS PA LTA BU'I GANGS RI
DE'I YANG SNYING GNOD SBYIN 'BYUNG BA'I PHUG NA BZHUGS

@5A *, ,PA'I 'PHAGS PA'I GNAS BRTAN CHEN PO ZUR GYIS SHES SAM
YAN LAG 'BYUNG LA DUS THAMS CAD DU GSOL BA 'DEBS SO, ,'PHAGS
PA'I GNAS BRTEN CHEN PO NAGS NA GNAS SAM SENG LDENG NAGS KYI
BZHUGS GNAS KYI BYUNG

KHUNGS NI, SNGON DRANG SRONG LO MA BDUN PA ZHES PA LO 'BUM PHRAG
BDUN LON PA LUS LA NAD MED PA RAL PA DMAR SER DANG LDAN PA GCIG
YOD PA DE 'DUG GNAS 'DOD DE MNYAN YOD KYI SHAR BSTAN GYI RI LA
BDEN TSIG BRJOD PAS BRAG PHUG SKYID PA

GCIG BYUNG STE, DER DRANG SRONG LO MA BDUN PA NYID GNAS BAS LO
MA BDUN PA'I PHUG TU GRAGS, RE SHIG NA DRANG SRONG DE GNAS BRTAN
NAGS NA GNAS LA DAD DE BRAG PHUG DE NYID DANG RIN THANG DANG
BRAL BA'I SHING TOG GSUM DANG BCAS TE PHUL NAS

GNAS BRTAN GYIS CHOS BSTAN PAS DRANG SRONG DE RAB TU BYUNG DGRA
BCOM PAR GYUR TO, ,DE LTA BU'I BDEN TSIG LAS GRUB PA'I BRAG PHUG
NA BZHUGS PA'I 'PHAGS PA'I GNAS BRTAN CHEN PO NAGS NA GNAS LA
BDAG DUS THAMS CAD DU GSOL BA

'DEBS SO, ,'PHAGS PA'I GNAS BRTAN CHEN PO MA PHAM PA'I BZHUGS
GNAS KYI BYUNG KHUNGS NI, SNGON DRANG SRONG AU SHIR ZHES PA
'KHOR LNGA BRGYA'I BDAG NYID CAN GCIG YOD PA DE 'KHOR RNAMS 'DUG
GNAS KYIS PHONGS PAR SHES TE BDEN

TSIG BRJOD PA'I DBANG GIS DRANG SRONG DE NYID KYI LUS RI CHEN PO
GCIG TU GYUR NAS 'KHOR RNAMS LA BYIN PAS 'KHOR RNAMS KYIS PHUG
PA MANG PO BCOS NAS 'DUG PAS BSAM GTAN 'PHEL BAR GYUR NAS MNGON
SHES LNGA THOB BO, ,RI DE'I MING LA

@5B KHA CIG NI DRANG SRONG AU SHI RA'I PHUG ZER, KHA CIG NI
DRANG SRONG AU SHI RA'I NGOGS ZER, KHA CIG NI DRANG SRONG RI ZER
TO, ,DE LTA BU'I RI'I NGOGS LA BZHUGS PA'I 'PHAGS PA'I GNAS
BRTAN CHEN PO MA PHAM PA LA GSOL BA 'DEBS SO, ,'PHAGS PA'I

GNAS BRTAN CHEN PO PI LING TA SRUNG DBANG GI BU'AM MI PHYED PA'I
BZHUGS GNAS KYI BYUNG KHUNGS NI, SNGON SHAMBHA LA'I YUL GYI
GRONG KHYER GNYIS PA PAD KHANG NA RGYAL PO DANG MI ZHES PA YOD
DO, ,DE'I YUL GYI PHUN GANGS CAN GYI RI ZHES PA'I GANGS RI CHEN
PO

RIN PO CHE SNA TSOGS KYI 'BYUNG GNAS ZHIG YOD PA DE LA SENGGE MO
ZHIG BYUNG STE, YUL DE'I RTA DANG GLANG PO CHE SOGS SROG CHAGS
KYI RIGS THAMS CAD BZAS PAS YUL KHAMS DE LA GONG KHA CHEN PO
BYUNG, SENGGE MO DE SHI BA DANG YUL DE'I MI THAMS CAD 'DUS

NAS GROS BYAS PA NI, SNGON GYI RGAN RABS RNAMS KYI GTAM LA YUL
KHAMS 'DI SENGGES 'JIG PAS 'JIG RKYEN YANG GANGS RI 'DIS BYED
ZER BA BDEN PA 'DRA BAS JI LTAR BYA ZER BA LA, RGAN PA KHA CIG
NA RE YUL GYI PHU'I DRANG SRONG LA ZHUS NA YONG ZHES SMRAS PAS

THAMS CAD KHA MTHUN TE YUL GYI PHU NA BZHUGS PA'I DRANG SRONG
SMRA BA'I KHYU MCHOG LA ZHUS PAS, DRANG SRONG GIS BDEN TSIG
BRJOD PA'I DBANG GIS GANGS CAN GYI RI DE NAM MKHA' LA 'PHAGS NAS
SHAMBHA LA DANG NYE BA'I PHYOGS RGYA GAR GYI YUL BYANG PHYOGS SU

BABS NAS 'DUG GO ,DE NAS RI DE LA GLANG PO CHE MANG PO GNAS BCAS
TE, GLANG PO CHE DE DAG KYANG SHIN TU RGYU DGA' BA SHA STAG STE
GANGS CAN RI YI GLANG PO ZHES GTZIGS CHE BAR BYED DO, ,DE LTA
BU'I GANGS RI'I DBUS KYI RIN PO CHE 'BYUNG BA'I PHUG NA BZHUGS
PA'I

@6A *, ,'PHAGS PA'I GNAS BRTAN CHEN PO MI PHYED PA LA GSOL BA
'DEBS SO, ,'PHAGS PA'I GNAS BRTAN SHING SHUN CAN NAM BA KU LA'I
BZHUGS GNAS KYI BYUNG KHUNGS NI, SNGON BYANG SGRA MI SNYAN NA
DPAG BSAM GYI SHING MANG PO DANG LDAN

PA'I RI, RGYAL DGA' RI ZHES 'BOD PA GCIG YOD PA DE LA DRANG
SRONG GCIG GNAS PA DES PHUG PA BRUS NAS BSGOMS PAS MNGON SHES
LNGA THOB BO, ,PHUG PA DE'I DBYIBS NI SPOS RENG BRTZIGS PA 'DRA
ZHING SBOS NGAD LDANG BAS SPOS BRTZEGS KYI PHUG TU GRAGS

SO; ;DE LTA BU'I GNAS MCHOG NA BZHUGS PA'I 'PHAGS PA'I GNAS
BRTAN CHEN PO SHING SHUN CAN NAM BA KU LA LA GSOL BA 'DEBS SO,
,'PHAGS PA'I GNAS BRTAN CHEN PO BZANG PO'I BZHUGS GNAS KYI BYUNG
KHUNGS NI, SNGON CHU BO YA MU NA LA

GNAS PA'I KLU RNAMS KYI GROS BYAS TE, NGED RANG RNAMS DBYAR DUS
SU CHAR SUS 'BEBS LA SHO BRGYAG PAR BYA BA'I GNAS CHU'I DBUS SU
THANG GSHONGS BCO BAR BYA'O, ZHES GROS BYAS NAS YUL KONG PHYOGS
SU CHU'I DKYIL NA GLING ZHIG TU KHANG BZANG PHUN SUM

TSOGS PA ZHIG BCOS TE DER DBYAR GYI DUS SU KLU RNAMS TSOGS NAS
SHO BRGYAG PAR BYED DO, ,DE NAS KLU RNAMS DAD DE 'PHAGS PA BZANG
PO LA KHANG BZANG DE RIN PO CHE MANG POS BKANG STE PHUL BAS
'PHAGS PAS KYANG BZHES TE GNAS DE NYID DU KLU RNAMS LA

CHOS BSTAN NAS KLU MANG PO THAR LAM LA 'GOD PAR MDZAD DO, ,DE
LTA BU'I KHANG BZANG DAM PA DE NA BZHUGS PA'I 'PHAGS PA'I GNAS
BRTAN CHEN PO BZANG PO LA GSOL BA 'DEBS SO, ,'PHAGS PA'I GNAS
BRTAN CHEN PO K'A LI KA'AM DUS LDAN GYI

@6B BZHUGS GNAS KYI BYUNG KHUNGS NI, SNGON DBUL PO ZHIG GIS
RANG LA NOR GANG YOD KYIS DRANG SRONG GCIG LA MCHOD PA PHUL BAS
DRANG SRONG DGA' STE, KHYOD CI 'DOD CES BRJOD PAS DRANG SRONG
CHEN PO BDAG YUL KHAMS CHEN PO GCIG GI RGYAL PO 'DOD DO

ZHES ZHUS PAS, DRANG SRONG GIS SA STONGS CHEN PO GCIG TU BDEN
TSIG BRJOD PAS SKAD CIG NYID LA SA STONG DE GRONG KHYER CHEN PO
GCIG TU GYUR, MI GRONG 'BUM GYI BDAG NYID LONGS SPYOD DPAG TU
MED PA DANG LDAN PA MING ZANGS GLING ZHES 'BOD PA GCIG BYUNG STE

DE 'DZAM BU GLING GI CHAR GTOGS YIN ZHING 'DZAM BU GLING DANG
GLING DE GNYIS KYI BAR DU MTSOS KYANG MA BCAD, RGYA GAR GYI
GRONG KHYER CHEN PO DRUG GANG GI YANG KHONGS SU MI 'DU ZHING,
SHAMBHA LA'I GRAS LA YANG MI THI, RGYA GAR NUB PHYOGS DANG NYE
BAS RGYA GAR

NUB PHYOGS 'DZAM BU GLING GI ZANGS GLING ZHES BRJOD, DE NAS DBUL
PO DE YUL KHAMS DE'I RGYAL POR GYUR CING LONGS SPYOD PHUN SUM
TSOGS PA DANG LDAN PAR GYUR TO, ,DE NAS BDEN TSIG GI DBANG GIS
YUL DE'I PHU RU STAG DANG RI DVAGS BGAS LA SHA MANG PO

GNAS PA'I RI ZHIG YOD PA DE'I DBUS NA RIN PO CHE MANG PO 'BYUNG
BA'I PHUG RIN PO CHE SNA LNGA LAS GRUB PA GCIG YOD PA DE YUL
KHAMS DE'I MI THAMS CAD 'PHAGS PA'I GNAS BRTAN CHEN PO DUS LDAN
LA DAD NAS BRAG PHUG DE RIN PO CHE MANG POS BKAD STE PHUL

LO; ;DE LTA BU'I BRAG PHUG DAM PA NA BSTAN PA SKYONG ZHING
BZHUGS PA'I 'PHAGS PA'I GNAS BRTAN CHEN PO K'A LI KA LA GSOL BA
'DEBS SO, ,'PHAGS PA'I GNAS BRTAN CHEN PO BAS SA LA'I BU'AM RDO
RJE MO YI BU SHA RA nA SKYABS 'OS KYI BZHUGS

@7A *, ,GNAS KYI BYUNG KHUNGS NI, SINGGHA LA ZHES PA'I YUL DE
NA SNGON SRIN PO RNAMS KYIS BZUNGS PA STE, BCOM LDAN 'DAS DE
BZHIN GSHEGS PA DGRA BCOM PA YANG DAG PAR RDZOGS PA'I SANGS
RGYAS SH'AKYA THUB PA SNGON BYANG CHUB SEMS

DPA'I SPYAD PA SPYOD PA'I TSE DED DPON SENGGE 'DZIN DU GYUR PAS
YUL DER SRIN MO THAMS CAD 'DUL BAR MDZAD DE, MDZAD TSUL RGYAS PA
'DUL BA LUNG LAS 'BYUNG NGO, ,YUL 'KHOR SRUNG GIS ZHUS PA'I MDO
LAS KYANG, DED DPON SENGGE 'DZIN DU GYUR

PA'I TSE, ,SNYING RJE MED CING MI BZAD RAB GTUM PA, ,SRIN MO
BRGYA DAG SHIN TU TSAR BCAD NAS, ,RGYA SHUG GLING DU MI DAG BKOD
PAR BYAS, ZHES PA LAS KYANG SHES SO, ,DE LTA BU'I GLING GI DBUS
SHIN TU SKYID PA'I RI LA BZHUGS PA'I 'PHAGS PA'I

GNAS BRTAN RDO RJE MO YI BU LA GSOL BA 'DEBS SO, ,'PHAGS PA'I
GNAS BRTAN CHEN PO SBED BYED KYI BZHUGS GNAS KYI BYUNG KHUNGS
NI, SNGON LHA RNAMS KYI DBANG PO BRGYA BYIN GYIS 'BRUG LA SOGS
PA'I GNAS KYI CHED DU RI SHIN TU NAS CHE BA GCIG

BCOS TE DE'I MING NI RI BI HU LA ZHES GRAGS SO, ,DE LTA BU'I
RI'I DBUS NA SENGGE 'BYUNG BA'I PHUG NA BZHUGS PA'I 'PHAGS PA'I
GNAS BRTAN CHEN PO SBED BYED DAM PA LANG SKYONG LA GSOL BA 'DEBS
SO, ,'PHAGS PA'I GNAS BRTAN CHEN PO GTZUG GI

LAM PA'AM LAM CHUNG BA'I BZHUGS GNAS KYI BYUNG KHUNGS BSHAD PA
NI, BCOM LDAN 'DAS DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS SH'AKYA THUB BAS MDO SDE THAMS CAD LAS
BSNGAGS PA'I RI YIN TE, DE YANG SNGON

@7B BCOM LDAN 'DAS KYIS RI DE'I LDEBS SU SKU KHRUS MDZAD PAS,
SKU CHOS BDUD SDIG CAN GYIS BYA RGOD GCIG TU SPRUL NAS KHYER
BAS, BCOM LDAN 'DAS KYI BYIN RLABS KYIS BDUD KYI LUS BYA RGOD DU
SPRUL PA DE NYID SA LA LHUNG SA TE RI BO BYA RGOD KYI GZUGS

SPUNGS PA 'DRA BA ZHIG TU GYUR TE BYA RGOD SPUNGS PA'I RI ZHES
GRAGS SO, ,DE LTA BU'I RI DE NI YON TAN DPAG TU MED PA DANG LDAN
PA STE, BCOM LDAN 'DAS KYIS KYANG MDO SDE THAMS CAD LAS BSNGAGS
SHING KHYAD PAR DU DKON BRTZEGS LAS BSNGAGS PA'O, ,

DE LTA BU'I GNAS DAM PA YI PHUG BYA RGOD 'BYUNG BA NA BZHUGS
PA'I 'PHAGS PA'I GNAS BRTAN CHEN PO GTZUG GI LAM BA LA GSOL BA
'DEBS SO,, ` DE LTAR 'PHAGS PA SO SO'I BZHUGS GNAS KYI BYUNG
KHUNGS BSHAD NAS SPYI DON GSUM PA 'PHAGS

PA SO SO'I RIGS RUS BSHAD PA NI, DANG POR BHA RA DHVA DZA BSOD
SNYOMS LEN NI RIGS BRAM ZE, BRAM ZE LA RUS GSUM DU YOD PA NI, KO
SA'I RUS DANG, BAS SA'I RUS DANG, BHA RA DHVA DZA'I RUS RNAMS SU
YOD PA LAS 'PHAGS PA 'DI NI BHA RA DHVA DZA'I RUS YIN NO, ,

'PHAGS PA GSER GYI BE'U NI RIGS KHYIM BDAG RUS KHYIM BDAG CHEN
PO'I RUS YIN NO, ,'PHAGS PA BHA RA DHVA DZA GSER CAN NI RIGS
BRAM ZE RUS BHA RA DHVA DZA YIN NO, ,'PHAGS PA LAM CHEN PA NI
RIGS BRAM ZE RUS NI KO SA LA'I RUS YIN, 'PHAGS PA

SGRA GCAN 'DZIN NI RIGS SH'AKYA'I RIGS RUS RGYAL PO'I RUS YIN
NO, ,'PHAGS PA KLU YI SDE NI RIGS RGYAL PHRAN RUS YANG DE NYID
YIN, 'PHAGS PA GNAS BRTAN ZUR GYIS SHES NI RIGS KHYIM BDAG RUS
KHYIM BDAG CHEN PO'I RUS YIN NO, ,'PHAGS

@8A *, ,PA NAGS NA GNAS NI RIGS BRAM ZE, RUS KO SA LA PA YIN,
'PHAGS BA MA PHAM PA NI RIGS KHYIM BDAG RUS KHYIM BDAG CHEN PO'I
RUS YIN, 'PHAGS PA MI PHYED PA NI RIGS PAS SA'I RIGS RUS BAS SA
CHEN PO'I RUS YIN, 'PHAGS

PA BA KU LA NI RIGS BRAM ZE RUS BA KU LA YIN, 'PHAGS PA BZANG PO
NI RIGS SH'AKYA RUS SH'AKYA'I KHA LO PA'I RUS YIN, 'PHAGS PA K'A
LI KA NI RIGS BRAM ZE RUS SPYI 'BAB YIN, 'PHAGS PA RDO RJE MO'AM
BAS SA'I BU NI RIGS RGYAL PO RUS BAS SA YIN,

'PHAGS PA SBED BYED DAM PA LANG SKYONG NI RIGS KHYIM BDAG RUS
KHYIM BDAG CHEN PO'I RUS YIN, 'PHAGS PA GTZUG GI LAM PA NI RIGS
BRAM ZE RUS KO SA LA PA YIN, DE LTAR 'PHAGS BA SO SO'I RIGS RUS
BSHAD NAS, SPYI DON BZHI BA 'PHAGS PA

SO SO'I 'KHRUNGS YUL BSHAD PA NI, BHA RA DHVA DZA BSOD SNYOMS
LEN NI GRONG KHYER SER SKYAR 'KHRUNGS, 'PHAGS BA GSER GYI BE'U
NI YUL RGYAL PO'I KHAB TU 'KHRUNGS, BHA RA DHVA DZA GSER CAN
MCHOG NI 'KHRUNGS YUL SER SKYA BA YIN, 'PHAGS PA LAM

CHEN NI YUL MNYAN YOD PA YIN, SGRA GCAN 'DZIN NI 'KHRUNGS YUL
GRONG KHYER SER SKYA BA YIN, KLU YI SDE NI GRONG KHYER GSEG MA
BAR 'KHRUNGS, 'PHAGS PA YAN LAG 'BYUNG NI YUL RGYAL PO'I KHAB PA
YIN, 'PHAGS PA NAGS NA GNAS NI YUL KO

SA LA PA YIN, 'PHAGS PA MA PHAM PA NI YUL MNYAN YOD PA YIN,
'PHAGS PA MI PHYED PA NI YUL MNYAN YOD PA YIN, 'PHAGS PA BA KU
LA NI YUL MNYAN YOD PA YIN, 'PHAGS PA BZANG PO NI GRONG KHYER
SER SKYA BA YIN, 'PHAGS PA DUS LDAN NI

@8B YUL MNYAN YOD PA YIN, 'PHAGS PA BSAS LA YI BU'AM RDO RJE
MO YI BU'AM, SHA RA nA SKYABS 'OS NI YUL KHU NU BA YIN, 'PHAGS
PA SBENG BYED NI YUL WA RA nA SE BA YIN, 'PHAGS PA GTZUG GI LAM
BA NI YUL MNYAN YOD PA YIN NO, ,DE LTAR 'PHAGS

PA SO SO'I 'KHRUNGS YUL BSHAD NAS, SPYI DON LNGA PA DANG POR
GANG LA RAB TU BYUNG BSHAD PA NI, 'PHAGS BA BHA RA DHVA DZA BSOD
SNYOMS LEN DANG GSER GYI BE'U DANG BHA RA DHVA DZA GSER CAN
MCHOG RNAMS SANGS RGYAS LAS RAB TU BYUNG, LAM CHEN PA NI DGE

SLONG ZHIG LAS RAB TU BYUNG, SGRA GCAN 'DZIN NI SANGS RGYAS KHO
NA LAS RAB TU BYUNG, KLU YI SDE DANG YAN LAG 'BYUNG, NAGS NA
GNAS, MA PHAM PA, MI PHYED PA, SHING SHUN CAN, BZANG PO RNAMS
KYANG SANGS RGYAS LAS RAB TU BYUNG, NAG PO 'PHAGS

PA MA 'GAGS PA LAS RAB TU BYUNG, SANGS RGYAS KYIS CHOS BSTAN PAS
DGRA BCOM PAR GYUR, RDO RJE MO YI BU DANG, SBED BYED, GTZUG GI
LAM PA RNAMS KYANG SANGS RGYAS LAS RAB TU BYUNG BA'O, ,'PHAGS
PA'I GNAS BRTAN CHEN PO RNAMS KYI ZHABS 'BRING PA

DGE BSNYEN DHA RM'A TA NI BYANG CHUB SEMS DPA'I SPYAD PA SPYOD
PAR MDZAD PA YIN NO, ,SNGON RGYA NAG TU RGYAL PO THANG JU ZHES
PA BSNYUN PA'I DUS SU SANGS RGYAS BYANG SEMS RNAMS LA GSOL BA
BTAB PAS 'PHAGS PA'I GNAS BRTAN BCU DRUG PHO BRANG DU BYON, BYON

MA THAG TU RGYAL PO SNYUN DVANGS SHING GNAS BRTAN RNAMS GLING
GZHAN DU BYON, YANG THANG GCIG RGYAL PO BSNYUN PA'I TSE BLON PO
RNAMS KYIS SNGAR YANG GNAS BRTAN RNAMS BYIN RLABS CHE BAR BYUNG,
DA YANG GDAN DRANGS NA ZHES ZHUS PAS RGYAL BLON THAMS

@9A *, ,CAD KHA MTHUN NAS HVA SHANG GA DAN 'DREN DU BTANG,
GNAS BRTAN RNAMS CHU DKYIL LA RUS SPAL DANG SBAL BA DANG, CHU
SRIN DANG CHU GZIG SOGS LA CHIBS NAS BYON TE PHO BRANG BKRA SHIS
KHRI SKOR DU RGYA'I BAN SMUG CHAS SU BYON RGYAL

PO SNYAN DVANGS GNAS BRTAN RNAMS DBYAR GNAS PAR ZHAL GYIS BZHES,
BYAMS PA LUNG BSTAN PA'I MDO LA SOGS PA MANG PO GSUNGS, GNAS
BRTAN RNAMS NYIN RE BZHIN RGYA HA LA SHAN GYI RIL BYON PHYAG
BDAR LA SOGS BA MDZAD PA LA DGE BSNYEN

DHA RM'A TA 'BYON PA LA RI DVAGS DGES LA SHA DANG GZIG DANG RNGA
MO'I RI DVAGS DANG PAR MA SDING RTZI SOGS KYIS 'TSE BA LA DGE
BSNYEN DHA RM'A TAS PUS MO G-YAS BA LAS STAG GCIG SPRUL TE SROG
CHAGS DE DAG GIS 'TSE BA MED PAR MDZAD, DBYAR GNAS GROL

NAS GNAS BRTAN RNAMS RANG RANG GI GNAS SU BYON, RGYAL BOS GNAS
BRTAN BCU DRUG GI SKU 'BAG RE BZHENGS, RGYAL PO LA GNAS BRTAN
RNAMS KYI SPRUL PA'I SRAS RE BYUNG, HVA SHANG GIS BU RDZI BYAS
PAR GRAGS SO, ,DUS DA LTA'I BAR LA YANG RGYA NAG MNGA'

THANG CHE ZHING LONGS SPYOD CHE BA'I RGYU MTSAN DUS DER GNAS
BRTAN RNAMS KYIS BYIN GYIS BRLABS PA LAGS SO, ,DE LTAR 'PHAGS
PA'I GNAS BRTAN CHEN PO BCU DRUG LA MCHOD CING GSOL BA 'DEBS PA
DANG, 'PHAGS PA'I GNAS BRTAN BCU DRUG GI RNAM PAR THAR PA SPYI
DON DU MA'I BDAG NYID CAN

'DI NI 'PHAGS PA'I GNAS BRTAN RNAMS LA GUS PAS RDZUN DANG BZOG
MA 'DRES BAR RTZOM PA'I KHUL LAGS, GAL SRID RDZUN BZOG 'DRES NA,
STON PA RIN PO CHE DANG 'PHAGS PA'I GNAS BRTAN BCU DRUG, ,RGYAL
PO CHAN PO BZHA LA SOGS PAS BZOD PAR MDZAD PA DANG MKHAS BA
RNAMS KYIS SKYON 'CHOS PAR MDZOD CIG,

@9B ` BDAG GIS 'DI BGYIS DGE BA GANG THOB PA, ,DES NI DENG
'DIR 'GRO BA MA LUS PA, ,GNAS BRTAN GO 'PHANG MCHOG DE MYUR THOB
NAS, ,THAMS CAD DE YIS LA 'GOD PAR SHOG ,GO 'PHANG MCHOG DE TSE
'DIR MA THOB NA, ,'CHI TSE

GNAS BRTAN BCU DRUG 'KHOR BCAS KYIS, ,YID 'ONGS MCHOD SPRIN
SNYAN PA'I ROL MO SOGS, ,NGO MTSAR LTAS BZANG MANG POS BSU BAR
SHOG ,DE TSE'ANG GNAS BRTAN BCU DRUG ZHAL MTHONG NAS, ,BU BU
TSUR SHOG DAG ZHING 'GRO'I ZHES, ,

GSUNG GIS DBUGS 'BYIN SNANG BA THOB PAR SHOG ,DE NAS 'CHI BA 'OD
GSAL ZIN MDZAD CING, ,LAM MCHOG BSGRUB LA RIG BA 'DZIN PA'I
GNAS, ,DAG PA'I ZHING KHAMS RNAMS SU 'KHRID PAR SHOG, ,ZHING
DE'I SANGS RGYAS ZHAL YANG MTHONG BAR SHOG ,DE NAS SKAD CIG DE
NYID KHO

NAL; ;MU MTHA' YAS PA'I TING 'DZIN TSOGS THOB NAS, ,ZHING KHAMS
BYE BAR RGYAL RNAMS BLTA BA'I PHYIR, ,DPAG MED LUS KYI BKOD PA
STON PAR SHOG ,DE NAS RGYAL BA KUN LAS CHOS NYAN CING, ,RGYAL BA
KUN NI MCHOD PAS MNYES BYAS TE, ,MYUR DU SANGS

RGYAS GO 'PHANG THOB PAR SHOG, ` AOm SVA STI, PHAN BDE'I 'BYUNG
GNAS RGYAL BSTAN YONGS 'DU'I LJON, ,RAB RGYAS 'GRO KUN THAR
MCHOG 'BRAS BZANG LA, ,SPYOD PHYIR BKRA SHIS LHUN GRUB CHOS GRVA
CHER, ,CHOS SBYIN 'DZAD MED DAL 'GRO'I

RGYUN 'DI SPEL,, ,,SARBA MANGGA LAm,, ,,