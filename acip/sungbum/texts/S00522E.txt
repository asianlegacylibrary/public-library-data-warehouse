@001A *, ,'JAM MGON RGYAL BA'I BSTAN SRUNG LHA MCHOG SPRUL PA'I
RGYAL CHEN RDO RJE SHUGS LDAN RTZAL BYI BSNYEN SGRUB LAS GSUM
GYI RNAM GZHAG DGOS 'DOD YID BZHIN RE SKONG

PHYOGS LAS RNAM BAR RGYAL BA'I RGYAL MTSAN ZHES BYA BA BZHUGS
SO, ,

@001B #, ,NA MO GU RU SU DH'I K'I RT'I YA, MKHYEN PA'I SKAD CIG
GCIG GIS MKHA' KHYAB KYI, ,GZHAN SEMS ROL BA JI BZHIN GZIGS PA
'DIS, ,

KUN MKHYEN NYID DE DREGS PA'I TSUL BSTAN YANG, ,RANG BZHIN BYANG
CHUB RDO RJE KHYOD KYIS, SKYONGS, ,'PHRIN LAS BRGYA BYIN RNGA
SPRIN DPE JI BZHIN, ,GANG GIS GSOL BTAB MOD LA

'JUG PA 'DIS, ,MNGON 'DOD BSGRUB LA RINGS RNAMS LHA MCHOG 'DI'I,
,'PHRIN LAS BSKUL LA RE BA CHES CHER MANG, ,DE PHYIR GSANG GSUM
RJES CHAGS DGYES RGU'I

GAR; ;BDAG RGYUD DBYER MED ROL PA GCIG 'DRES KYIS, ,RAB 'BYAMS
'PHRIN LAS 'BAD MED BSGRUB 'DOD LA, ,BSNYEN SGRUB LAS GSUM RNAM
GZHAG 'DI

@002A *, ,SPRO BYA; ;'DIR DGE LDAN BSTAN SRUNG YONGS KYI THU BO,
'PHRIN LAS RNO MYUR RDO RJE'I THOG LTAR 'BAR BA, LHA MCHOG SPRUL
PA'I RGYAL CHEN RDO RJE SHUGS LDAN RTZAL GYI BSNYEN SGRUB

LAS GSUM GYI RNAM GZHAG 'CHAD PA LA GSUM, THUGS RGYUD BSKUL BA'I
BZLAS BRJOD KYI SGO NAS SGRUB PA PO LA NYE BAR BSNYEN PA'I THABS
BSNYEN PA JI LTAR BYA TSUL RGYAS BAR 'CHAD PA DANG, SGRUB BA
DANG

LAS SBYOR GYI RNAM GZHAG GI GZHI BDING BA DANG GSUM LAS, DANG PO
NI, THOG MAR SGRUB PA PO YANG GANG BYUNG GIS MI MCHOG PAR MTSAN
NYID DANG LDAN PA ZHIG DGOS LA, DE NI LAM THUN MONG BA NGES
'BYUNG BYANG

SEMS YANG DAG PA'I LTA BAS RGYUD LEGS PAR SBYANGS PA, YI DAM RDO
RJE 'JIGS BYED KYI DBANG BZHI RDZOGS PAR SKU BZHI'I SA BON THEBS
NGES SU NOS ZHING, DE'I LAS RUNG GI BSNYEN PA KHA SKONG DANG
BCAS

@002B PA LEGS PAR SNGON DU SONG PA, BSTAN SRUNG CHEN PO 'DI NYID
KYI SROG GTAD LEGS PAR THOB CING, LHAG PAR SNGAGS SDOM SPYI'I
DAM TSIG DANG, 'DI NYID KYI SGOS KYI DAM TSIG LA GNAS PA STE,
MTSAN NYID DE DAG

DANG LDAN NA BSTAN SRUNG CHEN PO 'DI NYID MA BCOL BAR YANG
'PHRIN LAS GANG DGOS 'BAD MED DU BSGRUB PA DANG, SPYAN 'DREN MA
BGYIS KYANG DMIGS BRTZE MA LAN BDUN BTON PA TZAM GYIS 'BYON PAR
SNGON

GYI DAM PA DAG GI GSUNG RGYUN LAS BYUNG BA LTAR DANG, GAL TE DAM
TSIG LA CI YANG MI SEMS PAR BZLAS BRJOD DU MA RE DANG GTOR BSNGO
PHRAN BU RE PHUL TE 'PHRIN LAS DRAG TU BSKUL NAS 'GRUB TU RE BA
NI THUGS

GTING NAS KHREL BAS 'PHRIN LAS MI BSGRUB PAR MA ZAD, 'KHU LDOG
PA BRTEN PA'I BKA' CHAD CI RIGS KYANG MI 'BYUNG BA'I NGES PA MED
PA BCAS, DES NA SGRUB PA PO'I MTSAN NYID SPYI DANG, LHAG PAR
SPYI SGOS

KYI DAM TSIG LA GNAS PA NI SHIN TU GAL CHE'O, ,DE 'DRA BA'I
SGRUB PA POS JI LTAR BYA BA'I CHO GA LA, SBYOR BA, DNGOS GZHI,
RJES DANG GSUM LAS, DANG PO NI BSNYEN PA LA 'JUG PA'I SNGON DU
PHYI NANG GSANG BA'I

RTEN RNAMS TSOGS PAR BYAS NA SRUNG MA DRI LDAN PADMA'I TSAL LA
BUNG BA 'KHOR BA BZHIN 'DU BAR GSUNGS PAS, DE LA THOG MAR BRIS
SKU MTSAN NYID TSANG BA ZHIG BZHENGS DGOS PAS DE NI 'BRI GZHI
DPA' BO

@003A *, ,GA-YUL DU BSAD PA'I RO RAS SAM NA CHUNG MA'I 'DOM RAS
KYIS BYE BAR GSUNGS, RO RAS ZHES PA'ANG RO GOS NGO MA MI DGOS
PAR 'BRI GZHI RAS DKAR SOGS DPA'

PO GA-YUL DU BSAD PA'I RO LA BKAB TZAM BYAS NAS TSUR BLANGS PA
DE LA 'BRI BAR GSUNG RGYUN DU BZHUGS PAS, NA CHUNG MA'I 'DOM RAS
KYANG BYA LUGS DE DANG PHYOGS MTSUNGS SAM SNYAM, DE 'DRA GTAN
NAS

MA RNYED CHE SKYES BU DAM PA'I PUR RAS DANG, NA BZA' SOGS KYIS
KYANG MCHOG TU RUNG BAR GSUNGS, DE LA SANGS RGYAS BYANG SEMS
SOGS DAM PA GONG MDZAD LDAN GYI BZHUGS GNAD KYIS DANG, SKYES BU
DAM

PA'I ZHABS RJES KYI SA SOGS SA SNA KHYAD 'PHAGS, SKYES BU DAM
PA'I BYANG SEMS DKAR DMAR DNGOS SAM, MA RNYED NA DE'I DOD DU
CONG ZHI, SINDHU RA, MTSAL BCAS DANG, GZHAN YANG RANG LUGS KYI
BDUD

RTZI RI LA BU, DAM RDZAS BYIN CAN, SHANGS MTSAL, GDUNG, RING
BSREL, PUR THAL, RIN CHEN SNA LNGA, DRI BZANG, SMAN SNA TSOGS
BCAS ZHIB MOR BRDAR BA'I SKYOB KYIS KYANG NUL BYA, DE DAG TSON
LA'ANG BSRE, LHA

BZO BA YANG DBANG RDZOGS PAR THOB CING, 'DI'I SROG GTAD THOB PA,
DAM TSIG LA GNAS PA, BLA MA DANG CHOS DANG RANG SOGS LA DAM SEL
MED PAS DUS CHEN KHYAD PAR CAN NAM GZA' SKAR BZANG POR, DBEN
PA'I

@003B GNAS SU SNOD MIN, DAM SEL, DAM MED CAN DAG GIS MI MTHONG
BAR 'DRI, SGOG SKYA GCIG SKYES, BTZAN DUG ,GRI KHRAG ,GA PUR,
TZANDAN RNAMS BSRES PA'I SNAG TSAS SKYA BRIS LEGS PAR GDAB, GRI
KHRAG GIS GNAS GSUM DU YI GE GSUM DANG,

THUGS KA'I STOD DU YI DAM GYI SNGAGS DANG, DE'I 'OG TU CHOS
SKYONG GI SNGAGS RNAMS KYI MTHAR GANG DOD PA'I SPEL TSIG DANG
BCAS PA LTE BA YAN CHAD DU 'BRI, SPEL TSIG KYANG SV'AH'A'I MJUG
,'DUL 'DZIN CHOS KYI RGYAL PO RDO RJE SHUGS LDAN RTZAL RIGS

LNGA 'KHOR BCAS BDAG SGRUB PA PO'I LUS DANG GRIB MA BZHIN DU
'GROGS NAS CI BCOL BA'I LAS THOGS MED DU SGRUBS SHIG ,SNGON GYI
DAM BCA' GNYAN PO MA GA-YEL CIG ,CES PA LTA BUR RANG NYID JI
LTAR MOS BA LTAR 'BRI, SKYE MCHED KYI SA BON YANG

CHUD NA 'BRI, DE LTAR GTZO BO 'DUL 'DZIN CHOS KYI RGYAL PO'AM,
YONGS GRAGS SPYI 'GRE LTAR GANG RUNG, DE YANG GTZO RKYANG NGAM,
RIGS LNGA TZAM MAM, GTZO 'KHOR YONGS RDZOGS 'BRI RANG GI MOS PA
DANG BSTUN, STENG DU 'JAM MGON TZONG KHA PA CHEN

PO DANG, RANG GI BLA MA, YI DAM GSANG BDE 'JIGS GSUM SOGS 'BRIR
RUNG, GZHAN LHA MGRON MANG PO MI 'DRI, DE STENG TSON GYIS MNAN
TE GRUB MTHAG RAB GNAS LEGS PAR BYA, 'GRUB NA DE DAG NYIN GCIG
LA TSAR BA'I NYIN THANG BYUNG NA SHIN

TU LEGS PAR GSUNGS, MA 'GRUB KYANG MA ZIN PAR DAM TSIG MI GTZANG
BA'I MI SOGS KYIS MA MTHONG BA GAL CHE, DE LTA BU'I BRIS SKU DE
BSNYEN SGRUB KYI DUS MA GTOGS RGYUN PAR GZHAN SUS KYANG MA
MTHONG BAR BCANG NA CHOS SKYONG LUS DANG GRIB MA

@004A *, ,BZHIN DU 'GROG PAR 'GYUR BA YIN GSUNGS, DE NAS PHYI
RTEN NANG RTEN GSANG RTEN RNAMS BYA TSUL YIG CHA LOGS SU BKOD PA
LTAR TSANG MA 'DZOM NA RAB, MA MTHA'ANG GSANG GI RTEN GNYIS NGES
PAR 'DZOM

PA GAL CHE, BSNYEN PA LA 'JUG PA'I ZHAG KHA SHES KYI GONG TZAM
NAS BSNYEN PA MTHAR PHYIN ZHING BAR CHAD MI 'BYUNG BA'I PHYIR
RANG GI 'BYOR 'KHOS DANG BSTUN PA'I DKON MCHOG GI MCHOD PA, DGE
'DUN LA BSNYEN BKUR, MDO SDE ZAB MO KLOG PA,

S'ATZTSA 'DEBS PA, DBUL PHUNGS LA SBYIN GTONG, GTOR MA RGYA
RTZA, CHA GSUM GTONG BA SOGS TSOGS GSOG LA SGO KUN NAS 'BAD PA
DANG, KHYAD PAR RANG GI RTZA BA'I BLA MA NYE SKOR DNGOS SU
BZHUGS YOD NA LUS LONGS SPYOD KYIS BSNYEN KUR

ZHING BSNYEN SGRUB KYI GNANG BA ZHU BA, MA BZHUGS TSE BLA MCHOD
BDE STONG DBYER MED MA LTA BU'I SGO NAS MDUN GYI NAM MKHAR RTZA
BRGYUD KYI BLA MA YI DAM, SANGS RGYAS BYANG SEMS, DPA' BO MKHA'
'GRO, ,CHOS SKYONG SRUNG MA SOGS BZHUGS PAR BSAMS

NAS YAN LAG BDUN PA, MAndAL, TSOGS KYI 'KHOR LO DANG BCAS PA
PHUL TE BKAS GNANG BAR BSAM, DAM TSIG DANG SDOM PA YAL BAR 'DOR
BA NI CHOS SKYONG GIS SPONG BAR GSUNGS PAS DBANG ZHU BA DANG DAG
'JUG LEN BA SOGS KYI SGO NAS

DAM SDOM NYAMS PA SOR CHUD PAR BYA, SRUNG MA SPYI SGOS GZHAN
LA'ANG BSKANG BSHAGS 'PHRIN BCOL SOGS NAN TAN BYA, DE NAS SKYE
BO SDIG CAN DANG DAM SEL CAN SOGS DANG, MI MA YIN NAG PHYOGS PA
GTUM PO SOGS MI GNAS PA, NYIN MO SKYE

@004B BO'I RGYU 'GRUL DANG, MTSAN MO CHU SGRA DANG KHYI SGRA LTA
BU KLAG COR GYI SGRA CHUNG BA SOGS BSAM GTAN DANG RJES SU MTHUN
PA'I GNAS SU BSNYEN SGRUB LHA GANG YIN GZHAN GYIS MI TSOR BAR
GSANG NUS NA BAR CHAD CHUNG ZHING DNGOS GRUB MYUR BAS BSNYEN
SGRUB 'DI

BYED KYI GTAM TZAM YANG GZHAN LA MI SMRA BAR MTSAMS LEGS PAR
GCAD, SGRUB KHANG YID DU 'ONG BA BYI DOR BYAS LA BDUD RTZI LNGA
DANG BA BYUNG LNGA YIS CHAG CHAG GDAB, RANG GI MAL 'OG TU SA
DKAR SOGS KYIS GA-YUNG DRUNG GA-YAS SU 'KHYIL BA 'BRI,

DE'I STENG DU RTZVA KU SHA DANG DUR LA RANG GI MDUN NAS RTZE MO
NANG DU BSTAN PAS MA 'KHRUG BA CUNG ZAD BTING, 'BOL GDAN SOGS
STAN RGYAB CUNG ZAD MTHO ZHING MDUN NA DMA' BA BSHAM, RANG DANG
ZHAL SPROD KYI TSUL GYI MDUN SOGS GANG BA DER YI DAM DANG, SNGAR

BSHAD PA LTAR GYI CHOS SKYONG GI BRIS SKU DGRAM, GSANG RTEN
SNYING BTAGS PA'I MDA' CHOS SKYONG GI BRIS SKU'I MDUN THAD DU
'ONG BAR BYAS LA BTZUG ,DE YANG CHOS SKYONG GI BSNYEN PA LA
MAndAL LA BRTEN PA DANG ,GTOR MA LA BRTEN PA DANG, DE GNYIS KA
MED

PAR BRIS SKU TZAM LA BRTEN PA GSUM DU SNANG BA LAS, 'DIR DANG PO
GNYIS KYI DBANG DU BYAS TE 'CHAD NA CIG SHOS ZHAR LA RTOGS PAR
'GYUR BAS, DES NA DANG PO MAndAL LA BRTEN PA NI, BRIS SKU'I MDUN
DU STEGS BU GTZANG MAR MI RUS KYI PHYE MTSON DA LA

SBYAR PA'I RDUL TSON NAM, RAS BRIS KYI CHOS 'BYUNG MTHING NAG
GRU GSUM RTZE MO BRIS SKU'I PHYOGS SU BSTAN PA'AM, MDUN DU BSTAN
PA'ANG MKHAS GRUB GONG MA'I PHYAG LEN DU 'DUG PAS RANG GI MOS PA
DANG BSTUN, CHOS 'BYUNG GI RTZE NAS ZLUM PO

@005A *, ,GNYIS BSKOR BA'I NANG SNGON PO, DE DANG CHOS 'BYUNG
BAR GYI GRUB BCAD ZLA GAM GSUM LJANG KHU, ZLUM PO'I PHYI ROL GYI
GRU BZHI SHAR DKAR, LHO SER, NUB DMAR, BYANG LJANG, DE'I PHYI
ROL TU DUR KHROD KYI MTSAN

MTSANG BA BCAS RDUL TSON NAM, CHU TSON GYIS 'BRI, DE'I DBUS SU
MANYDZI'I KHAR RGYAL CHEN GYI SU RAB GNAS CAN YOD NA BZHUGS SU
GSOL, SKU MED NA CHOS BYUNG GI DBUS SU 'DUL 'DZIN CHOS KYI RGYAL
PO'I PHYAG MTSAN BE CON NAM, SHUGS LDAN

DRAG PO STZAL GYI PHYAG MTSAN CHU GRI GANG RUNG LA YA H'Um GIS
MTSAN PA 'BRI, DE YANG SNGA MA 'JAM ZHING PHYI MA RTZUB PAR
'GYUR SNYAM, YANG GTOR MA LA BRTEN PAR 'DOD NA BRIS SKU'I MDUN
DU MI RUS KYI PHYE MA SOGS KYIS BYUGS PA'I RAS GZHI LA CHOS
'BYUNG

MTHING NAG ,DBUS SU KHRAG GIS SBAGS PA'I 'BRU MAR GYI TSOM BU
DGOD, DE'I STENG MANYDZI'I KHAR NAS NAG RJEN BTAGS KYI PHYE MAR
BZANG SMAN DANG BDUD RTZI RIL BU BTAB PA LA CHANG GAR MA CUNG
ZAD DANG MAR KHU BTZAG THAG LEGS PAR BCAD PAS SBRUS

PA'I ZAN GYI RTEN GTOR GRU GSUM DMAR POR KHA BSGYUR LA, MTHA'
SKOR DU MTHEB SKYU BRGYA RTZA BRGYAD KHA NANG BSTAN GYIS BSKOR
BA GTOR MA'I SKED BA NON TZAM DANG, SNOD KYI PHYIR MTHAL BA BYA,
DRAG PO'I RGYAN 'GROS KYI RNGAM BRJID DANG LDAN PA, RTZE MOR

DAR GYI GDUGS SER PO TZAKLI DANG BCAS PA BTZUG ,MAndAL DANG GTOR
MA LA MI BRTEN PAR BRIS SKU TZAM LA BRTEN NA BRIS SKU'I MDUN DU
MCHOD GTOR BSHAMS PA TZAM GYIS CHOG ,DE GSUM GANG LTAR YANG MDUN
DU THUN RE BZHIN DU 'BUL RGYU'I THUN GTOR,

@005B ZHAL GSOS KYI MTHEB SKYU DANG BCAS PA RGYU DANG DBYIBS
GONG MTSUNGS, 'DI THUN RE BZHIN DU MTHEB SKYU RES GSO ZHING,
CHANG CHU NANG MCHOD KYIS SBYANG BA RE BYA'O, ,GZHAN YANG BSKANG
GTOR, 'BUL GTOR RAM BZLAS GTOR, GTOR RDZAS SHA KHRAG ,BZA'

BCA' GTZANG MA CI 'BYOR DANG, MDUN DU ZHI DRAG GI NYER SPYOD
TSAR GNYIS, DE DAG GI GA-YAS SOGS GANG BDER YI DAM RDO RJE 'JIGS
BYED DPA' BO GCIG PA'I GTOR MA PHYAG LEN LTAR DANG, MKHA' 'GRO
SPYI GTOR MA PHYAG LEN LTAR DANG, MKHA' 'GRO SPYI GTOR, GZHI
BDAG GTOR MA, CHOS SKYONG

GZHAN GYI GTOR BSNGO DGOS PA SOGS BSHAMS PA'I MDUN DU 'JIGS BYED
KYI NYER SPYOD BDAG MDUN GNYIS SOGS BSHAM, STENG DU DAR DMAR
PO'I GUR PHUB, BYI BA DANG RDUL SOGS KYIS MI GNOD PA'I THABS
BYA, BDUD RTZI RIL BU BTAB PA'I NANG MCHOD

KA P'A LA BKANG BA DANG, BSKANG CHOG LAS BYUNG BA LTAR PA SKANG
RDZAS DNGOS SA MA RI MOR BRIS PA TSUN JI LTAR RNYED PA 'OS PA'I
PHYOGS SU BSHAM, SGRUB PA PO RANG GI MDUN DU GA-YON NAS BRTZAMS
TE NANG MCHOD, RDO RJE, DRIL BU, t'A MA RU, 'THOR NAS

KYI SNOD, SPOS SBYOR RNAMS 'DU BYAS, BGRANG PHRENG YANG RGYUN DU
LAG TU KHYER BA DE TZAM GYIS MI CHOG PAR LAS MTHUN GYI PHRENG
BA'AM, THUN MONG DU BO DE TZE'I BSNYEN SRENG SHIN TU GSANG BAS
BCANG, DE LTAR MCHOD GTOR SOGS YO BYED THAMS CAD KYANG

RANG DANG RANG GI BLA MA DANG CHOS SOGS LA 'KHON DANG DAM SEL
YOD PA'I LAG NAS MA BYUNG BA GAL CHE, 'DI NAS BZUNG BSNYEN PA MA
THON GYI PAR MCHOD GTOR GANG LA'ANG LUS KYI DRI MA DANG KHA
RLANGS, MCHIL 'THOR, 'GOM YUG ,RDUL BTZOG SOGS

@006A *, ,YE MA SHOR BA GTZANG SBRA GANG THON 'BAD, THUN MTSAMS
SU'ANG MTSAMS GA-YOG PA DANG, BLA MA, SMAN PA SOGS DMIGS BSAL
LAS, GZHAN MTSAMS 'OG TU MED PA'I MI DANG MI 'PHRAD, LHAG PAR

NYAMS GRIB 'DI THU SHOS YIN BAS DAM SEL CAN BCAD RGYA'I NANG DU
MI GTONG BA GANG 'DZEM BYA, DE LTAR SBYOR 'DI RNAMS LA NAN TAN
BYA BA NI CHOS SKYONG PADMO'I TSAL LA BUNG BA 'KHOR BA LTAR RANG
SHUGS KYIS 'DU BA'I PHYAG LEN ZAB MO

MKHAS GRUB TSAD LDAN DU MA'I GSUNG RAB LAS BYUNG BA GUNG BSGRIGS
TE BKOD PA YIN PAS PHYAG LEN DU THEBS PA GAL CHE'O, ,GNYIS PA
DNGOS GZHI LA JI LTAR BYA BA'I CHO GA LA GNYIS, THUN DANG PO LA
JI LTAR BYA BA DANG, THUN PHYI MA RNAMS SU JI

LTAR BYA BA'I TSUL LO, ,DANG PO NI, GZA' SKAR 'PHROD SBYOR SOGS
BZANG PO 'DZOMS PA'I NYIN LHA DBANG DU BYED PA'I RTEN 'BREL GYI
KHYAD SROD KYI DUS NAS 'GO 'DZUG PAR GSUNGS PAS DE'I SNGON DU
SGRUB KHANG DU NYI MA NUB CING, RI RTZER NYI MA MA

NUB PA'I SKABS TZAM LA SKYABS SEMS MDOR BSDUS, SKAD CIG KRONG
BSKYED, NANG MCHOD BYIN RLABS, BSANG CHU BSGRUB PA RNAMS DPA'
GCIG LTAR BYA, SPYI 'GRO LTAR GYI BGEGS GTOR BTANG, BSNYEN
MTSAMS LA BAR DU GCOD PA'I BGEGS

RNAMS LHAG MED DU BSKRAD PAR BSAM, YO BYAD THAMS CAD LA LAS BUM
GYI CHUS BSANG GTOR BYA ZHING GU GUL GYIS BDUG ,DE NAS MTSAMS
THO'I DRUNG DU MCHOD GTOR BSHAM STE RGYAL CHEN BZHIR BSKYED NAS
GTOR 'BUL, MCHOD BSTOD, 'PHRIN LAS

@006B BCOL BA RNAMS SPYI 'GRO LTAR BYA, NANG DU 'ONGS NAS BSRUNG
'KHOR BSGOM STE, MTSAMS 'OG TU 'JUG DGOS RNAMS BSRUNG 'KHOR GYI
NANG DU CHUD PA'I MOS PA DANG BCAS RDE'U 'DREN PA'AM, MING BA
SHAR BYED, STAN BYIN RLABS, BDAG BSRUNG BA DANG

GNAS BSRUNG BA SOGS BSNYEN YIG CHEN MO DAG LAS BYUNG BA SPYI
LTAR BYED, GNAS DANG YO BYAD LA BYIN 'BEB CING GZI BYIN BSKYED
PA NI, SPOS SBYOR BSREG STE ROL MO'I SGRA RGYUN RING 'BEBS PA
DANG SBRAGS, AOm SARBA BID CES PA NAS, MYUR DU 'GRUB

PA'I GZIGS PAS SKYONGS, ,ZHES PA'I BAR SGER BSKANG LAS BYUNG BA
LTAR BYAS TE, RANG GI THUGS KA NAS SPROS PA'I 'OD ZER GYIS
PHYOGS BCU'I BLA MA YI DAM, MCHOG GSUM BKA' SDOD DANG BCAS PA'I
SKU GSUNG THUGS KYI BYIN RLABS NUS MTHU

THAMS CAD 'OD DANG BDUD RTZI KHA DOG SNA LNGA'I RNAM PAR SPYAN
DRANGS TE MCHOD GTOR SPYAN GZIGS SOGS LA THIM PAS DE THAMS CAD
BKRAG MDANGS DANG LDAN ZHING, ZAG PA MED PA'I BDE BA BSKYED PA'I
NUS MTHU DANG LDAN PAR GYUR PAR BSAMS LA, 'BRU

GSUM GYI STENG YI DAM DANG CHOS SKYONG GI SNGAGS SOGS BRJOD NAS
t'A DRIL SOGS ROL MO DANG BCAS TE BYIN 'BEB PAR BYA'O, ,'DI DAG
ZIN NAS THUN DNGOS GZHI TSUGS MNAN PAR CUNG ZAD NGAL BSO, BSNYEN
PA LA 'JUG PA'I THOG MA 'DI NAS BZUNG

KUN SLONG GI KHYAD PAR 'DI LTA BU DGOS TE, GA RE, BDAG GIS DAL
'BYOR GYI LUS 'DI LTA BU THOB PA NI SHIN TU RNYED PAR DKA'
ZHING, RNYED NA DON CHE TSUL SOGS LAS BRTZAMS TE SEMS BSKYED KYI
BAR GYI KUN SLONG BCOS TSUL SPYI LTAR NAN TAN

@007A *, ,GYI THOG ,DE LTA BU'I MKHA' KHYAB KYI SEMS CAN THAMS
CAD KYI DON DU MYUR BA MYUR BAR ZUNG 'JUG RDO RJE 'CHANG GI GO
'PHANG BSGRUB PAR BYA SNYAM PA DANG, RANG GI RNYED BKUR SNYAN
GRAGS SOGS TSE 'DI'I

PHUN TSOGS LA DMIGS PA'I BSAM PAS MA YIN PAR SNYING NAS BSTAN PA
LA GCES PA'I BLO BSKYED DE DE'I SLAD DU BSHAD SGRUB SOGS LA TSUL
BZHIN DU BRTZON PA'I SBYOR BA LA ZHUGS TZAM NYID NAS BDUD DANG
BDUD KYI RIGS KYI 'BYUNG PO

RNAMS DANG, DE DAG GIS YID BSGYUR PA'I SKYE BO DAG GIS SGO SNA
TSOGS NAS BAR DU GCOD PAR 'GYUR BA CHOS NYID YIN PAS, DE 'DRA
BA'I 'GAL RKYEN SEL ZHING MTHUN RKYEN SGRUB PA'I SRUNG MA KHYAD
PAR CAN ZHIG MED THABS MED PAS DE NI

ZHI RGYAS DBANG DRAG 'PHRIN LAS GANG DANG GANG BCOL YANG RDO
RJE'I THOG RGOD DRAG PO LTAR GYI MTHU RTZAL RNO MYUR BSTAN SRUNG
BYE BA'I KHROD NA CHES CHER KHYAD PAR DU 'PHAGS PA NI RGYAL CHEN
RDO RJE SHUGS LDAN RTZAL ZHES YONGS SU GRAGS PA 'DI

NYID YIN LA, 'DI NI NGES PA'I DON DU 'JAM DPAL ZHI KHRO BLO
BZANG RGYAL BA'I RING LUGS BSRUNG PHYIR DREGS PA'I TSUL DU BSTAN
PA YIN PAR SKYES RABS DANG RNAM THAR LO RGYUS SOGS GZHAN DANG
GZHAN DU GSAL BA LTAR DANG, DRANG DON

GDUL BYA'I SNANG NGOR YANG RANG GZHAN TSANG MA'I YID LA GANG
DANG GANG BSAMS PA MTHA' DAG DE DE BZHIN DU GZIGS NAS GLO BUR DU
DE DANG DER RTAGS DANG MTSAN MA MNGON SUM DU STON PA DANG, 'DZAM
GLING THA GRUR KHYAB PA'I SKYES BUS

@007B 'PHRIN LAS GANG DANG GANG BCOL BA DE DAG CIG CAR DU 'BAD
MED LHUN GRUB TU STZOL PA'I RGYU MTSAN 'DI DANG GTAN TSIGS 'DIS
SANGS RGYAS KHO NA'I KHYAD CHOS SU YID CHES KYI NGES PA BDE BLAG
TU 'DREN PAR NUS PA DE'I PHYIR BSTAN PA'I SNYING

PO 'JAM MGON RING LUGS BSRUNG BA KHO NA'I CHED DREGS PA'I TSUL
BSTAN PA TZAM LAS, DON DU SANGS RGYAS DNGOS YIN PAR RIGS PA YANG
DAG GIS GRUB LA, DE LTAR NA BDAG GI BLA MA YI DAM DANG THUGS
RGYUD NGO BO DBYER MED YIN PAS, DE

LTA BU BAR CHAD SEL BA'I SRUNG MA'I RNAM PAR SHAR BA 'DI LTA BU
LA BSNYEN SGRUB BYED DU YOD PA NI BDAG MGON DANG BCAS SHING SHIN
TU SKAL BA BZANG PO SNYAM DU NGES SHES SHUGS DRAG DANG YID CHEN
KYI DAD SPRO CHEN PO BSKYED PA NI DE KHO NA NYID

KYI RTEN NAM, BLA MED KYI RTEN DU GRAGS PA YIN PAS THUN GYI THOG
MTHA' PAR GSUM DANG, RGYUN DU BSAM PA 'DI GAL CHE BA YIN, 'DI
YOD NA CHOS SKYONG LUS DANG GRIB MA BZHIN DU 'KHOR ZHING BSRUNG
SKYOB BYED PAR THE TSOM MED, YANG

RANG NYID YI DAM GYI NGA RGYAL BRTAN PO'I SGO NAS LHA DANG BLA
MA, CHOS SKYONG RNAMS RANG SEMS BDE STONG DBYER MED KYI YE SHES
GCIG BU'I RNAM 'PHRUL DU THAG BCAD, GANG SNANG SGYU MA LTA BUR
'CHAR BA'I RIG PA GDENG DANG LDAN PAS BSNYEN,

SGRUB BYAS NA BGEGS 'TSUL MI 'ONG ZHING, BAR CHAD KYIS MI TSUGS
PA YIN PAS DUS RNAM KUN TU DE LTAR YANG YANG BSAM, DE NAS SROD
KYI DUS LA BAB BA NA THUN DNGOS KYI THOG MAR SKYABS 'GRO DANG
SEMS BSKYED, BLA MA'I RNAL 'BYOR SOGS,

@008A *, ,LAM KHRID LAS BYUNG BA LTAR YID 'KHUL NGES SNGON DU
BTANG, YI DAM RDO RJE 'JIGS BYED DPA' BO GCIG PA'I BLA BRGYUD
NAS BRTZAMS TE BZLAS PA, GTOR 'BUL BAR GYI BDAG BSKYED DMIGS

RNAM BRTAN POS NYAMS SU BLANGS, LHA MO'I LAS GSUM RNAM GZHAG TU
NYER BSDU ZIN NAS CHOS SKYONG GI BSKYED CHO GA LA 'JUG PAR
GSUNGS KYANG MGON CHOS KYI LAS GSUM RNAM GZHAG TU GTOR 'BUL GYI
MJUG NYER BSDU'I GONG DU BYA

PAR GSUNGS PA LTAR 'DIR YANG DE LTAR BYA STE, DE YANG RANG NYID
YI DAM GYI NGA RGYAL BRTAN PO LA GNAS TE CHOS SKYONG SBYAN 'DREN
PA DANG, BKA' BSGO, LAS BCOL SOGS BYAS NA CHOS SKYONG YE SHES PA
YIN KYANG RANG DBANG MED PAR THUGS RGYUD

BSKUL BA LA STOBS CHE BA DPER NA, RGYAL BLON LTA BU'I MI DBANG
BTZAN GYIS BKA' BSGOS PA TZAM GYIS 'KHOR RNAMS RANG DBANG MED
BAR NUS PA CI YOD KYIS RINGS PA RINGS PAR LAS BSGRUB PAR BZHIN
DANG, RANG THA MAL GYI SNANG ZHEN DRAG

POS CHOS SKYONG LA MCHOD GSOL, BZLAS BSKUL SOGS LA 'BAD KYANG
DPER NA MI DPON STOBS CHEN ZHIG LA PHONGS PA ZHIG GIS PHYAG RTEN
PHRAN BU PHUL TE RGYANG RING PO NAS NYAM THAG PA'I SKAD KYIS
'BOD CING PHYAG 'TSAL BA SOGS DKA' SPYAD YUN

RING BSTEN YANG MTHAR ZAS GOS PHRAN CHOGS DANG 'JIGS PA PHRAN
TSEGS LAS SKYOB PAR BYED PA LAS, JI LTAR BSGO BA LAS MI 'DA' BAR
BSGRUB PA GA LA BYED, DE BZHIN DU CHOS SKYONG YANG LAS BSGRUB PA
LA SHIN TU RINGS PAR MI 'GYUR,

@008B PON KYANG THUGS RJE'I SHUGS KYIS DNGOS GRUB PHRAN BU
'BYUNG BA DANG, 'KHOR RNAMS KYIS LAS PHRAN TSEGS BSGRUB PA SOGS
NI 'BYUNG BAR NGES, DES NAS BSNYEN SGRUB LAS GSUM GANG LA'ANG YI
DAM GYI NGA RGYAL BSKYED RIM GYI MAN NGAG ZAB

MO LTAR GSAL 'DEBS GANG THUB DANG, BYANG CHUB KYI SEMS DANG LTA
BA'I GDENG DANG LDAN PA'I SGO NAS BSGRUB PA NI 'JAM MGON TZONG
KHA PA CHEN PO'I BZHED SROL, RGYUD DANG RGYA GZHUNG GI DGONGS PA
RMA MED PA YIN NO, ,DES NA RANG YI DAM GYI NGA

RGYAL BRTEN PO LA GNAS BZHIN BYANG CHUB KYI SEMS DANG, LTA BA'I
GDENG DANG LDAN PAS CHOS SKYONG GI BSNYEN PA BYED PA NI SHIN TU
GNAD CHE BAS, DE LTA BU'I MOS PA BRTEN PO'I NGAG NAS CHOS SKYONG
GI MCHOD GTOR BSKANG RDZAS RNAMS SKER

BSKANG LAS BYUNG PA LTAR BYIN GYIS BRLAB, SGRUB GZHI GTOR MA LA
BRTEN PA YIN NA RTEN GTOR SGER DU NANG MCHOD LTAR BYIN GYIS
BRLABS NAS GZUNGS THAG BTAGS PA NAS BZUNG STE, RANG GI THUGS KA
NAS SPROS PA'I 'OD ZER GYIS PHYOGS

BCU'I BLA MA YI DAM MCHOG GSUM BKA' SDOD DANG BCAS PA'I SKU
GSUNG THUGS KYI BYIN RLABS DANG NUS MTHU THAMS CAD 'OD DANG BDUD
RTZI KHA DOG SNA LNGA'I RNAM PAR SBYAN DRANGS TE GTOR MA LA THIM
PA'I MOS PA DANG BCAS 'BRU GSUM BRGYA RTZA

BRGYAD BZLA, DE NAS MDUN GYI MAndAL LAM, GTOR MA LA BRTEN PA'AM,
BRIS SKU LA BRTEN BA GANG BYAS PA DE NYID DANG DBYER MED DU
BSKYED DGOS SHING, DE YANG TSUR NYE NA 'KHU LDOG CHE, RING NA
LAS LA GA-YEL BAS NYE RING RAN PA

@009A *, ,DANG; RANG YI DAM DU GSAL BA'I SKU LAS MI MTHO BAR
DGOS PAR GSUNGS PAS LTE BA'I THAD TZAM DU BSKYED PAR BYA'O, ,DE
LA RTEN DE RNAMS HR'I:shtIS BSANGS, SVA BH'A WAS SBYANGS, 'KHOR
'DAS

SNANG SRID KYI CHOS THAMS CAD CES PA NAS, YONGS SU GYUR PA LAS
NGO BO 'JAM DPAL GSHIN RJE'I GSHED DANG DBYER MA MCHIS PA, (ZHES
PA YAN SGER BSKANG RGYAS PA PHYOGS LAS RNAM PAR RGYAL BA'I RNGA
DBYANGS LAS BYUNG BA LTAR LA, DE NAS,) RNAM PA

'JAM MGON BSTAN SRUNG 'DUL 'DZIN CHOS KYI RGYAL PO SKU MDOG SMUG
NAG RAB BYUNG GI CHA LUGS CAN ZHAL GCIG PHYAG GNYIS PA PHYAG
GA-YAS TZANDAN GYI BE CON NAM MKHA' LA 'PHYAR ZHING, GA-YON
THUGS KAR SDIGS MDZUB MDZAD

PA'I GRU MON ZHABS PA DMAR PO LCAGS KYU DANG AA LONG GIS BRGYAN
PA 'CHANG BA, SKU STOD LA STOD 'GAG DANG SKU SMAD LA MTHANG GOS,
DE DAG GI PHYI NAS CHOS GOS KYI SNE GNYIS PHRAG PAR LDING STABS
SU MA NABS PA, DBU LA THANG ZHU

GSER GYI MDOG CAN DAR GYI RGYAN LDAN GSOL BA, ZHAL CUNG ZAD
'DZUM ZHING SMIN MTSAMS SU KHRO GNYER BSDUS PA, SPYAN ZHI KHRO
'DRES PA'I GZIGS STANGS GA-YO BA, RGYA LHAM PHAG SNA MA GSOL
BA'I ZHABS GNYIS SKYIL KRUNG

PHYED PA'I ROL STABS KYIS BZHUGS PA, SKU'I SPRUL PAS 'JIG RTEN
KHYAB PA, GSUNG GI 'PHRIN LAS KYIS BSTAN PA BSRUNG PA, THUGS KYI
DGONGS PA STOBS BCU DANG LDAN PA, RNAM 'GYUR MA NGES PA CIR YANG
STON PA'I SKU

@009B LAS SKYES PA'I YE SHES KYI ME RLUNG 'KHRUGS PA'I DBUS NA
BZHUGS PA, ZHES SAM, YANG NA BSKANG CHOG LTAR NGO BO 'JAM DPAL
GSHIN RJE GSHED DANG DBYER MA MCHIS PA, RNAM PA 'JAM MGON BSTAN
SRUNG RGYAL CHEN RDO RJE SHUGS LDAN

RTZAL ZHES PA NAS, DBUS NA BZHUGS PA, (DE GNYIS GANG BGYIS
KYANG) GTZO BO'I MDUN DU RNAM SNANG SHUGS LDAN RTZAL SKU MDOG
DKAR PO KHRO ZHING 'DZUM PA ZHES PA NAS, DRAG PO'I BYA KHYUNG LA
CHIBS PA BAR BSKANG CHOG LTAR GYI RJES, RGYAL CHEN RIGS LNGA'I

MTHA' SKOR DU SPRUL PA YANG SPRUL NYID SPRUL GYI TSOGS BSAM GYIS
MI KHYAB PA LAS BZHI'I 'PHRIN LAS MTHA' DAG 'BAD MED DU BSGRUB
PAS BSKOR BA DANG BCAS PA, 'KHOR TSOGS DE DAG GI STENG GI CHAR
'JA' SPRIN 'KHRIGS PA'I

KLONG NA ZHES PA NAS, ZHI DRAG GI SPYAN GZIGS CIR YANG 'CHAR BAR
GYUR, (CES DAM TSIG PA BSKYED, CHOS SKYONG GI BSNYEN PA'I SKABS
'DIR 'KHOR RNAMS DNGOS SU MI BSKYED PAR SBYAN 'DREN GYI SKABS
NYI MA DANG 'OD ZER GYI TSUL BZHIN 'KHOR RNAMS ZHAR BYUNG TZAM
DU BYED PA MAN NGAG TU

GSUNGS, DE NAS SBYAN 'DREN NI, SBOS SBYOR BSREG CING, d'A DRIL,
ROL CHEN DANG BCAS,) ,GTZO BO'I THUGS KA DANG RANG YI DAM DU
GSAL BA'I THUGS KA'I SA BON LAS 'OD ZER 'PHROS ZHES PA NAS, AA
KARshA YA DZA: DZA: DZA: H'Um BO HO: DAM TSIG PA DANG

GNYIS SU MED PAR GYUR, (CES PA'I BAR RNGA DBYANGS LAS BYUNG BA
LTAR BTANG, DE'I TSE RGYAL CHEN GAR BZHUGS KYI GNAS SO SOR THUGS
KA'I SROG YIG LA 'OD ZER GYI LCAGS KYUS BTAB STE BSKUL BAS RANG
DBANG MED PAR SKU GZI BRJID PHUN SUM TSOGS SHING, GSUNG DRAG
PO'I

@010A *, ,GAD RGYANGS KYIS SA GSUM GSO PA, THUGS BDE STONG RNAM
PAR MI RTOG PA'I NGANG NAS, 'PHRIN LAS NYER BDUN GYIS BSTAN PA
BSRUNG PA'I LAS LA GZHOL BZHIN PAR SPRUL PA YANG SPRUL 'KHOR
TSOGS RGYA MTSO DANG BCAS PA GNAMS BAR SNANG GI KHYON GANG

BA; H'Um PHAt KYI SGRA DRAG PO DANG, 'UR 'UR CHEM CHEM, LDIR
SGRA DANG TSIG SGRA RI BO RAL ZHING RGYA MTSO 'KHRUGS PA LTA BUR
BSGRAG CING, 'JIGS PA'I GAD RGYANGS SA GSUM GA-YO BA DANG BCAS
'JIGS SU RUNG BA'I RNAM 'GYUR MNGON SUM LTA BUR BYON NAS MDUN
GYI DAM TSIG PA DANG DBYER MED DU

GYUR PAS RGYAL CHEN SKU DNGOS YIN SNYAM PA'I ZHEN PA SHUGS DRAG
DANG, RANG LA DGYES BZHIN DGONGS BA RTZE GCIG TU GTAD DE 'DI NA
MNGON SUM DU BZHUGS YOD SNYAM DU YID CHES KYI MOS PA BRTAN PO
BYA, DE NAS RANG GI THUGS KA NAS MCHOD PA'I LHA MO SKABS GANG
YIN GYI MCHOD RDZAS

THOGS PA GZUGS DANG LA NGA TSO PHUN SUM TSOGS PA DANG LDAN PA
NAM MKHA' GANG BAR SPROS TE MCHOD PA PHUL BAR MOS NAS,) H'Um;
KUN BZANG BDE STONG TING 'DZIN ROL PA LAS, ,BYUNG BA'I MCHOD YON
NAM MKHA'I KHYON GANG BA, ,BSTAN SRUNG DBANG PO

'KHOR DANG BCAS LA 'BUL, ,BZHES NAS DNGOS GRUB MA LUS STZAL DU
GSOL, ,AOm DHARMA B'A LA MAH'A R'A DZ'A BADZRA BE GA WAN RU
DRA:PANYTZA KU LAS PA RI W'A RA AARGHAm PRA T'ITZTSA YE SV'A
H'A, (ZHES SOGS NYER SPYOD DANG 'DOD YON LNGA RNAMS DBUL,) KUN

BZANG BDE STONG TING 'DZIN ROL PA LAS, ,BYUNG BA'I MI DBANG LA
'OS RGYAL SRID BDUN, ,NAM MKHA'I KHYON KUN BKANG STE 'BUL LAGS
NA, ,KHAMS GSUM DBANG DU 'DU BA'I 'PHRIN LAS MDZOD, ,AOm DHARMA
P'A LA X W'A RA

@010B MAH'A SAPTA RATNA PRA T'ITZTSA YE SV'A H'A, KUN BZANG BDE
STONG TING 'DZIN ROL PA LAS, ,BYUNG BA'I RGYAL BAS BYIN BRLABS
BKRA SHIS RDZAS, ,NAM MKHA' KHYON KUN BKANG STI 'BUL LAGS NA,
,BKRA SHIS DGE MTSAN PHYOGS BCUR RGYAS PAR

MDZOD, ,AOm DHARM'A P'A LA X W'A RA AAshtA PA DRA BE MANG+GA LA
PRA T'I TZTSA YE SV'A H'A, KUN BZANG BDE STONG TING 'DZIN ROL PA
LAS, ,BYUNG PA'I GA-YUL LAS RGYAL BA'I BKRA SHIS RTAGS, ,NAM
MKHA'I KHYON KUN BKANG STE 'BUL LA GSAN, ,MI

MTHUN BDUD LAS RGYAL BA'I 'PHRIN LAS MDZOD, ,AOm DHARMA P'A LA X
W'A RA AAShtA MANG+GA LA PRA T'I TZTSA YE SV'A H'A, BDE CHEN
PANDHA YANGS PA'I SNOD NANG DU, ,SBYANGS RTOGS SPAR BA'I BDUD
RTZI'I RGYA MTSO 'DI, ,BDE STONG MCHOG LA ROL PHYIR 'BUL LAGS

NA; ;ZAG MED BDE PA'I LONGS SPYOD RGYAS PAR MDZOD, ,AOm DHARMA
P'A LA MAH'A R'A DZ'A BADZRA BE GA WA NA RU DRA:BANYTZA KU LAS
PA RI W'A RA MAH'A PANYTZA AA MRi TA KH'A HI, ZHES MCHOD PA
RNAMS 'BUL SKABS NGO BO BDE STONG DBYER MED KYI YE SHES YIN PA
LA, RNAM PA LHA RDZAS KYI

MCHOD YON DANG, DGRA BGEGS KYI SNYING KHRAG GI MCHOD YON SOGS SO
SO'I RNAM PA CAN, BYED LAS RGYAL CHEN 'KHOR BCAS KYI THUGS RGYUD
LA ZAG MED KYI BDE BA BSKYED PA'I NUS CAN DU BSAM STE PHUL PAS
MGRON RNAMS DGYES PA CHEN POS ROL ZHING TSIM PAR BSAM, NANG
MCHOD KYI SKABS RANG GI THUGS

KA NAS LHA MO RO RDO RJE MA SPROS TE NANG MCHOD KYI BDUD RTZI
NAS BCUS TE PHUL BAS ZAG MED KYI BDE BA KHYAD PAR CAN 'KHRUNGS
PAR BSAM, DE NAS YAN LAG BDUN PA 'BUL PA LA, GANG ZHIG DRAN PA
TZAM GYIS PHYI NANG GI, ,ZHES PA NAS, 'JAM MGON BSTAN DGRA BDUD
BZHI 'JOMS PAR

@011A *, ,BSNGO; ;ZHES PA'I BAR BSKANG CHOG LAS BYUNG BA LTAR
BRJOD, DE NAS BSHAGS PA BYA BA LA, RANG YI DAM DU GSAL BA'I
THUGS KA'I SA BON LAS BYUNG BA'I 'OD ZER DMAR POS RGYAL BA SRAS
BCAS THAMS CAD RDO RJE

GSUM GYI LHA TSOGS KYI RNAM PAR SPYAN DRANGS, MDUN GYI RGYAL
CHEN GYI DBU GTZUG GI NAM MKHAR SKU RDO RJE RNAM SNANG GI THUGS
KAR AOm YIG DKAR PO'I MTHAR YI GE BRGYA PA'I SNGAGS PHRENG DKAR
POS BSKOR BA, GSUNG RDO RJE 'OD DPAG MED KYI

THUGS KAR A'A: YIG DMAR PO'I MTHAR YIG BRGYA DMAR POS BSKOR
PA THUGS RDO RJE MI BSKYOD PA'I THUGS KAR H'Um YIG SNGON PO'I
MTHAR YIG BRGYA SNGON POS BKSOR BA BCAS BZHUGS PAR GSAL GDAB,
YIG BRGYA BZLA BA'I TSE RANG GI THUGS

KA'I SA BON LAS BYUNG BA'I 'OD ZER DKAR PO'I SNEL MCHOD LHA
MCHOD RDZAS SNA TSOGS THOGS PA SPROS TE RDO RJE GSUM GYI LHA
TSOGS LA MCHOD PA PHUL BAS RAB TU MNYES TE SKU RDO RJE'I THUGS
KA NAS YIG BRGYA DKAR PO BYUNG STE RANG DANG RGYAL CHEN GYI SPYI
BO'I RTZA 'KHOR GYI DBUS SU 'KHOR PA LAS BDUD RTZI DKAR

PO DPAG TU MED PA BABS TE RANG GI LUGS GANG BAS SDIG SGRIB SPYI
DANG, KHYAD PAR RGYAL CHEN GTZO 'KHOR RNAMS KYI SKU'I DAM TSIG
NYAMS CHAG THAMS CAD BYANG BAR BSAM, DE BZHIN DU GSUNG RDO RJE'I
THUGS KA NAS YIG BRGYA DMAR PO BYUNG STE RANG DANG RGYAL CHEN
GYI MGRIN PAR 'KHOD PA LAS BDUD

RTZI DMAR PO BABS TE LUS GANG BAS SDIG SGRIB SPYI DANG, KHYAD
PAR GSUNG GI DAM TSIG NYAMS CHAG BYANG BA DANG, THUGS RDO RJE'I
THUGS KA NAS YIG BRGYA SNGON PO BYUNG STE RANG DANG RGYAL CHEN
GYI SNYING GAR 'KHOD PA LAS BDUD RTZI SNGON PO BABS DE SDIG
SGRIB SBYI DANG, KHYAD PAR THUGS KYI

@011B DAM TSIG NYAMS CHAG BYANG BAR BSAM PA SOGS GONG LTAR RIGS
'GRE ,DE LTAR BDUD RTZI'I RGYUN GYIS RANG DANG RGYAL CHEN GYI
SKU LUS GANG BAS NONGS PA GANG BGYIS BYANG ZHING 'KHU LDOG THAMS
CAD ZHI STE THUGS SHIN TU MNYEN PAR BSAM, MAN NGAG 'DI LTA BU
DANG MI LDAN PAR BSHAGS PA'I TSIG

TZAM BRJOD PA NI CHOS SKYONG GI SBYAN SNGAR KLAG COR SMRA BAR
ZAD CES DAM PA GONG MA RNAMS GSUNGS, SHIN TU GSANG BA'I MAN NGAG
GSHIN RJE GSHED RIGS LNGA LA BRTEN NAS NYAMS CHAG SBYONG BA'I
DMIGS PA NYAMS SU LEN PAR 'DOD NA MTSAMS 'DIS SNYAN BRGYUD ZAB
MO LAS BYUNG BA LTAR NYAMS

SU BLANG BAR BYA'O, ,DES NA DE LTA BU'I DMIGS GNAD BRTAN PO DANG
LDAN PAS SGER BSKANG LAS BYUNG BA LTAR, RANG GI THUGS KA'I H'Um
LAS 'OD ZER 'PHROS PAS RDO RJE GSUM GYI LHA TSOGS MDUN GYI NAM
MKHAR SBYAN DRANGS, ZHES PA NAS YIG BRGYA BZLA PA'I BAR DANG, DE

NAS SLAR YANG GDUNG SHUGS DRAG POS, H'Um; 'JAM DPAL ZHI KHRO RJE
BTZUN BLO BZANG GRAGS, ,ZHES PA NAS, SNYING NAS BSHAGS SO BRTZE
BAS RJES GZUNG MDZOD, ,CES PA'I BAR BRJOD, DE NAS BSKANG BA BYA
BA LA, SBYIR BSKANG GSOL PHYI NANG GSANG BA'I BSKANG GSO

MANG DU MCHIS KYANG, DAM TSIG NYAMS CHAG GSO BA NI BSKANG GSO'I
MCHOG YIN TE, BSKANG GSO ZHES PA'I GSO BA NI MCHOD YUL RNAMS
RANG LA MI DGYES PA'I CHA GSO BA YIN LA, BSKANG BA ZHES PA NI,
RANG LA THUGS DGYES PA SGRUB BYED YIN PAS RANG CAG RNAMS KYIS
DAM TSIG NYAMS CHAG

GSOS NA YE SHES PA'I SRUNG MA RNAMS DGYES TE DNGOS GRUB STZOL
BAR GDON MI ZA ZHING, GZHAN DU NA SHA CHANG SOGS MI LTOGS KYI
ZAS LTA BUR BSGRIGS TE DAM TSIG RAS SU BOR NAS THUGS DAM BSKANG
ZHES JI TZAM BRJOD KYANG BSKANG GSO MTSAN NYID CAN DU MI 'GYUR
TE, YE SHOS KYI SRUNG MA KHYAD PAR CAN RNAM

@012A *, (,LA BKRES SKOM MI MNGA' ZHING, DAM TSIG GI RJES SU
'GRO LDOG BYED PA'I PHYIR RO, ,'O NA BSKANG GSO DANG GSER SKYEMS
LTA BU BYAS PA LA 'DOD DON PHRAN TSEGS 'GRUB PAR SNANG BA GANG
YIN ZHE NA, DE NI SRUNG MA YE SHES PA RANG NYID DGYES NAS 'PHRIN
LAS

MDZAD PA MA YIN GYI, 'KHOR GDUG PA CAN 'GA' ZHIG ZAS KYIS TSIMS
NAS SDONGS GROGS CUNG ZAD BYAS PA YIN NO, ,DES NA SNGAR BSHAD
PA'I DAM TSIG NYAMS CHAG GSO BA'I THABS LA 'BAD PA NI GNAD KYI
DON PO YIN NO, ,DE NAS BSKANG RDZAS BYIN RLABS THUN 'GOR BYAS
YOD NA DES CHOG

CING; MED NA BSKANG CHOG LAS BYUNG BA LTAR 'DIR BYA, BSKANG GTOR
YANG NANG MCHOD LTAR BYIN GYIS BRLAB, BSKANG BA DNGOS NI, SPOS
SBYOR BSREG CING ROL MO DBYANGS DANG BCAS LONG KHOM YOD NA RGYAS
PA SA CHEN KUN BLO'I GSUNG DRI MA MED PA,) CHOS 'KHOR SKYONG
BA'I SRUNG MA MTHU

RTZAL CAN, ,ZHES SOGS DANG, DE TZAM MI LCOGS NA BSKANG 'BRING,
BSKANG BSDUS BCAS LONG SKABS DANG BSTUN PA SGER BSKANG LAS BYUNG
BA LTAR BYA, RGYAS 'BRING GANG BYED KYANG BSKANG RDZAS RNAMS NGO
BO BDE STONG GI YE SHES LA, RNAM PA BSKANG RDZAS DE DANG DER
SHAR BA, SNA RE RES KYANG

GNAM SA PAR SNANG GI KHYON BKANG STE PHUL BAS RGYAL CHEN THUGS
SHIN TU DGYES TE LAS BZHI'I 'PHRIN LAS GANG BCOL BA THAMS CAD
BSGRUB PA LA MTHU RTZAL DANG LDAN ZHING, GZI BRJID PHUN SUM
TSOGS PAR GYUR PAR BSAM, BSKANG BA ZIN NAS BZLOG PA'I SKABS RANG
GI THUGS KA NAS GNAM

LCAGS KYI 'KHOR LO KHA SBYAR SPROS PA'I THAR DU NAD GDON DANG
DGRA BGEGS BYAD MA THAMS CAD 'OD ZER GYIS BKUG STE BCUG ,'KHOR
LO PHAN TSUN BRDAB CING 'KHOR BAS NYIL NYIL GTUBS PAS SHA KHRAG
RNAMS RGYAL CHEN 'KHOR DANG BCAS PAS ZHAL GNAM SA LTAR GDANGS
PAS DMAR CHEM CHEM

@012B GSOL BAR BSAM, DA NAS BZLAS PA BYA BA LA, BZLA BA'I 'GOR
GZI BYIN BSKYED PA'I DMIGS PA LAN RE BYA, DE NAS BZLAS DMIGS
THUN MONG DANG THUN MONG MA YIN PA GNYIS LAS, THUN MONG BA NI,
RANG YI DAM DU GSAL BA'I THUGS KA NAS 'OD ZER DMAR LA SMUG PA
SPROS, MDUN GYI CHOS SKYONG

CHEN PO'I THUGS KA'I SA BON LA PHOG PAS THUGS RGYUD RANG DBANG
MED PAR BSKUL TE CI 'DOD PA'I ZHI RGYAS DBANG DRAG GI LAS THAMS
CAD THOGS PA MED PAR BSGRUB PAR GYUR PAR BSAMS LA,) RANG YI DAM
DU GSAL BA'I ZHES PA NAS, THOGS PA MED PAR BSGRUB PAR GYUR CES
PA'I

BAR BSKANG CHOG LTAR BRJOD, THUN MONG MA YIN PA LA, THUGS SROG
RANG DBANG MED PAR DBANG DU BSDU BA NI, RANG YI DAM DU GSAL BA'I
THUGS KA'I H'Um LAS 'OD ZER NAG LA DMAR BA BDE BA CHEN PO'I RANG
BZHIN CAN SPROS, CHOS SKYONG GI THUGS KAR YA H'Um GIS MTSAN PA'I
MTHA' SKOR DU SNGAGS PHRENG

KHA DOG DMAR PO MAR ME'I PHRENG BA BSGRIGS PA LTA BU GA-YAS SKOR
DU BSKOR BA LA PHOG PAS THUGS RGYUD LA BDE BA CHEN PO SHIN TU
RGYAS SHING 'BAR, DE'I RKYEN GYIS RANG LA'ANG THUGS RAB TU MNYES
SHING, THUGS SROG GI NGO BO LAS BZHI'I 'PHRIN LAS DANG BCAS PA
'OD ZER DMAR MTHING GI RNAM PAR

BDE PHRI LI LI TSUR BYUNG STE RANG GI THUGS KAR THIM PAS CHOS
SKYONG RANG DBANG MED PAR DBANG DU 'DUS, DNGOS GRUB THAMS CAD
'BAD MED BDE BLAG TU STZOL BAR GYUR, CHOS SKYONG GIS 'KHOR RNAMS
LA SPYAN HRIG HRIG GZIGS PAS 'KHOR RNAMS RANG DBANG MED PAR LAS
BSGRUB PA LA RINGS PAR GYUR

SONG SNYAM DU DMIGS PA GSAL ZHING BRTAN PA YANG YANG BGYIS NA
BDE BLAG TU 'GRUB PAR 'GYUR RO, ,DPAL BSKYED PA NI, CHOS SKYONG
GI BA SPU'I BU GA THAMS CAD NAS 'OD ZER ME 'OD LTA BU DPAG TU
MED PA SPROS PAS DGRA BGEGS THAMS CAD BYA SGRO ME LA BSREGS PA
LTAR GZHOB THUL GYIS BSREG PAR

@013A *, ,BSAMS LA SNGAGS BZLA, MTHAR 'OD ZER GYIS PHYOGS BCU'I
RGYAL BA SRAS BCAS KYI BKRAG MDANGS DANG MTHU STOBS MA LUS PAR
BSDUS NAS CHOS SKYONG GI THUGS KA'I YI GE LA THIM PAS BKRAG
MDANGS DANG LDAN PAR BSAM, PHO NYA SPRO BA NI, CHOS SKYONG GI

BA SPU'I BU GA THAMS CAD NAS PHYAG MTSAN PO CON DANG, ZHAGS PA,
CHU GRI SOGS GRANGS MED PA SPROS PAS DGRA BGEGS BYAD MA THAMS
CAD BSAD, GTU BA, SHA KHRAG THAMS CAD ZHAL DU DMAR TZIR TZIR
GSOL BAS MTHAR PHYAG MCHEN RNAMS BA SPU'I BU GNAS BSDUS PAR
BSAM, YANG LAS

BZHI'I 'PHRIN LAS BSGRUB BA LA THOGS PA MED PA'I DMIGS PA GZHAN
NI, RANG YI DAM DU GSAL BA'I THUGS KA'I H'Um LAS CHOS SKYONG GI
SROG SNGAGS DMAR LA SMUG PA MGAR GYI SOL MAL GYI ME LCE LTA BU
'PHROS BA RLUNG DANG 'GROGS NAS PHAR SONG, RGYAL CHEN GYI THUGS
KA'I SA BON LA THIM,

YANG DE LAS SNGAGS PHRENG BYUNG, RGYAL CHEN GYI LTE BA NAS THON,
RANG GI LTE BA NAS ZHUGS PA SNYING GA'I H'Um LA THIM, SLAR ZHAL
NAS THON TE RGYAL CHEN GYI ZHAL DU ZHUGS PA SOGS ZHAL NAS ZHAL,
LTE BA NAS LTE BAR MGAL ME'I 'KHOR LO 'KHOR BA BZHIN DU 'KHOR
BAS ZHI RGYAS DBANG DRAG GI 'PHRIN LAS GANG

BCOL BA THAMS CAD NGAS BSGRUB PO ZHES ZHAL GYIS BZHES PAR BSAMS
LA BZLAS PA BYA, BZLA BYA'I SNGAGS NI, AOm BADZRA BI KI BItnA
SV'AH'A, ZHES MTSAN SNGAGS DANG, AOm DHARMA P'A LA MAH'A R'A
DZ'A BADZRA BE GA WAN RU DRA PANYTZA K'U LA SARBA SHA TRUm M'A
RA YA H'Um PHAt, CES

DRAG SNGAGS GNYIS CI NUS SU BZLA, DE LTAR BZLAS PA'I MJUG THUN
GTONG BAN RGYAL CHEN GYI SPYI BOR RDOR SEMS MTSON GANG BA ZHIG
GSAL BTAB LA DE LAS BDUD RTZI DKAR PO'I RGYUN BABS TE SKU GANG
BAS SNGAGS MA DAG PA DANG BZLAS PA'I SKYON THAMS CAD BYANG BAR
BSAM STE YIG BRGYA

@013B LAN GSUM BZLA, BZLAS BRJOD KYI SKYON BRGYAD DANG BRAL BA
DBUNG BZANG GI RGYUD LAS GSUNGS PA LTAR BZLA BA DANG, BLA MA YI
DAM CHOS SKYONG GSUM DANG, RANG BCAS KUN RDZOB CHOS CAN SNA
TSOGS SU SHAR PA TZAM LAS CHOS NYID LA DBYE BA CUNG ZAD KYANG
MED PAR DBYER MED DU 'BREL NAS YOD

PAS CHOS KYI DBYINGS SU DBYER MED RO GCIG YIN SNYAM PA'I NGA
RGYAL BYA BA RNAMS GNAD CHE'O, ,DE NAS BZLAS GTOR RAM 'BUL GTOR
BYIN GYIS BRLAB STI GTOR MA NGO BO BDE STONG GI YE SHES LA, RGYU
ZAG MED KYI BDUD RTZI, RNAM PA DGRA BGEGS KYI SHA KHRAG GI RNAM
PAR CHOS SKYONG 'KHOR

BCAS KYI LJAGS 'OD ZER GYI SBU GUS SIB SIB RDUB STE GSOL BAR
BSAMS NAS, BSKANG CHOG LTAR LJAGS BYIN RLABS DANG, GTOR SNGAGS,
PHYI NANG GI MCHOD BA 'BUL BA, GTOR RDZONGS BCAS GZHUNG LTAR
BYA, DE NAS CHOS SKYONG GZHAN GYI GTOR 'BUL DGOS RIGS DANG,
MKHA' 'GRO

SPYI GTOR, GZHI BDAG GTOR MA RNAMS GTONG, RMI LAM DU GDON GYI
RNAM PA DANG, LTAS NGAN GYI CHO 'PHRUL SOGS RMIS TSE GANG RMIS
BA DE LTAR BKUG NAS GTONG MA BYIN GYIS MA BRLAB BA'I SNGA ROL TU
GTOR MA LA BSTIM, DNGOS SU LTAS NGAN SOGS BYUNG YANG DE BZHIN DU
BSTIM, NAD DANG MI

KHA SOGS BYUNG BA'ANG RLANGS PA SNGO DMAR LTA BU'I RNAM PAR BKUG
NAS GTOR MA LA BSTIM, DE NAS GTOR MA BYIN GYIS BRLAB STE 'BUL BA
SOGS BYA, DE NAS BSTOD PA RGYAS BSDUS, 'PHRIN BSKUL, MNGA' GSOL
BCAS BSKANG CHOG LTAR BYA ZHING, YIG BRGYA DANG, MA RNYED YONGS
SU MA

SHES DANG, ,SOGS BRJOD DE LHAG CHAD BSKANG BA DANG, BZOD GSOL
BYA, MDUN BSKYED KYI YE SHES PA GSHEGS GSOL DANG RTEN LA BSTIM
PA SOGS GANG YANG MI BYED PAR BSNYEN SGRUB MA ZIN PAR MDUN GYI
GZHI DER KHRA PHUNG NGER BZHUGS PAR BSAM, BDAG BSKYED DANG CHOS

@014A *, ,SKYONG GZHAN GYI GTANG RAG ,GSHEGS GSOL NYER BSDU,
SMON SHIS BCAS SPYI LTAR BYAS NAS THUN MTSAMS LA 'JUG GO ,GNYIS
PA THUN GZHAN LA JI LTAR BYA BA LA GSUM, DNGOS DANG, BSNYEN PA'I
TSAD BSHAD PA, RTAGS KYI KHYAD PAR YAN LAG

DANG BCAS PA BSHAD PA'O, ,DANG PO NI, BSNYEN PA'I 'OG 'DZUGS
PA'I SROD THUN LA DE LTAR BYAS PA'I MJUG TU GNYID KYI RNAL 'BYOR
GZHAN NAS 'BYUNG BA LTAR SKYONG LA, PHYI NYIN THOR THUN LA LDANG
BA'I RNAL 'BYOR GYIS LANGS TE BDUD RTZI RIL BU'AM, NANG MCHOD
KYIS KHA DAG PAR

BYAS; STAN LA 'DUG STE 'PHEN PA GTONG BA DANG 'GYUR SNGAGS,
PHRENG SNGAGS, NGAG BYIN RLABS RNAMS BYA, MCHOD GTOR KHA GSO,
KUN SLONG BCOS TE BLA MA'I RNAL 'BYOR RGYAS BSDUS GANG RIGS, YI
DAM GYI BDAG BSKYED NAS BZUNG GTOR MGRON RDZOGS PAR SNGON DU
BTANG,

CHOS SKYONG GI MCHOD GTOR BYIN GYIS BRLAB, BSKYED CHOG DNGOS LA
SNGAR YOD GSAL 'DEBS KYI TSUL DU BYA DGOS PAS BSANGS SBYANGS
DANG SA BON LAS MI BSKYED PAR, RANG GI MDUN DU BDE STONG GNYIS
SU MED PA'I YE SHES KYI RANG SNANG LAS GRUB PA'I

BSTAN PA THAMS CAD 'GAL MED DU RTOGS PA'I BEEDUR+YA'I SA GZHIR
ZHES PA NAS, RIN PO CHE'I RGYAN DANG DAR ZAB KYIS GA-YOGS PA'I
STENG DU, ZHES PA'I BAR BSKANG CHOG LTAR LA, DE NAS,) NGO BO
'JAM DPAL GSHIN RJE'I GSHED DANG DBYER

MA MCHIS BA, RNAM PA 'JAM MGON BSTAN SRUNG 'DUL 'DZIN CHOS KYI
RGYAL PO ZHES SOGS SAM, YANG NA, RNAM PA 'JAM MGON BSTAN SRUNG
RGYAL CHEN RDO RJE SHUGS LDAN RTZA LA SOGS MAN GONG LTAR BSKYED
CHOG SMYA NA 'DREN, MCHOD PA, YAN LAG BDUN

@014B PA; GRIB SEL DANG BCAS PA'I YIG BRGYA, BSHAGS PA RNAMS
SNGAR BZHIN BYA, BSNYEN PA'I SKABS 'DIR THUN RE BZHIN DU BSKANG
BA MA BGYIS KYANG THUN THA MA LA TSAR RE BTANG BAS CHOG ,DE NAS
BZLAS PA, THUN GTOR, BSTOD PA BSDUS PA, BZOD GSOL RNAMS SNGAR
BZHIN THOG ,

SMON SHIS MDOR BSDUS BYAS TE THUN MTSAMS LA 'JUG ,THUN BAR PA
RNAMS LA BDAG BSKYED MI DGOS, SKYABS SEMS MDOR BSDUS, DGA' LHA,
DMIGS BRTZE MA, YON TAN GZHI GYUR MA'I BYIN RLABS SPUNGS ZHU
RNAMS BYAS NAS CHOS SKYONG GI MCHOD GTOR BYIN GYIS BRLAB,

BSKYED CHOG GONG LTAR MA NUS CHO THUN PHYI MA RNAMS LA CUNG ZAD
BSDUS PA CHOG PAR GSUNGS PAS BSKANG 'BRING LA KHA BSGYUR TE CUNG
BSDUS PA BGYID DU RUNG, GZHAN SPYAN 'DREN NAS SMON SHIS MDOR
BSDUS PAR GONG LTAR BYA, THUN THA MA LA SKYABS SEMS, DGA' LHA,
DMIGS BRTZE

MA; BYIN RLABS SPUNGS ZHU, CHOS SKYONG GI MCHOD GTOR, BSKANG
RDZAS BCAS BYIN RLABS NAS MNGA' GSOL BAR BSANGS SBYANGS SA BON
LAS BSKYED PA GONG BZHIN DOR BA LAS GZHAN SNGA NYIN LTAR BTANG,
MDUN BSKYED 'OD ZHU GSHEGS GSOL MI BYED PAR KHRA PHUNG NGER

BZHUGS BAR BSAM, GTANG RAG ,BZOD GSOL, BDAG BSKYED, NYER BSDU,
SMON LAM SHIS BRJOD RGYAS PA RNAMS SNGA NYIN LTAR BYA'O, ,DE DAG
NI THUN BZHI'I DBANG DU BYAS PA YIN LA, THUN BZHI MA NUS KYANG
THUN MANG NYUNG GANG BDE BGYID CHOG ,GNYIS PA BSNYEN PA'I TSAD
NI,

RAB MTSAN MA'I BSNYEN PA, 'BRING GRANGS BSNYEN, THA MA DUS
BSNYEN DU GSUNGS PAS, DE YANG MTSAN MA NI, RAB DNGOS, 'BRING
NYAMS SNANG, THA MA RMI LAM DU RTAGS BYUNG BA STE, DE YANG SKU
MTHONG BA, GSUNG THOS PA, PHYAG MTSAN RNYED BA, SGRUB RDZAS DANG
RTEN CI

@015A *, ,RIGS LAS ME 'BAR BA, RDIG SGRA DANG, TSIG SGRA, 'UR
CHEM SOGS KYI SGRA 'BYUNG BA, GA-YO 'GUL BYED PA, 'OD 'BYUNG BA,
DRI BZANG PO DANG SHA CHEN GYI DRI SOGS BRO BA, RMI LAM GYI
MTSAN MA BZANG PO YANG YANG 'BYUNG BA RNAMS YIN NO,,

MTSAN MA'I BSNYEN PA GTZO BO YIN PAS MTSAN MA BRTAN PO BYUNG NA
GRANGS BSNYEN MA RDZOGS KYANG SKYON MED LA, MTSAN MA GDENG KHEL
MA BYUNG NA GRANGS TSAD RDZOGS PA NGES PAR BYA DGOS SO, ,GRANGS
NI, RAB BYE BA, 'BRING SA YA, THA MA BZHI 'BUM, DE LTAR MA NUS
KYANG GLO

BUR LAS BCOL SOGS LAS RUNG BA TZAM LA 'BUM PHRAG GCIG TZAM GYIS
KYANG RUNG NGO, ,DUS NI, DKYIL 'KHOR CHEN PO'I BSNYEN YIG PHAL
CHER DU ZLA BA DRUG TU GSUNGS KYANG, MOS PA BRTAN POS BSGRUB NA
ZHAG BDUN GCIG ,GNYIS, GSUM TZAM LA'ANG RTAGS

'BYUNG BAR GSUNGS SO, ,GSUM PA RTAGS KYI KHYAD PAR YAN LAG DANG
BCAS PA BSHAD PA LA, RTAGS KYI KHYAD PAR BSHAD PA, YAN LAG BSHAD
PA'O, ,DANG PO RTAGS NI, GONG DU BSHAD PA RNAMS DANG, GZHAN YANG
RMI LAM DU RANG GI BLA MA DANG RGYAL BA YAB SRAS

SOGS BLA MA CHEN PO DAG GIS DGYES PA'I RNAM PA DANG, CHOS DANG
ZANG ZING GNANG BA SOGS NI GTZO BO 'GRUB PA'I RTAGS DANG, GZHAN
DGE BSHES, DGE SLONG, SKYA SER GYI DPON CHEN, RGYA BAL, KHA CHE,
AA TZA RA SOGS RANG LA DGA' BA'I RNAM 'GYUR BYED PA NI

'KHOR 'GRUB PA'I RTAGS DANG, YANG RANG GI BLA MA SOGS DE DAG GIS
RANG LA GUS BAS 'DUD PA DANG, BKA' NYAN PA DANG, PAR DBANG BSKUR
BA SOGS BYED PA NI DE DAG DBANG DU 'DUS PA'I RTAGS YIN, GZHAN
YANG DAR 'PHYAR BA DANG, DUNG 'BUD PA,

@015B NYI ZLA SHAR BA, KHRI LA 'DUG PA, GONG GI BLA MA SOGS DE
DAG DANG, BUD MED BZANG MOS BZA' BTUNG GOS RGYAN SOGS STER BA
DANG, THOD CHANG 'THUNG BA DANG, MI SHA ZA BA, SHING 'BRAS DANG,
DKAR GSUM, MNGAR GSUM SOGS BZA' BTUNG BZANG POR LONGS SPYOD PA
SOGS NI

DNGOS GRUB NYE BA'I LTAS YIN, RANG NYID MKHAR BTZAN POR 'DUG PA
DANG, RDZONG BTZAN POR 'DUG PA DANG, GO CHA GYON PA DANG, MTSON
CHA LAG TU BZUNG BA DANG, PHA ROL GYI MTSON GYIS MI TSUGS PA
SOGS NI BSRUNG BA 'GRUB PA'I RTAGS YIN, GONG GI BLA MA SOGS DE
DAG

GIS HA HA DANG HI HI SOGS BZHAD BA SGROG PA NI DGRA BGEGS SGROL
BA'I RTAGS YIN, GAR STABS MDZAD PA SOGS KYIS LAS 'GRUB PA'I
RTAGS DANG, 'DZUM MDZAD PA NI TSE 'PHEL BA'I LTAS SU GSUNGS, DE
RNAMS RGYANG DU YOD PA DANG, 'GYING BA DANG, 'PHYA BA SOGS

NI DBANG DU MA 'DUS PA'I RTAGS YIN, DE RNAMS KHROS PA'I NYAMS
DANG, MI DGYES PA'I NYAMS DANG, TSUR BRGOL BA, KHYIS RMUGS PA,
RI BONG RGYUGS PA, SPRE'US 'TSE BA, GCAN GZAN 'JIGS RUNG GIS
'JIGS RNGAM BYED PA SOGS CHOS SKYONG GI BLA RTAGS RNAM

KYIS TSUR BRGOL BA'I NYAMS SOGS BYUNG NA THUGS KHROS PA'I MTSAN
MA YIN PAS MTSAN MA MA 'GYUR GYI BAR DU GRIB SEL DANG YIG BRGYA,
BSHAGS PA, BLA MA, YI DAM, CHOS SKYONG GSUM BDE CHEN CHOS SKU'I
NGO BOR RO GCIG PA'I MOS PA SHUGS DRAG GIS GSOL BA

'DEBS BA, BSKANG BA DANG TSOGS 'KHOR YANG YANG 'BAD BAS CHOS
SKYONG 'KHOR BCAS KYI THUGS RGYUD LA BDE BA CHEN PO 'KHRUNGS,
BYIN RLABS DANG DNGOS GRUB THAMS CAD 'OD DMAR PO'I RNAM PAR RANG
LA THIM PAR BSAM PA YANG YANG BYA, KHYAD PAR 'KHU LDOG

@016A *, ,ZHI BA'I MAN NGAG DANG, CHOS SKYONG KHYI LTAR 'KHRID
PA'I MAN NGAG LA BRTZON, YANG CHOS SKYONG GI BLA RTAGS RNAMS
MDOG NYAMS PA, NYAM CHUNG BA, GZHAN DU BYER TE 'GRO BA, SDUG
BSNGAL GYI RNAM PA, DU ZHING MYA NGAN GYI RNAM PA

SOGS DANG, DNGOS SU RANG GI LUS SEMS BYING NYO BA CHE BA, MDZE
PHO DANG, MI GTZANG BA'I 'DAM DU LHUNG BA RMIS PA DANG, MTSON
RTZE CHAG PA, ROL CHA SKAD MED PA, GNAS KHANG RAL BA, GOS NAG PO
GYON PA SOGS NI NYAMS GRIB KYIS CHOS SKYONG GUD PA YIN PAS

GRIB SEL DANG YIG BRGYA, GRIB KHRUS YANG YANG, YE SHES PA BSTIM
PA YANG YANG, DAM TSIG GSO BA'I DMIGS PA DANG, GZI BYIN BSKYED
PA'I DMIGS PA LA BRTZON, YANG CHOS SKYONG GI BLA RTAGS DE RNAMS
GZI BRJID CHE YANG RANG GIS MI BZOD PA DANG, RANG

LA SDIGS RE BYED PA DANG, RANG SKRAG PA, ZHUM PA, 'JIGS YE RE,
SNYING 'PHAR BA, LUS 'DAR BA, SHES PA 'TSUB BA SOGS BYUNG NA,
CHOS SKYONG MA 'CHUN ZHING, GONG MA NON PA YIN PAS GONG GNON GYI
DMIGS PA ZAB TU BYA, SPYIR CHOS SKYONG GI BLA RTAGS KYI GTZO BO
DRED MONG GI RNAM PAR 'BYUNG ZHING, CHOS SKYONG DGYES PA DANG
'OG BA'I MTSAN MAR DRED MONG DNGOS SU 'BYUNG BA DANG, DGUN DUS
MI NYAL BAR GTZES PA SOGS 'BYUNG, 'KHU LDOG GI MTSAN MAR YANG DE
LTAR 'BYUNG YANG MTSAN MA NGAN PA MIN NO,,

DNGOS NYAMS RMI LAM GANG DU'ANG SPRE'U'I RNAM PA 'BYUNG BA NI
KHROS PA'I MTSAN MA NGAN PA YIN NO, ,YANG RMI LAM DU RI NYIL BA
DANG, BRAG ZHIG PA, GAD PA RDIB PA, DGRAS DED PA, DONG NANG DU
KHRID PA, THOG SER BABS PA, MTSON CHA'I CHAR BABS PA

@016B SOGS MI DANG MI MIN GYI BYAD GTAB DANG RBOD GTONG GI RTAGS
YIN PAS, KHRO BCU'I PHYIR ZLOG ,THUN GTOR 'PHEN PA, DRUG CU MA
SOGS LA 'BAD, YANG CHAR BABS PA DANG, SPRE'U DANG BYA KHYIS TSUR
'DZINGS PA, NA BUN 'KHRIGS PA, LUS LA PHYAR

SOGS GOS NAG BKAB PA, CHUS KHYER BA, MUN RUB PA, THUR DU RGYUG
PA SOGS NI NYAMS CHAG SDIG LTUNG GIS TSE BSOD 'BRI BA SOGS KYI
LTAS YIN PAS DAM TSIG GSO BA, BSAGS SBYAR SOGS LA NAN TAN 'BAD,
GTER LEN BYA ROG GIS GTOR MA MI LEN BA'ANG

BYUR CHAG CHE BA'AM, DAM TSIG SEL BA'I SKYON YIN PAS DAM TSIG
GSO BA DANG GSOL BA 'DEBS BSKANG BSHAGS SOGS LA NAN TAN 'BAD, MI
SDUG PA DANG 'JIGS NYAMS CHE BA'I RNAM PA LA'ANG MJUG TU BYIN
RLABS DANG DNGOS GRUB 'BYUNG PA'ANG MANG DU SRID

LA; RTAGS BZANG BZANG 'DRA NA'ANG MJUG TU BAR CHAD KYI SGO 'BYED
PA'ANG MANG DU SRID PAS RTOG PA SPYANG POS BRTAG SHES PA DGOS
SO, ,DE RNAMS MDO TZAM SMRAS PA STE, RE RE NAS RDZOGS PAR BRJOD
DU GA LA LANG, DES NA PHAL CHER RIGS PAS DPYAD

SHES BAR BYA'O, ,RTAGS KYI RGYAL PO NI, RANG GI RGYUD LA BLA MA,
YI DAM, CHOS SKYONG SOGS LA DAD PA CHE RU 'GRO BA DANG, MI RTAG
PA DANG, NGES 'BYUNG GI SKYO SHAS 'BAR ZHING, LAS 'BRAS LA YID
CHES JE CHE DANG, BYAMS PA DANG SNYING RJE SOGS JE

'PHEL DU 'GRO NA RTAGS GZHAN RNAMS MA BYUNG YANG GRUB RTAGS KYI
RGYAL BO DANG, YANG TSE 'DI'I SNANG SHAS CHE RU 'GRO BA DANG,
SHES RGYUD JE RENGS SU 'GRO NA RMI LAM BZANG BZANG 'DRA BA SHAR
YANG BGEGS KYI BAR CHAD KYI CHO 'PHRUL DU SHOR TE CHOS PA 'DRES
KHYER BA

@017A *, ,MANG NGO, ,GNYIS PA YAN LAG RNAMS BSHAD PA LA BZHI,
DAM TSIG GSO BA, GZI BYIN BSKYED PA, 'TSUBS NA GONG GNON, 'KHU
NA SROG 'PHROG PA'O, ,DANG PO NI, DAM TSIG NYAMS CHAG GI LTAS
BYUNG NA SNGAR BSHAD PA'I

GRIB SEL GYI DMIGS PA DANG, THUN MONG MA YIN PA'I MAN NGAG BKA'
RGYA CAN GYI DMIGS PA DANG BCAS YIG BRGYA DANG BSHAGS PA LA GTZO
BOR 'BAD, GZHAN YANG RANG DANG RGYAL CHEN GNYIS KA'I THUGS KAR
NYI MA'I DKYIL 'KHOR GYI STENG GI H'Um DKAR

POR BSAM, YIG BRGYA BRJOD PAS RANG GI THUGS KA'I H'Um LAS 'OD
ZER 'PHROS TE RGYAL BA SRAS BCAS KYI BYIN RLABS NUS MTHU THAMS
CAD 'OD ZER DKAR PO'I RNAM PAR SPYAN DRANGS NAS RGYAL CHEN GYI
BA SPU'I BU GNAS ZHUGS, THUGS KA'I H'Um LA THIM

PAS DAM TSIG NYAMS CHAG THAMS CAD SOR CHUD, SNGAR LAS KYANG GZI
BRJID PHUN SUM TSOGS BAR GYUR PAR BSAM, GNYIS PA GZI BYIN BSKYED
PA NI, RANG DANG RGYAL CHEN GNYIS KA'I THUGS KAR NYI MA'I STENG
DU H'Um YIG MTHING NAG RE BSAMS LA, RANG

GI THUGS KA'I H'Um LAS 'PHROS PA'I 'OD ZER RGYAL CHEN GYI THUGS
KA'I H'Um LA PHOG PAS DE LAS 'OD ZER DMAR PO 'PHROS PA DBU GTZUG
NAS THON, PHYOGS BCU'I SANGS RGYAS BYANG SEMS KYI BKRAG MDANGS,
MTHU STOBS NUS PA THAMS CAD 'OD ZER DMAR

PO'I RNAM PAR BSDUS NAS DBU GTZUG NAS MAR ZHUGS, THUGS KA'I H'Um
LA THIM PAS DE NYID DPAL RDO RJE 'JIGS BYED ZHAL DGU, PHYAG SO
BZHI, ZHABS BCU DRUG DANG LDAN PA ZHIG TU GYUR TE DE RGYAL CHEN
DANG DBYER MED DU 'DRES PAS 'JIG RTEN GSUM

@017B NA MTHU STOBS CHE ZHING, GZI BRJID KHAMS GSUM THAMS CAD
ZIL GYIS NON PA ZHIG TU GYUR PAR BSAM, YANG NA RGYAL CHEN GYI
SPYI BOR SANGS RGYAS THAMS CAD KYI YE SHES GCIG TU BSDUS PA'I
RANG BZHIN H'Um GCIG BSAM, DE LAS 'OD ZER PHYOGS BCUR 'PHROS PAS

PHYOGS BCU'I BLA MA DANG YI DAM, SANGS RGYAS BYANG SEMS, DPA' BO
MKHA' 'GRO, CHOS SKYONG YE SHES PA THAMS CAD SPYAN DRANGS TE
SPYI BO'I H'Um LA THIM, DE NYID CHOS SKYONG GI SPYI BO NAS ZHUGS
TE THUGS KAR SLEB PA DANG RDO RJE 'JIGS BYED ZHAL PHYAG YONGS
RDZOGS SAM

ZHAL GCIG PHYAG GNYIS PA, DE YANG KHAMS GSUM ZA BAR NUS SHING,
'JIG RTEN DANG 'JIG RTEN LAS 'DAS PA'I KHRO BO THAMS CAD 'JIGS
PAR MDZAD PA ZHIG TU GYUR, DE YANG 'OD DU ZHU NAS RGYAL CHEN
DANG DBYER MED DU 'DRES PAS RGYAL CHEN GZI BYIN LHAG PAR DU 'BAR
TE,

KHAMS GSUM NA MTHU STOBS NUS RTZAL 'GRAN ZLA MED PAR GYUR PAR
BSAM PA'I DMIGS RNAM SHUGS DRAG BYA, GSUM PA 'TSUBS NA GONG GNON
GYI DMIGS PA NI, RGYAL CHEN GYI SPYI BOR RDO RJE RTZE LNGA BA
ZHIG GI LTE BA'I NANG DU YI DAM RDO RJE 'JIGS BYED DANG DBYER MI

PHYED PA'I H'Um YIG 'OD ZER 'BAR BA ZHIG GONG GNON GYI TSUL DU
YOD PAR BSAM, DES KYANG MNON NA RDO RJE'I LTE BAR 'JIGS BYED MA
HE'I ZHAL CAN ZHAL GCIG PHYAG GNYIS PA ZHIG GSAL GDAB, RANG GI
THUGS KA'I H'Um LAS 'OD ZER 'PHROS, PHYOGS BCU'I YI DAM,

SANGS RGYAS DANG BYANG CHUB SEMS DPA' THAMS CAD 'JAM DPAL GSHIN
RJE GSHED KYI RNAM PAR NAM MKHA' GANG BAR SPYAN DRANGS, RANG
DANG CHOS SKYONG GI SPYI BO'I RDO RJE'I LTE BA'I NANG GI 'JIGS
BYED LA THIM PAS RANG DANG DE GNYIS KA GZI BRJID DANG MTHU STOBS

@018A *, ,BSAM GYIS MI KHYAB PAR GYUR CING, RANG GI RIGS BDAG GI
SKU'I 'OD ZER GYIS CHOS SKYONG GZIR BAS CHOS SKYONG RANG DBANG
MED PAR BDAG NYID LA 'DUD CING BKA' NYAN PAR BSAM, DES KYANG
MNON PA'AM, SHIN TU RTZUB

PA BYUNG NA GSHIN RJE'I SNYING KHRAG LTA BU'I GDAMS PA 'DI LA
CHOS SKYONG GI SPYI BOR RVA RTZE DANG RMIG RTZE SHIN TU RNO BA'I
GNAM LCAGS KYI RANG BZHIN CAN GYI MA HE LA GNAS PA'I 'JIGS BYED
MA HE'I ZHAL CAN ZHAL GCIG PHYAG GNYIS PA ZHIG GSAL GDAB, YE
SHES

PA BSTIM, SLAR YANG DE LAS 'OD ZER 'PHROS PAS SANGS RGYAS BYANG
SEMS KYI NUS MTHU THAMS CAD BSDUS NAS DE NYID LA THIM, RANG
'JIGS BYED DU GSAL BA'I THUGS KA'I H'Um LAS 'OD ZER 'PHROS, YI
DAM GYI THUGS RGYUD BSKUL TE MA HE SNGON PO'I

ZHABS BZHIS CHOS SKYONG GI DBU'I STENG DU 'KHYAB PAS CHOS SKYONG
BZOD GLAGS MED PAR ZHI RGYAS DBANG DRAG GI LAS RAB 'BYAMS THOGS
MED DU BSGRUB PAR BSAM, 'DI NI GNAD 'BEBS KYI MAN NGAG KYANG YIN
LA, BKA' SHIN TU GNYAN PAS YI DAM GYI NGA

RGYAL SHIN TU BRTAN ZHING, BSNYEN PA TSAD DU 'KHYOL BAS BYED PA
MA GTOGS, SU RUNG RUNG GIS GAR THOD THOD DU BYA MI RUNG BAR
GSUNGS SO, ,BZHI PA 'KHUN SROG 'PHROG PA NI, 'KHU LDOG GI RTAGS
BYUNG BA'AM, MIN KYANG RUNG STE, RANG GI THUGS KA NAS 'OD

ZER LCAGS KYU LTA BU 'PHROS TE CHOS SKYONG GI THUGS KA'I SA BON
LA PHOG PAS DE'I GZI BRJID DANG MTHU STOBS THAMS CAD RDO KHAB
LEN GYIS LCAGS 'DREN PA LTAR 'UB KYIS BSDUS TE RANG LA THIM PAR
BSAMS PAS 'KHU LDOG ZHI BAR 'GYUR, CHOS SKYONG KHYI LTAR 'KHRID

@018B PA'I MAN NGAG NI, THUN 'JOG KHAR, RGYAL CHEN GYI THUGS
KA'I SNGAGS 'KHOR SA BON YA H'Um GIS MTSAN PA LA THIM, DE SKU'I
DBYIBS BRGYUD SHANGS BUG GA-YAS NAS THON, RANG GI THUGS KA'I
H'Um LA THIM PAR BSAM MO, ,'DI DAG MKHAS GRUB THAMS CAD MKHYEN
PA'I

YIG CHAR ZHAL 'PHANGS MDZAD PA'I MAN NGAG RGYAL BA TZONG KHA PA
CHEN PO NAS 'BROM BTZUN SHER 'BYUNG BA LA BRGYUD PA'I ZHAL SHES
THUN MONG MA YIN PA'I BKA' RGYA CAN DU GSUNGS SO, ,GSUM PA MJUG
TU JI LTAR BYA BA'I RIM PA NI, DE LTA BU'I TSUL GYIS THUN BZHI

SOGS LA 'BAD PAS BSNYEN PA RDZOGS PA'I THUN THA MA SNGA THUN
ZHIG LA KHEL BAR BYAS PA'I BZLAS PA'I MJUG TU, BSNYEN PA GTOR MA
LA BRTEN PA YIN TSE RDO RJE KHU TSUR GNYIS KYI MDZUB MO BRKYANGS
BRTZE SBYAR BA RTEN GTOR 'OG TU PHYOGS SAR BZUNG BA GYEN DU
'PHANG

BA'I TSUL LTAR BYAS LA MTHAR RNA BA'I DRUNG DU SE GOL GTOG CING,
NGAG TU, AOm BADZRA AU TIshthA, RGYAL CHEN RDO RJE SHUGS LDAN
'KHOR BCAS MDUN GYI NAM MKHAR BZHUGS PAR GYUR, CES BRJOD CING
RTEN GTOR GYI LHA NAM MKHAR BTEG ,GTOR GDUGS TZAKLI

BCAS LEN, RTEN GTOR DE NYID KHA GSOS TE BYIN GYIS BRLABS LA
BSKANG CHOG LTAR CHOS SKYONG 'KHOR BCAS LA PHUL, GTOR MA LA
BRTEN PA MIN TSE 'DI YAN MI DGOS SHING, BZLAS GTOR BYIN GYIS
BRLAB STE 'BUL BA RGYUN LTAR BYA, DE GNYIS GANG BYAS KYANG

GTOR RDZONGS, BSTOD PA, 'PHRIN BSKUL SOGS BSKANG CHOG LTAR BYA,
DE NAS GTOR MA SKYONG BA LA, GSAR DU BZOS PA'I 'DIR GSHEGS RGYAN
GYI GTOR MA ZUR GSUM DKAR RGYAN CAN, SHA KHRAG DMAR GYI GTOR MA
ZUR GSUM SHA KHRAG GIS BRGYAN PA, DZAMBU TI

@019A *, ,PA'I ZHAL ZAS NOR BU 'BAR BA'I DBYIBS CAN RGYAN CAN,
RAKTA LA BZANG DRUG DANG RIN PO CHE'I PHYE MA, BDUD RTZI RIL BU
BTAB PA'I SMAN RAKA ,CHANG LA DE DAG BTAB PA'I DZA GAD, JA
DVANGS LA GSER GA-YU DANG SMAN BTAB

PA'I GSER SKYEMS TE BZA' BA GSUM DANG BTUNG BA GSUM, CHU GNYIS
NYER SPYOD, NANG MCHOD BCAS THOG KHA LTA BU BLA GAB MED PA'I
GNAS SU LEGS PAR BSGRIG STE BYIN GYIS BRLAB, SNGAGS DRUG PHYAG
DRUG GIS KYANG BYIN GYIS BRLABS LA, RANG GI THUGS KA'I

H'Um LAS 'OD ZER 'PHROS, GAR BZHUGS RDO RJE'I PHO BRANG NAS
SPRUL PA'I RGYAL CHEN RDO RJE SHUGS LDAN 'KHOR DANG BCAS PA SKAD
CIG GIS SPYAN DRANGS PAR MOS LA, KYEE; RAB 'BYAMS RGYAL BA'I
'PHRIN LAS BSGRUB PA'I PHYIR, ,

RAB GTUM SNANG SRID DREGS PA'I SDE DPON DU, ,RAB BZHENGS RGYAL
CHEN RIGS LNGA 'KHOR BCAS RNAMS, ,RAB DKAR DAD PA'I SEMS KYIS
SPYAN 'DREN GSHEGS, ,RNAM DAG RANG BZHIN 'OD GSAL ZHING KHAMS
'DIR, ,RNAM

MANG MCHOD SPRIN RGYA MTSO GTIBS PA'I DBUS, ,RNAM MKHYEN RGYAL
BA'I BSTAN SRUNG DBANG PO KHYOD, ,RNAM SBRUL DU MA'I 'KHOR BCAS
BZHUGS SU GSOL, ,RNAM DKAR THUGS BSKYED BZANG PO'I RJES 'GRO
LTAR, ,RNAM MANG PHYI NANG

GSANG BA'I MCHOD SPRIN 'DIS, ,RNAM DAG TING 'DZIN SNGAGS RGYAS
BYIN BRLABS NAS, ,RNAM SPRUL DPAG MED SRUNG MA 'KHOR BCAS MCHOD,
,KHA DOG DRI RO NUS PA PHUN TSOGS KYI, ,SHA KHRAG GTOR TSOGS
SKYEMS CHANG RGYA MTSO'I TSOGS, ,

@019B DNGOS BSHAMS YID SPRUL NAM MKHA'I MTHA' KLAS PA, ,RGYAL
CHEN 'KHOR BCAS DGYES BZHIN BZHES SU GSOL, ,'DI NI SA CHEN KUN
BLO'I GSUNG DRI MA MED PA TSIG ZUR CUNG ZAD BCOS PA'O, ,DE NAS,
BSTAN SRUNG RGYAL PO CHEN PO RDO RJE SHUGS LDAN RIGS

LNGA DRAG PO RTZAL 'KHOR DANG BCAS PA RNAMS KYI LJAGS H'Um LAS
SKYES PA'I ZHES PA NAS, PANYTZA K'U LA AOm A'A:H'Um (GIS NANG
MCHOD 'BUL BA'I BAR BSKANG CHO GA LTAR BTANG, GZHI BDAG GTOR MA
BSNGO, DE NAS SPYI BSTAB BYA BA NI,) H'Um; RGYAL BA KUN DNGOS

'JAM MGON TZONG KHA PA'I, ,BSTAN SRUNG MTHU LDAN DGRA LHA YONGS
KYI GTZO, ,RAB 'JIGS RDO RJE SHUGS LDAN DRAG PO RTZAL, ,LAS
BZHI'I DNGOS GRUB GTER MDZOD RIGS LNGA'I TSOGS, ,MDZES SDUG YUM
DGU SNA 'DREN DGE SLONG BRGYAD, ,

LAS MKHAN BTUM PA'I STAG SHAR BCU LA SOGS, ,KHYOD KYI BKA' SDOD
GZA' BDUD PE HAR DANG, ,DREGS PA SDE BRGYAD MA MO GSHIN RJE'I
TSOGS, ,RU 'DREN LA SOGS YUL LHA GZHI BDAG BCAS, ,BKA' BSGOS DAM
LA BZHAG PA'I THA TSIG

BZHIN, ,'DIR GSHEGS RGYAN GYI GTOR MA 'DI BZHES SHIG ,SHA KHRAG
DMAR GYI GTOR MA 'DI BZHES SHIG ,DZAMBU TI BA'I ZHAL ZAS 'DI
BZHES SHIG ,SMAN RAKA PHUD KYI MCHOD PA 'DI BZHES SHIG ,DZA GAD
DPA' BO'I SMAN PHUD 'DI

BZHES SHIG ,GTZANG MA PHUD KYI GSER SKYEMS 'DI BZHES SHIG ,GSOL
LO MCHOD DO RGYAL TSEN RIGS LNGA MCHOD, ,'JAM MGON BSTAN SRUNG
DBANG PO 'KHOR BCAS MCHOD, ,CHOS 'KHOR YONGS KYI SRUNG MA 'KHOR
BCAS MCHOD, ,BSTAN

@020A *, ,'DZIN SKYES BU'I DPUNG GNYEN 'KHOR BCAS MCHOD, ,RNAL
'BYOR SKYONG BA'I GNYEN GCIG 'KHOR BCAS MCHOD, ,SKYE 'GRO'I BDE
SKYID 'BYUNG GNAS 'KHOR BCAS MCHOD, ,SNANG SRID DREGS

PA'I SDE DPON 'KHOR BCAS MCHOD, ,DGRA BGEGS SROG GI GSHED MA
'KHOR BCAS MCHOD, ,SNGAR BCOL LEGS PA'I GTANG RAG GNYAN POR
GTONG, ,DA BCOL LAS KYI GSOL 'DEBS GNYAN POR 'BUL, ,BLO BZANG
RGYAL

BA'I BSTAN 'DI KHYOD KYIS SKYONGS, ,DKON MCHOG GSUM GYI DBU
'PHANG KHYOD KYIS STOD, ,BSTAN 'DZIN SKYES BU'I 'PHRIN LAS KHYOD
KYIS SGRUBS, ,'JIG RTEN SPYI DANG KHYAD PAR BOD YUL 'DIR, ,NAD
DANG DMAG 'KHRUG MU GE

ZHI BAR MDZOD, ,CHAR CHU DUS 'BEBS LO PHYUGS RTAG TU LEGS, ,TSE
RING NAD MED BDE SKYID LDAN PAR MDZOD, ,BDAG CAG YON MCHOD 'GAL
RKYEN BAR CHAD KUN, ,THAL BA'I RDUL PHRAN BZHIN DU BRLAG PAR
MDZOD, ,'DOD DGU'I

YO BYAD MA LUS KHYOD KYIS SGRUBS, ,BSAM PA'I DRON KUN 'BAD MED
KHYOD KYIS SGRUBS, ,ZHING BCU'I DGRA BGEGS MA LUS KHYOD KYIS
SGROL, ,BSTAN PA RGYAS PA'I LAS 'DI KHYOD KYIS SGRUBS, ,BCOL
BA'I 'PHRIN LAS MA LUS BSGRUB

PAR MDZOD, ,CES SPYI BSTAB BYA, GTOR MA'I PHUD NAS BCAD DE NAM
MKHAR GTOR, SMAN RAKA DANG GSER SKYEMS KYI PHUD KYANG 'THOR,
LHAG MA DNGOS GRUB KYI TSUL DU NANG DU BSDU, SLAR YANG PHYI NANG
GI MCHOD PAS MCHOD, GANG ZHIG DRAN PA TZAM GYIS PHYI NANG

@020B GI; BAR CHAD KUN SEL LAS BZHI'I 'PHRIN LAS RNAMS, ,STZOL
MDZAD RGYAL CHEN SHUGS LDAN DRAG PO RTZAL, ,BSTAN SRUNG 'KHOR
DANG BCAS LA PHYAG 'TSAL BSTOD, (,CES BSTOD PA BYA, DE NAS
BSKANG CHOG LTAR GYI MNGA' GSOL DANG, NANG DU

'ONG NAS TSOGS KYI 'KHOR LO KHO BOS BRIS PA PHYOGS LAS RNAM PAR
RGYAL BA'I DGA' STON LTAR LEGS PAR DBUL, YI DAM DANG CHOS SKYONG
GI GTANG RAG MCHOD BSTOD RGYAS PAR BYA, 'DOD DON GSOL GDAB NI,)
BLA MA DANG YI DAM 'JAM DPAL GSHIN RJE GSHED KYI LHA TSOGS SPYI
DANG

KHYAD PAR DU YANG SPRUL PA'I RGYAL CHEN RDO RJE SHUGS LDAN RIGS
LNGA DRAG PO RTZAL 'KHOR BCAS BDAG LA DGONGS SU GSOL, KHYED
RNAMS LA THUGS MKHYEN PA'I YE SHES, BRTZE BA'I THUGS RJE, MDZAD
PA'I 'PHRIN LAS, SKYOB PA'I

NUS MTHU BSAM GYIS MI KHYAB PA MNGA' BA LAGS PAS, 'JAM MGON CHOS
KYI RGYAL PO TZONG KHA PA CHEN PO'I BSTAN PA'I SNYING PO DRI MA
MED PA 'DI NYID PHYOGS DUS KUN TU DAR ZHING RGYAS PA DANG, 'JIG
RTEN GYI KHAMS THAMS CAD DU BDE

SKYID PHUN SUM TSOGS PA 'BYUNG BA DANG, KHYAD PAR DU YANG BYANG
CHUB MA THOB KYI BAR TSE RABS THAMS CAD DU BDAG GI LUS DANG GRIB
MA BZHIN DU 'GROGS NAS 'GAL RKYEN GYI BAR CHAD THAMS CAD SOL,
MTHUN RKYEN THAMS CAD SGRUBS,

'DI RGYAS DBANG DRAG GI LAS GANG BCOL BA THAMS CAD THOGS PA MED
PAR BSGRUB PAR MDZAD DU GSOL, (ZHES GDUNG SHUGS DRAG POS GSOL BA
GDAB, YIG BRGYA MANG DU BRJOD,) GANG YANG BDAG BLO RMONGS PA
YIS, (,ZHES SOGS KYIS NONGS PA

@021A *, ,BZOD PAR GSOL,) 'DIR NI RTEN DANG LHAN CIG TU, (,ZHES
SOGS DANG,) AOm SU PRA TIshthA BADZRA YE SV'AH'A, (ZHES BRIS SKU
LA BRTAN BZHUGS BYA BA'AM, RANG LA BSDU BA CI RIGS BYAS RJES
BDAG BSKYED NYER BSDU BYAS LA BSNGO SMON

DANG BKRA SHIS KYI TSIGS BCAD RGYAS PAR BRJOD CING, ME TOG GI
CHAR DBAB PAR BYA'O, ,MTSAMS THO'I LHA LA GTANG RAG DPAG SHOGS
GSOL BYA, 'DIR MA 'KHOD PA'I BSNYEN SGRUB SPYI'I SPANG BLANG
MTHA' DAG SPYI 'GRO LTAR BSNYEN YIG CHEN MO DAG LAS SHES PAR
BYA,

RTEN GTOR GYI GTOR MA BYA KHYI DANG DAM TSIG NYAMS PA SOGS LA MI
STER BAR, RANG DANG MTSAMS GA-YOG PAS LONGS SPYAD, BRIS SKU DANG
NANG GSANG GI RTEN SOGS GZHAN GYIS MI MTHONG BAR BCAD, MAndAL
YOD NA RDUL TSON DANG MCHOD GTOR SOGS BSDUS TE LAS KYI

RJES MI MNGON PAR BYA'O, ,DE DAG GIS BSNYEN PA JI LTAR BYA BA'I
TSUL RGYAS PAR SPROS TE BSHAD ZIN TO, ,GNYIS PA SGRUB PA DANG
LAS SBYOR GYI RNAM BZHAG GI GZHI 'DING BA LA GNYIS, SGRUB PA'I
RNAM GZHAG GI GZHI 'DING BA DANG, LAS SBYOR G YI RNAM GZHAG GI
GZHI

'DING BA'O, ,DANG PO NI, ZHI RGYAS DBANG DRAG RANG RANG GI LAS
BSGRUB PA'I SNGON DU DE DANG DE'I SGRUB PA BYA BAR GSUNGS PAS,
'DIR DE LTA BU'I SGRUB PA BYA TSUL GYI RNAM GZHAG MDO TZAM 'CHAD
PA LA GNYIS, GTZO BO LA BRTEN NAS LAS RAB 'BYAMS KYI SGRUB PA
BYA BA

DANG; RIGS BZHI SO SO LA BRTEN NAS LAS SO SO'I SGRUB PA BYA'O,
,DANG PO NI, DGOS PA BLO BZANG RGYAL BA'I BSTAN PA KHO NA SNYING
DU GCES PAS LAS RAB 'BYAMS BSGRUB PA'I CHED DU BYED PA YIN, DUS
HOR ZLA BCU PA'I TSES BCU'AM, ZLA BA GANG YANG

@021B RUNG BA'I TSES GSUM, BRGYAD, BCU LA SOGS PA'I NYIN PHYED
NAS 'GO 'DZUG PAR BYED, BSAM PA BLO BZANG RGYAL BA'I BSTAN PA
NYAMS PAR MA BZOD PA'I KUN SLONG KHO NAS 'JUG ,DE YANG YID MTHUN
GYI GNAS SU BA BYUNG DANG, DRI BZANG DANG, BDUD RTZI RIL BU

SBYAR BA'I CHAD GIS CHAG CHAG GDAB, STEGS BU GTZANG MAR BSNYEN
PA'I SKABS SU SMRAS PA LTAR GYI RDUL TSON NAM, CHU TSON GYIS
CHOS 'BYUNG GRU GSUM DMAR NAG RTZE MO TSUR BSTAN PA'I DBUS SU
GRI KHRAG GIS SPAGS PA'I TSOM BU DMAR PO DGOD, DE'I STENG DU
MANYDZI LA RIN PO

CHE'I SNOD DU GTOR MA'I RGYU NAS NAG RJEN BTAGS LA DKAR GSUM
MNGAR GSUM, RIN PO CHE SNA LNGA BRDAR BA'I PHYE MA, 'BRAS BU
MNGAR SKYUR GYI RIGS SOGS SMAN SNA TSOGS, BDUD RTZI RIL BU,
CHANG GAR MA BCAS BTAB PA'I SGRUB GTOR SNYING GZUGS DMAR PO KHRU

GANG LAS MI CHUNG BA, MTHEB SKYU KHA NANG BSTAN GYIS BSKOR BA,
SNOD MA KHENGS PA DANG, SNOD LAS PHYIR THAL BA MA YIN PAR MAR
RGYAN CI MDZES KYIS SPRAS PA LA DAR SER PO'I GTOR GDUGS DANG,
GTZO BO'I TZAKLI DANG BCAS PA BTZUGS PA BRIS THANG GI THUGS KAR
SLEBS

BA'I TSOD TZAM DU BZHAG ,BRIS THANG DANG GTOR MA'I MDA' LAG LEN
BZHIN GZUNGS THAG GIS SBREL BA'I SNE NAS SGRUB PA PO RNAMS KYIS
BZUNG CHOG PA BYA, DE'I MDUN DU RGYU DE DANG 'DRA BA'I 'BUL GTOR
RGYAS PA GTZO 'KHOR YONGS RDZOGS, BSDU NA RIGS LNGA'I GTOR MA
SHA GZUGS

MA LNGA MTHEB SKYUS BSKOR BA, GA-YAS PHYOGS SU YI DAM GYI GTOR
MA, MKHA' 'GRO SPYI GTOR, GZHI BDAG GTOR MA BCAS BSHAM, SGRUB
PA'I SKABS 'DIR CHOS SKYONG RIGS MI MTHUN PA GZHAN MANG PO LA
GTOR MA MI GTONG BAR GSUNGS PAS NGES PAR BYA DGOS RNAMS

@022A *, ,SGRUB KHANG GZHAN DANG STAN GZHAN GYI STENG NAS BYA,
RGYAL CHEN GYI GTOR MA'I MDUN DU ZHI MCHOD CHER LNGA LAS MI
NYUNG BA DANG, DRAG MCHOD BCAS BSHAM, LOGS GZHAN DU YI DAM GYI
BDAG MDUN GYI MCHOD PA, GZHAN YANG BSKENG RDZAS

SOGS BSNYEN PA'I SKABS LTAR BYA, DE NAS MTSAMS BCAD LA SGRUB PA
PO RNAMS GRAL LA 'KHOD DE SKYABS SEMS, BLA MA'I RNAL 'BYOR BCAS
SNGON DU 'GRO BA'I YI DAM RDO RJE 'JIGS BYED KYI BDAG BSKYED,
BZLAS PA, GTOR 'BUL DANG BCAS PA RDZOGS PAR NYAMS SU

BLANG; DE NAS RGYAL CHEN GYI PHYI NANG GI MCHOD PA, BSKANG RDZAS
BCAS BYIN GYIS BRLAB, BDEN STOBS BRJOD LA, SPOS SBYOR BSREG
CING, AOm BADZVA DHARM'A RA nI TE, ZHES PA NAS, MA LUS MYUR DU
'GRUB PA'I GZIGS PAS SKYONGS, ,BAR BSKANG CHOG LTAR

ROL MO'I SGRA DANG BCAS BYIN DBAB, SGRUB GTOR NANG MCHOD LTAR
BYIN GYIS BRLABS LA, GZUNGS THAG NAS BZUNG STE, RANG GI THUGS
KA'I H'Um LAS 'OD ZER 'PHROS, PHYOGS BCU'I DE BZHIN GSHEGS PA
THAMS CAD KYI THUGS KA NAS YE SHES KYI

BDUD RTZI KHA DOG SNA LNGA 'OD ZER DANG BCAS PA BKUG STE GTOR MA
LA SIB SIB THIM PAR GYUR PAR BSAMS LA, AOm A'A:H'Um HA HO
HR'I:ZHES DPA' BO 'BRU DRUG BRGYA RTZA BZLA, DE NAS MDUN GYI
DKYIL 'KHOR TSOM BU GTOR MA DANG BCAS PA BSANGS SBYANGS,

'KHOR 'DAS SNANG SRID KYI CHOS THAMS CAD CES PA NAS, 'OD ZER
TSUR 'DUS, YONGS SU GYUR PA LAS, ZHES PA'I BAR BSKANG CHOG LTAR
LA, DE NAS, GTOR MA DANG GNYIS SU MED PA'I NGO BO 'JAM DPAL
GSHIN RJE GSHED DANG DBYER MA

@022B MCHIS PA, RNAM PA 'JAM MGON BSTAN SRUNG SOGS LHA BSKYED,
SPYAN 'DREN, GRIB SEL, BSHAGS PA, BSKANG BA, BZLOG PA'I BAR
BSKANG CHOG LHA'I RNGA DBYANGS JI LTA BA BZHIN BYA, DE NAS BZLAS
PA'I 'GOR, H'Um; BLA MA YI DAM SRUNG MA'I TSOGS RNAMS KYIS,,

SNGON GYI DAM BCA' GNYAN PO NYER DGONGS LA, ,BDAG CAG DPON SLOB
YON MCHOD 'KHOR BCAS RNAMS, ,BSRUNG SKYOB 'PHRIN LAS BSGRUB PA'I
DUS LA BABS, ,ZHES LAN GSUM GYIS THUGS DAM BSKUL, DE NAS BZLAS
DMIGS DANG, BSNYEN SNGAGS

SOGS PHAL CHER BSNYEN PA'I SKABS LTAR BYA, BZLAS PA'I MJUG THUN
'JOG KHAR, YANG RANG GI THUGS KA NAS 'OD ZER 'PHROS TE CHOS
SKYONG 'KHOR BCAS KYI THUGS RGYUD BSKUL, DE'I THUGS KA NAS LHA
MO DKAR MO BUM PA THOGS PA DPAG TU MED PA PHYOGS BCUR SPROS TE,
BLA MA YI DAM, MCHOG

GSUM BKA' SDOD DANG BCAS PA LA MCHOD PA PHUL TE DE THAMS CAD KYI
SKU GSUNG THUGS KYI BYIN RLABS DANG NUS MTHU THAMS CAD BDUD RTZI
KHA DOG DKAR PO'I RNAM PAR BKUG NAS RANG NGAM, BSGRUB BYA ZLA BA
DKAR PO LA GNAS PA'I SPYI BO NAS BLUGS PAS SDIG SGRIB NAD GDON
PAR CHAD NYER 'TSE

THAMS CAD SANGS RGYAS KYIS DAG NAS LUS SHEL GONG LTAR GYUR BAR
BSAMS LA, AOm BADZRA BI KI BItnA SV'AH'A, BDAG CAG DBON SLOB YON
MCHOD 'KHOR DANG BCAS PA'I NAD GDON SDIG SGRIB BAR CHAD THAMS
CAD SH'INTAm KU RU SV'AH'A, ZHES LAN NYER GCIG TZAM BZLA, YANG

DMIGS BA BYINGS GONG LTAR LA, LHA MO SER MO BUM PO THOGS PA SOGS
DANG, NUS MTHU THAM CAD BDUD RTZI SER PO DANG, LHA KLU MI GSUM
GYI TSE DPAL STOBS 'BYOR BKRAG MDANGS GZI BRJID THAMS CAD BDUD
RTZI SER PO'I RNAM PAR BKUG STE RANG DANG BSGRUB BYA ZLA BA SER
PO LA GNAS

@023A *, ,PA'I SPYI BO NAS BLUGS PAS TSE BSOD BKRAG MDANGS GZI
BRJID PHUN SUM TSOGS PAR BSAMS LA, AOm BADZRA BI KI BItnA
SV'AH'A, BDAG CAG DPON SLOB YON MCHOD 'KHOR DANG BCAS PA'I TSE
BSOD STOBS 'BYOR

THAMS CAD PUshtIm KU RU AOm, ZHES BZLA, YANG CHOS SKYONG GTZO
'KHOR RNAMS KYI THUGS KA NAS 'OD ZER DMAR PO DPAG TU MED PA
PHYOGS BCUR 'PHROS PAS 'JIG RTEN GYI KHAMS KYI LHA KLU MI GSUM
GYI BRTAN GA-YO SNOD BCUD LEGS TSOGS THAMS CAD BDUD RTZI DMAR

PO'I RNAM PAR BSDUS TE BSGRUB BYA ZLA BA DMAR PO LA GNAS PA LA
THIM PAS DBANG GI LAS THAMS CAD THOGS MED DU BSGRUB PA'I NUS
LDAN DU GYUR PAR BSAMS LA, AOm BADZRA BI KI BItnA SV'AH'A, KHAMS
GSUM SNOD BCUD LEGS TSOGS THAMS CAD BDAG

GI'AM, SBYIN BDAG CHE GE MO'I DBANG DU GYUR CIG WA SHAm KU RU
HO: ZHES BZLA, YANG 'KHOR BCAS KYI THUGS KA NAS 'OD ZER MTHING
NAG DRAG LA RTZUB PA SPROS, 'KHOR RNAMS LA PHOG PAS KHROS 'KHRUG
RNGAMS PO'I STABS KYIS SPRUL PA YANG SPRUL BSAM GYIS MI KHYAB

PA PHYOGS BCUR 'PHROS PAS GNOD BYED DGRA BGEGS THAMS CAD BKUG
NAS MTSON CHA'I CHAR DBAB, SHA KHRAG RUS PA NANG KHROL DANG BCAS
PA DMAR CHOM CHOM ZHAL DU GSOL TE TSAR GCOD PAR GYUR PAR BSAMS
LA, AOm BADZRA BE GA WAN RU DRA:PANYTZA KU LA SARBA SHA TRUm M'A

RA YA H'Um PHAd, CES BZLA, SNGAGS RGYUN MCHAD PAR BZLAS NA NUS
PA CHE BAR GSUNGS PAS, THUN MTSAMS SU SLEB PA NA SGRUB GROGS
THUN PA GZHAN RNAMS YAR 'TSOGS LA SNGAGS BZLA RU BCUG LA, DPON
SLOB SGRUB GROGS DANG BCAS PAS YIG BRGYA BRJOD DE BSKANG

@023B CHOG LTAR GTOR MA BYIN GYIS BRLAB STE PHUL, PHYI NANG GI
MCHOD PA, GTOR RDZONGS BCAS BSKANG CHOG LTAR BRJOD, MKHA' 'GRO
SPYI GTOR DANG, GZHI BDAG GTOR MA BTANG, BSTOD PA DANG 'PHRIN
BSKUL SPYI LTAR GYI MJUG ,BZLOG PA DANG MTHUN GRUB MA BCAS BYAS
NAS THUN

GROL; DE LTAR SGRUB GROGS YOD NA NYIN THUN GSUM DANG MTSAN THUN
GSUM DANG BCAS TE SNGAGS RGYUN MA CHAD PAR BZLA, SGRUB SGROGS
MED PAR RANG GCIG PU YIN NA THUN BZHI'AM, THUN GSUM BYA, THUN
PHYI MA RNAMS LA PHYI NANG GI MCHOD PA DANG BSKANG RDZAS BYIN
GYIS BRLAB,

BSKYED TSOGS PON DANG PHYAG MTSAN LAS MI BSKYED BAR SNGAR YOD
GSAL BA 'DEBS KYI TSUL DU, RANG GI MDUN DU BDE STONG GNYIS SU
MED PA'I YE SHES KYI RANG SNANG LAS GRUB PA'I BSTAN PA THAMS CAD
'GAL MED DU RTOGS PA'I BEE d'UR+YA'I SA GZHIR

SOGS DANG, RIN PO CHE'I RGYAN DANG DAR ZAB KYIS GA-YOGS PA'I
STENG DU NGO BO 'JAM DPAL GSHIN RJE GSHED DANG DBYER MA MCHIS
PA, RNAM PA 'JAM MGON BSTAN SRUNG ZHES KHA BSGYUR BA LAS, GZHAN
RNAMS THUN SNGA MA DANG 'DRA, THUN RE

BZHIN BDAG BSKYED RGYAS PA MA THUB NA THOR THUN LA BDAG BSKYED
RGYAS PA LAN GCIG BTANG NAS THUN RJES MA RNAMS LA SKAD CIG KRONG
BSKYED LTA BUS CHOG ,THUN RE RE BZHIN GTOR MA RNAMS LA MTHEB
SKYU RES GSO THENGS RE DANG, CHANG CHU NANG MCHOD KYIS BRAN
THENGS RE BYA,

MCHOD PA RNAMS THUN RE BZHIN DU GSAR BA BRJE PA'AM, RNYING PA LA
KHA GSO DANG, NYIN RE BZHIN DU GSAR BA RE DBUL, DE LTAR ZHAG
GRANGS TSANG BA'I THUN THA MA'I MJUG GI BZLOG PA TSAR BA DANG
LHA BTEG SNGAR BSNYEN PA'I SKABS SU BSHAD PA BZHIN BYA, GTOR
GDUGS

@024A *, ,BLANG; SGRUB GTOR LA KHA GSO, CHANG CHU NANG MCHOD
KYIS BRAN, BYIN GYIS BRLABS LA BSKANG CHOG LTAR 'BUL ZHING, PHYI
NANG GI MCHOD PA GTOR RDZONGS DANG BCAS BA SLAR YANG BYA, DE NAS
YANG THOG GI STENG LTA BU BLA GA BA MED PAR

GTOR SKYONG, SPYI BSTAB BCAS BSNYEN PA'I SKABS SU BRIS PA LTAR
BYA, NANG DU 'ONGS NAS TSOGS KYI 'KHOR LO DANG GTANG RAG GI
MCHOD PA, BZOD GSOL, BRTAN BZHUGS, BDAG BSKYED NYER BSDU, BSNGO
SMON, BKRA SHAS KYIS MTHA' BRGYAN PA RNAMS

BYA'O; ;SGRUB GTOR DAM NYAMS DANG, SLONG MO BA, BYA KHYI SOGS LA
STER NA DNGOS GRUB YAL BAR GSUNGS PAS DAM TSIG GTZANG MA'I GRVA
SLOB YON BDAG SOGS KYIS DNGOS GRUB KYI TSUL DU LONGS SPYAD PAR
BYA'O, ,GNYIS PA RIGS BZHI LA BRTEN NAS LAS

BZHI SO SO'I SGRUB PA BYA BA LA GNYIS, 'JAM PO GSUM GYI SGRUB PA
DKYUS GCIG TU BSHAD PA DANG, DRAG PO'I SGRUB BA ZUR DU BSHAD
PA'O, ,DE LA DANG PO NI, DGOS PA NAD GDON BAR CHAD SOGS ZHI BA
DANG, TSE BSOD YON TAN SOGS RGYAS PA DANG, CHOS

LDAN GYI DGOS PA CHEN PO'I SLAD MI DANG MI MA YIN PA SOGS DBANG
DU BSDU BA'I CHED DU BYED PA YIN, DUS NI, GSUM KA LA GZA' SKAR
'PHROD SBYOR BZANG BA DANG, KHYAD PAR ZHIB LA TSES GCIG SOGS KYI
SROD KYI DUS DANG, RGYAS PA LA BCO LNGA SOGS

KYI SNGA DRO DANG, DBANG LA YAR NGO DANG MAR NGO'I TSES BRGYAD
KYI NYIN PHYED DANG MTSAN PHYED LA 'GO RTZOM PAR BYED, CHAS GOS
DANG KUN SLONG SOGS SBYIN SREG GI SKABS NAS BSHAD PA DANG 'DRA,
GTOR MA'I RGYU 'JAM PO GSUM KAR DKAR GSUM MNGAR

@024B GSUM, BZANG DRUG SOGS DUG RIGS MIN PA'I SMAN SNA BSRES PAR
BYA ZHING, RGYAS PA LA RIN PO CHE'I PHYE MA DANG, DBANG LA KHA
DOG DMAR ZHING RO SKYUR BA'I 'BRAS BU'I KHU BA BSRE BAR GSUNGS,
DBYIBS NI ZHI BA LA DKAR GTOR ZLUM PO MTHAR RIL BU BRGYA RTZA
BRGYAD KYIS

BSKOR BA, RGYAS PA LA RIN PO CHE 'BAR BA LTA BUR SER POR KHA
BSGYUR BA, RTZA BA ZAN LEB GRUB BZHI LA NOR BU LTA BUS MTHA'
BSKOR, DBANG LA ZLA GAM SUM BRTZEGS STENG NOR BU'I DBYIBS CAN
DMAR PO MTHEB SKYU DMAR PO KHA NANG BSTAN BRGYA RTZA BRGYAD KYIS
BSKOR BA,

RIL BU DANG MTHEB SKYU DE SOGS SNOD KYI PHYIR MA THAL BA DANG
SNOD STONG PAR LUS PA MIN PA DGOS, TSAD NI KHRU GANG LAS MI
CHUNG BA, SNOD KYANG 'BYOR NA RIM BZHIN DNGUL, GSER, ZANGS SOGS
LAS MTHUN GYI MDOG TU BYA, TSAD MAR RGYAN CI MDZES DANG, RGYAS
PA LA

NOR BU 'BAR BA'I RGYAN, DBANG LA PADMA DMAR PO'I RGYAN SOGS BYA,
GSUM KA LA LAS MTHUN GYI GTOR RDZAS BSKANG CHOG NAS BSHAD PA
LTAR BSGRIG ,GTOR MA'I STENG GI TZAKLI NI ZHI MDZAD SOGS RIGS SO
SO'I TZAKLI DANG, GTOR GDUGS DANG GZUNGS THAG RNAMS

KYANG LAS MTHUN GYI MDOG SO SO, MCHOD YON SOGS KYI CHU DANG, MAR
ME, ZHAL ZAS RNAMS KYANG LAS MTHUN GYI MDOG TU BYA, CHO GA DNGOS
LA, SKYABS SEMS NAS BDAG BSKYED, BZLAS PA, GTOR 'BUL, MCHOD GTOR
BSKANG RDZAS BYIN RLABS RNAMS GONG LTAR

LA, BSKYED CHOG BSANGS SBYANGS, STONG PA'I NGANG LAS RANG GI
MDUN DU BEEd'UR+YA'I SA GZHIR SKYED MOS TSAL, MTSO DANG RDZING
BU SOGS KYIS MDZES SHING RIN PO CHE'I RI BOS MTHA' BSKOR BA'I
DBUS SU RIN PO CHE SNA TSOGS LAS

@025A *, ,GRUB PA'I GZHAL YAS KHANG MTSAN NYID THAMS CAD DANG
LDAN PA'I DBUS SU GTOR MA DANG GNYIS SU MED PA'I 'JAM MGON BSTAN
SRUNG RGYAL CHEN RDO RJE SHUGS LDAN, ZHI MDZAD SGRIB PA KUN

SEL SKU MDOG DKAR PO KHRO ZHING 'DZUM PA, PHYAG GA-YAS MDA' DAR
ME LONG GIS BRGYAN PA 'PHYAR ZHING, GA-YON ZHAGS PA 'DZIN PA,
SKUL DAR DKAR GYI 'JOL BER DANG, DBU LA LA THOD GSER MA GSOL BA,
GLANG

CHEN SNA RING LA CHIBS PA, MTHA' SKOR MDZES SDUG YUM CHEN DGU,
SNA 'DREN DGE SLONG BRGYAD, LAS MKHAN STAG SHAR BCU, DREGS PA
SDE BRGYAD LA SOGS PA'I 'KHOR TSOGS RGYA MTSO LHA BUS BSKOR BAR
GYUR, GTZO BO'I THUGS

KA DANG RANG YI DAM DU GSAL BA'I ZHES PA NAS, SPRUL PA'I RGYAL
CHEN RDO RJE SHUGS LDAN ZHI MDZAD SGRIB PA KUN SEL 'KHOR DANG
BCAS PA SKAD CIG GIS BADZRA SA M'A YA DZA:DZA:H'Um; RAB ZHI CHOS
SKU'I ZHES PA NAS, THOGS MED GSHEGS

SU GSOL, ,BAR BSKANG 'BRING LTAR, RGYAS PA LA BYINGS ZHI BA LTAR
LA, GTOR MA DANG GNYIS SU MED PA'I 'JAM MGON BSTAN SRUNG RDO RJE
SHUGS LDAN RGYAS MDZAD SRID GSUM DPAL 'BAR SKU MDOG SER PO,
PHYAG GA-YAS GSER GYI TSE BUM

'CHI MED BDUD RTZIS GANG BA DPAG BSAM GYI SHING GI KHA RGYAN CAN
NAM MKHAR 'PHYAR ZHING, GA-YON NOR GZHONG 'DZIN PA, RIN PO CHE'I
RGYAN DANG RTZE BOR SER PO GSOL BA, SGA SRAB CHAS MDZES KYI LHA
RTA NGANG DKAR LA CHIBS PA,

@025B MTHA' SKOR MDZES SDUG YUM CHEN DGU ZHES PA NAS, THOGS MED
GSHEGS SU GSOL, ,BAR ZHI BA'I SKABS LTAR LA, MI 'DRA BA'I KHYAD
PAR, SPRUL PA'I RGYAL CHEN RDO RJE SHUGS LDAN RGYAS MDZAD SRID
GSUM DPAL 'BAR ZHES KHA BSGYUR, DBANG LA

DBYINGS GONG LTAR LA, GTOR MA DANG GNYIS SU MED PA'I 'JAM MGON
BSTAN SRUNG RGYAL CHEN RDO RJE SHUGS LDAN DBANG SDUD SNOD BCUD
ZIL GNON KHRAG MDOG RNGAM BRJID 'DZUM ZHING CHAGS PA'I NYAMS
CAN, GA-YAS KHAMS GSUM DBANG

DU 'GUGS PA'I LCAGS KYU DAR DMAR GYIS BRGYAN PA NAM MKHA' LA
'PHYAR ZHING, ,GA-YON RIN PO CHE'I ZHAGS PA 'DZIN PA, DAR DMAR
GYI GOS GYON ZHING ME TOG DMAR PO'I RGYAN CAN ZHANG BLON GYI CHA
LUGS CAN GA-YU 'BRUG LA CHIBS

PA; MTHA' SKOR MDZES SDUG YUM CHEN DGU MAN GONG LTAR LA, MI 'DRA
BA'I KHYAD PAR, SPRUL PA'I RGYAL CHEN RDO RJE SHUGS LDAN DBANG
SDUD SNOD BCUD ZIL GNON 'KHOR DANG BCAS PA SKAD CIG GIS SOGS
BSGYUR, DE NAS GSUM KAR THUN MONG DU

'DRA BAR, AOm DHARMA P'A LA MAH'A R'A DZ'A SA PA RI W'A RA AA
KARshA YA DZA:DZA: DZA: H'Um BAm HO: DAM TSIG PA DANG GNYIS SU
MED PAR GYUR CES DBYER MED DU BSTIM, DE NAS MCHOD PHRENG NI,
H'Um; KUN BZANG BDE STONG SOGS BSNYEN PA'I SKABS LTAR LA, MCHOD
SNGAGS,

AOm DHARMA P'A LA MAH'A R'A DZ'A SA PA RI W'A RA AARGHAm SOGS
KYIS KHA BSGYUR TE CHU GNYIS NYER SPYOD, 'DOD YON LNGA, RGYAS
SRID SNA BDUN, NANG MCHOD BCAS PHUL, BSTOD PA ZHI BA'I SKABS,
H'Um; KHYOD NI 'GRO KUN NYES BZHI BYA'I PHYIR, DKAR MDANGS
GA-YAS

@026A *, ,GA-YON MDA' DAR ZHAGS PA 'DZIN, ,ZHI BA'I RGYAN DANG
CHA LUGS YONGS SU RDZOGS, ,GLANG CHEN YAN LAG BDUN LDAN CHIBS LA
BSTOD, ,BSTAN 'GRO BDAG CAG YON MCHOD 'KHOR BCAS KYI, , 

LAS NYON SDIG SGRIB NAD GDON GNYER BA TSE KUN, ,RGYAL CHEN NYES
PA KUN SEL YE SHES CHUS, ,MA LUS BYANG ZHING DAG PAR MDZAD DU
GSOL, ,RGYAS PA'I SKABS, H'Um; KYOD NI RE SMON PHUN TSOGS SKONG
BA'I PHYIR, ,SER MDANGS PHYAG

GNYIS NOR BU BUM PA 'DZIN, ,BRJID PA'I RGYAN DANG CHA LUGS YONGS
SU RDZOGS, ,CANG SHES NGANG PA GSER LDAN CHIBS LA BSTOD, ,BSTAN
'GRO BDAG CAG YON MCHOD 'KHOR BCAS KYI, ,GNAS SKABS MTHAR THUG
LEGS PA'I

YON TAN KUN, ,RGYAL CHEN SRID GSUM DPAL 'BAR GZI 'OD KYIS, ,MA
LUS 'PHEL ZHING RGYAS PAR MDZAD DU GSOL, ,DBANG GI SKABS, H'Um;
KHYOD NI 'KHOR 'DAS DBANG DU BSDU BA'I PHYIR, ,DMAR MDANGS PHYAG
GNYIS LCAGS

KYU ZHAGS PA 'DZIN, ,CHAGS PA'I RGYAN DANG CHA LUGS YONGS SU
RDZOGS, ,GA-YU 'BRUG STONG GSUM SGRA DBYANGS CHIBS LA BSTOD,
,BSTAN 'GRO BDAG CAG YON MCHOD 'KHOR BCAS KYI, ,SRID ZHI'I PHUN
TSOGS DGE LEGS MA

LUS KUN, ,RGYAL CHEN SNOD BCUD ZIL GNON THUGS RJE YIS, ,MA LUS
DBANG DU BSDU BAR MDZAD DU GSOL, ,CES BSTOD, DE NAS BSHAGS PA,
BSKANG BA, BZLOG PA, MTHUN GRUB MA BCAS RNGA DBYANGS LTAR BYAS
PAS CHOS SKYONG 'KHOR DANG

@026B BCAS PA'I THUGS DAM BSKANG ZHING, DAM TSIG NYAMS CHAG
THAMS CAD GSOS NAS JI LTAR BCOL PA'I LAS THAMS CAD THOGS PA MED
PAR SGRUB PA'I DGONGS PA DANG LDAN ZHING, GZI BRJID MTHU STOBS
PHUN SUM TSOGS PAR GYUR BAR BSAM, DE NAS BZLAS PA LA

'DUG PA NA, GZUNGS THAG NAS BZUNG STE, BDAG MDUN RINGS BDAG DANG
BCAS PA'I THUGS KAR LAS MTHUN GYI SNGAGS BRENG BKOD NAS ZHI BA
LA, RANG GI THUGS KA'I SNGAGS PHRENG LAS 'OD ZER DKAR PO SPROS,
MDUN GYI CHOS SKYONG GI THUGS KA'I SA BON DANG SPYI BO'I RIGS

BDAG GI THUGS KA'I H'Um LA PHOG ,THUGS RGYUD BSKUL BAS, RGYAL
CHEN RANG 'DRA DPAG MED SPROS RANG DANG BSGRUB BYA YUL PHYOGS
DANG BCAS PA RNAMS KYI NAD DON SDIG SGRIB, BAR CHAD SOGS SKABS
GANG YIN GYI MI 'DOD PA THAMS CAD SPRUL PA RNAMS KYI SKU LAS

SPROS PA'I 'OD DANG BDUD RTZI DKAR POS SBYANG ZHING DAG BAR
BYAS, PHYAG GI MDA' DAR GYIS BYABS, SKU LAS ME 'OD 'PHROS TE
'GAL RKYEN THAMS CAD BSREG ,PHYOGS BCU'I RGYAL BA ZHI KHRO SPYAN
DRANGS NAS PHYAG GI BUM PA'I BDUD RTZI'I CHU RGYUN GYIS RANG
DANG BSGRUB

BYA RNAMS LA DBANG BSKUR BAR BSAM, RGYAS PA'I SKABS RANG GI
THUGS KA NAS 'OD ZER SER PO SPROS PA SOGS GONG LTAR LA, RANG
'DRA DPAG TU MED PA SPROS PA RNAMS KYI SKU DANG, PHYAG MTSAN TSE
BUM DANG NOR GZHONG LAS BDUD RTZI 'OD ZER SER PO'I RGYUN DPAG TU

MED PA BYUNG STE RANG DANG BSGRUB BYA RNAMS KYI SGO GSUM LA
THIM, TSE DANG BSOD NAMS LUNG RTOGS KYI YON TAN, DPAL 'BYOR PHUN
SUM TSOGS PA THAMS CAD 'PHEL ZHING RGYAS PAR BYAS, SLAR YANG 'OD
ZER 'PHROS, RGYAL BA ZHI KHRO RAB 'BYAMS SPYAN DRANGS PA RNAMS

@027A *, (,KYI PHYAG GI BUM PA SER PO BDUD RTZI'I CHU RGYUN GYIS
GANG BAS RANG DANG BSGRUB BYA RNAMS LA DBANG BSKUR, MTHAR DE
THAMS CAD RANG DANG BSGRUB BYA LA THIM PAS BKRAG MDANGS GZI
BRJID PHUN SUM TSOGS PAR GYUR PAR BSAM,

DBANG LA, 'OD ZER DMAR PO 'PHRO BA SOGS GONG LTAR LA, RGYAL CHEN
DANG RIGS BDAG GI SKU DANG PHYAG MTSAN LAS 'OD ZER DMAR PO LCAGS
KYU LTA BU DPAG TU MED PA SPROS, DBANG DU BSDU BYA'I LHA MI SDE
BRGYAD GANG YIN GYI SNYING GAR BTAB, DE RNAMS RANG DBANG

MED PAR BKUG STE RANG GI MDUN DU RLUNG DKYIL DANG ZLA GAM DMAR
PO'I STENG DU BZHAG PA DE RNAMS RANG LA HUS PA CHEN POS JI LTAR
BSGO BA NYAN CING DBANG DU 'DUS PAR BSAM, YANG SKU DANG PHYAG
MTSAN LAS 'OD ZER 'PHROS, 'JIG RTEN GYI KHAMS KYI LHA KLU

MI GSUM GYI NOR BU DANG SMAN DANG, TSE DANG BSOD NAMS, DPAL
'BYOR PHUN SUM TSOGS PA THAMS CAD BKUG STE RANG DANG BSGRUB BYA
LA THIM, MDUN DU SPUNGS, KHYIM GANG BAR BSAM, YANG 'OD ZER DMAR
PO LCAGS KYU LTA BU SPROS, YI DAM ZHI KHRO

RAB 'BYAMS, YUL NYER BZHI'I DPA' BO DANG MKHA' 'GRO MA THAMS CAD
KYI THUGS KAR PHOG PAS DE THAMS CAD RANG LA THUGS DGYES SHING
CHAGS PAS MDUN DU BYON TE CI 'DOD PA'I DNGOS GRUB STZOL BAR
BSAM, BZLAS BYA'I SNGAGS NI, BADZRA BI KI LA

'JAM PO GSUM GYI SPEL TSIG BTAGS PA GONG DU BSHAD PA LTAR 'JAM
PO GSUM SO SOR CHIG SGRIL GYIS BZLA, SKABS SKABS SU CHOS SKYONG
GI SPYI BO'I RIGS BDAG YAB YUM LAS 'OD ZER 'PHROS, BLA MA YI
DAM, SANGS RGYAS BYANG SEMS, DPA'

@027B BO MKHA' 'GRO ,CHOS SKYONG SRUNG MA RNAMS LAS MTHUN GYI
LHA'I RNAM PAR SPYAN DRANGS NAS RIGS BDAG LA THIM, DE NYID GZI
BRJID DANG MTHU STOBS CHEN POR GYUR, DE LAS RANG 'DRA GNYIS PA
CHAD DE RGYAL CHEN LA THIM PAS GZI BRJID DANG MTHU STOBS PHUN
SUM

TSOGS PAR GYUR PAR BSAMS PA YANG YANG BYA, SGRUB GROGS YOD NA
SNGAGS RGYUN 'DZIN PA DANG, THUN GYI GRANGS SOGS GONG LTAR BYED,
THUN MJUG TU YIG BRGYAS LHAG CHAD KHA BSKANG, LAS MTHUN GYI GTOR
MA SGRUB THABS LTAR BYIN GYIS BRLAB,) BSTAN

SRUNG RGYAL PO CHEN PO 'KHOR DANG BCAS PA RNAMS KYI LJAGS H'Um
LAS SKYES PA'I RDO RJE GTZI GCIG PA DMAR PO 'OD KYI SPU GU CAN
DU GYUR PAS GTOR MA'I BCUD THAMS CAD DRANGS TE GSOL BAR GYUR
(PAR BSAMS LA,) AOm DHA RMA P'A LA MA H'A R'A DZ'A

SA BA RI W'A RA AI DAm BA LINGTA KHA KHA KH'A HI KH'A HI, (ZHES
PA LAN BDUN GYIS GTZO BO LA 'BUL,) AOm AA K'A RO (LAN BDUN GYIS
'KHOR LA 'BUL, GONG SNGAGS KYIS PHYI NANG GI MCHOD PA 'BUL, GTOR
RDZONGS, ZHI BA'I SKABS,) H'Um; 'JAM MGON RGYAL

BA'I BSTAN SRUNG RDO RJE SHUGS LDAN ZHI MDZAD SGRIB PA KUN SEL
'KHOR DANG BCAS PA KHYED RNAMS KYIS DAM RDZAS RGYAN GYI GTOR MA
'DI BZHES LA SANGS RGYAS KYI BSTAN PA SPYI DANG, KHYAD PAR 'JAM
MGON CHOS KYI RGYAL PO TZONG

KHA PA CHEN PO'I MDO SNGAGS KYI BSTAN LA SRUNGS, DKON MCHOG GI
DBU 'PHANG STOD, DGE 'DUN GYI SDE SKYONGS, BLA MA'I SKU TSE
SRINGS, RNAL 'BYOR PA BDAG CAG DPON SLOB YON MCHOD 'KHOR DANG
BCAS PA RNAMS

@028A *, ,KYIS CHOS BSGRUB PA'I 'GAL RKYEN NAD GDON BAR CHAD
NYER 'TSE THAMS CAD ZHI BA'I 'PHRIN LAS MDZOD CIG (,RGYAS PA'I
SKABS BYINGS GONG LTAR LA,) RDO RJE SHUGS LDAN RGYAS MDZAD SRID
GSUM

DPAL 'BAR 'KHOR DANG BCAS PAS (ZHES DANG,) YON MCHOD 'KHOR DANG
BCAS PA RNAMS KYI TSE DANG BSOD NAMS, DPAL 'BYOR SNYAN GRAGS,
LUNG RTOGS KYI YON TAN THAMS CAD 'PHEL ZHING RGYAS PA'I 'PHRIN
LAS

MDZOD CIG (,CES KHA BSGYUR, DBANG LA BYINGS GONG LTAR LA,) RDO
RJE SHUGS LDAN DBANG SDUNG SNOD BCUD ZIL GNON 'KHOR DANG BCAS PA
(ZHES DANG,) YON MCHOD 'KHOR DANG BCAS PA RNAMS KYI DBANG DU
KHAMS GSUM GYI LHA 'DRE

MI GSUM, RGYAL BLON CHE RGU, BRTAN GA-YO'I LEGS TSOGS THAMS CAD
BSDU BA'I 'PHRIN LAS MDZOD CIG (,CES KHA BSGYUR, MKHA' 'GRO SPYI
GTOR DANG, GZHI BDAG GTOR MA BTANG, GONG BZHIN RIGS SO SO'I
BSTOD BAS BSTOD,

THUN MTSAMS SU GSHEGS GSOL MI BYED PAR MDUN DU BKRA LAM MER
BZHUGS PAR BSAM, THUN PHYI MA RNAMS LA BYA TSUL SOGS GONG GIS
RIGS 'GRO, ,DE LTA BU'I TSUL GYIS SGRUB PA RAB RTAGS MA BYUNG GI
BAR DANG, MIN KYANG ZHAG BDUN NAM, NYER GCIG

SOGS JI LTAR RIGS PA BYAS PA'I THUN MJUG TU, GTOR MA SKYONG BA,
SPYI BSTAB DANG, TSOGS MCHOD, GTANG RAG GI MCHOD BSTOD, BRTAN
BZHUGS, GSHEGS GSOL, BSNGO SMON, SHIS BRJOD SOGS GONG DU BSHAD
PA LTAR BYA, SGRUB PA'I

@028B SKABS 'DIR SGRUB KHANG LAS LOGS SU CHOS SKYONG GI SNGAGS
MI BDAN, GDAN DANG GOS MI SBRUGS, BLA MA YI DAM CHOS SKYONG LA
YID CHES KYI DAD PA SHUGS DRAG DANG, SEMS MA YENGS PA GAL CHE,
DE RNAMS DAM TSIG TU GSUNGS, RTAGS NI, ZHI BA LA RANG DANG

BSGRUB BYA'I LUS 'KHRU BA DANG, RGYAN GOS GSAR PA GYON PA DANG,
GOS DKAR PO GYON PA DANG, ME LONG DANG, NOR BU, SMAN SOGS GZHAN
GYIS STER BA SOGS DANG, RGYAS PA LA, KHRI DANG GDAN BZANG POR
'DUG PA DANG, RIN PO CHE'I RGYAN DANG NOR BU RNYED PA

DANG; CHU MIG RDOL BA DANG, ME TOG RGYAS PA'I RI LA 'DZEGS PA
DANG, KHYIM NOR DANG 'BRUS GANG BA SOGS, DBANG LA, RANG GIS
GZHAN LA DBANG BSGYUR BA DANG, KHROM MANG BOS RANG LA 'DUD PA
DANG, RGYAL BLON DANG, KHYIM BDAG, ,MDZES MA SOGS

KYIS DGA' BA DANG GUS PA BYED PA DANG, RGYAN GOS DMAR PO GYON PA
SOGS RMI LAM GYI RTAGS YIN, DES MTSON NAS DNGOS NYAMS KYI RTAGS
KYANG SHES PAR BYA'O, ,GNYIS PA GTOR MA LA BRTEN NAS DRAG PO'I
SGRUB PA BYED PA LA, DGOS PA NI, RGYAL BA'I

BSTAN PA LA DGRA BYUNG BA'AM, SEMS CAN MANG PO LA GNOD CING 'TSE
BA'I MI DANG MI MA YIN GDUG PA CAN TSAR GCOD PA DANG, BLA MA'I
SKU DGRA'AM, RANG NYID KYIS SNYING NAS CHOS BSGRUB PA LA BAR DU
GCOD PA'I DGRA BGEGS GDUG PA CAN BSGRAL BA'I

PHYIR YIN, GNAS NI, DUR KHROD DAM, SHING GCIG GAM, MTSAN MA GCIG
PA'I GNAS DANG, LHA 'DRE GDUG PA CAN GNAS SA, BRAG DANG CHU
'THAB PA'I SA, LUNG PA GRU GSUM GYI DBUS SAM, SUM MDO DANG BZHI
MDO LTA BU RTZUB NYAMS CHE BA'I

@029A *, ,GNAS SU BYA, DUS NI, GZA' SKAR BYED SBYOR SHIN TU
RTZUB PA DANG, NYER DGU LTA BUR BYA, BSAM PA NI, RGYU'I KUN
SLONG SEMS CAN DE NGAN SONG GI GTING RDO BYED PAR SNYING RJE
SHUGS DRAG PO DANG, DUS KYI KUN SLONG BSTAN PA BSTAN

'DZIN LA GNOD PAR KHROS PA'I SEMS KYIS BSGRAL 'DOD DANG, LTA
BA'I GDENG DANG LDAN PAR YI DAM GYI NGA RGYAL DANG GSAL SNANG
BRTAN PO LA GNAS PAS BYED PA YIN NO, ,SBYOR BA'I KHYAD PAR SGRUB
KHANG MUN PA SHIN TU GNAG PA'I NANG DU GRI KHRAG DANG BDUD RTZI

LNGA BSRES PA'I CHANG GI CHAG CHAG GDAB, RANG KHA LHOR PHYOGS
PA'I MDUN DU PHUNG GSUM LAS PHYAS PA'I STEGS BU GRU GSUM, DUG
KHRAG DANG RO SOL GYIS BYUGS PAR MI SKRA'I THIG SKUD DANG, MI
RUS KYI PHYE MA'I RDUL TSON GYIS CHOS 'BYUNG GRU GSUM MTHING
NAG,

MTHA' RDO RVA ME RIS BSKOR BA, DBUS SU GRI KHRAG GIS SPAGS PA'I
TSOM BU DMAR NAG, DE'I STENG MANYDZI'I KHAR LCAGS SLANG SOGS
DRAG PO'I SNOD DU NAS NAG RJEN BTAGS LA DUG KHRAG GIS NGAR BLUD
PA'I GTOR MA DMAR PO KHRU GANG ZUR GSUM PA, LOGS

GSUM GYI DKYIL DU RO SOL GYIS NAG POR BSGYUR BA, RTZE MOR THOD
SKAM RDO RJE NAG PO PHYED PA DANG BCAS PAS MTSAN PA ZUR RNAMS
SHIN TU RNO BA ME RI 'BAR BA LTA BU LA GTOR GDUGS NAG PO 'JOMS
MDZAD RDO RJE SHUGS LDAN GYI TZAKLI DANG BCAS PA BTZUG ,MTHA'

SKOR MTHEB SGYU KHA PHYIR BSTAN GYIS BSKOR, RGYAS PAR BYED NA
RTZA BAR 'KHOR RNAMS KYI GTOR CHUNG YANG BYA, RO SKRA'I GZUNGS
THAG GIS SBREL, MDUN DU THUN GTOR ZUR GSUM DMAR PO MTHEB SGYU
KHA PHYIR BSTAN GYIS BSKOR BA, SHA SNA DANG KHRAG SNAS BRGYAN

@029B PA; KHRAG GI AARGHAm SOGS DRAG PO'I MCHOD PA DANG NYER
SPYOD BSKANG RDZAS SOGS LAS DANG MTHUN PA RGYAS PAR BSHAM, SGRUB
PA PO RNAMS GRAL LA 'KHOD DE SKYABS SEMS, BLA MA'I RNAL 'BYOR
SOGS, BDAG BSKYED, BZLAS PA, GTOR 'BUL DANG BCAS PA GONG

LTAR SNGON DU BTANG, MCHOD GTOR BSKANG RDZAS RNAMS BYIN GYIS
BRLAB, MDUN GYI GTOR CHEN LA DMIGS TE BSANGS SBYANGS,) STONG
BA'I NGANG LAS RANG GI MDUN DU GNAM LCAGS KYI RDO RJE'I GUR
KHANG PHYI ROL TU SHIN TU DRAG CING RTZUB PA'I ME DPUNG

DANG RLUNG NAG 'TSUB MAS BSKOR BA YANGS SHING RGYA CHE BA'I NANG
DU KHRAG GI RGYA MTSO DMAR NAG RBA KLONG PHYOGS BCUR GA-YO BA
KHRO CHU LTAR KHOL ZHING DUG RLANGS SNGO DMAR 'JA' TSON LTAR
'KHRIGS PA'I KLONG DKYIL NA GDUG PA'I CHU SRIN

DANG; DUG SPRUL SPAL SDIG LA SOGS PA'I 'JIGS PA'I SROG CHAGS
GDUG PA CAN DU MAS YONGS SU GANG BA'I DBUS SU, 'BYUNG BZHI RIM
BRTZEGS KYI STENG DU KENG RUS KYI RI RAB LHUN PO DANG BCAS PA'I
STENG NA, DUR KHROD

CHEN PO 'JIGS SU RUNG BA'I GNAS, SHIN TU 'JIGS SHING GTUM PA'I
LJONGS, DREGS PA SDE BRGYAD KYI BSHAS RA, DGRA BGEGS LOG 'DREN
DANG BCAS PA'I DUR SA, DUG GI LJON SHING GI TSANG TSING 'KHRIGS
PA, DUG

CHU DANG KHRAG RGYUN GYI CHU KLUNG 'BAB PA, 'UG PA THAL MDOG
DANG DUR BYA KANG KA SRIN BYA BYA ROG KHVA TA LA SOGS PA'I 'DRE
BYA SNA TSOGS DGRA BGEGS KYI KLAD LA LDING ZHING THAN SKAD SGROG
PA, STAG GZIG DOM DRED SENG+GE LA SOGS

@030A *, ,PA'I GCAN GZAN GTUM PO SNA TSOGS DGRA LA MCHOD ZHING
NGAR SKAD 'BOD PA, DUG RLANGS KYI NA BUN 'THUL BA'I KLONG NAS
DRAG PO'I GLOG STONG 'KHYUG CING RGYOB SOD KYI 'BRUG SGRA

SGROG PA, GNAM LCAGS KYI THOG SER DANG MTSON CHA SNA TSOGS KYI
CHAR DRAG TU 'BEB PA, SNANG SRID KYI DREGS PA THAMS CAD BKA'
'KHOR DU 'DU BA'I GNAS, SHIN TU 'JIGS SHING SKYI GA-YA' BA,
MTSAN MO

ME 'BAR ZHING, NYIN MO RLUNG NAG 'TSUBS PA, MI MGO SKAM RLON RAL
GSUM GCAL DU BKRAM PA'I DBUS NA RMANG GZHI NAG PO GNAM LCAGS LAS
GRUB PA'I STENG DU, SHAR DU BDUD KYI THOD PA BRTZEGS PA, LHOR
GSHIN RJE'I

THOD PA BRTZEGS PA, NUB TU SRIN PO'I THOD PA BRTZEGS PA, BYANG
DU GNOD SBYIN GYI THOD PA BRTZEGS PA'I PHO BRANG CHEN PO PHYI
RIN PO CHE BEE d'UR+YA SNGON PO LAS GRUB PA'I GZHAL YAS KHANG
RTA BABS DANG BCAS PA, NANG THOD

BA'I MKHAR DU YOD 'GU BZHI SGO BZHI BA, SHIN TU 'JIGS SHING RAB
TU BRJID PA, ZUR BZHI DMAR PO PAD R'AGA LAS BYAS PA, SGO BZHI
LJANG GU MAR GAD LAS BYAS PA, GSER GYI RE CHA GSAL BA, PHYI RU'I
'KHRUL GYI

GA-YA' SHING CAN, RTA BABS MU TIG LAS BYAS PA, KENG RUS KYI BAD
YOD PA, NANG KENG RUS KYI KA GDUNG RNAMS KYIS YONGS SU PHUB PA,
RUS PA'I DRVA BA DANG DRVA PHYED, RGYU MA'I LNGA LDI, KENG RUS
KYI MDA' YAB, THOD

@030B SKAM GYI PU SHU, SRIN PO DRAG TU KHROS PA'I KENG RUS LAS
GRUB PA'I RGYA PHIBS 'JIGS SU RUNG BAS MDZES PA, SNYING DANG MI
MGO'I TOG GIS MDZES PA'I STAG SENG DANG, ZHING CHEN GYI RGYAL
MTSAN RNAMS KYI STENG DU 'DRE BYA SNA

TSOGS BABS NAS DGRA LA NGAR SKAD SGROG PA, 'JAM MGON RGYAL BA'I
RING LUGS DAR ZHING RGYAS PA'I GDUGS DANG, RGYAL MTSAN, BA DAN,
RU DAR SER PO SNA TSOGS KYI RTZE MOR NOR BUS MTSAN PA, NGOS
RNAMS NAS KHRAG

GI GZAR CHU 'BAB PA, DE'I NANG DU MI RO RTA RO GCAL DU BKRAM PA,
MI KHRAG RTAG KHRAG MTSO RU BSKYIL BA, MI LPAGS STAG LPAGS YOL
BAR BRES PA, GSUR CHEN GYI DUD PA PHYOGS BCUR 'THUL BA, PHYI ROL
RMANG GZHI'I STEGS

BU 'KHOR LANGS DANG SRIN PHO RNAMS KYIS SHON BYED PA, RU 'DREN
SDO BZHI DANG, KENG RUS DU MAS GAR 'KHRAB PA, PHYOGS THAMS CAD
DU GLANG CHEN GYI PAGS RLON DANG, ZHING CHEN GYI BLA BRE, MI
RO'I RGYAL MTSAN DANG, SENG

GE'I BA DAN, RGYU RLON GYI LNGA LDI, MGO BO SNA TSOGS KYI DO
SHAL, DBANG PO SNA LNGA'I DRVA PHYED, SKRA'I RNGA YAB LA SOGS
PAS NYAM NGA ZHING, BAG TSAB DANG YANG BA'I RGYAN DANG LDAN PA'I
GZHAL YAS KHANG GI NANG DU ME RLUNG DRAG TU

'KHRUG PA'I DBUS SU H'Um YIG DMAR NAG ,DE LAS 'OD ZER 'PHROS,
'JAM MGON RGYAL BA'I BSTAN LA GNOD PA'I SDANG DGRA GDON BGEGS
THAMS CAD TSAR BCAD, TSUR 'DUS, YONGS SU GYUR PA LAS GTOR MA
DANG

@031A *, ,GNYIS SU MED PA'I 'JAM MGON RGYAL BA'I BSTAN SRUNG
'JOMS MDZAD RDO RJE SHUGS LDAN RTZAL SKU MDOG DMAR NAG SRIN PO
DRAG TU KHROS PA LAS KYANG CHES CHER KHROS PA LTAR SHIN TU GTUM
PA,

'JIGS SU RUNG BA'I ZHAL GNAM SA LTA BUR RAB TU GDANGS SHING,
GANGS RI LTA BU'I MCHE BA RNON PO BZHI GTZIGS PA'I BAR NA LJAGS
KYI GLOG PHRENG 'KHYUG PAS SA GSUM GA-YO BA, GNOD BYED DAM NYAMS
DGRA BGEGS THAMS CAD

S'A RA YA PHAt KYI 'JIGS PA'I GAD RGYANGS SGROG PA, DRAG PO'I
KHRO GNYER DPRAL BA'I DBYINGS SU BSDUS SHING, ZHUGS KYI PHUNG PO
LTAR GA-YO BA'I DMAR LA ZLUM PA'I SPYAN GSUM DGRA BGEGS RNAMS
KYI BLA SROG LA SDANG MIG TU BGRAD

NAS BLTA BA, SMIN MA DANG SMAR DMAR SER MA LTAR 'BAR BAS BDUD
BZHI MA LUS BSREG PAR MDZAD PA, DBU SKRA KHAM SER GYEN DU
'DZINGS PA'I DBUS NA NYI MA'I DKYIL 'KHOR GYI STENG DU 'JAM MGON
CHOS KYI RGYAL PO TZONG KHA PA CHEN PO

DGYES PA'I TSUL GYIS BZHUGS PA, SNYAN GNYIS GA-YOS PA'I DUS KYI
'THOR RLUNG DRAG POS GNOD BYED DAM NYAMS DGRA BGEGS KYI YUL
KHAMS THAMS CAD LHAG MED DU GTOR BA, SHANGS BUG GNYIS NAS 'BRUG
SGRA DANG GLOG

DMAR 'KHYUG BA'I CHAR SPRIN SPROS PAS DGRA BGEGS KYI YUL DU
THOG SER 'BEB PA, ZHAL GCIG PHYAG GNYIS KYI PHYAG GA-YAS GNAM
LCAGS KYI RAL GRI ME RAB TU 'BAR BA NAM MKHA' LA 'PHYAR BAS
DGRA BGEGS KYI SROG RTZA RTZAD

@031B NAM GCOD BA, PHYAG GA-YON DGRA SNYING DRON MO 'PHAR
BZHIN BRTZE LAG DANG BCAS PA ZHAL DU GSOL BAS KHRAG GI RGYUN
GYIS AAG TSOM DANG MGRIN PA GSHER ZHING 'CHI BDAG MNGON SUM
LTA BU, SKU'I BA SPU'I BU GA THAMS CAD NAS DUG

DANG MTSON DANG NAD KYI NA BUN BTIBS SHING, SPRUL PA YANG
SPRUL SER RGOD DRAG PO LTAR 'TSUBS PA, DBU LA THOD BA SKAM PO
LNGA'I DBU RGYAN DANG, SKU LA DAR NAG GI 'JOL BER, KHRAG 'DZAG
PA'I MGO PO RLON PA LNGA BCU'I DO SHAL CAN

SPRUL DANG MI RUS KYI 'KHOR LO'I RNA CHA DANG, RIN PO CHE LA
SOGS PA'I RGYAN GYIS BRGYAN PA, MI LCAGS KYI GA-YANG GZHI DANG
GLANG PO CHE'I KO BA RLON PAS STOD GA-YOGS SHING, STAG GI PAGS
PA'I SHAM THABS DANG DUR KHROD KYI CHAS KYIS

RAB TU 'JIGS PA, STENG 'OG BAR GSUM GYI GDON BGEGS THAMS CAD
BRGYAL ZHING DNGANGS LA 'DAR BAR BYED PA'I GNAM LCAGS KYI BYA
KHYUNG GSHOG PA LDING ZHING, RDO RJE'I THOG GI TSVA TSVA 'BUM
PHRAG 'PHRO BA'I STENG NA RGYAL PO ROL BA'I

STABS KYIS, KHAMS GSUM ZIL GYIS GNON, DREGS PA THAMS CAD DBANG
DU SDUD, 'JIGS PA THAMS CAD 'JIGS PAR BYED PA'I TSUL GYIS BZHUGS
PA, SPRUL PA YANG SPRUL NYID SPRUL GYI TSOGS DPAG TU MED PAS
BSKOR BA'I

'KHOR DU BE HAR GZA' BDUD, TZI'U DMAR RGYAL BTZAN, MA MO GSHIN
RJE, LHA KLU GNOD SBYIN, NOR BDAG ,SHA ZA, SRIN PO, DRI ZA, GRUL
BUM, BDUD, THE'U RANG, 'BYUNG PO, DREGS PA SDE BRGYAD, RU 'DREN
SDE BZHI

@032A *, ,SOGS 'JIGS SHING RNGA MA PA NYI ZER GYI RDUL LTAR
'PHRO BA, STONG GSUM YUD TZAM LA BSKOR ZHING, ZHING BCU'I SROG
DBUGS 'GAM BA LA RINGS PA'I 'KHOR TSOGS RGYA MTSO LTA BUS BSKOR
BAR

GYUR; GTZO BO'I THUGS KA DANG RANG YI DAM DU GSAL BA'I (ZHES BA
NAS, NANG MCHOD 'BUL BA'I BAR GONG GI 'JAM PO GSUM LTAR LA,
MCHOD SNGAGS) AOm DHARMA P'A LA MH'A R'A DZ'A BADZRA BE GA WA NA
SA PA RI W'A RA (ZHES SBYAR, BSTOD PA)

GANG ZHIG DRAN PA (ZHES SOGS LA,) STZOL MDZAD RGYAL CHEN SHUGS
LDAN DRAG PO RTZAL, ,BSTAN SRUNG 'KHOR DANG BCAS LA PHYAG 'TSAL
BSTOD, (,CES BSTOD, DE NAS GRIB SEL, BSHAGS PA, BSKANG BA, BZLOG
PA, MTHUN GRUB MA

BCAS DKYUS LTAR BYA, BZLAS PA'I SKABS GTOR CHEN LA GZUNGS THAG
BTAGS PA NAS BZUNG STE BZLAS PA BYA, BZLAS BYA'I SNGAGS NI,) AOm
DHARMA P'A LA MH'A R'A DZ'A BADZRA BE GHA WA NA SARBA BIGH'AN
SHA D'Am M'A RA YA H'Um PHAt, (DE'I TSE DMIGS PA NI RANG YI DAM
DU GSAL BA'I THUGS KA NAS 'OD

ZER TSA ZHING RTZUB PA SPROS TE CHOS SKYONG 'KHOR BCAS KYI THUGS
KAR PHOG PAS BSKUL, DE'I THUGS KA NAS 'OD ZER 'PHROS, 'KHOR
RNAMS LA PHOG PAS KHROS 'JUG ,RDAM PA'I STABS KYIS SPRUL PA YANG
SPRUL BSAM GYIS MI KHYAB PA SPROS PAS GNOD BYED DGRA BGEGS

RNAMS KYI SNYING GA NAS LCAGS KYUS BZUNG, MGRIN PA NAS ZHAGS PAS
BCING STE PA KUGS NAS 'DAR HED HED CHOS SKYONG 'KHOR BCAS KYI
MDUN NA BDUG PA LA MTSON CHA SNA TSOGS PAS BSNUN CING, SHA KHRAG
RUS PA NANG KHROL DANG BCAS PA DMAR CHOM CHOM ZHAL DU

@032B GSOL TE TSAR BCAD PAR GYUR PAR BSAM, SKABS SU GZI BYIN
BSKYED PA DANG, GONG GNON GYI DMIGS PA BYA, MJUG TU YIG BRGYA
BRJOD, GTOR MA 'BUL SKABS DGRA BGEGS THAMS CAD BKUG NAS GTOR MA
LA THIM PAR BSAMS PA LAS, GZHAN RNAMS BSKANG CHOG LTAR BYA, GTOR

RDZOGS KYI MJUG TU THAL MO BRDAB, MKHA' 'GRO SPYI GTOR DANG GZHI
BDAG GTOR MA GTOR, DE NAS DGRA BGEGS SGROL BA'I DMIGS PA DANG
BCAS DRAG BSKUL RGYAS PA BSKANG CHOG LTAR BTANG, THUN GTOR RAM
BSKUL GTOR BYIN GYIS BRLABS LA BSKANG CHOG 'BRING PO NAS 'BYUNG
BA LTAR

'BUL, SHIN TU RGYAS PAR BYED NA BCA' GZHI'I SKABS ZAN LING DANG,
SHOG LING SOGS MAN NGAG LTAR BCAS TE 'DIR BSGRAL CHOG ,ZHAL
BSTAB DANG, GTOR RDZONGS BCAS BYA, DE NAS,) H'Um; RGYAL BA KUN
GYI MTHU STOBS NUS PA RNAMS, ,

SNYIGS DUS ZHVA SER RGYAL BSTAN BSRUNG BA'I PHYIR, ,RAB 'JIGS
DRAG PO'I SKUR BSTAN DGRA BGEGS KUN, ,'JOMS MDZAD RNAL 'BYOR
DGRA LHA CHEN POR BSTOD, ,RAKTA'I MDOG CAN 'KHOR GTUM SRIN PO'I
GZUGS, ,DRAG SHUL

'JIGS RUNG SPYAN GSUM SDANG MIG BGRAD, ,ZHAL GDANGS MCHE GTZIGS
LJAGS 'DRIL GAD RGYANGS SGROG, GTUM DRAG GAR GYIS SRID GSUM
GA-YO LA BSTOD, ,SNYAN GYIS 'THOR RLUNG SHANGS NAS CHAR SRIN
SPRO, ,ZHAL GYI RLANGS PAS DGRA LA

NAD YA MAS 'GYED, ,SMA RA SMIN MA 'BAR BA'I ME 'OD KYIS, ,DGRA
BGEGS BDUD DPUNG MA SU SREG LA BSTOD, ,DBU SKRA GYEN BRDZES DBUS
NA NYI GDAN LA, ,'JAM MGON BLA MA RIGS KYI COD PAN DU, ,'DZIN
CING GUS

@033A *, ,MCHOD ZHVA SER RGYAL BSTAN 'DI, ,NGA YIS SKYONG ZHES
THA TSIG MDZAD LA BSTOD, ,PHYAG GA-YAS RAL GRI 'BAR BAS DGRA
SROG GCOD, ,PHYAG GA-YON SNYING SNAS GANG BA'I THOD KHRAG BZUNG,
,MCHAN KHUNG

NE'U LE GSER GYI LCAGS KYU BSNAMS, ,'JAM MGON BSTAN DGRA'I GSHED
MA KHYOD LA BSTOD, ,THOD SKAM DBU RGYAN MGO RLON DO SHAL 'CHANG,
,ZHING CHEN GA-YANG GZHI GLANG LPAGS STOD GA-YOGS RGYAN, ,STAG
LPAGS SHAM THABS

MI RUS RIN CHEN SPRUL, ,DUR KHROD CHAS 'JIGS BYA KHYUNG LA ZHON
PA'I, ,RAB GTUM THUGS KYI RGYAL CHEN KHYOD LA BSTOD, ,ZHI RGYAS
DBANG DAG LAS MDZAD DKAR SER DMAR, ,LJANG KHU'I MDANGS LDAN
PHYOGS RER BYE BA 'BUM, ,MA

NGES DUR KHROD CHA LUGS RAB BYUNG CHAS, ,PHYAG MTSAN GZHON PA MA
NGES RNAMS LA BSTOD, ,KHYOD KYI BKA' NYAN NOR BDAG GNOD SBYIN
DANG, ,BE HAR GZA' B DUD RGYAL BTZAN GRANGS, ,MED SOGS, ,LHAG
KLU SRIN PO GSHIN RJE SHA

ZA 'BYUNG, ,LAS MKHAN SROG BDAG 'JIGS PA'I TSOGS LA BSTOD, ,DRAG
CING GTUM PA'I SDE BRGYAD ZHING SKYONG DANG, ,MA MO BDUD DANG
THE'U RANG BSHAN BA'I TSOGS, ,RU 'DREN SDE BZHI 'KHOR TSOGS NYI
ZER GYI, ,RDUL GYI GRANGS

LDAN STONG GSUM GANG LA BSTOD, ,CES BSTOD CING, (BSKANG CHOG
LTAR GYI 'PHRIN BSKUL DANG MNGA' GSOL BYAS NAS THUN MTSAMS LA
'JUG ,THUN PHYI MA RNAMS LA SA BON LAS MI BSKYED PAR, ME RLUNG
DRAG TU 'KHRUG PA'I DBUS SU GTOR MA DANG GNYIS

@033B SU MED PA'I 'JAM MGON RGYAL BA'I BSTAN SRUNG ZHES SBYAR,
SGRUB GROGS YOD MED DANG THUN GYI KHYAD PAR SOGS GONG LTAR SHES
BAR BYA, DE LTAR RTAGS MA THON BAR RAM, ZHAG BDUN DANG NYER GCIG
LA SOGS PAR BSGRUBS TE THUN THA MA'I MJUG TU 'PHRIN BSKUL

ZIN NAS LHA BTEG SNGAR BZHIN BYED, ,SGRUB GTOR LA KHA GSO, CHANG
CHU NANG MCHOD KYIS BRAN PA SOGS NAS, GTOR RDZONGS DANG BCAS PA
LAS RAB 'BYAMS KYI SGRUB PA'I SKABS LTAR BYA, GZHI BDAG GTOR MA
GTANG, GSER SKYEMS 'BUL, SGRUB KHANG GI

STENG NGAM, SGO KHANG LTA BUR GTOR MA RNAMS BSGRIG STE KHA GSO,
CHAB KYIS BRAN, BYIN RLABS BYAS TE CHOS SKYONG 'KHOR BCAS SPYAN
DRANGS TE 'BUL BA SOGS GTOR SKYONG SPYI BSTAB PAR SNGAR BZHIN
BYAS, CHOS SKYONG 'KHOR BCAS ZHAL PHYIR BSGYUR TE SBRUL PA YANG

SPRUL BSAM GYIS MI KHYAB PAS GNOD BYED TSAR GCAD, 'GAL RKYEN PAR
CHAD BZLOG CING BSGYUR BAR BSAMS LA GTOR MA DGRA PHYOGS SU DAL
BUS KHA SBUB, BSRUNG 'KHOR BSGOM, NANG DU 'ONGS NAS MNGA' GSOL,
GTANG RAG ,RJES CHOG RNAMS SPYI LTAR BYA'O,,

DE DAG NI SGRUB PA BYA TSUL GYI RNAM GZHAG ZHIB TU SPROS TE BKOD
PA'O, ,GSUM PA LAS TSOGS KYI RNAM GZHAG GZHI 'DING BA TZAM BRJOD
PA LA, DE LTAR BSNYEN PA DANG SGRUB PA THON PA'I RNAL 'BYOR PAS
GTZO BO LA BRTEN NAS LAS BZHI SPYI DANG, KHYAD PAR DBANG

DRAG GI LAS SBYOR, 'BOD RBAD BSAD GSUM, BSKRAD PA, RMONGS RENGS,
MNAN BSAD 'PHANGS GSUM GYI LAS SBYOR, ZHI MDZAD SGRIB PA KUN SEL
LA BRTEN NAS ZHI BA'I LAS SBYOR, DE BZHIN DU RGYAS MDZAD LA
BRTEN NAS TSE DANG NOR SGRUB PA, DBANG

@034A *, ,MDZAD LA BRTEN NAS DBANG DANG DBANG GI 'GUGS PA, 'JOMS
MDZAD DRAG PO LA BRTEN NAS DGRA BGEGS SGROL BA'I LAS MTHA',
GZHAN YANG LAS PHRAN GYI RIM PA JI SNYED CIG MCHIS PA RNAMS 'DIR
'BRI BAR

MI LANG BAS SKABS SU BAB PA NA SHES PAR BYA'O, ,SMRAS PA, SNYIGS
LNGA'I SRIN MO GLAL BA'I KHA NANG DU, ,GDUNGS PA SKYOB PA'I
GNYEN GCIG LHA YI LHAS, ,SA GSUM 'BRAS BU BZHI DANG BDUD RTZI'I
DPYID, ,PHAN BDE'I DGA'

STONG KHUR GYIS LCI BAR MDZAD, ,LUNG RTOGS DAM CHOS SNANG BA
DKAR PO'I 'DZUM, ,DA DUNG 'GRO 'DI'I BSOD NAMS DPAL DU 'BAR,
,'ON TE GANGS CAN MKHAS RLOM ZOG RDZUN GYI, ,SNA TSOGS GRUB
MTHA'I DBYEN GYIS

BSTAN 'DI DKRUGS, ,DRUG DANG BTUNG BA BSRES PA ZHIM RGU RU,
,'KHRUL BA GANGS CAN KUN GYIS SNYING POR 'DZIN, ,LAM DANG LAM,
MIN 'BYED PA'I RNAM DPYOD MIG ,BRAL BA PHAL CHER NGAN 'GRO'I
GA-YANG DU SPYOD, ,DE TSE

TZONG KHA PA ZHES 'JAM PA'I DBYANGS, ,DNGOS KYI ZHABS SEN SA
'DI'I SKAL BZANG GYUR, ,MKHAS GRUB BYE BAS 'BYED MIN SHING RTA'I
SROL, ,PHYE BAS RMAD BYUNG BKOD PA'I MCHED ZLAR GRUB, ,'ON TE DA
NI DUS KYI YANG

MTHAR 'PHYAN, ,PHAL CHER CHOG TZAM LHUR LEN NYID DU GZHOL, ,LA
LA STOBS DANG KHENGS DREGS SNYING POR 'DZIN, ,'GA' ZHIG PHYOGS
ZHEN BSTAN PA'I DON DU SEMS, ,GZHAN DAG TSUL 'CHOS PHYI LA'I
SPYOD PAR RE MA, ,KUN

@034B KYANG 'DI SNANG CHOS BRGYAD KHO NAR GZHOL, ,KYE MA YAB
RJE'I BZHED SROL GANG DU SONG, ,SNYAN BRGYUD BSHAD SGRUB TSAD MA
GANG NA YOD, ,MTSAN LDAN DAM PA PHAL CHER SKU TSE BSTUNG, ,'GA'
ZHIG SBAS PA'I BRTUL ZHUGS SKYONG LA ZHUGS,,

BLO BZANG BSTAN LA SDANG BAS SA STENG KHENGS, ,BSTAN LA ZHUGS
RNAMS GZUGS RNYAN TZAM DU SPYOD, ,YE SHES SPYAN LDAN KUN KYANG
THUGS KHREL BAS, ,ZHI BA'I DBYINGS SU THUGS LAS CHUNG NGUR
GZHOL, ,KYE MA 'DI 'DRA'I DUS

'DIR JI LTAR BYA, ,BLO BZANG BSTAN LA SEMS PA 'GA' YOD DAM, ,DE
TSE DPE ZLA MED PA'I SNYING STOBS SHUGS, ,GANG LA LDANo KHYOD
KHO NA'I BKA' DRIN GYIS, ,BLO BZANG RJES 'JUG MGON DANG BCAS PAR
GYUR, ,RE BA'I SKYABS

DANG DPUNG GNYEN KHYOD KHO NA, ,BLO BZANG BSTAN PA'I SROG SHING
KHYOD KHO NA, ,BSTAN 'DZIN SKYES BU'I SRUNG MA KHYOD KHO NA,
,RNAL 'BYOR YON MCHOD GNYER KHA KHYOD KHO NA, ,LEGS NYES STANG
'DZIN RJES GCOD KHYOD KHO NA, ,DE PHYIR

BSNYEN SGRUB 'PHRIN LAS RAB 'BYAMS BCAS, ,DON GNYER CAN LA MKHO
PHYIR DAM PA'I MGON, ,MI YI RJE BOR BCAS PAS BSKUL BA NA, ,KHO
BO LUNG DANG RTOGS PA RAB DMAN KYANG, ,BLO BZANG BSTAN PA KHO
NAR GCES PA DANG, ,KHYOD

KYI BKA' DRIN ZUNG DU DRAN PA YIS, ,'DI LTAR BRIS LA LHAG PAR
NGAL BA YI, ,KHUR 'DI BDAG NYID SPRO BA'I RGYAN DU GYUR, ,'DI
LAS 'ONGS PA'I RNAM DKAR JI SNYED KUN, ,BLO BZANG RING LUGS
PHYOGS BCUR RGYAS PA DANG, ,RDO RJE

@035A *, ,SHUGS LDAN 'PHRIN LAS RTZIBS STONG RLABS, ,'DZAM GLING
THA GRUR RGYAS PA'I RGYU RU BSNGO, ,BDAG KYANG BLO BZANG BSTAN
DANG LHA MCHOG KHYOD, ,SKYE BA'I PHRENG BAR NAM YANG MI 'BRAL
BAR, ,MKHA' KHYAB

LHAG BSAM 'KHUR DU SPRO BA'I GROGS, ,KHYOD KYI LAS BZHIS RTAG TU
SKYONG GYUR CIG (,CES 'JAM MGON RGYAL BA'I BSTAN SRUNG, ,THU
LDAN BYE BA'I KHROD NA LAS BZHI'I 'PHRIN LAS RNO MYUR THOGS PA
MED PA'I KHYAD PAR GYIS LHAG PA, LHA MCHOG SPRUL PA'I RGYAL CHEN
RDO RJE

SHUGS LDAN RTZAL GYI BSNYEN SGRUB LAS GSUM GYI RNAM GZHAG DGOS
'DOD YID BZHIN RE SKONG PHYOGS LAS RNAM PAR RGYAL BA'I RGYAL
MTSAN ZHES BYA BA 'DI YANG, LUNG DANG MNGON PAR RTOGS PA'I YON
TAN GYIS ZHVA SER BSTAN PA'I SNANG BYED DAM PAR GYUR PA KHRI
BYANG MCHOG SPRUL RIN PO CHE

RJE BTZUN BLO BZANG YE SHE BSTAN 'DZIN RGYA MTSO DPAL BZANG PO
DANG, BLA MA LHA SRUNG DANG BCAS PAR RTZE GCIG DAD GUS LHOD MED
GZIMS LHA KLU SRAS MI RJES 'GYUR MED TSE DBANG RDO RJE DANG, LHA
LCAM SKU NGO GA-YANG 'DZOMS TSE RING RNAM GNYIS BCAS NAS LHA
MCHOG 'DI

NYID KYI LAS TSOGS CHA TSANG BA ZHIG GSAR RTZOM DGOS ZHES LHA
REG MAndAL RTEN GSUM BCAS BSKUL MA JI LTAR MDZAD PA BZHIN,) PHA
BONG KHA'I SPRUL MING PAS STOD LUNG MDA' NAM MKHA' DNGOS GZHI'I
SPRO KHANG DU SA STAG ZLA BA BCU GNYIS PA'I TSES NYES DGU MNGON
SPYOD KYI LAS LA SHIS

BA'I NYIN MJUG RDZOGS PAR SBYAR BA'I YI GE BA NI 'DAN CHOS 'KHOR
DGON GYI GRVA RIGS BLO BZANG RDO RJES BRIS PA 'GRO DON 'PHEL,,
,,