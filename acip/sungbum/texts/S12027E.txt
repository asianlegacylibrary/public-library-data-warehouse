*, ,MDO SNGAGS KYI BKA' GNAD RNAMS LA DRI BA ZHUS PA'I LAN RNAMS
PHYOGS GCIG TU BSDEBS PA BZHUGS SO, ,

@1 #, ,AOm SVASTI, PHYOGS BRAL BYAMS BRTZE'I GSER GYI 'KHOR LO
YI, ,THUB BSTAN GLING BZHI'I KHYON LA DBANG BSGYUR BA'I, ,RGYAL
BA'I RGYAL TSAB MI PHAM CHOS KYI RJES, ,RNAM

DPYOD SPOBS PA RGYAS PA'I BYIN CHEN STZOL, ,'DIR DRIS LAN 'GA'
ZHIG BRJOD PAR BYA STE, SA DANG POR SBYIN PA'I PHAR PHYIN GYI
NYAMS LEN DANG, SA GNYIS PAR TSUL KHRIMS KYI PHAR PHYIN

GYI NYAMS LEN LHAG PAR THOB CES PA'I DON, GO THOB KYI DBANG DU
BYAS NA JI LTAR YIN ZER BA NI, DPAL LDAN ZLA BA GRAGS PAS, SKYE
BO 'DI DAG BDE BA MNGON 'DOD CING, ,MI YI BDE BA'ANG

LONGS SPYOD MED MIN LA, ,LONGS SPYOD KYANG NI SPYIN LAS BYUNG
MKHYEN NAS, ,THUB PAS DANG POR SBYIN PA'I GTAM MDZAD DO, ,ZHES
GSUNGS PA LTAR, BYANG SEMS RNAMS SA LAM GYI BGROD PA

@2A *, ,MTHAR PHYIN PAR BYED PA LA, LUS DANG LONGS SPYOD 'KHOR
PHUN SUM TSOGS PA LA SOGS PA YON TAN DRUG DANG LDAN PA'I RTEN
BZANG PO ZHIG THOB NA LAM GYI SA CHOD GZHAN DANG

MI 'DRA BA 'ONG BAS, DE LA YANG DANG POR BYANG CHUB SEMS DPA'I
MA CHAGS PA DANG LHAN CIG TU SKYES PA'I SEMS DANG, DES KUN NAS
BSLANGS PA'I LUS DANG LONGS SPYOD DGE RTZA THAMS CAD GZHAN

LA BTANG BA'I 'BRAS BU DANG BCAS PA SNYING THAG PA NAS SEMS CAN
THAMS CAD LA GTONG SEMS GOMS PA GAL CHE BAS NA, SA DANG POR
SBYIN PA'I PHAR PHYIN GYI NYAMS LEN LHAG PAR GSUNGS SHING,

RTZOD PA BYED PA'I TSE 'PHRAL DU GO BDE BA ZHIG BRJOD NA, SA
DANG POR SBYIN PA'I PHAR PHYIN GYI NYAMS LEN THOB PA'I TSOD TZAM
PHAR PHYIN LHAG MA DGU'I NYAMS LEN MA THOB CING DE BZHIN DU SA
GNYIS PAR

SBYIN PA'I PHAR PHYIN GYI NYAMS LEN YAR LDAN DU YOD PAR MA ZAD
TSUL KHRIMS KYI PHAR PHYIN GYI NYAMS LEN THOB PA'I TSOD TZAM
PHAR PHYIN LHAG MA BRGYAD KYI NYAMS LEN MA THOB PAS NA SA DANG
POR SBYIN PA'I

@2B PHAR PHYIN GYI NYAMS LEN LHAG PA DANG, SA GNYIS PAR TSUL
KHRIMS KYI PHAR PHYIN GYI NYAMS LEN LHAG PAR THOB PA YIN ZHES
LAN BTAB PAS CHOG CING, RGYAS PAR SHES PAR 'DOD NA DBU MA 'JUG
PA RTZA 'GREL LAS

SHES PAR BYA'O, ,RNAL 'BYOR SPYOD PA'I RANG RGYUD PA'I LUGS LA,
SGYU MA'I RTA, SEMS KYI SNANG CHA YIN PAS SEMS DE 'JAL BA'I RANG
RIG GI SHUGS LA RTOGS ZHES 'JAM DBYANGS BZHAD PAS GSUNGS 'DUG PA
DE'I

LUGS LA SGYU MA'I RTA GLANG RANG NGOS NAS GRUB PA'I YOD PA YIN
PAS, DE 'JAL BA'I SEMS CAN GYI RGYUD KYI GZHAN RIG MED PA'I RGYU
MTSAN JI LTAR LAGS, SEMS KYI SNANG CHA YIN ZHES PA YANG DE'I
LUGS LA CHOS

THAMS CAD NANG SEMS KYI BDAG NYID TZAM DU GRUB PA'I CHOS THAMS
CAD SEMS KYI SNANG CHA YIN MIN DANG YIN TSE THAMS CAD RANG RIG
GI GZHAL DGOS PAR MI 'GYUR RAM ZER BA NI RNAL 'BYOR SPYOD PA'I
RANG RGYUD PA'I

LUGS LA, CHOS THAMS CAD SEMS TZAM GYI BDAG NYID DU GRUB PAS NA
THA SNYAD KYI DNGOS PO RNAMS KYI GNAS TSUL KYANG SEMS RTOGS NA
SHUGS KYI RTOGS NUS PA LA DGONGS NAS 'JAM DBYANGS BZHAD PA'I YIG
CHAR

DE LTAR BSHAD PA YIN MOD KYI, SEMS CAN GYI RGYUD GYIS SEMS 'JAL
BA'I RANG RIG GI SGYU MA'I RTA GLANG SOGS RTOGS NA RANG RIG DE
KHA 'CHI LTAS KYI SHES PAR THAL BA SOGS GNOD BYED DU MA YOD PAS,
SGYU MA'I RTA GLANG

@3A *, ,RTOGS PA'I DBANG SHES SOGS GZHAN RIG MED PAR BZHED NAS
DE LTAR GSUNGS PA MA YIN, 'JAM DBYANGS BZHAD PA'I PHAR PHYIN DU
BYANG SEMS NGAN 'GROR MI SKYE BAR BSHAD PA DANG, DBU MA'I

SKABS SU BYANG SEMS KYI BYANG SEMS LA KHROS NAS DMYAL BAR SKYE
TSUL BSHAD PA 'GAL BA LTAR SNANG BAS DE'I 'GAL SPONG JI LTAR
LAGS ZER BA NI, MGON PO ZHI BA LHAS BA SLAB BTUS SU BYANG SEMS
NANG PHAN TSUN KHROS

PA MA GTOGS RGYU GZHAN GANG GIS KYANG BYANG SEMS DMYAL BA SOGS
SU MI LTUNG BAR BSHAD PA LA DGONGS NAS 'JAM BZHAD KYI PHAR PHYIN
DU DE LTAR BSHAD PA YIN NAM, JI LTAR YANG BYANG SEMS NANG PHAN
TSUN LA

MI BSNGAGS PA BRJOD PA LA BRTEN NAS DMYAL BAR SKYE BAR YOD PA
NI, MDO LAS, BYANG SEMS SPYOD PA MCHOG DANG, SPYOD PA'I BLO GROS
GNYIS KYI GTAM RGYUD LAS GSUNGS PA DANG GZHAN YANG MANG NGO,
,'JIGS BYED BCU

GSUM MA'I DBANG THOB NA DPA' GCIG GI RJES GNANG TZAM THOB PAS
DE'I BSNYEN SGRUB BYED PA DANG BDAG 'JUG LEN CHOG MI CHOG ZER BA
LA, DPA' GCIG GIS BSNYEN SGRUB DANG DE'I BDAG 'JUG SOGS

BYED PA LA, RAB DPAL RDO RJE 'JIGS BYED BDUD LAS RNAM RGYAL GYIS
DBANG THOB PA ZHIG DGOS MOD, 'ON KYANG 'JIGS BYED BCU GSUM MA'I
DBANG MTSAN NYID TSANG BA ZHIG THOB NAS DAM TSIG LA GNAS

@3B PA'I GANG ZAG GIS RO LANGS BRGYAD SKOR DANG, ZHE DGU MA
SOGS KYI SGO NAS KYANG LAS TSOGS BSGRUBS PAS CHOG PA SOGS MKHAS
GRUB TSANG LDAN GYI GZHUNG DU MA LAS BSHAD PAS NA 'JIGS BYED BCU
GSUM MA'I DBANG TSAD

LDAN THOB NAS DAM TSIG DANG SDOM PA LA GNAS PA'I GANG ZAG GIS
'JIGS BYED DPA' BO GCIG PA'I BSNYEN PA DANG BDAG 'JUG BLANG DU
RUNG TZAM YIN CING, DE TZAM GYI GZHAN LA DPA' GCIG GI DBANG
BSKUR BA SOGS NI MI RUNG NGO, ,GSUM

PA MKHAN POS YI DAM CHOS SKYONG MANG PO LA MCHOD GTOR LHAN DU
PHUL CHOG PA'I RIG PAS THABS GCIG GI NANG DU LHA MI 'DRA BA MANG
PO BSKYED PA'I SBYIN SREG BYAS CHOG PAR BSGRUBS NAS YIG CHA
MDZAD PA DON LA GNAS MI GNAS JI

LTAR YIN ZER BA NI, SPYIR RANG NYID YI DAM GANG YANG RUNG BA'I
BDAG BSKYED LA GNAS NAS DE NYID KYI SGRUB THABS LAS BSHAD PA
BZHIN MCHOD GTOR BYIN GYIS BRLABS TE, DKON MCHOG SRI ZHU'I
MGRON, MGON PO YON TAN GYI MGRON,

RIGS DRUG SNYING RJE'I MGRON MTHA' DAG LA MCHOD GTOR PHUL BAS
CHOG MOD KYANG, MKHAS GRUB THAMS CAD MKHYEN PAS, RANG NYID GSANG
BA 'DUS PA'I LHA'I RNAL 'BYOR LA GNAS NAS BDE 'JIGS SOGS YI DAM
GZHAN LA MCHOD

GTOR 'BUL BA'I TSE BYUNG NA, MCHOD YUL GYI YI DAM DE NYID KYI
SGRUB THABS LAS BSHAD PA LTAR NANG MCHOD GTOR MA BYIN RLABS BYA
DGOS PAR GSUNGS PAS NA THAB GCIG GI NANG DU LHA MI 'DRA BA MANG
PO BSKYED NAS SBYIN SREG 'BUL BA

@4A *, ,SOGS LA LHA SO SO'I SGRUB THABS NAS BSHAD PA LTAR GYI
MCHOD GTOR BYIN RLABS SOGS BYA DKA' BAR MA ZAD, DE 'DRA BA'I LAG
LEN SNGON CHAD YONGS GRAGS KYI MKHAS GRUB TSAD LDAN GZHAN GYIS
BSHAD PA MA

MTHONG BZHIN DU RIGS 'GRE DANG RIG PAS BSGRUBS NAS CHO GA GSAR
BRIS NGO MTSAR CHE CHE 'DRA BA MANG PO BYAS KYANG CHOS LA DBANG
ZA'I NYES PAS RANG GZHAN PHUNG BA'I RGYUR 'GYUR BA'AM, NGAL BA
'BRAS BU MED PAR 'GYUR NYEN CHE BAS MCHOG

THUN MONG GI DNGOS GRUB GANG BSGRUB PAR 'DOD KYANG, ^ RJE YAB
SRAS RJES 'BRANG DANG BCAS PA'I GSUNG RAB TSAD LDAN LAS BSHAD PA
BZHIN NYAMS SU BLANG NA KHE CHE LA NYEN CHUNG BA YIN NO,, CES PA
'DI YANG KHAL KHA DGE SLONG NGAG DBANG TSE RING GIS DOGS

GCOD DRI BA BGYIS PA'I DRIS LAN DU, ^ SH'AKYA'I DGE SLONG BLO
BZANG DPAL LDAN BSTAN PA'I NYI MA PHYOGS LAS RNAM RGYAL DPAL
BZANG POS SBYAR BA'O,, ` ,,NA MO GU RU SU MA TI K'I RTI YA,
TSOGS GNYIS RGYA MTSO'I NGOS LAS 'THON, ,SKU BZHI'I YAL

'DAB RAB TU RGYAS, ,CHOS TSUL 'BRAS BU'I KHUR GYIS BRJID, ,THUB
DBANG DPAG BSAM DBANG POR 'DUD, ,DE SRAS MKHAS GRUB GSER RI'I
DBUS, ,LEGS BSHAD LHUN PO LTAR MTHO BA, ,'JAM MGON BLA MA'I
ZHABS BTUD NAS,,

DRIS LAN CUNG ZAD SNYAD PAR BYA, ,RGYAL BA'I GSUNG RAB MA LUS
PA, ,DNGOS DANG BRGYUD BA CI RIGS PA'I, ,SGO NAS GDUL BYA SANGS
RGYAS SAR, ,'KHRID PA'I THABS TSUL SHA STAG YIN, ,DE LAS GZHAN
DU GSUNG RAB LA, ,BZANG NGAN

@4B DBYE BA BYAS GYUR NA, ,CHOS SPONG NYES SPYOD CHEN POR
'GYUR, ,DE LTAR RGYAL BA'I GSUNG RAB KUN, ,GANG ZAG GCIG GNYIS
SANGS RGYAS SU, ,'KHRID PA'I THABS SU MTSUNGS NA YANG, ,BLA MA'I
MAN NGAG DANG BRAL BA'I, ,BKA' LA RANG

'TSAMS KYIS ZHUGS NA, ,DMUS LONG LONG KHRID MED PA DAG ,NYAM
NGA'I GNAS SU 'KHYAMS DANG MTSUNGS, ,DE BAS MKHAS BTZUN BZANG
GSUM GYI, ,YON TAN LDAN PA'I DGE BA'I BSHES, ,MNYES PA GSUM GYIS
MNYES BYED PA,,

LEGS TSOGS KUN GYI RTZA BA YIN, ,DE YI JI LTAR BSTAN PA LTAR,
,DAL 'BYOR DON CHE RNYED DKA' DANG, ,'JIG SLA SHI NAS NGAN SONG
DU, ,SKYE BA'I SDUG BSNGAL LA 'JIGS NAS, ,BLO SNYING BRANG GSUM
DKON MCHOG LA, ,GTAD DE

SKYABS SU 'GRO BA DANG, ,DE YI BSLAB BYA'I GTZO BO YANG, ,BKA'
BZHIN BSGRUB PA NYID YIN PAS, ,DKAR NAG LAS GNYIS 'BRAS BU DANG,
,BCAS LA YID CHES DANG PA'I STOBS, ,BSKYED NAS BLANG DO RAL 'BAD
PA, ,YANG DAG LAM

GYI RMANGS GZHI YIN, ,TSUL DER 'BAD PA'I BDE 'GRO'I RTEN, ,THOB
KYANG NGES PAR NGAN SONG DU, ,SLAR YANG 'KHYAMS 'GYUR YID BRTAN
MED, ,DE'I PHYIR KHAMS GSUM 'KHOR BA 'DI, ,ME 'BAR KLUBS LTAR
MTHONG BA YI, ,NGES

'BYUNG BSAMS PAS KUN BSLANGS TE, ,SDUG BSNGAL RTZA BA KUN 'BYUNG
DANG, ,DE YI RTZA BA MA RIG PAR, ,SHES NAS DE'I YUL SUN 'BYIN
PA'I, ,ZAB MO'I LTA BA RTAG CHAD KYI, ,MTHA' DANG BRAL BA 'TSOL
LA 'BAD, ,MDOR NA

@5A *, ,BSLAB GSUM RIN CHEN GYI, ,THEM SKAS RIM PA BZHIN
'DZEGS TE, ,MCHOG TU ZHI BA'I THAR PA YI, ,KHANG BZANG DAM PAR
BGROD PAR BYA, ,'ON KYANG DRIN GYIS BRKYANGS PA'I MA, ,SDUG
BSNGAL GSUM GYI BTZON

RA RU; ;TSUD DE NYAM THAG CHO DE NGAG ,'DON PA 'DI KUN MTHONG
BZHIN DU, ,BOR TE RANG NYID ZHI BDE'I NGANG, ,GNAS PA 'DI LAS
KHREL BOR SU, ,DE'I PHYIR RANG NYAMS LA DPAGS TE, ,GZHAN PHAN
KHUR CHEN KHYER BA YI, ,LHAG BSAM

BZANG PO'I GRUR ZHUGS TE, ,KUN MKHYEN NOR BU'I GLING BGRAD BYA,
,SNYAM PA'I RIN CHEN SEMS MCHOG NI, ,ZIN PA'I PHYIN DRUG BSDU
BZHI YIS, ,BSDUS PA'I RGYAL SRAS SPYOD LA BSLABS, ,DE LTAR THEG
MCHOG LAM GNYIS

KA'I; ;THUN MONG LAM GYI RGYUD SBYANGS TE, ,RDO RJE'I THEG PA'I
'JUG SGO MCHOG ,RNAM DAG DBANG NOS DBANG DUS SU, ,KHAS BLANGS
NGAM SDOM LA GNAS NAS, ,RIM GNYIS NYAMS SU LEN PA LA, ,GZHAN GYI
BSHAD PA'I RJES

ZLOS DANG, ,TSIG SPYI TZAM DU MA LU SA PA'I, ,SNYING NAS NGES PA
RNYED GYUR NA, ,TSUL 'DI RGYAL BAS BSNGAGS PA YI, ,LAM GYI GO
RIM 'KHRUL MED YIN, ,'ON KYANG KHA BSHAD CHU'I WU BAS, ,DON GYI
SNYING PO STONG BA

MANG; ;DE'I PHYIR NYAMS LEN RIN CHEN GSER, ,SNYING GI NOR BUR
BSTEN PA GNAD, ` ,RTZA GSUM 'KHOR LO BZHI LDAN GYI, ,DH'U T'I'I
NANG DU YI GE DANG, ,THIG LE LHA SKU LA SOGS LA, ,DMIGS PA'I
GNAD DU

@5B BSNUN PA'I MTHUS, ,DH'U T'I'I NANG NAS DKAR DMAR KHAMS,
,'BAR 'DZEG LAS BYUNG DGA' BZHI SKABS, ,RANG SEMS BDE BA'I NGOR
SONG BAS, ,GNAS LUGS YUL DU BYAS PA YI, ,LAM DE RDZOGS RIM DNGOS
GZHI YIN, ,

DE LTA MIN PAR BDE BA YIS, ,STONG PA TZAM ZHIG NGES PA YIS,
,MNYAM GZHAG DE LA NANG SEMS KYI, ,DBYE NA BDE STONG ZUNG 'JUG
GI ,TING 'DZIN DNGOS DANG RJES MTHUN TZAM, ,MANG DU YOD PAS ZHU
BDE YIS, ,STONG NYID RTOGS

PA BSKYED RIM NAS, ,MA DAG SGYU LUS BAR DU 'BYUNG, ,BDE STONG
DBYER MED ZUNG 'JUG DNGOS, ,DON GYI 'OD GSAL MAN LA MED, ,AA WA
DH'U T'I'I NANG NYID DU, ,GNAD DU BSNUN NAS BSGOM GYUR NA,
,DMIGS RTEN GANG LA DMIGS

NA'ANG; ;RDZOGS RIM SGOM PA'I GO CHOD CING, ,KHYAD PAR SKYES BU
GSUM GYI LAM, ,SHAR BSGOM TSUL DU BRKYANGS PA'I MTHAR, ,GSANG
BDE 'JIGS GSUM GANG RIGS KYI, ,SKU GSUM LAM KHYER GNAD TSANG
BA'I, ,SGRUB

THABS RGYAS BSDUS CI RIGS PA, ,SGOM MTHAR SNYING KHA'I DH'U
T'I'I NANG, ,RANG SEMS BLA MA YI DAM DANG, ,DBYER MED H'Um GI
RNAM PA LA, ,DMIGS NAS SGOM DANG DE YIS MTHUS, ,BDE CHEN SKYES
DANG BDE BA'I BLOS, ,STONG NYID

MOS PA TSUN CHAD KYI, ,BSGOM NA RDZOGS RIM BSGOM PA YI, ,GRANGS
SU NGES PAR 'GRO'O ZHES, ,PHYOGS LAS RNAM RGYAL KHO BO SMRA, ,DE
TZAM MA ZAD TSUL DE LTAR, ,RGYUN GYI NYAMS LEN DU KHYER TSE,
,MDO SNGAGS LAM GYI GNAD

@6A *, ,RNAMS LA, ,BAG CHAGS BRTAN PA'I RGYU'ANG YIN, ,MA NOR
LAM STON BLA MA DE, ,RNAM PA RGYAL BA GNYIS PA SOGS, ,SKYABS
GSUM KUN 'DUS NGOR MOS TE, ,YAN LAG BDUN PA MAndAL DANG, ,

BCAS TE PHUL LA DMIGS BRTZE MA'I, ,SGO NAS GSOL BA 'DEBS PA NI,
,BLA MA'I RNAL 'BYOR BSGOM PA YI, ,GO TZAM NGES PAR CHOD MOD
KYANG, ,BLA MCHOD BDE STONG DBYER MED MA, ,JI BZHIN MDO SNGAGS
LAM KUN GYI, ,

NYAMS RTOGS SKYE PHYIR GSOL 'DEBS DANG, ,DE DON PHUGS YUL RANG
RGYUD LA, ,SKYE BA'I BAG CHAGS 'JOG PA YI, ,DGOS PA JI BZHIN
'GRUB PA DKA', ,DE LTAR LNGA MCHOD BLA MA YI, ,MING 'DZIN GANG
NGES DRIS PA'I LAN, ,

MDOR BSDUS TZAM ZHIG THOL BYUNG DU, ,SMRAS PA'I DGE BAS RGYAL
BA'I BSTAN, ,SPYI DANG 'JAM MGON SNYAN BRGYUD KYI, ,GDAMS PA RIN
CHEN PHYOGS DUS KUN, ,MI NYAMS DAR ZHING RGYAS GYUR CIG ,MANGGA
LAm, CES MDO

KHAMS LNGA MCHOD BLA MA DGE SLONG BLO BZANG DGE LEGS KYI DRIS
LAN 'DI'ANG, ^ SH'AKYA'I DGE SLONG BLO BZANG DPAL LDAN BSTAN
PA'I NYI MA PHYOGS LAS RNAM RGYAL DPAL BZANG POS GZIMS CHUNG
BKA' GDAMS PHO BRANG DU SBYAR BA'O,, DAG LEGS 'PHEL,, ,

AOm SVASTI, PHAN BDE'I 'BYUNG GNAS RGYAL BSTAN YONGS 'DU'I LJON,
,RAB RGYAS 'GRO KUN THAR MCHOG 'BRAS BZANG LA, ,SPYOD PHYIR BKRA
SHIS LHUN GRUB CHOS GRVA CHER, ,CHOS SPYIN 'DZAD MED DAL 'GRO'I
RGYUN 'DI SPEL, ,SARBA DZA GA TAm,,

@6B [BLANK PAGE]