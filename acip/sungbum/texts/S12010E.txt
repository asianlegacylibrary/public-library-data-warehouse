@001A *, ,SKYABS MGON SKU 'PHRENG GSUM PA'I DUS MCHOD DANG
'BREL BA'I RNAM THAR BZHUGS SO,,

@001B #, ,DE YANG JI SKAD DU, SKAL BZANG BSOD NAMS X 'DEBS,
,ZHES DON LDAN BSNGAGS PA'I SGRA DBYANGS RGYA MTSOS MTHA' YAS
RGYAL PA'I

ZHING KHAMS RGYAS PAR 'GENGS PA BDAG CAG RNAMS KYI ME TOG PHOG
PA'I LHA SKAL GCIG BU KUN GZIGS YE SHES KYI NYI MA SKYABS MGON
RDO RJE 'CHANG BKA' DRIN MTSUNGS

MED DE NYID NGES PA'I DON DU BGRANG YAS BSKAL BA'I SNGA ROL
NAS YANG DAG PAR RDZOGS PA'I SANGS RGYAS GSER THUB KYI SPYAN
SNGAR BYANG CHUB MCHOG TU THUGS BSKYED DE,

SHAR PHYOGS MDON PAR DGA' BA'I ZHING KHAMS SU RGYAL BA MI
'KHRUGS PA'I DRUNG DU RDZOGS SMIN SBYANGS GSUM GYIS BSDUS PA'I
RGYAL BA'I SRAS KYI SPYOD PA MTHA' DAG MTHAR PHYIN 

@002A #, ,TE; SPANGS PA DANG RTOGS PA'I GO 'PHANG MTHAR THUG PA
MNGON DU MDZAD NAS DAG PA DANG MA DAG PA'I ZHING KHAMS RAB
'BYAMS SU GANG LA GANG

'DUL GYI SPRUL PA'I BKOD PA BSAM GYIS MI KHYAB PAS 'GRO BA'I DON
SPYOD PA LAS, BSTAN PA 'DIL RGYAL SRAS CHEN PO DRI MED GRAGS PA
NAS BZUNG STE KUN MKHYEN CHEN PO

'JAM DBYANGS BZHAD PA'I RDO RJE SKU PHRENG GONG MA GNYIS LA THUG
GI BAR DU ZUNG 'JUG SGYU MA'I SKU LA DBANG 'BYOR BA'I SKYES
MCHOG DAM PA DU MA'I SKU'I RNAM PAR

ROL BAS 'PHAGS BOD GNYIS KAR BSTAN 'GRO'I DON RLABS PO CHE DPAG
PA'I YUL LAS 'DAS PA MDZAD CING, DA DUNG RGYAL BA RNAMS KYI
'PHRIN LAS DANG LHAN

@002B CIG SRID MTHA'I BAR DU SPRUL BA'I BKOD PA STON PAR MA ZAD,
GDAN SA CHEN PO 'DI NYID DU'ANG JI SRID KHRI PHRAG BRGYAD KYI
GRANGS 'DZIN SNAM SBYAR GYI RGYAL MTSAN 'CHANG BA'I DGE 'DUN LAM
SNA ZIN PA SHA STAG GIS GANG

BAR MA GYUR PA DE SRID DU MKHAS PA DANG GRUB PA'I SKYES RABS KYI
PHRENG BA ZAM MI CHAD PA 'BYUNG BAR TSAD MAR GYUR PA'I LUNG GIS
GRUB LA, SKU 'PHRENG 'DI NYID KYI RNAM THAR THUN MONG GDUL BYA'I
SNANG TSOD TZAM GYI DBANG DU BYAS NA'ANG 'DAB

CHAGS BYI'US MKHA' LA MTSOL BA BZHIN DU BSAM BRJOD KYI YUL LAS
'DAS KYANG CHU THIGS TZAM ZHIG DANG PA'I GSOS SU SPEL BAL RAB
BYUNG BCU GSUM PA'I BGRANG BYA ZHE DRUG PA CHU PHO BYI BA'I LOR,
GANGS CAN MDO SMAD KYI YUL LJONGS

DGE BCU'I DPAL DANG LDAN PA'I SA YI THIG LE RTZE'I 'DUS RI'I NYE
'DABS SU GRUB CHEN SKAL LDAN RGYA MTSO SKU 'PHRENG GSUM PA DGE
'DUN 'PHRIN LAS RAB RGYAS GANG DU 'KHRUNGS PA'I RIGS RUS CHO
'BRANG PHUN SUM TSOGS PAR GZIGS

PA RNAM PA LNGAS GZIGS TE NGO MTSAR BA'I BKRA SHIS KYI LTAS DANG
BCAS SKU BLTAMS, DE DUS BLA BRANG GI MGON KHYI BOR BA DANG, MGON
RTA ZHIG RI LA SHOR BA GNYI GA 'KHRUNGS YUL GYI SDE 'DI'I NYE
'KHOR DU SONG BA SOGS CHOS

SKYONG PHYI BZHIN 'BRANG BA'I RTAGS MTSAN MNGON GYUR DU BSTAN,
RJE GONG MA'I THUGS SRAS NYI ZLA LTA BU RNAMS KYIS 'GAN KHUR
BZHES NGOS 'JAM DBYANGS GONG MA BDAG BO CHEN PO NAS GSER GYI BUM
PA'I NANG NAS BRTAG

@003A *, ,BSGRIL GYIS THAG GCOD DGOS ZHES BKA' BABS PA BZHIN
RANG BYUNG 'PHAGS PA 'JIG RTEN DBANG PHYUG GI PHO BRANG CHEN PO
PO TA LAR JO BO LO KI SHVA RA'I DRUNG DU GANGS CAN MGON PO PHYAG
NA PAD DKAR 'CHANG

BA RGYAL DBANG 'JAM DPAL RGYA MTSO, RTA TSAG RJE DRUNG BLO BZANG
BSTAN PA'I MGON PO, DE MO NO MO HAN BLO BZANG 'JIGS MED RGYA
MTSO, RVA SGRENG NO MO HAN BLO BZANG BSTAN PA RAB RGYAS SOGS BLA
CHEN, BKA' BLON BZHI

SOGS MI CHEN, LHA SA'I AAM BHAN GNYIS BCAS TSOGS TE THUGS DAM
ZHAL 'DON RGYUN RING MDZAD PA'I MTHAR AA MBHAN GNYIS KYI GSER
BUM DKRUG STE MTSAN BYANG THEN PAS, SKYABS MGON MTHONG BA DON
LDAN DE NYID MDO SMAD

BSTAN 'GRO'I GTZUG GI NOR BUR THOB, DE 'DRA'I GTAM THOS 'PHRAL
GUNG THANG 'JAM PA'I DBYANGS NAS ZHABS BRTAN SKAL BZANG BSOD
NAMS MA BKA' RTZOM MDZAD DE ME SBRUL ZLA BA BRGYAD PA'I CHOS
GCIG LA BSOD NAMS KHA DAR GYI 'GYED

BCAS TSOGS 'DON DU TSUGS, RGYAL DBANG MCHOG NAS ZHABS BRTAN PHUN
TSOGS RGYAL BA'I MA DANG, PAn CHEN THAMS CAD MKHYEN PAS ZHABS
BRTAN BLO BZANG GRAGS PA'I MA GNYIS BKA' RTZOM MDZAD CING GZENGS
BSTOD KYI

BKA' SHOG DANG SPYAN BSKYANGS BSAM GYIS MI KHYAB PA MDZAD, DGUNG
LO BDUN PA SA RTA ZLA BA DANG PO'I YAR TSES BCU GCIG GI NYIN
RGYA BOD HOR GSUM GYI BLA DBON CHE DGU DU MAS THOG DRANGS, BSU
BA SER SGRENGS NAM MKHA'I SKAR

@003B TSOGS LTA BUS MDUN BSUS NAS GDAN SA CHEN POR MI 'JIGS CHOS
KYI KHRIL ZHABS SEN NYE BAR BKOD DE TSOGS GLENG, GRAL 'PHROS,
MDO DAR SOGS ROL CHAS SNA TSOGS KYI RTZED SNA, KHRI 'BUL SOGS
GNA' PO'I LUGS SROL

LTAR GYI DGA' STON RGYAS PAR BSTAR ZHING, RJE GONG MA'I THUGS
SRAS MKHAS GRUB BSTAN 'DZIN PA LA GZIGS SNANG KHYAD PAR CAN
BYUNG, LO DE'I ZLA BA GSUM PA'I TSES BCO LNGAR SKU ZHABS THU BA
KVAN RIN PO CHE BLO BZANG CHOS KYI NYI

MA'I SPYAN SNGAR RAB BYUNG GI TSUL KHRIMS BZHES TE MTSAN BLO
BZANG THUB BSTAN 'JIGS MED NYI MA ZHES GSOL ZHING, ZHABS BRTAN
BLO BZANG THUB DBANG MA BKA' RTZOM MDZAD, GUNG THANG 'JAM PA'I
DBYANGS NAS LO BDUN KYI RING

LA DGON PA'I CHOS SRID MTHA' DAG MA NYAMS PAR BSKYANGS PA PHYAG
TU PHUL, SGO MANG DPON SLOB ZUR PA BLO BZANG CHOS DAR THOG MAR
KHRIR BSKO BZHAG MDZAD, LO 'DIR DGE RGAN LHAR MAS PA BLO BZANG
BSTAN 'DZIN LA SKU RTZED

KYI RNAM PAS, BYANG CHUB LAM GYI RI DVAGS DANG, ,ZHES SOGS RGYUD
SDE RIN PO CHE'I RDO RJE'I TSIG LTA BU'I RJOD BYED PHUN SUM
TSOGS PA DGONGS PA'I DON SNA TSOGS SU BKRAL DU RUNG BA'I TSIGS
BCAD SDEB LEGS KYI ME

TOG GI PHRENG BA THOGS MED DU SPEL BAS MA LUS MKHAS DGU'I YID
KYI BRTAN PA GCIG CHAR DU 'PHROG STE, THU'U BKVAN RIN PO CHE
SOGS DGONGS 'GREL MDZAD MKHAN YANG MANG DU BYUNG, GUNG THANG
'JAM PA'I DBYANGS NAS

@004A *, ,MDZOD DGE'I DGON GSAR DGA' LDAN RAB RGYAS GLING BTAB
PA DGON LAG TU PHUL BAS RJE DBAL MANG RIN PO CHE BLA MAR BSKOS,
MTSAN NYID ZHABS ZHUS PA SNGA SNOD GSUM LA NANG BYAN CHUD

PA'I DGE BA'I BSHES GNYEN DU MA DANG LHAN CIG TU BSDUS GRA BLO
RTAGS SOGS LA SBYANGS PAS GZHUNG LUGS KUN LA GZIGS PA TZAM GYIS
MKHYEN PA THOGS PA MED PAR 'JUG PA'I MKHYEN RAB RNON PO'I RTZAL
GYIS MI TSE HRIL

BOR SBYANGS PA'I DPYOD LDAN RGAN PO RNAMS KYANG NYI MA'I DKYIL
'KHOR GYI DRUNG NA MAR ME'I RTZE MO BZHIN DU ZIL GYIS MNAN TE
MOG MOG POR MDZAD, MDO RGYUD GSUNG RAB KYI DKA' GNAD 'CHAD RTZOD
RTZOM PAS 'BYED PA

LA RJE BTZUN 'JAM DBYANGS MKHYEN RAB KYI RAL GRI GDENGS TE DNGOS
SU BYON PA LTA BU'I YONGS 'DZIN DAM PA RJE KHRI CHEN GUNG THANG
RIN PO CHE DANG, KHRI CHEN DPAL LDAN GRAGS PA'I YANG SPRUL RIN
PO CHE RNAM

GNYIS LAS BYANG CHUB LAM RIM GYI KHRID DANG, LAM GYI GTZO BO
RNAM GSUM, MI TRA, RDOR PHRENG, SGRUB THABS RIN 'BYUNG, BRGYA
RGYA MA GNYIS SOGS ZAB RGYAS KYI GDAMS BA RGYA MTSO LTA BU SNGA

PHYIR GSAN PAS NANG GI NYER LEN SKYES SBYANGS KYI SHES RAB, LHAN
CIG BYED RKYEN SBYOR BA'I BRTZON 'GRUS, PHYI'I BDAG RKYEN MTSAN
LDAN GYI DGE PA'I BSHES GNYEN RNAMS 'DZOM PAS MKHYEN DPYOD KYI
RTZAL

@004B RDZOGS TE LUNG RTOGS KYI YON TAN MTSO NANG GI PADMO LTAR
NYIN BZHIN GONG DU 'PHEL PA'I TSUL BSTAN, DGUNG LO BCU DRUG PA
ME YOS NAG ZLA'I TSES GCIG NAS TSOGS CHEN 'DU KHANG DU LAM GYI
GTZO BO RNAM GSUM GYI KHRID DANG,

'JIGS BYED BCU GSUM MA'I DBANG BSHAD PA 'BYAMS KLAS PAR BSTZAL
BAS MKHAS DGU'I YID KYI BRTAN PA 'PHROG PAR MDZAD, DGUNG LO BCO
BRGYAD PAS SPRUL LOR DBUS 'GYUR CHOS KYI ZHING DU PHEBS TE DPAL
LDAN BKRA

SHIS SGO MANG GI CHOS GRVAR SHES RAB KYI PHA ROL DU PHYIN PA'I
GZHUNG LA SBYANGS PAS RANG GZHAN GYI GRUB MTHA' RGYA MTSO'I PHA
ROL TU SON, PHYAG NA PAD DKAR 'CHANG BA RGYAL DBANG LUNG RTOGS
RGYA MTSO DANG, KHRI CHEN NGAG DBANG SNYAN GRAGS,

RGYAL SRAS RIN PO CHE SOGS LAS ZAB RGYAS KYI GDAMS PA MANG DU
BZHES, SNANG BA MTHA' YAS PAn CHEN THAMS CAD MKHYEN PA BLO BZANG
BSTAN PA'I NYI MA'I DRUNG NAS BSNYEN PAR RDZOGS SHING, THUGS YID
GCIG TU 'DRES TE BSLAB BYA CHIGS BCAD

DANG; 'KHRUNGS RABS GSOL 'DEBS RGYA CHEN TSOGS GNYIS MA BKA'
RTZOM MDZAD, GDAN SA NAS MI SNA CHED MNGAGS KYIS GDAN 'DREN PA
'BYOR BA BZHIN DGUNG LO NYER GNYIS PA CHU BYA LA RANG DGON DU
CHIBS KYI KHA LO BSGYUR, NYER DRUG

PA ME GLONG LA TSOGS CHEN GYI KHRIR PHEBS TE 'CHAD NYAN 'GRIG
LAM NYAMS GSO DANG GONG 'PHEL MDZAD, ZHE GCIG BA CHU 'BRUG LA
TSOGS CHEN 'DU KHANG DU RDOR PHRENG, ZHE GNYIS CHU SBRUL LA AA
MCHOG DGON DU MI TRA BRGYA RTZA,

@005A *, ,ZHE GSUM SHING RTAR DGON 'DIR MI TRA, DRUG CU LCAGS
PHAG LA WANG GI AUR GAR RDOR PHRENG, RE GNYIS CHU GLANG LA AA
MCHOG DGON DU RDOR PHRENG, DE BZHIN DU GZA' RUR MI TRA, DNGUL RA
DANG MDZOD DGER RDOR 'PHRENG

DANG BDE GSANG GI DBANG SOGS SNGA PHYIR DBANG LUNG RJES GNANG
BSHAD KHRID SOGS GDUL BYA RANG RANG GI SKAL BA DANG 'TSAMS PA'I
CHOS 'KHOR MTHA' YAS PA BSKOR TE SMIN GROL GYI LAM LA BKOD,
DGUNG LO NGA DGU PA LCAGS KHYIR SKU 'BUM BYAMS PA GLING GI

MKHAN KHRIR PHEBS TE 'CHAD NYAN 'GRIG LAM SNGAR RGYUN GONG 'PHEL
DANG, TSOGS CHEN 'DU KHANG DU 'JIGS BYED BCU GSUM MA, KUN RIG,
PHYAG RDOR 'KHOR CHEN, GDUGS DKAR LHA MANG, GDUGS DKAR LHA BCU
BDUN MA RNAMS KYI DBANG,

'JAM DBYANGS CHOS SKOR DANG, MGON PO BKA' BCU GSUM GYI RJES
GNANG SOGS ZAB RGYAS CHOS KYI BDUD RTZI MANG DU BSTZAL, LO RE
BZHIN YANG RAB BYUNG DANG DGE TSUL SLONG MTHA' YAS PA BSGRUB STE
DBYIG 'DZIN GYI GZHI 'DI DUR SMRIG GI GOS KYIS KHEBS PA LTA

BUR MDZAD, SHAR MO TSAB RONG NAS MTSO KHRI GSHOG RGYAL MO'I BAR
KYI YUL GRU DU MA ZHABS KYIS BCAG STE GANG 'DOD KYI CHOS BKA'
DANG, MTHONG THOS DRAN REG DON LDAN DU MDZAD, BCOM LDAN 'DAS
'JIGS MDZAD RDO RJE DANG, DPAL 'KHOR LO SDOM PA'I RTEN

DANG BRTEN BA'I DKYIL 'KHOR SOGS LHA DANG CHOS SRUNG DU MA'I
ZHAL GZIGS SHING, BYANG PHYOGS SHAM BHA LA'I YUL SOGS GNAS DANG
DUS KYI BSKAL PA'I YUL LJONGS DU MA GZIGS PA DANG, GAR PHEBS SU
SPRUL BA'I CHOS SKYONG CHEN PO DANG, LHA RGYAL RMA CHEN

@005B SBOM RA SOGS DKAR PHYOGS SKYONG BA'I LHA RNAMS KYIS BSU
SKYEL MDZAD PA SOGS KYIS MTSON BSAM BRJOD KYIS YUL LAS 'DAS PA'I
RNAM PAR THAR BA MTHA' YAS SHING, MDOR NA BKA' GDAMS GTZANG MA'I
RNAM THAR LHUNG BZHES TE SKU GSUNG THUGS KYI

GSANG BA MTHA' DAG BUM NANG GI MAR ME LTAR SBA BAR MDZAD CING
NANG GI LUNG RTOGS KYI YON TAN GZUGS CAN BZHIN DU RANG CHAS SU
SHAR BAS MTHA' YAS PA'I SPANGS RTOGS KYI GTER LA DBANG 'BYOR BA
MDO RGYUD DANG BSTUN NA DPOG NUS LA, RGYUS YOD PA DANG MED PA'I

SKYE BO SU ZHIG GIS ZHAL MJAL ZHID GSUNG THOS PA'I MOD LA RE
ZHIG SNANG BA GZHAN THAMS CAD 'GAG NAS YID DAD PA'I LCAGS KYUS
DBANG MED DU 'DREN PA NI ZHAL MJAL BA'I GDUL BYA KUN LA MTHUN
PAR GRUB CING, KHYAD PAR SNYIGS MA LNGA BDO BA'I RANG MDANGS

PHYI NANG GI SKYE BO'I BYA SPYOD BZANG NGAN CI 'DRA ZHIG LA YANG
KHYAD PAR MED PAR RGYA MTSO'I KLONG DU RDO BSGYUR BA BZHIN THUGS
SNANG TZAM YANG MI MDZAD PAR RI'I DBANG BO BZHIN MI G-YO BAR
BZHUGS PAS MI BSRUN PA'I SKYE BO DAG KYANG BAG 'KHUMS PAR 'GYUR
BA DANG, MKHAS PAR

RLOM PA'I 'GYING BAG CAN DAG GIS YUN RING DU BSAM STE LUGS GNYIS
LAS BRTZAMS PA'I TSIG GI SBYOR BA DO SHAL BZHIN DU RING BOR SPEL
BDAG KYANG GANG GI MKHYEN RAB KYI RAL GRI RNON PO'I DBAL LAS
THON PA'I GSUNG ZUR RE RES KYANG RMEG MED DU BCAD DE BRJOD BYAS
STONGS

PA'I BRAG CHA BZHIN DU TSIG GI MING YANG MED PA'I SMRA BA LAN
MED DU SOD NAS DPA' ZHUM PAR 'GYUR BA LHAN SKYES BZHIN DU YOD PA
DANG, DGON SDE'I 'DZIN SKYONG SOGS CHOS SRID KYI BYA BRLABS PO
CHE RGYA MTSO'I CHU GNYER BZHIN 'KHRUGS PA'I KLONG NAS DE DAG

@006A *, ,LA CI MI SNYAM PAR DUS DANG RNAM PA KUN TU NYIN MTSAN
MED PAR MDO RGYUD DGONGS 'GREL GYI DPE GZIGS DANG, THUN MONG
DANG THUN MONG MIN PA'I LAM GYI RIM PA'I NYAMS BZHES KHO NA LA
THUGS GCIG TU GZHOL BAS DUS 'DA' BAR MDZAD PA

NI RJES 'JUG LA DGONGS PA'I RNAM PAR THAR PA THAMS CAD KYI GTZO
BO DUS GSUM PHYOGS BCU'I RGYAL BA SRAS BCAS KYI BGROD PA GCIG
PA'I LAM DANG, THUGS DGYES PA'I BSNGAGS PA'I ROL MO SNYAM PA'I
DBYANGS KYIS 'KHROL BA'I GNAS SU GYUR PA DANG, DE'I MTHUS

SKU TSE GCIG PO 'DI NYID LA'ANG SKAL BA MCHOG DANG LDAN PA'I
GDUL BYA RIN PO CHE LTA BU'I GANG ZAG GI DON DU GNYER BYA MTHAR
THUG PA'I GO 'PHANG BLA NA MED PA MNGON DU MDZAD PA'I TSUL BSTAN
TE DE'I ZHAR LA GZHAN DAG GIS CI TZAM 'BAD KYANG BYA BAR SLA
BA'I GNAS SUM GYUR

PA'I LEGS MDZAD SPYI DANG, KHYAD PAR MDO SMAD BSTAN PA'I RTZA
LAG CHOS SDE CHEN PO 'DI NYID DGON MA LAG DANG BCAS PA'I CHOS
SRID KYI BYA BA GANG YOD GRAM CHAG, GRUM NYAMS PAR GONG 'PHEL DU
MDZAD PA SOGS SKU'I RNAM PA DE NYID KYIS GDUL BA'I BYA BA MTHAR
PHYIN

TE DPA' PO G-YUL LAS RGYAL BA DANG, DED DPON NOR BU LON PA BZHIN
DU DGA' SPRO'I GDENGS DANG BCAS DGUNG LO RE BZHI PA SHING YOS
LOR BSAM BZHIN DU JI LTAR NGANG BA'I RGYAL BO GSHOG YANGS BSKYOD
NAS MKHA' LA LDING BA BZHIN DU DAG PA'I ZHING KHAMS RAB 'BYAMS

SU ZUNG 'JUG SGYU MA'I GAR GYIS RTZEN PAR MDZAD PA LAS, DE RING
GI NYI MA 'DI DE LTA BU'I MDZAD PA KHYAD BAR CAN BSTAN PA'I DUS
CHEN YIN PAS BGRES GZHON TSANG MAS BLA MA'I DUS MCHOD BYAS PA'I
PHAN YON MDO RGYUD DAM BAS JI LTAR GSUNGS PA THUGS LA

@006B BZHAG STE TSOGS DANG GDUNG MDUN DU PHEBS RGYU, PHYAG MCHOD
BSKOR BA, SKYOR SBYANGS DANG ZHAL 'DON SOGS KLOG PA THOS BSAM,
ZAB RGYAS KYI RNAL 'BYOR SOGS SPONG BA BSAM GTAN, 'JIN GRA SO
SOS DUS BZANG, GSHAG SO SO'I STENG NAS GLING

ME SBAR BA SOGS BLA MA'I THUGS DGONGS RDZOGS SHING RANG RANG GI
TSOGS BSAGS SGRIB SBYANGS GNAD DU SMIN PAR CIS KYANG THUGS RJE
GZIGS PAR ZHU, ZHES SKYABS MGON SKU 'PHRENG GSUM BA'I DUS MCHOD
DANG 'BREL BA'I RNAM THAR 'DI NI, TSOGS CHEN

ZHAL NGO RAB 'BYAMS PA DKON MCHOG GRAGS PAS NAN GYIS BSKUL NGOR,
BTZUN GZUGS SHES RAB RGYA MTSOS BRIS PA'O, ,MANGGA LAm,, ,,