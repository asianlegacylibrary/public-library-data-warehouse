@001A *, ,KUN MKHYEN 'JAM DBYANGS BZHAD PA'I RDO RJE'I GSUNG
'BUM LAS 'JUG SGO GSUM GYI KHRID YIG GZHAN PHAN NOR BU'I PHRENG
MDZES ZHES BYA BA BZHUGS SO,,

@001B *, ,NA MO GU RU MANYDZU GHOsh'A YA, BLA MA MCHOG GSUM SPYI
DANG KHYAD PAR DU, ,RGYAL BA SRAS BCAS KUN LA GUS BTUD NAS,
,'DZAM GLING YANGS POR DBANG BSGYUR CHOS KYI RGYAL, ,

GANG GI BTZUN MO PHRENG LDAN DANG MTSUNGS PA, ,RADZNYI MANGGA LA
YI THUGS DAM DU, ,SKYABS SEMS GO SLA SKYE DGU'I BDE STER 'BRI,
,DE LA BLO GROS MCHOG 'BRING DMAN GSUM GYIS THUGS NYAMS

SU BZHES RGYU'I GTZO BO, BSTAN PA LA 'JUG PA'I SGO SKYABS 'GRO,
THEG CHEN LAM DU 'JUG SGO SEMS BSKYED, THAR 'DOD KYI 'JUG SGO
ZAB MO RTEN 'BYUNG SGOM TSUL DANG GSUM, DANG PO NI,

MDUN GYI NAM MKHAR RANG GI RTZA BA'I BLA MA DANG DBYER MED PA'I
STON PA MNYAM MED SH'AKYA SENG GE DANG, SRID ZHI'I SKYABS MGON
RGYAL BA TSE DPAG MED LA PHYOGS BCU'I SANGS RGYAS THAMS CAD
DANG, KHYAD

@002A *, ,PAR DU SANGS RGYAS SO LNGA, BDE GSHEGS BDUN DANG RGYAL
BA RIGS LNGA MNGON SUM DU TIL GYI GANG BU LTAR GANG BA DANG, DE
BZHIN DU RGYAL BA SRAS BCAS THAMS CAD DANG,

KHYAD PAR BYAMS 'JAM DBYANGS SPYAN RAS GZIGS PHYAG RDOR SOGS NYE
BA'I SRAS BRGYAD, BSKAL BZANG GI SEMS DPA' BCU DRUG DANG, SEMS
DPA' SO LNGA DANG, SH'A RI'I BU DANG MO'U 'GAL GYI BU SOGS

NYAN THOS KYI DGE 'DUN DANG, DE DAG DON DAM PA'I MCHOG GSUM YIN
LA, KUN RDZOB BAM BRDAR BTAGS PA'I MCHOG GSUM, SANGS RGYAS KYI
MCHOD RTEN SOGS GANG YOD DANG, SDE SNOD GSUM DANG,

RGYUD SDE BZHI'I GLEGS BAM GANG YOD THAMS CAD DANG, RGYAL SRAS
DANG NYAN RANG GI SKU DANG MCHOD RTEN GANG YOD RNAMS PHRA LAM
MER GSAL BAR YOD PAR BSGOM LA, NAM MKHA' MTHA' MED PA BZHIN

@002B SEMS CAN LA'ANG MTHA' MED CING, SEMS CAN DE DAG THAMS CAD
KYANG DRIN CAN GYI MA YIN TSUL BSAMS LA, RANG GIS DPU MDZAD DE
DAG THAMS CAD KYIS KYANG LAS NYON GYIS 'KHOR BAR RANG DBANG MED
PAR SKYE BA MTHO DMAN SNA TSOGS DANG, KHYI'AM

PHAG LTA BU'I DUD 'GROR SKYE BA GRANGS MED PA BYAS PA DANG, DE
BZHIN DU YANG SOS NAS MNAR MED KYI BAR LA DE LTAR SKYE BAR BYAS
TSUL LA SKRAG CING, SANGS RGYAS RANG NYID 'JIGS PA THAMS CAD LAS
GROL BA DANG, GZHAN SGROL BA'I THABS MKHYEN

PA DANG, PHAN BTAGS MA BTAGS THAMS CAD KYI DON MDZAD PA DANG,
THUGS RJE CHEN PO CHE BA NYE RING MED PA TSANG BAS SANGS RGYAS
KYIS 'JIGS PA DE DAG LAS SKYOBS TSUL, THUGS RJES SKYOBS SNYAM DU
DGONGS SAM 'OD ZER RE RE BTANG BAS KYANG

'TSE BA THAMS CAD LAS SKYOBS TSUL, DPER NA, LONG BA RNAMS KYI
MIG DANG, 'ON BA'I RNA BA DANG, SMYON PA RNAMS KYI SEMS RNAL DU
GNAS PA DANG, YAMS SOGS NAD THAMS CAD ZHI BA DANG, NGAN SONG LAS
SKYOBS TSUL 'OD ZER RE RE

BTANG BAS NGAN SONG LAS THAR PA DANG, DER MI SKYE BA DANG, NYON
MONGS DANG, SKYE RGA SOGS LAS SKYOBS TSUL THAR PA THOB PAR BYED
PAS NA, RJE BTZUN BYAMS PAS, RTAG TU NYON MONGS TSOGS KUN DANG,
,NYES PAR SPYOD PA THAMS CAD DANG,,

RGA DANG 'CHI BA NA DAG KYANG, ,SANGS RGYAS NYID NI YONGS SU
SKYOBS, ,'TSE BA RNAMS NI THAMS CAD DANG, ,NGAN SONG DANG NI
THABS MIN DANG, ,'JIG TSOGS THEG PA DMAN LAS KYANG, ,ZHES GSUNGS
PAS, BYANG 'PHAGS RNAMS KYIS RANG GI

@003A *, ,SPRUL BA DE RANG NGAM, DE YAN CHAD KYIS SANGS RGYAS
BYANG SEMS MA YIN PA'I MI G-YO BAR BSHAD PA DANG, SKAD CIG GCIG
LA SPRUL BA BRGYA SOGS 'GYED PA YIN PAS NA, MDO DKON MCHOG SBRIN
LAS, GANG BYANG

CHUB SEMS DPA'I STOBS LA STOBS KYIS RJI? BA'I SEMS CAN DE NI
SEMS CAN GYI RIS NA MED DO, ,ZHES DANG, DRI MA MED PAR GRAGS
PA'I MDO LAS, SEMS CAN KUN GYI GZUGS DANG NI, ,SKAD DANG DBYANGS
SU GANG BRJOD PA, ,BYANG CHUB

SEMS DPA' MKHAS RNAMS KYIS, ,SKAD CIG RE RE STON PAR BYED, ,CES
SOGS GSUNGS PA SOGS DANG, YANG BYANG CHUB SEMS DPA' RE RES KYANG
'DUL TSUL MTHONG NA LEGS PA'I 'OD ZER GYIS REG PA'I SEMS CAN DE
DAG GI BLO BYANG CHUB

TU 'GYUR BA DANG, LHA'I 'OD ZER ZIL GYIS GNON PA'I 'OD ZER 'OD
BYED CES PA DES SEMS CAN GANG LA REG NA DKON COG MCHOD PA'I
SGRON ME SOGS BYED 'DOD PA DANG, SGROL BA'I 'OD ZER GYIS GANG LA
REG PA THAMS CAD KYIS 'KHOR BA LAS

BRGAL BAR 'DOD PA DANG, SANGS RGYAS STON PA'I 'OD ZER GYIS SANGS
RGYAS MTHONG BA DANG, DBANG PO LNGA SBYONG BA'I 'OD ZER GYIS
DBANG PO SO SO SBYONG BA SOGS DANG, DE YANG BA SPU'I KHUNG BU
GCIG NAS GANGG'A'I BYE MA SNYED THON CING 'OD ZER RE RES

SEMS CAN GYI BLO DANG MTHUN PA'I LAS MI 'DRA BA'I YON TAN KHYAD
PAR 'PHAGS PA RE RE BSKYED PAR BYED CING, DE BZHIN DU BA SPU
THAMS CAD NAS SPRO BAR BYED PA NI, DKON MCHOG T'A LA LAS, 'OD
ZER SGOM DE DAG LA SOGS PA, ,DRANG SRONG

@003B RNAMS KYI BA SPU'I SGO GCIG NAS, ,'OD ZER GANGG'A'I BYE MA
SNYED BYUNG STE, ,KUN KYANG LAS SBYOR THA DAD TSUL CAN NO, ,JI
LTAR SKU YI BA SPU'I SGO GCIG NAS, ,'OD ZER GANGG'A'I BYE MA
SNYED BYUNG BA, ,MA LUS SPU RNAMS KUN NAS DE BZHIN TE, ,ZHES
GSUNGS

BA LTAR, BYANG SEMS LA'ANG YON TAN 'DI 'DRA YOD NA SANGS RGYAS
LA BSAM GYIS MI KHYAB PA LTA CI SMOS, MIG GIS MA MTHONG YANG LAS
CAN GYI LHA MI YI DVAGS GSUM TSOGS PA'I DPE BZHIN YIN SNYAM DU
MOS PA DANG YID CHES SHUGS DRAG BYA LA, NYAN

RANG GI YON TAN SH'A RI'I BU'I RDZU 'PHRUL DANG, LEGS 'ONGS KYIS
KLU BTUL BA SOGS SHES PAR BYAS NAS DANG BSHUGS DRAG BSKYED DE,
BDAG SOGS MAR GYUR NAM MKHA'I MTHA' DANG MNYAM PA'I SEMS CAN
THAMS CAD BLA MA LA SKYABS SU

MCHI'O, ,SANGS RGYAS X CHOS X DGE 'DUN X ZHES SKYABS 'GRO BZHI
BSKOR GRANGS CI TZAM 'DREN GYI BAR SEMS MA G-YENGS PAR BYA, DE
NAS, YI DAM DKYIL 'KHOR GYI LHA TSOGS 'KHOR DANG BCAS PA RNAMS
X, DPAL MGON DAM PA CHOS

SKYONGS PA'I BSRUNG MA RNAMS X, ZHES SKYABS 'GRO DRUG BSKOR LAN
RE MANG 'DON, DE NAS BLA MA DANG DON DAM PA'I SKYABS GSUM DANG,
KUN RDZOB PA'I SKYABS GSUM LAS 'OD ZER 'PHROS, RANG GZHAN THAMS
CAD KYI LUS SEMS PHYI NANG THAMS

CAD LA DES KHYAB BAS DGA' BDE KHYAD PAR CAN DANG, DAD PA DANG
SHES RANG THOS GTONG TSUL KHRIMS SOGS NOR BDUN THOB PAR BSAM LA,
MOS PA SHUGS DRAG RTZE GCIG PAS BLA MA DANG DKON MCHOG RIN PO
CHE RNAM PA GSUM LA SKYABS SU
@004A *, ,MCHI'O, ,KHYED RNAMS KYIS BDAG GI RGYUD BYIN GYIS
BRLAB TU GSOL, ZHES DU MAR GSOL BA DANG, MCHOG GSUM GYI THUGS
RJE'I 'OD ZER RANG LA THIM PAR YANG DANG YANG DU BSGOM PA STON
PA'I MDO SNGAGS KYI

SKYABS 'GRO'I MTHIL DU GO BA LAGS, DE NAS DKON MCHOG GI YON TAN
SHES PA DANG, SKYABS YANG DAG TU KHAS BLANGS PA, DE LAS 'JIG
RTEN PA DANG PHYI ROL PA'I LHA SOGS LA SKYABS YANG DAG TU MI
SMRA BA BZHI TSANG NA NGES PAR SKYOBS, KHYAD

PAR DE BZHI TSANG BA'I SKYABS 'GRO LAM KHRID LTAR YID CHES BLO
LINGS SGYUR GYI SKYABS 'GRO BYAS NA DKON MCHOG GIS NGES PAR
SNGAR BSHAD PA LTAR SKYOBS TE, DE LTAR SKYOBS PA'I PHYI'I YAN
LAG GAM NUS PA STON PAS SNGON TSOGS GNYIS DANG,

TING NGE 'DZIN DANG SMON LAM MTHA' YAS GRUB CING, SKYABS 'GRO
RANG GI NGANG GI YAN LAG GAM NUS PA YID CHES KYIS SKYABS SU SONG
BA'I PHYIR, DES NA DA LTA SKYABS 'GRO KHA NAS BYED MKHAN MANG
YANG, 'JIGS PA DE LAS MI SKYOB PA NI, RANG GIS

SKYABS LA YID CHES DANG KHYAD PAR MA TSANG BAS NA NANG GI YAN
LAG GAM RGYU'I NUS PA MA TSANG BA YIN TE, LAM RIM LAS, DES NA
BSDU BA NAS GSUNGS PA 'DI RNAMS LA NGES PA DRANGS NAS RTZE GCIG
TU BLO LTOS 'CHA' NUS NA, MI SKYOB PA MI SRID

PAS; SNYING THAG PA NAS NGES PA BSKYED PAR BYA STE, RANG SKYOB
PA LA RGYU GNYIS LAS; PHYI'I YAN LAG GAM RGYU NI MA TSANG BA MED
PAR STON PAS BSGRUBS ZIN CING, NANG GI YAN LAG BLO BKAL NAS
SKYABS SU 'DZIN PA MA BYUNG BAS SDUG BSNGAL

@004B BA'I PHYIR RO, ,ZHES DANG, BSNGAGS 'OS BSNGAGS BSTOD LAS,
PHYI YI YAN LAG STOBS KUN NI, ,KHYOD KYIS YANG DAG BSGRUBS LAGS
TE, NANG GI STOBS DAG MA TSANG BAS, ,BYIS PA RNAMS NI SDUG
BSNGAL BSTEN, ,ZHES GSUNGS

PA'I PHYIR, SANGS RGYAS KYIS SKYOB PA LA BZANG BZANG ZHIG MI
DGOS TE, SKYES BU THA SHAL LAM NGAN PA ZHIG GI GROGS NUS SHING
THABS MKHYEN PA SANGS RGYAS KHO NA'I KHYAD CHOS YIN PA'I PHYIR,
DPA' PO'I BSNGAGS 'OS BSNGAGS BSTOD

LAS; GANG ZHIG YANG DAG BLANGS NAS NI, ,THA SHAL BAS KYANG GROGS
NUS PA, ,GROGS BYED PA YI CHOS DAG NI, ,KHYOD LAS GZHAN PA 'GA'
MI RTOGS, ,ZHES SO, ,DE LTAR SANGS RGYAS KYI SKU GSUNG THUGS KYI
YON TAN YANG YANG DRAN CING

SKYABS 'GRO RGYUN DU BYAS NA 'OG NAS BSHAD PA'I PHAN YON BRGYAD
'ONG BAR MA ZAD, MTHONG CHOS KYI KHYAD PAR CAN LNGA 'THOB STE,
TSE 'DIR YANG BLO CHOS LA MI 'GRO BA YANG GOMS PA'I DBANG GIS
'JUG PA'I PHAN YON DANG, SANGS RGYAS 'DI 'DRA ZHIG

BDAG GIS KYANG THOB NA SNYAM PA'I SEMS SKYE BA'I PHAN YON DANG,
LAS SGRIB DAG NAS DUS RGYUN DU SANGS RGYAS MTHONG BA'I PHAN YON
DANG, 'CHI TSE SANGS RGYAS MTHONG DRAN DBANG GIS SDUG BSNGAL MI
'BYUNG BA'I PHAN YON DANG, DUS RGYUN DU NYAL

SOGS GANG BYAS KYANG SANGS RGYAS MTHONG BA DANG DE THOB 'DOD KYI
SEMS BSKYED, NA DU 'BYUNG BAS THEG PA CHEN PO LA 'JUG CING SANGS
RGYAS MTHA' YAS BA MTHONG BAS DE LA SANGS RGYAS MI BZHUGS PA'I
DUS MED PA'I PHAN YON LNGA YOD PA'I PHYIR, PHAN YON

@005A *, ,DANG PO NI, DKON MCHOG T'A LA LAS, KHYOD LA BSGO ZHING
KHONG DU CHUD PAR BYA, ,JI LTAR MI DAG MANG DU RTOGS BYED PA,
,DE LA GNAS PA'I RTOGS PA DE DAG GIS, ,DE BZHIN DU NI DE LA SEMS
GZHOL 'GYUR, ,DE BZHIN RGYAL

BA YI NI SKU BYAD DANG, ,YE SHES DPAG TU MED PA THUB DBANG DRAN,
,RTAG PAR RJES SU DRAN PA BSGOMS BYAS NA, ,DE LA SEMS GZHOL RAB
TU 'BAB PAR 'GYUR, ,ZHES SO, ,PHAN YON GNYIS PA NI, DKON MCHOG
T'A LA LAS, RGYAL DANG

RGYAL BA'I CHOS LA DAD GYUR CING, ,RGYAL SRAS RNAMS KYI SPYOD LA
DAD BYED PA, ,BYANG CHUB BLA NA MED LA DANG GYUR NAS, ,SKYES BU
CHEN PO RNAMS KYI SEMS BSKYED PA'O, ,ZHES GSUNGS PA'I PHYIR,
PHAN YON GSUM PA NI, MDO DE NYID LAS, LUS

DANG NGAG DANG YID RAB DANG BA YIS, ,RTAG TU SANGS RGYAS DAG GI
BSNGAGS PA BRJOD, ,DE LTAR DES NI SEMS KYI RGYUD BSGOMS PAS,
,NYIN MTSAN DU YANG 'JIG RTEN MGON PO MTHONG, ,ZHES GSUNGS PAS
YANG YANG BSAMS NA SGRIB PA DAG NAS

SANGS RGYAS GANG YIN SA NAS MTHONG YONGS GSUNGS, ,PHAN YON BZHI
PA NI, MDO DE NYID LAS, NAM ZHIG DE NI NA ZHING MI BDEN, ,SHI LA
THUG PA'I SDUG BSNGAL TSOD BYUNG NA, ,SANGS RGYAS LA NI DRAN PA
MI NYAMS TE, ,SDUG BSNGAL TSOR BAS

'PHROG PAR YONGS NI 'GYUR, ,ZHES GSUNGS SO, ,PHAN YON LNGA PA
NI, RTAG TU SANGS RGYAS RJES SU NGAN PA'I GANG ZAG LA, SANGS
RGYAS MTHA' YAS PA MTHONG ZHING SANGS RGYAS MI BZHUGS PA MI
'BYUNG ZHING CHOS LAS MI NYAMS PA NI, DKON MCHOG

@005B T'A LA LAS, GANG DAG SANGS RGYAS RJES DRAN MI NYAMS TE,
,DE DAG RTAG TU SANGS RGYAS MTHA' YAS MA'ONG, ,GANG DAG SANGS
RGYAS MTHA' YAS RTAG MTHONG BA, ,DE LA SANGS RGYAS NAM YANG MI
BZHUGS MIN, ,GANG LA SANGS RGYAS NAM YANG MI BZHUGS MIN, ,DE DAG

BAR SKABS CHOS LAS NYAMS MI 'GYUR, ,ZHES GSUNGS SO, ,DE NAS
SKYABS SU SONG NAS SKYABS 'GRO'I BSLAB BYA LA, SO SO'I BSLAB
BYA, THUN MONG GI BSLAB BYA GNYIS, DANG PO LA, DGAG PA'I BSLAB
BYA GSUM DANG, BSGRUB PA'I BSLAB BYA GSUM, THUN

MONG GI BSLAB BYA BRGYAD RNAMS LA BSLAB SHIN TU DGOS TE, RJE BLA
MAS KYANG, DE YI BSLAB BYA NYAMS PA MED PA GCES, ,ZHES GSUNGS
PA'I PHYIR, 'DI DAG KHRID YIG TU LTOS, GNYIS PA BYANG CHUB KYI
SEMS KYI SBYANG BA LA RGYU 'BRAS BDUN GYI SGO NAS DANG,

BDAG GZHAN MNYAM BRJE'I SGO NAS BSGOM TSUL GNYIS, DANG PO NI,
KHRID LTAR BYA DGOS SHING, 'DIR MOS PA MDOR BSDUS GCIG BYA NA,
SEMS CAN BAR MA GCIG LA DMIGS NAS BSGOMS, DE NAS DGRA GNYEN LA
BSGOMS PAS CHAGS SDANG

BYUNG NA DGRA YANG TSE RABS GRANGS MED PAR RANG GI MA BYAS
SHING, BDAG GIS KYANG 'DI'I MA BYAS PAS SDANG MI RIGS, GNYEN
GYIS KYANG TSE RABS DU MAR BDAG BSAD, BDAG GIS KYANG DE LTAR
BSAD PAS SDAD DON MED, DER MA ZAD SEMS CAN 'DI

RNAMS BDE BA 'DOD PAR YANG MTSUNGS, SDUG BSNGAL MI 'DOD PAR YANG
MTSUNGS NA, DE GNYIS KYI GCIG GI RE BA SGRUB CING GCIG LA MI
BSGRUB BYA MA YIN PA'I BTANG SNYOMS TSAD MED SNGON DU BSGOM, DE
NAS MAR SHES PA NI, RANG GI MA LA DMIGS NAS

@006A *, ,TSE RABS DU MA'I MA YIN TSUL BSAMS LA, DE BZHIN DU PHA
DANG, DGRA SOGS LA'ANG BSGOM, DE NAS DRIN DRAN PA NI, RANG GI
MAS RANG BSKYANGS TSUL, RANG GIS GANG SHES BSAM LA DRIN 'DI LTAR
SHIN TU CHE SNYAM DU

BSGOMS, DE BZHIN DU PHA SOGS LA BSGOMS, DRIN BZO BA NI, RANG GI
MA DRIN CHE ZHING, BDE SDUG GI RGYU NGO MI SHES PA'I LONG BA LTA
BU DANG, DE STON PA PO'I BSHES GNYEN MED PAS LONG KHRID BYED
MKHAN MED PA LTA BU NYI MA RE RE LA'ANG MI DGE BA

DANG NYON MONGS PA YANG YANG SPYOD PAS 'KHOR BA DANG NGAN 'GRO'I
G-YANG KHAR RGYUGS PA LTA BU 'DI RNAMS SDUG BSNGAL DANG DE'I
RGYU LAS NYON LAS BSGRAL TE SANGS RGYAS LA 'GOD PAR BYA SHIN TU
DGOS SNYAM DU LAN MANG DU BSGOM, DE BZHIN DU THAL SOGS

PA LA BSGOM, DE NAS BYAMS PA NI, SPYOD 'JUG LAS, 'JIG RTEN BDE
BA JI SNYED PA, ,DE KUN GZHAN BDE 'DOD LAS BYUNG, ,MANG DU BSHAD
LTA JI ZHIG DGOS, ,BYIS PA RANG GI DON BYED DANG, ,THUB PA GZHAN
GYI DON MDZAD PA, ,'DI GNYIS KYI NI KHYAD

PAR LTOS, ,ZHES GSUNGS PA LTAR, THOG MED NAS DE RING YAN CHAD DU
RANG DON KHO NA BYAS KYANG, RANG GZHAN GANG GI YANG DON MI 'GRUB
PAR SDUG BSNGAL MYONG BZHIN PA 'DIR, DE RING NAS RANG GCES 'DZIN
'DI MA SPANGS NA, MARGAN 'DI RNAMS

KYI DON YANG MI 'GRUB PAR 'DUG SNYAM DU BSAM LA, MA SOGS SEMS
CAN THAMS CAD MDUN DU BSAM LA, DE DAG BDEN CI MA RUNG BDE BAR
GYUR CIG, BDE BA ZHIG BDAG GIS BYA'O SNYAM DU BSAM LA, GTONG LEN
BYAS NA'ANG CHOG, SNYING RJE NI,

@006B MA SOGS BSAM LA DE DAG SKYE 'CHI DANG, RGA BA DANG, NA BA
DANG, RNAM G-YENG DANG, MTHO DMAN DANG, LAS NYON SOGS KYIS SDUG
BSNGAL BAR BSAM LA, MARGAN RNAMS SDUG BSNGAL DANG BRAL NA CI MA
RUNG, SDUG BSNGAL DANG BRAL BAR GYUR CIG, SDUG BSNGAL

DANG BRAL BAR BDAG GIS BYA'O SNYAM DU SEMS 'JAM POS YANG YANG
BSGOM, GTONG LEN 'DOD NA'ANG BYAS CHOG, 'DI GNYIS TZAM NYAN RANG
LA'ANG YOD, LHAG BSAM NI, MA SOGS BDE BAS 'PHONGS LUGS DANG,
SDUG BSNGAL GYIS MNAR TSUL BSAM LA,

MA RGAN 'DI RNAMS CI NAS BDE BA DANG LDAN CING, SDUG BSNGAL DANG
BRAL NA CI MA RUNG, DE LTAR DENG NAS BDAG GIS BDE BA DANG LDAN
CING, SDUG BSNGAL DANG BRAL BA GCIG NGES PAR BYA'O, ,ZHES KHUR
DU 'KHYER BA'I LHAG BSAM BSGOM, 'DI THEG CHEN LO

NA'I KHYAD CHOS SO, ,SEMS BSKYED PA NI, SEMS CAN THAMS CAD KYI
DON RDZOGS PA GCIG BYED PA LA SANGS RGYAS THOB DGOS PAR MA ZAD,
SANGS MA RGYAS PAR DU RANG GI DON YANG MA RDZOGS NA, GZHAN DON
GA LA NUS, SANGS RGYAS KYI SKU BRNYAN TZAM

MTHONG BAS KYANG BSKAL PA DPAG MED KYI SDIG PA BDAG PA DANG, DE
BZHIN DU GSUNG THOS PA DANG, YON TAN DRAN PA RE RE LA'ANG BSKAL
PA DPAG MED KYI SDIG SGRIB BDAG SNYAM DU DAD PA DRAG PO BSKYED
NAS SEMS CAN THAMS CAD KYI DON DU BDAG

GIS SANGS RGYAS THOB PAR BYA'O, ,DE'I TSAD DU DUS GSUM DU BSAGS
PA'I DGE BA THAMS CAD KYANG BLA MED BYANG CHUB MYUR DU THOB PA'I
RGYUR GYUR CIG SNYAM DU BSAM LA, SANGS RGYAS CHOS TSOGS MA YANG
YANG 'DON CING YID LA SMON PA DRAG POS BSAM

@007A *, ,PAR BYA'O, ,BDAG GZHAN BRJE BA'ANG TSANG MAR ZUR DU
BSGOM 'DOD NA BLO SBYONG BLTAS NAS SHES PAR BYA'O, ,'DI PHAN YON
CHE BA'I RGYU MTSAN CHOS THAMS CAD KYI RTZA BA SEMS YIN PA DANG,
LAG BZANG GIS ZHUS

PA BZHIN PHAN YON MTHA' MED, DA LTA RANG RE MI DGE BA'I SEMS
MTSAN MO CHAR SPRIN LTA BU LA, DGE SEMS GLOG 'GYU BA TZAM YIN
CING DE LTA BU'I SDIG PA RANG 'DI SKYE NA SKAD CIG GIS MI BDAG
PA'I SDIG PA MED PA'I PHYIR, DPER NA DUS MTHA'I

MES MI SREG PA'I 'JIG RTEN GYI KHAMS MED, MJUG GI RI SOGS MED PA
BZHIN YIN PA'I PHYIR, DPA' BYIN GYIS ZHUS PA LAS, BYANG CHUB
SEMS KYI BSOD NAMS GANG, ,DE LA GAL TE GZUGS MCHIS NA, ,NAM
MKHA'I KHAMS NI

KUN BKANG STE, ,DE NI DE BAS LHAG PAR 'GYUR, ,ZHES DANG, SPYOD
'JUG LAS, JI LTAR MTSAN MO MUN NAG SPRIN RUMS NA, ,GLOG 'GYU
SKAD CIG RAB SNANG STON PA 'DRA, ,DE BZHIN SANGS RGYAS MTHU YIS
BRGYA LAM NA, ,'JIG RTEN

BSOD NAMS BLO GROS THANG 'GA' 'BYUNG, ,DE LTAR DGE BA NYAMS
CHUNG NYID LA BRTAG ,SDIG PA STOBS CHEN SHIN TU MI ZAD PA, ,DE
NI RDZOGS PA'I BYANG CHUB SEMS MIN PA, ,DGE GZHAN GANG GIS ZIL
GYIS GNON PAR BYED, ,CES DANG, DES

NI DUS MTHA'I ME BZHIN SDIG CHEN RNAMS, ,SKAD CIG GCIG GIS NGES
PAR SREG PAR BYED, ,CES SO, ,RGYAL BA SRAS BCAS KYIS LAM DAG LA
GZIGS NAS 'TSANG RGYA BA LA LAM 'DI DAG ZAB CES BSKAL PA'I BAR
DU DPYAD KYANG 'DI LAS LHAB

@007B MED TSUL SHES NAS NYIN MTSAN KUN TU BSGOM RIGS TE, LAM RIM
LAS, BSKAL PA DUS MTHA'I BAR DU RMAD DU BYUNG BA'I MKHYEN RAB
KYIS PHRA BAR BYAS TE LAM RNAMS LA DPYAD PA NA 'DI NYID 'TSANG
RGYA THABS DAM PAR RGYAL BA SRAS BCAS KYIS GZIGS

PA'I PHYIR, DE LTAR YANG SPYOD 'JUG LAS, BSKAL PA DU MAR RAB
DGONGS MDZAD PA YIS, ,THUB DBANG RNAMS KYIS 'DI NYID PHAN PAR
GZIGS, ,ZHES DANG, DON DE LTAR DGONGS NAS, DPAL LHA CIG JO BO
CHEN POS KYANG, MUN SEL GDUNG BA ZHI BYED PA'I,,

NYI ZLA LTA BU'I BYANG CHUB SEMS, ,BSKAL PAR 'BAD PAS SKYES
KYANG RUNG, ,ZHES SO, ,DES NA BYA BYED MANG LA CHOS MANG PO
BSLAB MI THUB PA DAG GIS BYANG CHUB KYI SEMS LA SPYOD LAM THAMS
CAD DU BLO SBYONG BA DANG 'BAD NA SEMS SKAD CIG RE RE LA'ANG LHA

MI'I RGYAL PO MTHA' YAS KYI RGYU BYED PA, MTHAR THUG SANGS RGYAS
NGES PAR THOB PA ZHIG YIN TE, BCOM LDAN 'DAS KYIS GSAL RGYAL LA
DE LTAR GSUNGS PA'I PHYIR, RGYAL PO LA GDAMS PA'I MDO LAS, RGYAL
PO CHEN PO 'DI LTAR KHYOD NI BYA BA MANG, BYED PA MANG STE, NYIN

THAMS CAD DU THAMS CAD KYIS RNAM PA THAMS CAD SBYIN PA'I PHA ROL
TU PHYIN PA LA BSLAB PA, NAS, SHES RAB KYI PHA ROL TU PHYIN PA'I
BAR LA BSLAB PAR MI NUS TE, DE BAS NA RGYAL PO CHEN PO KHYOD
YANG DAG PAR RDZOGS PA'I BYANG CHUB LA 'DUN PA DANG, DAD PA
DANG, DON DU GNYER BA

DANG SMON PA 'GRO'ANG RUNG, 'BRENG YANG RUNG, 'DUG KYANG RUNG,
NYAL YANG RUNG, SAD KYANG RUNG, RTAG PAR RGYUN DU DRAN PAR GYIS
LA YID LA BZUNG STE SGOMS SHIG, CES PA NAS, RGYAL PO CHEN PO
YANG DAG PAR RDZOGS PA'I BYANG CHUB KYI SEMS KYI DGE BA'I RTZA
BA'I LAS
@008A *, ,KYI RNAM PAR SMIN PAS LAN DU MAR LHA'I NANG DU SKYES,
LAN DU MAR MI'I NANG DU SKYES TE, LHA DANG MIR SKYES BA NA THAMS
CAD DU YANG DBANG PO BYED PAR 'GYUR YANG, DA DUNG RGYAL PO CHEN
PO KHYOD KYIS YANG DAG PAR RDZOGS PA'I BYANG CHUB

KYI SEMS KYI DGE BA'I RTZA BA'I LAS LA BRI BA'AM GANG BAR MI
MNGON NO, ,ZHES DANG, SPYOD 'JUG LAS KYANG, BYANG CHUB SEMS
SKYES GYUR NA SKAD CIG GIS, ,'KHOR BA'I BTZON RAR BSDAMS PA'I
NYAM THAG RNAMS, ,BDE GSHEGS RNAMS KYI SRAS ZHES

BRJOD BYA ZHING, ,'JIG RTEN LHA MIR BCAS PA'I PHYAG BYAR
'GYUR, ,ZHES SO, ,SPOS KYI SHING DANG, SGRON ME NOR BU SOGS
DPE DU MA DANG, SHES BYED DU MA GZHAN DU SHES PAR GYIS SHIG,
SKAD CIG RE LA MTHO RIS THAR PA DANG, ,THAMS CAD MKHYEN PA'I

SGO BRGYA RANG GZHAN GYI, ,RGYUD LA STZOL ZHING MTHONG THOS
DRAN REG KUN, ,'DREN MDZAD BYANG CHUB SEMS LA RTAG PHYAG
'TSAL, ,LHA CIG JO BO YAB SRAS SKU MCHED GSUM, ,RGYAL BA GNYIS
PA YAB SRAS THUGS KYI BCUD, ,DUS GSUM RGYAL BA SRAS

BCAS PHEB PA'I LAM, ,KHYOD LA SLAR YANG LAN BRGYAR MGOS PHYAG
'TSAL, ,THUB DBANG PHUN TSOGS RMAD BYUNG MTHA' MED MDZOD, ,SKU
BZHI'I DBANG RGYAL STZOL PA'I BYED PO MCHOG ,BLA MED BYANG
CHUB SEMS KYI 'KHOR LO YIS, ,MA LUS 'GRO BA'I

DPAL SDUG SAR BGROD SHOG (,CES 'JUG SGO GSUM GYI KHRID YIG NOR
BU'I PHRENG MDZES 'DI YANG MDO SNGAGS SDE SNOD SMRA BA'I MANG
THOS 'JAM DBYANGS BZHAD PAS STOBS KYI 'KHOR LOS BSGYUR BA'I
BKRA SHIS RGYAL MO'I THUGS DAM GSAL 'DEBS SU 'PHRAL MAR SBYAR
BA'O, ,KUN LA PHAN ZHING PHYOGS DUS KUN TU RGYAS PAR GYUR
CIG,,)

@008B [BLANK PAGE]