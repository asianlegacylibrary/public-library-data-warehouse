@001A 4\

*, ,ZAB MO RTEN CING 'BREL BAR 'BYUNG BA'I MTHA' DPYOD RJE BLA
MA 'JAM DBYANGS BZHAD PA'I RDO RJE'I GSUNG RGYUN DRI MA MED PA
BZHUGS SO,,

@001B #, ,DE NAS SENG GE RNAM BA SGYINGS PA'I, ,ZHES SOGS KYI
SKABS SU, 'PHROS, SBYOR BA, MTHA' DPYAD PA GSUM LAS, DANG PO
NI, SBYIN

PA LA SOGS RE RE NI, ,ZHES SOGS LAS 'PHROS, GNYIS PA NI, SENG
GE RNAM PA SGYINGS KYI MTHONG LAM RNAM GROL LAM LA GNAS PA'I
SEMS DPA' CHOS CAN, MNYAM BZHAG LAS

LANGS BA'I MJUG THOG TU GANG LA SNYOMS PAR 'JUG PA YOD DE,
RTEN 'BREL YAN LAG BCU GNYIS LA DGOS PA DU MA'I CHED DU LUGS
'BYUNG BZLOG TU NYAMS SU LEN PA YIN PA'I PHYIR,

GSUM PA MTHA' DPYAD PA LA, BSHAD BYA'I LUNG 'GOD PA, LUNG DON
BSHAD PA GNYIS, DANG PO NI, RTEN CING 'BREL BAR 'BYUNG BA DANG
PO DANG, RNAM PAR BSHAD PA'I MDO LAS, 'DI

@002A *, ,YOD PAS 'DI 'BYUNG, 'DI SKYES PA'I PHYIR 'DI SKYES
PA STE, 'DI LTA STE, MA RIG PA'I RKYEN GYIS 'DU BYED, CES PA
NAS, 'DI 'BYUNG BAR

'GYUR RO, ,ZHES PA'I BAR BYUNG, 'DI'I DON LA RTEN 'BREL GYI
'DOD TSUL, DBYE BSDU, RKYEN DU 'GYUR TSUL, BYED LAS, TSE DU LA
RDZOGS PA, SA MTSUNGS, SGOM PA'I TSUL, SGOM PA'I PHAN YON

DANG BRGYAD LAS, DANG PO NI, SKAD CIG PAR 'DOD PA DANG, GNAS
SKABS PAR 'DOD PA DANG, RGYUN CHAGS PAR 'DOD PA DANG, 'BREL
BAR 'DOD PA DANG BZHI LAS, DBU SEMS

KYI SKABS SU BZHI KA MTSAN NYID BAR KHAS MI LEN KYANG CI RIGS PA
KHAS LEN NO,, ,SDEB KHA CIG NA RE, RTEN 'BREL BCU GNYIS LA SKAD
CIG PA SOGS BZHI 'DOD DE, RTEN 'BREL

@002B MDO 'GREL LAS, RTEN CING 'BREL BAR 'BYUNG BA DE NI RNAM PA
BZHIR BRJOD DE, SKAD CIG PA DANG, RGYUN CHAGS PA DANG, 'BREL BA
CAN DANG, GNAS SKABS PA'O, ,ZHES GSUNGS PA'I PHYIR, DANG PO SKAD
CIG PA YOD DE, RTEN

'BREL MDO 'GREL LAS, SKAD CIG PA JI LTA BU ZHE NA, SKAD CIG MA
GCIG LA YAN LAG BCU GNYIS RDZOGS PA YOD DE, 'DI LTA STE, CHAGS
PA'I DBANG GIS SROG CHAGS KYI SROG GCOD PA'I RMONGS PA GANG YIN
PA DE NI MA RIG PA'O, ,SEMS

PA GANG YIN PA DE NI 'DU BYED DO, ,DNGOS PO SO SOR RNAM PAR RIG
PA DE NI RNAM PAR SHES PA'O, ,RNAM PAR SHES PA DANG LHAN CIG
'BYUNG BA'I PHUNG PO NI MING DANG GZUGS SO, ,MING DANG GZUGS LA
RNAM PAR GNAS PA'I DBANG PO RNAMS NI

SKYE MCHED DRUG GO ,SKYE MCHED DRUG 'DUS BA NI REG PA'O, ,DE
NYAMS SU MYONG BA NI TSOR BA'O, ,CHAGS PA GANG YIN PA DE NI SRED
PA'O, ,DE DANG MTSUNGS PAR LDAN PA'I KUN NAS DKRIS PA RNAMS NI
LEN PA'O, ,DE'I KUN NAS BSLAB PA'I

LUS DANG NGAG GI LAS NI SRID PA'O, ,LAS DE RNAMS SKYE NAS SKYE
BA'O, ,YONGS SU SMIN PA NI RGA BA'O, ,ZHIG PA NI SHI BA'O, ,ZHES
GSUNGS PA'I PHYIR, RGYUN CHAGS PA DANG, GNAS SKABS PA GNYIS KYI
DON YOD DE, YAN LAG BCU

GNYIS PO NYE BAR TSE GSUM BAR MA CHAD 'BREL BA DE RGYUN CHAGS
PA'I DON DANG, MA RIG PA'I GNAS SKABS SU PHUNG PO LNGA YOD CING
MA RIG PA GTZO CHE BA'I DBANG GIS MA RIG PAR BZHAG ,DE BZHIN DU
'DU BYED SOGS LA 'DRA BA'I PHYIR, DANG

@003A *, ,PO GRUB STE, MDZOD 'GREL LAS, GNAS SKABS PA NI BCU
GNYIS PA DANG LDAN PA'I PHUNG PO LNGA'I GNAS SKABS KYI TSE
GSUM BAR CHAD MED PAR 'BREL BDAG YIN NO, ,DE NYID RGYUN CHAGS
PA YANG

YIN NO, ,ZHES GSUNGS PA'I PHYIR, GNYIS PA GRUB STE, DE NYID
LAS, MA RIG PA GTZO BO YIN PAS GNAS SKABS SU MA RIG PAR BSHAD
LA, 'DU BYED GTZO BO YIN PA'I PHYIR NA 'DU BYED NAS RGA SHI
GTZO BO YIN PA'I BAR DU NI RGA SHI KHO

NAR BSHAD PA'I NYES PA MED DO, ,ZHES GSUNGS PA'I PHYIR, BZHI
PA 'BREL BA CAN YOD DE, 'DU BYAS SKAD CIG MA RGYU DANG 'BREL
BA THAMS CAD YIN PA'I PHYIR, DE NYID LAS, SKAD CIG PA DANG
'BREL BA CAN NI RAB TU BYED PA DAG LAS

JI SKAD 'BYUNG BA BZHIN NO, ,RAB TU BYED PA DAG LAS JI SKAD
'BYUNG ZHE NA, RTEN CING 'BREL BAR 'BYUNG BA GANG ZHE NA, 'DU
BYAS KYI CHOS THAMS CAD DO, ,ZHES GSUNGS PA'I PHYIR, GZHAN
YANG, RTEN 'BREL LA BZHIR DBYE BAR MA ZAD,

DRUG YANG CHOS MNGON PA'I MDO LAS BSHAD DE, GNAS SKABS BA
DANG, SKAD CIG BA DANG, RGYUN CHAGS PA DANG, 'BREL BA CAN
DANG, SEMS CAN DU STON PA DANG, SEMS CAN MA YIN PAR STON PA
DRUG YOD PA'I PHYIR TE, RANG 'GREL

LAS; CHOS MNGON PA LAS NI MTSAN NYID PA YIN TE, DE BZHIN DU
GNAS SKABS BA DANG, SKAD CIG BA DANG, RGYUN CHAGS PA DANG,
'BREL BA CAN DANG, SEMS CAN DU STON PA DANG, SEMS CAN MA YIN
PAR STON PA ZHES GSUNGS

@003B PA 'THAD PA YIN NO, ,ZHES GSUNGS PA'I PHYIR, GZHAN YANG,
DE LTAR DRUG BSHAD KYANG THEG PA CHE CHUNG GI MDO DAG LAS,
RTEN CING 'BREL BAR 'BYUNG BA GANG ZHE NA, MA RIG PA'I RKYEN
GYIS 'DU BYED CES PA NAS, SKYE BA'I RKYEN GYIS RGA SHI

ZHES GSUNGS PA'I RGYU MTSAN YOD DE, TSE SNGA PHYI BAR GSUM LA
RMONGS PA GSUM BZLOG PA'I CHED YIN PA'I PHYIR, MDO LAS, DGE
SLONG DAG DGE SLONG GIS GANG PHAN CHAD RTEN CING 'BREL BAR
'BYUNG BA DANG, RTEN CING 'BREL BAR

'BYUNG BA'I CHOS RNAMS YANG DAG PA'I SHES RAB KYIS DE LTAR
YANG DAG PA JI LTA BA BZHIN MTHONG BA DE NI, CI BDAG 'DAS PA'I
DUS NA 'BYUNG BAR 'GYUR RAM SNYAM DU SNGON GYI MTHA' LA 'BRANG
BAR MI 'GYUR RO, ,ZHES BYA BA 'DI'I DON BSDUS

NAS; MDZOD LAS, SNGON DANG PHYI MTHA'I BAR DAG LA, ,RMONGS PA
RNAM PAR ZLOG PHYIR RO, ,ZHES GSUNGS PA'I PHYIR, GNYIS PA DBYE
BA DANG, BSDU BA GNYIS LAS, DANG PO NI, MA RIG PA NAS RGA
SHI'I BAR BCU GNYIS LAS,

DANG PO LA MTSAN NYID DANG, 'JOG TSUL GNYIS LAS, DANG PO LA
KHA CIG GIS, RIG PA YE SHES KYI 'GAL ZLA MI MTHUN PHYOGS SU
GYUR PA'I SHES PA DE DE'I MTSAN NYID ZER NA, DER GYUR PA'I
GTZO SEMS CHOS CAN, MA RIG PA YIN PAR THAL,

MTSAN NYID DE'I PHYIR, 'DOD MI NUS TE, SEMS BYUNG MA YIN PA'I
PHYIR, YANG KHA CIG GIS, RIG PA YE SHES KYI 'GAL ZLA MI MTHUN
PHYOGS SU GYUR PA'I SEMS BYUNG DE DE'I MTSAN NYID ZER NA, DE
'DRA'I SEMS BYUNG DU GYUR BA'I TSOR

@004A *, ,PA CHOS CAN, MTSON BYA DER THAL, MTSAN NYID DE'I
PHYIR, 'DOD NA, RANG STOBS KYIS RMONGS PAR THAL, 'DOD PA'I
PHYIR, 'DOD MI NUS TE, GZHAN STOBS KYIS RMONGS PA'I PHYIR,

YANG KHA CIG GIS RIG PA YE SHES KYI 'GAL ZLA MI MTHUN PHYOGS
SU GYUR PA'I ZHES PA'I SKABS KYI RIG PA DE YIN NA, GANG ZAG GI
BDAG MED RTOGS PA'I RIG PA YE SHES YIN PAS KHYAB ZER NA, 'O NA
LAM RIM LAS, RIG PA YE

SHES LA DU MA YOD KYANG GTZO BO NI BDAG MED RTOGS PA'I RIG PA
YE SHES SO ZHES GTZO BO SMOS PA MI 'THAD PAR THAL, SKABS 'DI'I
RIG PA YE SHES YIN NA, GANG ZAG GI BDAG MED RTOGS PA'I RIG PA
YE SHES YIN DGOS PA'I PHYIR,

KHYAB PA KHAS, 'DOD MI NUS TE, DE LA LAS 'BRAS KYI 'BREL BA
PHYIN CI MA LOG PAR RTOGS PA'I RIG PA YE SHES, DKON MCHOG GSUM
DANG SNGON DANG PHYI MA'I MTHA' RTOGS PA'I RIG PA YE SHES SOGS
MA RIG PA SO DRUG GI 'GAL ZLA SO

DRUG YOD PA RTEN 'BREL MDO 'GREL GYI DGONGS PA YIN PA'I PHYIR,
GNYIS PA 'JOG TSUL LA DU MA YOD KYANG, GZHAN RNAMS GO SLA, YAN
LAG BCU GNYIS KYI DANG PO THOG MA'I MA RIG PA DANG, 'KHOR BA'I
RTZA BAR GYUR PA'I MA RIG PA

GNYIS DON GCIG YIN MIN LA DPYAD PA, YAN LAG DANG PO'I MA RIG
PA DE MTHONG SPANGS DANG SGOM SPANGS GANG YIN LA DPYAD PA
GNYIS LAS, DANG PO LA KHA CIG GIS, DE GNYIS DON GCIG ZER NA,
NGAN SONG DU SKYE BA 'PHEN BYED KYI LAS KYI

@004B KUN SLONG DU GYUR PA'I 'JIG LTA CHOS CAN, DER THAL, DE'I
PHYIR, DE YOD PA'I PHYIR, DER THAL, DE'I KUN SLONG DU GYUR
PA'I MA RIG PA SOGS BCU GNYIS YOD PA'I PHYIR, DER THAL, MTHONG
SPANG DU GYUR PA'I YAN LAG BCU GNYIS YOD PA'I PHYIR,

DER THAL, RGYUN ZHUGS KYIS SPANGS PA'I YAN LAG BCU GNYIS YOD
PA'I PHYIR TE, RNAL 'BYOR SPYOD PA'I SA LAS, RGYUN DU ZHUGS
PAS YAN LAG TU ZHIG SPANG BAR BRJOD CE NA, THAMS CAD KYI
PHYOGS GCIG STE RIL GYIS NI MIN NO, ,ZHES GSUNGS

PA'I PHYIR, KHYAB STE, THAMS CAD KYI PHYOGS GCIG STE, ZHES PAS
YAN LAG THAMS CAD SPANGS RGYU RE YOD KYANG RIL GYI SOGS MIN NO
ZHES BSHAD PA'I PHYIR, 'DOD MI NUS TE, 'JIG LTA KUN BTAGS YIN
PA'I PHYIR, YANG KHA CIG GIS,

'JIG LTA YIN NA, YAN LAG DANG PO'I MA RIG PA YIN PAS KHYAB ZER
BA DANG, YAN LAG DANG PO'I THOG MA'I MA RIG PA YIN NA, RANG
DANG RTEN 'BREL TSAR GCIG TU GTOGS PA'I YAN LAG GNYIS PA 'DU
BYED KYI KUN SLONG DU GYUR PA'I MA RIG

PA YIN PAS KHYAB ZER BA NANG 'GAL LO, ,'DOD NA, SRED PA DANG
MTSUNGS LDAN GYI 'JIG LTA DANG LEN PA DANG MTSUNGS LDAN GYI
'JIG LTA RE RE NAS CHOS CAN, DER THAL, DE'I PHYIR, DE YOD PA'I
PHYIR TE, 'DOD PA NYE BAR LEN PA LTA BA NYE BAR

LEN PA RE RE DANG MTSUNGS LDAN GYI 'JIG LTA YOD PA'I PHYIR,
'DOD NA, DE'I KUN SLONG YIN PAR THAL, 'DOD PA'I PHYIR, 'DOD
NA, DE'I SNGA ROL TU GRUB PAR THAL, 'DOD PA'I PHYIR, 'DOD MI
NUS TE, DE'I RJES SU GRUB PA'I PHYIR, GZHAN 
@005A *, ,YANG; YAN LAG GNYIS PA 'DU BYED KYI LAS KYI RDZAS
RGYUN YIN NA, YAN LAG GNYIS PA 'DU BYED KYI LAS YIN PAS KHYAB
PAR THAL, YAN LAG BCU GNYIS KYI THOG MA'I MA RIG PA LA DE'I

PHYIR; 'DOD NA, SKYE BA GCIG KHO NA 'PHEN PA'I LAS LA SRED LEN
GYIS GSOS BTAB NAS LAS KYI NUS PA MTHU CAN DU SONG BA'I BCU BA
SRID PA'I RTEN 'BREL CHOS CAN, YAN LAG GNYIS PA 'DU BYED KYI LAS
YIN PAR THAL, DE'I RDZAS

RGYUN YIN PA'I PHYIR, RTAGS SLA, 'DOD MI NUS TE, BCU BA SRID
PA'I RTEN 'BREL YIN LA, 'DU BYED KYI LAS MA YIN PA'I MU YIN PA'I
PHYIR, DER THAL, DE LA MU BZHI YOD PA'I PHYIR, 'DU BYED KYI LAS
YIN LA BCU BA SRID PA'I

RTEN 'BREL MA YIN PA, DE YIN LA SNGA MA MA YIN PA, GNYIS KA YIN
PA DANG, GNYIS KA MA YIN PA STE BZHI YOD PAR RTEN 'BREL MDO
'GREL GYI DGONGS PA YIN PA'I PHYIR, DANG PO YOD DE, SKYE BA GCIG
KHO NA 'PHEN BYED KYI LAN GRANGS

GZHAN LA MYONG 'GYUR GYI LAS DANG SKYE NAS MYONG 'GYUR GYI LAS
LA SRED LEN GYIS GSOS MA BTAB BA SOGS YAN LAG GNYIS PA 'DU BYED
YIN LA, BCU BA SRID PA'I RTEN 'BREL MA YIN PA'I MU DANG, DE LA
SRED LEN GYIS GSOS BTAB NAS

MTHU CAN DU SONG BA DE, PHYI MA YIN LA SNGA MA MA YIN PA'I MU,
MTSAMS MED KYI LAS BSAGS MA THAG PA DANG, MING SKYE BA BRGYA
'PHEN BYED KYI LAS DANG PO DANG 'GRUB BYED KYI SRID PA GNYIS DE
GNYIS KA YIN PA'I MU, LHAG MA RNAMS GNYIS

@005B KA MA YIN PA'I MU YIN PA'I PHYIR, GZHAN YANG, YAN LAG GSUM
PA RNAM SHES KYI RTEN 'BREL GYI RDZAS RGYUN YIN NA, DE YIN DGOS
PAR THAL, YAN LAG DANG PO DANG GNYIS PA LA DE'I PHYIR, 'DOD NA,
DE'I RDZAS RGYUN DU GYUR PA'I THOG

MA'I MA RIG PA DANG DUS MNYAM DU GRUB PA'I RNAM SHES KYI RTEN
'BREL DANG, DER GYUR BA'I 'DU BYED KYI LAS DANG DUS MNYAM DU
GRUB PA'I RNAM SHES KYI RTEN 'BREL GNYIS RE RE NAS CHOS CAN, DER
THAL, DE'I PHYIR, 'DOD NA, RANG DANG RTEN

'BREL TSAR GCIG TU GTOGS PA'I 'PHEN BYED KYIS BAG CHAGS BGOS ZIN
BAR THAL, 'DOD PA'I PHYIR, 'DOD MI NUS TE, DE'I RDZAS RGYUN SNGA
MA YIN PA'I PHYIR, YANG KHA CIG, YAN LAG BCU GNYIS KYI THOG MA'I
MA RIG PA DE MTHONG

SPANGS YIN PAR THAL, DE LTAR YIN PAR RTEN 'BREL MDO 'GREL GYI
DON YIN PA THEG BSDUS KYI 'GREL BA DON GSANG GIS BZHED PA'I
PHYIR NA MA KHYAB, RTAGS GRUB STE, GSER 'BRENG DU RTEN 'BREL MDO
'GREL LAS, THOG MA'I MA RIG PA

BDEN PA MTHONG BA LA 'PHEN PA MED PAR BSHAD PAS, MTHONG SPANGS
YIN PAR DON GSANG BA BZHED KYANG, ZHES GSUNGS PA'I PHYIR, GONG
GI MA KHYAB PA'I DON YOD DE, YAN LAG BCU GNYIS KYI THOG MA'I MA
RIG PA MTHONG SPANGS MA YIN PAR

THAL; DE GYUR PA'I SGOM SPANGS YOD PA'I PHYIR, DER THAL, PHYIR
MI 'ONG GIS SPANGS PA'I DE BCU GNYIS YOD PA'I PHYIR, DER THAL,
DGRA BCOM BAS SPANGS PA'I DE BCU GNYIS YOD PA'I PHYIR, DANG PO
GRUB STE, RNAL 'BYOR SPYOD PA'I SA

@006A *, ,LAS; PHYIR MI 'ONG GIS YAN LAG TU ZHIG SPANGS PAR
BRJOD CE NA, 'DOD PA LA SPYOD PA THAMS CAD DO, ,ZHES GSUNGS PA'I
PHYIR, GNYIS PA GRUB STE, DES SPANGS PA'I KHAMS GSUM GYIS SA
BSDUS

KYI YAN LAG BCU GNYIS YOD PA'I PHYIR TE, DE NYID LAS, DGRA BCOM
PAS YAN LAG TU ZHIG SPANGS PAR BRJOD CE NA, KHAMS GSUM NA SPYOD
PA THAMS CAD DO, ,ZHES GSUNGS PA'I PHYIR, YANG KHO NA RE, YAN
LAG BCU GNYIS KYI THOG MA'I

MA RIG PA 'PHAGS RGYUD LA YOD PAR THAL, SGOM LAM RDO RJE LTA
BU'I TING NGE 'DZIN GYI BAR LA 'GRO BA YOD PA'I PHYIR, DER THAL,
DE SGOM SPANGS YIN PAS DE'I RDZAS RGYUN DE'I BAR DU 'GRO BA YOD
PA'I PHYIR NA MA KHYAB, DER THAL, DE'I ZHEN YUL

MED PAR MNGON SUM DU RTOGS PA NA DE YAN LAG DANG PO THOG MA'I MA
RIG PA MA YIN PAR 'GYUR BA'I PHYIR TE, RTEN 'BREL MDO 'GREL LAS,
CI'I PHYIR BDEN PA MTHONG BA LA MA RIG PA MED PA YIN ZHE NA,
ZHES DRIS PA'I LAN DU, RIG PA

MED PA'I MA RIG PA GANG YIN PA'O, ,ZHES GSUNGS PA'I PHYIR, GZHAN
YANG, DE'I RGYUD LA DE MED PAR THAL, SGOM SPANGS YIN KYANG
'PHAGS RGYUD LA MED PA DU MA ZHIG YOD PA'I PHYIR TE, DPER NA SO
SKYE'I RGYUD KYI ZHE SDANG DRAG PO BZHIN

YIN PA'I PHYIR, GSER 'PHRENG LAS, SGOM SPANGS YIN KYANG 'PHAGS
RGYUD LA MED PA DU MA ZHIG BSHAD DE, DPER NA, YUL LA DMIGS PA'I
ZHE SDANG DRAG PO BZHIN NO, ,ZHES GSUNGS PA'I PHYIR, RANG LUGS
LA, MTSAN NYID,

@006B DBYE BA, SA MTSAMS, RKYEN DU 'GYUR TSUL, MTHONG SPANGS
SGOM SPANGS GANG YIN LA DPYAD PA DANG LNGA LAS, DANG PO NI, RIG
PA YE SHES KYI 'GAL ZLA MI MTHUN PHYOGS SU GYUR BA'I SEMS BYUNG
RMONGS PA DE MA RIG PA'I MTSAN NYID, YAN LAG

BCU GNYIS KYI MA RIG PA DANG THOG MA'I MA RIG PA GNYIS MI 'DRA,
GNYIS PA DE LA DBYE NA, LAS 'BRAS KYI 'BREL BA LA RMONGS PA'I MA
RIG PA SOGS YUL DANG GNAS SKABS KYI SGO NAS SUM CU RTZA DRUG
YOD, DE'I RGYU MTSAN GYIS SKABS 'DI'I RIG

PA YE SHES KYI GTZO BO BDAG MED RTOGS PA'I RIG PA YE SHES LA
BYED KYANG, RIG PA YE SHES LA YANG LAS 'BRAS KYI 'BREL BA RTOGS
PA'I RIG PA YE SHES SOGS SO DRUG YOD PA RTEN 'BREL MDO 'GREL GYI
DGONGS PA YIN PA'I PHYIR, GSUM PA

SA MTSAMS NI, THOG MAR NGA'O SNYAM PA NAS LAS DE MA GRUB KYI BAR
DU YOD, LAS GRUB BA NA DE DANG TSAR GCIG PA'I MA RIG PA'I RDZAS
RGYUN ZHES BYA LA, THOG MA'I MA RIG PA ZHES MI BYA, DES RIGS PA
YE SHES DANG MA RIG PA SO SO'I 'DOD TSUL DE

LTAR BSHAD DE, MA RIG PA LA SO DRUG YOD PA MDO 'GREL DANG, SO
BRGYAD YOD PA RNAL 'BYOR SPYOD PA'I SA'I DGONGS PA YIN PA'I
PHYIR TE, DE NYID LAS, MA RIG PA'I DBYE BA DE DAG MDOR BSDUS NA
BCU DGU STE, ZHES DANG, YANG BDUN TE ZHES

DANG; YANG BDUN DANG CHUNG NGU DANG 'BRING DANG CHEN PO STE, SUM
CU RTZA BRGYAD BSHAD PA DE'I PHYIR, GZHAN YANG, RIG PA YE SHES
DANG MA RIG PA DE LTAR 'DOD DE, RANG YUL RTOGS PA'I SHES RAB
PHAL CHER DANG, THOS BSAM SGOM GSUM GYI

@007A *, ,YE SHES SOGS RIG PA YE SHES YIN PA'I PHYIR TE, RTEN
'BREL MDO 'GREL LAS, RTOGS PA DANG, NGES PA NI RIG PA ZHES BYA
STE, NGES PA'I TSIG GIS TSUL GYI NI SHES RAB STE RAB TU SHES PA
NI

RIG PA YE SHES ZHES BYA'O, ,ZHES GSUNGS PA'I PHYIR, GZHAN YANG,
DE GNYIS KYI DBYE BA DE LTAR 'THAD DE, CHOS KYI MCHOG SHES RAB
DANG, DE'I MI MTHUN PHYOGS MA RIG PA DANG, RGYA CHE BA'I CHOS
KYI MCHOG THOS BSAM SGOM GSUM

GYI SHES RAB DANG, DE'I MI MTHUN PHYOGS MA RIG PAR BSHAD PA'I
PHYIR TE, RNAM GRANGS CHEN PO'I MDO LAS, MI MTHUN PA'I CHOS KYI
PHYOGS CI LTA BU ZHE NA, CHOS KYI MCHOG GI MI MTHUN PA'I PHYOGS
DANG, RGYA CHE BA'I CHOS KYI MI MTHUN PA'I

PHYOGS ZHES SOGS KYIS CHOS KYI MCHOG SHES RAB DANG, DE'I MI
MTHUN PA'I PHYOGS MA RIG PA DANG, RGYA CHE BA'I CHOS KYI MCHOG
THOS BSAM SGOM GSUM GYI SHES PA DANG, DE'I MI MTHUN PHYOGS MA
RIG PAR BSHAD PA'I PHYIR TE, DANG PO

GANG ZHIG ,PHYI MA YIN PA'I PHYIR, DANG PO GRUB STE, MDO DE NYID
LAS, BTZUN BA CHOS KYI MCHOG JI LTA BU LAGS SHE NA, BKA' STZAL
PA, DBANG PO LNGAS BZUNG BA DANG RTEN PA DAG NI SHES RAB CES BYA
STE, DE'I MI MTHUN PHYOGS LA CHOS KYI

MCHOG GI MI MTHUN PHYOGS ZHES BYA'O, ,ZHES GSUNGS PA'I PHYIR,
GNYIS PA GRUB STE, DE NYID LAS, BTZUN PA RGYA CHE BA'I CHOS KYI
MCHOG CI LTA BU LAGS SHE NA, BKA' STZAL PA, THOS PA DANG BSAM PA
DANG SGOM PA LAS BYUNG BA'I SHES PA

@007B ZHES BYA STE, DE'I MI MTHUN PHYOGS LA RGYA CHE BA'I CHOS
KYI MI MTHUN PHYOGS ZHES BYA'O, ,ZHES GSUNGS PA'I PHYIR, YANG
KHA CIG GIS, YAN LAG BCU GNYIS KYI DANG PO'I MA RIG PA DANG,
THOG MA'I MA RIG PA GNYIS DON GCIG ZER NA, RANG

GIS KUN NAS BSLANG BYAR GYUR BA'I YAN LAG GNYIS PA 'DU BYED KYIS
LAS KYI KUN SLONG DU GYUR PA'I LAS 'BRAS KYI 'BREL BA LA RMONGS
PA'I MA RIG PA CHOS CAN, THOG MA'I MA RIG PA YIN PAR THAL, YAN
LAG DANG PO'I MA RIG PA YIN PA'I PHYIR,

DER THAL, DE LA SO DRUG YOD PA'I NANG TSAN GYI MA RIG PA GCIG
YIN PA'I PHYIR, DER THAL, DE LA LAS 'BRAS KYI 'BREL BA LA RMONGS
PA'I MA RIG PA DANG, DE KHO NA NYID LA RMONGS PA'I MA RIG PA
GNYIS YOD PA'I PHYIR TE, KUN BTUS

LAS; RMONGS PA NI RNAM PA GNYIS TE, 'BRAS BU'I RNAM PAR SMIN PA
LA RMONGS PA DANG, DE KHO NA'I DON LA RMONGS PA'O, ,ZHES GSUNGS
PA'I PHYIR, RTZA BAR 'DOD NA, DE CHOS CAN, GANG ZAG GI BDAG
'DZIN YIN PAR THAL, THOG

MA'I MA RIG PA YIN PA'I PHYIR, KHYAB STE, RNAL 'BYOR SPYOD PA'I
SA LAS, THOG MAR PHUNG PO LA SOGS PA LA BDAG TU RMONGS SHING,
DE'I DBANG GIS SDUG BSNGAL PA LA RMONGS TE MNGON PAR 'DU BYED
DE, ZHES DANG, GSER 'PHRENG

LAS KYANG, DE LTAR GSUNGS PA DUS KYI KUN SLONGS LA DGONGS KYI
RGYU'I KUN SLONG NI DE KHO NA NYID LA RMONGS PA GCIG BU STE
SNGAR BSHAD PA LTAR RO, ,DE'I PHYIR YAN LAG BCU GNYIS KYI DANG
PO YANG DE KHO NA'O, ,ZHES GSUNGS PA'I PHYIR, DER MA ZAD

@008A *, ,RIN CHEN PHRENG PA, RNAM 'GREL, 'JUG PA SOGS KYI YANG
DGONGS PA YIN PA'I PHYIR, BZHI PA RKYEN DU 'GYUR TSUL YOD DE,
YAN LAG BCU GNYIS KYI NANG TSAN GYIS MA RIG PAS, GNYIS PA 'DU
BYED

KYI LAS KYI RKYEN BZHI KA BYED PA'I PHYIR, DER THAL, DES RGYU
RKYEN, DE MA THAG RKYEN, DMIGS RKYEN, BDAG RKYEN BZHIG BYED PA'I
PHYIR, DANG PO GRUB STE, MA RIG PA'I BAG CHAGS KYI DPANG GIS LAS
BSKYED PA'I PHYIR TE, KUN BTUS LAS,

BAG CHAGS DANG ZHES DANG, GSER 'PHRENG LAS KYANG, MA RIG PA'I
BAG CHAGS KYIS 'DU BYED SKYE PA DANG, ZHES GSUNGS PA'I PHYIR,
GNYIS PA GRUB STE, DES DAM THAG RKYEN BYAS PA LA BRTEN NAS LAS
KYI 'BRAS BU MA BYUNG GI BAR DU RGYUN

CHAGS SU 'PHEN PAR BYED PA'I PHYIR TE, KUN BTUS LAS, SHUGS KYI
ZHES DANG, GSER 'PHRENG LAS KYANG, MA RIG PA'I BAG CHAGS LAS
DE'I 'PHEN PA'I SHUGS KYIS RGYUN CHAGS PAR 'JUG PA DANG, ZHES
GSUNGS PA'I PHYIR,

GSUM PA GRUB STE, DMIGS RKYEN BYAS PA'I DBANG GIS YUL LA PHYIN
CI LOG TU 'JUG PAR BYED PA'I PHYIR TE, GSER 'PHRENG LAS, RMONGS
DUS MIN PA LA DER YID LA BYED PAR DMIGS PA 'JUG PA DANG, ZHES
GSUNGS PA'I

PHYIR; BZHI PA GRUB STE, DES RANG DANG MTSUNGS PAR LDAN PA'I
BDAG RKYEN BYED PA'I PHYIR TE, DE NYID LAS, DE'I DBANG GIS DE
DANG MTSUNGS LDAN DU 'BYUNG BA RNAMS DMIGS PA LA PHYIN CI LOG TU
BYED PAS RIM PA LTAR DU NAS, BDAG

@008B BDAG RKYEN BYED DE GZHAN LA YANG DE LTAR SBYOR RO, ,ZHES
GSUNGS PA'I PHYIR, YANG KHA CIG GIS, GSER 'PHRENG LAS, DES NA
SGOM SPANG DU RIGS ZHES PA LA 'KHRUL NAS DE YIN NA SGOM SPANG
YIN PAS KHYAB ZER BA MI 'THAD PAR

THAL; DE LA MTHONG SPANG SGOM SPANG GNYIS YOD PA'I PHYIR, DANG
PO GRUB STE, DER GYUR BA'I RGYUN ZHUGS KYIS SPANGS PA'I NGAN
SONG DU SKYE BA 'PHEN BYED KYI LAS KYI KUN SLONG DU GYUR PA'I
'JIG LTA SOGS DANG, GRUB MTHA' NGAN BAS

BSLANG PA'I LTA NGAN DRUG CU SOGS YOD PA SHES BYED SNGAR DRANGS
ZIN PA'I PHYIR, GNYIS PA GRUB STE, RIGS NAS RIGS SKYES KYI
MTHONG LAM GYI SNGA ROL TU CHAGS PA DANG BRAL BYED KYI 'DOD NYON
DANG PO'I DNGOS GNYEN PAR CHAD MED LAM GYI

NGOS SKAL GYI SPANG BYAR GYUR PA'I THOG MA'I MA RIG PA DANG, DE
DANG TSAR GCIG PA'I YAN LAG BCU GNYIS YOD PA'I PHYIR, DER THAL,
PHYIR MI 'ONG GIS 'DOD PA 'DIR SKYE BA GNYIS LAS LHAG LEN PA'I
LAS KYI KUN SLONG DU GYUR PA'I MA RIG

BA DANG, DE DANG TSAR GCIG TU GTOGS PA'I YAN LAG BCU GNYIS
SPANGS PA YOD PA'I PHYIR TE, RNAL 'BYOR SPYOD PA'I SA LAS, PHYIR
MI 'ONG BAS YAN LAG DU ZHIG SPANGS PAR RJOD CE NA, 'DOD PA NA
SPYOD PA THAMS CAD KYI PHYOGS GCIG

STE RIL GYIS NI MA YIN NO, ,ZHES GSUNGS PA'I PHYIR, DES PHYIR MI
'ONG BA DANG DGRA BCOM GYIS SPANGS TSUL SNGAR BSHAD ZIN CING, DE
BZHIN DU GCIG CHAR BA LA YANG SHES PAR BYA'O, ,RANG LUGS LA,
THOG MA'I MA RIG PA SGOM SPANG
@009A *, ,YIN KYANG DER GYUR BA'I MTHONG SPANG DANG SGOM SPANG
GNYIS YOD PA'I PHYIR, DER THAL, MTHONG SPANG DU GYUR BA'I DE
YOD PA NAS SGOM SPANG DU GYUR PA'I SGOM LAM BAR CHAD MED LAM
SKOR DGU'I NGOS

SKAL GYI SPANG BYAR GYUR PA'I MA RIG PA DGU DANG, DE 'DRA'I
BAR CHAD MED LAM DGU YOD PA'I PHYIR, GNYIS PA BSDUS PA BSHAD
PA LA, MA RIG PA'I RKYEN GYIS 'DU BYED GSUNGS PA DE TSAN PA
GNYIS BYAS NAS, SNGON MTHA' PHYI

MTHA' GNYIS LA RMONGS PA DE BZLOG PA'I CHED MA YIN PAR THAL,
DE TSAN PA GSUM PHYE NAS SNGON MTHA' PHYI MTHA' BAR GSUM BZLOG
PA'I CHED YIN PA'I PHYIR NA MA KHYAB, GSUM DU PHYE TSUL YANG
NYON MONGS LAS SDUG BSNGAL

GSUM DU BYAS PAS KYANG, DUS GSUM DANG GNYIS LA RMONGS PA BZLOG
PA'I PHYIR TE, MDZOD 'GREL LAS, BAR MA KHO NA SNGON GYI MTHA'
DANG PHYI MTHA' DAG GI RGYU DANG 'BRAS BU RGYAS PAR RJES SU
DPAG BAR NUS BSAM BSHAD DE,

ZHES GSUNGS PA'I PHYIR, RTZA BAR 'DOD MI NUS TE, DER BSHAD
PA'I RTEN 'BREL BCU GNYIS PO DE SNGON GYI MTHA' DANG, PHYI
MA'I MTHA' GNYIS SU BSDUS PAS CHOG PA'I PHYIR, DER THAL, DE
LTAR BSDUS PA'I TSE MA RIG PA NAS

TSOR BA'I BAR BDUN SNGON GYI MTHA' BA YIN PA GANG ZHIG ,SRID
PA NAS RGA SHI'I BAR LNGA NI PHYI MA'I MTHA' BA YIN PA'I
PHYIR, DANG PO GRUB STE, DE BDUN GYI MA RIG PA DANG 'DU BYED
GNYIS SNGON MTHA'I RGYU DANG, MING GZUGS NAS

@009B TSOR BA'I BAR 'BRAS BUR BYAS NAS NYON MONGS KUN MA RIG
PAR DANG? 'DU BAR BSHAD PA'I PHYIR TE, MDZOD 'GREL LAS, GANG
GI TSE RTEN CING 'BREL BAR 'BYUNG BA, SNGON GYI MTHA' PA DANG
PHYI MA'I MTHA' BA ZHES RNAM PA GNYIS SU

BRJOD DO, ,DE'I TSE NAS TSOR BA LA THUG PA'I BAR YAN LAG BDUN
SNGON GYI MTHA' BA YIN, ZHES RTEN 'BREL MDO 'GREL LAS SNGON
GYI MTHA' YANG MA RIG PA'I SGO NAS SRED PA DANG LEN PA YANG
BSTAN TE, NYON MONGS THAMS CAD MA

RIG PA DANG LHAN CIG TU 'BYUNG BA'I PHYIR, ZHES GSUNGS PA'I
PHYIR, DES NA SKYE BA'I RTEN 'BREL DANG, SRED LEN SOGS DON
GYIS BSTAN PA SKYE BA SNGON MA SRED LEN SRID PA GSUM MED PAR
SKYE BA BLANGS PA'I SKYON MED DE, RANG

DANG RTEN 'BREL TSAR GCIG TU GTOGS PA'I 'GRUB BYED KYI RGYU
GSUM 'DU BYED KYI RTEN 'BREL DU BSDUS, GRUB 'BRAS SKYE BA MING
GZUGS DANG RGA SHI REG TSOR GYI NANG DU BSDUS PA'I PHYIR,
GNYIS PA NI, RGYU 'BRAS MDOR BSDUS

PA; BAR MA'I RJES SU DPAG PA LAS, ,ZHES DANG, RANG 'GREL LAS,
BAR MA KHO NA SNGON GYI MTHA' DANG, PHYI MA'I MTHA' DAG GI
RGYU 'BRAS RGYAS PAR RJES SU DPAG NUS PAS MA BSHAD DE, ZHES
GSUNGS PA'I PHYIR, GONG GI RTZA

RTAGS GNYIS PA GRUB STE, SRED LEN SRID PA GSUM PHYI MA'I RGYU
DANG, SKYE RGA GNYIS PHYI MTHA'I 'BRAS BUR BSHAD PA GANG ZHIG,
DE LTAR NA SNGON GYI MTHA' DANG PHYI MTHA'I RGYU 'BRAS GNYIS
GNYIS GTAN LA PHABS PAS MA RIG PA THAMS

@010A *, ,CAD BZLOG PA'I PHYIR, DANG PO GRUB STE, RANG 'GREL
LAS, LNGA NI PHYI MA'I MTHA' BDAG YIN TE, ZHES GSUNGS PA'I
PHYIR, GNYIS PA GRUB STE, DE NYID LAS, SNGON DANG PHYI MA
'BRAS BU DANG,

RGYU DANG BCAS BDAG SMOS PA'I PHYIR, ZHES GSUNGS PA'I PHYIR,,
,,GNYIS PA 'DU BYED KYI LAS BSHAD PA LA, DGAG GZHAG GNYIS LAS,
DANG PO LA KHA CIG ,YAN LAG GNYIS PA 'DU BYED KYI LAS LA LUS
NGAG YID GSUM GYI

LAS GSUM YOD, DANG PO NI, DBUGS 'BYUNG RNGUB LTA BU, GNYIS PA
NI, NGAG KUN NAS SLONG BYED KYI RNAM RTOG LA SPYOD PA DANG
MTSAN MA LA SPYOD PA LTA BU, GSUM PA NI, KUN RTOG LA SPYOD PA
LTA BU YIN PA'I PHYIR, RTEN 'BREL MDO 'GREL

DU MDO GZHAN DRANGS PA LAS, DE LA LUS NI DBUGS 'BYUNG RNGUB
DAG GO ,NGAG NI RNAM PAR RTOG PA LA SPYOD PA DANG MTSAN MA LA
SPYOD PA DAG GO ,YID NI KUN TU RTOG PA'O, ,ZHES GSUNGS PA'I
PHYIR, KHA CIG GI 'DOD PA DE 'CHAD PA LA, RTEN

'BREL MDO 'GREL LAS, MA RIG PA'I RKYEN GYIS BSOD NAMS MNGON
PAR 'DU BYED DO, ,ZHES BYA BA'I MDO SGRA JI BZHIN PA YIN NAM
ZHE NA, ZHES GSUNGS PA'I PHYIR, LAN LA, SGRA JI BZHIN PA MA
YIN PAR THAL, DE LA MDO SDE DANG

'GAL BA'I GNOD BYED YANG YOD, RIGS PA DANG 'GAL BA'I GNOD BYED
YANG YOD PA'I PHYIR, DANG PO NI, MDO SDE DANG 'GAL BA'I TSUL
NI, RTEN 'BREL MDO 'GREL LAS, MA RIG PA'I RKYEN GYIS BSOD NAMS
MNGON PAR 'DUS

@010B BYAS PA YANG 'DU BYED DO, ,BSOD NAMS MA YIN PA 'DUS BYAS
PA YANG 'DU BYED DO, ,MI G-YO BA MNGON PAR 'DUS BYAS PA'I
SBYOR, ZHES PA'I LUNG DON MA GRUB PAR THAL, MA RIG PA'I DBANG
GIS BSAGS PA'I YAN LAG GNYIS PA 'DU

BYED KYI LUS KYI LAS LA DBUGS 'BYUNG RNGUB BGRANGS NAS, DE LA
DGE MI DGE LUNG MA BSTAN GSUM MED PA'I PHYIR, DER THAL, BSAM
GTAN BZHI PA'I SAS BSDUS KYI MI G-YO BA GSUM MED PA'I PHYIR,
DER THAL, DBUGS 'BYUNG

RNGUB BGRANGS NAS DE LA DGE MI DGE GNYIS MED PA'I PHYIR, DER
THAL, DBUGS 'BYUNG RNGUB LA DGE MI DGE MED PA'I PHYIR, GNYIS
PA RIGS PA DANG 'GAL TSUL NI, DBUGS 'BYUNG RNGUB GSAR DU
BGRANGS PA YOD NA, MA RIG PA'I DBANG

GIS LAS GSAR DU BSAGS PAS MA KHYAB PA'I PHYIR, DER THAL, DGRA
BCOM PA LA LAS GSAR DU BSAGS PA MED PA GANG ZHIG ,DBUGS 'BYUNG
RNGUB GSAR DU BSAGS PA YOD PA'I PHYIR, LAS BSAGS PA PO'I RTEN
GYI GANG ZAG NGES

'DZIN PA LA, KHA CIG GIS, RTZA SHES LAS, DE'I PHYIR MKHAS PA'I
'DU MI BYED, ,CES PA'I LUNG LA 'KHRUL NAS MKHAS PA LA DGE MI
DGE'I LAS GSAR DU BSAGS PA MED ZER NA, DE YOD PAR THAL, RGYUN
ZHUGS DANG PHYIR 'ONG LA

DGE MI DGE'I LAS GSAR DU BSAGS PA YOD PA'I PHYIR, DES NA LUNG
DE'I DON NI 'PHAGS PA LA 'PHEN BYED DGE MI DGE'I LAS GSAR DU
GSOG PA MED CES PA'I DON YIN PA'I PHYIR, RANG LUGS LA, MTSAN
NYID, DBYE BA, DE LA MA RIG

@011A *, ,PAS KUN NAS BSLANG TSUL, DES RNAM SHES KYI RKYEN
BYED TSUL DANG BZHI LAS, DANG PO NI, RANG KUN NAS SLONG BYED
KYI YAN LAG DANG PO THOG MA'I MA RIG PAS KUN NAS SLONG ZHING,
RANG GI 'PHANG

'BRAS MING GZUGS SOGS CI RIGS 'PHEN BYED KYI CHA NAS BZHAG
PA'I SEMS BYUNG SEMS PA DE, DE'I MTSAN NYID, GNYIS PA DE LA
NGO BO'I SGO NAS DBYE NA, LUS NGAG YID KYI 'PHEN BYED KYI LAS
GSUM YOD, 'GRUB TSUL GYI SGO NAS

DGE MI DGE MI G-YO BA GSUM YOD, RNAMS MIN GYI SGO NAS MTHONG
CHOS MYONG 'GYUR, SKYE NAS MYONG 'GYUR, LAN GRANGS GZHAN LA
MYONG 'GYUR GSUM YOD, GSUM PA MA RIG PAS DE KUN NAS SLONG TSUL
YOD DE, THOG MAR BDAG MED

PA'I DE KHO NA NYID LA RMONGS SHING DE RJES LAS BSAGS DUS SU
LAS 'BRAS KYI 'BREL BA LA RMONGS PA'I SGO NAS 'PHEN BYED KYI
LAS MNGON PAR 'DU BYED PA'I TSE 'PHEN BYED BSOD NAMS MA YIN
PA'I LAS MNGON PAR 'DU BYED PA'I PHYIR,

DE LA MA RMONGS SHING BDAG MED PA'I DE KHO NA NYID LA RMONGS
SHING PHYI MA'I SEMS G-YENG BA LA BDE BAR RMONGS PA'I TSUL
GYIS 'DOD PA'I LAS GSOG PAR BYED, YANG LAS 'BRAS KYI 'BREL PA
LAM RMONGS SHING PHYI'I SEMS G-YENG BA LA

BDE BAR MA RMONGS BAR NANG TING NGE 'DZIN ZHIG NAS LA RMONGS
PA'I SGO NAS 'PHEN BYED KYI LAS MNGON PAR 'DU BYAS PA'I TSE
'PHEN BYED MI G-YO BA'I LAS GSOG PAR BYED DO, ,GSUM PA YAN LAG
GSUM PA RNAM SHES KYI RTEN 'BREL GYIS

@011B MTSAMS YOD DE, RANG DANG RTEN 'BREL TSAR GCIG TU GTOGS
PA'I 'PHEN BYED KYI LAS KYI BAG CHAGS BGOS PA NAS BZUNG STE
RNAM SHES NYING MTSAMS SBYOR BA'I BAR DU 'JOG PA'I PHYIR, 'JOG
TSUL YOD DE, DANG POR RNAM SHES MNGON

DU GYUR, DE SKAD CIG GNYIS PA 'GAG PA NAS SA BON GYI BAR DU
'JOG PA'I PHYIR, KUN GZHI'I RNAM SHES MA GTOGS RNAM SHES MNGON
GYUR BA DANG, RNAM SHES YIN BZHIN PAR 'JUG PA GNAS MA BU BA'I
SDE BA PHAL CHER KYIS 'DOD PA MA

GTOGS, BYE BRAG TU SMRA BA PHAL CHER DANG MDO SDE BA YAN CHAD
SUS KYANG KHAS MI LEN PA'I PHYIR, GRUB TSUL DE LTAR 'THAD PAR
THAL, YAN LAG GSUM PA RNAM SHES DANG RTEN 'BREL TSAR GCIG TU
GTOGS PA'I YAN LAG BCU GNYIS KYI THOG

MA'I MA RIG PA DANG, LAS BSAGS DUS KYI RNAM SHES KYI RTEN
'BREL LA YAN LAG GSUM PA RNAM SHES KYI RTEN 'BREL 'DI DANG
RTEN 'BREL TSAR GCIG TU GTOGS PA ZHIG DGOS KYANG, SKYE BA SNGA
MA'I 'BRAS BU DANG RNAM SHES KYI RTEN 'BREL YIN

PA ZHIG MI DGOS TE, DES DE DANG TSAR GCIG TU GTOGS PA'I 'PHEN
BYED KYI BAG CHAGS BGOS MA ZIN PA'I PHYIR, 'JUG TSUL YOD DE,
RANG DANG RTEN 'BREL TSAR GCIG TU GTOGS PA'I 'PHEN BYED KYI
LAS KYI BAG CHAGS BGOS ZIN PA

NAS BZUNG GSOS 'DEBS BYA'I BAG CHAGS MNGON GYUR BA DANG, GSOS
'DEBS BYA'I RNAM SHES GNYIS PO GSOS 'DEBS BYED KYI SRED LEN
GNYIS SU 'DUS KYANG, GSOS 'DEBS BYA'I RNAM SHES GNYIS SU MA
'DUS PA'I KHYAD PAR 'THAD

@012A *, ,PA'I PHYIR, DES SRED LEN GNYIS DANG BCU PA SRID PA'I
RTEN 'BREL LA YANG RIGS PA 'GRES SHES PAR BYA'O, DES NA, ,'DU
BYED KYI RKYEN CAN GYI RNAM SHES DANG,

RGYU DUS KYI RNAM SHES KYI RTEN 'BREL GNYIS DON GCIG PA MA YIN
TE, 'DU BYED KYI RKYEN CAN GYI RNAM SHES RANG DANG RTEN 'BREL
TSAR GCIG TU GTOGS PA'I 'PHEN BYED KYI LAS KYI BAG CHAGS BGOS
PA NAS BZUNG BCU PA

SRID PA'I SNGA LOG GI BAR 'JOG PA'I PHYIR, DBYIG GNYEN GYI
'GREL BA LAS, 'DU BYED KYI RKYEN GYI RNAM SHES DE YANG SRID PA
MNGON DU MA GYUR PA DE SRID DU 'JUG PA'I PHYIR, ZHES GSUNGS
PA'I PHYIR

GZHAN YANG, 'DU BYED KYI RKYEN CAN GYI RNAM SHES DANG, RGYU
DUS KYI RNAM SHES GNYIS DON MI GCIG STE, 'DU BYED KYI RKYEN
CAN GYI RNAM SHES DE BCU PA SRID PA'I SNGA LOG GI BAR LA 'JOG
PA'I PHYIR TE,

DBYIG GNYEN GYI 'GREL BA LAS, 'DU BYED KYI RKYEN CAN GYI RNAM
SHES DE YANG GANG GI BAR DU 'JOG CE NA, BCU PA LA THUG GI BAR
DU'O, ,ZHES GSUNGS PA'I PHYIR, BYAS PA LA KHO NA RE,

'DU BYED KYI RKYEN CAN GYI RNAM SHES YIN NA, BCU PA SRID PA'I
RTEN 'BREL YAN CHAD DU GRUB PAS KHYAB PAR THAL, LUNG DON GNYIS
PO 'THAD PA'I PHYIR NA MA KHYAB, SKYE BA GCIG KHO NA 'PHEN PA'I

@012B DBANG DU BYAS PA YIN GYI, LHA MI GANG RUNG GI SKYE BA
BRGYA SOGS 'PHEN PA'I DBANG DU BYAS NA 'DU BYAD KYI RKYEN CAN
GYI RNAM SHES DE BCU PA SRID PA THA MA'I SNGA LOG GI BAR DU 'JUG
PA'I PHYIR, DE NYID LAS, MING

DANG GZUGS MED PAR SKYES BA NAS KYANG, DE LA YOD PA'I RNAM PAR
SMIN PA'I RNAM PAR SHES PA NI TSE SNGA MA'I LAS KYIS 'PHANGS
PA'I MA 'ONG PA'I TSE, GZHAN MING DANG GZUGS SKYE BAR BYAS PA'I
PHYIR, RGYU'I

DNGOS POR GNAS PA NI 'DU BYED KYI RKYEN CAN GYI RNAM PAR SHES
PA'I YAN LAG YIN PA RNAM PAR BZHAG STE, DES BYAS PA 'DI SKYED
NUS YIN LA MA SPYAD BA'I ZHES GSUNGS PA'I PHYIR, 'DI LA MU BZHI
YOD DE,

YAN LAG GNYIS PA YIN LA BCU PA MA YIN, DE LAS LDOG PA, GNYIS KA
YIN PA, GNYIS KA MA YIN PA DANG BZHI YOD PA'I PHYIR, DANG PO
GRUB STE, SRED PAS GSOS

BTAB KYANG LEN PAS GSOS MA BTAB PA'I LHA MI GANG RUNG GI SKYE BA
'PHEN BYED KYI LAS DE DE YIN PA'I PHYIR, RTEN 'BREL MDO 'GREL
LAS, DE YANG NYE BAR LEN PA YOD NA SRID PA'I GNAS SKABS YIN PAR

'GYUR GYI MED NA NI MA YIN PA'I LEN PA'I RKYEN CAN GYI SRID PA
ZHES BSTAN TO, ,ZHES GSUNGS PA'I PHYIR, GNYIS PA GRUB STE, LHA
TMI GANG RUNG GI SKYE BA GCIG 'PHEN PA'I LAS LA SRED LEN GYIS
GSOS BTAB NA DE
@013A *, ,YIN LA, MA BTAB NA BAG CHAGS YIN PA'I PHYIR, DER THAL,
DE NYID LAS, GANG GI TSE LEN PA'I RKYEN GYIS SRID PA ZHES BRJOD
PA DE'I TSE NI BAG CHAGS KYI GNAS SKABS LA SRID PA'I MING

GIS BSHAD PA YIN NO, ,GAL TE DE'I BAG CHAGS YANG SRID MNGON PAR
'GRUB PAR BYED PA YIN NA NI 'JUG PA RNYED PA YIN NO, ,'JUG PA
RNYED PA MIN NA NI LAS KYI MING 'THOB PA YIN NO, ,ZHES GSUNGS
PA'I PHYIR, 'DIS NI YAN

LAG GNYIS PA 'DU BYED KYIS LAS LA SEMS PAS KHYAB PAR 'DOD PA
YANG KHEGS SO, ,GSUM PA GRUB STE, MTSAMS MED LTA BU'I LAS NGES
PA RNAMS NI SEMS PA'I GNAS SKABS NAS GNYIS KA YIN PA'I PHYIR, DE
NYID LAS,

NGES PA GANG YIN PA NI DUS SNGAR YANG MA YIN TE, SKYES NAS MYONG
BAR 'GYUR BA'I LAS MTSAMS MED PA LA SOGS PA'O, ,ZHES GSUNGS PA'I
PHYIR, BZHI PA GRUB STE, DE NI SLA'O, ,YAN LAG GNYIS PA 'DU BYED
KYI LAS DANG BCU

PA SRID PA'I GZHI MTHUN YOD PA DANG, 'DU BYED KYI RKYEN CAN GYI
RNAM SHES DANG BCU PA SRID PA'I GNAS SKABS KYI RNAM SHES KYI
GZHI MTHUN YOD PA SOGS SHES PAR 'GYUR RO, ,BCU PA SRID PA DANG
MTSUNGS LDAN GYI RNAM SHES DE BCU PA

SRID PA'I NANG DU BSDU DGOS PAR DBU SEMS KUN MTHUN PA'I PHYIR,
GONG DU DRANGS PA'I LUNG DE DAG ,RTZA SHES LAS, SRID PA DE YANG
PHUNG PO LNGA, ,ZHES DANG, 'GREL BA BUDDHA P'A LI TA DANG, TSIG
GSAL SOGS LAS BSHAD PA'I

@013B PHYIR; YAN LAG BZHI PA MING GZUGS CI RIGS PA'I RTEN 'BREL
BSHAD PA LA, MTSAN NYID, DBYE BA, SA MTSAMS GSUM LAS, DANG PO
NI, RANG DANG RTEN 'BREL TSAR GCIG TU GTOGS PA'I RGYU DUS KYI
RNAM SHES KYI STENG DU SA BON

BZHAG PA'I GZUGS CAN GYIS BSDUS PA'I SRID PA'I YAN LAG DE, DE
'DRA'I GZUGS KYI RTEN 'BREL GYI MTSAN NYID, DES MING GZUGS KYI
RTEN 'BREL GYI MTSAN NYID KYANG SHES PAR BYA, GNYIS PA DBYE BA
NI, LAS KYI SGO NAS DGE MI

DGE MI G-YO BA GSUM GYI 'PHANG 'BRAS GSUM KA'I SGO NAS KHAMS
GSUM PO'I GANG ZAG GI RGYUD KYI 'PHANG 'BRAS GSUM YOD, SA MTSAMS
NI, RNAM PAR SHES PA'I RKYEN GYIS MING GZUGS KYI SKYE SRID NYING
MTSAMS SBYAR MA

THAG PA'I SKAD CIG GNYIS PA NAS SKYE MCHED DRUG DANG KHO TSUN
CHAD DU 'JOG PA, MDZOD LAS, MING DANG GZUGS NI DE PHAN CHAD,
SKYE MCHED DRUG DOD TSUN CHAD DO, ,ZHES GSUNGS PA LTAR YIN LA,
RNAM PAR SHES PA'I RKYEN GYIS MING GZUGS

DANG; 'PHEN BYED KYI 'PHANG 'BRAS SU GYUR PA'I MING GZUGS GNYIS
DON MI GCIG STE, PHYI MA REG TSOR BAR DU 'JOG PA'I PHYIR, RNAL
'BYOR SPYOD PA'I SA LAS, MING GZUGS GNYIS KYI RTEN 'BREL DANG,
SKYE MCHED DRUG GI RTEN 'BREL

GNYIS MTSAN NYID 'DRES PA'I RANG BZHIN CAN YIN NA THA DAD DU
BSHAD PA DE'I PHYIR, ZHES DANG, SKYE MCHED DRUG GI RTEN 'BREL
DANG DRUG PA REG PA'I RTEN 'BREL GNYIS MTSAN NYID 'DRES PA'I
RANG BZHIN CAN YIN NA THA DAD DU BSHAD PA DE'I

@014A *, ,PHYIR; ZHES SOGS KYI DGONGS PA YIN PA'I PHYIR, YAN LAG
LNGA PA SKYE MCHED DRUG CI RIGS PA'I RTEN 'BREL BSHAD PA LA,
MTSAN NYID, DBYE BA, SA MTSAMS GSUM LAS, DANG PO

NI; RANG DANG RTEN 'BREL TSAR GCIG TU GTOGS PA'I 'PHEN BYED KYI
LAS KYI DUS NA RGYU DUS KYI RNAM SHES KYI STENG DU SA BON GYI
TSUL DU BZHAG PA'I MING GZUGS CI RIGS PA'I RKYEN GYIS RNAM SHES
SKYE ZHING MCHED BAR BYED PA'I

CHA NAS BZHAG PA'I SRID PA'I YAN LAG DE, DE'I MTSAN NYID, DE LA
NGO BO'I SGO NAS DBYE NA, MIG GI SKYE MCHED SOGS DRUG YOD, SA'I
KHAMS KYI SGO NAS DBYE NA SNGAR LTAR YOD, SA MTSAMS RANG DANG
RTEN 'BREL TSAR GCIG TU

GTOGS PA'I MING GZUGS CI RIGS PA'I RKYEN GYI SKYE MCHED DRUG DOD
NAS YUL DBANG RNAM SHES GSUM 'DUS NAS PHRANG KHA'I BAR DU 'JOG,
DE YANG MNGAL SKYES KYIS DBANG DU BYAS KYI, RDZUS SKYES KYI
DBANG DU BYAS NA YAN LAG BZHI

PA MING GZUGS CI RIGS PA'I RTEN 'BREL DANG SKYE MCHED DRUG CI
RIGS PA'I RTEN 'BREL CIG CAR DU GRUB PA'I PHYIR, YAN LAG DRUG PA
REG PA'I RTEN 'BREL BSHAD PA LA, MTSAN NYID, DBYE BA, SA MTSAMS
GSUM LAS, DANG PO NI, RANG

DANG RTEN 'BREL TSAR GCIG TU GTOGS PA'I SKYE MCHED DRUG CI RIGS
PA'I RKYEN GYIS YUL DBANG RNAM SHES GSUM 'DUS NAS YUL YID DU
'ONG MI 'ONG BAR MA GSUM CI RIGS SU RNAM PAR BCAD PA'I CHA NAS
BZHAG PA'I SRID PA'I YAN

@014B LAG DE, DE'I MTSAN NYID, DE LA NGO BO'I SGO NAS DBYE NA,
MIG GI 'DUS TE REG PA SOGS DRUG YOD, KHAMS GYI SGO NAS DBYE NA
SNGAR LTAR YOD, SA MTSAMS YUL DBANG RNAM SHES GSUM 'DUS NAS YUL
YID DU 'ONG MI 'ONG BAR MA CI RIGS

NYAMS SU RNAM PAR BCAD PA NAS TSOR BA'I BAR DRUG YOD, DE YANG
YUL DBANG RNAM SHES GSUM 'DUS NAS YUL YID DU 'ONG MI 'ONG BAR NA
CI RIGS RNAM PAR BCAD PA LA BYED PA YIN GYI, YUL DANG RNAM SHES
PHRAD PA LA MI BYED PAR THOGS

MED SKU MCHED DANG, RJE'I LAM RIM LAS BSHAD PA'I PHYIR, BDUN PA
TSOR BA'I RTEN 'BREL LA RIGS PA'I 'GROS KYI SHES PAR BYA, BRGYAD
PA SRID PA'I RTEN 'BREL LA GSUM LAS, DANG PO NI, RANG DANG RTEN
'BREL TSAR GCIG TU GTOGS

PA'I 'PHEN BYED KYI LAS KYIS RANG DANG RTEN 'BREL TSAR GCIG TU
GTOGS PA'I RGYU DUS KYI RNAM SHES KYI BAG CHAGS BGOS PA NAS RANG
YUL DU GYUR BA'I TSOR BA RGYU BZHI DANG BCAS PA LA DGA' BA'I LEN
PA KUN NAS SLONG BYED KYI CHA NAS BZHAG PA'I

DGA' BA CAN DE'O, ,GNYIS PA DE LA DBYE NA, RANG YUL DU GYUR PA'I
TSOR BA GSUM PA DGA' BA'I SRED PA GSUM YOD, SA MTSAMS NI, RANG
DANG RTEN 'BREL TSAR GCIG TU GTOGS PA'I RNAM SHES KYI SKAD CIG
GNYIS PA NAS LAN PA MA GRUB

KYI BAR DU'O, ,SPYIR RANG DANG RTEN 'BREL TSAR GCIG TU GTOGS
PA'I SKYE BA 'GRUB BYED KYI SRED PA NI RNAM SHES MTSAMS SBYOR
GYI BAR DU 'GRO ,DGU PA LEN PA'I RTEN 'BREL LA GSUM LAS, DANG PO
NI, RANG DANG RTEN 'BREL TSAR GCIG TU

@015A *, ,GTOGS PA'I SRED PA'I DGA' BA DANG DU BLANGS PA'I SGO
NAS RANG YUL DU GYUR PA'I TSOR BA BZHI CI RIGS LA SMON PA'I CHA
NAS BZHAG PA'I 'DUN PA NYON MONGS CAN DE, SRED PA'I RKYEN GYIS
LEN PA ZHES

PA'I LEN PA'I MTSAN NYID, DBYE NA 'DOD PA NYE PAR LEN PA SOGS
YOD, SA MTSAMS RANG DANG RTEN 'BREL TSAR GCIG TU GTOGS PA'I RJES
DE NAS BCU PA SRID PA'I RTEN 'BREL MA GRUB BAR DU YOD, BCU PA
SRID PA'I RTEN 'BREL GYI MTSAN

NYID NI, RANG DANG RTEN 'BREL TSAR GCIG TU GTOGS PA'I SRED LEN
GYIS GSOS BTAB NAS BU MED SBRUM MA ZHIG DE LA BU BTZA' PA LA
MNGON DU PHYOGS BA LTAR LAS KYI NUS PA MTHU CAN DU SONG BA'I CHA
NAS BZHAG PA'I SRID PA'I YAN LAG

DE, DE'I MTSAN NYID, BCU GCIG PA SKYE BA'I RTEN 'BREL GYI MTSAN
NYID NI, RANG DANG RTEN 'BREL TSAR GCIG TU GTOGS PA'I 'PHEN BYED
KYI LAS KYIS SKYE GNAS BZHI GANG RUNG DU NYING MTSAMS SBYAR MA
THAG PA NAS 'JOG ,RGA BA LA 'DUS

BYAS KYI MTSAN NYID RGA BA NI, SKYE SRID DU NYING MTSAMS SBYAR
BA'I SKAD CIG GNYIS PA NAS MI 'JOG KYANG, ,RNAM 'BYED MDO LAS
BSHAD PA'I RGA BA NI 'JIG RTEN NA GRAGS TSOD LTAR GYI RGA BA
ZHIG DGOS SO, ,SHI BA'I RTEN 'BREL NI

SLA'O, ,'PHEN TSUL DANG, 'GRUB TSUL NI, GANG GIS 'PHEN PA, GANG
'PHEN PA, GANG GIS 'GRUB PA, GANG 'GRUB PA DANG BZHI LAS, DANG
PO LA 'PHEN BYED KYI RGYU LA GSUM DU GRANGS NGES PA YIN TE, MA
RIG PA'I SGO

@015B GSUM DGE MI DGE DU MA SPYAD PA'I DE'I RKYEN GYIS 'DU BYED
KYIS RNAM SHES KYI STENG DU MING GZUG NAS TSOR PA'I BAR 'PHEN
PA'I BAG CHAGS BZHAG STE, DE'I NGO BO KHYAD PAR LONGS SPYOD YUL
CHA TSANG BA ZHIG 'PHANGS KYANG 'GRUB PAR BYED PA MA YIN

PA'I PHYIR, 'GRUB BYED KYI RGYU LA YANG GSUM STE, LAS DE DANG
RJES SU MTHUN PA'I SRED PA'I YUL BZHI CI RIGS LA RGA BDE LEN PAS
DANG DU BLANGS PA'I SRED LEN GNYIS KYI NUS PA MTHU CAN DU BYAS
PA'I SRID PA'I RTEN 'BREL DANG BCAS PA

GSUM YOD PA'I PHYIR, GRUB 'BRAS NI, RTEN 'BREL MDO 'GREL LAS,
SKYE BA KHO NA 'DI SKYED PAR BYED PA'I RGYU MTSAN YOD DE, 'PHEN
BYED KYI LAS GCIG GIS 'PHEN RDZOGS GNYIS KA BYED PA YOD PA'I
PHYIR, SKYE RGA GNYIS GRUB 'BRAS SU

'JOG PA'I RGYU MTSAN YOD DE, 'PHEN BYED KYI LAS KYIS 'GRO BA TSE
RING THUNG CI LTA BU ZHIG 'PHEN KYANG, LAS KYI NUS PA MTHU CHE
CHUNG GI DBANG GIS SROG BCAD PAS TSE THUNG DU DANG, MA BCAD PAS
RING POR 'PHEN PA LA DGONGS NAS DE LTAR BSHAD

PA'I PHYIR, DPER NA, SGRA MI SNYAN PA DANG, LAM SA GONG MA'I
LHAR SKYE BA 'PHEN BYED KYI LAS BZHIN YIN PA'I PHYIR, DRUG PA SA
MTSUNGS LA GNYIS YOD DE, KUN GZHI KHAS LEN PA'I LUGS KYI SA
MTSUNGS, MI LEN PA'I LUGS

KYI SA MTSUNGS GNYIS YOD PA'I PHYIR, DANG PO YOD DE, YAN LAG
DANG PO THOG MA'I MA RIG PA DANG, GSUM PA RNAM SHES KYI RTEN
'BREL GNYIS SKYE BA 'CHI BA SOGS GSUM LAS, LAS BSOGS PA'I RTEN
GANG DU GTOGS PA DER

@016A *, ,'DUS, LHAG MA RNAMS KUN GZHI KHAS MI LEN PA DANG
MTSUNGS PA YIN TE, NYI SHU PA LAS, GANG DU SKYE BA DE YI'O,
,ZHES GSUNGS PA'I PHYIR, GNYIS PA GRUB STE, SA GZHAN GYI 'PHEN
BYED

KYI LAS KYIS SA GZHAN GYI RNAM SMIN GYI PHUNG PO 'PHEN MI NUS,
SA GZHAN GYI SRED LEN SRID PA GSUM GYIS SA GZHAN GYI LAS LA GSOS
'DEBS MI NUS PA'I PHYIR, GNYIS PA KUN GZHI KHAS MI LEN PA'I LUGS
KYI SA MTSUNGS NI, SA GZHAN

GYI 'PHEN BYED KYI RGYU GSUM GYIS SA GZHAN GYI PHUNG PO 'PHEN MI
NUS, SA GZHAN GYI 'GRUB BYED KYIS GZHAN GYI GNAS KYI GRUB 'BRAS
'GRUB MI NUS PA'I PHYIR, GSER 'PHRENG GI DGONGS PA KHAS MI LEN
PA KHA CIG GIS, 'CHI KHA'I TSE SRED

LEN SRID PA GSUM MNGON DU GYUR NAS LAS KYI BAG CHAGS LA GSOS
'DEBS PA, 'OG SA NAS GONG SAR SKYE BA LA 'GRIG KYANG, GONGS NAS
'OG SAR SKYE BA LA MI 'GRIG STE, GONG SA'I RTEN LA 'OG SA'I NYON
MONGS MNGON GYUR PA MED PA'I

PHYIR NA MI 'THAD DE, GONG SA'I TING NGE 'DZIN GYI 'PHEN PA MA
ZAD KYI BAR 'OG SA'I NYON MONGS MNGON GYUR DU MED KYANG DE
'DRA'I 'PHEN PA ZAD PA NA 'OG SA'I NYON MONGS MNGON DU GYUR PA
YOD PA'I PHYIR, DER MA ZAD KHAMS GONG MA'I RTEN

CAN GYI BYANG 'PHAGS KYI YAR SONG MAR 'ONG GI GNAS THOD RGAL BCO
BRGYAD LA 'DOD SEMS DANG, 'GOG PA SPEL PA'I SNYOMS PAR 'JUG PA
YOD PA'I PHYIR, GONG MA'I RTEN LA 'OG MA'I NYON MONGS MNGON GYUR
PA YOD PAR THAL,

@016B 'DU SHES MED PA'I LHA TING NGE 'DZIN GYI 'PHEN PA MA ZAD
KYI BAR DU 'DU SHES RAGS PA MNGON GYUR PA MED KYANG, DE'I 'PHEN
PA ZAD PA NA 'DU SHES RAG PA MNGON DU GYUR TE 'OG SAR SKYE BA
LEN PA YOD PA'I PHYIR, DER THAL, MDO LAS,

SEMS CAN DE DAG DER YUN RING MO ZHIG TU 'DUG 'DUG NAS, DE NAS
'DU SHES SKYE STE YANG SKYE BAR 'GYUR RO, ,ZHES GSUNGS PA'I
PHYIR, GZHAN YANG, RNAM 'GREL LAS, SRED PA'I SRID LAS RNAM BRGAL
BAS, ZHES SOGS

KYI LUNG DON MA GRUB PAR THAL, GONG SA'I RTEN LA 'OG SA'I SRED
LEN MNGON DU GYUR NAS DER SKYE BA MED PA'I PHYIR, DER THAL, DE'I
RTEN LA 'OG SA'I NYON MONGS MNGON DU GYUR PA MED PA'I PHYIR,
RTAGS KHAS, GZHAN YANG, LAM RIM

LAS; 'DOD PA'I TSUL KHRIMS SGOM PAS 'DOD PA'I BDE 'GROR SKYE
BA'I LAS BSOGS LA, KHAMS GONG MA'I ZHI GNAS SGOM PAS KHAMS GONG
MAR SKYE BA'I LAS BSOGS SO, ,ZHES PA'I LUNG DON MA GRUB PAR
THAL, KHAMS GONG MAR SKYE BA

'PHEN BYED KYI LAS BSOGS PA LA DE'I ZHI GNAS YAN CHAD THOB DGOS
PA MA YIN PA'I PHYIR, DER THAL, DER SKYE BA 'PHEN BYED KYI LAS
KYI KUN SLONG DU GYUR BA'I MA RIG PA BSAGS PA LA ZHI GNAS THOB
DGOS PA MA YIN PA'I PHYIR, DER THAL, DER

SKYE BA 'PHEN BYED KYI LAS MGO BRTZAMS LA DNGOS GZHI LA MA SLEB
KYI BAR DU SEMS BYUNG SEMS PA DE LAS TZAM YIN LA, KHAMS GONG MAR
SKYE BA 'PHEN BYED KYI LAS MA YIN PA'I PHYIR, DER THAL, RIGS NAS
RIGS SKYES DANG, LAN CIG PHYIR 'ONG RNAMS
@017A *, KHAMS GONG MAR MI SKYE BA'I RGYU MTSAN YONG BA'I PHYIR,
,BDUN PA BSGOM TSUL YOD DE, LUGS 'BYUNG DU BA SGOM TSUL, LUGS
ZLOG TU BSGOM TSUL GNYIS YOD PA'I PHYIR, DANG PO GRUB STE, 'KHOR

BAR SKYE BA'I RGYU'I GTZO BO MA RIG PA SHES NAS, DE SPANGS PAR
'GYUR PA'I PHYIR, GNYIS PA YOD DE, SKYE RGA GNYIS RANG 'PHEN
BYED KYI RGYU RNAM SHES KYIS 'PHEN TSUL 'DI LTAR YIN NO, ,ZHES
SHES NAS DE LAS ZLOG PAR 'GYUR BA'I

PHYIR;; ;;BRGYAD PA BSGOM PA'I PHAN YON YOD DE, BSGOM TSUL DE
LTAR BSGOM PAS, DUS GSUM DU RMONGS PA RNAM PA GSUM SPANGS PAR
'GYUR BA DANG, DE SPANGS PAS DE KHO NA NYID KYI DON RTOGS, DE
RTOGS PAS CHOS

SHIS; CHOS LA BLO SHIN TU RGYAS PAS SANGS RGYAS THOB PAR 'GYUR
PA SOGS KYI PHAN YON DU MA YOD PA'I PHYIR TE, MDZOD LAS, SNGON
DANG PHYI MTHA' BAR DAG LA, ,RMONGS PA RNAM PAR ZLOG PHYIR RO,
ZHES DANG, SLOB DPON KLU SGRUB

ZHABS KYIS KYANG, ,RTEN CING 'BREL BAR 'BYUNG 'DI RGYAL BA YI,
,GSUNG GI MDZOD KYI GCES BA ZAB MO STE, ZHES DANG, MDO LAS, SUS
RTEN CING 'BREL BAR 'BYUNG BA MTHONG BA DES CHOS MTHONG, SUS
CHOS

MTHONG BA DES SANGS RGYAS MTHONG NGO, ,ZHES SOGS BSNGAGS BRJOD
MDZAD PA YIN PA'I PHYIR,, ,,

@017B [BLANK PAGE]