*, ,NA MO GU RU MANYDZU GHO sh'A YA, RAB 'BYAMS RGYAL BA'I 'KHOR 
LO KUN GYI DNGOS, ,BCOM LDAN 'JAM DBYANGS GZHON NU'I DKYIL 
'KHOR BA, ,MCHOD BSTOD BSGOM PA SOGS LA RAB BRTZON PA'I, ,RNAM 
DKAR GYIS MTSON

DUS GSUM DGE BA'I MTHUS, ,BSHES GNYEN DAM PA TSUL BZHIN BSTEN PA
SOGS, ,THUN MONG LAM SBYANGS RNAM DAG DBANG THOB CING, ,DAM TSIG
SDOM PA TSUL BZHIN BSRUNGS PA LAS, ,RIM GNYIS

@305B ZAB MO SKYE BA'I RGYUD SMIN SHOG ,DPAL LDAN 'JAM PA'I RDO
RJE'I LHA YI TSOGS, ,'CHI MED LAM KUN KHYAB PA'I ZHING GI MCHOG
,RNAM DAG MCHOD BSTOD BSGRUB PAS MNYES BYAS PAS, ,BSOD NAMS RGYA

MTSO YONGS SU RDZOGS PAR SHOG ,RANG BZHIN SPROS DANG BRAL BA'I
CHOS KYI DBYINGS, ,LHAN SKYES BDE BA CHE DANG RO GCIG PAR, ,MOS
PAS THA MAL 'CHI BA KUN SBYANGS TE, ,SGRIB BRAL CHOS SKU MNGON
DU

'GYUR BAR SHOG ,'OD GSAL NGANG LAS RI BONG 'DZIN PA'I STENG,
,DMAR SER HO: YIG GNYIS KYI DBUS SON PA'I, ,'BRU GSUM BSGOMS PAS
BAR DO'I SGRIB SPANGS NAS, ,RGYAL BA'I LONGS SKU MYUR DU

'GRUB PAR SHOG ,SRUNG BYED MI GZHIG 'BAR BA'I RANG BZHIN CAN,
,BSGOMS PAS NAG PO'I RTZA LAG DRUNGS 'BYIN CING, ,YE SHES RANG
BZHIN GZHAL MED KHANG BSAMS PAS, ,NGO MTSAR RGYAL

BA'I ZHING MCHOG 'GRUB PAR SHOG ,RGYU YI RDO RJE 'DZIN PA YAB
YUM NI, ,SNYOMS PAR ZHUGS PA DANG 'DRES YI GE GSUM, ,YONGS GYUR
'BRAS BU RDO RJE 'DZIN BSGOMS PAS, ,NYING MTSAMS

SBYOR BRAL SPRUL BA'I SKU THOB SHOG ,RANG RIG PHYAG RGYA DANG
SBYAR BYANG SEMS LAS, ,'KHRUNGS PA'I RTEN DANG BRTEN PA'I RNAM
'GYUR GYIS, ,MA DAG SPYOD BYED DKYIL 'KHOR RGYAL MCHOG DANG,
,RAB 'BYAMS

@306A *, ,LAS KYI MCHOG RNAMS 'GRUB PAR SHOG ,'JAM PA'I DBYANGS
KYI THUGS KYI BCUD PHYUNG BA, ,ZAB LAM THIG LE BZHI YI RNAL
'BYOR GYIS, ,MTHONG BA'I CHOS LA RDO RJE 'CHANG GYUR TE, ,

'GRO KUN 'DREN PA'I DPAL DU 'GYUR BAR SHOG ,'KHOR LO BZHI YI CHU
SKYES DBUS SON PA'I, ,PHYAG MTSAN SA BON BZHI BSGOMS DE NYID
LAS, ,BYUNG BA'I 'OD KYIS SNOD BCUD KUN BSDUS PAS, ,LHAN CIG
SKYES DGA'I

YE SHES 'DREN PAR SHOG ,NOR BU'I DBUS SU THIG LE PHRA MO'I NANG,
,RTEN DANG BRTEN PA'I DKYIL 'KHOR LEGS DMIGS SHING, ,SEMS DPA'
GSUM GYI RJES GZHIG SDUD RIM GYIS, ,SPROS PA'I DRI MA MA LUS
'KHRUD

PAR SHOG ,SPRUL PA'I 'KHOR LO'I DBUS SU MI SHIGS PA'I, ,THIG LE
MCHOG LAS 'JUG GNAS LDANG BA'I GDANGS, ,MA BCOS RDO RJE GSUM DU
RAB BSGRAGS PAS, ,MA RIG SGO NGA'I SBUBS KUN 'BYED PAR SHOG ,

SNYING GA'I LTA BAR SEMS DPA' GSUM BSGOMS TE, ,SPRUL PAS SNOD
BCUD YONGS SBYANGS RJES GZHIG GI ,SDUD RIM MCHOG BSGOMS DPE YI
'OD GSAL DANG, ,SGYU MA'I TING 'DZIN YONGS SU RDZOGS PAR SHOG ,

SLAR YANG PHYI NANG RDO RJE'I RNAL 'BYOR GYIS, ,NYON MONGS SGRIB
BRAL ZUNG 'JUG MNGON DU GYUR, ,RNAM DAG RDO RJE LTA BU'I TING
'DZIN GYIS, ,SKU GSUM GRONG KHYER MCHOG TU 'JUG PAR SHOG ,CES
DPAL GSANG

@306B BA 'DUS PA YE SHES ZHABS LUGS KYI RIM PA GNYIS LAS BRTZAMS
PA'I SMON PA'I TSIGS SU BCAD PA 'DI NI, DGE SLONG RI KHROD PA
BSOD NAMS RGYAL MTSAN DANG, GZHAN YANG RA SGRENG GI CHE BGRES
'GA'

ZHIG GIS GSOL BA BTAB PA LA BRTEN NAS, CHOS SMRA BA'I BTZUN PA
BLO BZANG CHOS KYI RGYAL MTSAN GYIS BYANG RA SGRENG RGYAL BA'I
DBEN GNAS BRAG SENG GE'I LHA ZHOL DU SBYAR BA LAS, SLAR SHAR 'OL
DGA' STAG

RTZE'I PHO BRANG DU GRUB PAR BGYIS PA'O,, ,,