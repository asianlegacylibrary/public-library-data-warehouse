*, ,RTZA RLUNG THIG LE'I RNAM BZHAG BZHUGS
SO, ,*, ,NA MO GU RU, DE LA GSANG CHEN BLA NA MED PA'I LAM GYIS
MCHOG SGRUB PAR 'DOD PA DAG GIS, JI SKAD DU RDO RJE

'PHRENG BA LAS, RTZA YI RIM MED NGES PAR NI, ,PHUNG PO LA SOGS
MI 'BYUNG ZHING, PHUNG PO MED NA YE SHES CHE, RNAL 'BYOR PA YIS
'THOB MI 'GYUR, ZHES DANG, DE PHYIR 'BAD PA

THAMS CAD KYIS, ,RTZA YI 'KHOR LO SHES PAR BYA, ZHES GSUNGS PA
LAR RTZA'I RNAM BZHAG SHES DGOS LA, DE YANG RTZA'I GRANGS NI DE
NYID LAS, LA LA NA DANG RAS NA, AA WA DHU TI

ZHES BYA'I MING, DE RNAMS SBYO BA'I SBYOR BA YIS, ,RIM GYIS THUN
NI BRGYAD DU 'GYUR, ,GSUM PO NYI SHU RTZA BZHING 'GRO, ,THIM
DANG LONGS SPYOD RDZOGS PA'I PHYIR, ,RIM GYIS

GRANGS NI BDUN CU GNYIS, ,SLAR YANG DES SPRO SBYOR BA YIS, ,RE
RENG STONG STONG PHYE BA YI, ,RTAG TU GRANGS NYID 'GYUR BA NI,
,STONG PHRAG BDUN CU RTZA GNYIS SO, ,RDO RJE SNYING 'GREL

@138A *, ,LAS, ,BA SPU'I BU GA'I GRANGS SNYED KYI, ,RTZA NI BYE
BA PHYED DAD BZHI, ,DE DAG LAS GCO BO GANG DANG GANG YIN PA NI,
SDOM 'BYUNG LAS, BDUN CU GNYIS KYI

STONG PHRAG RNAMS, ,LUS KYI RDZE 'GRO RTZA RU 'GRO, ,RTZA DANG
NYE BA'I RTZA RNAMS TE, ,DE RNAMS GNAS NA BRTEN PA'O, ,NYI SHUS
LHAG PA'I BRGYA YIS NI, ,RTZA YI GTZO BO BRJOD PAR BYA, ,

RTZA YI GNAS DANG YUL RNAMS NI, ,NYI SHU RTZA BZHI GRANGS YIN
TE, ,DE RNAMS DBUS NA RTZA GSUM NI, ,RTEN DANG KUN TU 'GRO BA'O,
,KHA SBYOR LAS, 'KHOR LO BZHI YI RAB DBYE BAS,

BRGYA PHRAG GCIG DANG NYI SHU LHAG ,BYANG CHUB SEMS KYI RANG
BZHIN RTZA, ,SUM CU RTZA GNYIS DAM PA YIN, ,SNGOM 'BYUNG LAS, LA
LA NA LA SOGS PA'I RTZA, ,RTZA RNAMS KUN

GYI GTZO BO STE, ,DE NYID PHYIR NA GZHAN GYI RTEN, ,GA GA SIN
DUR GNAD 'JUG BZHIN, ,MNGAL DU RTZA 'CHAGS PA'I RIM PA NI, ,MAN
SNYED LAS, MNGAL GYI GNAS SKABS SU

DANG POR SNYING GI RTZA LNGA RNAMS SKYE'O, ,DE'I RJES SU SKYES
BA GSUM RNAMS SO ZHES PA BRGYAD RNAMS SO, ,ZHES DANG, 'DI LTAR
AA WA DHU TI DANG LHAN CIG RTZA LNGA RNAMS DANG PO STE DE'I

RJES SU GSUM DANG DE NAS NYI SHU RTZA BZHI ZHES PA'O, ,SNGAGS
RIM LAS, NGES NA SNYING KAR GTZO MO GSUM DANG BCAS PA'I LNGA
GRUB PA'I RJES SU KHYIM MA LA SOGS PA 'CHAGS PAR BYA

DGOS SO, ,RTZA'I GTZO BO GSUM JI LTAR YOD PA NI, ,SDOM 'BYUNG
LAS, RKYANG MA RO MA LOG GNYIS SU, ,AA LI KA LI'I RANG BZHIN
CAN, ,'BRAS BU RGYU YI RANG BZHIN

@138B GYIS; ;DGA' BA BZHI YI GZUGS BRNYAN LA, ,LHAN SKYES DGA'
BA'I RANG BZHIN DANG, ,GNYIS MED MCHOG GI DBANG PHYUG MA, ,KUN
RDZOB KUN DHA LTA BU STE, ,SGRIB

MED BDE BA'I GZUGS CAN MA, ,DE GSUM NAS KHAMS BZHI LTAR BAB BA
NI, ,KHA SBYOR LAS, RTZA GNYIS SKYE GNAS DBUS SU NI, ,GA-YON
DANG GA-YAS SU DE BZHIN DU, ,

GA-YON DU KHU BA RNAM SHES BYA, ,GA-YAS PA NAS NI KHRAG NYID DE,
,DE YI PHAN TSUN BSDU BA YANG, ,CHOS KYI DBYINGS NYID SDUD PA
YIN, ,SNYING STOBS SKU DANG RDUL NGAG BCAS, ,

MUN PA SEMS KYI RANG BZHIN LAS, ,SNYING STOBS KHU BA RIN CHEN
RDUL, ,MUN PA SKYED PA BYED PA NYID, ,MAN SNYE LAS, JI LTAR LA
LA N'A KHRAG CUNG ZAD 'DRES SHING SHAS CHER

LUS DANG SNYING STOBS ZHES BYA BA DANG ZLA BA 'BAB BA'I PHYIR
LUS KYI DANG SNYING STOBS KYI DANG ZLA BA'I DANG ? LAS KYI RTZA
ZHES THA SNYAD BYA STE LAM DU YANG DO, ,RA SA N'A NI CUNG ZAD
KHU BA DANG SHAS CHER

NGAG CES BYA BA DANG RDUL DANG NYI MA 'BAB PA'I PHYIR NGAG GI
DANG RDUL GYI DANG NYI MA'I DANG SHES RAB KYI RTZA ZHES PAR TE
PHAL CHER RO, ,AA WA DHU TI NAS SHAS CHER KHU KHRAG DANG SEMS PA
DANG MUN PA

DANG SGRAG CAN 'BAB PA'I PHYIR SEMS KYI DANG MUN PA'I DANG SGRAG
CAN GYI DANG MA NING GI RTZA ZHES PAR RO, ,SNGAGS RIM LAS, LTE
BA'I 'OG TU NA RKYANG MA BSHAD PA DANG RO MA GCI BA DANG DBU

MA KHU BA 'BAB PAR MAN SNYED LAS GSUNGS SO, ,DE YANG GA-YAS SU
KHU BA GA-YON DU DRI CHU DBUS SU DRI CHEN 'BAB PA'O, ,RO RKYANG
GNYIS NAS KHU KHRAG 'PHEN 'DZAN GYI BYA BA JI LTAR

@139A *, ,BYED PA NI, ,KHA SBYOR LAS, MGRIN PA NAS BRTZAM GA-YON
PA'I RTZAR, ,LONGS SBYOD RDZOGS PA'I SKU CAN MA, ,LTE BA'I NANG
DU NGAL PA SOS SHING, ,KHA NI

'OG TU MYOS BYED 'BAB, ,GANG ZHIG LTE BA LAS STENG RTZA, ,DE
BZHIN KHA NI STENG DU 'BAB, ,MGRIN PA'I NANG DU NGAL BSOS SHING,
,KHRAG 'BAB PAR NI RAB TU GRAGS, ,MYOS

BYED ZLA BA ZHES BYAR BSHAD, ,KHRAG NI NYI MA ZHES SU GSUNGS,
,SDOM 'BYUNG 'GREL BA LAS, ,'OG GI KHA ZHES PA GAL TE, ,YANG
'DI'I BU GA GNYIS KA YANG, ,KHA YIN

PA DE LTA NA'ANG BLANG BA DANG 'DOR BAR BYED PA NYID KYIS 'OG GI
LTE BA'I RTZA NI KHA BZHIN DU 'DI'I KHA'O ZHES PA 'OG GI KHA'O,
,DE BZHIN STENG GI KHA YANG NGO, ,DE GNYIS 'BYUNG 'JUG GI LAM DU
'JOG TSUL NI,

SDOM 'BYUNG LAS, RAB TU 'JUG PA RTZA GA-YON NAS, ,GA-YAS PA
'BYUNG PA'I LAM YIN NO, ,DE'I 'GREL BA LAS, RAB TU 'JUG PA ZHES
PA GA-YAS NAS THON TE YUL BZUNG NAS DE MA THAG

TU RLUNG LA ZHON PA'I RNAM PAR SHES PA LA LA N'A NAS 'JUG PA'I
PHYIR RO, ,SNYING KA'I RTZA 'DAB JI LTAR YOD PA NI, KHA SBYOR
LAS, SNYING GI NANG SON PADMA NI, 'DAB MA BRGYAD PA SNYING POR

BCAS; ;ZHES DANG, 'DAB MA RNAMS KYI BZHI LA YANG, ,'BYUNG BA
BZHI YI RTZA RNAMS NI, ,MAR ME'I RANG BZHIN LTA BUR NI, ,PHYOGS
BZHI LA NI RNAM PAR GNAS, ,RTZA

RNAMS BZHI YANG 'TSAMS RNAMS SU, ,RNAM PAR GNAS SHING DER SON
PA, ,BDUD RTZI LNGA NI 'BAB PA STE, ,DE MCHOD RANG GI GZUGS GNAS
PAS, ,DE YI DNGOS PO'I NGO BO LAS;

@139B MCHOD PA BZHI YI RNAM PAR BSHAD, ,LUS KYI SNYING GI NANG
DU NI, ,RTZA RNAMS LNGA NI RNAM PAR GNAS, ,SKU GSUNG THUGS KYI
DBYE BA YI, ,NYI SHU RTZA BZHIR NYE BAR BRJOD, ,SNGAGS RIM LAS,

SUM SKOR MA LA SOGS PA BZHI PO RE RE GNYIS GNYIS SU GYES PAS
RTZA BRGYAD DO, ,RTZA 'DAB DE DAG LAS KHAMS GANG 'BAB PA NI,
,MAN SNYED LAS, SUM SKOR MA NI GZUGS SO, ,

'DOD PA MA NI SGRA'O, KHYIM MA NI DRI'O, ,GDUM MO NI RO'O, ,BDUD
DRAL MA NI CHOS SO, ,ZHES DANG, DE LA 'DAB MA RNAMS KYI BZHI
YIS, ,'BYUNG BA'I RTZA RNAMS RNAM PAR BZHAG GO, ,

PHYOGS RNAMS SU BZHI RNAMS NI 'BYUNG BA BZHI RNAMS DANG DE'I
RANG BZHIN RNAMS 'BAB SO ZHES BYAS NAS SO, ,'TSAMS SU BZHI RNAMS
NI SO SOR GSHAD PA DANG GCI BA DANG BAD KAN

DANG KHRAG DANG KHU BA 'BAB 'BYUNG BA'I RTZA RNAMS KYI LHAN GCIG
BYED PA GZUGS DANG SGRA DANG DRI DANG RO DANG REG BYA RNAMS 'BAB
PA'I PHYIR MCHOD PA'I RANG BZHIN TE, DE'I RANG BZHIN YANG

DNGOS POR NA 'BYUNG BA DANG 'BYUNG BA LAS GYUR PA THA DAD MED
PA'I PHYIR RO, ,SDOM 'BYUNG 'GREL BA LAS, LNGA PO 'DI RNAMS NI
CHOS KYI 'KHOR LO RIM PAS SA LA SOGS PA'I KHAMS

KYI RANG BZHIN NO, ,SNGAGS RIM LAS, MU TIG 'PHRENG BA LAS,
SNYING KA'I PADMA'I LTE BA DANG, PHYOGS KYI 'DAB MA RNAMS LA GO
RIM BZHIN DU, 'KHRIM SUM 'DOD MA

KHYIM MA DANG, GTUM MO DANG NI BDUD MA MO, ,ZHES BSHAD CING DE
SNGA LA SNYING KA'I RTZA LNGAR BSHAD PA YANG PHYOGS BZHI DANG
DBUS LA GRANGS BZHIN DU MDZAD DAM BRTAG GO ,KU MU tI

@140A *, ,LAS KYANG RTZA LNGA GZUGS SOGS LNGA DANG SBYAR LA BH'A
BA BHA TRAS BDUD RTZI LNGA 'BAB PAR BSHAD PAS, DE DAG 'BAB PA NI
RTZA BRGYAD KA LAS 'DRA BAR MNGON NO, ,BDUD

DRAL MA JI LTAR YOD PA NI, MAN SNYE LAS, SUM CU RTZA GNYIS PA
BDUD DRAL MA NI AA LBA DHU TI DANG 'DRES PA KHO NA STE, LCE'I
RTZE MO JI SRID PAR LTE BA NAS LANGS BA DUS KYI RTZA RNAL 'BYOR
MA

RNAMS KYIS 'GOG PA'I MTSAN NYID CAN GYI CHOS 'BAB PO, ,RTZA SO
GNYIS LAS KHAMS GANG 'BAB PA NI, SNGAGS RIM LAS, RTZA SO GNYIS
LAS BYANG SEMS SO GNYIS 'BAB

BAR GSUNGS PA SPYI'I YIN LA SO DANG SON MO SOGS 'BAB PA NI SO
SO'I DBANG DU BYAS PA'O, ,'ON KYANG BDUD DRAL MAR MI 'BAB BAR,
KYEE RDOR 'BAD PAS KUN GYI LHAG MA SPANGS, ,

ZHES RTZA RNAL 'BYOR MA'I NGO BOR STON PA'I SKABS SU SPONG BAR
GSUNGS LA RTZA DE'I DBANG GIS 'JIG RTEN PA'I RANG BZHIN DU SKYES
KYANG DE'I DKYIL 'KHOR MI MTHONG ZHING 'CHI BAR YANG BYED DO,
,DE YANG

SGRIB BCAS KYI SKABS SU YIN GYI SGRIB BRAL TSE DE YANG BYANG
CHUB KYI SEMS KYIS NGO ZHES MAN SNYE LAS BSHAD DO, ,DE LTAR
RTZA'I RNAM BZHAG SHES PAR BYAS TE, SDOM 'BYUNG LAS,

RLUNG GI RNAL 'BYOR MI SHES DANG, GANG ZHIG SHES KYANG MI SGOM
PA, DE NI SDUG BSNGAL SNA TSOGS KYIS, ,NYER TSE 'KHOR BA'I SRIN
BUR 'GYUR, ,RGYUD RDOR 'PHRENG LAS, DE NAS

RLUNG GI DE NYID MCHOG ,DON DAM PA NI BSHAD KYIS NYON, RNAL
'BYOR BAS NI RLUNG BSGOMS NA, MYUR DU DNGOS GRUB 'THOB PAR
'GYUR, ,ZHES GSUNGS PAS RLUNG GI GSHAD SHES

@140B DGOS LA DE YANG, ,RGYUD RDOR PHRANG LAS, RLUNG BRGYAD RTZA
BRGYAD DU BSHAD PA BCUR 'DU BAR GSUNGS PA'I BCU NI DGONGS PA
LUNG STON LAS, SROG DANG THUR SEL GYEN RGYU DANG, KHYAB DANG

MNYAM GNAS ZHES BYA DANG, KLU DANG RUS SPAL RTZANGS PA DANG,
LHAS BYIN DANG NI GZHU LAS RGYAL, SNGAGS RIM LAS, ,RDO RJE SGO'I
RGYUD BSHAD PA NI SROG 'DZIN SOGS LNGA DANG RGYU BA

RNAM PAR RGYU BA DANG YANG DAG PAR RGYU BA DANG RAB TU RGYU BA
DANG NGES PAR RGYU BA ZHES BCUR GSUNGS PAS KLU DANG RUS SPAL
SOGS NI RGYU BA LA SOGS PA'I MING GIS GSUNGS SO, ,DE DAG LAS
RTZA BA'I RLUNG LNGA

GANG NA GNAS PA DANG, MGON PO GANG GI RLUNG GANG YIN PA NI RGYUD
RDOR PHRENG LAS, SROG GI RLUNG NI SNYING KAR GNAS, ,MI SKYOD BYE
BRAG RIGS LAS SKYES, ,'DOMS NA GNAS PA'I THUR

SEL NI, ,RIN CHEN 'BYUNG LDAN BYE BRAG SKYES, ,STONG DU RGYU BA
LKOG MAR GNAS, ,'OD DPAG MED KYI RANG BZHIN NO, ,MNYAM GNAS LTE
BA'I PADMAR GNAS, ,DON YOD GRUB PA'I RANG BZHIN NO, ,KHYAB BYED

YAN LAG KUN LA GNAS, ,RNAM SNANG MDZAD KYI NGO BO'O, ,RLUNG DE
RNAMS 'GRO 'OD BYED PA'I TSE SNA BUG GANG LAS RGYU BA DANG,
'BYUNG BA'I DKYIL 'KHOR GANG GI RLUNG GANG YIN PA DANG

KHA DOG NI RDOR 'PHRENG LAS, ,SANGS RGYAS LNGA YI RIGS GNAS PA,
,SNA YI BU GA LAS BYUNG ZHING, ,RLUNG LNGA STENG DU YANG DAG
RGYU, ,LUS LA SPYOD PAR RTAG TU 'GYUR, ,

KUN RDZOB SNAR NI RGYU BA YI, ,SGO DE LAS NI RNAM PAR 'BYUNG,
,GA-YON DANG GA-YAS DANG GNYIS KA DANG, ,DAL BAR RGYU DANG RNAM
PA BZHI, ,GA-YAS PA NA NI 'BYUR BA'I KHAMS, ,

@141A *, ,ME YID DKYIL 'KHOR NYID YIN TE, ,KHA DOG DMAR PO BZANG
PO 'DI, ,PADMA MGON PO'I RGYU BA'O, ,GA-YON PA NAS NI 'BYUNG
BA'I KHAMS, ,RLUNG GI DKYIL 'KHOR

LA BRTEN PA, ,LJANG SER DAG TU SNANG BA STE, ,LAS KYI MGON PO'I
RGYU BA'O, ,GNYIS KA LAS NI 'BYUNG BA'I KHAMS, ,GSER GYI MDOG TU
SNANG BA STE, ,DBANG CHEN GYI NI DKYIL

'KHOR NYID, ,RIN CHEN MGON PO'I RGYU PA'O, ,DAL ZHING RGYU BA
MED PA'I KHAMS, ,DAG PA'I SHEL LTAR SNANG BA NI, ,'DI NI CHU YI
DKYIL 'KHOR TE, ,RDO RJE MGON PO'I RGYU BA'O, ,

KHAMS KUN LAS NI YANG DAG 'BYUNG, ,RTEN DANG BRTEN PA'I GZUNG BA
NI, ,RNAM PAR SNANG MDZAD RANG BZHIN TE, ,'CHI BA'I MTHAR NI
'BYUNG BAR 'GYUR, ,DKYIL 'KHOR BZHI PO 'DI DAG NI, ,

MNYAM PAR BZHAG PA'I RTAG TU ZLOS, ,SNGAGS PAS ZLOS PA'I GRANGS
NYID KYIS, ,NYIN MTSAN RTAG TU ZLOS PA YIN, ,GSAL SGRON LAS,
KHYAB BYED KYANG RLUNG LNGA STENG DU SNA SGO LAS

RGYU BAR GSUNGS PAS SNA BUG LAS 'BYUNG BAR BSTAN LA, DAL BAR
RGYU BA YANG GA-YAS GA-YON RE RE BA'I RGYU BA LA SOGS SU BSHAD
PAS GNYIS KA NAS RGYU BAR GO'O, ,RGYU BA MED PA NI DAL

BUS RGYU BA'I DON DU SBYOD BSDUS LAS GSUNGS SO, ,ZHES DANG, DE
LTAR SNA TSOGS ZHIG BSHAD KYANG SROG 'DZIN DANG THUR SEL DANG
GYEN RGYU DANG MNYAM GNAS KYI RLUNG RANG DBANG GIS KHA

DOG NI RIM PA BZHIN DU, DKAR SER DMAR NAG RE RE BAR NGES PAR
BYAS LA 'OD ZER KHA DOG LNGA LNGA YOD PA NI, SPYOD BSDUS LAS, DE
LTA MOD KYI 'OD ZER RE RE 'BYUNG BA NA YANG 'OD ZER LNGA LNGA

@141B NGES PAR 'BYUNG STE, KHAMS KYI DKYIL 'KHOR GCIG GIS KYANG
KHAMS KYI DKYIL 'KHOR BZHI LA KHYAB PAR BYED PA YIN NO, ,ZHES
GSUNGS PA'I DON DU BZUNG NGO, ,THUGS RJE DPAL ZHABS

KYIS, SHY'A MA ZHES PA LJANG KU DANG NAG PO GNYIS KA LA 'JUG PAR
BSHAD PAS LJANG SNGON NAM LJANG NAG TU BYA BA'I LJANG SER DU MI
BYA'O, ,LAG SMIS KHYAB BYED RNAM SNANG DANG SROG 'DZIN MI BSKYOD

PAR GSUNGS PA LA BRTEN NAS DKAR PO DANG NAG POR BSHAD PA'I PHYI
MA NI GZHUNG MANG PO DANG 'GAL LA, SDAM LA GSAL KHA MA BYED
KYANG RJE 'GO NAS SNGO BSANGS DU BZHENG PA LTAR BYA'O, ,RLUNG

RNAMS KYI KHAMS KYI DKYIL 'KHOR GCIG GIS KYANG BZHI LA KHYAB PA
NI SROG 'DZIN SOGS RE RE RGYU BA NA'ANG GZHAN GSUM DANG BCAS PA
BZHI BZHI RGYU BA'O, ,BZHI KA MNYAM DU RGYU TSUL DE NYID

LAS, GYIN RGYU SNA BUG GA-YAS LA RGYU BA NA'ANG SROG THUR DANG
MNYAM GNAS KYANG DE DANG LHAN CIG TU RGYU STE, DES GZHAN GSUM
LA'ANG SHES PAR BYA'O, ,DE'I TSE GYEN RGYU'I NANG DU TSUD

PAR RLUNG GZHAN GSUM RGYU TSUL NI, ME RLUNG GIS DBANG DU BYAS
PAS GZHAN GSUM DKAR LA DMAR BA DANG, SER LA DMAR BA DANG, LJANG
LA DMAR BA'I MDANGS CAN DU 'JA' TSON

GCIG BZHIN DU SKYE STE, DES MNYAM GNAS SOGS GSUM GA-YON SOGS NAS
RGYU BA NA'ANG, GTZO BO RE RE DANG 'KHOR GSUM GSUM DE'I NANG DU
TSUD PAR RGYU BA YANG SHES PAR BYA'O,,

LHA MO BZHI'I RLUNG DANG DE RGYU TSUL NI DE NYID LAS, SNA BUG
GA-YAS SU GYEN RGYU'I RLUNG GIS GTZO BO BYAS PA'I MGON PO BZHI'I
RLUNG RGYU BA NA, ,THOG MAR NYIS BRGYA NYER LNGA RGYU BA NI GOS
@142A *, ,DKAR MO'I RLUNG DANG DE NAS DE TZAM PA GSUM RGYU PA
NI RIM PA BZHIN DU SGROL MA DANG, SBYAN MA DANG, MA M'A KI'I
RLUNG YIN LA, LHA MO RE RE RLUNG LA'ANG MGON PHO'I

RLUNG BZHI BZHI YOD DO, ,DE BZHIN DU SNA PHUG GA-YON DU MNYAM
GNAS KYI RLUNG GIS GTZO BO BYAS PA'I MGON PO BZHI'I RLUNG RGYU
BA NA, SGROL MA'I RLUNG NAS DANG, MNYAM RGYU LA SROG 'DZIN

GYIS GTZO BO BYAS NAS, MA M'A KI'I RLUNG NAS DANG, THUR SEL
GYIS GTZO BO BYAS NAS RGYU BA NA SBYAN MA'I RLUNG NAS MGO 'JUG
PA SOGS KYANG SHES PAR BYA'O, ,DGONGS PA LUNG STON

LAS; GOS DKAR LA SOGS RIM BZHIN DU, STENG DANG BSEGS DANG THAD
KA 'OG ,ME DANG RLUNG DANG DBANG CHEN DANG, ,CHU STE SO SO'I
DKYIL 'KHOR RO, ,GSAL SGRON LAS, CHAGS

'GYUR LAS SNYENG DANG LOGS DANG MNYAM 'OG NAS, ZHES 'BYUNG BA
LTAR RLUNG DGU BRGYA BA RE LA LHA MO BZHI'I RLUNG BZHIR BCAD
PA'I TSE, ME GOS DKAR MO'I RLUNG NI STENG NGOS DANG, RLUNG
SGROL MA'I

RLUNG NI SNA BUG GI LOGS NAS DANG, SA SBYAN MA'I RLUNG GA-YAS
GA-YON MNYAM PA STE SNA BUG GI DBUS NAS DANG, CHU MA M'A KI'I
RLUNG NI SNA BUG GI 'OG NGOS NAS RGYU'O, ,RLUNG DE DAG SNA BUG
DANG

DKYIL 'KHOR 'PHO TSUL DANG, ZHAG GCIG LA GRANGS CI TZAM DU
RGYU BA NI, DGONGS PA LUNG STON LAS, GOS DKAR LA SOGS BZLAS
BSHAD PA, BRGYA PHRAG GNYIS DANG NYI SHU LNGA, BZHI PO  LEGS
PAR BSGRES PA YIS, ,SBYOR BZHIS BSDUS PAS BRGYA PHRAG DGU,
,DGU BRGYA DAG TU GANG BSTAN PA, NYI SHU RTZA BZHI RIM GYIS
NI, ,DE NI SO SOR 'BYUNG BA LAS, NYI KHRI CHIG

@142B STONG DRUG BRGYA'O, ,GSAL SGRON LAS, DE LA 'DUS PA'I
RTZA RLUNG DANG BSHAD PA'I RGYUD GZHAN NAS NI DKYIL 'KHOR
BZHI'I RLUNG SNA BUG LAS RGYU BA'I YUN TSAD GSAL BAR MA BSHAD
LA, DGONGS

PA LUNG STON DA LTA 'GYUR BA LAS RLUNG DKAR SER DMAR NAG BZHI
RE RE LA LHA MO'I RLUNG NYIS BRGYA NYER LNGA BA TSAN PA BZHI
BZHI STE, BSDOMS PAS BRGYA PHRAG DGU DANG, DE YANG ZHAG GCIG
LA DGU BRGYA PA

TSAN PA NYER BZHI RGYU BA'I RIM PAS NYI KHRI TSIG STONG DRUG
BRGYA RGYU ZHES GSUNGS PA DE, RDO RJE 'PHRENG BA DANG BSGRIGS
PA NA RLUNG BZHI RTZA BA'I RLUNG YIN LA; DE YANG BZHI BO RE
RES GTZO BO BYAS NAS GZHAN

GSUM RANG GI NANG DU CHUD PA'I TSUL GYIS RGYU BA LA DGU BRGYA
RE RE BYAS PA'O, ,RDO RJE 'PHRENG BA NAS, RLUNG BZHI PO RGYU
BA NA THUN PHYED RER GNAS PAR BSHAD LA, DE'I DON BOD KYI MKHAS
PA SNGA MA

RNAMS RLUNG DGU BRGYA RE RGYU BA'I YUN LA 'CHAD CING THUB PA
DPAL YANG 'DUS PA'I LUGS KYI THUN PHYED DE LTAR 'CHAD DO ZHES
DANG, THUN PHYED RE'I YUN DGU BRGYA YIN LA DKYIL 'KHOR BZHI'I
RLUNG

SNA SGOR RGYU BA NA RGYU THEBS DE YUM CI TZAM GNAS PA'I TSAD
THUN PHYED KYI 'DZIN PAR SNANG BAS, THUN PHYED SNGA MA LA DGU
BRGYA DANG, YANG BAR MA CHAD PAR DGU BRGYA STE STONG BRGYAD
BRGYA BRGYUS

NAS SNA BUG GA-YON DU 'PHO BAR BSHAD PA DGONGS PA MA YIN NO,
,SNA BUG GNYIS NAS MNYAM PA'I RGYU BA'I DKYIL 'KHOR GNYIS LA
SNA BUG 'PHO BA MED PAS, ZHAG GCIG GI RLUNG LA SNA

BUG GA-YON DU 'PHO BA BCU GNYIS BYED PA YANG MA YIN NO, ,ZHES
DANG, 'O NA GROL BA'I THIG LE LAS, ,PHYAG RGYA BZHI 'BREL RE
RE ZHING, ,NYIS BRGYA NYI SHU RTZA LNGA STE, ,DE BZHI

@143A *, ,BSGRES PAS DGU BRGYA'O, ,DE NI 'PHO BA NYI SHU
BZHIS, ,BRTZIS PAS KHRI PHYAG GNYIS DANG NI, ,CHIG STONG DANG
NI DRUG BRGYA'O, ,ZHES 'PHO BA NYER BZHING GSUNGS

PA JI LTAR DRANGS SNYAM NA, 'DI DANG ZHAL LUNG GNYIS KAR SNA
BUG RE RE BA LA DKYIL 'KHOR GNYIS, MNYAM DU RGYU BA LA DKYIL
'KHOR GNYIS BSHAD PAS DKYIL 'KHOR GNYIS LA SNA BUG GA-YAS

GA-YON DU 'PHO BA BCU GNYIS DKYIL 'KHOR GZHAN GNYIS LA SNA BUG
MI 'PHO YANG DKYIL 'KHOR 'PHO THEB BCU GNYIS BYED PA GZHUNG GI
DON YIN PAS GROL BA'I THIG LE'I 'GREL BAS KYANG SNA

BUG GA-YOS GA-YON DU 'PHO BA NYER BZHIR BSHAD PA GZHUNG DON MA
YIN NO, ,ZHES DANG, RLUNG GI DKYIL 'KHOR GCIG NAS GCIG TU 'PHO
BA NA, DKYIL 'KHOR CHE BA'I DBANG DU BYAS NA RE RE NA ZHAG

GCIG LA 'PHO THEB DRUG DRUG YOD PAS NYER BZHI DANG, CHUNG BA'I
DBANG DU BYAS NA SNGA MA RE RE'I 'PHO THEB DRUG PO RE RE LA
BZHI BZHI YONG BAS GO DRUG TU 'GYUR BA NI 'DUS PA'I BSHAD
RGYUD RNAMS KYI RGYAL

PO SDOM 'BYUNG GI LUGS LA NI, 'BYUNG BA CHUNG BAS DKYIL 'KHOR
DE BZHI BYA DGOS PAS, 'GREL BAR GO DRUG TU BSHAD PA SKABS SUM
BAB PO, ,DGONGS PA'I LUNG STON LAS DKYIL 'KHOR

BZHI'I RLUNG RE'I 'PHO TSAD DGU BRGYA BAR 'DRA ZANG GZUNGS
SHING, RDO RJE 'PHRENG BA DANG SDOM 'BYUNG DANG ZHAL LUNG LAS,
SNA BUG RE LA DKYIL 'KHOR GNYIS DANG, MNYAM RGYUD LA DKYIL

'KHOR GNYIS BSHAD PA, SNA BUG GA-YAS GA-YON RKYANG BA RE LA
RGYU BA GNYIS KYI RLUNG GIS ZHAG GCIG GI RLUNG GI PHYED, ,SNA
BUG GNYIS KA LA MNYAM POR RGYU BA'I RLUNG GIS PHYED THUB PA
DANG,

@143B DE LTAR BYAS NA MNYAM RGYU'I KHUG PA RE DANG GA-YAS
GA-YON RE RE BA'I RKYANG BA RE YUN MNYAM PAS, MNYAM RGYU BA'I
DGU BRGYA BA PHRAG RE RTZI TSUL NI, GA-YAS GA-YON GNYIS KA
BSDOMS PA'I

'BYUNG 'JUG GNYIS GNYIS LA BYA DGOS PAS GA-YAS GA-YON RE RE
BA'I RTZI TSUL DANG MI 'DRA BAR BYA DGOS BRTAG PAR BYA'O, ,DE
LTAR NA GA-YAS GA-YON GYI RLUNG GNYIS DRAG ZHAN MTSUNGS

PA'I MNYAM DU NI YUN THUN YANG DRAG ZHAN SPEL MA'I MNYAM RGYU
NI YUN RING DU 'ONG BAR SNANG BAS DE GNYIS KA MNYAM RGYUR BYAS
PA'O, ,GA-YAS DANG GA-YON DU 'PHO 'TSAMS SU MNYAM RGYU

'ONG TSUL NI, GA-YAS KYI RLUNG GI RGYU BZHAN DU SONG BAR DE
TZAM DU MI MNGON PA'I 'TSAMS ZHIG NA, GA-YON DU RGYU BA BZHAN
PA CIG 'ONG BA NAS BZUNG STE, DE'I RGYU BA CUNG ZAD RE JE DRAG

DU 'GRO BA NA GA-YAS KYI RGYU BA JE ZHAN DU SONG BA'I MTHAR
PHRA MO YANG RGYU BA MED PAR SONG MA THAG GA-YON RKYANG LA
RGYU BA'I MGO 'DZUG TE, GA-YON NAS GA-YAS SU 'PHO BA YANG DE
BZHIN YIN PAS,

SNA BUG SNGAR MI RGYU BA NGOS SU GSAR DU RLUNG BRGYUS PA YIN
KYANG, SDANG RGYU BA NGOS KYI RLUNG 'PHOS MA 'PHOS GNYIS YOD
DO, ,'O NA 'DUS PA'I BSHAD RGYUD LTAR ZHAG GCIG GI RLUNG GI

PHYED LA SNA BUG 'PHO BA BCU GNYIS DANG, SDOM 'BYUNG LTAR NA
BRGYAD DANG DUS 'KHOR LTAR NA DRUG BRGYA DANG DON LNGA MA
GTOGS PA ZHAG GCIG GI RLUNG RIL PO LA SNA BUG 'PHO BA BCU
GNYIS SU

GSUNGS PA RNAMS 'GAL MI 'GAL JI LTAR YIN SNYAM NA, 'DUS PA'I
LUGS DE NI 'JAM DPAL ZHAL LUNG DANG, 'PHAGS PA YAB SRAS KYI
BKRAL BA NA YANG SOR BZHAG TU MDZAD CING, ,

@144A *, ,SDOM 'BYUNG GI DE YANG RGYUD DE'I DON DU SNANG BAS,
LUNG DE DAG GI DON GCIG TU BSHAD MI RUNG LA, SNA BUG DU RGYU
BA LA LUGS 'DI MNGON SUM GYIS 'GRUB LA GZHAN

MI 'GRUB PA'I KHYAB PAR YANG BZHAG DKA' BAR SNANG BA'I PHYIR
RO, ,GDUL BYA'I DBANG GIS GSUNGS PA MI 'GAL BAR BYA'O, ,ZHAG
GCIG GI THOG MAR RLUNG GANG RGYU BA NI DE NYID LAS, 

ZHAG GCIG GI THOG MAR SNA GA-YAS PA'I ME RLUNG RGYU BAR SKAL
LDAN GRAGS PAS BSHAD MOD KYANG, SDOM 'BYUNG LAS, DKAR PO RNAMS
KYI TSES GCIG NAS, ,YANG DAG BRTZAM STE

NYIN GSUM RLUNG, ,ZLA BA LA RGYU THUN PHYED LA, ,DE NAS NYIN
GSUM NYI MA LA, ,YONGS RGYU'I TSUL GYIS JI SRID RLUNG, ,DKAR
PO'I TSES NI BCO LNGA'I BAR, ,NAG PO RNAMS

KYI TSES GCIG NAS, ,BRTZAM STE NYI MA GSUM DU RLUNG, ,NYI MAR
BRJOD PAS SNGA DRO RGYU, ,JI SRID CHOS NI BCO LNGA'I BAR, ,DE
ZHES GSUNGS PA LTAR RGYU BA 'DI YANG MI 'GAL

LO; ;RLUNG LTAS DE LOG NA SKYON SKYED TSUL SDOM 'BYUNG LAS,
GCIG DANG GNYIS GSUM BZHI DANG LNGA, ,NYI MA DRUG RGYU BZLOG
PA LAS, ,GAL TE RLUNG NI RGYU BA NA, ,DE TSE

RTZONG BA CHEN PO 'BYUNG, ,PHYOGS ZLA PHYED GCIG PHYIN CI LOG
PA LAS, ,NANG NI CHEN PO KUN DU 'BYUNG, ,PHYOGS GNYIS PHYIN CI
LOG PA LAS, ,SNYING SDUG GNYEN RNAMS

RGUD PA 'GYUR, ,PHYOGS GSUM PHYIN CI LOG PA LAS, ,ZLA DRUG
RNAMS KYIS 'CHI BAR 'GYUR, ,'BYUNG BZHI'I RLUNG GANG RGYU BA
LA SKYON YON SKYED TSUL DE NYID LAS, DBANG CHEN

@144B GYIS NI RGYAL SRID DA, ,CHUS NI DON RNAMS YANG DAG
'BYUNG, ,ME YI RLUNG NI RNAM RGYA BAS, ,BGRES SKOM DUG DANG
SDUG BSNGAL NAD, ,BYA BA THAMS CAD NYAMS 'GYUR ZHES, ,

RDO RJE 'DZIN PA MCHOG GIS GSUNGS, ,RLUNG GIS RTZOD DANG
SKYONG DANG RMONGS, ,NOR RNAMS NYIN NI MONGS PAR BYED, ,DBANG
CHEN NOR DANG 'BRU LA SOGS, ,RNYED PA THOB DANG SDUD BYED

PA'O; ;CHU YI RLUNG NI RNAM RGYU BAS, ,'DOD PA'I DNGOS GRUB
KUN BYED PAS, ,DE YI SBYOR BA MCHOG GTZO BOR, ,RDO RJE SEMS
DPAS GSUNGS PA'O, ,SNA BUG RE RE DANG GNYIS KA

NAS RGYU BA NA BYA BA GANG BYA BA YANG DE NYID LAS, DUG SOGS
GZHOM DANG LHAG MA NI, ,BKRA SHIS DPAL NI SKYED PA LA, ,SHES
RAB 'DI NYID RAB TU BSNGAGS, ,RTAG TU DPAL LDAN

SNYING RJE'I STOBS, ,GA-YUL BSHAMS ROL RTZED STON MO DANG,
,GCAD PA DANG NI DBUG PA DANG, ,BSREG DANG BCO BA'I LAS LA NI,
,SNYING RJE'I BDAG NYID RAB TU BSNGAGS, ,

GZHAN YANG GNYIS BDAG RDO RJE CAN, ,THE TSOM 'GYUR BAR SHES
BYA STE, ,DGE DANG MI DGE NGES MED PAR, ,RLUNG RIGS PAS NI
'DIR MTSON BYA, ,GSAL SGRON LAS, SLOB

DPON DPAL 'DZIN GYIS, ,DGE MI DGE'I LAS DANG 'GRO 'ONG SOGS
BYED PA NA, SA DANG CHU LA DGE BA'I LAS, ,ME DANG RLUNG LA NAG
PO'O, ,ZLA BA YANG DAG SHES PAR BYA, ,

'OD RNO BA LA 'BRING PO YIN, ,MI DGE GAL TE NYI MAR BYAS, ,DE
NI NGES PAR 'CHI BA STER, ,DE NYID ZLA BAR BYUNG 'GYUR NA,
,SHIN DU SDUG BSNGAL STER BA MIN, ,ZHES GSUNGS

@145A *, ,PA LTAR BYA BAR BSHAD DE, ,ZLA BA NI GA-YON PA'I
RLUNG RGYU DUS SO 'OD RNO BA NA NYI MA'I RLUNG GA-YAS RLUNG GI
DUS SO, ,,DE'I DUS SU DRAG LAS BYAS NA 'CHI BA STER BA

NI LAS DE 'GRUB PA'O, ,MDOR NA ZHI BA LA SOGS 'JAM PO'I LAS
RNAMS SA CHU'I RLUNG GI DUS SU BYAS NA LEGS KYI, ME RLUNG GI
DUS SU BYAS NA MI DGA' BA DANG, GA-YON RLUNG GI DUS SU BYAS NA

LEGS KYI, GA-YAS RLUNG GI DUS SU BYAS NA 'BRING NGO, ,DRAG LAS
BYED DUS SNGA MA LAS BZLOG NA'ANG DE LTAR RO, ,RLUNG BZHI NI
DPAL 'DZIN GYIS 'BYUNG BA CHUNG BA LA BSHAD DO, ,GZHAN GYI DON
'GRUB MI 'GRUB

'DRI BA NA BRTAGS PA NI DE NYID LAS, MGON PO RANG GI CI STE
A'A LIR RGYU, ,'GA' 'DRIB PA'O 'GA' ZHIG K'A GA-YAS LIR GNAS
'DRI 'AM, ,K'A LIR RGYU LAS A'A LIR GNAS, ,DE YI 'DOD DON
NYAMS

PAR 'GYUR, ,GANG NAS MGON PO DE RGYU BA, ,DAR GNAS 'GA' ZHIG
'DRI BYED NA, ,DE YI DON KUN YANG DAG 'GRUB, ,GNYIS KAR GNAS
LAS THE TSOM 'GYUR, ,ZHES DANG,

'DRI BA BA'O 'AM RANG GI 'ANG RUNG, ,CHOS SKU THAMS CAD DGE BA
STE, ,LONGS GNAS SPYOD RDZOGS PA THE TSOM 'GYUR, ,SPRUL PHYIR
RGYUR BAS 'THAB MOR STON PA'O, ,DKYIL 'KHOR BZHI'I RLUNG

RNAMS RTZA'I GTZO BO GSUM GANG LAS RGYU BA NI, RDO RJE 'PHRENG
BA LAS, SROG DANG THUR SEL RGYU BA BYED, ,DE GNYIS RTOG PA
DANG BCAS PA'I RLUNG GNYIS SU NI GSAL BAR GSUNGS, SKU DANG

GSUNG GI SNYING PO GNYIS, ,LA LA N'A DANG RA SA N'A, ,AA WA
DHU TI MCHOG GI RTZA, ,DE GNYIS DBUS NA MCHOG GI MCHOG ,RNAM
RTOG MED PA'I RLUNG GANG YIN, ,RTAG TU RGYU ZHING KUN LA KHYAB

@145B GSAL SGRON LAS LUNG DE DRANGS PA'I 'JUG THOG TU, CES
SROG THUR GNYIS RTOGS PA SKYED PA'I RLUNG DANG, DHU TIR ZHUGS
PA'I RLUNG RNAM RTOG ,'GOG PA'I RLUNG DU RNAM PAR RTOG PA'I
RLUNG GNYIS NI,

DE NAS RNAM PAR BCAD NAS 'GRO, ,RNAM RTOG MED PA'I RLUNG CHEN
PO, ,SKU GSUNG RDO RJE BCAD NAS NI, ,ZHES RLUNG DE GNYIS BCAD
PA LA SKU DANG GSUNG GI RDO RJE BCAD PAR GSUNGS PAS, SKU DANG

GSUNG GI SNYING PO GNYIS, ZHES PA NI SROG THUR GNYIS YIN LA,
,DE YANG RTZA GNYIS LA RGYU BAR BSTAN PAS SROG THUR GNYIS NI
RNAL 'BYOR STOBS KYIS DHU TIR BCUG PA DANG, 'CHI BA'I

DUS LEGS PA MA GTOGS PAR DHU TIR MI RGYU BA'I LUGS SO, ,YANG
DE NYID LAS, RNAM PAR RTOG PA'I RLUNG GNYIS NI, ,SNA YI BUG
NAS NI 'BYUNG, ,YANG DAG NYI MA ZLA BA GNYIS, ,

SBAS PA NANG NAS RGYU BAR BYED, ,CES KYANG GSUNGS PAS, DE
GNYIS NI NYI MA RO MA DANG ZLA BA RKYANG MA'I NANG NAS RGYU
BAS LUGS 'DI LA NI MNYAM RGYU BYED PAS DBU MAR RGYU BAR 'JOG
MI

NUS SO, ,MA MNYAM GNAS DANG GYEN RGYU GNYIS LA GSAL BAR MA
BSHAD KYANG, DE GNYIS KYANG RO RKYANG NAS RGYU'O, ,DES NA RO
RKYANG NAS RGYU BA LA RES 'JOG DANG, DUS MNYAM DU RGYU

BA GNYIS YOD DO, ,MI DANG MNYAM GNAS GNYIS KYIS GTZO BYAS NAS
RGYUD, RO MA DANG RKYANG MA RE RE NAS DANG SROG THUR GNYIS
KYIS GTZO BYAS NAS NGO RKYANG GNYIS NAS DUS MNYAM DU RGYU LA,

'KHOR DU RGYUN NGES PA MED DO, ,YAN LAG GI RLUNG LNGA'I GNAS
SOGS NI, GSAL SGRON LAS, YAN LAG GI RLUNG LNGA NI MIG LA SOGS
PA'I DBANG PO LNGA LA GNAS PAR SPYOD SDUS LAS

@146A *, ,GSUNGS SHING, RDOR 'PHRENG LAS, ZLA BA'I CHA DANG
SNANG BA DANG, BSNYEN BKUR LKOG SHAL MA CHIN BA STE, RTZA YI
LNGA NI MING YIN NO, ,RTZA NI LNGA LAS RGYU BA'I RLUNG, ,

KLU DANG RUS SBAL RTZA NGAS PA DANG, ,LHA BYIN DANG NI GZHU
LAS RGYAL, ,ZHES ZLA BA'I CHA LA SOGS PA'I RTZA LNGA LAS RGYU
BAR GSUNGS SO, ,YANG DE NYID LAS, SNYING KA'I DBUS NA BDE BA'I

DNGOS; ,SANGS RGYAS NYI MA GSAL BA'I 'OD, ,GZUNG DANG 'DZIN
PA'I GZUGS KYIS KYANG, ,DE NI 'OD ZER BCU GNYIS SO, ,'OR 'PHEL
'OD ZER GZI BRJID MA, ,GSAL BA

'BAR MA 'OD 'BAR MA, ,MIG LA SOGS PA LA BRTEN NAS, ,PHYI ROL
GZUGS SOGS 'DZIN PA'O, ,'OD ZER 'OD MA SNANG BA MA, ,GSAL
MDZES GSAL 'OD NYI MA GSAL,,

PHYI ROL GZUGS SOGS RNAM PA'O, ,DRUG PO 'DI DAG 'OD DU 'DOD,
,CES SNYING KA NAS 'BYUNG BA'I RLUNG DBANG PO DRUG LA BRTEN
NAS, ,TSOGS DRUG GA-YO BYED 'DZIN PA'I RLUNG DRUG DANG,,

GZUGS SOGS GSAL BYED BZUNG BA'I RLUNG DRUG GSUNGS PAS, RTZA DE
DAG KYANG SNYING KHA NA GNAS PA'I RTZAR MNGON NO, ,SNYING KA'I
SUM SKOR MA LA SOGS PA'I RTZA RNAMS YUL LNGA

'BAB PA'I RTZAR BSHAD PA DANG DON GCIG GAM BRTAG GO ,YAN LAG
GI RLUNG LNGA NI SHAS CHER SROG 'DZIN GYI YAN LAG YIN PAS, 'DI
RNAMS 'CHAR BA DANG NUB PA GNYIS KA'I GTZO BO'I

SNYING KHA'O ZHES DANG, YAN LAG GI RLUNG LNGA YANG 'OD ZER
LNGA'I DAG CAN DANG, NYIN MTSAN KUN DU DBANG PO'I SGO NAS
'BYUNG 'JUG BYED DO, ,KHA DOG NI RGYU BA'I RLUNG DMAR, RNAM
PAR

@146B RGYU BSNGO, ,YANG DAG PAR RGYU BA SER, RAB TU RGYU BA
DKAR, NGES PAR RGYU BA LJANG ZHES RJE 'GOS GSUNGS SO, ,RLUNG
LNGA BA LUS DBANG LA GNAS TSUL NI, DBANG PO DES GAR KHYAB PAR
GNAS

PA'O; ;RLUNG DE DAG GI BYED LAS NI RTZA BA'I RLUNG LNGA SO SO
SO'I BYED LAS NI, RDOR 'PHRENG LAS, DBANG PO'I SGO YI RGYUN
LAS NI, ,SROG DANG RTZOL BRGYU BA DANG, ,DUS RNAMS KUN DU RGYU
BA NI, ,

SROG CES BYA BA YIN PAR BSHAD, ,DRI CHU RLUNG NI PHYIS DANG,
,DE BZHIN DU MI KHU BA SOGS, ,'OG 'DREN 'DI NI THUR SEL BAR,
,RTAG TU RNAL 'BYOR BAS SHES BYA, ,RGOD DANG ZA DANG LNGAG PA

DANG; ;GANG ZHIG RTAG TU MNYAM GNAS PA, ,MNYAM DU GNAS PA ZHES
BYAR BRJOD, ,GYEN DU 'GRO ZHING SDUD PA DANG, ,BZA' DANG MYANG
SOGS ZA BA NI, ,SHES NAS LHAN CIG BYOR BA

DAG ,GYEN RGYU'I LAS SU SHES PAR BYA, ,KHYAB DANG 'DZIN PA
NYID DANG NI, ,'GRO DANG DE BZHIN LDOG LA SOGS, ,TSIGS RNAMS
KUN DU KHYAB PA'I PHYIR, ,KHYAB BYED CES NI BYA BAR

BSHAD; ;YAN LAG GI RLUNG GI BYED LAS NI, ,RIM LNGA LAS, RLUNG
RNAMS PHRA BA'I GZUGS KYI NI, ,SHES DANG YANG DAG 'DRES GYUR
NAS, ,DBANG PO'I LAM NAS BYUNG NAS

NI; ;YUL RNAMS LA NI DMIGS PAR BYED, ,SEMS CAN KUN GYI SROG
KYUR PA, ,RLUNG ZHES BYA BA LAS KUN PHYED, ,'DI NI RNAM SHES
BZHON PA STE, ,LNGA YI BDAG NYID BCU

YANG BZHIN, ,GSAL SGRON LAS, YAN LAG GI RLUNG SO SO'I BYED LAS
NI, DBANG POS LNGAS YUL 'DZIN PA'I GROGS SU GYUR PA'I YIN TE
SNGAR BSHAD ZIN TO, ,RLUNG DE DAG THUN MONG

@147A *, ,GI BYED LAS NI, RDOR 'PHRENG LAS, JI LTAR ZLA BA GZAS
BZUNG BA, ,RLUNG RNAMS RIMS GYIS NYAMS 'GYUR BA, ,SNGA MA BZHIN
DU GONG NAS GONG, ,RANG GI BDAG

NYID THIM PAR 'GYUR, ,BTANG BZUNG SLAR LA 'GRO BAR BYED, ,GSAL
SGRON LAS, DE YANG SA CHU ME RLUNG BZHI SNGA MA PHYI MA LA THIM
PA NA, RLUNG GI GA-YO BA JE CHUNG JE CHUNG DU SANG BA'I MTHAR

RANG BZHIN GYI RTOGS PA GA-YO BA'I RLUNG RNAM SHES SNANG BA DANG
PO LA THIM PA NA, RANG BZHIN GYI RTOGS PA RNAMS LOG PAS STOD PA
DANG PO 'CHAR RO, ,DE NAS STONG PA GNYIS PA DANG, GSUM

PA DANG, BZHI PA 'OD GSAL 'CHAR TE, DE RNAMS KYANG SNGA MA SNGA
MA LAS RLUNG GI GA-YO BA CHUNG NGU SONG BA'I DBANG GIS 'CHAR RO,
,DE NAS 'OD GSAL GYI RLUNG LAS RLUNG CHER GA-YOS PA NA NYER

THOB DANG, DE NAS MCHED PA DANG SNANG BA YANG SNGA MA SNGA MA
LAS RLUNG GA-YO BA CHER SONG BA'I DBANG GIS 'BYUNG ZHING, SNANG
BA'I RLUNG LAS GA-YO TSA BA CHER SONG BA NA RANG BZHIN RNAMS
SKYE'O, ,

DE LTAR SKYI 'CHI'I RIM PA NI RLUNG GIS BYED LA, RANG BZHIN GYI
RTOG PA GA-YO BA'I RLUNG THIM PA DANG, LANGS PA'I BAR DU STONG
PA BZHI 'CHAR BA YIN NO, ,DE LTAR SNANG BA GSUM GYI RLUNG CHER

GA-YOS BA LAS RANG BZHIN GYI RTOG PA RNAMS 'DREN PAS, SEMS CAN
THAMS CAD KYI RANG BZHIN GYI RTOGS PA'I RTZA BA SNANG BA GSUM
YIN PAR GSUNGS STE, RDOR 'PHRENG LAS,

SNANG BA GSUM GYI MTSAN NYID CAN, ,GANG 'DIR RNAM SHES GSUM THOS
PA, ,SEMS CAN KHAMS NI MA LUS PA'I, ,RANG BZHIN RTZA BA 'DI YIN
NO, ,ZHES DANG, 'DI NI

@147B RLUNG KHAMS CHEN PO STE, ,RNAM SHES GSUM GYI BZHON PA YIS,
,DE YIS RANG BZHIN RTAG TU NI, ,JI LTA JI LTAR 'GRO BAR 'GYUR,
,ZHES DANG, RIM LNGA LAS KYANG, GANG TSE

SNANG BA LDAN GYUR BA, ,RLUNG GI BZHON PAR 'GYUR BA YIN, ,DE TSE
RANG BZHIN DE THAMS CAD, ,MA LUS LUS PA MED PA 'BYUNG, ,RLUNG NI
GANG DANG GANG GNAS PA, ,RANG BZHIN

DE DANG DE RJES SPYOD, ,CES GSUNGS SO, ,RANG BZHIN GYI RTOG PA
RNAMS KYIS NYON MONGS SKYED LA, DES LAS BSAGS NAS 'KHOR PAR
SKYES TE, RDO RJE 'PHRENG BA LAS, JI LTAR MES BSREGS

DNGOS PO MED, ,RGYU MED PAR NI THIM NAS 'GRO, ,SLAR YANG SROG GI
RLUNG SHAR NAS, ,LAS KYI RLUNG LAS SNA TSOGS PA, ,DE NI LHAN CIG
RNAMS SHES DANG, ,SLAR YANG 'JIG RTEN GSUM

DU GNAS, ,DE LAS LAS DANG DE BZHIN SKYE, ,DE LAS CHAGS SOGS BAG
CHAGS DANG, ,DE LAS SLAR YANG 'CHI DANG SKYE, ,DE LTAR 'KHOR LO
BSKOR BA 'DRA, ,ZHES GSUNGS

SO; ;ZHES DANG, DES NA RLUNG GIS 'KHOR BAR SKYE PAR GSUNGS PA NI
BDAG 'DZIN LA SOGS PA'I NYON MONGS PA RNAMS KYIS 'KHOR BA SKYED
PA'I LHAN CIG BYED RKYEN DU SHES PAR BYA'O, ,

RNAM SHES RLUNG GI BZHON PA CAN DU GSUNGS PA'I DON NI, GSAL
SGRON LAS, RIM LNGAR 'DI NI RNAM SHES BZHON PA STE, ZHES SOGS
RNAM SHES RLUNG GI BZHON PA CAN DU GSUNGS

PA NI, RLUNG GIS RNAM SHES GA-YO BAR BYED PA'I DON NO, ,RGYU
MTSAN DES SEMS CAN YIN NO COG THAMS CAD GA-YOS PA'I 'JIG RTEN
ZHES BYA STE, GZUGS LUS KYI GA-YO

@148A *, ,'GUL SOGS BYED PA DE'I DON DU RGYU MTSAN DU SMRA NA
NI, SEMS CAN KUN LA MA KHYAB PAR 'GYUR RO, ,GZUGS LUS RLUNG GIS
GA-YO BA LTA BU NI RNAM SHES LA MED PAS,

DE'I GA-YO BA'I DON GANG SNYAM NA LAG SMI LA SOGS PAS NAS 'O NA
JI LTAR YIN SNYAM NA, RNAM SHES NA LUS CAN MA YIN PAS DE LA RANG
DBANG DU YUL BGROD PA'I 'GRO 'ONG GI NUS PA MED LA,

RLUNG DANG MNYAM PAR ZHUGS NA NI YUL BGROD PA'I NUS PA YOD DE,
SPYOD BSDUS KHAS, SNANG BA GSUM GSUM LA 'GRO 'OD DANG BRAL BAR
GSUNGS NA, JI LTAR NYIN MTSAN DU LUS LA SPRO

ZHING SDUD PAR BYED, GANG ZHIG 'DI LA ME LA TZE BYED CES DRIS
PA'I LAN DU, DA GZUGS MED TSUL BSHAD PA'I MTHAR, DE LTA MOD KYI
SNANG BA DANG BCAS PA YIN DES NA RLUNG GI KHAMS DANG

LHAN CIG MEL TSE BYED CES GSUNGS SO, ,DE'I DON NI RNAM SHES GSUM
LUS CAN MA YIN PA DE LTA MOD KYI RLUNG GI SNANG BA DANG BCAS PA
YIN PAS NA, RLUNG DANG LHAN CIG MEL TSE BA

MI SDONG PAR 'GRO 'ONG BYED PA BZHIN DU 'GRO 'ONG BYED CES
GSUNGS SO, ,DES NA RLUNG GI SGO NAS YUL BGROD PA NI SEMS KYIS
RLUNG LA ZHON NAS 'GRO BA'I DON TE, DE LA NI SEMS YUL

LA 'PHYAR BAR BYED MI BYED GNYIS YOD DO, ,DE YANG RANG GI BZHON
PA'I RLUNG NYID KYI SNGA MA NAS PHYI MAR BGROD PA BYUNG NA, DE
LAS GZHAN PA'I YUL BGROD PA MA BYUNG YANG YUL BGROD

PA MED PA MA YIN NO, ,SPYOD BSDUS LAS, KHAMS PHRA BA DANG RNAM
PAR SHES PA SNANG BA DAG NI, GZUGS MED PAS MAR GYI NANG DU MAR
BCUG PA BZHIN DU 'DRES PAR GYUR NAS

@148B 'JIG RTEN DANG 'JIG RTEN LAS 'DAS PA'I BYA BA THAMS CAD
RDZOGS PAR BYED DO ZHES MAR LA MAR BCUG PA BZHIN DU 'DRES PAR
GSUNGS PA'I RLUNG SEMS GNYIS NI, LAG SMIS NGO

BO GCIG PAR BSHAD PA LEGS SO, ,RLUNG GI RNAM BZHAG LA BRTEN NAS
NYAMS LEN GYI GNAD SHES TSUL NI, GSAL SGRON LAS, SNGAR BSHAD PA
LTAR RANG BZHIN GYI RTOG PA GA-YO MI

GA-YO PA'I 'TSAMS SU STONG PA BA ZHI 'CHAR BA SHES NAS RIM PA DE
LTAR RGYUD LA SKYED PA'I PHYIR DU RDOR BZLAS LA SOGS PA'I SROL
RTZOL BSGOM DGOS PAR SHES PA NI, RLUNG BSHAD PA LA

RTEN NAS NYAMS LEN GYI GNAD SHES PA BLA NA MED PA'O, ,RTZA RLUNG
GI RNAM BZHAG DE LTAR YIN NA THIG LE'I GNAS TSUL JI LTAR YIN
SNYAM NA, SNGAGS RIM LAS, KHAMS DKAR DMAR

NI MNGAL DU KHU KHRAG GNYIS YONGS SU GYUR PA LAS LUS 'GRUB PAS
NA LUS GZHAN RNAMS DE'I RNAM 'GYUR DU GSUNGS PAS BYANG SEMS DKAR
DMAR GNYIS LUS KYI KHAMS KYI

GTZO BO YIN LA DE YANG SPYI BO'I PADMAR DKAR PO SHAS CHE ZHING
DMAR PO CHUNG LA LTE BAR BZLOG NAS GNAS STE MAN SNYE LAS, 'ON
KYANG BAR GYI GNAS SKABS SU MGO BO CHU SKYES SU KHU BA SHAS

CHE BA RDUL SHAS CHUNG BSTE GSANG BA'I CHU SKYES SU BZLOG PA'O
ZHES GSUNGS TE, GSANG BA NI LTE BA LA GO DGOS PA MANG DU YOD DO,
,KHAMS DKAR PO NI 'KHOR LO GZHAN DU RES 'GA' GNAS KYI

DUS THAMS CAD DU GNAS PA BDE CHEN 'KHOR LO'I DBUS YIN TE, MAN
SNYE LAS, RTAG TU ZHES PA THAMS CAD KYI TSE STE 'KHOR LO GZHAN
DU RES 'GA' GNAS KYI DUS SU THAMS CAD DU MA YIN NO,

@149A *, ,ZHES DGONGS PA'O ZHES GSUNGS STE, 'DI'I RIGS PA NI LTE
BA'I DMAR CHA LA'ANG MTSUNGS SO, ,DE'I PHYIR 'BAR 'DZAG GI DMIGS
PA GNAS DE GNYIS SU GTONG

BA YIN NO, ,RTZA KHAMS KYI RNAM BZHAG SHES PA'I DGOS PA NI DE
NYID LAS, RTZA GSUM GYI CHAGS TSUL DANG DE DAG GI GNAS STONG
SMAD NA BYANG SEMS DKAR DMAR YOD TSUL SHES PA NA,

JI LTAR 'CHI BA LA NYE BA'I TSE DMAR CHA GYEN DU DKAR CHA THUR
DU 'ONG BA'I 'DU 'PHROD LAS SNANG BA RNAMS RIMS KYIS SDUD PA'I
'CHI RIM 'BYUNG BA BZHIN DU RNAL 'BYOR BAS KYANG DMAR CHA'I 

ME 'PHEL BAR BYAS PA'I DKAR CHA THUR DU 'DREN PA'I 'DU 'PHROD LA
BRTEN NAS SNANG BA RNAMS RIM GYIS 'OD GSAL DU SDUD PA'I RDZOGS
RIM BSKYED NAS DE'I MTHAR SGYU MA'I SKUR LDANG BA SHES

PA'I GNAD CHEN PO YOD DO, ,BLA MED KYI SKABS SU GANG LA GNAD DU
BSNUN PA RDO RJE LUS KYI GNAS TSUL DE LTAR YIN NA DER GNAD BSNUN
NAS SGO MA RGYU'I RDZOGS RIM JI LTA BU ZHE NA GSAL

SGRON LAS, SPYIR BLA MED KYI RGYUD KYI DON GYI GNAD, THAMS CAD
AE WA LA SOGS PA YI GE BZHI BCU'I GLING GZHI'I DON DU 'DUS LA,
,DE'I DON GYI GTZO BO THOG MA'I YI GE GNYIS

KYI DON DU 'DUS PA YIN NO, ,DE LTAR 'GYUR TSUL DRI BA'I TSUL DU
RDOR 'PHRENG LAS, RGYUD DU THOG MAR GSUNG BA YI, ,'DI SKAD BDAG
SOGS JI LTA BU, ,'DI SKAD CES SOGS

DANG PO'I DAG ,DON RGYAS PAR NI JI LTAR 'GYUR, ,DE'I LAN DU THOB
BYA 'BRAS BU'I AE WA 'CHAR BAR DE NYID LAS, AE NI GSANG BA MKHA'
DBYINGS DANG, ,BHA GA CHOS 'BYUNG PADMA LA,,

@149B RNAL 'BYOR SENG GE'I GDAN LA BZHUGS, ,MCHOG TU RMAD BYUNG
STON PAR MDZAD, ,RDO RJE SEMS DPA' WAm RDO RJE, ,RDO RJE 'JIGS
BYED DBANG PHYUG DANG, ,HE RU KA DANG DUS 'KHOR LO,,

DANG PO'I SANGS RGYAS LA SOGS MTSAN, ,DE'I YANG NGES DON STONG
PA NYID DANG THUGS RJE CHEN PO DBYER MED YIN PA DE NYID LAS, AE
WAm DE BZHIN GSHEGS PA'I RGYA, ,GNYIS SU

MED PA'I MTSON BYED DANG, ,STONG NYID SNYING RJE DBYER MED PA,
,GANG LA DE NYID MNGON PAR BRJOD, ,DE LA DE BZHIN GSHEGS PA'I
RGYA, ,GNYIS MED YE SHES MTSON PA NI, ,RGYUD

KUN GYI NI GLENG GZHIR GSUNGS, ,THOB BYED LAM GYI AE WAm STONG
PA DANG, ,SNYING RJE DBYER MED YIN PA DE NYID LAS, ,AE NI STONG
PA NYID DU GSUNGS, ,DE BZHIN WAm NI THUGS RJE

DANG; ;THIG LE DE GNYIS SBYOR BAS BYUNG, ,DE SBYOR BA YI RMANG
MCHOG GO ,CHOS PHUNG BRGYAD KHRI BZHI STONG KHYAB, ,MDOR SDUS
CHOS KYI PHYAG RGYA'O, ,RGYAL PO CHEN PO'I

PHYAG RGYA NYID, ,RGYUD RNAMS SU NI THOG MAR GSUNGS, ,DE 'DRA'I
GNYIS MED YE SHES STON PA'I RGYUD LA DE NYID MCHOG YOD CING MI
STON PA LA MED PA NI DE NYID LAS, RGYUD KUN GYI NI

DON BSDUS PA, ,STONG NYID SNYING RJE MI PHYED PA, ,GANG LA DE
NYID MNGON PAR BRJOD, ,DE NI DE BZHIN GSHEGS PA'I RGYA, ,AE WAm
ZHES BYA'I YI GE GNYIS, ,GANG LA 'DI GNYIS

MED PA NI, ,DE LA DE KHO NA NYID MED, ,GSANG BA GRUB PA LAS,
,RGYUD KYI DANG POR RNAM GNAS PA, ,SNYING PO LAS NI SNYING PO
MCHOG ,DE NYID BDE CHEN MGON PO YIS, ,GSANG BA

@150A *, ,DE NYID CES BYAR GSUNGS, ,SANGS RGYAS BYANG CHUB SEMS
DPA' DANG, ,SEMS CAN KUN GYI BDE 'BYUNG BA, ,GSANG BA'I RTOGS
PA'I RGYUD RGYAL PO, ,

DPAL LDAN 'DUS PAR RNAM PAR GNAS, ,AE WAm RNAM DAG YI GE LA,
,KHAMS GSUM PO KUN GUS PHYAG 'TSAL, ,ZHES DANG, NAM MKHA'I KHAMS
ZHES BYA BA DER, ,TIL GYI

GANG BU BZHIN DU MTHONG, ,GANG GA'I KLUNG GI BYED SNYED KYI, ,DE
BZHIN GSHEGS PAS MOS GANG BA, ,YI GE DE YI DE KHO NA, ,BRTEN PAR
BYAS PA'I THABS NYID KYIS, ,SANGS RGYAS

BYANG CHUB SEMS DPA' RNAMS, ,BLA MED GO 'PHANG 'THOB PAR 'GYUR,
,BLA MED KYI RGYUD KUN GYI DANG POR GLING GZHI'I SKABS SU YI GE
GNYIS DNGOS SU MED KYANG DE'I DES DON

YOD DGOS PA DE NYID LAS, ,'DIR NI YI GE GNYIS PO NI, ,RGYUD KYI
DANG POR MED MI 'DOD, ,DE 'DREN BYED RTAGS KYI AE WAm LA PHYI'I
RTAGS NA, RDOR 'PHRENG LAS, AE NI

BHA GA'I MI MDZAD DE, ,PADMA RTEN DU SHES PAR BYA, ,RTEN PA RDO
RJE ZHES NI GSUNGS, ,BRTAN PA RDO RJE 'CHANG BA YIS, ,DE LA GNAS
PA'I THIG LE'I GZUGS, ,SNA TSOGS

SPRUL PA STON PAR BYED, ,BDE BA KUN GYI GZHI YIN TE, ,RDO RJE
SEMS DPA' BDE BA CHE, ,NANG GI RTAGS NI SAm BHU tA LAS, ,SPYI
BOR LTE BAR SA BON 'KHOR LO, ,AE YIG RNAM PAR

YANG DAG GNAS, ,SNYING KA MGRIN PAR YANG DAG GNAS, ,WAm GYI YI
GE 'DRA BAR 'DOD, ,AE WAm GYI NGES DON BDE STONG DBYER MED CES
PA'I STONG PA DE RTOGS DGOS PA NI, BYANG CHUB

@150B SEMS 'GREL LAS, ,GANG DAG STONG NYID MI SHES PA, ,DE DAG
THAR BRTEN MA YIN, ,'GRO DRUG SRID PA'I BTZEN RAR NI, ,RMONGS PA
DE DAG 'KHOR BAR GYUR, ,RDO RJE SNYING PO CAN

GYI RGYUD LAS, ,RNAL 'BYOR GCIG GCIG SHES PHYAS NAS, ,DBEN SAR
SONG STER BA 'BAD NA, ,SDIG DAG TSE 'DIR SANGS RGYAS 'GRUB,
,CHOS BDAG MED PA RAB BSGOM

PAS, ,THAMS CAD MKHYEN PA KHONG SU CHUD, ,STONG PA DE GTAN LA
'BEBS PAR RTZA RGYUD LAS, ,DNGOS PO THAMS CAD DANG BRAL BA,
,PHUNG PO KHAMS DANG SKYE MCHED DANG, ,

GZUNGS DANG 'DZIN PA RNAM SPANG PA, ,CHOS BDAG MED PA MNYAM MED
PAS, ,RANG SEMS GDONG NAS MA SKYES PA, ,STONG PA NYID KYI RANG
BZHIN NO, ,DE RNAL 'BYOR PAS

GTAN LA 'BEB TSUL GSANG BA GRUB PA LAS, GCIG DANG DUS MA'I DNGOS
PO KHAMS GSUM 'DI DNGOS PO RANG BZHIN MED PAR RNAM PAR DPYAD,
BDE STONG DBYER MED CES

PA'I BDE BA NI MAN SNYE LAS, THABS NI DMIGS PA MED PA'I SNYING
RJE CHEN PO 'GRO BA'I DON BYED PA LHAN CIG SKYES PA'I BDE BA
CHEN PO'I RANG BZHIN NO, ,BDE STONG DE GNYIS SBYAR TE

BSGOM DGOS PA NI SA RA HAS, SNYING RJE DANG BRAL STONG PA NYID
ZHUGS PAS, DES NI LAM MCHOG RNYED BA MA YIN NO, ,'ON TE SNYING
RJE 'BA' ZHIG BSGOM NA YANG, ,'KHOR BA

'DIR GNAS THAR BA THOB MI 'GYUR, ,GANG YANG GNYIS PO SBYOR BAR
NUS PA DE, ,'KHOR BAR MI GNAS MYA NGAN LAS MI GNAS, ,BDE STONG
SBYONG TSUL SAm BHU tA LAS, ,SPRO BA MED PA'I

@151A *, ,RANG BZHIN NYID, ,SHES RAB CES NI RAB TU GRAGS, ,YID
BZHIN NOR LTAR MA LUS PA'I, ,SEMS CAN DON BYED SNYING RJE NYID,
,DMIGS BYED GNAS SU SHES RAB

DANG, ,DMIGS BYED SNYING RJE CHEN PO NYID, ,BLO DANG LHAN CIG
GCIG GYUR PA, ,NAM MKHAR NAM MKHA' JI LTA'O, ,THABS SHES GTAN LA
DBAB PA GRUB PA LAS, ,CHU DANG 'O MA 'DRES

PA BZHIN, ,GNYIS MED RNAM PA'I SBYOR BA YIS, ,GNYIS PO 'DUS PA
GANG YIN PA, ,SHES RAB THABS CES BYA BAR GRAGS, ,GSAL SGRON LAS,
YUL CAN SHES PA LHAN CIG SKYES

PA'I BDE BA'I NGO BOR SKYES PA DES, YUL STONG PA NYID KYI DON
PHYIN CI MA LOG PAR RTOGS PA'I YUL YUL CAN DU SBYOR BA NYID BDE
STONG DBYER MED DU SBYOR BA'O, ,ZHES DANG, DON GYI LHAN

SKYES MA SKYES PA'I GONG DU NI DE KHO NA NYID MNGON SUM DU MA
RTOGS PAS DE KHO NA NYID LA MOS PA YID BYED KYIS 'JUG DGOS PA'I
PHYIR RO GCIG PAR MOS PA TZAM MO, ,AE WAm GYI DON

GNYIS DBYER MED NI LHA'I DBANG POS ZHUS PA LAS, AE WAm YIG GNYIS
SGYU MA LA THAMS CAD MKHYEN PA 'DIR BZHUGS PAS, DAM CHOS BSTAN
PA'I THOG MAR NI, ,AE WAm DE PHYIR

RAB TU BSHAD, ,GSAL SGRON DU LUNG DE DRANGS PA'I 'JUG THOG TU
CES GSUNGS PA'I SGYU MA NI ZUNG 'JUG YIN PAS, AE WAm GYI DON
GNYIS PO BSTAN NO, ,'DI LA SLOB PA DANG MI

SLOB PA'I ZUNG 'JUG GNYIS YOD DE, ,BDEN GNYIS DBYER MED CES PA'I
BDEN PA GNYIS DANG DE GNYIS SBYOR TSUL NI, GSAL SGRON LAS, DES
NA SNGAR BSHAD PA DE 'DRA BA'I DON

@151B GYI 'OD GSAL DANG, YONGS SU DAG PA'I SGYU MA'I LUS GNYIS
NI DBYER MED DU SBYOR RGYU AE DANG WAm YIG GI DON YIN LA, SBYOR
TSUL SNGA MA THUGS DANG PHYI MA SKUR NGO BO GCIG TU SBYOR

BA NI THIG LE'I DON TE, AE WAm GYI DON GNYIS PA ZUNG 'JUG GI
MTHAR THUG GO ZHES DANG, RIM PA GSUM PA BDAG BYIN RLABS KYI
SKABS NAS KYANG SGYU MA'I SKU DANG STONG PA'I YE SHES

GNYIS SBYOR BA'I AE WAm DON YOD DE, DE NI SBAS DON GYI AE WAm
MO, ,DE 'DRA'I ZUNG 'JUG GI YA SGYU MA'I SKU SGRUB TSUL GSAL BAR
BSHAD PA'I CHA NAS 'DUS PA KHYAD PAR DU 'PHAGS PA NI,

GSAL SGRON LAS, LUGS 'DI DAG TU STONG PA BZHI BSHAD PA'I DANG PO
NI RNAL 'BYOR MA'I RGYUD DANG DE'I DGONGS 'GREL RNAMS SU DGA' BA
BZHI BSHAD PA YIN LA, 'DIR STONG PA

GSUM DANG 'DUS PA'I BAR DU RLUNG SEMS TZAM LAS GRUB PA'I, SGYU
MA'I SKU BSHAD PA BZHIN DU, RNAL 'BYOR MA'I RGYUD KYI SKOR DU
DGA' BA GSUM DANG BZHI PA'I BAR DU DE LTAR

MA BSHAD CING, 'DIR DON GYI 'OD GSAL GYI MJUG DU RLUNG SEMS TZAM
LAS GRUB BA'I SGYU MA'I SKU BSHAD PA BZHIN DU, GZHAN DU DON GYI
LHA NA SKYES KYI DGA' BA'I 'JUG TU DE LTAR

MA BSHAD PAS, 'BRAS BU'I GZUGS SKU'I NYE RGYU'I SLOB PA'I ZUNG
'JUG GI SKU DANG, DE'I NYER RGYUR RIM PA GSUM PA'I SGYU MA'I SKU
RLUNG LAS SGRUB TSUL GSAL BAR BSHAD PA

'DI NI, LUGS MCHOG TU GYUR BA 'DI'I KHYAD PAR GYI CHOS BLA NA
MED PA'O, ,DE LTAR RDZOGS RIM SPYI LA MKHO BA'I RTZA RLUNG THIG
LE'I RNAM BZHAG DANG RDZOGS RIM GYI GTZO BO RNAMS
@152A *, ,DRI MA MED PA'I GZHUNG LAS 'BYUNG BA BTUS TE BKOD PA
BO NI GYI NA BA NGAG DBANG BLO BZANG CHOS LDAN NO, ,'DIS KYANG
RJE BTZUN TZONG KHA PA CHEN PO'I BSTAN PA RGYAS

PAR GYUR CIG ,,BKRA SHIS BAR GYUR CIG, DGE'O,, ,, 