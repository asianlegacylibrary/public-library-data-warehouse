@01A [LS]

*, ,BHA GA B'A SH'A STUR GU RU P'U DZASU KHA SH'U NYA NI RBH'A
G'A SHRO T'A SA M'A NYA DE SHA NA N'A tI SSA RA N'A MA BI HAR TI
SMA ,

*, ,BLA MCHOD BDE STONG DBYER MED MA DE'I 'PHO BA SPYI BSHAGS
RNAMS KYI ZIN BRIS SKAL LDAN RE SKONG ZHES BYA BA BZHUGS SO, ,,

@01B *, ,NA MO GU RU MANYDZU GHO sh'A YA, GANG GI MTSAN MCHOG
THOS SHING DRAN TZAM GYIS, ,MTSAMS MED LAS LA SPYOD PA'I SDIG
CAN YANG, ,TSA GRANG DMYAL BA'I 'JIGS LAS SKYOB MDZAD PA'I, ,RJE

BTZUN BLA MA'I ZHABS PAD SPYI BOS MCHOD, ,DE LA 'DIR BLA MCHOD
BDE STONG DBYER MED MA'I NYAMS 'KHRID STZAL BA CHE LONG TZAM
ZHIG DRAN THOR BKOD PA LA, ,JI SKAD DU RJE BDAG NYID CHEN POS,
'DIR 'JUG PA NI

SKAL BA BZANG NGO ZHES, ,LEGS PAR SOMS LA DGA' BA'I BZHIN GYI
MDANGS, ,RAB GSAL 'DZUM PA'I NYAMS DANG LDAN PA YI, ,RNAM
GA-YENG SNOD KYI SKYON GSUM SPONGS LA NYON, ,ZHES GSUNGS PA
LTAR, YID

PHYI ROL TU GA-YENG BA SNOD KHA SBUB PA LTA BU'I SKYON, KUN
SLONG NGAN PAS NYAN PA SNOD DRI MA CAN LTA BU'I SKYON, DE MA
THAG BRJED DU 'JUG PA SNOD ZHABS RDOL LTA BU'I SKYON TE SKYON
GSUM SPANGS SHING, THOG MED NAS RANG

RGYUD DUG GSUM GYI NAD KYIS ZIN PA NGO SHES PAR BYED PA RANG LA
NAD PA LTA BU'I 'DU SHES, DGE BA'I BSHES GNYEN LA SMAN PA, DAM
PA'I CHOS LA SMAN, NAN TAN NYAMS SU LEN PA LA NAD 'TSO BA, DE
BZHIN GSHEGS

@02A *, ,PA LA SKYES BU DAM PA, CHOS KYI TSUL LA RING DU GNAS
PA'I 'DU SHES TE, SNOD KYI SKYON GSUM SPANGS SHING 'DU SHES DRUG
BSTEN PA SOGS CHOS NYAN PA'I KUN SLONG DANG, KUN SPYOD RNAMS

MDO RGYUD DAM PA'I MAN NGAG RNAMS LAS JI LTAR 'BYUNG BA BZHIN
GSAL BTAB NAS GSAN PAR ZHU, GSAN BYA DAM PA'I CHOS NI RDO RJE
'CHANG CHEN PO RJE BTZUN BLO BZANG CHOS KYI RGYAL MTSAN DPAL
BZANG POS MDZAD

PA'I ZAB LAM BLA MA MCHOD PA'I CHO GA 'DI NYID 'CHAD PA SKABS SU
BABS PA YIN PAS 'DI LA GSUM, GDAMS PA'I KHUNGS BSHAD PA, GDAMS
PA'I CHE BA BSHAD PA, GDAMS PA DNGOS BSHAD PA'O, ,

DANG PO NI, RGYA GAR SKAD DU, GU RU P'U DZA SYA KA LPA NA MA,
ZHES PA NAS, MDO RGYUD DAM PA'I MAN NGAG PAD TSAL LAS, ,'ONGS
PA'I ME TOG PHRENG MDZES MGUL RGYAN SPEL, ZHES GSUNGS TE, 'DIR
RGYA SKAD

SMOS PA NI GDAMS PA 'DI NYID BOD DU BLO BZO BYAS PA MA YIN PAR
RGYA GAR 'PHAGS PA'I YUL NAS BYUNG LA, DER YANG RTOG BZO MA YIN
PAR 'DI'I KHUNGS MDO RGYUD THAMS CAD LA THUG PAR BSTAN CING,

@02B MDO PHYOGS NYAN THOS THEG PA'I GZHI BCU BDUN GYI NANG TSAN
RAB BYUNG GI GZHI DANG, PHAR PHYIN THEG PA'I MDO PHAL PO CHE
DANG BRGYAD STONG PA STE ZAB RGYAS GNYIS KA DANG, SNGAGS KYI
RGYUD SDE BZHI GAR RGYUD SNOD RUNG DU SMIN PAR BYED PA'I DBANG
DANG SMIN PA GROL

BYED KYI 'KHRID SOGS KYANG BLA MA LA LTOS DGOS SHING, LAM RIM
GNYIS BSGOM PA'I SNGON DU 'KHRID CHEN BZHI 'GRO DGOS PA DANG,
BLA MA'I RNAL 'BYOR LAM GYI SROG TU BYAS NA LAM CHES MYUR BA
DANG, DNGOS GRUB THAMS CAD KYI RTZA BA DAM TSIG DANG

SDOM PA LEGS PAR SRUNG BA NYID YIN CING, DE'I GTZO BO BLA MA'I
DAM TSIG YIN PA SOGS THOG MTHA' BAR GSUM DU BLA MA BSTEN PA GAL
CHE BAR GSUNGS SHING, KHYAD PAR PHA RGYUD GSANG BA 'DUS PA'I
BSHAD RGYUD RDO RJE PHRENG BA NI 'DI'I KHUNGS MTHAR THUG YIN

NO; ;DE LTA BU'I GDAMS PA YANG DAM PA BAR MA CHAD PA LAS BRGYUD
PA STE BYAMS 'JAM DBYANGS LAS BRGYUD PA'I ZAB RGYAS GNYIS DANG,
DPAL GSANG BA'I BDAG PO LAS GRUB CHEN SA RA HA LA BRGYUD PA'I
RGYUD SDE'I RIM PA RNAMS RJE BDAG NYID CHEN PO LA

MNGA' ZHING, KHYAD PAR RJE RIN PO CHE LA RJE BTZUN 'JAM DBYANGS
KYIS ZHAL DNGOS SU GZIGS TE LUGS 'DI'I GDAMS PA SPRUL PA'I GLEGS
BAM DANG BCAS PA GNANG, RJES GSANG BA 'DUS PA'I RIM LNGA GDAN
RDZOGS KYI DMAR 'KHRID, N'A RO

CHOS DRUG GI 'KHRID YIG YID CHES GSUM LDAN, BLA MA LNGA BCU PA'I
RNAM BSHAD SLOB MA'I RE BA KUN SKONG SOGS SU MDO TZAM RE GSUNGS
NAS MAN NGAG GI GNAD ZHIB PA SNYAN BRGYUD DU MDZAD DE SHIN TU
GSANG BA'I SGO NAS MAN NGAG SPRUL PA'I GLEGS

@03A *, ,BAM DANG BCAS PA GRUB CHEN 'JAM DPAL RGYA MTSO LA GNANG
ZHING GNAD 'GA' ZHIG MKHAS GRUB RJE LA'ANG GNANG NGO, ,DE GNYIS
KYIS SNYAN BRGYUD KYI MAN NGAG SPRUL PA'I GLEGS BAM DANG BCAS PA
BA SO CHOS KYI RGYAL MTSAN

LA GNANG, DES RDO RJE RNAL 'BYOR MAS LUNG BSTAN PA LTAR GRUB
CHEN CHOS RDO RJE DGUNG LO BCU GCIG PAR RJES SU BZUNG NAS GDAMS
NGAG GLEGS BAM DANG BCAS PA GNANG, RJE 'DI LA, BDAG NYID CHEN
POS ZHAL GZIGS NAS BLA MA'I RNAL

'BYOR MTHUN MONG MA YIN PA SEMS DPA' GSUM BRTZEGS 'DI NYID KYANG
GNANG, DES RJE DBEN SA PA CHEN PO BLO BZANG DON GRUB LA THUN
MONG YIN MIN GYI GDAMS PA GLEGS BAM DANG BCAS PA GNANG, DES
MKHAS GRUB SANGS RGYAS

YE SHES LA, DES PAn CHEN THAMS CAD MKHYEN PA BLO BZANG CHOS KYI
RGYAL MTSAN LA GNANG, RJE 'DIS SNYAN BRGYUD PHAL CHER YI GER
'GOD PAR MDZAD CING, MTHUN MONG MA YIN PA SEMS DPA' GSUM BRTZEGS
CAN NI SNYAN BRGYUD DU MDZAD DE

RDO RJE 'DZIN PA DKON MCHOG RGYAL MTSAN LA GNANG, DES RJE BTZUN
BLO BZANG YE SHES LA, DES RDO RJE 'DZIN PA BLO BZANG RIG GROL
LA, DES GRUB DBANG BLO BZANG RNAM RGYAL LA, DES YONGS 'DZIN
PAndI TA YE SHES RGYAL MTSAN LA, DES RJE

BLO BZANG BSKAL BZANG CHOS RGYAL LA, DES BDAG LA'O, ,YANG RJE
BTZUN BLO BZANG YE SHES NAS LHA PA SPRUL SKU BLO BZANG 'PHRIN
LAS, RJE BLO BZANG RNAM RGYAL, RJE YE SHES MTSAN YONGS 'DZIN
PAndITA CAN, RJE NGAG DBANG BYAMS PA RIN PO CHE, RJE DPAL LDAN

@03B YE SHES, RJE NGAG DBANG RDO RJE, DES BDAG LA GNANG BA'I
PHYI MA NI PHYAG CHEN DANG ZUNG 'BREL GYI BRGYUD PA STE DAM PA
BAR MA CHAD PA LAS BRGYUD PA'I GDOMS PA BYIN RLABS KYI TSAN KHA
SHIN TU CHE BA'O GSUNGS, GNYIS PA GDAMS PA'I CHE BA BSHAD

PA NI; DE YANG THAR 'DOD RNAMS KYI PHUN SUM TSOGS PA'I GZHI
RTEN, ZHES PA NAS, 'DI LTAR NYAMS SU BLANG BAR BYA'O, ,ZHES
GSUNGS TE, DE RNAMS KYI DON ZHIB PAR ZHAL LAS SHES PAR BYA
ZHING, MDOR BSDU NA, 'KHOR 'DAS KYI YON TAN

THAMS CAD BLA MA'I MTHU LAS 'BYUNG ZHING, RGYAS PAR NA BYANG
CHUB LAM GYI RIM PA, BLO SBYONG, PHYAG CHEN, ZAB LAM RIM PA
GNYIS LA SOGS PA'I GNAD THAMS CAD TSANG BAS, DE RNAMS SU BSHAD
PA'I BSTAN PA THAMS CAD 'GAL MED

DU RTOGS PA LA SOGS PA'I CHE BA BZHI GA 'DIR BLANG CHOG GO, GSUM
PA GDAMS PA DNGOS BSHAD PA LA GSUM, GANG GIS NYAMS SU LEN PA'I
RTEN, GANG DU NYAMS SU BLANG BA'I GNAS, JI LTAR NYAMS SU LEN
PA'I TSUL LO, ,DANG PO NI,

LAM MTHUN MONG BAS RGYUD SBYANGS PA, DBANG BZHI LEGS PAR THOB
PA, DBANG DUS SU KHAS BLANGS PA'I DAM TSIG DANG SDOM PA LA GNAS
PA, BSKYED RIM RGYAS BSDUS GANG RUNG GI RNAL 'BYOR DANG LDAN
PA'O, ,GNYIS PA GANG DU NYAMS SU

BLANG BA'I GNAS NI, BLO LDAN GANG DU SGRUB PA'I GNAS, ZHES SOGS
GSUNGS PA LTAR GRONG KHYIM LA SOGS PA RNAM GA-YENG DANG BRAL
BA'I DBEN PA'I GNAS YID DU 'ONG BA'O, ,GSUM PA JI LTAR NYAMS SU
LEN PA'I TSUL LA GNYIS,

@04A *, ,THUN GYI NGO BO DANG, THUN MTSAMS SO, ,DANG PO LA GSUM,
SNGON 'GRO, DNGOS GZHI, MJUG GO, DANG PO LA BZHI, KUN SLONG BCOS
PA, SKYABS SEMS TSAD MED, SNOD BCUD SBYANG BA, MCHOD PA BYIN
RLABS SO, ,

DANG PO NI, GNAS KHANG BYI DOR BYAS LA, STON PA THUB PA'I DBANG
PO, RJE BTZUN 'JAM DBYANGS, RJE BDAG NYID CHEN PO, RANG GI RTZA
BA'I BLA MA BCAS KYI SKU BRNYAN, SHER PHYIN DANG RGYUD KYI GLEGS
BAM, BYANG CHUB MCHOD RTEN LA SOGS PA SKU

GSUNG THUGS KYI RTEN RNAMS STEGS KYI KHAR SRI ZHU CHEN POS
BZHUGS SU GSOL, MCHOD PA GA-YO SGYU MED PAR BTZAL LA BKOD PA
MDZES PAR BSHAM DGOS TE, MDZES PAR BSHAMS PAS MA 'ONGS PA NA
RANG LA MTSAN DPE 'GRUB

PA'I RTEN 'BREL YOD DO, ,RTEN RNAMS LA KHA PHYOGS PAR RANG NYID
'KHOD PA NI, GCIG BSGRIL GYI MTSAMS LTA BU BYED NA STAN GYI 'OG
TU RDO RJE RGYA GRAM MAm GA-YUNG DRUNG CHOS SKOR MA GANG RUNG
BRIS PA'I STENG DU RTZA DUR PA BTINGS PA'I KHAR SHING

KHRI KHRA SENG CAN LA SOGS PA'I STENG DU 'BOL STAN RGYAB CUNG
ZAD MTHO ZHING MDUN CUNG ZAD DMA' BAR BYAS LA, RKANG MIG LUS
PHRAG MGO SO LCE DBUGS BRGYAD, CES PA LTAR GYI LUS 'DUG LUGS
BRGYAD BYA STE, 'DI RNAMS SNGON BYUNG

STON PA'I RNAM THAR RJES 'JUG GDUL BYA'I NYAMS LEN DU 'KHYER PA
STE DGOS PA CHE'O, ,DE NAS DRI BA LHAG BSAM RAB DKAR GYI DRI LAN
BLO BZANG BZHED PA'I SGRA DBYANGS LAS, SGOM RNAMS KUN GYI DANG
PO'I 'GO, RGYA GAR SKAD MTSUNGS

@04B RANG RGYUD LA, ,LEGS PAR BRTAG PA YIN NO ZHES, ,ZLA MED BLA
MA MCHOG KHYOD BZHED, ,CES GSUNGS PA LTAR, DPER NA CHOS RNAMS
KYI 'GOR RGYA GAR GYI SKAD 'BYUNG LA, DE DANG 'DRA BAR SGOM
THAMS CAD KYI DANG POR YANG RGYA GAR SKAD DANG 'DRA

BA DE RANG RGYUD LA BRTAG PA YIN PAS, BLO KHA NANG DU PHYOGS TE
RANG RGYUD LA BRTAGS PAS CHOS BRGYAD LA SOGS PA'I MI DGE BA'I
BSAM PA 'DUG NA BLO NGAN 'DI LTA BUS 'KHOR BA THOG MA MED PA NAS
DA LTA'I BAR SDUG BSNGAL MI BZAD PA DU MA

MYONG DGOS PA BYUNG BAS, 'DI LTA BU'I BLO NGAN SPANG BAR BYA'O
SNYAM DU RLUNG PHYIR 'BUD PA DANG MNYAM DU BLO NGAN DE 'OD NAG
PO'I RNAM PAR NAG BUN GYIS SONG BAR BSAM STE, DRI BRAL GOS LA
TSON BZHIN NO, ZHES GSUNGS PA LTAR, DPER NA

SNAM BU LTA BU LA DRI MA NAG NOG YOD PA DE THOG MAR BKRUS TE DAG
PAR BYAS, DE NAS TSON GYIS KHA DOG BSGYUR BA LTAR 'DIR YANG THOG
MAR RANG RGYUD MI DGE BA'I DRI MAS GOS PA DE BSAL NAS, SLAR
RLUNG NANG DU RDUB PA DANG MNYAM DU SANGS RGYAS

BYANG SEMS SOGS KYI BYIN RLABS THAMS CAD 'OD DKAR PO'I RNAM PAR
RANG LA THIM PAS DGE SEMS DANG LDAN PAR BSAM MO, ,RANG RGYUD DGE
SEMS SU 'DUG NA RLUNG PHYIR MI 'BUD PAR SNGAR LTAR BYIN RLABS
BSDUS NAS DGE SEMS

GONG 'PHEL DU GYUR PAR BSAM LA, RAB DKAR DGE SEMS CHEN PO'I
NGANG NYID NAS, ZHES SOGS BRJOD PAR BYA STE, GZHUNG DU, DE YANG
DGE SEMS KHYAD PAR CAN GYI NGANG NAS, ZHES GSUNGS PA'I DON TE
LUS NGAG GI SPYOD PA LAS
@05A *, ,SEMS KYI KUN SLONG GTZO CHE BAR GSUNGS PAS GNAD CHE'O,
,GNYIS PA SKYABS SEMS TSAD MED NI, SKYABS 'GRO SEMS BSKYED TSAD
MED BZHI SGOM PA SNGON DU BTANG, ZHES PAS STON TE, RANG GI SMIN

MTSAMS NAS MDUN DU MDA' GANG TZAM BCAL BA'I BAR SNANG LA SENGGE
CHEN PO BRGYAD KYIS BTEG PA'i RIN PO CHE'I KHRI MTHO ZHING YANGS
PA'I STENG DU SENG KHRI CHUNG DU ZHIG GI KHAR SNA TSOGS PADMA
NYI ZLA'I GDAN LA NGO BO RANG GI RTZA BA'I BLA MA YIN

PA LA RNAM PA RJE RIN PO CHE SEMS DPA' GSUM BRTZEGS CAN, DE'I
GA-YAS SU RGYA CHEN SPYOD BRGYUD, GA-YON DU ZAB MO LTA BRGYUD,
MDUN DU DNGOS KYI BLA MA, RGYAB TU BYIN RLABS BRGYUD, STENG DU
PHYAG CHEN BLA BRGYUD, DE RNAMS KYI MTHAR YI DAM

SANGS RGYAS, BYANG SEMS, RANG RGYAL, NYAN THOS, DPA' BO MKHA'
'GRO ,CHOS SRUNG RNAmS MA TSANG PA MED PA RIM BZHIN BZHUGS PA,
SO SO'I MDUN NAM GA-YAS SU PO TI BZHI YAN CHOS KHRI GRVA MIG MA
DANG GSUM MAN CHAD PAD ZLA'I GDAN LA RANG

RANG GIS GSUNGS PA'I LUNG GI CHOS PU TI'I RNAM PAR YOD PA RNAMS
GSAL 'DEBS GANG THUB DANG, DE TZAM MA LCOGS NA GTZO BO'I MTHA'
SKOR DU SKYABS YUL THAMS CAD TSANG BAR BZHUGS YOD SNYAM DU BLO
THAG GCOD PA NI

LAS DANG PO PAR 'DUN PA GTZO CHE BAR GSUNGS PAS DES CHOG LA, DE
NI SKYABS YUL GSAL 'DEBS TSUL LO, ,DE NAS RANG GI GA-YAS SU TSE
'DI'I PHA, GA-YON DU MA, MDUN DU DGRA 'DRE BYUR GSUM, MTHA' SKOR
DU RIGS DRUG

@05B GI SEMS CAN THAMS CAD SMRA SHES DON GO MI'I RNAM PAR 'KHOD
PAR BSAM LA RANG GZHAN THAMS CAD SPYIR 'KHOR BA DANG KHYAD PAR
NGAN 'GRO'I SDUG BSNGAL LA 'JIGS SHING SKRAG PA'I BLO BSKYED PA
SKYABS 'GRO'I RGYU GCIG DANG, 'JIGS

PA DE LAS SKYOB PA'I NUS PA MDUN NA BZHUGS PA'I SKYABS YUL RNAMS
LA YOD PAR YID CHES PA RGYU GCIG STE SKYABS 'GRO'I RGYU GNYIS
GSAL BTAB STE, RANG GIS DBU MDZAD LTA BU BYAS TE SEMS CAN THAMS
CAD KYIS 'UR DING GIS

BRJOD CING YID KYIS GDUNG SHUGS DRAG POS RE LTOS 'CHA' BAR BSAM
LA, BDAG DANG MKHA' MNYAM MA RGAN SEMS CAN RNAMS, ZHES PA NAS,
NA MO GUR WE, NA MO BUDDH'A YA, NA MO DHARM'A YA, NA MA: SAm
GH'A YA, ZHES BRJOD LA BLA MA,

SANGS RGYAS, CHOS; DGE 'DUN RNAMS LA RIM BZHIN SKYABS SU 'GRO
BAR BSAM LA SNGAGS RNAMS LAN GSUM MA BDUN SOGS BRJOD DO, ,DE
RNAMS KYI TSIG DON NI, BDAG DANG ZHES PAS RANG GIS GTZO BYAS,
MKHA' MNYAM MA RGAN SEMS

CAN RNAMS, ZHES PAS MTHA' SKOR GYI SEMS CAN THAMS CAD LA DMIGS
NAS, DENG STE DE RING NAS BYANG CHUB SNYING PO MA THOB KYI BAR
TE, BYANG CHUB RNAMS KYI SNYING PO'I MCHOG RTOGS PA BYANG CHUB
SNYING PO YE SHES CHOS SKU DANG, GNAS

BYANG CHUB SNYING PO LA LONGS SKU DANG SPRUL SKU'I GNAS BYANG
CHUB SNYING PO GNYIS YOD PAS DE MA THOB KYI BAR SKYED SDUG LEGS
NYES CI BYUNG YANG KHYED RNAMS MKHYEN SNYAM DU SKABS SU 'GRO BA
YIN PA, DPEL LAR SNGAGS 'DI RNAMS PHAL

@06A *, ,CHER MA DAG PAR SNANG BAS 'DIR BKOD PA LTAR BRJOD NA
LEGS SO, ,DE'I TSE SKYABS YUL THAMS CAD LAS BDUD RTZI 'OD ZER
DANG BCAS PA'I RGYUN BABS RANG GZHAN THAMS CAD LA THIM PAS THOG
MED NAS

BSAGS PA'I SDIG SGRIB THAMS CAD DANG, KHYAD PAR DPAL LDAN BLA
MA'I SKU LA BSDOS PA, GSUNG BCAG PA, THUGS DKRUGS PA, MA DAD
BRNYAS SMOD BGYIS PA SOGS DANG, DE BZHIN GSHEGS PA'I SKU LA NGAN
SEMS KYIS KHRAG PHYUNGS PA,

MCHOD RTEN BSHIG PA, DAM PA'I CHOS SPANGS PA, GSUNG RAB KYI
BSLUS ZOS PA, THONG DU BYAS PA, SA SPRE PO LA BZHAG PA, 'PHAGS
PA'I DGE 'DUN LA SKUR PA BTAB PA, 'DU SGO PHROGS PA LA SOGS PA
MDOR NA DKON MCHOG GSUM LA

BRTEN PA'I SDIG SGRIB THAMS CAD DAG ,TSE DANG BSOD NAMS LA SOGS
PA'I YON TAN RGYAS SHING BYIN RLABS ZHUGS PAR BSAM, TSE SGRUB
PAR 'DOD NA NAD GDON SDIG SGRIB LA SOGS PA TSE THUNG 'GYUR THAMS
CAD SA 'OG TU 'CHI BDAG

GSHIN RJE GLANG CHEN DMAR PO'I RNAM PA KHA GDANGS SHING MCHE BA
GTZIGS TE RANG GI SROG LA RNGAM PA'I TSUL DU GNAS PA DE'I KHAR
SONG BAS TSIMS NAS SA 'OG TU KHA PHYOGS TE SONG BAR BSAM, GZHAN
YANG CHOS SRUNG RNAMS LAS ME

'OD DPAG TU MED PA 'PHROS PAS BYAD KA RBOD GTONG THAMS CAD
BSREGS PAR BSAM PA NI SNYAN BRGYUD MTHUN MONG MIN PA'O, ,DE NAS
BSHAD RGYUD AA BHI DHA NA LAS 'BYUNG BA'I, MA SEMS CAN KUN GYI
DON GYI PHYIR, ,BDAG NI BLA MA LHAR GYUR

@06B TE; ;SEMS CAN THAMS CAD BLA MA LHA'I, ,GO 'PHANG MCHOG LA
DGOD PAR BYA, ,ZHES TSIG BSGYUR BYAS PA LAN GSUM BRJOD DE, TSIG
RKANG DANG POS GZHAN DON DON GNYER DANG, LHAG MA RNAMS KYIS
BYANG CHUB DON GNYER TE DON GNYER GNYIS

LDAN GYI SEMS BSKYED PA YIN NO, ,SKABS 'DIR SEMS BSKYED MAN NGAG
'BRAS BU LAM BYED KYI NYAMS LEN BYA BAR GSUNGS PAS BYAS KYANG
CHOG MOD 'ON KYANG 'OG TU BYAS NA 'JUG PA BDE'AM GSUNGS, DE NAS
TSAD MED BZHI SGOM PA LA,

MA SEMS CAN THAMS CAD KYI DON DU MYUR BA MYUR BAR GDOD MA'I
SANGS RGYAS BLA MA LHA'I GO 'PHANG MNGON DU BYAS, MA SEMS CAN
THAMS CAD SDUG BSNGAL LAS BSGRAL, BDE CHEN SANGS RGYAS KYI SA LA
DGOD PAR BYA, DE'I PHYIR DU LAM

ZAB MO BLA MA LHA'I RNAL 'BYOR NYAMS SU BLANG BAR BGYI'O, ,ZHES
LAN GSUM SOGS BYA STE, MYUR BA LAN GNYIS SMOS PA'I DON NI GDAMS
PA GZHAN LAS RJE BDAG NYID CHEN PO'I SNYAN BRGYUD NYAMS SU LEN
PA MYUR BA DANG PO'I DON DANG, DE YANG

BLA MA'I RNAL 'BYOR LAM GYI SROG TU BYED PA MYUR BA GNYIS PA'I
DON NO, ,YANG SNYIGS DUS KYI TSE THUNG GCIG LA SANGS RGYAS THOB
PA MYUR BA DANG PO'I DON DANG, MI LO BCU GNYIS TZAM LA THOB PA
MYUR BA GNYIS PA'I DON NO, ,GDOD MA NI DANG PO

STE SNGAR SANGS RGYAS ZIN RGYA TSUL STON PA TZAM MA YIN PAR THOG
MA'AM AANG DANG POR SANGS RGYAS KYI GO 'PHANG THOB PA'O, ,'DI LA
TSAD MED BZHI TSANG TSUL RJE BDAG NYID CHEN PO'I BDE MCHOG GI
BSKYED RIM 'DOD 'JOR GSUNGS PA LTAR

@07A *, ,YONGS 'DZIN BLO BZANG BSTAN 'DZIN DPAL BZANG PO'I ZHAL
LAS BYUNG BA NI, MA SEMS CAN THAMS CAD CES PAS BTANG SNYOMS TSAD
MED KYI PHYOGS GCIG RANG SEMS LA NYE RING CHAGS SDANG MED PA
DANG,

SDUG BSNGAL LAS BSGRAL, ZHES PAS SNYING RJE TSAD MED, BDE CHEN
SANGS RGYAS KYIS SA LA DGOD PAR BYA ZHES PAS BYAMS PA TSAD MED,
SANGS RGYAS THOB PA'I BDE BA NI 'KHOR BA'I BDE BA DANG MI 'DRA
BAR NAM YANG MI 'GYUR BA YIN LA,

SEMS CAN THAMS CAD BDE BA DE LTA BU LA GNAS NA RANG NYID TSIMS
PAS DGA' BA NI DGA' BA TSAD MED DE DE YANG DE'I KHONGS NAS BSTAN
PA'O, ,SANGS RGYAS THOB NA NYE RING CHAGS SDANG DANG BRAL BSAN
BTANG SNYOMS TSAD MED KYI PHYOGS

GCIG SEMS CAN NANG PHAN TSUN NYE RING CHAGS SDANG MED PA STE
'JIGS BYED LAS GZUNG 'DZIN GYI RNAM RTOG GIS MI BSKYOD PA'I
BTANG SNYOMS LA GNAS PAR BYA'O, ,ZHES KYANG 'BYUNG BAS BTANG
SNYOMS TSAD MED DO, ,DE LTAR SKYABS

SEMS TSAD MED BZHI DANG BCAS PA NAN TAN NYAMS SU BLANGS PA'I
MTHAR SKYABS YUL SDUD PA'I TSUL NI, GTZO BO'I SKU LAS 'OD ZER
DPAG TU MED PA 'PHROS TE MTHA' SKOR GYI ZHI KHRO RAB 'BYAMS
THAMS CAD LA PHOG ,DE

RNAMS MTHA' NAS RIM BZHIN 'OD KYI RNAM PAR BSDUS TE GTZO BO LA
THIM ZHING, GTZO BO YANG THUB DBANG DANG, DE RDO RJE 'CHANG, DE
YANG 'OD SNGON POR ZHU NAS RANG LA THIM PAS BYIN GYIS RLABS BAR
BSAM MO, ,GSUM PA SNOD BCUD

@07B SBYANG BA NI, RANG NYID GSANG BDE 'JIGS GSUM SOGS LHAG PA'I
LHA GANG RUNG GI RNAL 'BYOR DANG LDAN PAS, ZHES PA NAS, DAG PA
RAB 'BYAMS 'BA' ZHIG TU BSAM, ZHES GSUNGS TE, DE LTAR SKYABS YUL
THIM PA'I RKYEN

GYIS PHYI'I SNOD BCUD THAMS CAD RANG LA THIM ZHING RANG YANG 'OD
DU ZHU NAS STONG PAR BSGOM LA RANG SEMS BDE BA'I NGO BOR SONG,
DES CHOS THAMS CAD RANG BZHIN GYIS MA GRUB PA'I STONG PA NYID
NGES PA'I BDE STONG LA CUNG ZAD MNYAM

PAR BZHAG LA 'CHI BA CHOS SKUR 'KHYER BA'I LAM 'KHYER MDOR BSDUS
TE DES DON DAM SEMS BSKYED KYANG TSANG NGO, ,DE LAS LDANG BA NA
SNA TSOGS PADMA DANG NYI MA'I STENG DU RANG SEMS KYI NGO BO 'OD
SNGON PO KHRU GANG TZAM GYI RNAM PAR BSGOM PA

BAR DO LONGS SKU'I LAM 'KHYER MDOR BSDUS SO, ,SLAR YANG 'OD DE
NYID JE RAGS SU SONG NAS RANG NYID DPAL RDO RJE 'JIGS BYED ZHAL
GCIG PHYAG GNYIS PA YUM BCAS KYI SKUR LAM GYIS BZHENGS PAR BSGOM
PA NI SKYE BA SPRUL

SKU'I LAM 'KHYER RO, ,RANG NYID LHAR GSAL BA'I SKU LAS 'OD ZER
PHYOGS BCUR 'PHROS, SNOD BCUD THAMS CAD KYI MA DAG PA SBYANGS TE
SNOD KYI 'JIG RTEN THAMS CAD GZHAL YES KHANG GRU BZHI SGO BZHI
PA SOGS DANG, BCUD

KYI SEMS CAN THAMS CAD DPAL RDO RJE 'JIGS BYED LA SOGS PA'I LHA
DANG LHA MO'I RANG BZHIN DU BSAM LA, BDE CHEN NGANG LAS, ZHES PA
NAS, PHUN SUM TSOGS PAR GYUR, CES BRJOD CING BSAM STE 'DIR SEMS
BSKYED MAN

@08A *, ,NGAG 'BRAS BU LAM BYED KYANG TSANG NGO, ,SPYIR GSANG
BDE 'JIGS GSUM, KYEE RDOR, PHYAG RDOR 'KHOR CHEN SOGS BLA MED
KYI LHA'I RNAL 'BYOR GANG RUNG DANG LDAN PAS CHOG LA, 'ON KYANG
SKABS 'DIR 'JIGS

BYED KYI RNAL 'BYOR BYED PA NI 'JIGS BYED LAM 'DI'I SNGON 'GRO
DANG, GSANG 'DUS DNGOS GZHI, BDE MCHOG YAN LAG TU 'GYUR BA GSANG
BDE 'JIGS GSUM YAM BRAL BA'I NYAMS LEN TSANG BA'I GNAD YOD CING,
LHA'I

RNAL 'BYOR SGOM PA'I SKABS 'DIR RANG RANG GI SGRUB THABS RGYAS
PA BSGOMS NAS BSKYED RIM PHRA RAGS LA SLOB PA NI MCHOG TU 'GYUR
GSUNGS, BZHI PA MCHOD PA BYIN RLABS NI, NANG MCHOD DANG MCHOD
RDZAS RNAMS, ZHES PA NAS,

BSAM LA, ZHES PAS STON TE, 'OG NAS 'BYUNG BA'I PHYI NANG GI
MCHOD PA, GSANG RTEN, CHOS SRUNG GI SPYAN GZIGS SOGS CI 'BYOR
BSHAMS LA RGYAS PA RANG RANG GI SGRUB THABS BZHIN DANG, MDOR
BSDU NA MCHOD RDZAS SO

SO'I STENG DU AOm DKAR PO, A'A: DMAR PO, H'Um SNGON PO GSUM
STENG NAS STENG DU BRTZEGS TE AOm 'OG DANG H'Um STENG DU GNAS PA
LAS RANG RANG MDOG CAN GYI 'OD ZER 'PHROS PAS DKAR POS SKU RDO
RJE RNAM SNANG DANG, PHYAG MTSAN 'KHOR

LO SOGS DANG, DMAR POS GSUNG RDO RJE 'OD DPAG MED DANG, PHYAG
MTSAN PADMA, SNGON POS THUGS RDO RJE MI BSKYOD PA DANG, PHYAG
MTSAN RDO RJE LA SOGS PA'I RNAM PAR SPYAN DRANGS NAS 'BRU GSUM
LA THIM PAS STENG 'OG

@08B DANG 'GO MJUG LDOG STE MCHOD RDZAS SO SO LA H'Um THIM PAS
SKYON SBYANGS, AA: THIM PAS BDUD RTZIR BSGYUR, AOm THIM PAS DUS
BSKAL PA'I BAR DU JI TZAM LONGS SPYAD KYANG MI ZAD PA'I MANG POR
SPEL BAR BSAM LA, AOm A'A: H'Um

LAN GSUM BRJOD LA NGO BO'I KHYAD PAR BDE STONG GNYIS SU MED PA'I
YE SHES YIN PA, RNAM PA'I KHYAD PAR CHU BZHI LA SOGS PA'I MCHOD
RDZAS SO SO'I RNAM PA CAN, BYED LAS KYI KHYAD PAR DBANG PO DRUG
GI SPYOD YUL DU BDE

STONG GI YE SHES KHYAD PAR CAN BSKYED NUS PA STE MCHOD PA KHYAD
PAR GSUM LDAN GYIS SA DANG BAR SNANG NAM MKHA'I KHYON THAMS CAD
GANG BAR BSAM LA, NGO BO YE SHES LA RNAM PA NANG MCHOD DANG
MCHOD RDZAS SO SO'I RNAM PA,

BYED LAS DBANG PO DRUG GI SPYOD YUL DU BDE STONG GI YE SHES
KHYAD PAR CAN BSKYED PAS SA DANG BAR SNANG NAM MKHA'I KHYON
THAMS CAD YONGS SU KHYAB PA'I PHYI NANG GSANG BA'I MCHOD SPRIN
DAM RDZAS SPYAN GZIGS BSAM GYIS

MI KHYAB PAS GANG BAR GYUR, CES BRJOD DO, ,GO RIM 'DI RNAMS NI
BLA MA MCHOD PA'I GZHUNG DU PAn CHEN CHOS KYI RGYAL PO RANG NYID
KYIS GSUNGS PA'I GO RIM MA 'KHRUL BAR BSHAD PA YIN PAS RJE CHOS
RGYAN RANG GI GSUNG

MA NA BZHUGS PA'I BLA MCHOD LA BLTAS NA NGES PA RNYED PA YOD DO,
,ZHES GSUNGS, GNYIS PA DNGOS GZHI LA LNGA, TSOGS ZHING GSAL GDAB
PA, YAN LAG BDUN PA 'BUL BA, GSOL BA GDAB PA, BYIN RLABS
@09A *, ,ZHU BA; TSOGS ZHING BSDU BA'O, ,DANG PO LA GNYIS, DAM
TSIG PA BSKYED PA DANG, YE SHES PA STIM@ PA'O, ,DANG PO LA
GSUM, GNAS BSKYED PA, GTZO BO BSKYED PA, 'KHOR BSKYED PA'O,
,DANG PO NI,

BDE STONG DBYER MED, CES PA NAS, CHU SKYES NYI ZLA RGYAS PA'I
STENG, ZHES PA'I BAR TE, BLA MA GANG DU SGOM PA'I GNAS DANG,
GRANGS DANG, RNAL 'BYOR DNGOS GZHI DANG, RDO RJE 'CHANG DANG
DBYER MED DU LTA LUGS DANG, 'OD ZER SPRO

BSDU LA SOGS PA TSUL JI LTAR YIN ZHES RJE BDAG NYID CHEN POS
DRI BA LHAG BSAM RAB DKAR DU DRI BA'I TSUL DU GSUNGS PA LA,
PAn CHEN CHOS KYI RGYAL POS DRI LAN BLO BZANG BZHAD PA'I SGRA
DBYANGS LAS, BLA MA GANG DU SGOM

PA'I GNAS, ,MDUN NAM SPYI GTZUG SNYING GI DKYIL, ,RANG RANG
MOS PA BZHIN RUNG STE, ,AA BHI DHA NA'I RGYUD LAS KYANG, ,DRIN
DANG LDAN PA'I BLA MA DE, ,LAG PA'I MTHIL LAm SNYING GI DKYIL,
,LUS KYI CHA SHAS GAR BSGOMS

KYANG; ;SANGS RGYAS STONG GI BYIN RLABS KYANG, ,GANG ZAG DE
YIS SDUD PAR BYED, ,CES GSUNGS BLA MA'I GRANGS DANG NI, ,RNAL
'BYOR DNGOS GZHI BSGOM TSUL DANG, ,RDO RJE 'CHANG DANG DBYER
MED DU, ,LTA DANG 'OD ZER SPRO BSDU

SOGS, ,JI LTAR BYED PA'I RIM PA RNAMS, ,GANGS RI'I KHROD KYI
ZAS GTZANG SRAS, ,THAMS CAD MKHYEN PA RANG NYID KYI, ,ZHAL LAS
'ONGS PA'I SNYAN BRGYUD RNAMS, ,YI GE LOGS SU BKOD PA BZHIN,
,ZHES GSUNGS

@09B PA'I YI GE LOGS SU BKOD PA NI BLA MA MCHOD PA'I GZHUNG
'DI NYID YIN LA, BLA MA GANG DU SGOM PA'I GNAS LA NGES GZUNG
MED KYANG, LAS DANG PO BA RNAMS KYI LUS KYIS PHYAG 'TSAL BA LA
'JUG PA BDE BA'I PHYIR SKABS 'DIR

MDUN DU BSKYED PAR MDZAD LA, SPYI BO DANG SNYING GAR BSGOM
TSUL 'OG TU 'BYUNG BAS SO, ,DES NA JI LTAR BSKYED PA'I TSUL
NI, RANG GI MDUN DU RIN PO CHE'I SA GZHI'I DBUS SU 'O MA'I
RGYA MTSO CHEN PO ZHIG YOD PAR BSAm LA, RANG SEMS

BDE BA'I NGO BOR SONG BDE BAS YUL STONG PA NYID NGES PA'I BDE
STONG DBYER MED KYI RTZIS ZIN PA'I NGANG NAS LHA LAM NI NAM
MKHA' STE BYANG CHUB SEMS DPA' KUN TU BZANG PO'I SMON LAM GYI
MTHU LAS MCHOD PA'I SPRIN PHUNG BSAM GYIS

MI KHYAB PA SPROS PA LTAR, 'DIR YANG DPE DE BZHIN DU MCHOD
SPRIN DPAG TU MED PAS NAM MKHA'I KHYON THAMS CAD GANG BAR GYUR
PA'I, SNGAGS LUGS LTAR NA LHAN SKYES KYI BDE STONG DBYER MED
NI THOG MTHA' BAR GSUM KUN TU

GAL CHE ZHING BZANG BA YIN LA, DE NYID MCHOD SPRIN GYI RNAM
PAR SHAR BA'I DBUS SU 'O MA'I RGYA MTSO LAS BYUNG BA'I YID LA
DPAG CING BSAM PA TZAM GYIS DGOS 'DOD THAMS CAD CHAR BZHIN
'BAB PA'I DPAG BSAM GYI SHING SA 'OG

TU YOD PA'I RTZA BA GSER, YAL GA MA THON BAR GYI SDONG PO
DNGUL, ,YAL GA BEEd'URYA,@ LO MA STE RTZA RKANG SHEL, 'DAB MA
SPUG, ME TOG MU TIG DMAR PO, 'BRAS BU RDO'I@ SNYING PO STE RGYA
MTSO NAS THON PA'I RDO RMUG@ PO ZHIG YOD PAR GRAGS SO, ,SHING

@10A *, ,DE RLUNG GIS BSKYOD PA'I SGRA LAS MDO SNGAGS KYI CHOS
SGRA LHANG LHANG SGROG BZHIN PA BDE BA CAN GYI SHING DANG
MTSUNGS PA'I RIN PO CHE SNA BDUN LAS GRUB PA, 'DOD RGU THAMS
CAD YID BZHIN DU 'BYUNG BA,

DE'I RTZE MOR ME TOG DMAR PO RGYA SHIN TU CHE BA'I STENG DU
GDOD LNGA PA NI SENGGE STE, SENGGE'I RKANG LAG BZHIS KYANG KHA
LTAR SROG CHAGS 'DZIN PA SOGS KYI BYA BA BYED PAS NA GDONG
LNGA DANG, YANG NA KHA, SNA; KHUR TSOS GNYIS, MA LE STE

'BUR PO LNGA YOD PA'I DBANG GIS GDONG LNGA PA STE DBANG PHYUG
BRGYAD MTSON PA'I SENGGE BRGYAD KYIS BTEG PA'I RIN PO CHE'I
KHRI 'OD ZER 'BAR BA GRU BZHI PA, NGES PAR 'BYUNG BA'I CHOS
STON PA LA MI 'JIGS PA, BAR DU GCOD PA'I

CHOS STON PA LA MI 'JIGS PA, SPANGS PA PHUN TSOGS KYI CHOS
STON PA LA MI 'JIGS PA, RTOGS PA PHUN TSOGS KYI CHOS STON PA
LA MI 'JIGS PA STE MI 'JIGS PA BZHI MTSON PA'I NGOS BZHI PA,
DPANGS MTHO ZHING RGYA

SHIN TU CHE BA, KHRI DE'I DBUS NAS SNA TSOGS PADMA RIM PA BCU
GCIG GI PAD RIM 'OG MAS SENG KHRI'I ZUR CUNG ZAD KHEBS PA,
STENG MA RNAMS RIM BZHIN RGYA JE CHUNG DANG DPANGS JE MTHOR
SONG BA'I PAD RIM DANG PO 'DAB MA BZHI PA,

LTE BA'I ZE'U 'BRU LJANG GU, PADMA 'DAM GYIS MA GOS PA LTAR
BLA MA 'KHOR BA LA SOGS PA'I SKYON GYIS MA GOS PA, LTE BA'I
STENG DU SHES RAB MTSON PA'I NYI DKYIL DMAR PO, DE'I STENG DU
THABS MTSON PA'I ZLA DKYIL DKAR PO

@10B RNAMS BSAM, YANG PADMAS NGES 'BYUNG, ZLA BAS BYANG SEMS,
NYI MAS YANG DAG PA'I LTA BA YANG MTSON NO, ,GNYIS PA GTZO BO
BSKYED PA LA GNYIS, SEMS DPA' SUM BRTZEGS BSKYED PA DANG, LUS
DKYIL BSKYED

PA'O; ;DANG PO NI, BKA' DRIN GSUM LDAN, ZHES PA NAS, RDO RJE
SKYIL KRUNG TSUL GYIS BZHUGS PA'I, ZHES PA'I BAR TE, BKA' DRIN
GSUM LDAN NGOS 'DZIN TSUL MDO LUGS LA SDOM PA, LUNG, 'KHRID
GSUM DANG, SNGAGS

LUGS LA DBANG BSKUR, RGYUD BSHAD, MAN NGAG STE DE GSUM BLA MA
GCIG LAS THOB PA LA BKA' DRIN GSUM LDAN DU 'JOG CING, NGO BO
SANGS RGYAS THAMS CAD KYI YE SHES GCIG TU BSDUS PA'I RANG
GZUGS RTZA BA'I BLA MA YIN PA

LA RNAM PA CHOS KYI RGYAL PO TZONG KHA PA CHEN PO NA BZA' NGUR
SMRIG MDOG CAN GYI SNAM SBYAR, BLA GOS, MTHANG@ GOS TE CHOS GOS
GSUM MDZES PAR GSOL BA'I DGE SLONG GI CHA BYAD CAN ZHAL GCIG
PHYAG GNYIS KYI GA-YAS THUGS KAR

CHOS 'CHAD DANG, GA-YON MNYAM GZHAG MDZAD PA'I MTHEB MDZUB KYI
AUTPA LA'I YU BA BZUNG BA'I ME TOG SNYAN GA-YAS GA-YON GYI
THAD DU KHA PHYE BA'I GA-YAS KYI STENG DU SHES RAB KYI RAL GRI
ME CUNG ZAD 'BAR BA DANG, GA-YON GYI

STENG DU RANG NYID GANG NYAMS SU BLANG BYA'I GLEGS BAM YIG
'BRU LAS RING SGRA SGROG BZHIN PA BSNAMS PA, CHOS 'CHAD KYIS
THOS PA, MNYAM GZHAG GIS SGOM PA, GLEGS RAL GYIS BSAM PA STE
RANG NYID THOS BSAM SGOM

@11A *, ,GSUM DANG 'CHAD RTZOD RTZOM GSUM MTHAR PHYIN PA
MTSON, MNYAm GZHAG GI STENG DU BEEd'URYA'I@ LHUNG BZED NA BA
DANG 'CHI BA DANG ZAG PA 'JOMS PA'I SMAN DANG TSE DANG YE SHES
KYI BDUD RTZI GSUM GYIS GANG BA

BSNAMS PA STE NAD MED KYI BDUD RTZIS PHUNG PO'I BDUD, 'CHI MED
KYI BDUD RTZIS 'CHI BDAG GI BDUD, ZAG MED KYI BDUD RTZIS NYON
MONGS KYI BDUD, TING NGE 'DZIN GYI PHYAG RGYAS LHA'I BU'I BDUD
DE BDUD BZHI 'JOMS PA MTSON,

GZHAN YANG GA-YAS GA-YON GYI PHYAG RGYAS BLA MA'I THUGS CHOS
SKU LA MNYAM PAR BZHAG BZHIN PA DE LAS MA GA-YOS PA'I DANG NAS
GDUL BYA LA CHOS STON PA SOGS RJES THOB KYI BYA BA THAMS CAD
'BAD MED DU MDZAD PAS MNYAM

RJES 'DRES PA DANG, CHOS 'CHAD KYIS SLOB MA LA THOS PA 'TSOL
BA DANG, MNYAM GZHAG GIS THOS PA'I DON SGOMS SHIG CES BSKUL
BA'ANG MTSON NO, ,RANG GI TSE BSOD SHES RAB RGYAS PA MTSON
PA'I DBU ZHVA SER PO SNE RING GSOL

BA; DE'I THUGS KAR PAD ZLA'I GDAN LA YE SHES SEMS DPA' MNYAM
MED THUB PA'I DBANG PO BDUD 'DUL MAR GRAGS PA SKU MDOG SER PO
ZHAL GCIG PHYAG GNYIS GA-YAS SA GNON DANG GA-YON MNYAM GZHAG
GI STENG NA LHUNG

BZED YON TAN GONG BZHIN GYI BDUD RTZIS GANG BA BSNAMS PA STE
LHAG MA MNGON RTOGS BZHIN GO SLA'O, ,DE'I THUGS KAR PAD NYI'I
GDAN LA TING NGE 'DZIN SEMS DPA' RIGS KUN LA KHYAB PA'I KHYAB
BDAG RDO RJE 'CHANG SKU MDOG  @11B SNGON PO ZHAL GCIG PHYAG
GNYIS GA-YAS GSER GYI RDO RJE RTZE LNGA PA DANG, GA-YON RDO
RJE RTZE LNGA PHYED PAS YU BA BYAS PA'I DNGUL DKAR GYI DRIL BU
'DZIN PAS YUM RDO RJE DBYINGS KYI DBANG PHYUG MA SNGON MO'I
MTSAN 'OG NAS 'KHYUD PA,

DBU RGYAN SNYAN RGYAN, MGRIN PA 'KHOR TZAM GYI MGUL RGYAN, NU
MA NON TZAM GYI SE MO DO, LTE BA NON TZAM GYI DO SHAL, SKU
SKED@ LA SKE@ RAGS SAM 'OG PAG ,PHYAG GDUB, ZHABS GDUB STE RIN
PO CHE'I RGYAN BRGYAD KYIS BRGYAN PA, BRKYANGS NA

STONG GSUM KHEBS SHING BSDUS NA MDZUB MO'I RTZER YANG BA'I LHA
RDZAS LAS GRUB PA'I STOD GA-YOGS SMAD GA-YOGS KYI NA BZAS
KLUBS PA, YUM GYI RGYAN DANG PHYAG MTSAN YAB DANG 'DRA ZHING
ZHABS GNYIS YAB KYI BRLA'I@ STENG NAS 'KHRIL

BA'I SEMS DPA'I SKYIL KRUNG DANG, PHYAG GNYIS KYIS YAB KYI
MGUL NAS 'KHYUD PAS BDE STONG LA MNYAM PAR SBYOR BA, SEMS DPA'
GSUM GA'ANG MTSAN SO GNYIS DANG DPE BYAD BRGYAD CUS SPRAS PA,
NANG NAS RIM BZHIN 'OD ZER

DPAG MED 'PHRO BA, PHYI NAS RIM BZHIN DKAR SER DMAR LJANG SNGO
BA'I 'JA' MTSON SNA LNGAS BSKOR BA'I DBUS NA ZHABS RDO RJE
SKYIL KRUNG GIS BZHUGS PA'O, ,SEMS DPA' GSUM BRTZEGS KYI TSUL
DU BSKYED PA NI RAGS PA'I LUS

MTSON PA'I DAM TSIG SEMS DPA', PHRA BA GNYUG MA'I LUS MTSON
PA'I YE SHES SEMS DPA', GNYUG MA'I SEMS MTSON PA'I TING NGE
'DZIN SEMS DPA'O GSUNGS, GNYIS PA LUS DKYIL BSKYED PA NI,
PHUNG PO RNAM DAG ,

@12A *, ,CES PA NAS, ZHABS KYI GDAN, ZHES PA'I BAR TE, LUS
DKYIL GANG LA 'GOD PA'I GZHI NI PHYI'I BLA MA'I SKU LA DGOD PA
YIN PAS BLA MA'I GNAS RNAMS SU THUN MONG GI GDAN SNA TSOGS
PADMA RE RE, THUN

MONG MA YIN PA'I GDAN ZLA NYI 'KHOR LO LA SOGS PA'I STENG DU
LHA RNAMS RAB ZHAL GSUM PHYAG DRUG PA, DE MIN ZHAL GCIG PHYAG
GNYIS PA PHYAG MTSAN RGYAN LA SOGS PA ZHIB PAR GSANG 'DUS KYI
SGRUB THABS LTAR DANG, BLOS

MA CHUN NA SO SO'I RKANG GRANGS TZAM RE MA MTHAR BYAS TE SGOM
PA NI, SPYI BOR RNAM SNANG DKAR PO, MGRIN PAR 'OD DPAG MED
DMAR PO, THUGS KAR MI BSKYOD PA SNGON PO STE 'DI TING NGE
'DZIN SEMS DPA' RDO RJE 'CHANG GI THUGS

KAR BSKYED NA BDE'O, ,LTE BAR RIN 'BYUNG SER PO, GSANG GNAS
SPU DKAR NAG GI MTSAMS SU DON GRUB LJANG GU STE DE RNAMS BLA
MA'I GZUGS KYI PHUNG PO LA SOGS PA RNAM PAR DAG PA'I NGO BO
BDE GSHEGS RIGS LNGAR BSKYED PA

NI; PHUNG PO RNAM DAG BDE GSHEGS LNGA ZHES PA'I DON NO, ,BLA
MA'I SA CHU ME RLUNG GI KHAMS BZHI'I NGO BO YUM BZHIR BSKYED
PA NI, LTE BAR SPYAN LA DKAR MO, THUGS KAR MI BSKYED PA'I MDUN
DU MA MA KI SNGON MO, MGRIN PAR

GOS DKAR MO DMAR MO, SPYI BOR SGROL MA LJANG GU RNAMS RIN
'BYUNG SOGS DANG ZHAL SPROD KYI TSUL DU BZHUGS SHING 'KHYUD
TSUL MI BYA STE KHAMS BZHI YUM BZHI ZHES PA'I DON NO, ,SKYE
MCHED CES PA'I DON RNAM SHES DRUG SKYE,

@12B ZHING MCHED PA'I GNAS YIN PAS NA SKYE MCHED DE 'DI LA
PHYI NANG GNYIS LAS NANG GI SKYE MCHED MIG LA SOGS PA STE,
SPYAN GNYIS LA MIG DBANG GI NGO BO SA SNYING DKAR PO RE RE,
SNYAN GNYIS LA RNA DBANG GI NGO BO PHYAG RDOR SER PO

RE RE; ;SHANGS LA SNA DBANG GI NGO BO NAM SNYING SER PO, LJAGS
LA LCE DBANG GI NGO BO 'JIG RTEN DBANG PHYUG STE SPYAN RAS
GZIGS DMAR PO, THUGS KAR MI BSKYOD PA'I RGYAB TU YID DBANG GI
NGO BO 'JAM DPAL DMAR PO

ZHAL MDUN GZIGS, GSANG GNAS TE RDO RJE'I SKED@ PAR LUS DBANG GI
NGO BO SGRIB SEL LJANG GU ZHAL PHYIR GZIGS TE SEMS DPAR BSKYED
DO, ,PHYI'I SKYE MCHOD NI PHYI ROL GYI GZUGS LA SOGS PA STE DE
RNAMS SEMS

MAR BSKYED PA NI SPYAN GNYIS LA GZUGS RDO RJE MA DKAR MO SA
SNYING LA 'KHYUD PA, SNYAN GNYIS LA SGRA RDO RJE MA SER MO
PHYAG RDOR LA 'KHYUD PA, SHANGS LA DRI RDO RJE MA DMAR MO NAM
SNYING LA 'KHYUD PA, LJAGS LA RO RDO RJE MA LJANG

GU 'JIG RTEN DBANG PHYUG LA 'KHYUD PA, RDO RJER REG BYA RDO
RJE MA SNA TSOGS MDOG SGRIB SEL LA 'KHYUD PAR BSKYED PA STE
SKABS 'DIR CHOS DBYINGS RDO RJE MA MI BSKYOD PAR BZHED DO,
,SPYI BO'I RNAM SNANG GI MDUN DU RTZA RGYUS

KYI NGO BO BYAMS PA DKAR PO, TSIGS THAMS CAD LA KUN BZANG
LJANG GU RE RE BSKYED PAR GSUNGS PA BLOS CHUN NA LEGS SHING,
MI CHUN 3NA DPUNG MGO DANG, GRU MO DANG, MKHRIG@ MA DANG, DPYI@
MGO DANG, PUS MO DANG 
@13A *, ,STE TSIGS CHEN BCU GNYIS SAM, YANG BRANG DBUS SU KUN
BZANG GCIG ME LONG GI GZUGS BRNYAN LTAR BSAM YANG RUNG STE, PHYI
NANG GZHAN GSUM DU SBYOR BA LTAR NA TSIGS SUM BRGYA DRUG

CU LA BSGOM NA ZHAG SUM BRGYA DRUG CU, TSIGS CHEN BCU GNYIS LA
BSGOM NA ZLA BA BCU GNYIS, BRANG DBUS SU GCIG BSGOM NA LO GCIG
DANG SBYOR BA STE SKYE MCHED RTZA RGYUS TSIGS RNAMS BYANG CHUB
SEMS DPA' DNGOS, ZHES PA'I DON

NO; ;BA SPU DGRA BCOM NYI KHRI CHIG STONG GSUNGS PA RAGS RTZIS
TE, RGYUD LAS BA SPU'I KHUNG BU BYE BA PHRAG PHYED BZHI YOD PAR
GSUNGS SHING, RDO RJE GDAN BZHI'I RGYUD LAS, BA SPU RNAMS NI
DGRA BCOM NYID, CES PA'I DON THEG CHEN DGRA

BCOM PA SANGS RGYAS TE BA SPU'I KHUNG RER SANGS RGYAS ZHING
KHAMS DANG BCAS PA RA RE BSKYED PAR BSHAD DO, ,YAN LAG KHRO BO'I
DBANG PO NYID, CES PA'I DON NI GNAS SO SOR ME LONG GI GZUGS
BRNYAN LTAR PHYAG GA-YAS KYI MTHIL

DU KHRO BO GSHIN RJE'I GSHED NAG PO, GA-YON LA GZHAN GYIS MI
THUB PA DKAR PO, DE GNYIS DBU MTHE BONG PHYOGS SU BSTAN PA, ZHAL
GYIS SO DANG MCHU'I BAR DU RTA MGRIN DMAR PO, NOR BU'I DBUS SU
BDUD RTZI 'KHYIL BA SNGON PO,

SKU DPUNG GA-YAS SU MI GA-YO BA SNGON PO, GA-YON LA 'DOD RGYAL
SNGON PO, ZHABS PUS GA-YAS LA DBYUG SNGON CAN SNGON PO, GA-YON
LA STOBS PO CHE NAG PO, DBU GTZUG GI SGROL MA'I SPYI BOR GTZUG
TOR 'KHOR BSGYUR SNGON PO, ,

@13B ZHAL RGYAB GZIGS SPYAN NAM MKHAR GZIGS PAS STENG GDON
SRUNG BA'I TSUL CAN, ZHABS MTHIL GNYIS LA GNOD MDZES SNGON PO RE
RE SPYAN 'OG TU GZIGS PAS KLU DANG SA BDAG GI GDON SRUNG BA'I
TSUL CAN RNAMS YAN

LAG DE DAG GI NGO BOR BSAM MO, ,'OD ZER PHYOGS SKYONG GNOD SBYIN
GSANG BA ZHES PA'I DON NI, BLA MA'I SKU LAS 'OD ZER PHYOGS BCUR
'PHROS PA RNAMS PHYOGS SKYONG GI RNAM PAR BSGOM PA'I DON TE
PHYOGS SKYONG DU BLTA TSUL NI, GNOD SBYIN TE

BYANG PHYOGS GNOD SBYIN GYIS BSKOR BA'I RNAM SRAS DANG, GSANG BA
NI DRI ZA STE SHAR PHYOGS DRI ZAS BSKOR BA'I PHYOGS SKYONG GNYIS
DNGOS SU BSTAN NAS DE DAG GIS MTSON PA'I SHAR LHOR ME LHA, LHOR
GSHIN RJE, LHO NUB TU SRIN PO, NUB TU CHU LHA,

NUB BYANG DU RLUNG LHA, BYANG SHAR DU 'BYUNG PO'I BDAG PO, STENG
DU TSANGS PA DANG NYI MA ZLA BA SOGS DANG, 'OG TU SA'I LHA MO LA
SOGS PA'I PHYOGS MTSAMS KYI PHYOGS SKYONG RNAMS SU BLTA'O, ,'JIG
RTEN PA RNAMS ZHABS KYI GDAN ZHES

PA'I DON LA BZHED TSUL MANG YANG, RNYING MA'I RGYUD YANG GSANG
'DUS PA LAS, PAD SDONG 'DAB MA STONG LDAN RTZA BA LA, ,DMYAL BA
YI DVAGS DUD 'GRO RNAM PA GSUM, ,SDUG BSNGAL GNAS LAS 'DREN PA'I
TSUL GYIS RDZOGS, ,GE SAR NYI ZLA RGYAS

PA'I DKYIL 'KHOR LA, ,MI DANG LHA MIN LHA YI TSOGS RNAMS KUN,
,DAD GUS GDUD BAS SKYABS 'GRO'I TSUL GYI RDZOGS, ,ZHES GSUNGS PA
LTAR, PADMA'I RTZA BA SENG KHRI LAS THON PA YIN PAS NGAN 'GRO'I
SEMS CAN SENG KHRI'I LBUBS

@14A *, ,DANG; PADMA'I GE SAR GYI NANG DU MI, NYI DKYIL GYI NANG
DU LHA MIN, ZLA DKYIL GYI NANG DU LHA'I 'GRO BA RNAMS SGOM NA DE
RNAMS 'JIG RTEN PA YIN ZHING, ZHABS 'OG TU'ANG YOD PAS DE LTAR
BSGOM PAS

CHOG GAM SNYAM GSUNGS, GSUM PA 'KHOR BSKYED PA NI, MTHA' SKOR
RIM BZHIN ZHES PA NAS, BSKOR NAS BZHUGS, ZHES PA'I BAR TE, BLA
MA'I THUGS KA NAS 'OD ZER MDUN DU SPROS PAS MDUN GYI BAR SNANG
LA 'OD ZER GYIS

BTEG PA'I TSUL GYIS PAD ZLA'I GDAN LA RANG GI RTZA BA'I BLA MA
ZHAL MJAL DUS KYI RNAM PA CAN LA CHOS 'BREL DNGOS THOB KYI BLA
MA RNAMS KYIS BSKOR BA, 'OD ZER GA-YAS SU SPROS PAS RJE BTZUN
BYAMS PA LA RGYA CHEN SPYOD BRGYUD,

GA-YON DU SPROS PAS RJE BTZUN 'JAM DBYANGS LA ZAB MO LTA BRGYUD
KYI BLA MA RNAMS KYIS BSKOR BA, GTZO BO LAS 'OD ZER STENG DU
SPROS PAS RTZA BA'I BLA MA DHARMA BHA DRA, DE'I THUGS KA NAS 'OD
ZER STENG DU SPROS PAS RJE BTZUN NGAG

DBANG RDO RJE, DE'I THUGS KA NAS 'OD ZER STENG DU SPROS PAS RJE
BTZUN DPAL LDAN YE SHES SOGS BLA MA 'OG MA 'OG MA'I THUGS KA NAS
'OD ZER STENG DU SPROS PAS GONG MA GONG MA MTHO BRTZEGS SU RDO
RJE 'CHANG LA THUG GI BAR PHYAG  

CHEN BRGYUD PA'I BLA MA RNAMS RDO RJE 'CHANG MA GTOGS NGO BO BLA
MED DANG DE YIN PA LA RNAM PA RJE BTZUN 'JAM DBYANGS DMAR SER
GYI RNAM PAR SGOM PA GNAD DO, ,PAD RIM DANG PO'I GA-YAS KYI 'DAB
MAR PHA RGYUD KYI GTZO BO DPAL

@14B GSANG BA 'DUS PA MI BSKYOD PA LHA SO GNYIS RTEN DANG BRTEN
PA'I DKYIL 'KHOR, MDUN GYI 'DAB MAR PHA RGYUD MA RGYUD GNYIS
KA'I GNAD TSAD PA DPAL RDO RJE 'JIGS BYED RA LUGS BCU GSUM MA,
RGYAB KYI 'DAB MAR DPAL KYEE RDO RJE dOm BHI

LUGS LHA DGU MA, GA-YON GYI 'DAB MAR MA RGYUD KYI GTZO BO DPAL
'KHOR LO BDE MCHOG L'U AI PA LHA RE GNYIS PA'I DKYIL 'KHOR, SO
SO'I STENG GI BAR SNANG LA RANG RANG GI BLA BRGYUD DANG BCAS PA
GSAL BTAB, PAD RIM

GNYIS PAR DPAL DUS KYI 'KHOR LO LA SOGS PA'I BLA MED KYI LHA
TSOGS GZHAN RNAMS, PAD RIM GSUM PAR KUN RIG RNAm PAR SNANG MDZAD
LA SOGS PA'I RNAL 'BYOR RGYUD, BZHI PAR RNAM PAR SNANG MDZAD
MNGON PAR BYANG CHUB

PA LA SOGS PA'I SPYOD RGYUD, LNGA PAR THUB PA DAM TSIG GSUM BKOD
LA SOGS PA'I BYA RGYUD KYI LHA TSOGS RNAMS DANG, DRUG PAR BSKAL
BZANG GI SANGS RGYAS STONG DANG LTUNG BSHAGS SO LNGA BDE GSHEGS
BRGYAD LA SOGS PA'I

SANGS RGYAS, BDUN PAR NYE SRAS BRGYAD SOGS BYANG SEMS, BRGYAD
PAR RANG RGYAL BCU GNYIS SOGS RANG RGYAL, DGU PAR GNAS BRTAN BCU
DRUG SOGS NYAN THOS, BCU PAR KHAndAKA P'A LA DANG RAB GTUM MA
SOGS DPA' BO

MKHA' 'GRO, BCU GCIG PAR SHAR DU MGON PO PHYAG DRUG PA DANG
'JIGS BYED KYI BKA' SDOD CHOS RGYAL, LHOR GSANG 'DUS KYI BKA'
SDOD ZHAL BZHI, NUB TU KYEE RDOR GYI BKA' SDOD GUR MGON, BYANG
DU 'KHOR LO SDOM PA'I

@15A *, ,BKA' SDOD PHYAG BZHI PA STE DPAL MGON SDE LNGA DANG,
GZHAN YANG RANG GI DMIGS BSAL BSTEN PA'I CHOS SKYONG YOD NA
BSKYED DO, ,SENG KHRI'I PHYOGS BZHIR RGYAL CHEN BZHI 'KHOR DANG
BCAS PA BAR

CHAD SRUNG BA'I TSUL DU ZHAL PHYIR GZIGS, DE THAMS CAD KYI RANG
RANG GI MDUN NAm GA-YAS SU POD BZHI YAN LA CHOS KHRI PHUN SUM
TSOGS PA DANG POD GSUM MAN LA PAD ZLA'I STENG DU RANG RANG GIS
GSUNGS PA'I LUNG GI CHOS RNAMS

'OD KYI RANG BZHIN GYI PO TI'I RNAM PA RANG SGRA SGROG BZHIN PA
'OD ZER DPAG MED 'PHRO BAR BSAM MO, ,GNYIS PA YE SHES PA BSTIM
PA NI, DE DAG SGO GSUM, ZHES PA NAS, BRTAN PAR GYUR, CES PA'I
BAR TE, SKABS 'DI'I

DAG CES PA GTZO 'KHOR GNYIS SU BSDUS PA'I GNYIS TSIG GAM, YANG
NA SMRA SGO MTSON CHA LAS, RNAMS DANG DAG NI MANG PO'I TSIG ,CES
GSUNGS PA LTAR TSOGS ZHING THAMS CAD LA GO BAR BYA'O, ,SGO GSUM
NI SPYI BO DANG

MGRIN PA DANG SNYING GA RNAMS LUS NGAG YID GSUM GYI SGO DANG,
RDO RJE GSUM NI SKU RDO RJE RNAM SNANG, GSUNG RDO RJE 'OD DPAG
MED, THUGS RDO RJE MI BSKYOD PA STE DE RNAMS MTSON BYED TSOGS
ZHING THAMS CAD KYI SPYI BOR ZLA GDAN

LA SKU RDO RJE'I NGO BO AOm YIG DKAR PO, MGRIN PAR PADMA DMAR
PO'I STENG DU GSUNG RDO RJE'I NGO BO A'A: YIG DMAR PO, THUGS KAR
NYI GDAN LA THUGS RDO RJE'I NGO BO H'Um YIG SNGON PO STE GTZO BO
LA 'DI MI BSKYOD PA'I THUGS KAR BSKYED NA

@15B BDE ZHING YI GE DE GSUM LA RDO RJE GSUM GYI SGRA 'JUG PA
SLOB DPON AA BHA KA RAS MAN NGAG MNYE MAR GSUNGS SO, ,DE NAS
TSOGS ZHING THAMS CAD DANG KHYAD PAR GTZO BO'I THUGS KA'I H'Um
LAS 'OD ZER DMAR PO LCAGS KYU LTA BU DPAG

TU MED PA PHYOGS BCUR SPROS PAS RANG BZHIN CHOS SKU'I GNAS NAS
BSGOMS PA DANG 'DRA BA'I YE SHES PA RNAMS SPYAN DRANGS PAR BSAM
LA, PHUN TSOGS BDE LEGS ZHES PA NAS 'KHRID YIG TU 'BYUNG BA LTAR
'DIR GSHEGS

ZHES PA'I BAR DANG, DE NAS SGO BA BZHI'I SNGAGS RGYA BYAS NAS,
DBYER MED BRTAN PAR GYUR, CES BRJOD PAR BYA ZHING TSIG DON GO
SLA LA, SGO BA BZHI'I SNGAGS RGYA'I SKABS JI LTAR BYA TSUL NI,
SPYAN DRANGS PA'I YE SHES PA MDUN GYI NAM

MKHAR BZHUGS PA RNAMS DZA: BRJOD PAS YE SHES PA RNAMS DAM TSIG
PA SO SO'I SPYI BOR MI THOG TU MI BRTZEGS PA BZHIN BYON, H'Um
BRJOD PAS DAM TSIG PA SO SO LA THIM ZHING ME LONG GI GZUGS
BRNYAN LTAR DAM YE SO SOR GSAL,

BAm BRJOD PAS DAM YE GNYIS CHU DANG CHU 'DRES PA BZHIN DBYER MED
RO GCIG TU GYUR, HO: BRJOD PAS DAM TSIG PA SO SO LA DGYES BZHIN
DU BZHUGS PAR BSAM LA THAMS CAD KYANG SKYABS GSUM KUN 'DUS KYI
NGO BOR BLO THAG BCAD

DE MOS GUS DUNG DUNG BA BYA STE, 'DI'I DGOS PA NI, YE SHES
BSTIMS PAS DAM TSIG NUS LDAN SGRUB, CES GSUNGS PA LTAR MDUN DU
BSKYED PA'I DAM TSIG PA NI RANG GI BLOS BCOS PA TZAM YIN GYI DON
DU BLA MA SANG RGYAS SOGS

@16A *, ,RANG RANG GI ZHING NA BZHUGS YOD LAS CHE SNYAM PA'I
RNAM RTOG NGAN PA DE 'GOG PA'I CHED DO GSUNGS, GNYIS PA YAN LAG
BDUN PA 'BUL BA LA BDUN, PHYAG 'TSAL BA, MCHOD PA 'BUL BA, SDIG
LTUNG

BSHAGS PA, RJES SU YI RANG BA, CHOS 'KHOR BSKOR BAR BSKUL BA, MI
'DA' BAR GSOL BA GDAB PA, BSNGO BA BYA BA'O, ,DANG PO LA GSUM,
RTZA BA'I BLA MA NYID LA PHYAG 'TSAL BA DNGOS KYI BLA MA RNAMS
LA PHYAG 'TSAL BA, BRGYUD PA'I BLA MA SOGS LA PHYAG 'TSAL

BA'O; ;DANG PO LA GSUM, LONGS SKU'I BDAG NYID LA PHYAG 'TSAL BA,
SPRUL SKU'I BDAG NYID LA PHYAG 'TSAL BA, CHOS SKU'I BDAG NYID LA
PHYAG 'TSAL BA'O, ,DANG PO NI, GANG GI THUGS RJES, ZHES SOGS
SHLOO KA GCIG STE,

BLA MA GANG GI BKA' DRIN LA BRTEN NAS BDE BA CHEN PO'I DBYINGS
SAM MTHAR THUG MCHOG GI DNGOS GRUB SKU GSUM GYI GO 'PHANG YANG
SNYIGS DUS KYI TSE THUNG GCIG LTA BU LA BDE BLAG TU STZOL BAR
MDZAD NA, GRUB PA CHEN PO

BRGYAD LA SOGS PA'I THUN MONG GI DNGOS GRUB RNAMS LTA CI SMOS TE
KYANG ZHES PAS BSTAN TO, ,DES NA RTZA BA'I BLA MA KHYOD NI YID
BZHIN GYI NOR BU RIN PO CHE DBANG GI RGYAL PO DANG 'DRA STE, NOR
BU DE NYID RGYAL MTSAN GYI RTZER BKOD

NAS MCHOD CING GSOL BA BTAB NA DGOS 'DOD THAMS CAD CHAR BZHIN DU
'BEBS PA DANG 'DRA BA STE PHYOGS TZAM 'DRA BA MTSON PAS RIN PO
CHE STE RNAM PA THAMS CAD DU 'DRA BA MA YIN TE NOR BU LAS KYANG
CHES KHYAD

@16B PAR DU 'PHAGS PA'O, ,DE LTA BU'I BLA MA RDO RJE CAN TE NANG
NGES DON GYI RDO RJE BDE STONG GNYIS SU MED PA'I YE SHES DE NYID
BZHIN LAG GI RNAM PAR SHAR ZHING, PHYI DRANG DON RTAGS KYI RDO
RJE PHYAG TU 'DZIN PA'I 'CHANG BA'I RDO RJE 'CHANG LONGS SKU'I
CHA BYAD CAN GYI

ZHABS KYI PADMA LA PHYAG 'TSAL BA STE SGO GSUM GUS PAS 'DUD DO,
,ZHES PA'O, ,GNYIS PA SPRUL SKU'I BDAG NYID LA PHYAG 'TSAL BA
NI, RAB 'BYAMS RGYAL BA, ZHES SOGS GCIG STE, 'DI LA MCHOG GI
SPRUL SKU DANG, SKYE BA SPRUL SKU GNYIS

YOD PA LAS DANG PO THUB PA'I DBANG PO DANG GNYIS PA RJE TZONG
KHA PA LTA BU YIN LA, TSIG DON NI, PHYOGS BCU'I ZHING RAB 'BYAMS
NA BZHUGS PA'I RGYAL BA STE SANGS RGYAS THAMS CAD KYI THUGS BDE
STONG GNYIS SU MED PA'I YE SHES NI, GDUL BYA GANG LA

GANG 'DUL GYI SKU'I BKOD PA SO SKYE PHO MO, BLO RNO RTUL,
GZINGS DANG ZAM PA SOGS CIR YANG 'CHAR BA STE SPRUL NAS GDUL BYA
RNAMS SMIN GROL GYI LAM LA 'GOD PAR MDZAD PA LAS BDAG CAG RNAMS
KYI SNANG NGOR NA BZA' NGUR SMRIG 'DZIN

PA STE GSOL BA THA MAL BA'I DGE SLONG GI RNAM PAR BSTAN NAS SEMS
CAN SKYABS MED PA'I SKYABS DANG MGON MED KYI MGON MDZAD PA'I
SKYABS MGON DAM PA KHYOD LA PHYAG 'TSAL LO, ,ZHES PA'O, ,GSUM PA
CHOS SKU'I BDAG NYID LA PHYAG 'TSAL

BA NI; NYES KUN BAG CHAGS, ZHES SOGS GCIG STE, CHOS SKU LA DBYE
NA YE SHES CHOS SKU DANG NGO BO NYID SKU GNYIS SU YOD CING, DANG
PO RTOGS PA MTHAR THUG DANG GNYIS PA SPANGS PA MTHAR THUG GI CHA
NAS BZHAG PAS TSIG RKANG DANG POS SPANGS PA'

@17A *, ,YON TAN DANG, GNYIS PAS RTOGS PA'I YON TAN BRJOD PA
STE NYES PA THAMS CAD KYI RTZA BA BDAG 'DZIN BAG CHAGS DANG
BCAS PA DRUNG PHYUNG BA STE RTZA BA NAS SPANGS SHING, LUNG
DANG RTOGS PA'I YON TAN DPAG TU

MED PA RIN PO CHE LTA BUS THUGS RGYUD GANG BAS GTER CHEN PO'I
BUM PA LTA BU KHYOD NI LUS CAN THAMS CAD LA GNAS SKABS DANG
MTHAR THUG GI PHAN BDE MA LUS PA 'BYUNG BA'I SGO GCIG PO YIN
PAS RANG GZHAN GYI DON GNYIS PHUN SUM

TSOGS PA'I SKU MNGA' BA'I RJE BTZUN BLA MA'I ZHABS LA PHYAG
'TSAL LO, ,ZHES SO, ,GNYIS PA DNGOS KYI BLA MA RNAMS LA PHYAG
'TSAL BA NI, LHAR BCAS STON PA, ZHES SOGS GCIG STE, BSHAD
RGYUD RDO RJE PHRENG BA LAS, BLA MA'I THUGS

SANGS RGYAS, GSUNG CHOS, SKU DGE 'DUN GYI NGO BOR GSUNGS PA
BZHIN TSIG RKANG DANG PO GSUM GYIS RIM PA LTAR BSTAN LA, LHANG
NGE BA ZHES PA LA 'KHRID YIG 'GAR LHAM ME ZHES 'BYUNG ZHING,
SPYIR SKU LHAM ME, GSUNG LHANG NGE, THUGS

LHAN NE ZHES 'BYUNG BAS, RANG GI GO TSOD NI 'PHAGS PA'I DGE
'DUN THAMS CAD KYI DBUS NA RTZA BA'I BLA MA SNYAN GRAGS CHE
SHOS SU YOD PAS LHANG NGE ZHES PAR MTSON GSUNGS, DE LTA BU'I
DKON MCHOG GSUM 'DUS PA'I NGO BO RANG LA DAM

PA'I CHOS KYI BKA' DRIN DNGOS SU NOS PA'I BLA MA RNAMS LA
PHYAG 'TSAL LO, ,ZHES PA'O, ,GSUM PA BRGYUD PA'I BLA MA SOGS
LA PHYAG 'TSAL BA NI, DUS GSUM PHYOGS BCUR ZHES SOGS GCIG STE,
'DAS MA 'ONGS DA LTA STE DUS

@17B GSUM DANG, PHYOGS BZHI MTSAMS BRGYAD STENG 'OG STE PHYOGS
BCUR BZHUGS PA'I BLA MA, YI DAM SANGS RGYAS BYANG SEMS LA SOGS
PA MDOR NA PHYAG BYA BAR 'OS PA THAMS CAD LA DAD CING MOS GUS
BYED PA YID DANG, BSTOD DBYANGS

BRJOD PA DAG DANG, ZHING GI RDUL PHRA RAB KYI GRANGS DANG
MNYAM PA'I LUS SPRUL TE PHYAG 'TSAL BAR MOS PA LUS KYI PHYAG
STE LUS NGAG YID GSUM GYI PHYAG 'TSAL BA'O, ,GNYIS PA MCHOD PA
'BUL BA NI, RANG NYID THAMS CAD MKHYEN PA'I

GO 'PHANG THOB PA LA TSOGS RLABS PO CHE RDZOGS DGOS, TSOGS
GSAG PA'I ZHING NI PHYOGS BCU'I SANGS RGYAS THAMS CAD LA MCHOD
PA RGYA CHEN PO PHUL BA LAS BLA MA'I BA SPU'I KHUNG GCIG LA
SNUM TSAG@ GIS MCHOD PA RLABS CHE BAR

GSUNGS TE, PHYOGS BCU'I RGYAL BA SRAS BCAS LA MCHOD PA PHUL NA
RANG LA PHUL BA TZAM GYI PHAN YON THOB KYANG DE RNAMS KYIS
DGYES BZHIN DU BZHES PA'I NGES PA MED LA, BLA MA LA MCHOD PA
PHUL NA PHYOGS BCU'I RGYAL BA SRAS BCAS THAMS

CAD BLA MA'I SKU LA ZHUGS TE DGYES BZHIN DU MCHOD PA BZHES PAR
GSUNGS PAS NAN TAN DU BYAS LA DBANG BZHI DANG 'BREL BA'I MCHOD
PA DANG MCHOD YUL, MCHOD MKHAN, MCHOD RDZAS LA SOGS PA THAMS
CAD BDE STONG DBYER MED KYI YE SHES DE

DANG DE'I RNAM PAR SHAR BAR MOS NAS BDE STONG GI RTZIS ZIN PA
GAL CHE ZHING DE GNYIS BLA MED KHO NA'I KHYAD CHOS YIN PAS
RGYUD SDE 'OG MA RNAMS LA MED DO, ,JI LTAR 'BUL BA'I TSUL LA
LNGA, PHYI'I MCHOD PA 'BUL PA, NANG GI MCHOD PA 'BUL

@18A *, ,BA; GSANG BA'I MCHOD PA 'BUL BA, DE KHO NA NYID KYI
MCHOD PA 'BUL BA, SMAN DANG BDAG NYID 'BUL BA'O, ,DANG PO LA
LNGA, CHU BZHI 'BUL BA, NYER SPYOD ROL MO 'BUL BA, 'DOD YON
'BUL BA, MAndAL

'BUL BA, SGRUB PA'I MCHOD PA 'BUL BA'O, ,DANG PO NI, SKYABS
MGON RJE BTZUN, ZHES PA NAS, DAL GYIS 'BAB, CES PA'I BAR TE
TSIG RKANG DANG PO GNYIS MCHOD PA THAMS CAD KYI SPYI SDOM YIN
KYANG SA BCAD CHU BZHI'I KHONGS SU

BSDUS PA'O, ,RANG GI THUGS KA NAS MCHOD PA'I LHA MO DPAG TU
MED PA SPROS TE SNGAR BKOD PA MDZES SHING LEGS PAR BSHAMS PA'I
MCHOD RDZAS KYI SNOD RGYU RIN PO CHE LAS GRUB PA 'OD ZER 'BAR
BA'I NANG DU, THA MAL GYI SNANG ZHEN DAG

PA RGYUD SDE BZHI GA'I THUN MONG DANG, BDE STONG DBYER MED
KYIS DAG PA BLA MED KHO NA'I DAG BYED YIN PAS MI MTHUN PHYOGS
DAG PAR BYED PA'I BDUD RTZI'I RANG BZHIN GYI MCHOD YON, ZHABS
BSIL, ZHAL BSIL, BSANG GTOR TE CHU BZHI

THOGS NAS MCHOD YON GYIS SKABS 'DIR PHYAG DANG, ZHABS BSIL
GYIS PUS MO MAN GYI ZHABS, ZHAL BSIL GYIS ZHAL 'KHRU BA'I TSUL
DANG, BSANG GTOR SKU LA 'THOR BA'I TSUL GYIS PHUL LA SLAR
MCHOD LHA RNAMS RANG GI SNYING GAR

BSDU'O, ,DAL GYIS 'BAB, CES PA SUM CU RTZA GSUM LHA GNAS KYI
CHU BO DAL GYIS 'BAB PA ZHES BYA BA DE DPER MDZAD PAR MNGON
NO, ,GNYIS PA NYER SPYOD ROL MO 'BUL BA NI, SDONG PO SIL MA,
ZHES PA NAS SA GSUM 'GENGS,

@18B ZHES PA'I BAR TE, MCHOD LHA SNGAR BZHIN SPROS TE ME TOG
GI SDONG PO SKU MDUN DANG, PHRENG BA NI DBU DANG STENG GI BAR
SNANG LA BLA RE DANG DO SHAL LA SOGS PA'I RNAM PA CAN DANG,
SIL MA RNAMS NI GCAL DU BKRAM PAS PHYOGS KUN TU

KHYAB CING DRI BZANG PO 'PHRO BA'O, ,AA KA RU DANG DU RU KA LA
SOGS PA RE RE BA NI LHAN SKYES SNA GCIG PA DANG, DE 'DRA MANG
PO SBYAR BA NI SBYAR BYUNG GI SPOS TE DE LA SOGS PA DRI ZHIM
PO'I BDUG SPOS KYI DUD PA SNGON PO DBYAR GYI CHU 'DZIN GYIS

NAM MKHA' GANG BA LTA BU SHANGS DANG, 'BRU MAR DANG RTZI MAR
GYI MAR ME DANG NYI ZLA DANG NOR BU LA SOGS PA DPAG TU MED PA
'OD ZER MTHA' YAS PA 'PHRO BA'I 'OD ZER MTHA' YAS PA 'PHRO
BA'I 'OD KYIS 'JIG RTEN THAMS CAD KHYAB STE SA 'OG DANG GLING
BAR GYI MUN PA'ANG GSAL

BAR BYED CING 'OD ZER DE RNAMS PHAN TSUN DU 'KHYUD PA'Am
'DZINGS PA'I RNAM PA CAN GYIS BKRA SHIS RTAGS BRGYAD LA SOGS
PA'I DBYIBS SNA TSOGS GRUB PA'I RTZE DGA' DGOD PA CAN DANG,
YAN LAG BRGYAD LDAN GYI TSUL GA PUR DANG TZANDAN DANG

GUR GUM LA SOGS PA'I DRI BZANG PO'I SIL SMAN SNA TSOGS BTAB
PA'I DRI CHAB PHYOGS KUN TU KHO RA KHOR YUG TU RGYA MTSO LTAR
'KHYIL BA LAS LHA MO RNAMS KYIS BCUS TE THUGS KA DANG, RO
MNGAR BA, SKYUR PA, BSKA BA, KHA BA, TSA BA,

LAN TSA BA STE RTZA BA'I RO DRUG DE RE RE LA MNGAR BA'I MNGAR
BA, MNGAR BA'I SKYUR BA, MNGAR BA'I SKYUR BA, MNGAR BA'I KHA
BA, MNGAR BA'I TSA BA, MNGAR BA'I LAN TSA BA DANG, DE BZHIN DU
SKYUR BA'I SKYUR BA, SKYUR BA'I MNGAR BA SOGS DRUG

@19A *, ,DRUG TU DBYE BAS SUM CU SO DRUG ,DE RE RE LA DMAN
'BRING MCHOG GSUM DU DBYE BAS BRGYA RTZA BRGYAD DO, ,DE LTA
BU'I RO BCUD DANG LDAN PA'I 'BRAS CHEN, ZAN DRON,@ SHA; SNUM
'KHUR LDAG@ KHU'I SKYO MA STE BZA' BA

LNGA; GRO MA SOGS RTZA BA'I BCA' BA, BUR SHING SOGS SDONG PO,
LAB LO SOGS LO MA, ME TOG ,'BRAS BU STE BCA' BA LNGA, ZHO DANG
'O MA SOGS KYI BTANG BA BCAS LHA MI'I ZAS MCHOG DPAG TU MED PA
LJAGS DANG, DUNG RGYA GLING

SOGS 'BUD PA'I ROL MO, SIL SNYAN SOGS DKROL BA'I ROL MO, RDZAS
RNGA SOGS BRDUNG BA'I ROL MO, PI WANG SOGS RGYUD CAN GYI ROL
MO RNAMS SNYAN GYI DBANG POR PHUL BAS TSOGS ZHING RNAMS KYI
THUGS RGYUD LA BDE STONG GNYIS SU MED

PA'I YE SHES GSAR DU 'KHRUNGS PAR BSAM LA RANG RANG GI MCHOD
PA PHUL NAS LHA MO RNAMS RANG GI SNYING GAR BSDU BA GNAD
CHE'O, ,DE RNAMS NI PHYI'I NYER SPYOD 'BUL TSUL TE NANG GI
NYER SPYOD 'BUL TSUL YANG YOD GSUNGS, GSUM PA 'DOD

YON 'BUL BA NI, GZUGS SGRA DRI RO ZHES SOGS TSIG RKANG GNYIS
TE, RANG GI THUGS KA NAS GZUGS KYI LHA MO PHYAG NA ME LONG
NGOS GNYIS PA BSNAMS PA, SGRA'I LHA MO PI WANG, DRI'I LHA MO
YAN LAG BRGYAD LDAN GYI CHU LA BSIL SMAN SNA

TSOGS BTAB PA, RO'I LHA MO RO BRGYA DANG LDAN PA'I ZHAL ZAS,
REG BYA'I LHA MO LHA RDZAS KYI NA BZA' BSNAMS PA DPAG TU MED
PA SPROS TE SPYAN LA SOGS PA'I GNAS SO SOR 'BUL BA PHYI'I 'DOD
YON DANG, GZUGS KYI LHA MO MDZES SHING

@19B YID DU 'ONG BA GZIGS PAS TSOGS ZHING RNAMS LA ZAG MED KYI
BDE STONG 'KHRUNGS SHING DE NYID SPYAN GYI GZUGS RDO RJE MAR
THIM NAS SA SNYING LA 'KHYUD PA NANG GI GZUGS DANG, DE BZHIN
DU SGRA RDO RJE MA'I ZHAL NAS BSTOD DBYANGS SNYAN PO SGROG PA

DANG SNYAN GYI SGRA RDO RJE MAR THIM NAS PHYAG RDOR LA 'KHYUD
PA NANG GI SGRA DANG, DRI RDO RJE MA'I LUS DANG KHA NAS DRI
ZHIM PO 'THUL BA DANG SHANGS KYI DRI RDO RJE MAR THIM NAS NAM
SNYING LA 'KHYUD PA NANG GI DRI DANG, RO RDO RJE MA'I LCE DANG
MA MCHU'I@ RO DANG

LJAGS KYI RO RDO RJE MAR THIM NAS 'JIG RTEN DBANG PHYUG LA
'KHYUD PA NANG GI RO DANG, REG BYA RDO RJE MA'I LUS SPYI DANG
GSANG GNAS KYI REG BYAS BDE STONG 'KHRUNGS PA DANG REG BYA RDO
RJE MAR THIM NAS SGRIB SEL LA 'KHYUD CING SNYOM PAR ZHUGS PAS

TSOGS ZHING RNAMS LA BDE STONG GI YE SHES 'KHRUNGS PAR BSAM PA
NI NANG GI REG BYA YIN NO, ,BZHI PA MAndAL 'BUL BA NI, BYE BA
PHRAG BRGYA'I, ZHES PA NAS, DBUL BAR BGYI, ZHES PA'I BAR TE,
MAndAL GYI RGYU GSER DNGUL SOGS

RAB MA 'BYOR NA SA RDO LAS BYAS PA TSUN CHAD DANG, TSOM BU'ANG@
RAB RIN PO CHE NAS 'BRU LA SOGS PA CI 'BYOR PAS TSOM BU NYER
GSUM MA SNGAGS SAM BOD SKAD RKYANG PAS BKOD LA, BYE BA PHRAG
BRGYA'I, ZHES SOGS BRJOD PAR BYA STE,

GZHUNG 'DIS NYI ZLA GNYIS TZAM LAS TSOM BU NYER GSUM MA DNGOS
SU STON PA STE, GLING BZHI ZHES PA'I KHONGS NAS GLING PHRAN
BRGYAD THON PAS BCU GNYIS, LHUN POR BCAS ZHES RI RAB KYI BCU
GSUM, RIN CHEN BDUN ZHES PAS

@20A *, ,'KHOR LO, NOR BU, BTZUN MO, BLON PO, GLANG PO, RTA
MCHOG ,DMAG DPON STE RIN CHEN SNA BDUN BSNAN PAS NYI SHU, LHA
MI'I LONGS SPYOD 'DOD DGU'I GTER CHEN PO, ZHES BUM PAS NYER
GCIG GO ,DE'I STENG DU NYI

ZLA GNYIS BSNAN PAS NYER GSUM DU 'GYUR LA, DMIGS RIM ZHIB PAR
MAndAL GYI 'KHRID YIG LOGS SU YOD PA LAS SHES PAR BYA ZHING,
BYE BA PHRAG BRGYA'I DON NI CHU DANG SA'I DKYIL 'KHOR GYI
STENG DU GLING BZHI GLING PHRAN,

GSER RI ROL MTSO RI RAB DANG BCAS PA STE DMYAL BA MNAR MED NAS
TSANGS RIGS KYI 'JIG RTEN BAR LA GCIG TU BZUNG BAS DE 'DRA
STONG PHRAG GCIG LA STONG DANG PO SPYI PHUD KYI STONG, DE LA
GCIG TU BZUNG STE STONG GI BAR BGRANG

BA LA STONG GNYIS PA BAR MA'I STONG, DE THAMS CAD GCIG TU
BZUNG STE GCIG NAS STONG GI BAR BGRANG BA LA STONG GSUM GYI
STONG CHEN POR GRAGS LA, DE LA GLING BZHI RI RAB DANG BCAS PA
BYE BA PHRAG BRGYA YOD CING DE THAMS CAD

'OG GZHI RLUNG GI DKYIL 'KHOR SHIN TU CHE BA GCIG GI STENG DU
YOD PAR BSHAD PAS DE LTAR MOS PA BYA'O, ,GZHAN YANG NYE BA'I
RIN CHEN BDUN BKOD DE 'BUL BA LA RJE SA CHEN GYIS, GA-YUL LAS
RGYAL BAR BYED PA'I RAL GRI DANG, ,

TSA GRANG GNOD PA SKYOB PA'I PAGS PA DANG, ,YANG 'JAM NYON
MONGS MED PA'I MAL CHA DANG, ,THAGS BZANG SREG BCAD MI NUS
'JAM PA'I GOS, ,GANG 'DOD BLTA NUS BDE BAR NYAL BA'I KHYIM,
,DGA' MGUR RTZE BAR BYED

@20B PA'I TSAL DANG NI, ,TSUL MI 'JING@ NGAL DUB MED PA'I LHAM,
,ZHES GSUNGS PA LTAR RO, ,LNGA PA SGRUB PA'I MCHOD PA 'BUL BA
NI, DNGOS BSHAMS YID SPRUL, ZHES PA NAS, MNYES PHYIR 'BUL,
ZHES PA'I BAR TE, DNGOS

BSHAMS YID SPRUL GYI MCHOD PA RNAMS NI SGRUB PA'I MCHOD PA'I
GZHI RTEN YIN CING DE RGYA MTSO'I DGOS TE DBUS SAM PHA ROL TSU
ROL GYI LAM DANG, SRID ZHI GNYIS KYIS BSDUS PA'I RNAM DKAR LAS
'ONGS PA NI DGE BA'I 'BRAS

BU YIN PAS DE RGYA MTSO LAS BYUNG BA'I PADMA 'DAB MA STONG
LDAN DANG, DE LA TSOGS ZHING KUN GYI THUGS 'PHROG PA STE DGYES
SHING, MTHONG LAM MA THOB PA'I 'JIG RTEN PA DANG DE THOB PA
YAN GYI 'JIG RTEN LAS 'DAS PA'I RANG

GZHAN GYI SGO GSUM GYI DGE BA'I NGO BO THAMS CAD PADMA'I ME
TOG KHA DOG SNA TSOGS KYIS BKRA BA DANG, BDE STONG GNYIS SU
MED PA NI THOG MTHA' BAR GSUM KUN TU BZANG BAS NA KUN BZANG
STE DGE BA RNAMS BDE STONG DE'I RTZIS ZIN PA

NI ME TOG LAS DRI BSUNG 'BUM PHRAG DU MA 'PHRO BA DANG, BYE
BRAG TU RANG GZHAN GYI TSUL KHRIMS DANG, TING NGE 'DZIN DANG,
SHES RAB STE BSLAB PA GSUM, MDO SNGAGS GNYIS SAM BSKYED RIM
DANG RDZOGS RIM STE RIM GNYIS, DE GNYIS

SNA TSOGS LAM NAS MI SLOB LAM GYI BAR LAM LNGA'I YON TAN RNAMS
'BRAS BU'I GZUGS SU BKOD, DE THAMS CAD PADMA'I DGA' TSAL GYI
GZUGS SU BKOD NAS RJE BTZUN BLA MA THUGS MNYES PA'I PHYIR 'BUL
ZHES PA STE 
@21A *, ,SGRUB PA'I MCHOD PA NI MCHOD PA THAMS CAD KYI MCHOG YIN
NO, ,GNYIS PA NANG GI MCHOD PA 'BUL BA NI, GUR KUM MDANGS LDAN,
ZHES SOGS GCIG STE, SPYIR RGYA JA'I MCHOD PA PHYI MCHOD KYI
KHONGS

SU GTOGS LA, 'DIR NANG MCHOD KYI KHONGS SU GSUNGS PA NI 'DI LA
BKA' GDAMS GONG MA 'DUL BA LA GCES SPRAS MDZAD PA MANG POS NANG
MCHOD KYI SGRUB GZHI MDZAD PA DU MA BYUNG BA LA DGONGS PA YIN
ZHING, 'DI NI

SNGON GYI DRANG SRONG GI BTUNG BA BRGYAD DANG CHA MTHUN PAS RAB
TU BYUNG BA RNAMS KYIS PHYI DRO'ANG LONGS SPYAD DU RUNG LA, 'DIS
BLO GSAL BA, SMRA LCE BDE BA, 'GRO NA MGYOGS PA, RIG PA DVANGS
PA SOGS YON TAN MANG POS

BSNGAGS SHING, KHYAD PAR JO BO RJE LA DKAR YOL YU RING DU RGYA
JA PHUL BAS, PHYI DRO LONGS SPYAD DU RUNG BA'I BTUNG BA 'DI LTA
BU BOD NA YOD PA BOD KYI RAB TU BYUNG BA RNAMS 'TSO BA BZANG BAR
'DUG 'DI NYID SNOD KYANG

LEGS LA BCUD KYANG LEGS PA BYUNG, ZHES MNYES MNYES MDZAD PAR
GRAGS SHING TSIG DON NI GO SLA'O, ,LCAGS KYU LNGA DANG SGRON MA
LNGA LA SOGS, ZHES PA'I DON LCAGS KYU LNGAS SHA LNGA DANG, SGRON
MA LNGAS BDUD

RTZI LNGA BSTAN ZHES BZHED PA YOD KYANG RGYUD LAS SHA LNGA LA
LCAGS KYU LNGA DANG SGRON MA LNGA ZHES BSHAD CING, BDUD RTZI
LNGA LA BSHAD PA DNGOS SU MED KYANG, LNGA TSAN GNYIS KAS SHA
LNGA DANG SOGS KHONGS NAS BDUD RTZI

@21B LNGA BSTAN PAR MNGON TE, MCHOG MTHUN MONG GI DNGOS GRUB
MYUR DU 'GUGS PA LA LCAGS KYU DANG, DE GNYIS GSAL BAR BYED PA LA
SGRON ME DANG BYED LAS 'DRA BAS LCAGS KYU DANG SGRON MA ZHES BYA
LA, DE SHA LNGA DANG BDUD RTZI LNGA

GNYIS KAS NUS PA'I PHYIR RO, ,KA P'A LA YANGS SHING RGYA CHE
BA'I NANG DU RDZAS BCU PO YI GE GSUM GYIS SBYANGS RTOGS SBAR
GSUM BYAS TE, RANG GI THUGS KA NAS MCHOD LHA RO RDO RJE MA DMAR
MO THOD PA 'DZIN PA DPAG MED SPROS LA

BDUD RTZI NAS BCUS TE PHUL BAS LAS MTHUN GYI LJAGS 'OD ZER GYI
SBU GU'I LAM NAS GSOL TE THUGS RGYUD LA BDE STONG 'KHRUNGS PAR
BSAM LA LHA MO RANG GI SNYING GAR BSDU ZHING GONG GI RDZAS DE
RNAMS NANG LUS KYI CHA SHAS LAS GRUB PAS

NA NANG MCHOD DO, ,GSUM PA GSANG BA'I MCHOD PA 'BUL BA NI, YID
'ONG LANG TSO'I, ZHES SOGS GCIG STE, SNGAGS DANG RGYUD LA MKHAS
PA'I BUD MED CES SNGAGS BSKYED RIM DANG RGYUD SGYU RTZAL DRUG CU
RTZA BZHI LA MKHAS PA STE, DE YANG

LA MTHUN MONG BAS RGYUD SBYANGS NAS BLA MED KYI DBANG BZHI LEGS
PAR THOB CING DAM TSIG DANG SDOM PA LA GNAS PA, BSKYED RIM GYI
RTOGS PA SNE ZIN SKYES PA SNGAGS SKYES DANG, YUL NYER BZHIN
BZHUGS PA'I MKHA' 'GRO MA DANG DBEN

GSUM SGYU LUS CI RIGS LA DBANG BA ZHING SKYES, 'OD GSAL ZUNG
'JUG RGYUD LDAN LHAN SKYES KYI PHO NYA STE PHO NYA ZHES PA 'DOD
DON MYUR DU SGRUB PA'I MI LA PHO NYA'I BANG CHEN ZHES PA LTAR
LHAN SKYES KYI BDE STONG MYUR DU BSKYED PA'I PHYIR PHO

@22A *, ,NYA'O; ;RANG GI SNYING GA NAS DE LTA BU'I PHO NYA MDZES
SHING YID DU 'ONG BA RO SMAD RGYAS SHING 'DOM STUG PA, NU 'BUR
RGYAS SHING BAR DOG PA, LUS LAS DRI BZANG PO 'PHRO BA, 'KHYUD PA
DANG 'O BYED PA LA SOGS PA'I SGYU

RTZAL DRUG CU RTZA BZHI LA MKHAS PA DPAG TU MED PA SPROS NAS
'BUL BA STE, RANG NYID MDZES SHING LTA NA SDUG PA'I SGYU MA'I
LUS THOB PA'I PHYIR DU SNANG LA RANG BZHIN MED PA SGYU MA MKHAN
GYIS SPRUL PA LTA BU'I PHYAG RGYA RNAMS 'BUL BAS

NA MDZES SDUG SGYU MA'I PHYAG RGYA STE 'PHAGS PA KLUS, SGYU MA
DAG NI THAMS CAD LAS, ,BUD MED SGYU MA KHYAD PAR 'PHAGS, ,YE
SHES GSUM GYI DBYE BA NI, ,GSAL BAR 'DI LAS MTSON PAR 'GYUR,
,ZHES GSUNGS PA'I, YE

SHES GSUM NI SNANG MCHED THOB GSUM STE, DE LTA BU'I GSANG RTEN
GYI LHA MO PHUL BA SO SO'I YUM RNAMS LA THIM NAS SNYOM 'JUG GIS
MNYES PAR BSAM MO, ,BZHI PA DE KHO NA NYID KYI MCHOD PA 'BUL BA
NI, SGRIB BRAL LHAN SKYES,

ZHES SOGS GCIG STE, DE LTAR PHYI NANG GSANG BA'I MCHOD PA PHUL
BA LA BRTEN NAS TSOGS ZHING RNAMS KYI THUGS RGYUD LA SGRIB PA
THAMS CAD DANG BRAL BA'I YUL CAN LHAN SKYES KYI BDE BA CHEN PO'I
YE SHES KYIS CHOS THAMS

CAD RANG BZHIN MED PA'I YUL STONG PA NYID KYI DBYINGS SAM MTHAR
THUG GI DON NGES PA'I BDE STONG DBYER MED PA NI 'BAD RTZOL MI
DGOS PAR LHUN GYIS GRUB CING, DE NYID TSUL 'DI LTA BU ZHIG GO
ZHES SO SKYES SMRA BA DANG BSAM PA

@22B GNYIS KA LAS 'DAS SHING, 'PHAGS PAS KYANG LKUGS PA'I RMI
LAM BZHIN BDE STONG DE 'DI LTA BU 'DUG GO ZHES ZHAL NAS BRJOD
PA'I YUL LAS 'DAS LA DE NI DON DAM BYANG CHUB KYI SEMS ZHES BYA
BA STE DE LTAR 'KHRUNGS PAR BSAm

PA NI 'BUL BA'I DON NO, ,LNGA PA SMAN DANG BDAG NYID 'BUL BA NI,
NYON MONGS BZHI BRGYA, ZHES SOGS GCIG STE, NYON MONGS BZHI BRGYA
RTZA BZHIS BSKYED PA'I NAD BZHI BRGYA RTZA BZHI STE RTZA ZHES PA
LHAG PA'I DON YIN PAS BZHI BRGYA

DANG LHAG MA BZHI'O, ,'DI LA RTZA BA DANG, YAN LAG DANG, RGYU
DANG RKYEN LA SOGS PA'I BSKYED TSUL BSHAD RGYUD LE'U BRGYAD PA
LAS, KHYAD PAR RGYU NI MA RIG LAS BYUNG BA'I, ,'DOD CHAGS ZHE
SDANG GTI MUG DUG GSUM LAS, ,'BRAS

BU RLUNG MKHRIS BAD KAN NYES PA BSKYED, ,CES PA LTAR DUG GSUM
LAS BYUNG BA'I NYES PA GSUM LA DBYE NA BZHI BRGYA RTZA BZHI YOD
DE, DE'I LE'U BCU GNYIS PA LAS, DBYE BA BZHI BCU RTZA GNYIS
RLUNG GI NAD, CES DANG, DBYE BA

NYI SHU RTZA DRUG MKHRIS PA'I NAD, CES DANG, DBYE BA SUM CU RTZA
GSUM BAD KAN NAD, ,BRGYA DANG RTZA GCIG NYES PA'I DBYE BAR 'DOD,
,CES DANG, DE LA GZHAN DBANG BCOS KYANG 'CHI BA DANG, ,KUN
BRTAGS GDON GNOD RIM GROS

GROL BA DANG, ,YONGS GRUB MA BCOS 'CHI LA BCOS NA 'TSO, ,LTAR
SNANG MA BCOS RANG BZHIN 'TSO BA BZHI, ,GCIG LA'ANG BZHI SBYAR
BZHI BRGYA RTZA BZHIR 'GYUR, ,ZHES GSUNGS PA'I PHYIR RO, ,DE
RNAMS 'JOMS PAR BYED

@23A *, ,PA'I 'JIG RTEN KHAMS KYI SMAN PHYE MA DANG, RIL BU
DANG, THANG DANG, KHAndA DANG, SMAN MAR SOGS BYE BRAG SNA TSOGS
PA CI YOD DANG, KHYAD PAR BDAG GI LUS NGAG YID GSUM BLA MA'I
BRAN DU SNYING THAG PA NAS 'BUL BA

LAGS NA DUS DA NAS BZUNG STE NAM MKHA' 'DI NYID NAM MKHAR MA
SRID PA GZHAN DU MA GYUR GYI BAR DE SRID DU 'KHOR 'BANGS SU
BZUNG DU GSOL ZHES PA STE, SNYING THAG PA NAS PHUL NA RANG LA
GDON BGEGS KYI GNOD PA MI 'BYUNG BA NI DPER

NA DPON BTZAN PO'I GA-YOG LA MI GZHAN GYIS BRNYAS PA MI NUS PA
BZHIN NO, ,DE NAS 'KHRID YIG TU GSAL BA LTAR DKON MCHOG GSUM LA
BDAG SKYABS MCHI, ZHES PA NAS, YID KYIS BZUNG, ZHES PA'I BAR LAN
GSUM GYIS

THUN MONG DANG, BLA MA SANGS RGYAS BYANG SEMS KUN, ,BDAG LA
DGONGS PAR MDZAD DU GSOL, ,ZHES PA NAS, MYA NGAN 'DAS LA DGOD,
CES PA'I BAR GYIS THUN MONG MA YIN PA'I SDOM PA BZUNG BA LAN
GSUM MAM MA MTHA'

LAN RE BYA STE DE RNAMS SGRUB PA'I MCHOD PA'I KHONGS SU GTOGS
SO, ,ZHES GSUNGS, GSUM PA SDIG LTUNG BSHAGS PA NI, LONG BYUNG NA
SDOM GSUM SO SO'I BSLAB BYA LA SNGO BGRANG BYAS TE 'GAL BA RNAMS
SO SO'I GZHUNG BZHIN

NAM MA MTHA' SPYI BSHAGS LAN GSUM GYI SGO NAS LTUNG BA'I THA
SNYAD SBYANGS, LTUNG BSHAGS BRGYA PHYAG DANG BCAS PA DANG, YI GE
BRGYA PA'I SGOM BZLAS SOGS KYI SGO NAS BCAS PA DANG RANG BZHIN
GYI NYES PAS GOS PA'I RNAM

@23B SMIN RNAMS TSUL BZHIN DU SBYANG BAR BYA STE 'DIR PHYAG CHEN
GYI SNGON 'GRO 'KHRID CHEN BZHI YANG TSANG NGO, ,MDOR BSDU NA
THOG MED DUS NAS, ZHES SOGS GCIG STE, THOG MA'I MTHAR 'DI NAS SO
ZHES THUG SA MED PA NAS DA LTA'I

BAR MI DGE BCU LA SOGS PA'I SDIG PA'I LAS LUS KYIS BGYIS PA
DANG, NGAG GIS GZHAN LA BGYID DU STZAL BA DANG, YID KYIS GZHAN
GYI MI DGE BA LA RJES SU YI RANG BA'I NYES LTUNG CI MCHIS PA STE
YOD PA THAMS CAD,

RANG GI SDIG PA BGYIS PA LA BLA MA LHA TSOGS RNAMS SNYING RJE
TSAD MED PA 'KHRUNGS PA'I THUGS RJE CHEN PO DANG LDAN PA, SPYAN
SNGAR GNOD ZHING 'GYOD SEMS DRAG POS BSHAGS PA NI RNAM PAR SUN
'BYIN PA'I STOBS, SLAN CHAD SROG

LA BAB KYANG NYES PA DE LTA BU MI BGYID BAR SDOM PA NOD PA STE
KHAS BLANG ZHING ZHE DAM 'CHA' BA NI NYES PA LAS SLAR LDOG PA'I
STOBS, DE'I TSE TSOGS ZHING RNAMS LAS NGO BO BDE STONG GI YE
SHES YIN PA LA RNAM PA BDUD RTZI 'OD

ZER DANG BCAS PA DPAG TU MED PA BYUNG NAS RANG GZHAN THAMS CAD
LA THIM PAS NYES LTUNG SDIG SGRIB THAMS CAD DAG PAR BSAM PA NI
GNYEN PO KUN TU SPYOD PA'I STOBS TE, RTEN GYI STOBS NI GONG DU
SKYABS SEMS KYI SKABS

TSANG BAS SDIG PA'I GNYEN PO STOBS BZHI TSANG LA, DE BZHI'I NANG
NAS KYANG NYES PA 'DAG MIN PHYIN CHAD SDOM SEMS YOD MED LA RAG
LAS, DE NYID LAS RGYU 'BRAS LA YID CHES KYI NGES SHES YOD MED LA
RAG LAS PAS

@24A *, ,MDO SDE MDZANGS BLUN LA SOGS PA'I SNGON GYI GTAM RGYUD
RNAMS LA BLTA ZHING RGYUD LA CI SKYE BYA'O, ,BZHI PA RJES SU YI
RANG BA NI, CHOS RNAMS RANG BZHIN, ZHES SOGS GCIG STE, CHOS NI
DON MANG

PO LA 'JUG KYANG SKABS 'DIR SHES BYA LA 'JUG PAS SHES BYA THAMS
CAD DON DAM PAR RANG BZHIN GYIS GRUB PA RDUL TZAM YANG MED
KYANG, SNANG NGOR RMI LAM SGYU MA LTAR BLTAS TE SANGS RGYAS,
BYANG SEMS, RANG RGYAL,

NYAN THOS, SO SKYE BCAS GANG ZAG LNGAS BSAGS PA'I DGE BA STE
'DIR SKYE 'PHAGS GNYIS SU BSDU BAR MDZAD LA DE DAG TU MA 'DUS
PA'I DGE BA MED PAS, BDE ZHING DGA' BAR BYED PA'I RGYU RNAM DKAR
GYI DGE BA LA SNYING

THAG PA NAS RJES SU YI RANG BYA STE, BSAM PA DAG PAS ZHES PA NI
NGA RGYAL RLOM SEMS BDEN 'DZIN DANG BRAL BA'I DGA' BA BSKYED
PA'O, ,'DI NI GNAD SHIN TU CHE STE RJE RIN PO CHES, 'BAD PA
CHUNG DUS RLABS CHEN TSOGS SDUD

LA; ;DGE LA RJES SU YI RANG MCHOG TU GSUNGS, ,ZHES GSUNGS PA
LTAR SNGON RGYAL PO GSAL RGYAL GYI DGE BA LA DBUL PO DES PAS
RJES SU YI RANG BYAS PAS RGYAL PO LAS DBUL PO BSOD NAMS CHE BA
THOB PAR GSUNGS

LA; DE JI LTA BU ZHIG DGOS NA, DPER NA DBUL PO PHA BU GNYIS YOD
PA LAS DE GNYIS LHAN DU ZAS BSLANGS PAS STER MI MA BYUNG BAS
NGAL ZHING DUB STE PHAS BU PHYOGS GCIG TU BZHAG STE PHA RANG ZAS
'TSOL DU PHYIN PAS

@24B 'BYOR NA BU LA'ANG 'KHYER BA'I BLO YOD KYANG ZAS MA RNYED
LA, PHA MED RING BU LA MI ZHIG GIS ZAN GONG MAR DANG BCAS PA
BYIN PA NA BU DE NA PHRA ZHING LTOGS PA'I DBANG GIS PHAL 'JOG
BLO MED PAR ZA BA'I SKABS PHA 'BYOR BA NA PHA'I BSAM

PAR; NGED GNYIS SKYID SDUG GCIG PAS NGAS ZAS RNYED NA BU LA STER
BLO YOD KYANG BUS DE LTAR MI BYED PAR KHO RANG ZA BA 'DI MI RIGS
SNYAM DU PHRAG DOG MI BYED PAR MA ZAD STER MI DE LA SU YIN KYANG
BKA' DRIN CHE SNYAM DU RJES SU YI RANG

SKYE BA LTA BU ZHIG DGOS GSUNG NGO, ,LNGA PA CHOS 'KHOR BSKOR
BAR BSKUL BA NI, PHUL BYUNG MKHYEN BRTZE'I, ZHES SOGS GCIG STE,
GSER GYI 'KHOR LO RTZIBS STONG DANG LDAN PA DANG, DUNG DKAR PO
GA-YAS SU 'KHYIL BA PHUL TE, CHOS

THAMS CAD MNGON SUM DU MKHYEN PAS GDUL BYA'I BLO NUS DANG BSTUN
PA'I CHOS STON NUS PA'I MKHYEN PA DANG, SEMS CAN THAMS CAD LA MA
BU GCIG PA LA BRTZE BA LTA BU'I BRTZE BA GNYIS PHUL DU BYUNG BA
CHU 'DZIN TE SPRIN DANG, MTHA'

YAS PA'I 'GRO BA RNAMS LA GNAS SKABS KYI PHAN PA DANG MTHAR THUG
GI BDE BA GNYIS ME TOG KU MU DA'I NAGS TSAL DANG, DE NYID THOG
MAR BSKYED PA DANG BAR DU YUN RING GNAS PA DANG MTHAR GONG NAS
GONG DU SPEL BA'I PHYIR ZAB PA DANG RGYA CHE

BA'I DAM PA'I CHOS CHAR PA'I GZUGS SU BKOD NAS YANG DANG YANG DU
DBAB TU GSOL ZHES SO, ,DRUG PA MI 'DA' BAR GSOL BA GDAB PA NI,
RDO RJE'I SKU LA, ZHES SOGS GCIG STE, GSOL 'DEBS KYI RTEN DU RDO
RJES MTSAN
@25A *, ,PA'I SENG KHRI PHUL BA GTZO BO'I BZHUGS KHRI DANG,
TSE'I BUM PA PHUL BA PHYAG GI LTUNG BZED LA THIM PAR BSAM ZHING
SKABS 'DI'I RDO RJE'I SKU NI ZAG MED KYI RLUNG 'OD ZER LNGA PAS
NYER LEN BYAS TE

SHIN TU PHRA BA'I RLUNG SEMS TZAM LAS GRUB PA'I DAG PA'I SGYU
LUS TE DE LA SKYE BA DANG 'CHI BA MI MNGA' BAS MI 'DA' BAR GSOL
MI DGOS KYANG, DPER NA NOR BU RIN PO CHE DBANG GI RGYAL PO DE LA
BZHUGS PA'I SNOD DU ZA MA

TOG CES BYA BA 'BYUNG BA LTAR SO SKYE'I SPYOD YUL DU MA GYUR
PA'I LONGS SPYOD RDZOGS PA'I ZUNG 'JUG GI SKU DE LA'ANG ZA MA
TOG DANG 'DRA BA'I RAGS PA'I SHA RUS GDOS BCAS KYI SKU SO SKYE'I
SPYOD YUL DU GYUR PA 'DI BDAG

CAG RNAMS KYI MOS NGO DANG 'TSAMS PAR CHOS 'KHOR BSKOR BA LA
SOGS PA'I CHED DU SRID MTHA'I BAR BZHUGS PAR GSOL BA 'DEBS PA
STE 'DI DANG CHOS 'KHOR BSKOR BA GNYIS LA JI LTAR GSOL BA BTAB
PA BZHIN

ZHAL GYIS BZHES BYUNG SNYAM PA'I MOS PA BYED PA RTEN 'BREL GYI
GNAD DO, ,BDUN PA BSNGO BA BYA BA NI, DE LTAR BSKRUN PA'I, ZHES
SOGS GCIG STE, GONG DU BSHAD MA THAG PA'I YAN LAG DRUG PO DANG,
DES MTSON PA'I

RANG GZHAN GYI DGE BA JI SNYED YOD PA THAMS CAD RANG NYID TSE
RABS THAMS CAD DU BKA' DRIN GSUM LDAN GYI RTZA BA'I BLA MA NYID
KYIS RJES SU 'DZIN PA DANG, MTHAR THUG ZUNG 'JUG RDO RJE 'CHANG
GI GO 'PHANG MYUR DU THOB PA'I

@25B RGYUR GYUR CIG SNYAM DU BSNGO BA'O, ,DE LTAR YAN LAG BDUN
PA 'BUL BA NI THOG MTHA' BAR GSUM RNAM PA THAMS CAD DU GAL CHE
BA YIN PAS NAN TAN DU BYA'O, ,'DI LA PHUNG PO GSUM PA ZHES KYANG
BYA STE, PHYAG MCHOD GNYIS DANG GZHAN

GYI DGE BA LA RJES SU YI RANG BA, CHOS 'KHOR BSKOR BAR BSKUL BA,
MI 'DA' BAR GSOL BA GDAB PA STE YAN LAG PHYED DANG LNGA GSAG
PA'I PHUNG POR BSDU, BSHAGS PA'I YAN LAG SBYANG BA'I PHUNG PO
DANG, RANG GI DGE BA

LA RJES SU YI RANG BA DANG BSNGO BA'I YAN LAG STE PHYED DANG
GNYIS SPEL ZHING MI ZAD PAR BYED PA'I PHUNG POR BSDU'O, ,GSUM PA
GSOL BA GDAB PA LA LNGA, PHAN YON NYES DMIGS DRAN NAS GSOL BA
GDAB PA, YON

TAN DRAN NAS GSOL BA GDAB PA, BKA' DRIN DRAN NAS GSOL BA GDAB
PA, PHYI NANG GSANG BA DE NYID KYI GSOL BA GDAB PA, PHUR TSUGS
SU GSOL BA GDAB PA'O, ,DANG PO NI, DPER NA RGYAL PO CHEN NO ZHIG
LA DON 'GANGS

CHE BA ZHIG ZHU NA THOG MAR PHYAG RTEN GYI DNGOS PO PHUL NAS
BDAG LA DON 'DI DANG 'DI ZHES ZHU BA LTAR, 'DIR YANG GSOL BA
'DEBS PA'I RTEN DU MAndAL TSOM BU SO BDUN MA PHUL NAS YONGS
'DZIN PAndI TA CHEN PO'I PHYAG BZHES

BZHIN BSHES GNYEN LA MA GUS PA SOGS, ZHES SOGS DON CHEN PO GSUM
GYI GSOL 'DEBS BYAS LA LAG NA RDO RJE DBANG BSKUR BA'I RGYUD
LAS, SLOB DPON GYI NI YON TAN BZUNG, ,SKYON NI NAM YANG BZUNG MI
BYA, ,YON

@26A *, ,TAN BZUNG NA DNGOS GRUB THOB, ,SKYON RNAMS BZUNG BAS
DNGOS MI 'GRUB, ,CES GSUNGS PA LTAR BSHES GNYEN BSTEN PA'I PHAN
YON TSOGS RDZOGS SGRIB PA BYANG NAS SANGS RGYAS MYUR DU THOB
CING

BSAM DON THAMS CAD YID BZHIN DU 'GRUB PA SOGS MTHA' YAS SHING,
MA BSTEN PA'I NYES DMIGS PHYI MA DMYAL BAR SKYE ZHING THOS BSAM
SGOM GSUM CI BYAS KYANG RTOGS PA MI SKYE BA SOGS 'DI PHYI GNYIS
KAR

PHUNG TSUL BSAM PA'I SGO NAS PHYAG CHEN GSOL 'DEBS SOGS DANG,
KHYAD PAR DNGOS GRUB KUN 'BYUNG THUB DBANG RDO RJE 'CHANG,
,DMIGS MED x ,DRI MED x ,BDUD DPUNG x ,GANGS CAN MKHAS PA'I
GTZUG RGYAN BLO BZANG GRAGS,

SKYABS GSUM KUN 'DUS BLA MA SANGS RGYAS LA, ,SGO GSUM GUS PA'I
SGO NAS GSOL BA 'DEBS, ,RANG GZHAN SMIN CING GROL BAR BYIN GYIS
RLOBS, ,MCHOG DANG MTHUN MONG DNGOS GRUB STZAL DU GSOL, ,ZHES
DMIGS

BRTZE MA DGU SKOR GYI SGO NAS GSOL 'DEBS CI 'GRUB BYAS LA SPRO
NA CHE GSAL MYUR ZAB LA SOGS PA'I DNGOS GRUB RNAMS DGA' LDAN LHA
BRGYA MA'I SKABS BZHIN BYAS CHOG PAS DE'I TSE, DE LTAR PHYI NANG
GSANG BA'I GSOL

BTAB PAS, ,RJE BTZUN SEMS DPA' GSUM GYI THUGS KA NAS, ,'OD ZER
DKAR PO SBUBS CAN 'PHROS PA'I SNE, ,RIM GYIS BYUNG NAS RANG GI
SPYI BOR ZUG ,CES TSIG BSGYUR BYAS LA DNGOS GRUB BDUN PO'I DMIGS
RIM

@26B TSIGS BCAD RNAMS DGA' LDAN LHA BRGYA MA'I GZHUNG DU GSAL BA
LTAR BYA'O, ,RGYUN BAR GSOL 'DEBS KYI MJUG TU, DUS GSUM SKYABS
GNAS KUN 'DUS KYI NGO BO BLA MA RIN PO CHE LA GSOL BA 'DEBS SO,
,ZHES PA LAN GSUM

BRJOD NAS, BLA MA LHA TSOGS RNAMS KYI SKU'I CHA LAS BDUD RTZI
SNA LNGA 'OD ZER DANG BCAS PA'I RGYUN BABS, RANG GZHAN SEMS CAN
THAMS CAD KYI LUS SEMS LA ZHUGS PAS THOG MED NAS BSAGS PA'I SDIG
SGRIB THAMS

CAD DANG, KHYAD PAR DPAL LDAN BLA MA'I SKU LA BSDOS PA, GSUNG
BCAG PA, THUGS DKRUGS PA, MA DAD BRNYAS SMOD BGYIS PA LA SOGS PA
MDOR NA BLA MA LA BRTEN PA'I SDIG SGRIB THAMS CAD DUD KHU DANG
SOL KHU'I RNAM

PAR DBANG PO'I SGO DANG BA SPU'I BU GA THAMS CAD NAS PHYIR THON
NAS SANGS TE DAG LUS DVANGS GSAL 'OD KYI RANG BZHIN CAN DU GYUR,
TSE DANG BSOD NAMS LUNG RTOGS KYI YON TAN THAMS CAD 'PHEL ZHING
RGYAS, KHYAD PAR DPAL

LDAN BLA MA'I SKU GSUNG THUGS KYI BYIN RLABS THAMS CAD RANG
GZHAN SEMS CAN THAMS CAD KYI LUS SEMS LA ZHUGS TE DPAL LDAN BLA
MA'I SKYABS 'OG TU TSUD PAR BSAM ZHING BLOS 'CHUN NA DMIGS BRTZE
MA BZLA BZHIN

DU BDUD RTZI 'BEBS SBYANG BYED PA MCHOG YIN NO, ,GNYIS PA YON
TAN DRAN NAS GSOL BA GDAB PA LA GSUM, NYAN THOS THEG PA'I YON
TAN DRAN TSUL, PHAR PHYIN THEG PA'I YON TAN DRAN TSUL, RDO RJE
THEG PA'I YON

@27A *, ,TAN DRAN TSUL LO, ,DANG PO NI, YON TAN 'BYUNG GNAS,
ZHES SOGS GCIG STE, MGON PO KLU SGRUB KYIS, KHRIMS NI RGYU DANG
MI RGYU'I SA BZHIN DU, ,YON TAN KUN GYI GZHI RTEN LEGS PAR
GSUNGS,

ZHES GSUNGS PA LTAR, RGYU BA BCUD KYI SEMS CAN DANG, MI RGYU BA
SNOD KYI 'JIG RTEN THAMS CAD YI GZHI RTEN NI SA CHEN PO 'DI YIN
PA LTAR YON TAN THAMS CAD KYI 'BYUNG GNAS SAM GZHI RTEN TSUL
KHRIMS YIN LA, BLA MA

TSUL KHRIMS RNAM PAR DAG CING RGYA MTSO NOR BUS GANG BA LTAR BLA
MA'I THUGS RGYUD MANG DU THOS PA'I YON TAN GYIS GANG, PHYI TSUL
CHOS GOS RNAM GSUM LA SOGS PA TSUL BZHIN DU 'DZIN PA STE GSOL
BA'I DGE SLONG GI TSUL

CAN; THUB DBANG BSTAN PA 'DI'I BDAG PO YIN PA LTAR, GNYIS PA
ZHES PAS BLA MA BSTAN PA'I BDAG PO YIN PA STON ZHING, BSNYEN PAR
RDZOGS NAS LO BCU BAR MA CHAD DU LON PA, LNGA PHRUGS KYI YON TAN
DANG LDAN PA'I GNAS

BRTAN 'DUL BA 'DZIN PA STE MDOR NA, TSUL KHRIMS DANG LDAN 'DUL
BA'I CHOG SHES, ,NAD PAR SNYING BRTZE 'KHOR NI DAG PA DANG, CHOS
DANG ZANG ZING PHAN 'DOGS LA BRTZON ZHING, ,DUS SU 'DOMS PA DE
DAG BLA MAR BSNGAGS, ,ZHES

GSUNGS PA'I YON TAN RNAMS BSAM MO, ,GNYIS PA PHAR PHYIN THEG
PA'I YON TAN DRAN TSUL NI, GANG DANG LDAN NA, ZHES SOGS GCIG
STE, THEG PA CHEN PO'I BSHES GNYEN YON TAN JI LTA BU DANG LDAN
PAR DGOS NA MDO SDE RGYAN LAS,

@27B BSHES GNYEN DUL BA 1 ZHI BA 2 NYER ZHI BA 3, ,YON TAN LHAG
PA 4 BRTZON BCAS 5 LUNG GIS PHYUG 6 ,DE NYID RAB TU RTOGS ~ LA
SMRA MKHAS 8 LDAN, ,BRTZE BA'I BDAG NYID 9 SKYO BA SPANGS 10 LA
BRTEN, ,ZHES GSUNGS PA LTAR RIM PA BZHIN TSUL KHRIMS

DANG; TING NGE 'DZIN DANG, SHES RAB KYI BSLAB PA GSUM DANG LDAN
PA, SLOB MA LAS YON TAN CHES LHAG PA, DON GNYIS SGRUB PA LA
BRTZON 'GRUS DANG LDAN PA, SDE SNOD GSUM LA THOS PA'I LUNG GIS
PHYUG PA, DE KHO NA NYID KYI DON RTOGS

PA; GDUL BYA'I BLO GROS DANG BSTUN PA'I 'CHAD MKHAS PA'I, GSUNG
RAB DAL GYIS 'CHAD PA'I SMRA MKHAS DANG, ZHES GSUNGS PA LTAR DAL
BUS 'CHAD PA'I SMRA BA LA MKHAS PA, RNYED BKUR DANG GRAGS PA
SOGS LA MA LTOS PAR KUN

SLONG DAG PA'I BRTZE BA CAN, YANG YANG 'CHAD PA LA SKYO NGAL MED
PA STE YON TAN BCU DANG LDAN PA'O, ,GDUNG NI BRGYUD PA DANG 'TSO
BA NI GSOB PA STE RGYAL BA'I GDUNG BRGYUD MI CHAD PAR GSOB PA
STE DE LTA BU'I YON TAN DANG LDAN PAR BSAM PA'O, ,

GSUM PA RDO RJE THEG PA'I YON TAN DRAN TSUL NI, SGO GSUM LEGS
BSDAM ,ZHES SOGS GCIG STE, LUS NGAG YID GSUM GYI SGO NYES SPYOD
LAS BSDAMS PA, BLO GROS CHE BA STE ZAB CING BZOD PA DANG DRANG
PO'I NGANG TSUL CAN,

RANG SKYON SPANG PA'I GA-YO DANG YON TAN MED KYANG YOD TSUL STON
PA'I SGYU MED PA, RDZAS SNGAGS TING NGE 'DZIN GYI MTHUS, ZHI
RGYAS LA SOGS PA'I LAS SGRUB PA DANG RGYUD 'CHAD PA LA MKHAS PA,
PHYI DANG GSANG BA'I DE NYID BCU TSAN GNYIS TE

@28A *, ,DE GNYIS BLA MA LNGA BCU PA'I ZIN BRIS SU BKOD PAS 'DIR
MA BRIS SO, ,DKYIL 'KHOR BRI BA DANG DBANG BSKUR 'CHAD PA LA
MKHAS PA STE DE LTA BU'A MTSAN NYID THAMS CAD DANG LDAN PA
SNYIGS DUS 'DIR BYON PA

DANG MJAL BA SHIN TU SKAL BA BZANG SNYAM DU BSAM MO, ,GSUM PA
BKA' DRIN DRAN NAS GSOL BA GDAB PA LA GSUM, SPYIR SANGS RGYAS
THAMS CAD LAS BKA' DRIN CHE TSUL, SGOS THUB PA'I DBANG PO LAS
BKA' DRIN CHE TSUL, YANG

SGOS ZHING MCHOG YIN PAS BKA' DRIN CHE TSUL LO, ,DANG PO NI,
SANGS RGYAS GRANGS MED, CES SOGS GCIG STE, 'JIG RTEN GYI KHAMS
'DIR SANGS RGYAS GRANGS MED BYON PA DANG, KHYAD PAR BSKAL BZANG
GI SANGS RGYAS STONG

LA SOGS PA BYON KYANG DE RNAMS KYIS RANG RANG GI GDUL BYA 'DUL
SLA BA RNAMS 'DUL BAR MDZAD NAS BDAG CAG SHES RGYUD MA RUNGS PA
RMU RGOD CING NYON MONGS PA SHIN TU SHUGS DRAG PAS GDUL DKA' BA
RNAMS YAL BAR DOR

BA'I SNYIGS DUS KYI 'GRO BA RNAMS LA BDE BAR GSHEGS PA'I LAM
BZANG PO JI LTA BA BZHIN DU STON PAR MDZAD LA, DE YANG SANGS
RGYAS DNGOS SU BYON KYANG TSOGS GSOG SGRIB SBYONG GI GNAD 'DI
LAS LHAG PA STON RGYU MED DE,

THUB RNAMS SDIG PA CHU YIS MI 'KHRU ZHING, ,'GRO BA'I SDUG
BSNGAL PHYAG GIS MI SEL LA, ,NYID KYI RTOGS PA GZHAN LA SPO MIN
TE, ,CHOS NYID BDEN PA BSTAN PAS GROL BAR MDZAD, ,CES GSUNGS PA
LTAR RO, ,GNYIS

@28B PA SGOS THUB PA'I DBANG PO LAS BKA' DRIN CHE TSUL NI, THUB
PA'I NYI MA, ZHES SOGS GCIG STE, SNGON SANGS RGYAS RIN CHEN
SNYING PO'I SPYAN SNGAR BSKAL BZANG GI SANGS RGYAS STONG GIS
RANG RANG GI GDUL BYA'I ZHING KHAMS

'DAM NGA MDZAD PA NA, MI MJED 'JIG RTEN GYI KHAMS 'DI'I SEMS CAN
RNAMS GDUL DKA' BA'I PHYIR GZHAN SUS KYANG 'DUL BAR ZHAL GYIS MA
BZHES PA NA STON PA THUB PA'I DBANG POS ZHAL GYIS BZHES PAS
SANGS

RGYAS RIN CHEN SNYING POS KYANG PADMA DKAR PO LTAR BSNGAGS PA
RGYA CHER MDZAD PAS SANGS RGYAS GZHAN LAS THUB PA'I DBANG PO 'DI
BKA' DRIN CHE LA, 'ON KYANG RANG CAG LAS DANG SKAL BA MED PA
RNAMS KYIS THUB PA'I DBANG

PO'I SKU DNGOS SU MTHONG BA DANG GSUNG DNGOS SU THOS PAR MA GYUR
PAS THUB PA'I NYI MA DUS KYIS NUB PA STE STON PA DE NYID MYA
NGAN LAS 'DAS PA'I TSUL BSTAN NAS MGON DANG SKYABS GANG YANG MED
PA'I 'GRO BA RNAMS LA BSHES

GNYEN DAM PA KHYOD NI SO SKYE THA MAL BA'I TSUL BZUNG NAS RGYAL
BA'I MDZAD PA NYE BAR SGRUB PA STE, SANGS RGYAS KYI MDZAD PA
THAMS CAD KYI NANG NAS GSUNG GI MDZAD PA MCHOG YIN LA, DE NYID
LUNG RIGS MAN NGAG GI SGO NAS

'DOMS PAR MDZAD PAS STON PA THUB PA'I DBANG PO LAS KYANG CHES
BKA' DRIN LHAG PAR BSAM MO, ,GSUM PA YANG SGOS ZHING MCHOG YIN
PAS BKA' DRIN CHE TSUL NI, DUS GSUM PHYOGS BCU'I, ZHES SOGS GCIG
 
@29A *, ,STE; DUS GSUM DANG PHYOGS BCU NA BZHUGS PA'I SANGS
RGYAS SRAS DANG BCAS PA THAMS CAD MCHOD PA LAS BLA MA'I BA
SPU'I KHUNG GCIG MCHOD PA BSOD NAMS CHE BA YIN TE DPER NA TSE
'DI LA

LTOS PA'I PHA MA BKA' DRIN CHE BA'I RGYU MTSAN GYIS 'GRO BA
GZHAN LA SBYIN PA BTANG BA LAS PHA MA LA BYIN PA CHES BSOD
NAMS CHE ZHING MI GZHAN BSAD PA LAS PHA MA BSAD PA MTSAMS MED
KYI LAS ZHES NYES PA SHIN

TU LCI BAR GSUNGS PA LTAR, YON TAN GYI NGOS NAS SANGS RGYAS
RNAMS DANG KHYAD PAR MED KYANG BKA' DRIN GYI NGOS NAS SANGS
RGYAS THAMS CAD LAS TSOGS GSOG SGRIB SBYONG GI ZHING DU
BSNGAGS PAS CHES LHAG PAR

BSAM MO, ,BZHI PA PHYI NANG GSANG BA DE NYID KYI GSOL BA GDAB
PA LA BZHI, PHYI'I YON TAN DRAN TSUL, NANG GI YON TAN DRAN
TSUL, GSANG BA'I YON TAN DRAN TSUL, DE KHO NA NYID KYI YON TAN
DRAN TSUL LO, ,DANG

PO NI; BDE GSHEGS SKU GSUM, ZHES SOGS GCIG STE, 'DI LA LAM
'BRAS RDO RJE'I TSIG RKANG LAS, SEMS CAN LA NYON MONGS PA LA
MA DAG PA'I SNANG BA, RNAL 'BYOR PA LA TING NGE 'DZIN LA NYAMS
KYI SNANG

BA; BDE BAR GSHEGS PA LA SKU GSUNG THUGS MI ZAD PA RGYAN GYI
'KHOR LO LA DAG PA'I SNANG BA'O, ,ZHES GSUNGS PA'I PHYI MA
DANG DON GCIG PAS DE'I DON DAG SNANG 'CHAR BA'I RTEN NI LAM
BDE BA NAS 'BRAS BU BDE

@29B BAR GSHEGS PA STE, DE'I SKU GSUNG THUGS MI ZAD PA LA SKU
GSUNG THUGS KYI GSANG BA BSAM GYIS MI KHYAB PA ZHES GSUNGS PA
NI SKU GSUNG THUGS KYI MTHA' SUS KYANG MI RTOGS PA'O, ,SKU
GSUNG THUGS RNAM PA THAMS

CAD PA NI GANG LA GANG 'DUL GYI SKUR STON PA DANG, SO SO'I
SKAD DU CHOS STON PA DANG, YE SHES SKAD CIG MA GCIG GIS SHES
BYA THAMS CAD MKHYEN PA RNAMS SO, ,RANG GZHAN GYI DON GNYIS
LHUN GYIS GRUB PAS NA RGYAN DANG, 'PHRIN

LAS RGYUN MI 'CHAD PAS NA 'KHOR LO STE, MDOR NA GSANG GSUM GYI
'PHRIN LAS RGYA CHE BA DANG LHUN GYIS GRUB PA DANG RGYUN MI
'CHAD PA'O, ,SGYU 'PHRUL GYI DRA BA NI BKOD PA STE GANG LA
GANG 'DUL GYI BKOD PA DANG, 'JO SGEG NI RTZE 'JO STE

BKOD PA DE RNAMS STON PA NA BYIS PA'I RTZE 'JO BZHIN DU MDZAD
PA LAS BDAG CAG RNAMS LA THA MAL BA'I TSUL GYIS 'GRO BA RNAMS
SMIN GROL LA 'GOD PA'I DON MDZAD PA STE 'DUS PA'I RTZA RGYUD
LAS, PHYI RU NYAN THOS SPYOD PA SKYONG, ,

NANG NI 'DUS PA'I DON LA DGA', ,ZHES GSUNGS PA LTAR PHYI'I LUS
NGAG GI SPYOD TSUL 'DUL BA LTAR DANG, NANG SEMS KYI SGOM PA
BYANG SEMS, GSANG BA SNGAGS BLA MED KYI RNAL 'BYOR DANG LDAN
PA NI SEMS DPA' GSUM

GYIS LAM GYI GNAD DE LTAR STON PAR MNGON NO, ,GNYIS PA NANG GI
YON TAN DRAN TSUL NI, KHYOD KYI PHUNG KHAMS, ZHES SOGS GCIG
STE, BLA MA KHYOD KYI PHUNG KHAMS LA SOGS PA RNAMS NI BDE
GSHEGS RIGS LNGA LA SOGS

@30A *, ,PA SNGAR LUS DKYIL GYI SKABS SU BSHAD PA LTAR TE MDOR
NA DKON MCHOG GSUM 'DUS PA'I BDAG NYID DO SNYAM DU BSAM MO,
,GSUM PA GSANG BA'I YON TAN DRAN TSUL NI, KUN MKHYEN YE SHES,

ZHES SOGS GCIG STE, RNAM PA THAMS CAD MKHYEN PA'I YE SHES CHOS
SKU DE NYID KYI RNAM ROL LAM SPRUL PA RGYUD SDE BZHI'I DKYIL
'KHOR BYE BA LA SOGS PA MTHA' YAS PA'I BDAG NYID DANG, RIGS
BRGYA'I KHYAB BDAG CES PA'I

DON NI, GSANG 'DUS LHA SO GNYIS KYI KHRO BCU DANG BYAMS PA KUN
BZANG BCAS PHUD PA'I LHAG MA NYI SHU PO LA RNAM SNANG GI RNAM
SNANG, RNAM SNANG GI MI BSKYOD PA, RNAM SNANG GI RIN 'BYUNG,
RNAM SNANG GI 'OD DPAG MED, RNAM

SNANG GI DON GRUB, RNAM SNANG GI SPYAN MA SOGS LHA RE RE LAS
DBYE BAS DAM PA RIGS BRGYA, DE THAMS CAD RIGS LNGAR BSDUS PAS
DE NYID RIGS LNGA, LNGA PO DE'I RIN 'BYUNG RNAMS SNANG DANG
DON GRUB 'OD DPAG MED DU BSDUS PAS

GSANG BA RIGS GSUM, DE YANG RNAM SNANG RDO RJE 'CHANG GI SKU
DANG 'OD DPAG MED GSUNGS SU BSDUS PA GSANG CHEN RIGS GCIG STE,
DE LTAR RDO RJE 'CHANG GIS RIGS BRGYA LA SOGS PAR KHYAB PAS NA
KHYAB BDAG DANG, AANG@ DANG

POR 'OG MIN DU SANGS RGYAS PA SKU THUGS ZUNG GCIG TU GYUR PA'I
MGON PO KHYOD LA GSOL BA 'DEBS, ZHES SO, ,BZHI PA DE KHO NA
NYID KYI YON TAN DRAN TSUL NI, SGRIB MED LHAN SKYES, ZHES SOGS
GCIG STE, SGRIB GNYIS

@30B BAG CHAGS DANG BCAS PA THAMS CAD DANG BRAL PA'I YUL CAN
LHAN SKYES KYI DGA' BA STE DE LTA BU'I BDE BA CHEN PO LA DUS
RTAG TU ROL PA STE THUGS RGYUD LA 'KHRUNGS SHING, BRTAN GA-YO
THAMS CAD LA KHYAB PAS KUN GYI BDAG NYID CAN,

DANG POR GANG NAS KYANG MA SKYES PAS THOG MA'I MTHA' DANG BRAL
ZHING, MA SKYES PA LA 'GAG RGYU MED PAS MTHA' MA'I MTHA' DANG
BRAL LA, DE BZHIN DU SKYE 'GAG MED PA LA BAR DU GNAS PA'ANG
MED PA'I YUL STONG PA NYID NGES PA'I

BDE STONG DBYER MED PA DE NI THOG MTHA' BAR GSUM KUN TU BZANG
BA SHA STAG YIN PAS DON DAM PA'I BYANG CHUB KYI SEMS KHYOD NI
NGES DON GYI BLA MA STE, DANG POR GANG ZAG BLA MAR 'CHAR, ,BAR
DU SNANG BA BLA MAR 'CHAR, ,THA MAR

BDE STONG BLA MAR 'CHAR, ,ZHES GSUNGS PA LTAR TE BLA MA DANG
YONGS 'DZIN DON GCIG PAS BDE BA CHEN POS ZHI BA'I MTHA' LAS
'DZIN CING, STONG PA NYID KYIS SRID PA'I MTHA' LAS 'DZIN PA
KHYOD LA GSOL BA 'DEBS, ZHES

PA'O, ;LNGA PA PHUR TSUGS SU GSOL BA GDAB PA NI, KHYOD NI BLA
MA, ZHES SOGS GCIG STE, GSOL BA 'DEBS YUL TSOGS ZHING SPYI LA
MI 'DEBS PAR GTZO BO SEMS DPA' GSUM BRTZEGS CAN LA 'DEBS PA
YIN PAS,

GTZO BO'I ZHABS LA LAG PAS TSIR@ GYIS 'JUS@ SHING SPYI BOR REG
PAR BSAM LA GDUNG SHUGS DRAG POS BLO RTZE GCIG BSGRIL GYIS
GSOL BA GDAB PAR BYA'O, ,TSIG DON GZHAN RNAMS GO SLA ZHING
PHYI MA'I MTHAR YANG ZHES PA'I,

@31A *, ,DON DUS DENG STE DE RING NAS BZUNG STE 'CHI KHA DANG,
BAR DO, SKYE BA PHYI MA RNAMS DANG PHYI MA'I MTHA' MA NI SANGS
RGYA KHA MA YIN PAS DE'I SKABS SU'ANG THUGS RJE'I LCAGS KYUS
BZUNG NAS, BLA MA KUN 'DUS

KHYOD KYIS SRID PA DANG ZHI BA'I 'JIGS PA LAS SGROL CIG ,YI
DAM KUN 'DUS KYI NGO BO KHYOD KYIS MCHOG DANG THUN MONG GI
DNGOS GRUB THAMS CAD STZOL CIG ,MKHA' 'GRO KUN 'DUS KHYOD KYIS
LAM DUS SU'ANG LAS KYI PHYAG

RGYAL SOGS PA GTAN GYI BDE BA BYANG CHUB SGRUB PA'I GROGS
MDZOD CIG ,CHOS SKYONG KUN 'DUS KHYOD KYIS BYANG CHUB SGRUB PA
LA GDON BGEGS DANG SA CHU ME RLUNG LA SOGS PA'I GNOD PA PHYI'I
BAR CHAD DANG, RLUNG MKHRIS BAD KAN SOGS

LUS KYI NAD DANG SEMS KYI SDUG BSNGAL SOGS NANG GI BAR CHAD
DANG, RANG RGYUD KYI NYON MONGS SHUGS DRAG PO SOGS GSANG BA'I
BAR CHAD DE PHYI NANG GSANG BA'I BAR GCOD THAMS CAD SRUNGS
SHIG ,CES RANG LA YID CHES KYI NGES PA

MA RNYED PAR RAM MA MTHA' LAN GSUM GYI BAR BRJOD DO, ,BZHI PA
BYIN RLABS ZHU BA LA GNYIS, DBANG BZHI BYIN RLABS KYI TSUL DU
ZHU BA DANG, LAM GYI RIM PA'I NYAMS RTOGS KYI BYIN RLABS ZHU
BA'O, ,DANG PO NI, DE LTAR

LAN GSUM, ZHES PA NAS, RLABS PAR GYUR, CES PA'I BAR TE, DE
LTAR PHUR TSUGS SU LAN GSUM GYI BAR GSOL BA BTAB PAS, BLA MA
GTZO BO'I SKU'I GNAS SPYI BO'I AOm YIG ,GSUNG GI GNAS MGRIN
PA'I A'A: 

@31B YIG; THUGS KYI GNAS THUGS KA'I H'Um YIG RNAMS LAS BDUD
RTZI 'OD ZER DANG BCAS PA DKAR DMAR MTHING GA GSUM RIM PA
BZHIN BYUNG BA RANG GI GNAS GSUM DU RIM BZHIN TE THOG MAR BDUD
RTZI DKAR PO SPYI BOR THIM

PAS BUM PA'I DBANG THOB, SROG GCOD LA SOGS PA'I LUS KYI SGRIB
PA DAG ,LAM BSKYED RIM SGOM PA LA DBANG, 'BRAS BU SPRUL SKU
'GRUB PA'I NUS PA BZHAG ,BDUD RTZI DMAR PO MGRIN PAR THIM PAS
GSANG BA'I

DBANG THOB, RDZUN PHRA MA SOGS NGAG GI SGRIB PA DAG ,BDAG BYIN
RLABS SGYU MA'I RDZOGS RIM SGOM PA LA DBANG, 'BRAS BU LONGS
SKU 'GRUB PA'I NUS PA BZHAG ,BDUD RTZI MTHING GA SNYING GAR
THIM PAS SHES RAB YE SHES

KYI DBANG THOB, BRNAB SEMS LA SOGS PA YID KYI SGRIB PA DAG
,DON DAM 'OD GSAL SGOM PA LA DBANG, 'BRAS BU CHOS SKU 'GRUB
PA'I NUS PA BZHAG ,BLA MA'I GNAS GSUM GA LAS BDUD RTZI 'OD ZER
DANG BCAS PA CIG

CAR BYUNG BA RANG GI GNAS GSUM DU CIG CAR THIM PAS TSIG DBANG
RIN PO CHE THOB, LUS NGAG YID GSUM GYI SGRIB PA'I BAG CHAGS
THAMS CAD SBYANGS, ZUNG 'JUG RDO RJE 'CHANG GI GO 'PHANG THOB
PA'I NUS PA BZHAG GO ,

SLAR YANG GTZO BO LAS RANG 'DRA GNYIS PA ZHIG MCHED NAS RANG
'JIGS BYED DU GSAL BA LA THIM PAS BYIN GYIS RLABS PAR BSAM LA
THUGS KAR ZLA GDAN LA H'Um YIG GI MTHAR BZLAS SNGAGS RNAMS
PHYI NAS RIM

@32A *, ,BZHIN GA-YAS SKOR DU BKOD LA BLA MA'I MTSAN SNGAGS
DMAR SER DANG, MU NE MU NE SER PO, BADZRA DH'A RA SNGON PO,
'BRU GSUM DKAR DMAR MTHING GA BCAS CI 'GRUB BZLA BA'I MA BZLAS
KYANG CHAD PA'I

NYES PA MED DO, ,'DIR ZAB PA LAS KYANG CHES ZAB PA SNYAN
BRGYUD KYI MAN NGAG SGYU LUS NANG LDANG GI NYAMS LEN YANG BYA
STE BSHES GNYEN DAM PA'I ZHAL LAS SHES PAR BYA BA LAS 'DIR BRI
BAR BYA BA'I 'OS MA

LAGS SO, ,GNYIS PA LAM GYI RIM PA'I NYAMS RTOGS KYI BYIN RLABS
ZHU BA LA BZHI, LAM GYI RTZA BA BSHES GNYEN BSTEN TSUL, BSTEN
NAS BLO JI LTAR SBYONG TSUL, SBYANGS KYANG LAM SNA MA ZIN NA
'PHO BA BYA TSUL,

DON BSDUS TE SRAS DANG 'KHOR GYI GTZO BOR SMON PA'O, ,DANG PO
NI, ZHING MCHOG DAM PA, ZHES SOGS SHLOO KA GCIG STE, TSIG
RKANG DANG POS TSOGS ZHING GSAL GDAB PA, MCHOD CING ZHES PAS
YAN LAG BDUN PA

'BUL BA, GUS PAS GSOL BA BTAB CES PAS PHAN YON DANG NYES DMIGS
DRAN PA SOGS KYI SGO NAS GSOL BA GDAB PA, TSIG RKANG THA MA
GNYIS KYIS BYIN RLABS ZHU BA BSTAN PAS LAM DNGOS GZHI'I GNAD
RNAMS

TSANG ZHING, 'JIG RTEN GYI ZHING LAS 'BRU TZAM ZHIG SKYE LA,
BLA MA LAS NI DGOS 'DOD THAMS CAD 'BYUNG BAS NA ZHING MCHOG
DANG, SA BON KYANG DUS BZHI LA MA LTOS PAR DUS RTAG TU BTAB
CHOG PAS DAM PA'O, ,

@32B MCHOD CING GSOL BA BTAB PA'I MTHU LA BRTEN NAS 'PHRAL BDE
ZHING PHUGS LEGS PA THAMS CAD KYI RTZA BA MGON PO KHYOD KYIS
MDO RGYUD MAN NGAG DANG BCAS PA DGYES BZHIN DU STZOL BAS RJES
SU 'DZIN PAR BYIN GYIS

RLOBS SHIG ,CES PA STE, BSAM SBYOR GNYIS KYIS JI LTAR BSTEN
TSUL DANG, 'DI RNAMS KYI DON TSAN RE RE'I SKABS SU TSOGS ZHING
SPYI DANG KHYAD PAR GTZO BO LAS BDUD RTZI SNA LNGA 'OD ZER
DANG BCAS PA BABS PA RANG GZHAN

THAMS CAD LA ZHUGS PAS SPYI DANG BYE BRAG GI SDIG SGRIB SBYONG
ZHING YON TAN RGYAS PAR BSAM PA SOGS ZHIB PAR LAM RIM GYI
SKABS BZHIN BYA STE YI GE'I KHUR GYIS 'JIGS PA LAGS SO, ,GNYIS
PA BSTEN NAS BLO JI

LTAR SBYONG TSUL LA GNYIS, PHAR PHYIN THEG PA'I LAM LA BLO
SBYONG TSUL DANG, RDO RJE THEG PA'I LAM LA BLO SBYONG TSUL LO,
,DANG PO LA GSUM, SKYES BU CHUNG NGU DANG MTHUN MONG BA'I LAM
LA BLO SBYONG TSUL, SKYES BU 'BRING DANG

MTHUN MONG BA'I LAM LA BLO SBYONG TSUL, SKYES BU CHEN PO'I LAM
LA BLO SBYONG TSUL LO, ,DANG PO LA GNYIS, 'JIG RTEN PHYI MA
DON GNYER GYI BLO BSKYED PA DANG, 'JIG RTEN PHYI MAR BDE BA'I
THABS BSTAN PA'O, ,DANG PO NI,

LAN GCIG TZAM ZHIG ,CES SOGS GCIG STE, PHYI MA DON GNYER GYI
BLO BSKYED PA DANG TSE 'DI'I SNANG SHAS LDOG PA DON GCIG CING,
DE'I TSUL LA LUGS GNYIS LAS 'DI LAM GYI GTZO BO GSUM DANG
MTHUN PAR DAL 'BYOR 
@33A *, ,DANG MI RTAG PA ZUNG 'BREL GYIS BSGRUB PA'O, ,TSIG
RKANG DANG POS DAL 'BYOR GYI NGO BO NGOS BZUNG ZHING DON CHE
BA, RNYED DKA' ZHES PAS RGYU 'BRAS KYI SGO NAS RNYED DKA'
'TSUL,@ MYUR DU 'JIG CES PAS

RGYAS PAR NA RTZA BA GSUM, RGYU MTSAN DGU, THAG BCAD PA GSUM
STE MI RTAG PA DGU PHRUGS@ KYIS 'CHI BA MI RTAG PA DRAN NAS
RGYU MTSAN DE'I PHYIR TSE 'DI'I BYA BA NI KHYI 'THOM@ THANG LA
'KHYAM PA'AM BYIS PAS BYE MA'I MKHAR

LAS DANG MTSUNGS PAR DON MED PA'I BYA BA NGAN PAS MI GA-YENG
PAR, DON LDAN GYI BYA BA SANGS RGYAS KYI GO 'PHANG SGRUB PAS
DAL 'BYOR LA SNYING PO LON PAR BYIN GYIS RLOBS SHIG ,CES PA'O,
,GNYIS PA 'JIG

RTEN PHYI MAR BDE BA'I THABS BSTAN PA NI, NGAN SONG SDUG
BSNGAL, ZHES SOGS GCIG STE, TSIG RKANG DANG POS NGAN 'GRO'I
SDUG BSNGAL BSAM PA, GNYIS PAS SKYABS SU 'GRO BA, GSUM PAS LAS
'BRAS

LA YID CHES KYI DAD PA BSKYED PA STON PA STE, MGON PO KLU
SGRUB KYIS, RAB TU TSA ZHING GRANG BA YI, ,DMYAL BA NYI MA
GCIG BZHIN DRAN, BKRES SKOM DAG GIS RING PA YI, ,YI DVAGS DAG
KYANG DRAN PAR BYA, ,RMOGS@

PA'I SDUG BSNGAL RAB MANG BA'I, ,BYOL SONG BLTA ZHING DRAN PAR
BYA, ,ZHES GSUNGS PA LTAR, NGAN 'GRO'I SDUG BSNGAL NYIN RE
BZHIN DRAN PAR BYAS TE DE LTA BU'I SDUG BSNGAL BZOD GLAGS MI
'DUG PAS 'JIGS

@33B SHING SKRAG NAS SDUG BSNGAL DE LAS SKYOB NUS PA'I SKYABS
GNAS SHIG 'TSOL BA LAS MA 'DAS SHING, SKYABS GNAS KYANG BLA MA
DKON MCHOG GSUM LAS LHAG PA'I SKYABS GZHAN SU'ANG MED PAS DUS
DA NAS

SANGS RGYAS MA THOB KYI BAR DU LEGS NYES CI BYUNG YANG SNYING
KHONGS RUS PA'I GTING NAS SKYABS SU 'GRO ZHING, DE YANG SANGS
RGYAS NI SKYABS STON PA PO STE DES BLANG DOR RNAMS STON LA,
CHOS NI SKYABS DNGOS TE JI LTAR BSTAN PA

BZHIN LAS RGYU 'BRAS LA 'DOR LEN TSUL BZHIN BYED PA NI SKYABS
MTHAR THUG DANG, DGE 'DUN RNAMS KYIS JI LTAR MDZAD PA LA KHA
MIG YAR BLTA'I@ TSUL GYIS SLOB PA NI SKYABS SGRUB PA'I GROGS
SO, ,SDUG BSNGAL

MYONG BA'I RGYU NI SDIG PA MI DGE BA YIN PAS DA PHYIN CHAD
SDUG BSNGAL GYI RGYU MI DGE BA PHRA MO'ANG@ SPONG ZHING, BDE
BA'I RGYU DGE TSOGS MTHA' DAG SGRUB PA STE LAS RGYU 'BRAS KYI
BLANG DOR LA NYAMS LEN SNYING POR BYED NUS

PAR BYIN GYIS RLOBS SHIG CES SO, ,GNYIS PA SKYES BU 'BRING
DANG MTHUN MONG BA'I LAM LA BLO SBYONG TSUL LA GNYIS, THAR PA
DON GNYER GYI BLO BSKYED PA DANG, THAR PAR 'GRO BA'I LAM LA
SLOB TSUL LO, ,DANG PO NI,

LAS DANG NYON MONGS, ZHES SOGS GCIG STE, 'KHOR BA 'DIR GANG DU
GNAS KYANG SDUG BSNGAL GYI RANG BZHIN CAN SHA STAG STE, NGAN
SONG GSUM SDUG BSNGAL GYI SDUG BSNGAL GTZO CHE BA STE TSOR BA
SDUG BSNGAL, 'DOD KHAmS

@34A *, ,KYI LHA MI DANG LHA MA YIN LA 'GYUR BA'I SDUG BSNGAL
GTZO CHE BA STE TSOR BA BDE BA, KHAMS GONG MA'I LHA LA KHYAB
PA 'DU BYED KYI SDUG BSNGAL TE TSOR BA BTANG SNYOMS SO, ,SDUG
BSNGAL GYI SDUGS@

BSNGAL DANG 'GYUR BA'I SDUG BSNGAL LA 'JIGS PA SA GAR YANG MI
PHYIN PAS KHYAB PA 'DU BYED KYI SDUG BSNGAL LA SNYING NAS
'JIGS PA ZHIG DGOS PAS DE'I PHYIR 'KHOR BA NI RGYA MTSO LTA BU
DANG, RANG RGYUD KYI LAS NI

RBA DANG NYON MONGS PA NI YAS 'KHYIL LA SOGS PA'I KLONG DANG,
DES BSKYED PA'I SDUG BSNGAL NI CHU SRIN LA SOGS PA'I SROG
CHAGS MA RUNGS PA RNAMS KYIS GNOD PA DANG MTSUNGS, ZAG BCAS
KYI LAS KYIS 'KHOR

BAR 'PHEN TE, BSOD NAMS MA YIN PA'I LAS KYIS NGAN 'GROR 'PHEN
LA, BSOD NAMS KYI LAS KYIS BDE 'GROR 'PHEN, MTHA' MED PA YANG
BDEN 'DZIN GYI RNAM RTOG LA MTHA' MED PAS 'KHOR BA MTHA'

MED DE BDEN 'DZIN GROL NA 'KHOR BA LAS GROL LO, ,GRUB CHEN
GLING RAS PAS, 'KHOR BA MTHA' MED KYI GRONG KHYER NA, 'JIG
RTEN CHOS BRGYAD KYI RO LANGS MKHAN, ,DUR KHROD 'JIGS SU RUNG
BA GCIG DE NA

GDA', ,ZHES GSUNGS PA LTAR, 'JIGS SU RUNG BA'I SRID PA'I RGYA
MTSO CHEN NO 'DI LAS THAR BAR 'DOD PA'I BLO SHUGS DRAG SKYE
BAR BYIN GYIS RLOBS, ZHES SO, ,GNYIS PA THAR PAR 'GRO BA'I LAM
LA SLOB TSUL

@34B NI; BZOD DKA' BTZON RA, ZHES SOGS GCIG STE, DE LTA BU'I
SDUG BSNGAL BZOD PAR DKA' BA MYONG BA'I RGYU NI RANG RGYUD KYI
BDAG GCES 'DZIN 'DI BTZON SRUNG DANG, 'KHOR BA NI BTZON RA
DANG MTSUNGS PA LA DE LTAR MA SHES PAR,

MI GTZANG BA LA GTZANG BA, SDUG BSNGAL LA BDE BA, MI RTAG PA
LA RTAG PA, MI BDAG PA LA BDAG PO STE PHYIN CI LOG BZHI'I 'DU
SHES KYIS DGA' MGUR RTZE BAR BYED PA'I SKYED MOS TSAL LTAR
MTHONG BA'I BLO SKAD CIG TZAM YANG

MI SKYE BAR, BDAG 'DZIN 'JOMS PAR BYED PA LA DE DANG 'DZIN
STANGS DNGOS SU 'GAL BA'I BDAG MED RTOGS PA'I SHES RAB KYI
BSLAB PA DGOS LA, BDAG MED DE YANG GO BA TZAM GYI MIS CHOG PAR
YUN RING DU GNAS NUS

PA ZHIG DGOS, DE LA ZHI GNAS SHIN TU BRTAN PA'I TING NGE 'DZIN
GYI BSLAB PA SNGON DU 'GRO DGOS, DE LA SEMS GA-YENG BA PHRA MO
'GOG PA LA DE'I SNGON DU RNAM RTOG RAGS PA NAS DGAG DGOS PAS
DE 'GOG BYED TSUL KHRIMS

KYI BSLAB PA LA SLOB DGOS PA YIN PAS NA BSLAB PA GSUM GYI
'PHAGS NOR GYI BANG MDZOD BDAG GIR BZUNG STE, 'KHOR BA'I BTZON
RA LAS THAR CING NYON MONGS PA'I GA-YUL LAS RGYAL BA'I RTAGS
MTSAN CHOS GOS NGUR

SMIG LUS LA GYON NAS, NGAG SDE SNOD GSUM DANG YID BSLAB PA
GSUM DANG LDAN PAR BYED PA NI 'DZIN PA STE DE LTAR BYIN GYIS
RLOBS, ZHES SO, ,GSUM PA SKYES BU CHEN PO'I LAM LA SLOB TSUL
LA GNYIS, BYANG CHUB

@35A *, ,TU SEMS BSKYED TSUL DANG, SEMS BSKYED NAS SPYOD PA LA
SLOB TSUL LO, ,DANG PO LA GNYIS, SEMS BSKYED KYI RGYU LA SLOB
TSUL DANG, SEMS BSKYED DNGOS LA SLOB TSUL LO, ,DANG PO LA

GSUM, LAM GYI RTZA BA SNYING RJE CHEN PO BSKYED TSUL, BDAG
GZHAN MNYAM RJE BSGOM TSUL, BLO SBYONG GI DON TSAN LHAG MA
BSTAN PA'O, ,DANG PO NI, NYAM THAG 'GRO BA, ZHES SOGS GCIG
STE, BYANG CHUB TU SEMS BSKYED

PA LA LHAG BSAM SNGON DU 'GRO DGOS, DE LA SNYING RJE CHEN PO,
DE LA YID 'ONG GI BYAMS PA SNGON DU 'GRO DGOS PA STE DE RNAMS
LA SHING RTA CHEN PO THAMS CAD DGONGS PA MTHUN LA, YID 'ONG GI
BYAMS PA DE THABS GANG GIS

SGRUB PA'I TSUL LA SHING RTA'I BZHED SROL GNYIS TE, SHER PHYIN
GYI MDO'I RJES SU 'BRANGS NAS DPAL LDAN ZLA BA GRAGS PA LA
SOGS PA MAR SHES DRIN DRAN DRIN BZO RNAMS SNGON DU SONG NAS
YID 'ONG GI BYAMS PA BSKYED PAR

MDZAD, MDO PHAL PO CHE'I RJES SU 'BRANGS NAS DPAL ZHI BA LHA
LA SOGS PA BDAG GZHAN GCES 'DZIN GYI SKYON YON BSAM PA'I SGO
NAS BSKYED PAR MDZAD PA'I DON GZHUNG 'DI NYID DU GNYIS KA
'DOMS PAR MDZAD PAS

SKABS 'DI NYID DANG PO'I DON TE, NYAM THAG 'GRO BA 'DI KUN
ZHES PAS SEMS CAN THAMS CAD NYAM THAG PAR MTSUNGS PAS BTANG
SNYOMS, BDAG GI MA ZHES PAS MAR SHES, YANG YANG DRIN GYIS
BSKYANGS PA'I TSUL

@35B BSAM NAS, ZHES PAS DRIN DRAN NAS DRIN BZO SHUGS LA BSTAN,
SDUG PA'I BU LA ZHES PAS YID 'ONG GI BYAMS PA, BRTZE BA'I MA
ZHES SOGS KYIS SNYING RJE CHEN PO BSKYED PA STE 'DIR SNYING
RJE LA RTZOL 'DON BYED PA DANG BCOS

MIN ZHES PAS SNYING RJE SKYES PA'I TSAD BSTAN PA'O, ,GNYIS PA
BDAG GZHAN MNYAM PA RJE BSGOM TSUL LA GSUM, BDAG GZHAN MNYAM
PA BSGOM TSUL, BDAG GZHAN BRJE BA BSGOM TSUL, GTONG LEN BYA
TSUL LO, ,DANG PO NI,

SDUG BSNGAL PHRA MO, ZHES SOGS GCIG STE, RANG NYID NI SDUG
BSNGAL PHRA MO TZAM YANG MI BZOD PAS MI 'DOD CING 'KHOR BA'I
BDE BA JI TZAM LA LONGS SPYAD KYANG NGOMS PA'I MTHA' CHOG SHES
MED PAR DA DUNG BDE BA LA SPYOD 'DOD

NGAM NGAM SHUGS KYIS YOD PA DE BZHIN DU GZHAN SEMS CAN THAMS
CAD KYANG 'DOD PAS 'DOD LUGS KHYAD PAR MED LA, RGYU MTSAN DE'I
PHYIR GZHAN GYI DGA' BDE LA RANG NYID MI BZOD PA'I PHRAG DOG
MED PAR MA ZAD YI RANG BA'I

DGA' BA SKYE BAR BYIN GYIS RLOBS SHIG STE 'DIR BDE BA DANG
LDAN 'DOD KYI BYAMS PA CHEN PO LA RTZOL 'DON MDZAD DO, ,GNYIS
PA BDAG GZHAN BRJE BA BSGOM TSUL LA BZHI, BDAG GCES 'DZIN GYI
SKYON, GZHAN GCES 'DZIN

GYI YON TAN, SKYON YON GYI DON BSDU BA, BDAG GZHAN BRJE BA
DNGOS SO, ,DANG PO NI, RANG NYID GCES PAR, ZHES SOGS GCIG STE,
THOG MA MED PA NAS RANG GCES PAR BZUNG BA LA BRTEN NAS MI 'DOD
BZHIN DU SDUG BSNGAL

@36A *, ,SNA TSOGS MYONG BA 'DI BYUNG BAS NA RANG GCES 'DZIN
'DI GCONG@ NAD DRAG PO DANG 'DRA LA, DE LTA BU'I GCOD NAD KYIS
ZIN PA'I LE LAN TE LE KHAG GAM LAN RTZA BDAS PA STE DED PAS
RANG GCES 'DZIN

'DI YIN PAR SHES PAR BYA STE BDAG 'DZIN NI DON DAM BYANG SEMS
KYI 'GAL MTHA' DANG, GCES 'DZIN NI KUN RDZOB BYANG SEMS KYI
'GAL MTHA' YIN PAS BDAG 'DZIN DANG GCES 'DZIN 'DI LA BLOS
MTHA' GCIG

TU MI MTHUN PAR BLTAS TE 'KHON DU BZUNG NAS GDON CHEN PO DANG
'DRA BA 'DI SKYES MA THAG 'BUR 'JOMS SU BTANG NAS NAM YANG
LDANG BA MED PAR BYED NUS PAR BYIN GYIS RLOBS, ZHES SO, ,GNYIS
PA GZHAN GCES

'DZIN GYI YON TAN BSAM PA NI, MA RNAMS GCES BZUNG, ZHES SOGS
GCIG STE, MGON PO ZHI BA LHAS, SEMS CAN RNAMS DANG RGYAL BA
LAS, ,SANGS RGYAS CHOS 'GRUB 'DRA BA LA, ,RGYAL LA GUS BYED DE

BZHIN DU, ,SEMS CAN LA MIN CI YI TSUL, ,ZHES GSUNGS PA LTAR,
RANG NYID SANGS RGYAS SGRUB PA LA RGYAL BA DANG SEMS CAN GNYIS
BKA' DRIN 'DRA BA LA, SANGS RGYAS LA DAD GUS BYED PA BZHIN DU
SEMS CAN

LA'ANG MI BYED PA RGYU MTSAN MED PAS SO, ,DES NA RANG NYID YAL
BAR DOR TE THOG MA MED PA NAS DRIN GYIS BSKYANGS PA'I MA RNAMS
GCES PAR 'DZIN PA NI 'KHOR 'DAS KYI YON TAN THAMS CAD KYI
'BYUNG GNAS YIN

@36B PAS 'GRO BA 'DI THAMS CAD DGRAR LANGS KYANG RANG NYID
KHRO BAR MI BYED PAR MA ZAD RANG GI SROG LAS KYANG GCES PAR
'DZIN NUS PAR BYIN GYIS RLOBS, ZHES SO, ,GSUM PA SKYON YON GYI
DON BSDU BA NI, MDOR NA BYIS PA, ZHES

SOGS GCIG STE, MDOR BSDU NA MANG PO SMOS CI DGOS, BYIS PA SO
SO SKYE BO RNAMS THOG MA MED PA NAS RANG DON KHO NA DANG, THUB
PA'I DBANG POS GZHAN DON KHO NA MDZAD PAS RANG DON GYI NGOS
NAS RANG CAG LHAG PA DANG,

GZHAN DON GYI NGOS NAS THUB DBANG LHAG PA YOD RIGS PA LA RANG
RES RANG GZHAN GYI DON GANG YANG MA GRUB PAR MA ZAD SDUG
BSNGAL MI ZAD PA SNA TSOGS MYONG BZHIN PA 'DIR ZAD LA, ,STON
PA THUB PA'I DBANG POS GZHAN DON

MTHAR PHYIN PAR MA ZAD RANG DON YANG MTHAR PHYIN PA YIN PAS
BDAG GZHAN GCES 'DZIN LA SKYON YON JI LTAR YOD PA DE KHO NAS
SHES NUS PAS NA BDAG GZHAN BRJE NUS PAR BYIN GYIS RLOBS, ZHES
SO, BZHI PA BDAG

GZHAN BRJE BA DNGOS NI, RANG NYID GCES 'DZIN, ZHES SOGS GCIG
STE, RANG GCES PAR 'DZIN PA NA 'KHOR BA DANG NGAN SONG GI SDUG
BSNGAL LA SOGS PA RGUD PA THAMS CAD 'BYUNG BA'I SGO DANG,
GZHAN GCES PAR 'DZIN PA NI GNAS

SKABS DANG MTHAR THUG GI BDE LEGS SOGS YON TAN THAMS CAD KYI
'BYUNG GNAS SU 'DUG PAS, RANG GCES 'DZIN MA SKYES PA GSAR DU
MI BSKYED CING, SKYES ZIN PA RNAMS 'BAD PAS SPONG BA DANG,
GZHAN GCES 'DZIN 
@37A *, ,MA SKYES PA GSAR DU BSKYED CING, SKYES ZIN PA RNAMS
GONG 'PHEL DU BYAS TE BDAG GZHAN BRJE ZHING, DE LTA BU'I DGE
BA'I CHOS RNAL MA RANG RGYUD LA 'BYOR PA'I RNAL 'BYOR LA NYAMS
LEN SNYING POR

BYED NUS PAR BYIN GYIS RLOBS, ZHES SO, ,GSUM PA GTONG LEN BYA
TSUL NI, DES NA RJE BTZUN, ZHES SOGS TSIG RKANG LNGA TE, RJE RTA
PHUG BAS DMIGS SKOR 'DI SHIN TU GAL CHE BA'I PHYIR TSIG RKANG
DANG PO 'DI BCUG CHOG PA

RJE CHOS KYI RGYAL MTSAN LA ZHUS NAS GNANG BA STE RJES SU GNANG
BA'I BKA' YIN LA, NYAMS LEN JI LTAR BYA BA'I TSUL NI RANG GI
MTHA' SKOR DU SLAR YANG SEMS CAN THAMS CAD GSAL BTAB LA, DE
RNAMS KYI RGYU'I LAS

SDIG PA DANG, 'BRAS BU'I LAS SDUG BSNGAL THAMS CAD DA LTA BDAG
LA SMIN PAR GSOL BA BTAB NAS, SEMS CAN RNAMS KYI SNYING GAR SDIG
SGRIB DANG SDUG BSNGAL GYI NGO BO 'OD NAG PO'I RNAM PAR YOD PA
THAMS

CAD NAG LDUR GYIS BYUNG BA RANG GI SNYING GAR BDAG 'DZIN GYI NGO
BO MAR ME'I RNAM PAR GSAL BA LA THIM PAS DE NAG THUM GYIS SONG,
SEMS CAN RNAMS KYI SDIG SGRIB SDUG BSNGAL DANG BCAS PA THAMS CAD
DAG NAS

SKYA SANGS KYIS SONG BAR BSAM, DE NAS RANG GIS DUS GSUM DU BSAGS
PA'I BDE DGE RNAMS 'OD DKAR PO'I RNAM PAR SONG NAS SEMS CAN
THAMS CAD LA KHYAB PAS DE RNAMS BDE BA PHUN SUM TSOGS PA

@37B DANG LDAN PAR BSAM MO, ,RGYAS PAR BYED NA LEN PA'I YUL LA
BLA MA NI SANGS RGYAS DNGOS YIN PAS BLA MA DANG SANGS RGYAS LA
LEN RGYU MED LA, DE LAS GZHAN PA BYANG SEMS NYAN RANG GI SHES
SGRIB PHRA MO TSUN CHAD NAS DMYAL

BA'I BAR GYI SDIG SGRIB DANG SDUG BSNGAL THAMS CAD LEN ZHING,
LEN PA'I GO RIM LAS DANG PO BA RNAMS KYIS THOG MAR RANG NYID LA
PHYI DRO MYONG 'GYUR GYI SDUG BSNGAL SNGA DRO BLANG, DE NAS ZHAG
GCIG DANG, BCU DANG, ZLA BA DANG,

LO DANG, 'CHI KHA DANG, BAR DO DANG, SKYE BA PHYI MA SOGS LA
MYONG 'GYUR GYI SDUG BSNGAL RNAMS BLANG, DE LA GOMS NA TSE 'DI'I
PHA MA DANG, MDZA' BSHES DANG, BAR MA'I SEMS CAN DANG, DGRA
DANG, SEMS CAN THAMS

CAD KYI BAR GYI SDUG BSNGAL SOGS RIM BZHIN BLANG NGO, ,GTONG
BA'I TSE TSOD MA LA SOGS PA'I BZA' BTUNG CHUNG DU NAS RIM GYIS
STER BA'I BSAM SBYOR JI BZANG DU BTANG NAS MTHAR RANG GI LUS
SROG KYANG

GTANG BAR BYA STE, GOMS NA SLA BAR MI 'GYUR BA'I, ,DNGOS DE GANG
YANG YOD MA YIN, ,ZHES GSUNGS SO, ,GTONG LAN LA NYAMS LEN SNYING
POR BYED NA RJE BTZUN NGAG DBANG RDO RJE'I PHYAG BZHES LTAR,
THOG MAR SKYABS

'GRO SEMS BSKYED BYA, DE NAS GTONG LEN SGOM LA, BDAG GI BSAM
PA'I STOBS DAG DANG, ZHES SOGS KYIS BDEN STOBS BRJOD, DE NAS
BSGOM BYA SGOM BYED LA SOGS PA'I CHOS THAMS CAD RANG BZHIN

@38A *, ,GYIS GRUB PA MED PA'I NGES SHES DRANGS NAS BDE STONG GI
NGANG LA CI NUS BZHAG SLAR BDE STONG DE'I NGANG LAS DPAL RDO RJE
'JIGS BYED LTA BU'I RTEN BRTEN PA'I LHAR LANGS LA DAG PA'I SNANG
ZHEN

BSKYED NAS BSNGO SMON BYAS, YANG SNGAR BZHIN SKYABS 'GRO NAS
BRTZAM STE BYA'O, ,ZHES GSUNGS, GSUM PA BLO SBYONG GI DON MTSAN
LHAG MA BSTAN PA LA GSUM, BSAM PAS RKYEN NGAN LAM DU BSGYUR
TSUL,

TSE GCIG GI NYAMS LEN DANG BLO 'BYONGS PA'I TSAD, SBYOR BA'I
RKYEN NGAN LAM DU BSGYUR TSUL DANG DAM TSIG BSLAB BYA'O, ,DANG
PO NI, SNOD BCUD SDIG PA'I, ZHES SOGS GCIG STE, 'BRAS BU LA DBYE
NA BDAG PO'Am

DBANG GI 'BRAS BU, RNAM SMIN, BYED PA RGYU MTHUN, MYONG BA RGYU
MTHUN GYI 'BRAS BU STE BZHI LAS, DPER NA SROG GCOD PA LTA BU'I
BDAG 'BRAS NI SROG GCOD PA PO RANG NYID GNAS PA'I YUL GYI GZI
BYIN NYAMS PA

LTA BU SNOD SDIG PA'I 'BRAS BU DANG, RNAM SMIN GYI 'BRAS BU
DMYAL BAR SKYE BA DANG, BYED MTHUN GYI 'BRAS BU SROG GCOD PAR
'DOD PA, MYONG MTHUN GYI 'BRAS BU TSE THUNG BA LTA BU RNAMS BCUD
SDIG PA'I 'BRAS BU STE DE LTA BU'I SNOD BCUD

SDIG PA'I 'BRAS BUS GANG NAS MI 'DOD BZHIN DU SDUG BSNGAL CHAR
LTAR BABS KYANG, SDUG BSNGAL 'DI LTAR MYONG BA LA BRTEN NAS TSE
RABS SNGA MA SOGS SU LAS NGAN BSAGS PA'I 'BRAS BU ZAD 'GRO
ZHING, KHYAD PAR

@38B 'DI LTA BU'I SDUG BSNGAL MYONG BA'I SEMS CAN DPAG TU MED PA
RNAMS KYI SDUG BSNGAL THAMS CAD BDAG GI SDUG BSNGAL 'DI'I STENG
DU SMIN NAS DE RNAMS SDUG BSNGAL DANG BRAL BAR GYUR CIG SNYAM DU
RKYEN NGAN DE RNAMS BYANG CHUB

SGRUB PA'I LAM DU LONGS PAR BYIN GYIS RLOBS, ZHES SO, ,GNYIS PA
TSE GCIG GI NYAMS LEN DANG BLO 'BYONGS PA'I TSAD NI, MDOR NA
BZANG NGAN, ZHES SOGS GCIG STE, TSIG RKANG DANG PO GNYIS KYIS
TSE GANG GI NYAMS LEN

BSTAN PA YIN PAS, MDOR BSDU NA BDE SDUG LA SOGS PA'I BZANG NGAN
GYI SNANG BA CI SHAR YANG CHOS THAMS CAD KYI SNYING PO STOBS
LNGA STE, DUS 'DI NAS BYANG CHUB MA THOB KYI BAR DANG, SKYE BA
DANG, TSE GANG DANG, LO; ZLA BA;

ZHAG; THA NA THUN GCIG TSUN CHAD LA BDAG 'DZIN 'DI'I DBANG DU MI
BTANG BAR BYANG CHUB KYI SEMS BSGOM PA LA SOGS PA 'DI DANG 'DI
BYA'O SNYAM DU 'PHEN PA GTONG BA 'PHEN PA'I STOBS, DE LTA BU
YANG YANG DRAN NAS 'DRIS PAR

BYED PA GOMS PA'I STOBS, SEMS BSKYED 'DI NYID MI NYAMS SHING
GONG 'PHEL DU BYA BA'I PHYIR DNGOS BSHAM YID SPRUL GYI MCHOD PA
DANG, LO TOG DANG, NAGS TSAL DANG, NE'U GSING ME TOG DANG BCAS
PA DANG, CHU

GTZANG DANG, NYI ZLA RGYU SKAR LA SOGS PA BDAG TU BZUNG BA DANG
MA BZUNG BA THAMS CAD BLA MA LHA TSOGS LA 'BUL BA DKAR PO SA BON
GYI STOBS, RANG RGYUD KYI BDAG GCES 'DZIN DANG, BDAG 'DZIN GNYIS
DGRA'I GTZO BO YIN

@39A *, ,PAS BLOS MI MTHUN PAR BZUNG NAS 'JOMS PAR BYED PA BSUN
'BYIN PA'I STOBS, DGE SBYOR CI DANG CI BYED PA THAMS CAD BYANG
CHUB KYI SEMS SKYE ZHING 'PHEL BA'I RGYUR GYUR CIG SNYAM DU SMON
PA

SMON LAM GYI STOBS TE, STOBS LNGA'I NYAMS LEN GYIS ZHES SO,
,TSIG RKANG PHYI MA GNYIS KYIS BLO 'BYOD BA'I TSAD STON PA STE,
RANG LA GZHAN GYIS BSNYEN BKUR LA SOGS PA'I BZANG BA DANG, CHAD
PAS GCOD PA LA

SOGS PA'I NGAN PA STE RKYEN BZANG NGAN CI BYUNG YANG, BYANG CHUB
KYI SEMS GNYIS 'PHEL PA'I LAM DU BSGYUR TE YID LA MI BDE BA SKAD
CIG KYANG MI SKYE BAR BDE BA 'BA' ZHIG BYUNG NA BLO 'BYONGS PA'I
TSAD YIN PAS DE

LTA BU 'BYUNG BAR BYIN GYIS RLOBS, ZHES SO, ,GSUM PA SBYOR BAS
RKYEN NGAN LAM DU BSGYUR TSUL DANG DAM TSIG BSLAB BYA NI, SBYOR
BA BZHI DANG, ZHES SOGS GCIG STE, RANG LA NAD GDON LA SOGS PA MI
BZOD

PA'I SDUG BSNGAL BYUNG BA NA, 'DI RNAMS BLA MAS CHOS KYI BSKUL
MAR GNANG BA YIN SNYAM DU TSOGS GSOG PA 1 DANG, SGRIB PA SBYONG
BA 3 DANG, 'DI LTA BU'I BSKUL MA MDZAD PA BKA' DRIN CHE SNYAM DU
GDON BGEGS LA GTOR

MA 3 DANG, CHOS SKYONG LA GTANG RAG GI TSUL DU GTOR MA 4 'BUL BA
STE SBYOR BA BZHI NYAMS SU LEN ZHING GTOR LEN SGOM PA DANG, KHAS
BLANGS PA LAS MA 'GAL BA LA SOGS PA BLO SBYONG GI DAM TSIG BCO
BRGYAD DANG, RNAL

@39B 'BYOR THAMS CAD BYANG CHUB KYI SEMS KHO NAS BYA BA LA SOGS
PA'I BSLAB BYA NYER GNYIS RNAMS SHES PAR BYA STE DE RNAMS BLO
SBYONG GI ZIN BRIS SU BRIS PAS 'DIR MA BKOD DO, ,GNYIS PA SEMS
BSKYED DNGOS LA SLOB TSUL

LA GNYIS, SMON SEMS BSKYED TSUL DANG, 'JUG SDOM LEN TSUL LO,
,DANG PO NI, GTONG LEN RLUNG LA, ZHES SOGS GCIG STE, GTONG LEN
RLUNG LA BSKYON PAS NI RLUNG SEMS 'JUG PA GCIG PA'I GNAD KYIS
BYANG

CHUB KYI SEMS SKYE SLA LA, 'PHRUL 'DEGS KYI DON NI SHING BZO
MKHAS PAS MKHAR STENG 'OG DU MA BRTZEGS PA'I 'OG KHANG GI KA BAR
'DEGS RGYAB PA'I 'PHRUL GYIS STENG KHANG RNAMS KYANG 'DRONGS PA
LTAR, RGYU 'BRAS

MAN NGAG BDUN GYI MAR SHES LA MYONG BA THON PA'I GNAD KYIS BYANG
CHUB KYI SEMS KYI BAR RIM BZHIN SKYE BA'O, RLUNG LA BSKYON TSUL
NI GZHAN SNGAR DANG 'DRA BA LA, RANG GI SNA GA-YAS NAS RLUNG
PHYIR 'BUD PA DANG MNYAM DU RANG

GI BDE DGE RNAMS 'OD DKAR PO'I RNAM PAR SONG BA SEMS CAN RNAMS
KYI SNA GA-YON NAS ZHUGS TE BDE BA DANG LDAN PAR BSAM LA BYAMS
PA DANG, YANG SEMS CAN THAMS CAD 'KHOR BA DANG NGAN SONG GI SDUG
BSNGAL

GYIS MNAR TSUL BSAM LA DE LTA BU'I SDUG BSNGAL DANG SDIG PA
RNAMS 'OD NAG PO'I RNAM PAR SEMS CAN RNAMS KYI SNA GA-YAS NAS
THON, RLUNG NANG DU RNGUB PA DANG MNYAM DU RANG GI SNA GA-YON
NAS ZHUGS TE SNYING GA'I BDAG

@40A *, ,'DZIN BCOM PAR BSAM LA SNYING RJE BSGOM, DE NAS 'DI
LTAR 'GRUB PA SKAL BA BZANG SNYAM DU DGA' BA BSKYED PA'I MTHAR
BDE STONG LA MNYAM PAR BZHAG ,DE LAS LDANG BA NA DE NI RANG GI
SEMS

KYIS BCOS PA TZAM YIN PAS SEMS CAN THAMS CAD SDUG BSNGAL DANG
BRAL ZHING BDE BA DANG LDAN PA ZHIG NGAS BYA'O SNYAM PA'I LHAG
BSAM BSKYED, SLAR YANG RANG LA DE LTA BU'I NUS PA YOD MED BRTAGS
PA NA

GZHAN DON LTA BZHAG RANG DON YANG MTHAR MA PHYIN PAS DA LTA NUS
PA MED, NUS PA SU LA YOD NA YANG DAG PAR RDZOGS PA'I SANGS RGYAS
LA YOD PAS, BDAG GIS MA SEMS CAN THAMS CAD SRID PA'I RGYA MTSO
'DI

LAS BSGRAL BA'I PHYIR DU ZHES GZHAN DON DON GNYER DANG, RDZOGS
PA'I SANGS RGYAS KYI GO 'PHANG THOB NA CI MA RUNG SNYAM DU BYANG
CHUB DON GNYER TE SMON SEMS TZAM PO BA DANG, DE LTAR BYA'O SNYAM
PA'I SEMS 'DI YANG MI

BTANG BAR BZUNG BAR BYA'O SNYAM PA'I DAM BCA' CAN NI SMON SEMS
MTSAN NYID PA STE DE LTAR SKYE BAR BYIN GYIS RLOBS, ZHES SO,
,GNYIS PA 'JUG SDOM LEN TSUL NI, DUS GSUM RGYAL BA, ZHES SOGS
GCIG STE

'JUG SDOM MED NA SMON PA TZAM DU ZAD PAS SANGS RGYAS THOB MI
SRID PAS NA DUS GSUM GYI RGYAL BA THAMS CAD KYI BGROD PA STE
'GRO BA'I LAM PO CHE GCIG PO NI RGYAL SRAS KYI SDOM PA YIN LA,
DES RGYUD

@40B BSDAMS PA STE SDOM PA DANG LDAN ZHING, THEG PA MCHOG STE
CHEN PO'I TSUL KHRIMS NYES SPYOD SDOM PA DGE BA CHOS SDUD, SEMS
CAN DON BYED KYI TSUL KHRIMS TE TSUL KHRIMS RNAM PA GSUM GYI
NYAMS LEN DANG, BSLAB

BYA RTZA LTUNG BCO BRGYAD DANG NYES BYAS ZHE DRUG GI BLANG DOR
LA LE LO SPANGS TE BRTZON PA LHUR LEN BYED NUS PAR BYIN GYIS
RLOBS, ZHES SO, ,GNYIS PA SEMS BSKYED NAS SPYOD PA LA SLOB TSUL
LA DRUG ,SBYIN PA LA SLOB

TSUL; TSUL KHRIMS LA SLOB TSUL, BZOD PA LA SLOB TSUL, BRTZON
'GRUS LA SLOB TSUL, BSAM GTAN LA SLOB TSUL, SHES RAB LA SLOB
TSUL, ,DANG PO NI, LUS DANG LONGS SPYOD, CES SOGS GCIG STE, LAS

DANG PO BAS RANG GI LUS SROG LONGS SPYOD THAMS CAD DNGOS SU
GTONG MI NUS PAS MOS PA'I SGO NAS GTONG TSUL NI, RANG GI LUS 'DI
YID BZHIN GYI NOR BU DANG DPAG BSAM GYI SHING GI RNAM PAR BSGYUR
TE, DE LAS 'OD

ZER 'PHROS PA'I SNE LA ZAS GOS GNAS MAL DANG GROGS LA SOGS PA
MDOR NA SEMS CAN RANG RANG LA GANG DANG GANG 'DOD PA DE DANG DE
DAG TU GYUR NAS TSIMS PAR BSAM PA ZANG ZING GI SBYIN PA, DMYAL
BA TSA GRANG LA

SOGS PA'I SDUG BSNGAL DANG BRAL BAR MOS PA MI 'JIGS PA'I SBYIN
PA, RANG RGYUD KYI DGE RTZA RNAMS SEMS CAN THAMS CAD LA BTANG
BAS CHOS KYI SBYIN PA'I GO CHOD PA STE SBYIN PA RNAM PA GSUM YIN
LA, YUL
@41A *, ,SEMS CAN GYI DBUL BA BOR BA DANG RANG GI LONGS SPYOD
RDZOGS PA LA MI LTOS KYI, RANG GI GTONG SEMS KYI RTZAL RDZOGS PA
SBYIN PA'I PHAR PHYIN YIN PAS DE LTAR BYIN GYIS RLOBS, ZHES SO,
,GNYIS

PA TSUL KHRIMS LA SLOB TSUL NI, SO THAR BYANG SEMS, ZHES SOGS
GCIG STE, BSNYEN GNAS, DGE BSNYEN, DGE TSUL, DGE SLONG GI SDOM
PA SO THAR DANG, THEG PA CHEN PO'I 'JUG SDOM DANG LDAN PA BYANG
SEMS DANG,

RGYUD SDE GONG MA GNYIS KYI DBANG THOB PA LTA BU GSANG SNGAGS
KYI SDOM LDAN TE, SDOM GSUM SO SO'I BCAS MTSAMS KYI BSLAB BYA
SROG LA BABS KYANG MI GTONG BAR BSAM PA NYES SPYOD SDOM PA'I
TSUL KHRIMS, DGE BA

CHOS SDUD KYI TSUL KHRIMS, SEMS CAN DON BYED KYI TSUL KHRIMS
RNAMS LA BRTZON PA'I TSUL KHRIMS KYI PHAR PHYIN RDZOGS PAR BYIN
GYIS RLOBS, ZHES SO, ,GSUM PA BZOD PA LA SLOB TSUL NI, KHAMS
GSUM SKYE

RGU ZHES SOGS GCIG STE, DMYAL BA NAS GZHAN 'PHRUL DBANG BYED MAN
'DOD KHAMS, GZUGS KHAMS GNAS RIGS BCU BDUN GZUGS KHAMS, KHAMS
GONG MA NI GZUGS MED KHAMS STE KHAMS GSUM NA GNAS

PA'I SKYE RGU STE MDOR NA SEMS CAN YOD DO COG THAMS CAD RANG LA
KHROS TE, DNGOS SU RANG LA SKYON MED KYANG GZHAN GYIS BSNYON DOR
'DZUGS PA'I GSHE BA DANG, RANG GI SKYON BRJOD PA'I TSAD 'BRU BA
DANG, GNAD GSOD DU GTONG

@41B NGO ZHES PA LTA BU BSDIGS PA DANG, SROG GCOD PA STE GSOD
PAR BYED KYANG RANG GI RGYUD MI 'KHRUGS PAR MA ZAD GNOD LAN DU
PHAN PA SGRUB PA'I BZOD PA BSGOMS TE BZOD PA'I PHAR PHYIN RDZOGS
PAR BYIN GYIS RLOBS,

ZHES SO, ,BZHI PA BRTZON 'GRUS LA SLOB TSUL NI, SEMS CAN RE
RE'I, ZHES SOGS GCIG STE, RANG NYID DON SEMS CAN RE RE'I PHYIR
DU GNAS DMYAL BA MNAR MED KYI ME NANG DU YUN BSKAL PA RGYA MTSO
CHEN PO'I CHU RDUL

GYI GRANGS DANG MNYAM PAR GNAS DGOS PAR BYUNG YANG, MA SEMS CAN
RNAMS LA SNYING RJE CHEN PO'I GZHAN DBANG DU GYUR PAS MI SKYO BA
STE NAL DUB MED PAR BYANG CHUB KYI MCHOG GAM SNYING PO SGRUB PA
LA BRTZON PA MI 'DOR

BA'I BRTZON 'GRUS KYI PHAR PHYIN RDZOGS PAR BYIN GYIS RLOBS,
ZHES SO, ,LNGA PA BSAM GTAN LA SLOB TSUL NI, BYING RGOD RNAM
PAR, ZHES SOGS GCIG STE, GZUGS NAS RNAM MKHYEN BAR GYI CHOS
THAMS CAD BDEN

PAR MA GRUB PA'I STONG NYID DMIGS YUL DU BYAS TE, DMIGS RTEN MI
GSAL BA'I BYING BA DANG, DMIGS RTEN LA RTZE GCIG TU MI GNAS PAR
CHAGS YUL LA 'PHRO BA'I RGOD PA DANG, NYON MONGS PA PHYOGS LA

'PHRO BA'I RNAM GA-YENG DANG, DUG GSUM LUNG MA BSTAN DGE BA'I
PHYOGS BCAS LA 'PHRO BA'I 'PHRO BA RNAMS KYIS BAR GCOD MI NUS
PA'I SEMS GNAS BRGYAD PA RTZE GCIG TU 'JOG PA DANG, DGU PA MNYAM
PAR 'JOG

@42A *, ,PAS MTSON SEMS GNAS PA DGU PO THAMS CAD LA BSLAB STE
BSAM GTAN GYI PHAR PHYIN RDZOGS PAR BYIN GYIS RLOBS, ZHES SO,
,ZHES GSUNGS, DRUG PA SHES RAB LA SLOB TSUL LA GSUM,

MNYAM BZHAG NAM MKHA'I RNAL 'BYOR, RJES THOB SGYU MA'I RNAL
'BYOR, DBU MA'I LTA BA'I KHYAD CHOS SO, ,DANG PO NI, DE NYID SO
SOR, ZHES SOGS GCIG STE, DE KHO NA NYID KYI DON LA SO SOR RTOG
PA'I SHES RAB KYIS DPYAD

PA NA CHOS THAMS CAD RANG BZHIN GYIS GRUB PA RDUL TZAM YANG MED
PAR NGES PA'I NGES SHES DRANGS PA'I LUS SEMS SHIN SBYANG GI BDE
BA CHEN PO 'DREN NUS PA STE DPYAD PA RANG STOBS KYIS GNAS PA
'DREN NUS SHING,

DE LA GOMS PAS SHA PAGS KYI MTSAMS SU LAS RUNG GI RLUNG RGYU BAS
KLAD PA LCI BEM PA BDE BA'I RNAM PA CAN GYIS LUS SHIN SBYANGS
KYI BDE BA SKYE, NGES SEMS LA DGA' BA BSKYED PAS SEMS SHIN
SBYANG GI

BDE BA DANG, DE NAS SEMS LAS SU RUNG BAS ZHI LHAG ZUNG DU 'BREL
BA'I SEMS SHIN SBYANG DANG, LUS LAS SU RUNG BAS SHING BAL LTAR
YANG BAS DGE BA'I BYA BA LA CI 'DOD 'DOD BSKOL DU RUNG BA'I LUS

SHIN SBYANG SKYE ZHING, DPER NA THOGS BCAS KYI REG BYA BKAG TZAM
LA NAM MKHAR BZHAG PA LTAR, 'DIR YANG CHOS THAMS CAD RANG BZHIN
GYIS GRUB PA BKAG TZAM GYI NGANG LA SNANG ZHEN BKAG NAS MNYAM
PAR

@42B 'JOG PA MNYAM GZHAG NAM MKHA' LTA BU'I RNAL 'BYOR ZHES BYA
BA DE LTA BU'I SHES RAB KYI PHAR PHYIN RDZOGS PAR BYIN GYIS
RLOBS, ZHES PA STE SGOM THOG NAS LTA BA 'TSOL BA'I LUGS SO,
,GNYIS PA RJES THOB SGYU MA'I

RNAL 'BYOR NI, PHYI NANG CHOS RNAMS, ZHES SOGS GCIG STE, DE LTAR
MNYAM GZHAG TU BDEN MED KYI NGES SHES SHUGS DRAG PO DRANGS PA LA
BRTEN NAS, DE LAS LANGS PA'I RJES THOB TU SKYES BU'I RGYUD KYIS
MA BSDUS

PA PHYI DANG, RGYUD KYIS BSDUS PA NANG STE PHYI NANG GI CHOS
GANG SNANG THAMS CAD NI, DPER NA SGYU MA MKHAN GYIS SHING BU
DANG RDE'U SOGS LAS RDZAS SNGAGS KYI 'PHRUL GYIS RTA GLANG SOGS
SU SPRUL PA NA GANG ZAG GZHAN

LA RTA GLANG GI SNANG ZHEN GNYIS KA SKYE YANG,, MKHAN PO RANG
NYID KYI SNANG NGOR RTA GLANG YOD KYANG DE LA RTA GLANG GI ZHEN
PA MED DE RANG NYID KYIS SHING BU SOGS LAS SPRUL PA YIN PA'I
PHYIR SNANG STONG GI BLO YOD PA BZHIN

YUL DU GANG SNANG THAMS CAD RANG BZHIN GYIS GRUB PA MED PA'I
SNANG STONG SGYU MA LTA BUR LTA BAS NA SGYU MA DANG, GNYID DUS
SU RMI LAM BZANG NGAN CI BYUNG YANG SAD DUS SU GSOS BTAB PAS RMI
LAM DE'I SNANG BA 'CHAR

YANG DE LA BDEN 'DZIN MI SKYE LA, 'ON KYANG RMI LAM DE MNGON SUM
DU GRUB PA'I BDEN PA MA YIN BZHIN DU RMI LAM BZANG NGAN GYI
'BRAS BU DNGOS SU 'BYUNG BA LTAR, CHOS THAMS CAD DON DAM PAR
GRUB PA MED BZHIN

@43A *, ,DU DGE SDIG GI 'BRAS BU BDE SDUG DNGOS SU 'BYUNG BAS NA
RGYU 'BRAS BSLU BA MED PAR MTHONG NAS LAS 'BRAS LA NGES PA RNYED
PA ZHIG DGOS PAS RMI LAM LTA BU DANG, CHU NANG GI ZLA GZUGS

KYANG MKHA' LA ZLA BA YOD PA DANG, BAR DU SPRIN LA SOGS PA'I
SGRIB BYED MED PA DANG, MDUN DU CHU DVANGS MA YOD PA DANG, RANG
GI MIG DBANG GSAL BA SOGS PHYI NANG GI RTEN 'BREL DU MA TSOGS PA
LA BRTEN NAS

MKHA' LA ZLA BA GCIG NYID YIN KYANG SNOD CHU DANG BCAS PA JI
SNYED YOD PA DE SO SOR ZLA GZUGS RE 'CHAR BA RJES SU DPAG MI
DGOS PAR RANG CAG RNAMS LA MNGON SUM GYIS SPYOD YUL YIN ZHING,
DE LA MIG

SHES SU ZLA GZUGS SNANG YANG YID SHES SU ZLA GZUGS DE LA BDEN
'DZIN GYI BLO MED PAR SNANG STONG DUS GCIG TU SKYE BA LTAR, CHOS
THAMS CAD ZLA GZUGS LTAR SNANG YANG SNANG BA LTAR BDEN PAR MA
GRUB PA'I GNAS

TSUL RTOGS NAS, DE LTA BU'I SGYU MA'I TING 'DZIN RDZOGS PAR BYIN
GYIS RLOBS, ZHES SO, ,GSUM PA DBU MA'I LTA BA'I KHYAD CHOS NI,
'KHOR 'DAS RANG BZHIN, ZHES SOGS GCIG STE, SRID PA 'KHOR BA DANG
ZHI

BA MYANG 'DAS KYIS BSDUS PA'I CHOS THAMS CAD RANG BZHIN GYIS
GRUB PA RDUL TZAM MED KYANG, KUN RDZOB TU RTEN 'BREL TSOGS PA LA
BRTEN NAS RGYU MI DGE BA BSAGS PA LAS 'BRAS BU SDUG BSNGAL DANG,

@43B RGYU DGE BA BSAGS PA LAS 'BRAS BU BDE BA 'BYUNG BAS RGYU
'BRAS NI NAM YANG BSLU BA MED PAR MTHONG ZHING SNANG STONG DE
GNYIS KYANG PHAN TSUN MI 'GAL BAR GCIG GROGS SU GCIG 'CHAR BA
STE MDOR NA MGON

PO KLU SGRUB KYI DGONGS DON DBU MA THAL 'GYUR BA'I LTA BA MTHAR
THUG RTOGS PAR BYIN GYIS RLOBS, ZHES SO, ,GNYIS PA RDO RJE THEG
PA'I LAM LA SLOB TSUL LA GSUM, LAM GYI SNOD RUNG DU BYA TSUL,
BSKYED RIM

LA SLOB TSUL, RDZOGS RIM LA SLOB TSUL LO, ,DANG PO NI, DE NAS
RDO RJE 'DZIN PA'I, ZHES SOGS GCIG STE, DE LTAR THUN MONG BA'I
LAM LA SNGON DU BLO SBYONG LA DE NAS NGES PAR RDO RJE THEG PA LA
GZHUG PAR BYA ZHES

DE NAS KYI SGRAS LAM GYI GO RIM STON LA, RGYU MTSAN GANG GI
PHYIR SNGAGS LA 'JUG NA RANG GI NGOS NAS SEMS CAN GYI DON DU
BSKAL PA GRANGS MED MANG POR DMYAL BA'I SDUG BSNGAL MYONG DGOS
PA BYUNG YANG MI

BZOD PA MED KYANG, SEMS CAN GYI NGOS NAS SKAD CIG RE RES KYANG
'TSANG RGYA BA LA SHIN TU RING BAS NA NYE LAM RDO RJE THEG PA LA
'JUG 'DOD KYI BLOS RDO RJE 'DZIN PA'I SLOB DPON MTSAN NYID DANG
LDAN PA RGYA MTSOR

'JUG PA'I DED DPON THABS MKHAS SHING THUGS RJE CAN DANG MTSUNGS
PA'I BKA' DRIN LA BRTEN NAS, RGYA MTSO DANG MTSUNGS PA'I RGYUD
SDE'I 'JINGS BRGAL BA STE DBUS SAM DKYIL DU ZHUGS PA STE DKYIL
'KHOR RU ZHUGS

@44A *, ,NAS SKU BZHI'I SA BON THEB NGES KYI DBANG BZHI RNAM PAR
DAG PA THOB CING, DBANG DUS SU KHAS BLANGS PA'I DAM TSIG DANG
SDOM PA MIG 'BRAS LTAR BSRUNG BA DNGOS GRUB THAMS CAD KYI

RTZA BAR GO NAS RANG GI SROG LAS KYANG GCES PAR 'DZIN PAR BYIN
GYIS RLOBS SHIG STE RDO RJE 'CHANG GI BCAS PA LAS NAM YANG MI
'DA' BAR 'DZIN PA NI DAM TSIG DANG, BYA RGYU MI BYED CING MI BYA
RGYU BYED PA'I BSAM

PA 'GOG CING SDOM PA NI SDOM PA STE LDOG PAS PHYE BA YIN GYI NGO
BO THA DAD PA MA YIN LA, DAM SDOM TSUL BZHIN MA BSRUNGS PAR
BSKYED RDZOGS KYI LAM LA JI TZAM 'BAD KYANG NGAN 'GRO'I RGYU
DANG, TSUL BZHIN DU BSRUNG

NA TSE 'DIR BSKYED RDZOGS KYI LAM MA BSGOM KYANG SKYE BA BDUN
NAM BCO BRGYAD LA SOGS PAR RDO RJE 'CHANG GI GO 'PHANG THOB PAR
GSUNGS PAS SHIN TU GAL CHE'O, ,GNYIS PA BSKYED RIM LA SLOB TSUL
NI, SKYE SHI BAR DO,

ZHES SOGS GCIG STE, RANG RGYUD LA DNGOS SU MYONG BA'I SKYE SHI
BAR DO GSUM BSKYED RIM PA'I SBYANG GZHI'I GTZO BO YIN PAS SKYE
BA SPRUL SKU DANG, 'CHI BA CHOS SKU DANG, BAR DO LONGS SKU STE
RANG RGYUD KYI SKYE 'CHI BAR DO

GSUM RGYAL BA'I SKU GSUM DU 'KHYER BAS MTSON SNOD BCUD THAMS CAD
LA THA MAL GYI SNANG ZHEN GYI DRI MA SBYANGS NAS SNOD THAMS CAD
DAG PA'I GZHAL YAS KHANG DANG BCUD THAMS CAD LHA DANG LHA MO'I
RANG BZHIN TE, GANG

@44B SNANG LHA SKU, LHA SKU BDE BA, BDE BA STONG PA'I RANG BZHIN
DU YID NGOR BSGYUR ZHING RDZOGS RIM ZAB MO'I SMIN BYED DANG
MCHOG GI DNGOS GRUB 'GRUB PA'I RGYU YIN NO, ,GSUM PA RDZOGS RIM
LA SLOB TSUL NI, SNYING GA'I 'DAB BRGYAD,

CES SOGS GCIG STE, RANG GI LUS NANG GI DBUS DRANG POR RTZA DBU
MA MDA' SMYUG TZAM PHYI SNGO LA NANG DMAR BA SMIN MTSAMS NAS
GSANG GNAS KYI BAR DU GNAS PA'I GA-YAS GA-YON DU RO RKYANG GNYIS
TE RTZA GSUM DANG,

SPYI BO; MGRIN PA, SNYING GA; LTE BA RNAMS SU RO RKYANG GIS DBU
MA LA 'KHYUD PA'I MDUD MTSAMS NAS GYES PA'I RTZA 'KHOR BZHI YOD
PA'I SNYING GA'I RTZA 'KHOR GYI DBU MA'I NANG DU PADMA 'DAB MA
BRGYAD PA'I LTE BAR ZLA GDAN LA

RDO RJE 'CHANG DKAR PO YUM BCAS RNAMS GSAL BTAB LA, GTZO BO LAS
RANG 'DRA GNYIS PA ZHIG MCHED PA PHYI RIM NAS RDO RJE 'CHANG GI
BAR DU THIM ZHING, RDO RJE 'CHANG DE NYID RANG GI TSANGS BUG NAS
DBU MA BRGYUD DE SNYING

GA'I RDO RJE 'CHANG LA THIM NAS DBYER MED DU GYUR TE RDO RJE
'CHANG DKAR SNGO GANG RIGS YUM BCAS LA RTZE GCIG TU DMIGS NAS
BSGOM PAS RLUNG DBU MAR ZHUGS PA'I RTAGS SU SNA BUG GI RGYU SHAD
MTSUNGS PA'I MNYAM RGYU DANG,

GNAS PA'I RTAGS SU SNA'I RGYU BA CHAD CING LTO BA MI MGUL BA,
THIM PA'I RTAGS SMIG SGYU, DU BA; MKHA' SNANG ME KHYER, MAR ME
TAL 'BAR, SNANG BA DKAR LAM, MCHED PA DMAR LAM, NYER THOB NAG
LAM, STON
@45A *, ,GNAM GA-YA' DAG LTA BU'I LUGS 'BYUNG GI RTAGS STONG
PA DANG BCAS PA 'CHAR BA LA BSLAB STE MNYAM PAR 'JOG CI THUB
BYED PA SAD DUS KYI CHOS SKU'I BSRE BA, MNYAM GZHAG DE LAS
LDANG BA

NA LUGS LDOG GI THOB MCHED SNANG GSUM SOGS KYI RTAGS RNAMS
SHAR TE GOS LOGS SU RDO RJE 'CHANG DKAR PO'I RNAM PAR LDANG BA
NI SAD DUS KYI LONGS SKU'I BSRE BA, SLAR YANG RDO RJE 'CHANG
GI SNANG BA RIM GYIS BSDUS TE SMIG

RGYU NAS 'OD GSAL BAR GYI RTAGS STONG PA DANG BCAS PA SHAR NAS
RAGS PA'I LUS RDO RJE 'JIGS BYED KYI SKUR LDANG BA NI SAD DUS
KYI SPRUL SKU'I BSRE BA'O, ,DE BZHIN DU GNYID DUS DANG, 'CHI
DUS KYI BSRE BA SKOR GSUM STE BSRE

BA SKOR DGU'I GDAMS PA LA BSLAB NAS, SLAR YANG RDO RJE'I BZLAS
PA SOGS LA CHIG BSGRIL DU BSLAB PAS DPE'I 'OD GSAL 'GRUB CING,
'OD GSAL DE LAS LDANG BA NA RLUNG 'OD ZER LNGA PAS NYER LEN
DANG, LHAN SKYES

KYI BDE BAS LHAN CIG BYED RKYEN BYAS TE MA DAG PA'I SGYU LUS
SU LDANG LA, DE NAS SDUD RIM GNYIS SOGS LA TSUL BZHIN DU BSLAB
PAS MA DAG PA'I SGYU LUS DE SPRIN YAL BA LTAR GYUR TE DON GYI
'OD GSAL 'CHAR,

'OD GSAL DE LAS LDANG BA NA GO SA LOGS SU DAG PA'I SGYU LUS
GRUB TE SKU THUGS ZUNG GCIG TU GYUR PA NI SLOB PA'I ZUNG 'JUG
DANG, SNGAR GYI SDUD RIM DE GA'I RGYUN BSKYANGS PAS MI SLOB
PA'I ZUNG 'JUG GRUB NAS  @45B MNYAM RJES 'DRES TE RDO RJE
'CHANG GI GO 'PHANG 'GRUB STE, TSE 'DIR MNGON DU 'GYUR BAR,
ZHES PA'I TSIG NUS KYIS BSTAN GSUNG NGO, ,GSUM PA SBYANGS
KYANG LAM SNA MA ZIN NA 'PHO BA BYA TSUL NI, LAM SNA MA ZIN,

ZHES SOGS GCIG STE, DE LTAR 'BAD KYANG SNGAR GYI SNANG MCHED
THOB GSUM NGOS MA ZIN NAS BSRE SKOR RNAMS NYAMS SU LEN MA NUS
PAS LAM SNA'AM BTZAN SA MA ZIN PAR RNAL 'BYOR PA RANG NYID
TSE'I DUS

BYAS TE 'CHI DGOS PA'I MTSAN MA MTHONG BA NA BZLOG THABS BYA
ZHING, DES KYANG MA BZLOG PAR DUS LA BABS PA NA NAD LA SOGS
PA'I GNAD GCOD DRAG PO MA BYUNG BA'I GONG DU 'PHO BA BYA LA,
BTZAN THABS NI BTZAN KHRID

DE; TSE 'DIR MI DGE BA BSAGS PA'I 'BRAS BU NGAN 'GRO'I SDUG
BSNGAL MYONG DGOS PA LA, 'PHO BA'I NUS PAS SKYE GNAS BZANG POR
BTZAN 'KHRID BYED PAS SO, ,'TSANG RGYA ZHES PA'I DON 'PHO BAS
SKAD CIG DE NYID

LA SANGS RGYAS KYI GO 'PHANG LA SKYEL NUS PA STON PA MA YIN
GYI MYUR DU 'TSANG RGYA BA'I RTEN SNGAGS SPYOD PA'I LUS RTEN
KHYAD PAR CAN 'THOB PA STON LA, BLA DANG GONG GNYIS DON GCIG
PAS RTEN GONG NAS GONG MA'Am BLA NAS BLAR

'PHO BAS NA BLA MA'I 'PHO BA ZHES DANG, NYAMS SU BLANG BA'I
GDAMS PA LA RIGS MANG YANG RAGS RIM MDO SNGAGS KYI LUGS GNYIS
LAS, RANG GI YO BYED RNAMS DGE TSOGS GANG CHER MCHOD SBYIN DU
BTANG LA

@46A *, ,CHAGS ZHEN MED PAR BYA BA DKAR PO SA BON GYI STOBS,
RANG NYID BDE BA CAN DANG DGA' LDAN MKHA' SPYOD LA SOGS PA
GANG DU 'PHO YANG DER 'PHO NUS PA'I SMON LAM SHUGS DRAG YANG
YANG

BYED PA SMON LAM GYI STOBS, RANG GCES 'DZIN DANG BDAG 'DZIN
GNYIS LA DGRA'I GTZO BOR BLTAS TE NAM SKYES PA NA DE MA THAG
'BUR 'JOMS SU GTONG BA SUN 'BYIN PA'I STOBS, 'CHI KHAR GNAD
GCOD

BYUNG YANG NYAMS LEN 'DI LTAR BYA'O SNYAM DU YANG YANG DRAN PA
'PHEN PA'I STOBS, GONG DU BSHAD PA RNAMS YANG NAS YANG DU
SBYONG BA GOMS PA'I STOBS TE STOBS LNGA NI MDO LUGS KYI 'PHO
BA'O, ,SNGAGS PHYOGS KYI 'PHO BA

NYAMS SU LEN MTSAMS NI 'OG TU 'BYUNG LA, GDAMS PA DNGOS NI BLA
MA DAM PA'I ZHAL LAS SHES PAR BYA ZHING, YANG DAG SBYAR ZHES
PA NI MDO SNGAGS KYI 'PHO BA GNYIS ZUNG 'BREL DU SBYAR ZHES
PA'O, ,BZHI PA

DON BSDUS TE SRAS DANG 'KHOR GYI GTZO BOR SMON PA LA GNYIS,
SRAS KYI THU BOR SMON PA DANG, 'KHOR GYI THOG MAR SMON PA'O,
,DANG PO NI, MDOR NA SKYE ZHING, ZHES SOGS GCIG STE, DON MDOR
BSDU NA 'GO BSHES

GNYEN BSTEN TSUL NAS MJUG MI SLOB PA'I ZUNG 'JUG MA THOB PA'I
BAR SKYE BA NAS SKYE BA THAMS CAD DU SKYABS MGON RJE BTZUN BLA
MA KHYOD KYIS DUS NAM YANG 'BRAL BA MED PAR RJES SU BZUNG STE
SKU GSUNG THUGS,

@46B KYI GSANG BA BSAM GYIS MI KHYAB PA THAMS CAD 'DZIN PA STE
BLA MA DANG SPANG RTOGS MNYAM PA'AM THUGS YID GCIG TU 'DRES TE
SRAS KYI THU BOR 'GYUR BAR BYIN GYIS RLOBS, ZHES SO, GNYIS PA
'KHOR GYI THOG MAR SMON

PA NI; MGON KHYOD GANG DU, ZHES SOGS GCIG STE, RJE BTZUN BLA
MA KHYOD NI DANG PO 'OG MIN STUG PO BKOD PA'I ZHING KHAMS SU
SANGS RGYAS ZIN KYANG, MA 'ONGS PA NA RGYA GAR RDO RJE GDAN
LTA BU'I ZHING DU MDZAD PA

BCU GNYIS LA SOGS PA'I TSUL BSTAN NAS MNGON PAR RDZOGS PAR
'TSANG RGYA BA'I TSUL STON PAR MDZAD PAS, DE LTA BU'I ZHING
KHAMS GANG DU TSUL STON KYANG BDAG NYID 'KHOR GYI THOG MA NYID
DU GYUR TE GNAS SKABS 'DI

PHYIR BSTAN PA DANG SEMS CAN GYI DON SGRUB PA DANG, MTHAR THUG
SANGS RGYAS MA THOB KYI BAR MTHUN RKYEN GANG DGOS PA DANG YID
LA 'DOD PA THAMS CAD 'BAD RTZOL MED PAR LHUN GYIS GRUB PA'I
BKRA SHIS STZOL CIG CES

PA'O; ;SKABS 'DIR YI DAM DANG CHOS SKYONG GANG LA GTOR MA 'BUL
YANG GTOR MGRON GSAR DU SPYAN 'DREN MI DGOS LA, MCHOD GTOR
RNAMS RANG NYID LHA'I RNAL 'BYOR GANG LA GNAS PA DE'I GZHUNG
BZHIN BYIN GYIS

RLABS LA GTOR 'BUL 'PHRIN 'CHOL RNAMS BYAS NA KHUNGS DANG
'BREL LO, ,LNGA PA TSOGS ZHING BSDU BA NI, DE LTAR GSOL BA
ZHES SOGS GCIG STE, THOG MAR TSOGS ZHING THAMS CAD LA GSAL
SNANG BTON LA,,

@47A *, ,DE LTAR LAM GYI RIM PA'I NYAMS RTOGS RGYUD LA SKYE
BA'I GSOL BA BTAB PAS BLA MA LHA TSOGS RNAMS LAS BDUD RTZI 'OD
ZER DANG BCAS PA BYUNG NAS RANG GZHAN LA SPANGS RTOGS KYI YON
TAN

SKYES SHING, DE LA BRTEN NAS BLA MA DAM PA DGYES TE GTZO BO'I
THUGS KA NAS 'OD ZER DPAG TU MED PA 'PHROS PA TSOGS ZHING
THAMS CAD LA 'PHOG PAS MCHOD SPRIN DPAG BSAM GYI SHING LA
THIM, DPAG BSAM

GYI SHING 'OD DU ZHU NAS SENG KHRI LA THIM, SENG KHRI RGYAL
CHEN BZHI DANG BCAS PA CHOS SRUNG LA THIM, DE PAD BCAS DPA' BO
MKHA' 'GRO LA, DE PAD BCAS NYAN THOS LA, DE PAD BCAS RANG
RGYAL LA, DE PAD BCAS

BYANG SEMS LA, DE PAD BCAS SANGS RGYAS LA, DE PAD BCAS BYA
RGYUD KYI LHA TSOGS LA, DE PAD BCAS SPYOD RGYUD LA, DE PAD
BCAS RNAL 'BYOR RGYUD LA, DE PAD BCAS BLA MED SPYI LA, DE PAD
BCAS SHAR PHYOGS PA

'JIGS BYED, LHO PHYOGS PA GSANG 'DUS, NUB PHYOGS PA KYEE RDOR,
BYANG PHYOGS PA BDE MCHOG GI LHA TSOGS LA THIM, DE NAS STENG
GI BAR SNANG LA BLA BRGYUD BZHUGS PA RNAMS RANG RANG GI DKYIL
'KHOR LA THIM,

DE RNAMS KYANG 'JIGS BYED DNGOS KYI BLA MA LA, GSANG 'DUS RGYA
CHEN SPYOD BRGYUD, KYEE RDOR GTZO BO, BDE MCHOG ZAB MO LTA
BRGYUD KYI BLA MA RNAMS LA THIM, BLA MA DE RNAMS KYANG RANG
RANG GI GTZO BO LA, DE RNAMS GTZO

@47B BO SEMS DPA' GSUM BRTZEGS CAN LA, DE'I GDAN SNA TSOGS PAD
ZLA NYI DKYIL RNAMS RJE RIN PO CHE'I BAR RIM GYIS THIM ZHING,
DE NYID RANG GI SPYI BOR RANG DANG ZHAL LTA PHYOGS MTHUN PAR
BZHUGS, SLAR YANG RJE RIN PO CHE

THUB DBANG LA, DE RDO RJE 'CHANG LA THIM PAR BSAM LA RDZOGS
RIM RDOR BZLAS, 'PHO BA RNAMS NYAMS SU LEN NA SKABS 'DIR
BYA'O, ,SLAR YANG RANG 'JIGS BYED DU GSAL BA'I RTZA DBU MA'I
NANG GI SNYING GAR RDO RJE 'CHANG DKAR

PO LA THIM PAS DBYER MED DU GYUR NAS SLAR SKU MDOG DKAR SNGO
GANG RIGS YUM BCAS KYI RNAM PA CAN DANG RANG SEMS DBYER MED DU
'DRES TE BDE STONG GNYIS SU MED PA'I YE SHES SKYES PAS BYIN
GYIS BRLABS PAR GYUR PAR

BSAM MO, ,GSUM PA MJUG LA GNYIS, BSNGO BA DANG, SMON LAM MO,
,DANG PO NI, RGYAS PAR BYED NA BZANG SPYOD BYAMS SMON SOGS KYI
SGO NAS BSNGO SMON BYA LA, MDOR BSDU NA, 'DI LTAR BGYIS PA'I
ZHES SOGS GCIG STE,

'DI ZHES PA NYE TSIG YIN PAS DA LTA NYAMS SU BLANGS MA THAG
PA'I BLA MA MCHOD PA'I RNAM DKAR GYI DGE BA DANG, YANG SGRA'I
NUS PAS DA LTA BGYIS PA 'DIS MTSON PA'I RANG GZHAN SKYE 'PHAGS
THAMS CAD KYIS DUS GSUM

DU BSAGS PA'I DGE BA MTHA' DAG BSNGO BYAR STON LA, TSUL JI
LTAR BSNGO NA, 'DAS PA DANG MA BYON PA DANG DA LTA BZHUGS PA
STE, DUS GSUM GYI BDE BAR GSHEGS PA SANGS RGYAS RNAMS DANG,
SRAS BYANG CHUB SEMS DPA'

@48A *, ,THAMS CAD KYI MDZAD PA DANG SMON LAM JI LTAR MDZAD PA
THAMS CAD BDAG GIS BSGRUB NUS PA DANG, KHYAD PAR LUNG DANG
RTOGS PA'I DAM PA'I CHOS 'DZIN PA'I RGYUR BSNGO BA NI BSNGO
SMON THAMS CAD

KYI NANG NAS MCHOG TU 'GYUR BAR BSNGAGS PA RGYA CHER MDZAD PA
LTAR RO, ,GNYIS PA SMON LAM NI, DE YI MTHU LAS, ZHES SOGS GCIG
STE, DE LTA BU'I DGE BA'I MTHU LA BRTEN NAS THEG PA MCHOG GAM
CHEN PO'I 'KHOR

LO BZHI STE, BSHES SPRINGS LAS, MTHUN PAR GYUR PA'I YUL NA
GNAS PA DANG, ,SKYES BU DAM PA LA NI BRTEN PA DANG, ,BDAG NYID
LAS SMON SNGON YANG BSOD NAMS BGYIS, 'KHOR LO CHEN PO BZHI
YANG KHYOD LA

MNGA', ,ZHES GSUNGS PA LTAR, MTHUN PAR GYUR PA STE DGE BA
'PHEL BA'I YUL NA GNAS PA, SKYES BU DAM PA DGE BA'I BSHES
GNYEN GYIS RJES SU BZUNG BA, BDAG NYID LAS DANG SMON LAM BZANG
PO'I 'BRAS SU

LUS NGAG YID GSUM DGE BA LA SPRO BZHIN DU 'JUG PA, TSE SNGON
MAR BSOD NAMS BGYIS PAS MTHO RIS KYI YON TAN BDUN DANG LDAN PA
STE DE BZHI DANG MI 'BRAL ZHING, DER YANG MA ZAD RANG NYID
'KHOR BA LAS YID

LOG PA'I NGES 'BYUNG DANG, SEMS CAN THAMS CAD 'KHOR BA LAS
SGROL BA'I DON DU SANGS RGYAS BSGRUB PAR 'DOD PA'I BYANG CHUB
KYI SEMS DANG, CHOS THAMS CAD KYI GNAS LUGS PHYIN CI MA LOG
PAR RTOGS PA'I YANG

@48B DAG PA'I LTA BA STE THUN MONG BA PHAR PHYIN THEG PA'I LAM
GYI GTZO BO RNAM PA GSUM DANG, THA MAL GYI SNANG ZHEN DAG PA'I
SNANG ZHEN DU YID NGOR BSGYUR BA BSKYED RIM DANG, DNGOS GNAS
SU BSGYUR BA RDZOGS RIM STE THUN MONG MA YIN PA

RDO RJE THEG PA'I LAM RIM PA GNYIS TE, DE RNAMS KYI LAM GYI
BGROD PA MTHAR PHYIN NAS SKU GSUM YE SHES LNGA LDAN GYI GO
'PHANG THOB PAR SHOG CIG SNYAM DU SMON PA'O, ,DE NAS BLO BZANG
RDO RJE 'CHANG CHEN TZONG KHA PA'I, ,

SNYAN BRGYUD MAN NGAG SNYING PO MTHAR THUG PA, ,ZAB LAM BLA MA
LHA YI RNAL 'BYOR GYIS, ,DON GNYIS LHUN GYIS 'GRUB PA'I BKRA
SHIS SHOG ,CES BKRA SHIS BYA ZHING, BRTAN BZHUGS DANG 'BREL
BA'I SKABS SOGS CUNG

ZAD RGYAS PAR BYED NA, GONG GI SMON LAM GYI MJUG TU, BDAG SOGS
RNAMS KYI DENG NAS BYANG CHUB BAR, ZHES SOGS DANG, SKYE BA KUN
TU YANG DAG BLA MA DANG, ZHES SOGS DANG, DE NAS, SRID ZHI'I
RNAM DKAR JI SNYED DGE MTSAN GYIS

ZHES SOGS BKRA SHIS TSE GLING CHOS SPYOD LTAR BYA'O GSUNGS,
GNYIS PA THUN MTSAMS NI, DE LTAR THUN DNGOS GZHI LA SBYOR
DNGOS MJUG GSUM GYI NYAMS LEN LEGS PAR BSKYANGS NAS, THUN SNGA
PHYI'I BAR GYI THUN

MTSAMS SU YANG RIG PA RGYA YAN LA MI BTANG BAR, BLA MA DANG
LHAG PA'I LHA RANG SEMS GSUM NGO BO DBYER MED DU BLTA BA DANG,
DNGOS GZHI'I SKABS KYI DMIGS RNAM RGYUD LA SKYE PHYIR BLA MA
LHA TSOGS LA GSOL BA

@049A *, ,'DEBS SHING SGO SNA TSOGS NAS BSAG SBYANG LA 'BAD PA
DANG, GZHUNG 'DI'I 'KHRID YIG SOGS LA BLTA ZHING DMIGS RIM LA
SNGO BGRANG BYED PA DANG, KHRUS KYI TSE LHA LA DBANG BSKUR BA'I

SKABS BZHIN BYED PA DANG, KHA ZAS BDUD RTZIR BYIN GYIS BRLABS
NAS SNYING GA'I BLA MA LHA LA MCHOD PA 'BUL BAR BSAM PA SOGS
MDOR NA SNANG DRAG RIG GSUM THAMS CAD BLA MA LHA'I GSANG GSUM DU

BLTA ZHING RDZOGS RIM GYI SKABS LTAR NA, DANG POR STONG NYID KYI
LTA BA, DE NAS BDE BA CHEN PO, BDE STONG DE LAS LHA SKU'I RNAM
ROL DU BLTAS LA SHES BYA GSUM RIM LA BSLAB PA SOGS THUN MTSAMS
KYI BYA BA

THAMS CAD KYANG DON LDAN DU BYA'O, ,DE LTA BU'I SGO NAS NYIN RE
BZHIN THUN BZHI'AM GCIG LA SOGS PA'I SGO NAS BLA MA MCHOD CING
GSOL BA GDAB PA DANG SPYOD PA'I SGO NAS BLA MAS CI GSUNG THAMS
CAD TSAM TSOM

MED PAR SGRUB PA SOGS NI RANG LA GNAS SKABS DANG MTHAR THUG GI
PHAN BDE MA LUS PA 'BYUNG BA'I SGO DANG, THEG PA CHE CHUNG GI
YON TAN THAMS CAD DANG, MCHOG THUN MONG GI DNGOS GRUB THAMS
CAD
KYI RTZA BA

YIN PAR YANG DANG YANG DU GSUNGS SHING BSNGAGS PA RNAMS LA YID
CHES KYI NGES PA DRANGS NAS BDAG LEGS SU 'DOD PA RNAMS KYIS DAL
'BYOR GYI RTEN THOB PA DON MED DU MI BTANG BAR SNYING PO LON PAR
ZHIG CI

@049B NAS KYANG BYA DGOS SO, ,ZHES GSUNGS, RGYAL KUN MKHYEN
BRTZE NUS PA'I MKHA' DBYINGS LAS, ,MTSAN LDAN BSHIS GNYEN CHU
'DZIN CHER GA-YOS TE, ,LEGS PAR BSHAD PA'I GDAMS NGAG GRU CHAR
GYIS, SKAL BZANG

MYU GU BSKYED 'DI AE MA'O MTSAR, ,GANG DE'I ZHAL LAS 'ONGS PA'I
BDUD RTZI'I RGYUN, ,BLO DMAN NYES BRGYA'I SNOD DU BGYID DKA'
YANG, ,CHA SHAS TZAM GYIS SKABS GSUM GDUL BYA'I TSOGS, ,'TSO
PHYIR GZEGS MA

SRID SNYAM 'BAD PAS BKOD, ,DE PHYIR GSEG MA'I KHROD DU RIN CHEN
BZHIN, ,DAM PA'I GSUNG RGYUN 'KHRUL BRAL 'GA' MCHIS NA, ,MGON PO
GANG GI ZHABS ZUNG RAB BRTAN CING, ,SKYE BAR RJES SU 'DZIN PA'I
RGYUR

GYUR CIG ,CES PA 'DI NI BDAG CAG GI DPAL LDAN BLA MA DAM PA
MKHAS SHING GRUB PA'I GO 'PHANG BRNYES PA RJE BTZUN DNGUL CHU BA
CHEN PO DHARMA BHA DRA ZHES MKHAS MANG RGYU SKAR GYI DBUS SU'ANG
NYI ZLA DANG MTSUNGS PA'I

MGON PO GANG GIS SKAL LDAN GYI GDUL BYA MANG POR SA BCAD 'DZIN
CHOS DANG, NYI MA RE RE BZHIN THUN BZHI LA SOGS PA'I NYAMS LEN
DANG 'BREL BA'I ZAB KHRID RGYAS PAR STZAL BA'I SKABS, BKA'
'BANGS KYI

CHAR GTOGS RJE DRUNG TSE RING MING CAN GYIS RANG NYID KYI DRAN
PA GSO PHYIR BRJED BYANG ZIN BRIS SU BKOD PA'O,, SARBA MANGGA
LAm, SLAR YANG SHING BYA ZLA 8 TSES 23 NAS NYIN BRGYAD KYI BAR
NYAMS 'KHRID DU STZAL SKABS

@050A *, ,ZAB GNAD DANG 'KHRUL BSLAD 'CHOS DGOS GANG GRUB BGYIS
PA LAGS,, * YANG SKU TSE'I SMAD CHAR BLA MCHOD KYI BKA' 'KHRID
GNANG BA PHAL CHER LA, DGE SEMS BSKYED

PA NAS MCHOD PA BYIN RLABS KYI BAR YONGS 'DZIN PAndI TA'I BLA
MCHOD KYI 'KHRID SNYAN BRGYUD MAN NGAG GTER GYI KHA BYANG GI
DGONGS PA BZHIN MDZAD PAS DE'I TSUL NI, GA RE BDAG GIS DAL 'BYOR
LAN GCIG THOB PA'I SKABS

'DIR 'KHOR BA'I GNAS LA MA CHAGS PAR, MA RGAN SEMS CAN THAMS CAD
'KHOR BA'I GNAS NA SDUG BSNGAL GSUM GYIS NYAM THAG PA 'DI RNAMS
MYUR DU 'KHOR BA'I BTZON RA 'DI LAS BSGRAL BA'I PHYIR RDZOGS
PA'I

SANGS RGYAS KYI GO 'PHANG RIN PO CHE CI NAS KYANG THOB PAR
BYA'O, ,ZHES LAN GSUM GYIS DGE SEMS BSKYED, RANG GI MDUN GYI
THAD DRANG GI NAM MKHA'I GNAS SU SENGGE CHEN PO BRGYAD KYIS BTEG
PA'I RIN PO CHE'I KHRI MTHO

ZHING YANGS PA'I STENG KHAR SNA TSOGS PAD ZLA NYI MA'I DKYIL
'KHOR GYI GDAN LA DRIN CAN RTZA BA'I BLA MA THUB DBANG RDO RJE
'CHANG CHEN PO, DE NYID KYI MTHA' SKOR DU DNGOS DANG BRGYUD PA'I
BLA MA YI DAM SANGS RGYAS BYANG SEMS NYAN RANG

DPA' BO DPA' MO BSTAN SRUNG YE SHES PA'I TSOGS RNAMS KYIS BSKOR
NAS BZHUGS PA, DE DAG RANG RANG GI MDUN NA GDAN KHRI PHUN TSOGS
LA RANG RANG GIS GSUNGS PA'I LUNG GI CHOS RNAMS 'OD KYI RANG
BZHIN CAN GYI

@050B PU TI'I RNAM PAR YOD PA, TSOGS ZHING RNAMS KYANG RANG NYID
LA DGYES PA'I TSUL DANG, RANG NYID KYANG TSOGS ZHING RNAMS KYI
YON TAN DANG THUGS RJE DRAN PA'I DAD PA CHEN PO'I DANG NAS, ZHES
SKYABS YUL GSAL BTAB,

RANG DANG RANG GI MTHA' SKOR NA GNAS PA'I PHA MA SEMS CAN THAMS
CAD 'KHOR BA DANG NGAN SONG GI SDUG BSNGAL LA 'JIGS SHING SKRAG
NAS RES DKON MCHOG GSUM LAS GZHAN NA MED PAS, DUS 'DI NAS BYANG
CHUB MA THOB

KYI BAR DU SKYID RUNG SDUG RUNG DUS DANG GNAS SKABS CIR GYUR
KYANG DKON MCHOG RIN PO CHE RNAM PA GSUM MKHYEN NO, ,ZHES
RGYUGS
LA BTAB LA, BLA MA LA SKYABS SU MCHI'O, ,LAN BDUN, SANGS RGYAS
LA SKYABS SU

MCHI'O, ,LAN BDUN, CHOS LA SKYABS SU MCHI'O, ,LAN BDUN, DGE 'DUN
LA SKYABS SU MCHI'O, ,LAN BDUN, SANGS RGYAS CHOS DANG TSOGS KYI
MCHOG RNAMS LA, ,BYANG CHUB BAR DU BDAG NI SKYABS SU MCHI, ,LAN

GSUM, SKYABS YUL THAMS CAD KYI SKU'I CHA LAS BDUD RTZI SNA LNGA
'OD ZER DANG BCAS PA'I RGYUN BABS, RANG GZHAN SEMS CAN THAMS CAD
KYI LUS SEMS LA ZHUGS PAS, THOG MED NAS BSAGS PA'I SDIG

SGRIB THAMS CAD DANG, KHYAD PAR DPAL LDAN BLA MA'I SKU LA BSDOS
PA, GSUNG BCAG PA, THUGS DKRUGS PA, MA DAD BRNYAS SMOD BGYIS PA,
DE BZHIN GSHEGS PA'I SKU LA NGAN SEMS KYIS KHRAG PHYUNGS PA,

@051A *, ,THUGS KYI RTEN MCHOD RTEN BSHIG PA, DAM PA'I CHOS
SPANGS PA, GSUNG RAB ZONG DU BYAS PA, GSUNG RAB KYI BLUS ZOS PA,
GSUNG RABS SGRE BO LA BZHAG PA, 'PHAGS PA'I DGE 'DUN LA SKUR

PA BTAB PA, DGE 'DUN GYI DBYEN BYAS PA, DGE 'DUN GYI ZHAL DU 'DU
BA'I SGO PHROGS PA LA SOGS PA DKON MCHOG GSUM LA BRTEN PA'I SDIG
SGRIB THAMS CAD SBYANGS, LUS DVANGS GSAL 'OD KYI RANG BZHIN CAN

DU GYUR, TSE DANG BSOD NAMS LA SOGS PA'I YON TAN THAMS CAD 'PHEL
ZHING RGYAS, KHYAD PAR DKON MCHOG GSUM GYI BYIN RLABS THAMS CAD
RANG GZHAN GYI RGYUD LA ZHUGS NAS, DKON MCHOG GSUM GYI SKYABS
'OG

TU CHUD PAR GYUR, CES SKYABS 'GRO DANG, BDAG GI SBYIN SOGS BGYIS
PA 'DI DAG GIS, ,'GRO LA PHAN PHYIR SANGS RGYAS 'GRUB PAR SHOG
,LAN GSUM, SBYIN PA LAS BYUNG BA DANG, TSUL KHRIMS LAS BYUNG BA
DANG,

BSGOMS PA SOGS LAS BYUNG BA'I DGE BA'I RTZA BA 'DI LA BRTEN NAS
BDAG GIS MA SEMS CAN THAMS CAD KYI DON DU MYUR BA MYUR BAR YANG
DAG PAR RDZOGS PA'I SANGS RGYAS GYI GO 'PHANG THOB PAR SHOG CIG
,CES SMON

SEMS DANG, BDAG GIS MA SEMS CAN THAMS CAD KYI DON DU MYUR BA
MYUR BAR YANG DAG PAR RDZOGS PA'I SANGS RGYAS KYI GO 'PHANG RIN
PO CHE CI NAS KYANG THOB PAR BYA, NGE'I PHYIR DU SBYIN SOGS PHA
ROL DU PHYIN PA DRUG

@051B DANG BSDU BA'I DNGOS PO BZHI LA SOGS PA'I RGYAL SRAS KYI
SPYOD PA MTHA' DAG LA TSUL BZHIN DU BSLAB PAR BYA'O, ,ZHES 'JUG
SEMS BSKYED, GA RE; RANG PHYOGS LA CHAGS PA DANG, GZHAN PHYOGS
LA SDANG BA'I

CHAGS SDANG GI DBANG GIS SEMS CAN THAMS CAD SDUG BSNGAL DU BCUG
PA YIN PAS, SEMS CAN THAMS CAD NYE RING CHAGS SDANG DANG BRAL
BA'I BTANG SNYOMS LA GNAS NA CI MA RUNG, GNAS PAR GYUR CIG ,GNAS
PAR

BDAG GIS BYA'O, ,DE LTAR BYED NUS PAR BLA MA LHAS BYIN GYIS
BRLAB TU GSOL, SEMS CAN THAMS CAD BDE BA DANG BDE BA'I RGYU DANG
LDAN NA CI MA RUNG, LDAN PAR GYUR CIG ,LDAN PAR BDAG GIS BYA'O,
,DE LTAR BYED NUS

PAR BLA MA LHAS BYIN GYIS BRLAB TU GSOL, SEMS CAN THAMS CAD SDUG
BSNGAL DANG SDUG BSNGAL GYI RGYU DANG BRAL NA CI MA RUNG, BRAL
BAR GYUR CIG ,BRAL BAR BDAG GIS BYA'O, ,DE LTAR BYED NUS PAR BLA
MA LHAS BYIN

GYIS BRLAB TU GSOL, SEMS CAN THAMS CAD MTHO RIS DANG THAR PA'I
BDE BA DAM PA DANG MA BRAL NA CI MA RUNG, MI 'BRAL BAR GYUR CIG
,MI 'BRAL BAR BDAG GIS BYA'O, ,DE LTAR BYED NUS PAR BLA MA LHAS
BYIN GYIS BRLAB

TU GSOL, ZHES TSAD MED BZHI BSGOM, KHYAD PAR MA SEMS CAN THAMS
CAD KYI DON DU MYUR BA MYUR BAR YANG DAG PAR RDZOGS PA'I SANGS
RGYAS KYI GO 'PHANG RIN PO CHE CI NAS KYANG THOB PAR BYA, DE'I
PHYIR DU LAM ZAB MO BLA

@052A *, ,MA LHA'I RNAL 'BYOR NYAMS SU BLANG BAR BGYI'O, ,ZHES
LAN GSUM GYIS KHYAD PAR GYI SEMS BSKYED, AOm SVA BH'A WA SHU
DDH'A: SA RBA DHA RM'A: SVA BH'A WA SHU DDHO NYA HAm, AOm SH'U
NYA T'A DZNYA NA BADZRA S'A BH'A WA A'A KOO KO HAm HAm,

RANG DANG SKYABS YUL GYI LHA DANG DE DAG LAS GZHAN PA'I CHOS
THAMS CAD BRTEN NAS BTAGS PA YIN PA'I PHYIR, RTAG CHAD LA SOGS
PA'I MTHA' BZHI DANG BRAL BA, BDAG MED PA'I RANG BZHIN STONG PA
NYID DU GYUR, STONG PA'I NGANG

LAS RANG NYID SKAD CIG GIS DPAL RDO RJE 'JIGS BYED ZHAL GCIG
PHYAG GNYIS KYIS GRI GUG DANG THOD PA 'DZIN PA YUM DANG BCAS
PA'I SKUR BZHENGS PA'I SKU LAS 'OD ZER 'PHROS, SNOD BCUD THAMS
CAD KYI MA DAG

PA SBYANGS, SNOD THAMS CAD GZHAL YAS KHANG DANG, BCUD THAMS CAD
LHA DANG LHA MO'I RANG BZHIN GYI DAG PA RAB 'BYAMS 'BA' ZHIG TU
GYUR, CES SKYABS YUL BSDUS NAS SKU GSUM LAM KHYER GYI GNAD MDOR
BSDUS

TSAD PA'I LHA'I RNAL 'BYOR DANG LDAN PA'I SGO NAS SNOD BCUD
SBYANGS, AOm A'A: H'Um, LAN GSUM BRJOD LA, NGO BO YE SHES LA
RNAM PA NANG MCHOD DANG MCHOD RDZAS SO SO'I RNAM PA, BYED LAS
DBANG PO DRUG GI SPYOD YUL DU

BDE STONG GI YE SHES KHYAD PAR CAN BSKYED PAS SA DANG BAR SNANG
NAM MKHA'I KHYON THAMS CAD YONGS SU KHYAB PA'I PHYI NANG GSANG
BA'I MCHOD SPRIN DAM RDZAS SPYAN GZIGS BSAM GYIS MI KHYAB PAS
GANG BAR GYUR,

@052B CES MCHOD PA BYIN GYIS BRLAB PO,, ` BLA MCHOD 'PHO BA'I
ZIN BRIS BZHUGS,, ,, ` NA MO GU RA WE, 'DIR BLA MA MCHOD PA'I
SKABS SU 'PHO BA'I MAN NGAG BKA' RGYA MA'I DRAN THO BKOD PA NI,
'CHI DUS KYI

BSRE SKOR NYAMS SU LEN NUS PA'I GDENGS THOB PA NA LAM SNA ZIN PA
YIN PAS 'PHO BA MI DGOS LA, DE MIN 'CHI LTAS BYUNG BA NA BZLOG
THABS BYA DGOS TE, DUS LA BABS NA 'PHO BYA YI, ,DUS MIN LHA
RNAMS GSAD PAR

'GYUR, ,ZHES GSUNGS PA LTAR NYES PA 'BYUNG BA'I PHYIR RO, ,DA
DUNG MA BZLOG NA NAD LA SOGS PAS MA PHOG PA'I ZLA BDRUG TZAM GYI
GONG DU 'PHO BAR GSUNGS LA, JI LTAR NYAMS SU LEN TSUL LA MDO
SNGAGS KYI 'PHO BA

GNYIS LAS, DANG PO NI, STOBS LNGA STE, RANG GI DNGOS PO THAMS
CAD BLA MA DKON MCHOG LA MCHOD PA, DGE 'DUN LA BSNYEN BKUR, NGAN
SLONG LA SBYIN PA SOGS GZHAN GYIS ZER DBANG TZAM MA YIN PAR RANG
GI BLOR 'DI BSOD

NAMS CHE BA 'DRA SNYAM PA LA BTANG, RGYAL SRAS DNGUL CHU BAS,
MCHOD SBYIN GANG BYAS BSOD NAMS LA KHYAD MED, 'ON KYANG MCHOD
PA
PHUL BA'I DGE RTZA SEMS CAN LA BSDOS NA RLABS CHE BAR GSUNGS, JI
LTAR YANG THAMS

CAD DGE PHYOGS SU BTANG NAS GANG LA'ANG CHAGS ZHEN MED PAR BYA
BA NI DKAR PO SA BON GYI STOBS SO, ,BLA MCHOD TSOGS ZHING MDUN
DU GSAL BTAB NAS MCHOD CING 'PHO NUS PA'I SMON LAM DRAG PO YANG
YANG BYED PA NA@53A *, ,SMON LAM GYI STOBS SO, ,BDAG 'DZIN DANG GCES
'DZIN GYIS
THOG MED NAS SDUG TU BCUG PA LA DGRAR BLTAS TE 'DI PHYI SKYID
SDUG GANG GI TSE YANG BDAG 'DZIN DANG GCES 'DZIN GYI DBANG DU
SKAD

CIG KYANG MI BTANG NGO SNYAM PA NI SUN 'BYIN PA'I STOBS SO,
,'CHI KHAR GNAD GCOD DRAG PO MA BYUNG NA LEGS 'DUG ,GAL TE BYUNG
YANG GTONG LEN SOGS KYI SGO NAS LAM DU SLONG TSUL 'DI LTAR BYED
SNYAM PA'I 'DUN PA

SHUGS DRAG BSKYED PA NI 'PHEN PA'I STOBS SO, ,DE LTA BU'I GTONG
LEN SOGS KYI NYAMS LEN YANG DANG YANG DU NAN TAN GYIS SPYOD PA
NI GOMS PA'I STOBS STE STOBS LNGA'O, ,'ON KYANG THEG CHEN GYI
'PHO BA STOBS LNGA PO

'DI'I STENG DU SPYOD LAM NYID GCES PAR GSUNGS PAS, ZHOGS GA-YAS
PHABS, LAG PA GA-YAS 'GRAM PA GA-YAS LA GTAD, RKANG PA BRKYANGS
PA DANG BSKUMS PA GANG BDE BYAS PA'I BRLA GA-YAS PA'I STENG DU
GA-YON

PA BZHAG ,LAG PA GA-YON BRLA GA-YON PA'I STENG DU 'JOG PA
SENGGE'I NYAL STABS BYAS TE SNGON STON PAS KYANG SPYOD LAM 'DIS
'DA' TSUL BSTAN PAS NGA YANG STON PA'I RNAM THAR NYAMS SU BLANG
BAR BYA SNYAM DU BYAS NA

STON PA'I RNAM THAR DRAN PA TZAM GYIS NGAN 'GROR MI LTUNG BAR
GSUNGS SO, ,GNYIS PA SNGAGS KYI 'PHO BA NI, MAR PAS, LUS SGO
BRGYAD 'KHOR BA'I DKAR KHUNG CAN, ,SGO BRGYAD BKAG NAS SGO GCIG
DBYE, ZHES GSUNGS PA LTAR

@53B KHA; LTE BA; RTAGS, BSHAD LAM, MDZOD SPU, RNA BA; MIG; SNA
RNAMS YI GE SOGS KYIS BKAG NAS, SPYI BO'I TSANGS BUG DBYE BA NAS
'PHO BA DANG 'BREL BAS 'PHOS NA SNGAGS SPYOD PA'I RTEN KHYAD PAR
CAN DU SKYE BAR BSHAD PA'I

RTZA DBU MA 'CHAD 'GYUR LEGS PAR GSAL BTAB PA'I NANG DU RANG
SEMS BSKYED NA SGO GZHAN BKAG PA'I DGOS PA NGES PAR 'GRUB BO,
,DE YANG TSOGS ZHING BSDU KHA'I BAR GYI BLA MCHOD CHO GA LEGS
PAR BTANG, LUS GNAD

BCAS TE, RANG 'JIGS BYED LTA BUR GSAL BA'I LUS NANG THAMS CAD
PHRU MA PHUS BTABS PA LTAR STONG SANG 'OD KYI RANG BZHIN DU BSAM
LA STONG RA YUD TZAM BSGOM, DE NAS LUS NANG GI GA-YAS GA-YON GYI
DBUS DRANG PO, ,RGYAB

MDUN GYI RGYAB LA CUNG ZAD NYE BAR RTZA DBU MA PHYI SNGO LA NANG
DMAR BA LTE 'OG SOR BZHI TZAM NAS YAR SONG TSANGS BUG DANG KHA
DA CHAD BU KHA HA RE YOD PA, SNYING GA MAN CHANG SBRUL MJUG LTAR
GANG BA'I RNAM PA CAN, SMAD MDA' SMYAG

TZAM NAS JE SBOM DU SONG BA'I STOD SBA LCAG 'BRANG PO TZAM RAG
DUNG MGO MJUG LDOG PA LTA BU, SNYING GAR TSIGS LTA BU'I NANG GI
STENG PAD ZLA'I GDAN LA RANG SEMS RDO RJE 'CHANG DKAR PO RGYA
SRAN TZAM BSAM, TSOGS ZHING THAMS

CAD RDO RJE 'CHANG LA THUG GI BAR BSDU BZHIN DU, BYIN GYIS BRLAB
PHYIR DGYES BZHIN SPYI BOR BYON, ZHES PA'I BAR BRJOD LA BLA MA
RDO RJE 'CHANG SNGON PO RANG DANG ZHAL LTA PHYOGS MTHUN PAR
RANG
GI SPYI BOR BZHUGS PA MTHO GANG TZAM GYI

@54A *, ,'PHONGS DANG TSANGS BUG THAD SONG GNAS PA BLA MA'I
THUGS KAR ZLA NYI GANG RIGS KYI GDAN LA H'Um YIG SNGON PO BSAM,
LAM SNA MA ZIN 'CHI BA'I DUS BYED NA, ZHES SOGS SHO LO KA GCIG
PA

GDANGS DBYANGS DANG BCAS PAS GSOL 'DEBS LAN GSUM BYA STE, DANG
PO'I TSE GDUNG SHUGS DRAG POS BRJOD, GNYIS PA'I TSE THUGS KA'I
H'Um YIG LAS 'OD ZER DMAR PO LCAGS KYU LTA BU NAR GYIS BYUNG BA
DBU MA'I

LAM BRGYUD RANG SEMS RDO RJE 'CHANG GI RAL PAR BTAB, GSUM PA'I
TSE RANG SEMS RDO RJE 'CHANG 'PHAR LA KHAD 'PHUR LA KHAD LTA BUR
LING LING BYED CING GSUM PA RDZOGS PA NA, HIKA; BRJOD PA DANG
MNYAM DU 'OD ZER GYI

LCAGS KYUS DRANGS, 'OG RLUNG 'THEN, DBU MA'I LAM NAS SKAR MDA'
'PHANG PA LTAR YAR SONG BA THUGS KA'I H'Um LA SIB KYIS THIM PAS
BLA MA'I THUGS DANG RANG SEMS DBYER MED DU BSAMS NAS RLUNG BZUNG
LA CUNG ZAD

BZHAG ,RLUNG MI THUB PA NA KA ZHES BRJOD NAS H'Um LAS RANG SEMS
RDO RJE 'CHANG 'OD ZER DANG BCAS PA BYE STE RANG GI SNYING GAR
PHAB, THENG GCIG LA THAL RGYUGS MI BDE NA MGRIN PAR BZHAG NAS
SLAR YANG, HIKU;

CES THUGS KAR 'PHANG NGO, SLAR YANG GSOL 'DEBS LAN RE'I MTHAR
SPO 'BEBS SNGAR BZHIN CI 'GRUB BYAS TE SBYANGS, THUN GROL BA NA,
SLAR YANG SNYING GA'I, ZHES SOGS BRJOD LA, BLA MA DBU MA'I LAM
NAS BYON

@54B RANG SEMS RDO RJE 'CHANG DU GSAL BA LA THIM NAS BLA MA'I
THUGS DANG RANG SEMS DBYER MED DU 'DRES TE RDO RJE 'CHANG DKAR
SNGO GANG RIGS MTSON GANG TZAM DU GYUR, DBU MA TSE'I BDUD RTZIS
MER GYIS GANG BAR BSAM LA BSNGO

SMON SOGS DKYUS BZHIN BYA'O, ,DE LTAR SBYANGS TE NYAMS 'OG TU
CHUD PA NA, DE NAS MA BRJED TZAM RE BYA YI HA CANG MANG NA 'PHO
RAB TSE THUNG BA'I RGYUR GSUNGS SO, ,LAS LA SBYAR BA NI, SKYES
BU DAM PA'I GDUNG RUS MGRON BU

BU CHEN, DAR ZAB BCAS MER BSREGS PA'I THAL BA RDO KHAB LEN DANG
SBRAD SMYON BCAS SBYAR TE TSANGS BUG LA BYUGS, GZHAN THAMS CAD
SNGAR BZHIN LA DAG PA MKHA' SPYOD, BDE BA CAN, DGA' LDAN SOGS
GANG MOS KYI DAG

ZHING DU 'GRO BAR BYA'O, ,SNYAM PA'I 'DUN PA DRAG POS SNYING GAR
MI 'BEB PAR SPOR PA KHO NA KHA DBUGS MA CHAD KYI BAR DU BYA'O,
,DE LTAR BLA MA MCHOD PA LA BRTEN PA'I 'PHO BA 'DI RJE BTZUN DAM
PA DHARMA BHA DRA DPAL BZANG

PO'I THUGS SU BKA' RGYA DAM PAR BZHUGS PA LAS SHING RTA ZLA BA
BZHI PA'I TSES NYI SHU GNYIS NAS BZUNG NYIN BRGYAD KYI BAR BLA
MCHOD KYI 'KHRID GNANG BA'I TSE STZAL BA MGON PO GANG GI BKA'
'BANGS KYI CHAR GTOGS RJE DRUNG

AA YUR SUDHA'I: SA RANG NYID DRAN PA GSO BA DANG SKAL MNYAM
GZHAN LA'ANG PHAN PA'I BLOS ZIN BRIS SU BGYIS PA DZA YANTU,, ,,
` SPYI BSHAGS ZIN BRIS BZHUGS, ,SPYI BSHAGS BYA BA LA, SDOM

@55A *, ,GSUM THAMS CAD KYI BCAS 'GAL DANG RANG BZHIN GYI KHA NA
MA THO BA'I NYES LTUNG THAMS CAD BSHAGS PAS NA SPYI BSHAGS ZHES
BYA STE, DE YANG AU HU ZHES PA NI SMRE SNGAGS KYI TSIG STE, RANG
GIS

SNGAR BYAS KYI NYES LTUNG LA BAG MED DU SPYAD PA GSAL BTAB PAS
SEMS MYA NGAN GYIS CHES CHER NON TE, H'U ZHES SHUGS RING THON
CING DE YANG SHUGS SHIN TU RING PO THON PA'I PHYIR HU'I GONG DU
AU SPYAR TE AU H'U ZHES PA STE,

RMOR CHEN KUN DGA' LHUN GRUB KYIS RNAL 'BYOR MA'I 'PHO KHRID DU,
HI KU RING PO BRJOD PA'I PHYIR A'I SBYAR TE, AI HI KA CES PA
DANG GNAD GCIG PA YIN NO, ,LAGS ZHES PA NI BSHAGS YUL RNAMS LA
'DI LTAR MYA NGAN

GYIS NON PA LAGS, ZHES PA'O, ,DE NAS BSHAGS PA BYED PA PA'I RTEN
GYI GANG ZAG NI SDOM PA GSUM LDAN GYI DBANG DU BYAS TE BSHAGS PA
LA, BLA MA RDO RJE 'DZIN PA LA SOGS PA'I BSHAGS YUL RNAMS BDAG
LA THUGS

GTAD DU GSOL ZHES DGONGS GSOL SNGON DU BTANG BA NI GO SLA'O,
,BDAG MING 'DI ZHES BGYI BA ZHES NYES PAR KHAS LEN PA PO'I RANG
MING GSAL BAR SMOS PA'O, ,GNYIS PA DNGOS GZHI LA GNYIS, BSHAGS

BYA'I SDIG PA NGOS 'DZIN PA DANG, BSHAGS PA DNGOS SO, ,DANG PO
LA GNYIS, NYES LTUNG LA BSNGO BGRANGS RGYAS PAR BYED PA DANG,
DON BSDUS TE BRJOD PA'O, ,DANG PO LA, DUS RGYU LAM LAS YUL SBYOR
SGO DRUG SDIG ,

@55B CES PA'I SDOM TSIG LTAR DRUG LAS, DANG PO DUS NI, TSE RABS
'KHOR BA THOG MA MED PA NAS DA LTA LA THUG GI BAR DU ZHES PA
STE, TSE RABS THOG MA'I MTHA' MED PA NAS DA LTA YAN CHAD KYI
KHONGS SU MA 'DUS PA'I NYES PA MED DE

GO SLA'O, ,GNYIS PA RGYU NI NYON MONGS PA 'DOD CHAGS, ZHE SDANG,
GTI MUG STE DUG GSUM GANG RUNG GIS KUN NAS BLANGS TE BSAGS PA
SHA STAG GO ,GSUM PA LAM NI, LUS DANG, NGAG DANG, YID GSUM GANG
RUNG GIS

BSAGS PA'O, ,BZHI PA LAS NI, SDIG PA MI DGE BA BCU BGYIS PA
DANG, ZHES PA NAS, GSANG SNGAGS KYI DAM TSIG DANG 'GAL BA DANG,
ZHES PA'I BAR TE, LUS KYI SROG GCOD LOG GA-YEM, MA BYIN LEN TE
GSUM, NGAG

GI RDZUN, PHRA MA; TSIG RTZUB, NGAG BKYAL STE BZHI, YID KYI
BRNAB SEMS, GNOD SEMS, LOG LTA STE GSUM BCAS KYI MI DGE BA BCU,
PHA BSAD PA, MA BSAD PA, DGRA BCOM PA BSAD PA, DGE 'DUN GYI
DBYEN BYAS PA,

DE BZHIN GSHEGS PA LA NGAN SEMS KYIS KHRAG 'BYIN PA STE 'DI
SANGS RGYAS BKRONG 'DOD KYIS RDO MTSON BSNUN PA YIN KYANG SANGS
RGYAS RDO RJE'I SKU BSNYES PAS BKRONG MI THUB PAS SKU MTSAL
BYUNG BA DANG, 'KHOR LO'I DBYEN RNAMS

NI MTSAMS MED LNGA'I LAS DNGOS YIN LA, SO SKYE DGE SLONG BZHI
YAN CHAD KYI DGE 'DUN PHAN TSUN THUGS MI MTHUN PA'I DBYEN BYAS
PA RNAMS NI MTSAMS MED LNGA'I LAS KYI CHAR GTOGS LTA BU YIN
CING, DE DANG NYE BA LNGA NI,

@56A *, ,DE ZHES PA BSHAD MA THAG PA'I MTSAMS MED LNGA LA BYAS
NAS, PHA BSAD PA DANG NYE BA SAR GNAS KYI BYANG SEMS BSAD PA, MA
BSAD PA NGANG NYE BA DGE SLONG MA 'KHRIG PAS SUN PHYUNG BA, DGRA

BCOMS PA BSAD PA DANG NYE BA RGYUN ZHUGS 'BRAS GNAS BSAD PA, SKU
MTSAL 'BYIN PA DANG NYE BA MCHOD RTEN BSHIG PA, DGE 'DUN GYI
DBYEN DANG NYE BA 'DU SGO PHROGS PA RNAMS NI NYE BA'I NYES PA
LNGA'O, ,BSNYEN GNAS,

DGE BSNYEN PHA MA GNYIS, DGE TSUL PHA MA, DGE SLOB MA, DGE SLONG
PHA MA STE SO THAR RIGS BRGYAD PO GANG GI SDOM PA BLANGS PA DE'I
BCAS 'GAL DANG, BYANG CHUB SEMS DPA'I BSLAB BYA RTZA LTUNG BCO
BRGYAD DANG, NYES

BYAS BZHI BCU ZHE DRUG SOGS DANG 'GAL BA DANG, RTZA LTUNG BCU
BZHI DANG, SBOM PO BRGYAD SOGS GSANG SNGAGS KYI DAM TSIG DANG
'GAL BA RNAMS SO, ,LNGA PA YUL NI, PHA DANG MA LA MA GUS PA
DANG, ZHES PA NAS

SEMS CAN LA GNOD PA'I LAS, ZHES PA'I BAR TE, TSE 'DI'I PHA MA
DRIN CHE BA'I GUS PA BYED PA'I YUL YIN PA LA MA GUS PA DANG,
CHOS 'DUL BA LA RAB TU BYUNG BA'I MKHAN PO DANG SLOB DPON, GSANG
SNGAGS

LA 'JUG PA'I SGO DBANG ZHUS PA'I RDO RJE SLOB DPON, GZHAN YANG
KLOG PA'I SLOB DPON DANG 'KHRID LUNG MAN NGAG SOGS STON PA'I
SLOB DPON RNAMS LA MA GUS PA DANG, THAR PA MI GNAS PA'I MYANG
'DAS KYI GO 'PHANG

@56B NI TSANGS PA YIN LA, DE'I RGYU NGES 'BYUNG GIS KUN NAS
BLANGS PA'I TSUL KHRIMS LA RANG SLOB CING, DE BZHIN DU GROGS
NGES 'BYUNG GI TSUL KHRIMS DANG LDAN PA NI TSANGS PA'I GO 'PHANG
THOB PA'I RGYU LA RANG GZHAN MTSUNGS PAR

SPYOD PAS GROGS TSANGS PA MTSUNGS PAR SPYOD PA YIN PAS DE RNAMS
LA MA GUS PA NI 'DI'I BSHAGS BYA YIN LA, TSE 'DIR RGYAL PO'I
CHAD PAS 'JIGS SHING 'GYED PHOGS SOGS DANG BRAL GYI DGOS PA
DANG, PHYI MA NGAN

'GRO'I SDUG BSNGAL LA 'JIGS NAS BSRUNG BA NI 'JIGS SKYOB KYI
TSUL KHRIMS DANG, TSE 'DI'I BDE BA RNYED BKUR DON DU GNYER BA
DANG, PHYI MA MNGON MTHO'I DPAL 'BYOR THOB PA'I PHYIR BSRUNG BA
NI LEGS SMON GYI TSUL KHRIMS

TZAM YIN GYI, TSUL KHRIMS RNAM DAG MA YIN PAS DE LA SLOB PA'I
GROGS NI TSANGS PA MTSUNGS PAR SPYOD PA MA YIN PAS 'DI'I BSHAGS
BYA MA YIN NO, ,DKON MCHOG GSUM LA GNOD PA'I LAS BGYIS PA STE
BRNYAS

SMOD SOGS BYAS PA DANG, DAM PA'I CHOS SPANGS PA NI, THEG PA CHE
CHUNG GI GSUNG RAB DGONGS 'BREL DANG BCAS PA GANG RUNG LA DMIGS
TE 'DIS 'GRO BA LA PHAN BDER MI 'GYUR SNYAM DU ZHE NAS SPONG BA
SOGS SO, ,

'PHAGS PA'I DGE 'DUN NI GANG ZAG GCIG YAN CHAD DANG SO SKYE'I
DGE 'DUN DGE SLONG BZHI YAN CHAD LA SKUR PA BTAB PA'O, ,SEMS CAN
GANG YANG RUNG BA'I LUS SROG LONGS SPYOD GNAS MAL SOGS LA GNOD
PA'I
 @59A *, ,MNYES BYED SHOG ,CES DUS GSUM RGYAL BA'I SPYI GZUGS
GRUB DBANG THAMS CAD MKHYEN PA RJE BTZUN DHARMA BHA DRA DPAL
BZANG PO'I ZHAL SNGA NAS N'A RO MKHA' SPYOD MA'I BSKYED RDZOGS
KYI 'KHRID THUN BZHIR NYAMS SU LEN BZHIN DU STZAL BA'I

SKABS, RJE BTZUN DAM PA'I GSUNG BSHAD RNAMS BRJED PAR PHANGS TE
BKA' 'BANGS KYI CHAR GTOGS RJE DRUNG TSE RING MING CAN GYIS
BRJED BYANG ZIN BRIS SU BGYIS PAR RANG BZO'I 'KHRUL BSLAD CI
MCHIS BLA MA MKHA' 'GRO'I TSOGS LA BZOD PAR GSOL LO,,

(SLAR YANGS MO GLANG GI LO ZAB KHRID STZAL SKABS RJE BLA MA
MCHOG GI SPYAN LAM DU PHAB CING, DON SKYON BZO BCOS DGOS GRAS
RJE NYID KYI ZHABS DRUNG DU BGYIS PA'O,, ` SLAR YANG BSTAN PA'I
SBYIN BDAG ^ MI DBANG BYANG CHUB SEMS DPA' GUNG BSHAD SGRA DBANG
PHYUG RGYAL PO'I BKAS BSTAN 'GRO'I DON DU PAR BRKO BYA

RGYU YIN PAS KHYOD NAS ZHUS DAG DANG, GSAR SNON BCAS KYIS SHIG
CES SPYI BO'I MDZES RGYAN DU PHEBS PA LTAR, DPON RIGS DBYANGS
CAN GRUB PA'I RDO RJER 'BAD PAS TSIG DON LA ZHUS DAG GANG ZHIB
DANG, GSAR SNON PHRAN BU BCAS BGYIS PA LAGS SO,, SHU BHA MSTU
SARBA DZA GA TAm,, ,,)

RNAL 'BYOR MA RGYUD BYE BA BCU DRUG CHA, ,SNYAN BRGYUD TSAD MA
BZHI LDAN DKYIL 'KHOR DU, ,RDZOGS PA'I ZAB DON BDUD RTZI'I BA
GAm 'DI, ,LEGS BSHAD 'OD DKAR 'PHRO BA KUN GYI TOG ,ZAB GSANG
SNYING POR CHAGS PA'I GSER SGONG MNGAL, ,NYAMS MYONG TSAD MA'I
DROD

@59B KYIS BSKYANGS PA LAS, ,RGYUD DANG 'PHAGS BOD GRUB GZHUNG
SNYAN BRGYUD GNAD, ,'DZUM ZHAL BZHI LDAN KHYAD CHOS 'DI MTHONG
TSE, ,BLO GROS 'KHRI SHING NYAG MA PHRA RNAMS KYANG, ,CHES GSAL
GDAMS PA'I LJON DBANG 'DIR 'KHRIL NAS, ,BSAM SGOM ME TOG ZUNG
'JUG

'BRAS BU'I 'KHUR, ,DUD LA RE NA DPYOD LDAN SMOS CI DGOS, ,DE
PHYIR DON GNYER YID KYI YOL GO KUN, ,SMIN GROL LAM BZANG BCUD
KYIS 'PHYUR BA'I SLAD, ,DGA' LDAN BSHAD SGRUB NAS RGYU SBYAR TE,
,PAR DU BSGRUBS PA'I DGE MTSAN RGYA MTSO'I MTHUS, ,THUB BSTAN

SNYING PO SMAN GYI LJON SHING MCHOG ,RTZA BRTAN BSHAD SGRUB ME
TOG 'BRAS BUR BCAS, ,KHYON YANGS LUS CAN PHAN DANG BDE BA YI,
,SROG 'TSO'I BDUD RTZIR DAR ZHING RGYAS GYUR CIG ,MANGGA LAm,, `
DGONGS PA'I KHYAD PAR BYANG CHUB SEMS DPA' DNGOS,

MDZAD PA'I KHYAD PAR SNGON GYI CHOS RGYAL CHE, ,YON TAN KHYAD
PAR SUS KYANG BSKRUN MED PA, ,^ SA DBANG CHE DE'I GSUNG 'DI NGO
MTSAR RMAD, ,SHU BHAm,,