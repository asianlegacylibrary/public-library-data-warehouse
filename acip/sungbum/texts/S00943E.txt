@001A *, ,MAndAL GYI KHRID YIG DPAG BSAM SNYE MA ZHES BYA BA BZHUGS
SO,,

@001B #, ,GANG LA BRTEN NA SRID DANG ZHI BA YI, ,LEGS TSOGS
'BRAS BU MA LUS 'BYUNG BA'I ZHING, ,BLA MA YI DAM RIN CHEN RNAM
GSUM LA, ,SNYING NAS 'DUD DO DNGOS GRUB MCHOG

SBYIN MDZOD, ,YON TAN DKYIL 'KHOR YONGS SU RDZOGS PA YI, ,RGYAL
BA'I DKYIL 'KHOR SRAS BCAS SPYAN SNGA RU, ,DBANG CHEN DKYIL
'KHOR MKHO DGU'I LONGS SPYOD BCAS, ,MCHOD PA'I DKYIL

'KHOR RGYA MTSO SPRO BA'I TSUL, ,MDO RGYUD MAN NGAG GANGS RI LAS
'ONGS SHING, ,DRI ? LUNG DANG RIGS PA'I RLABS 'PHRENG CAN, ,BSOD
NAMS GSER GYI BYE MA 'BAB PA'I KLUNG, ,BYANG CHEN RGYA MTSO'I

NGOGS SU 'DREN LA SPRO, ,'JIG RTEN MU MTHA' YAS PA'I CHAGS TSUL
SHES, ,SRID 'BYOR SNYING PO MED PA'I NGANG TSUL RIG ,BSOD NAMS
TSOGS CHEN SGRUB PA'I TSUL RTOGS PA'I, ,BLO LDAN SKAL

@002A #, ,BZANG DE DAG 'DIR ZHUGS SHIG ,DE 'ANG BLA MA GONG MA
RNAMS GDAMS PA ZAB MO PHAL CHER NYAMS SU LEN PA'I SNGON 'GRO LA,
BSTAN PA SPYI'I 'JUG SGO SKYABS 'GRO

DANG; THEG CHEN LAM GYI 'JUG SGO SEMS BSKYED PHYOGS GCIG TU
BSDOMS PA SKYABS 'GRO SEMS BSKYED KYI KHRID, SDIG PA SBYONG BA
RDOR SEMS BSGOM BZLAS KYI KHRID, TSOGS GSOG PA MAndAL

GYI KHRID, BYIN RLABS 'JUG PA BLA MA'I RNAL 'BYOR GYI KHRID BZHI
LA SNGON 'GRO KHRID CHEN BZHI'AM, SNGON 'GRO 'BREL BA CAN BZHIR
GRAGS PA LAS, 'DIR MAndAL GYI RNAM GZHAG BSHAD PA

LA; NGES PA BSKYED PA'I PHYIR SPYI DON GYI SGO NAS GTAN LA DBAB
PA DANG, DE NYID LAG TU LEN PA'I TSUL BYE BRAG TU BSHAD PA
GNYIS, ;DANG PO LA GSUM, GANG LAS GSUNGS PA'I KHUNGS DGOD

@002B PA, MAndAL GYI NGO BO, DE'I DBYE BA SO SOR BSHAD PA'O,
,DANG PO NI DKON MCHOG SPRIN LAS, ME TOG GI RNAM PA'AM, 'BRAS
BU'I RNAM PA'AM, DPAG BSAM GYI SHING NGA YIR BYA BA MED PA,
YONGS SU GZUNG BA MED PA DE DAG KYANG NYIN

LAN GSUM MTSAN LAN GSUM DU SANGS RGYAS DANG BYANG CHUB SEMS DPA'
RNAMS LA DBUL LO, ,ZHES DANG, BZANG PO SPYOD PAR, MCHOD PA GANG
RNAMS BLA MED RGYA CHE BA, ,DE DAG RGYAL PA THAMS CAD LA YANG

MOS; ;ZHES SOGS DANG, DAM TSIG GSUM BKOD PA'I RGYAL PO LAS, RIN
PO CHE'I RI RNAMS DANG, THANG LAS SKYES PA'I RIN PO CHE LA SOGS
PA PHYOGS BCU NA RNAM PAR GNAS PA NGA YIR BYA BA MAD PA YONGS SU
BZUNG

BA MED PA RNAMS DBUL LO, ,CHU THAMS CAD DANG KHA NA MA THO BA
MED PA'I CHU'I DKYIL 'KHOR THAMS CAD DANG, GSER GYI DKYIL 'KHOR
THAMS CAD DANG, 'JIG RTEN GYI KHAMS CHAGS PA RNAMS NA RE DANG
REG PA

MCHOG TU PHUN SUM TSOGS PA'I SA ZHAG DANG, BDUD RTZI'I MYU GU
DANG, MA RMOS MA BTAB PA'I 'BRAS SA LU DANG, BYANG GI SGRA MI
SNYAN GYI GLING DANG, 'JIG RTEN GYI KHAMS YONGS SU DAG PA RNAMS
NA YOD PA

MCHOG TU NYAMS DGA' BA'I LONGS SPYOD RNAMS DBUL LO, ,ZHES DANG,
GSAL RGYAL LA GDAMS PA LAS, RANG GZHAN GYI DGE TSOGS LA RJES SU
YI RANG BYAS TE SANGS RGYAS RNAMS LA PHUL NAS GZHAN DON DU

@003A *, ,BSNGO BAR GSUNGS PAS MTSON LUS LONGS SPYOD DUS GSUM
GYI DGE TSOGS DANG BCAS PA SANGS RGYAS DANG BYANG CHUB SEMS DPA'
RNAMS LA PHUL NAS SEMS TZAN KUN GYI NYER 'TSO'I RGYUR

BSNGO BA BSLAB BTUS KYI BTANG BSRUNG DAG SPEL BZHIS BSDUS PA'I
BYANG CHUB SEMS DPA'I THABS MKHAS KYI SPYOD PA RLABS PO CHE STON
PA PHAL CHER MAndAL GYI KHUNGS SU 'GRO LA, KHYAD PAR DU DKYIL
'KHOR CHEN PO'I

MDO LAS, CHU BCAS LCI BA SBYIN PA STE, ,ZHES PA NAS, PHA ROL
PHYIN DRUG 'DI RNAMS NYID, ,THUB PA'I MAndAL BYAS PAS THOB, ,CES
SOGS MAndAL 'BUL TSUL GYI PHYAG LEN STON PA'I KHUNGS YIN LA,
GTZO BOR

TSOM BU'I GRANGS LA SOGS PA CHA TSANG BAR STON PA'I KHUNGS MTHAR
THUG PA NI, 'DUS PA'I RTZA RGYUD LE'U BRGYAD PA LAS, ZHING 'DI
RIN CHEN SNA BDUN GYIS, ,MKHAS PA DAG GIS YONGS BKANG LA, ,DNGOS
GRUB

'DOD PAS SBYIN PA'I PHYIR, ,NYIN RER SHES RAB CAN GYIS DBUL,
,ZHES PA 'DI YIN TE, ZHING 'DI ZHES PA YUL PHYOGS RE RE TZAM LA
ZER BA MIN GYI, BDAG CAG GI STON PA LTA BU RGYUD GCIG PA'I MCHOG

GI SPRUL SKU BYE BA PHRAG BRGYA DUS MNYAM DU BYUNG BA'I NANG NAS
MA MTHA' MCHOG GI SPRUL SKU GCIG GI 'DUL ZHING DU GYUR PA STE,
MDZOD LAS, GLING BZHI PA DANG NYI ZLA DANG, ,RI RAB DANG NI 'DOD
LHA DANG, ,ZHES PA LTAR,

@003B RI'I RGYAL PO RI RAB RTZE MOR RNAM PAR RGYAL PA'I KHANG
BZANG DANG BCAS, MTHA' SKOR DU GLING BZHI GLING PHRAN BRGYAD NYI
ZLA ZUNG GCIG DANG BCAS PA'I TSOM BU BCO LNGA BSTAN, RIN CHEN
SNA BDUN ZHES PAS RGYAL SRID RIN CHEN SNA BDUN BSTAN

LA; SGRON GSAL LAS, PADMA RA GA DANG, AINDRA N'I LA DANG,
BEEd'URYA DANG, MARGAD DANG, RDO RJE DANG, MU TIG DANG, BYU RU
ZHES BYA BA RIN CHEN SNA BDUN GYIS YONGS SU BKANG PA, ZHES RIN
CHEN BDUN 'DREN TSUL ZUR BZHIG KYANG

BKOD PA NI MDO GZHAN NAS 'BYUNG BA'I BSHAD PA'I RNAM GRANGS YIN
LA, GTZO BOR RIN PO CHE'I RIGS SOGS MKHO DGU'I LONGS SPYOD THAMS
CAD 'BYUNG BA'I GTER CHEN PO BSTAN PA YIN PAS, SNGA MA'I STENG
DU BSNAN PAS BRGYAD DE TSOM BU

NYER GSUM MA 'DI NI PAn CHEN N'A RO PA DANG SLOB DPON AA BHYA KA
RA SOGS RGYA GAR GRUB CHEN MANG PO'I PHYAG BZHES YIN, RJE BDAG
NYID CHEN PO NAS BZUNG DBEN SA BA YAB SRAS KYANG SNYAN BRGYUD
KYI GDAMS PA MANG PO RNAMS LA BSHAD SGRUB BYED PA'I TSE

MAndAL NYER GSUM MA SNGAGS DANG BCAS PA 'DI NYID GTZO BOR MDZAD
DO, ,MKHAS PA DAG GI YONGS BKANG ZHES PA MKHAS PA'I DON BSOD
NAMS DANG YE SHES KYI TSOGS LA MKHAS ZHES GSUNGS SHING, 'OG TU,
BSAM GTAN GYIS KYANG THAMS CAD

BSKYED PAR BYA'O, ,ZHES GSUNGS PA GUNG BSGRIGS NA RGYAL SRID
BDUN SOGS DNGOS SU YOD PA'ANG DON DAM PAR MA GRUB CING, YID KYIS
SPRUL PAS KYANG TSOGS RDZOGS PA SOGS KYI BYA BAR BSNYON MED DU
NUS PAS, SNANG STONG SNGA MA'I

@004A *, ,TSUL GYIS MCHOD PA'I TSOGS RAB 'BYAMS SPRO MKHAS PA LA
BYA'O, ,DNGOS GRUB 'DOD BAS SBYIN PA'I PHYIR, ,ZHES PA DNGOS
GRUB 'DOD PA TZAM GYIS MCHOG GI ,BLA MA LGNA BCU PA LAS, DNGOS
GRUB SLOB

DPON RJES 'BRANG ZHES, ,RDO RJE 'DZIN PA NYID GSUNG BA, ,SHES
NAS DNGOS PO THAMS CAD KYIS, ,BLA MA YONGS SU MNYES PAR BYA,
,ZHES DNGOS GRUB 'BYUNG MI 'BYUNG BLA MA BSTEN TSUL LEGS NYES
KYI RJES SU 'GRO LDOG MI 'KHRUL ZHING, KHYAD PAR ZUNG

'JUG PHYAG RGYA CHEN PO'I DNGOS GRUB 'GRUB PA BLA MA KHO NA LA
LTOS PAS, RGYUD DANG GRUB CHEN MANG PO'I GZHUNG DU, GANG GI DRIN
GYIS BDE CHEN NYID, ,SKAD CIG NYID LA 'CHAR BA GANG, ,BLA MA RIN
CHEN LTA BU ZHES MTHUN PAR GSUNGS LA, SGRON GSAL LAS KYANG, DE'I
MAN

NGAG GIS PHYAG RGYA CHEN PO'I DNGOS GRUB SGRUB PAR 'DOD PAS,
ZHES GSUNGS SO, ,SHES RAB CAN ZHES PA, SPYIR SHES RAB LA DBYE
SGO MANG YANG GTZO BO JI LTA BA RTOGS PA'I SHES RAB, JI SNYED BA
RTOGS PA'I SHES RAB GNYIS SU 'DUS PAS, YUL LA SBYAR NA JI LTA

BRTOGS PA'I SHES RAB KYIS BLA MA CHOS SKU'I RANG BZHIN DU
MTHONG, JI SNYED BA RTOGS PA'I SHES RAB KYIS BLA MA SRID ZHI'I
RGUD PA MTHA' DAG LAS SKYOB PA'I SKYABS GNAS GCIG PUR MTHONG,
MCHOD PA LA SBYAR NA JI LTA BRTOGS PA'I SHES RAB KYIS MCHOD

PA'I 'KHOR GSUM BDEN MED DU RTOGS, JI SNYED PA'I SHES RAB KYIS
MCHOD PA'I PHAN YON DAB MTHA' YAS PAR SPRO TSUL SOGS SHES PAR
BYED DO, ,MAndAL 'BUL BA'I YUL LA SKYABS GNAS MTHA' DAG YOD
KYANG, GTZO BO'I DBANG DU BYAS NA

@004B BLA MA LA THUN MONG MA YIN PA'I MCHOD PAR BYED DGOS TE,
DPER NA RGYAL PO SPYAN DRANGS PA'I TSE GTZO 'KHOR THAMS CAD LA
YON DANG 'TSO BA STOB DGOS KYANG, SNYING NOR GCES SHOS DE RGYAL
PO RAB LA PHUL NAS DGOS DON GYI GTZO BO ZHU DGOS PA LTAR, TSE

GCIG NYID LA MCHOG 'GRUB PA BLA MA KHO NA LA LTOS PAS LUS LONGS
SPYOD DGE TSOGS DANG BCAS PA MAndAL DU SPUNG NAS 'BUL YUL BLA MA
LA BYED DGOS SO, ,'DI LA DGONGS TE SGRON GSAL LAS, LHA RNAMS
DANG BLA MA'I THUN MONG GI MCHOD PA BSTAN NAS,

BLA MA LA KHYAD PAR GYI MCHOD PA BSTAN BA'I PHYIR, RIN CHEN
'BYUNG GNAS ZHES BYA BA, ZHES SOGS KYIS PHYAG RGYA 'BUL TSUL
DANG, DE'I MJUG THOGS SU, BLA MA LA KHYAD PAR CAN GYI RDZAS DBUL
BAR BYA BA'I DON DU TSAD YONGS SU CHAD PA MED PAR BSTAN

PAR BYA BA'I PHYIR, ZHING 'DI RIN CHEN SNA BDUN GYIS, ,ZHES BYA
BA LA SOGS PA ZHES GSUNGS SO, ,'ON DE GNYIS KA BLA MA'I SGOS
MCHOD YIN NA SNGA MA'I MJUG TU, SANGS RGYAS KUN LA DBUL BAR BYA,
,ZHES SPYI LA SBYAR BA DANG MI 'GAL LAM SNYAM NA, DOGS

PA 'DI DPAL LDAN ZLA BA NYID KYIS SEL BAR MDZAD DE, SGRON GSAL
LAS, SANGS RGYAS KUN LA DBUL BAR BYA, ,ZHES BYA BA LA, SANGS
RGYAS THAMS CAD KYI RANG BZHIN YIN PAS, BLA MA GCIG BUA'NG SANGS
RGYAS THAMS CAD KYI SGRAS RNAM PAR BRJOD DE DE

LA DBUL ZHIGN RAB TU BSGRUB PAR BYA'O, ,ZHES YUL GCIG LA PHUL
NA'ANG SANGS RGYAS THAMS CAD LA PHUL BA'I PHAN YON 'GRUB PA'I
THABS MKHAS KYI SGO CHEN PO BLA MA LA MCHOD PA 'DI YIN PAR GO
BA'I CHED DU DE LTAR GSUNGS PA YIN NO, ,YANG 'DI SNYAM DU, DE BLA@005A *, ,MA GCIG
PU'I KHYAD CHOS MA YIN TE, DKON MCHOG BRTZEGS
PA'I CHOS KYI RNAM GRANGS SGYU MA MKHAN BZANG BOS ZHUS PA LAS,
BZANG BO RGYAL BA GCIG LA MCHOD BYED NA, ,PHYOGS BCU'I SANGS
RGYAS LA NI MCHOD 'GYUR

TE; ;'DI LTAR DE DGA' YI CHOS DBYINGS DANG, ,THA DAD BYA BA NAM
YANG YOD MA YIN, ,ZHES GSUNGS SHING, GSANG CHEN THABS LA MKHAS
PA'I MDO LAS KYANG DE LTAR GSUNGS PA'I PHYIR RO ZHE NA BSHAD PAR
BYA STE, SANGS RGYAS GANG YANG DUNG BA GCIG LA PHUL

BAS SANGS RGYAS THAMS CAD LA PHUL BAR 'GRO BA NI, 'BUL BA PO
CHOS THAMS CAD KYI GNAS LUGS STONG PA NYID LA NGES PA GTING
TSUGS SHING, CHOS DANG CHOS NYID NGO BO DBYER MI PHYED PA DANG,
RNAM PA THAMS CAD MKHYEN PA'I YE SHES NI CHOS NYID THAMS

CAD DANG RO GCIG TU ZHUGS SHING, SANGS RGYAS RNAMS CHOS KYI SKUS
RAB TU PHYE BA SOGS LA MYONG BA MTHAR SON PA RNAMS KYI DBANG DU
BYAS PA YIN TE, DPER NA SA RA HA'I THOD PA'I DKYIL CHOG LAS,
'KHOR RNAMS GTZO BO'I YAN LAG PHYIR, ,THA

DAD PAR NI BZLAS MI BYA, ,ZHES GSUNGS PA'I DGONGS PA LEN PA NA,
SNGAGS RIM LAS, 'KHOR GTZO BO'I YAN LAG YIN PAS GUD DU BZLA MI
DGOS BAR GSUNGS PA NI DNGOS PO LA DE LTAR YIN PAS MI CHOG GI,
STONG NYID LA MTHAR THUG PAR

GTUGS NAS GNYIS SU MED PA'I YE SHES NYID RTEN DANG BRTEN PAR
SHAR BA'I TSUL LA NGES PA BRTAN BO RNYED PA LA DGONGS, ZHES
GSUNGS PA BZHIN GANG ZAG KHYAD PAR CAN GYI DBANG DU BYAS PA YIN
ZHING, BLA MA LA PHUL NA THAMS CAD LA PHUL BA'I PHAN

@005B YON 'BYUNG BA BKA' DRIN GYI SGO NAS YIN PAS PHAL PA LA'ANG
'BYUNG NGO, ,DE LTAR MAndAL DBUL BDE RTAG PAR DUS DRUG TU MCHAG
PA DGOS PA GO BA'I PHYIR, NYIN RER SHES RAB CAN GYIS DBUL, ,ZHES
GSUNGS PA YIN GYI, NYIN RER LAN RE DBUL BA

LTA BU MIN TE, 'DI'I DGONGS PAR BYAS NAS BLA MA LNGA BCU BAR,
MCHOG TU DAD PAS DUS GSUM DU, ,DKYIL 'KHOR ME TOG BCAS THAL MOS,
,STON PA BLA MA BSNYEN BKUR ZHING, ,ZHABS LA SBYI BOS PHYAG
BYA'O, ,ZHES DANG, DE'I t'IKKA LAS,

DKYIL 'KHOR TE MAndAL ME TOG GI TSOM BU DANG BCAS PA DBUL BA
SNGON DU BTANG NAS, ZHES SO, ,DUS GSUM ZHES GSUNGS NA'ANG, LNGA
t'IKA LAS SNGA DRO LA SOGS PA'I DUS GSUM ZHES 'BYUNG BAS, NYIN
LA DUS GSUM DU BYED PAR BSTAN PA'I

SHUGS KYIS MTSAN LA'ANG GSUM DU BYAS TE DRUG TU GO DGOS SHING,
RTZA LTUNG RNAM BSHAD LAS KYANG, RIN 'BYUNG GI DAM TSIG LAN DRUG
TU BYA BAR GSUNGS PA NI DAM TSIG GZHAN RNAMS LA'ANG MTSON PA
STE, ZHES GSUNGS PA LTAR RO, ,GNYIS

PA MAndAL GYI NGO BO'I DON NI MAndAL ZHES PA DKYIL 'KHRO GYI
SKAD DOD YIN ZHING DE LAM'I SGRA LAS DRANGS NAS MA NUS RA ZHES
PA SNYING PO DANG, LA'I SGRA LAS DRANGS TE L'A LI TA BYAS NA
'DZIN PA ROL BA SOGS LA 'JUG, LA TIN BYAS NA LEN PA DANG

'DUS PA SOGS LA 'JUG PAS BSDOMS NA SNYING PO LEN CING 'DZIN PA
ZHES PA YIN, 'ON KYANG SKABS SO SO LA SBYAR NA DMAN MCHOG GI
SNYING PO LEN TSUL MI 'DRA BA SO SOR SHES DGOS TE, BRTAG GNYIS
LAS, DKYIL NI SNYING PO ZHES BRJOD DE,

@006A *, ,BYANG CHUB SEMS NI BDE CHEN PO, ,LEN PAR BYED PAS
DKYIL 'KHOR NYID, ,'DUS PA DKYIL 'KHOR NYID DU BRJOD, ,CES DANG,
DE'I BSHAD RGYUD SA MBHU tA LAS, DNGOS PO KUN GYI SNYING PO
MCHOG, ,LEN CING GCOD PA

NYID KYI PHYIR; ,ZHES GSUNGS TE, DES NA DBANG BZHI GANG DU THOB
PA'I YUL DANG RDZAS MI 'DRA'ANG, DE LA BRTEN NAS LEN RGYU'I
SNYING PO BDE STONG GI YE SHES SU 'DRA BAS, RAS BRIS KYI DKYIL
'KHOR, BYANG CHUB KYI SEMS KYI DKYIL 'KHOR, BHA

GA'I DKYIL 'KHOR ZHES SOGS THAMS CAD LA DKYIL 'KHOR GYI SGRA
SBYAR BA YIN NO, ,'ON KYANG SAMBHU tA LAS LAN CING GCOD PA ZHES
DKYIL 'KHOR GYI SGRA DON KHO NA MIN TE, BRTAG GNYIS SU, DKYIL
'KHOR 'KHOR LO CI ZHES BRJOD, ,CES DRI PA BKOD

NAS LAN DU DKYIL 'KHOR GYI DON DANG 'KHOR LO'I DON SO SOR GSUNGS
PA DE'I DON BSDUS NAS, DON DAM BYANG CHUB KYI SEMS NGES BDE CHEN
GYI SNYING PO LEN PA DANG, SGRIB PA'I DRI MA GCOD PA GNYIS KA GO
BA'I CHED YIN PA'I PHYIR, BRTAG GNYIS RNAM BSHAD

MKHA' 'GRO'I GSANG MDZOD LAS, 'KHOR LO ZHES BYA BA NI NAM MKHA'I
KHAMS TE, NAM MKHA' DANG 'DRA BA'I YUL STONG PA NYID DE RTOGS
PAS SGRIB PA GCOD PA'I PHYIR, ZHES DKYIL 'KHOR GYI SGRA DON LAS
LOGS SU GSUNGS SO, ,RNAL 'BYOR

RGYUD KYI SKABS SBYONG RGYUD LAS, SANGS RGYAS KUN GYI BYANG CHUB
SEMS, ,BLA NA MED PA RTOGS GYUR PA'I, ,RGYAL BAS GSUNGS PA'I YE
SHES GANG, ,DE NI DKYIL 'KHOR SNYING POR GSUNGS, ,ZHES PA TSIG
RIS SNGA MA DANG CHA 'DRA'ANG DON ZAB

@006B GSAL GNYIS MED KYI YE SHES SNYING POR BZHAG STE DE LEN PA
LA BYED DGOS PAS MTSON LAS DANG PO PAS SNOD BCUD KYI 'JIG RTEN
BLOS BLANGS TE PHUL BA LA MAndAL ZHES PA BSOD NAMS RLABS PO
CHE'I SNYING PO LEN PA LA BYED PA SOGS DKYIL

'KHOR GYI MING MAndAL 'DRA'ANG DON SNA TSOGS LA SBYAR TE SNYING
PO 'DUS TSUL RE BYED DGOS PA'I PHYIR, LHA MO BZHIS ZHUS KYI RNAM
BSHAD LAS, DKYIL 'KHOR ZHES BTAGS PA RNAMS KYI MING GI DON NI
'DUS PA YIN LA, ,ZHES SO, ,THAMS

CAD LA DE LTAR BTAGS PA'I DGOS PA NI SNYING PO DANG YANG SNYING
RIM PAR BLANGS TE MTHAR BDE STONG ZUNG 'JUG GI SNYING PO LEN PA
LA GZHOL BA'I CHED YIN NO, ,SPYIR STONG GSUM SOGS 'JIG RTEN CI
TZAM RGYA CHE'ANG SDUG BSNGAL RGYA CHE BA YIN NA'ANG, 'DI

LTAR THABS MKHAS KYIS BSOD NAMS MI ZAD PA'I LO TOG SPEL SHES NA
GTAN BDE'I ZHINGS RGYA CHE BA YIN, 'DI LTAR BSOD NAMS SPEL BA
DANG 'KHOR BAR YID 'BYUNG SKYED BA GANG LA'ANG MNGON PA GONG 'OG
NAS 'JIG RTEN CHAGS TSUL GSUNGS

PA'I DON SPYI CHAGS PA DGOS KYI, DE'I SPYI MA SHAR BAR KHA NAS
RI RAB GLING BZHI ZHES CI TZAM SMRAS KYANG MAndAL STENG GI 'BRU
DE TZAM LAS DMIGS PA'I 'KHYER SO GZHAN MI 'BYUNG NGO, ,GSUM BA
MAndAL GYI DBYE BA LA, BUM DBANG DANG 'BREL BA

PHYI'I MAndAL, GSANG DBANG DANG 'BREL BA NANG GI MAndAL, SHER
DBANG DANG 'BREL BA GSANG BA'I MAndAL, DBANG BZHI PA DANG 'BREL
BA DE KHO NA NYID KYI MAndAL BZHI, DANG PO NI YONGS GRAGS LTAR
GYI MAndAL TE, SNGA PHYIR BSHAD CING 'CHAD PAR

@007A *, ,'GYUR RO, ,NANG GI MAndAL NI, BAGS PA RAB MDZES GSER
GYI SA GZHI'I STENG, KHRAG CHEN BDUD RTZI'I CHU YIS CHAG CHAG
BTAB, ,SHA KHRAG ME TOG PHANG PHUNG TSOM BUR GYUR, ,YAN LAG
RNAMS LAS GLING

CHEN BZHI DANG NI, ,NYING LAG GLING PHRAN BRGYAD DU GYUR PA'I
DBUS, ,KHOG PA RIN CHEN RDUL MANG BRTZEGS PA'I RTZER, ,MGO BO
RNAM PAR RGYAL PA'I KHANG BZANG MDZES, ,MIG GNYIS MUN SEL NYI MA
ZLA BA DANG, ,SNYING NI YID BZHIN NOR BU RIN PO

CHE; ;DBANG PO NANG KHROL YONGS SU GYUR PA LAS, ,LHA MI'I 'DOD
YON DPAL 'BYOR PHUN SUM TSOGS, ,ZHES PA LTAR GZHAN RNAMS GO SLA
ZHING, YAN LAG DANG NYING LAG 'BYED TSUL NI, RKANG LAG GI LHU
GSUM GSUM 'BREL BA YAN

DANG, LAG PA'I MKHRIG MA DANG RKANG PA'I BRE MO LONG GI MTSAMS
NAS BREGS TE MGO GNYIS GNYIS SU GSHAG PA NYID LAG TU BYED PAR
GSUNGS SO, ,'ON KYANG GSANG DBANG GI DGOS PA RTZA KHAMS SBYONG
BYED YIN LA, MAndAL DE'ANG DE DANG 'BREL BA

ZHIG DGOS PAS, PHYI'I LUS RAGS PA TZAM MA YIN PAR DE DAG DNGOS
SU SMOS PA'I SHUGS KYIS DON LNGA SNOD DRUG DBANG PO LNGA SOGS SO
SO DANG 'BREL BA'I RTZA RAGS PA SMAN GYI GZHUNG LAS 'BYUNG BA
DANG, ZHIB TU PHYE BAS RTZA STONG PHRAG BDUN CU RTZA

GNYIS PHYI'I LUS RAGS PA'I RTZA BAR GYUR BA'I NANG GI KHAMS SO
DANG SEN MO 'BAB PA SOGS BDE MCHOG GI RGYUD LAS GSUNGS BDE THAMS
CAD MAndAL DU BKOD PA DGOS SO, ,TSUL 'DI NI 'JAM MGON SA PAn GYI
PHYI NANG GSANG BA'I MAndAL 'PHUL MCHOG

@007B LAS KYANG, LUS KYI GTZO BO SNYING BLA MA LHAG PA'I LHAR
BSAMS TE, PAGS PA GSER GYIS GZHI, KHRAG CHU'I BYUGS PA, SGAL
TSIGS RI'I RGYAL PO RI RAB, YAN LAG BZHI GLING BZHI, RTZA RO
RKYANG GNYIS NYI MA DANG ZLA BA, NYI MA LTAR DMAR BA GSER

ZLA BA LTAR DKAR PA DNGUL, BYANG CHUB KYI SEMS LHA DANG MI'I LUS
PHUN SUM TSOGS PA, SNYING MA GTOGS PA'I DON RNAM PA LNGA, SNOD
RNAMS GCIG TU BSDOMS PA DANG DRUG, SNOD LA GNAS PA'I BDE BA'I
CHA DANG BDUN RGYAL SRID RIN CHEN SNA BDUN ,SPYI

PO'I HAm LAS BYANG CHUB KYI SEMS 'BAB PA 'DOD 'JO'I BA, LUS LA
SKU GSUM RANG CHAS SU YOD PA MA RMOS PA'I LO TOG, RTZA DPAG BSAM
GYI SHING, GZHAN YON TAN GYI CHA DPAG TU MED PA YOD PA RNAMS ZAS
GOS DANG, 'BRU DANG LONGS SPYOD LA SOGS PAR

BSAM PAR BYA'O, ,ZHES GSUNGS TE, 'DIR SKYABS YUL NANG DU BSGOMS
NAS TSUR 'BUL BAR GSUNGS PA 'GAL BA MED KYANG, NANG GI MAndAL DU
'GRO BDE'I CHA NAS BZHAG PA MIN PAS DE LTAR DGOS PA'I NGES PA
MED CING GZHAN RNAMS LEGS PAR SNANG

NGO; ;'DI DANG PHYOGS MTSUNGS PA KUN GZIGS LNGA PA'I BLA MCHOD
CHO GAR YANG, 'BYUNG BA BZHI 'DUS LUS KYIS GZHI'I STENG, ,RNAM
PAR SHES PA'I SA 'DZIN DBANG PO LA, ,PHUNG KHAMS GSER RI ROL
MTSO BDUN GYIS BSKOR, ,SKYE MCHOD BCU GNYIS

GLING BZHI GLING PHRAN BRGYAD, ,RO RKYANG NAM MKHA'I NOR BU
MTSAN MO'I MGON, ,DBANG PO LNGA YI GTER CHEN BUM PA SOGS, ,DKYIL
'KHOR GTZO BO DPAL LDAN BLA MAR 'BUL, ,ZAG MED BDE BA CHE LA
SPYOD PAR SHOG ,CES GSUNGS, RANG GI LUS

@008A *, ,KYI CHA SHAS SO SO LAS GZHAL YAS KHANG BSKYED PA LA
LUS DKYIL DU BZHAG PA LTAR, RANG GI PHUR KHAMS PHRA RAGS SGRUB
GZHIR BYAS TE, DE YONGS SU GYUR BA LAS RI RAB GLING BZHI SOGS
KYI RNAM PAR BYAS NAS

PHUL NA'ANG NANG GI MAndAL DU 'GRO STE, RGYAL DBANG BDUN PA'I
'JIGS BYED KYI BLA MA'I RNAL 'BYOR LAS, BDAG LUS NGAG YID PHUNG
KHAMS SKYE MCHED RNAMS, ,YONGS SU GYUR LAS GRANGS MED 'JIG RTEN
SNOD, ,'DOD DGU'I PHUN TSOGS GTER

GYIS GANG BA 'DI, ,BLA MA LHA YI TSOGS LA GUS PAS 'BUL, ,ZHES
GSUNGS PA LTAR RO, ,GSANG BA DANG DE KHO NA NYID KYI MAndAL NI,
SNGA MA PHAL CHER SO SOR PHYE STE 'JOG MA THUB BAR GCIG TU
BSDOMS NAS BSHAD DE, 'JAM MGON SA PAn GYIS

KYANG; GSANG BA ZUNG 'JUG SEMS KYI MAndAL NI DBANG YON TAN RIM
PA LAS, RANG SEMS BLA MAR SNANG BA DE, ,GNYIS MED SLOB DPON DAM
PA'O, ,ZHES BSHAD PAS, RANG GI SEMS MCHOG DANG THUN MONG GI
DNGOS GRUB THAMS CAD KYI RTZA BA'AM

GZHIR GYUR PA NI BLA MA YI DAM GYI LHA YIN PAS, MAndAL NI KUN
GZHI 'KHOR 'DAS KYI RGYUR GYUR PA GSER GYI SA GZHI, DE SNYING
RJE BYANG CHUB KYI SEMS DANG MA BRAL BA CHU'I BYUGS PA, CHOS
THAMS CAD KYI RTZA BA RI'I RGYAL POR RAB, DE LAS TSAD

MED PA BZHI SKYE BA NI GLING BZHI, THABS SHES RAB ZUNG 'BREL DU
NYAMS SU LEN PA NYI ZLAS BSKOR BA BYED PA, GZHAN DON RGYUN MI
'CHAD PA 'BYUNG BA 'DOD 'JO'I BA, LONGS SKU SPROS PA DANG BRAL
BAM RMOS BA'I LO TOG, SKU DANG YE SHES MDZAD PA

@008B 'PHRIN LAS LA SOGS PA THAMS CAD DPAG BSAM GYI SHING DANG,
'BRU DANG LONGS SPYOD LA SOGS PAR BSAM, ZHES GSUNGS TE, MING
GSANG BA'I MAndAL DU BTAGS KYANG ZUNG 'JUG GI RTOGS PA'ANG DER
BSDUS PAS DE KHO NA NYID KYI MAndAL DE LAS LOGS SU

BYAR MED DO, ,KUN GZIGS LNGA PA CHEN POS, RDO RJE'I LUS KYI GSER
LDAN LTO BA NA, ,MNYAM SBYOR RDO RJE PADMA'I LHUN PO MCHOG ,BCU
DRUG DGA' BA'I RIM TSO GLING BZHIS BSKOR, DBU MA BCU GNYIS KHYIM
GYI RGYU LAM DU, RA RKYANG RLUNG GI NYI ZLA'I

DKYIL 'KHOR 'CHAR, ,SGYU MA'I LUS SU LDANG BA'I RIN CHEN BDUN,
,ZUNG 'JUG BUM BZANG YONGS 'DUS BRTOL SOGS, ,DKYIL 'KHOR MGON PO
DPAL LDAN BLA MAR 'BUL, ,ZHES GSANG BA'I MAndAL DANG, DRI BRAL
RANG SEMS DAG PA'I SA

GZHI LA, ,RANG BZHIN GDOD NAS STONG PA'I SA 'DZIN CHE, ,MED
KYANG RDZUN PAR SNANG BA'I GLING BZHI SOGS, ,RMI LAM YUL GYI ROL
PA JI BZHIN 'BUL, ,ZHES DE KHO NA NYID KYI MAndAL DU MDZAD PA
DGONGS PA DRANGS NAS BSHAD CHOG KYANG DNGOS ZIN DE TZAM MI

GSAL BAS, 'DIR RJE BLA MA'I DGONGS PA KUN MKHYEN 'JAM DBYANGS
BZHED PA DANG THANG SAG PA SOGS KYI MAN NGAG LAS 'BYUNG BA LTAR,
DBANG GSUM PA'I RTOGS PA BDE STONG DBYER MED KYI YE SHES DANG,
DBANG BZHI PA'I RTOGS PA BDEN GNYIS DBYER MED ZUNG

'JUG GI RTOGS PA H'Um YIG GI RNAM PAR SPROS PA YONGS SU GYUR PA
LAS RI RAB GLING BZHI MKHO DGU'I DPAL 'BYOR SOGS KYI RNAM BAR
BSGYUR NAS 'BUL BA LA MAndAL PHYI MA GNYIS SU RGYAL DBANG BDUN
PAS GSUNGS SHING, 'BUL BA'I TSIGS BCAD KYANG,

@009A *, ,THABS MCHOG BDE CHEN RDO RJE'I ROL RTZED KYIS, ,STONG
PHYOGS SHES RAB PADMAR ROL BA LAS, ,ZAG MED LHAN SKYES DGA' BA'I
RANG BZHIN GYI, ,SNOD BCUD DKYIL 'KHOR BKOD PAS MNYES GYUR CIG
,CES DANG, BDE

CHEN KUN TU BZANG PO'I RNAM ROL GYI, ,MCHOD SPRIN CIR YANG SNANG
BA'I SGYU MA RNAMS, ,GDOD NAS RANG BZHIN STONG BAR NGES RNYED
BA'I, ,ZUNG 'JUG BLA MED MCHOD PAS MNYES GYUR CIG ,CES SO, ,DE
LTAR NA MAndAL PHYI MA GNYI GA RANG BZHIN BDE STONG GA LE

SHES YIN PA LA RNAM PA RI GLING SOGS KYI RNAM PAR SHAR BTZAM DU
'DRA BAS KHYAD MED DU 'GYUR RO SNYAM NA 'DI NI PHRA ZHING CHES
RTOGS PAR DKA' PA'I GNAS SHIG YIN TE, RTZA SHE LAS, GANG LA
STONG BA NYID RUNG BA, ,DE LA THAMS CAD RUNG BAR

'GYUR, ,GSUNGS PA BZHIN, RANG BZHIN GYIS STONG PA LA BYA BYED
THAMS CAD 'GYUR RUNG YANG, YUL DE RANG BZHIN GYIS GRUB BAS STONG
TZAM DANG, BLOS RANG BZHIN MED BAR RTOGS PA RTZAM GYIS BYA BYED
THAMS CAD SGRUB MI NUS, DE BZHIN

DU SPYOD BSDUS SU RGYUD DRANGS PA LAS, GANG DU BDE CHEN ZHES BYA
GCIG PU NYID, ,GCIG PU'I NYAMS KYIS DU MA'I GAR MDZAD DO,
,GSUNGS PA BZHIN DAG PA'I BRTAN GA-YO MTHA' DAG BDE STONG YE
SHES KYI RNAM 'PHRUL YIN KYANG DBANG GSUM

PA'I RTOGS PA DPE DON GYI 'OD GSAL 'GRUB PA TZAM GYIS BRTAN
GA-YO RAB 'BYAMS GANG 'DOD DU SPRUL ZHING SGYUR BAR BYED MI NUS,
MTHAR THUG ZANG 'JUG GI GO 'PHANG THOB PA NA SNGAR BSHAD PA
THAMS CAD NUS PA GCIG TU RDZOGS NAS GANG 'DOD PA

@009B BZHIN BYED NUS, DE'I GNAD KYIS DE DANG BSTUN PA'I MCHOD PA
LA'ANG RGYA CHE CHUNG GI KHYAD PAR CHEN PO 'BYUNG NGO, ,SNGA MA
RNAMS MCHOD PA DE GNYIS SO SOR 'BYED MI THUB BA'I RGYU MTSAN
DBANG GSUM PA'I BDE STONG DBYER MED LAS LHAG PA BZHIG DBANG

BZHI PA LA SBYOR RGYU MA RNYED PAS DE TZAM ZHIG ZUNG DU 'JUG
TSUL MTHAR THUG TU BYAS PA'I DBANG GIS YIN NO, ,RANG LUGS RIM BA
BZHI PA MAN CHAD DU KUN RDZOB BDEN PA SGYU MA'I SKU DANG DON DAM
BDEN PA 'OD GSAL GYI YE SHES GNYIS RES 'JOG TZAM LAS MI 'BYUNG
BAS

BDEN GNYIS YA BRAL DU SONG BA YIN LA, ZUNG 'JUG GI TSE DE GNYIS
STOBS MTSUNGS SU 'BYUNG BA YU GA NAD STE YA BRAL DU MA SONG
BZUNG DU 'JUG TSUL SNGA MA LAS CHES LHAG PA YIN NO, ,DE'I TSUL
NI 'DUS PA'I RTZA RGYUD LAS, NA CHUNG GZHON NU MI YANGS

PA; ;GZUGS BZANG GZHON PAS BRGYAN PA NI, ,LO GRANG NYI SHU LNGA
LON RNYED, ,BYO LA SONG LAS KYANG RAB TU BRTAG ,CES PA 'DIS
GSUNGS TE, SGRON GSAL LAS, BDEN PA GNYIS KYI BDAG NYID CAN GYI
MIG DANG LDAN PA'I PHYAG RGYA CHEN PO LANG

YIN PA DE NI MIG YANGS PA'O, ,ZHES DANG, LO GRANGS NYI SHU LNGA
LON PA, ,ZHES BYA BA NI LHA'I NYI SHU RTZA LNGA'I BDAG NYID CAN
GYI PHYAG RGYA CHEN PO'I SKU BDAG LA BYIN GYIS BRLAB PA'I MTSAN
NYID CAN, ZHES ZUNG DU 'JUG TSUL MDOR BSDUS NA SGYU 'OD GNYIS

SAM SKU THUGS GNYIS ZUNG DU 'JUG PA YIN LA, ZHIB TU PHYEN PHUNG
PO LNGA, KHAMS LNGA, DBANG PO LNGA, YUL LNGA, YE SHES LNGA STE
NYER LNGA BO THAMS CAD ZUNG DU 'JUG PA YIN NO, ,BRTZON 'GRUS
'PHAGS KYI RGYUD t'IG LAS KHAMS BZHI DBANG

@010A *, ,PO DRUG CES 'BYUNG YANG, SGRON GSAL RNAM NGES SOGS LAS
MTSAN GYI CHIG RIS SOR BZHAG PA KUN DANG 'GRIG GO, ,DE RNAMS
ZUNG DU 'JUG TSUL NI LHAN CIG TU TSOGS PA DANG GCIG GIS GCIG
RTZIS ZIN PA TZAM

LA MI BYA YI, SNGA MA'I RDZAS RGYUN DANG LDOG CHA TZAM GYIS SO
SOR BZHAG PA MA GTOGS, DE THAMS CAD NGO BO DANG NUS PA DANG BYED
LAS GANG GI CHA NAS KYANG MI 'DRA BA'I DBYE BA 'BYED RGYU MED PA
YIN NO, ,RTZA RGYUD LE'U GNYIS PAR, KHYOD KYI SEMS LUS LTA

BU DANG, LUS SEMS LTA BU DANG, SEMS TSIG TU BRJOD BA LTA BUR
SKYED CIG ,CES PAA'NGA RDO RJE SEMS DPA'I SGRUB THABS LAS BSKYED
RIM PA'I SKU GSUNG THUGS BYIN RLABS LA SBYAR, SPYOD BSDUS KYIS
DE LAS GONG DU SONG STE GSANG CHEN RIGS

GCIG GI LUS DBEN LA SBYAR BA RDO RJE'I TSIG GCIG LA DON DU MA MI
'GAL BAS, RJE BRTZUN YE SHES RGYAL MTSAN DPAL BZANG PO'I ZHAL
NAS 'DI'I DON LAM GYI 'GROD PA MTHAR THUG PA'I TSE YE SHES KYANG
GANG 'DOD KYI GZUGS SU SHAR NAS

GZUGS KYI BYA BA BYED, GZUGS KYI CHA THAMS CAD KYIS KYANG JI LTA
JI SNYED MA LUS PAR RTOGS PA SOGS YE SHES KYI BYA BA BYED, DE
'ANG YUL DUS PHYOGS RE BA TZAM MA YIN PAR YID LA GANG 'DOD DANG
TSIG TU GANG BRJOD LTAR 'GRUB NUS PA YIN

PAR GSUNGS PA NI NGO MTSAR BA'I LEGS BSHAD YIN TE, BDE MCHOG
RTZA RGYUD LAS, KUN TU PHYAG DANG ZHABS LDAN ZHING, ,KUN TU
SPYAN LDAN DBU DANG ZHAL, ,KUN TU GSAN LDAN 'JIG RTEN NA, ,THAMS
CAD GA-YOGS TE RNAM PAR

@010B BZHUGS, ,ZHES PHUNG KHAMS DANG DBANG PO RNAMS RE RES KYANG
PHYAG GI BYA BA LEN CING 'DZIN BA, ZHABS KYI BYA BA 'BYON
BZHUGS, SPYAN GYI BYA BA GZIGS PA, ZHAL GYI BYA BA CHOS STON PA,
SNYAN GYI BYA BSGRAGS NA PA SOGS THAMS CAD 'BYUNG LA,

DE'I RTZAB NI DPER NA NYI 'OD KYIS SA STENG THAMS CAD GA-YOGS TE
KUN LA DROD DANG SKEMS PA SMIN PA SOGS KYI BYED PA 'JUG PA LTAR,
YE SHES CHOS THAMS CAD KYI DE BZHIN NYID DANG RO GCIG PA'I TSUL
GYIS CHOS CAN MTHA' DAG KHYAB BAR GA-YOGS NAS BZHUGS

PA'I DBANG GIS DE THAMS CAD LA DE'I BYED PA MTSANG BA MED PAR
'JUG PA YIN TE, BDE STANG DBYER MI PHYED BA'I YE SHES KYI RDO
RJE'I RANG BZHIN YIN BAS SGKRA NYAG MA GCIG GIS KYANG NYES PA
THAMS CAD BSREG PA DANG CHOS THAMS CAD GZIGS SHING GSAL

BAR PHYED NUS TSUL, MTSAN BRJOD LAS, ,SKRA YANG RDO RJE 'BAR BA
STE, ZHES GSUNGS, ,GSANG BA BSAM GYIS MI KHYAB BA'I MDO LAS, DE
BZHIN GSHEGS PA'I GTZUG TOR GYIS KYANG GZIGS SO, ,DE BZHIN DU
MDZOD SPUS KYANG GZIGS SO, ,DE LTAR MTSAN RE RES KYANG CIG CAR
PHYOGS

BCU RNAMS SU 'JIG RTEN GYI KHAMS RAB 'BYAMS THAMS CAD GZIGS SO,
,ZHES GSUNGS PA'I DGONGS PA MTHAR THUG KYANG SKU THUGS DBYER MED
PA 'DIR 'BAB, 'ON KYANG DE GNYIS DBYER MED DU SGRUB TSUL GSAL
BAR MA GSUNGS PAS SNGAGS SU MI

'GYUR RO, ,DE BZHIN DU 'KHOR 'DAS CHOS DBYINGS SU DBYER MED PA
DANG, YANG DAG PA'I MTHA' MNGON DU BYA BAR GSUNGS PA'I CHOS
DBYINGS DANG 'BRAS BU MTHAR THUG BAR PHYIN THEG PAR GSUNGS PA DE
SNGAGS LA DE LTAR YIN KYANG, DE'I THABS TSANG@011A *, ,BAR MA BSTAN PAS MDO
SNGAGS KHYAD MED DU MI 'GYUR LA,
DE BZHIN DU RIM PA BZHI PA'I SKABS SU 'OD GSAL LA GNAS BZHIN
PA'I DUS SGYU MA'I SKUR LDANG BA SOGS BYED MI NUS, SGYU MA'I
SKUR LDANG BA NA 'OD

GSAL GYI MNYAM GZHAG LAS GA-YO DGOS PAS DUS NYI TSE BA DANG RES
'JOG YIN, MTHAR THUG GI TSE RJES THOB KYI BYA BA SPRUL BSGYUR
SOGS NAM MKHA'I MTHA' KHYAB TU BSTAN KYANG KUN RTOG GA-YO BYED
KYI RLUNG ZAD PAS YANG DAG PA'I MTHA' LAS LDANG

MI DGOS PA'I PHYIR, MKHAS GRUB THAMS CAD MKHYEN PAS, KHYOD THUGS
BDE BA CHEN PO'I NYIN BYED 'OD, ,MKHA' DBYINGS STONG NYID MDZES
MA'I LANG TSOL, ,RTAG TU SPYOD PA'I RTZE DGA' MI GTONG YANG,
,SRID ZHI'I DNGOS KUN MA 'DRES SA LER

'BYED; ;CES GSUNGS TE, RLUNG DE ZAD BYED SNGAGS LA RAG LAS PA'I
GNAD KYIS RJE BLA MAS YANG DAG MTHA' DPYIS PHYIN PA SNGAGS LA
RAG LAS BAR GSUNGS PA YIN NO, ,DE DAG GI GNAD DON DANG DGOS PA
MTHAR THUG PA SGRON GSAL LAS, 'DI'I

DON THEG PA CHEN BO'I MDO SDE LAS KYANG DGONGS PAS BSHAD PAS
STON TE, SKRA TZAM KHYON GCIG LA YANG SANGS RGYAS NI, ,RNAM MANG
GANG+GA'I KLUNG GI BYE SNYED BZHUGS, ,ZHES BYA BA DANG, RDUL
GCIG STENG NA RDUL SNYED SANGS RGYAS RNAMS, ,SANGS

RGYAS SRAS KYI DBUS NA BZHUGS BDAG ,CES BYA BA GSUNGS PAS LHA'I
DE KHO NA NYID STON PA YIN TE, NGES PA'I DON TO, ,ZHES DANG,
'DI'I DGONGS PA BZHIN DBUM 'JUG BAR YANG SANGS RGYAS KYI GSANG
BA MTHAR THUG PA STON PA'I TSE, DAG PA

@011B 'DI NI BZHED PA 'JUG PA YIS, ,RDUL GCIG YUL LA MKHA' GTUGS
'JIG RTEN DANG, ,'JIG RTEN MTHA' YAS PHYOGS KHYAB RDUL STON MOD,
,RDUL RAGS MI 'GYUR 'JIG RTEN PHRAR MI 'GYUR, ,ZHES RDUL GCIG GI
GO SAR 'JIG RTEN MTHA'

YAS PA SHONG BA DANG, 'JIG RTEN GYI KHAMS MANG PO RDUL GCIG GIS
NON PA SOGS BZHAD PA 'JUG PA'I YON TAN ZHES, THUGS LA GANG BZHED
DANG, TSIG TU GANG BRJOD LTAR 'GRUB THUB PA 'DI ZUNG 'JUG KHO
NA'I KHYAD CHOS YIN TE, SGRON

GSAL GYI MCHAN LAS, 'DI 'DRA BAS GO GCIG MNAN PAS GZHAN BZHUGS
PA LA GO MI 'GOG BA NI DE THAMS CAD KYANG ZUNG 'JUG GI SKU
BRNYES PA'I DBANG GIS YIN NO, ,ZHES GSUNGS BA'I PHYIR, BYE SMRAS
KYANG THAMS CAD MKHYEN PA 'DOD LA,

PHAR PHYIN THEG PAR YANG RNAM MKHYEN BSHAD MOD, SHES BYA MTHA'
YAS KYANG CIG CAR GZIGS THUB PA DANG, 'JIG RTEN MTHA' YAS KYANG
DE THAMS CAD KYI DON CIG CAR MDZAD CHOG PA'I RTZA BA MTHAR GTUGS
NA 'DI LA THUG GO, ,RTZA BZUNG 'JUG LA DE LTA BU'I KHYAD

CHOS YOD PA'I GNANG KYIS ZUNG 'JUG DANG 'BREL BA'I MCHOD PA
DE'ANG SNGA MA RNAMS LAS CHES LHAG PAR 'GRO BA YIN TE,, MAndAL
LTA BU'I TSE'ANG RANG GI GI MAndAL DER ZHING RAB 'BYAMS KYI RI
GLING 'BYOR BA THAMS CAD DGOD CING, ZHING RAB

'BYAMS KYI TSOGS BA'I RDUL RE RE LA'ANG NAM MKHA'I MTHA' KHYAB
KYI ZHING KHAMS DANG RGYAL BA SRAS BCAS BZHUGS LA, RGYAL BA'I
SKU'I BA SPU'I KHUNG BU RE RER YANG RGYAL BA SRAS BCAS BZHUGS BA
SOGS PHYOGS GANG NAS KYANG RGYAR MA CHED PAR 'BYAMS KLAS PA

@012A *, ,DANG, DUS KYANG DA LTA BA KHO NA MA YIN BAR DUS GSUM
DU BYUNG DANG 'BYUNG 'GYUR THAMS CAD LHAN CIG BKOD NAS DUS KYANG
NYI TSE BAR MA SONG BAS SNGA MA LAS RGYA CHE BA YIN TE, PHYED
BCAS BZHI BRGYA PAR, SBYIN BYA LA SOGS

MI DMIGS KYANG, ,SBYIN SOGS THA MAL NYID GYUR BA, ,BDAG MED THA
MAL MI GZHOM STE, ,'KHOR LO MCHOG LA DE YOD MIN, ,ZHES PA'I THAD
KYI SH'ANTI BA'I 'GREL PA LAS, PHYOGS DUS YONGS SU BCAD BA MED
PA GANG YIN PA DE NI CHEN PO YIN PAS RGYA

CHE BA YIN LA, ZHES DANG, SNGAGS RIM LAS, YUL DUS PHYOGS RE BA'I
SGO NAS RGYA YONGS SU CHAD PA MED PAS THAMS CAD KYI DBANG DU
BYAS NAS BSGOMS PAS RGYA CHE BA YIN LA, DE 'DRA BA'I LHA'I RNAL
'BYOR MED NA CHOS THAMS CAD KYI DE BZHIN NYID

THA MI DAD PA'I ZAB MO'I RNAL 'BYOR YOD KYANG, CHOS CAN GYI NGOS
NAS RGYA MCHAD BAR SGOM PA MED PAS RGYA CHUNG BA YIN NO, ,ZHES
GSUNGS TE, 'DIS MDO LA CHOS NYID BSGOM PA YOD KYANG LHA'I RNAL
'BYOR MED PAS SNGAGS DANG GNYI GA RGYA CHE CHUNG DU 'GRO LUGS

GCIG DANG, RIM PA BZHI BA'I TSE CHOS NYID GZIGS TSUL MTHAR PHYIN
KYANG TSES CAN BRTAN GA-YO RAB 'BYAMS SU 'CHAR BA'I SGYU 'PHRUL
DRA PA LA DBANG MA 'BYOR PAS ZUNG 'JUG DANG GNYI GA LA RGYA CHE
CHUNG 'BYUNG TSUL GCIG KYANG BSTAN PA YIN, TSUL BZHI'I

NANG GI MTHAR THUG LA 'OD GSAL GYI MTHAR THUG DANG ZUNG 'JUG GI
MTHAR THUG GNYIS SU 'BYED DGOS PA'I RTZA BA'ANG 'DI LA THUG GO
,'DI DAG GI DMIGS LEGS PAR PHYED NA ZA MA TOG BKOD PAR, BDUD
RTZI'I THIGS PA ZHES BYA BA DANG

@012B RDO RJE'I SGO ZHES BYA BA SOGS BA SPU'I KHUNG BU RE RER
YANG SNOD BCUD KYI 'JIG RTEN MTHA' YAS BA YOD TSUL GSUNGS BA DE
SPYAN RAS GZIGS KHO NA'I MA YIN BAR ZUNG 'JUG BRNYES BA KUN GYI
YON TAN DU GO DGOS LA, DAM CHOS PAD DKAR DU DUS PHYI DRO

GCIG LAS RUM NAS THON PA'I BYANG SEMS GRANGS MED PA ZHIG GIS BAR
GYI BSKAL PA LNGA BCUR PHYAG 'TSAL ZHING BSTOD PAR GSUNGS PA'ANG
ZUNG 'JUG GI MTHU YIN PAR GO BAS, MDO SNGAGS GNYIS SKAS KYI
GDANG BU BZHIN GCIG GCIG GI DON DU

'GYUR TSUL SHES TE GSUGNS RAB MA LUS GDAMS NGAG TU 'CHAR BAR
'GYUR RO, ,GNYIS PA LAG TU LEN TSUL BYE BRAG TU BSHAD PA LA
GSUM, MAndAL TSOM BU SOGS 'DU BYA BA'I TSUL, DNGOS GZHI JI LTAR
'BUL BA'I PHYAG LEN DANG DMIGS RNAM

SKYONG TSUL, MJUG PHAN YON DRAN PAS DGA' BSKYED CING BSNGO BAS
RGYAS GDAB TSUL LO, ,DANG PO LA, MAndAL GYI RGYU RAB GSER DNGUL,
'BRING LI ZANGS MKHAR BA, THA MA RDO LE BA DANG SHING SOGS KYANG
RUNG STE, RJE BLA MAS KYANG PA'O LA KHA CHOS LUNG DU

BSAG SBYANG MDZAD PA'I TSE RDO CHEN PO NGOS MNYAM PA ZHIG LA
MAndAL MDZAD DE PHYAG DAR GYIS PHYIS NAS SKU MTSAL BYUNG BA'I
RJES DA LTA'ANG MJAL RGYU YOD PA BZHIN NO, ,TSOM BU'ANG RAB RIN
CHEN SNA TSOGS, 'BRING 'GRON BU DANG 'BRU GTZANG MA, GAL TE MA

'BYOR NA DKAR GONG GI PHYE MAS KYANG RUNG LA, 'BYOR PA YOD BZHIN
RGYA GANG NGAN LA MCHOD PA BYA BA NI RANG GI GSOD NAMS NYAMS
PA'I RGYU YIN PAS, DMUGS LONG GIS MIG LDAN LA MGO BSKOR BYED BA
DANG 'DRA BAR BO TO BAS GSUNGS SO, ,TSAD KHRU

@013A *, ,GANG YAN CHAD BYA BAR SLOB DPON KAMPA LA'I MAndAL CHO
GA DANG, YE SHES RDO RJES DE NYID MTHONG PA'I LAM DU GSUNGS PA
LTAR BYUNG NA LEGS, 'ON KYANG NGES GZUNG MI DGOS SO, ,DBYIBS
KYANG KAMBA LA DANG AA BHYAS

LAS MTHUN GYI DBYIBS ZLUM BO, GRU GSUM, ZLA GAM, GRU BZHI RNAMS
'DAM GAR GSUNGS LA, GZHAN PHAL CHER ZLUM PO DANG GRU BZHI GANG
RUNG GTZO BOR MDZAD PAS DE BZHIN BYA'O, ,MAndAL GYI NANG BA
BYUNG GIS BYUGS SHING 'BRU SOGS DRI BZANG

GI CHUS SPAGS PA GAL CHE STE, 'DUS PA'I RTZA RGYUD LAS, BSHANG
GCI CHU LA SOGS PAS BYUGS PA'AM, ,RGYAL BA MCHOD PHYIR RTAG BAR
RAB TU BYA, ,ZHES PA'I BSHANG GCI BA BYUNG LNGA DANG, CHU ZHES
PA DRI BZANG GI CHU YIN ZHING, DES SGRUB

GNAS LA BYUGS PAR BSTAN PAS MndAL YANG GO DGOS LA, BDE MCHOG
RTZA RGYUD LAS KYANG, DEL LCI BA LDING BA YIS, ,DKYIL 'KHOR SA
NI NYE BAR BYUGS, ,ZHES GSUNGS TE, DES BA BYUNG LHAG MA'ANG
MTSON PAS BA BYUNG LNGAS BYUG GO ,ZHES

SBAS DON KUN GSAL DU GSUNGS SO, ,SANGS RGYAS GSANG BA'I MAndAL
GYI CHO GAR DON GZHAN MA BSHAD PAR BA BYUNG 'PHAB TSUL DANG BYUG
TSUL SOGS KHON ZHIB MOR BSHAD SNANG BAS 'DI SHIN TU GAL CHE BA
YIN NO, ,RGYAS PAR BYED NA, AOm BADZVOD

KE H'Um, ZHES PAS BA BYUNG DANG DRI BZANG GI CHU BYIN GYIS
BRLAB, AOm A'A:BADZRA PUshPE H'Um ZHES PAS ME TOG BYIN GYIS
BRLAB, AOm A'A:BADZRA RI KHE H'Um ZHES PAS MAndAL BYIN GYIS
RLOBS PA DANG, 'KHYIL BA'I SNGAGS KYIS MTSAMS GCOD PAR YANG

@013B GSUNGS SO, ,SKU GSUNG THUGS RTEN DNGOS SU BKRAM YOD NA DES
'THUS LA, MED NA DMIGS RTEN DU MCHOD PA'I MAndAL LAS MTHO BA'I
STEGS KYI KHAR MAndAL TSOM BU LNGA BKOD PA'I DBUS SU BLA MA,
SHAR DU YI DAM, LHOR SANGS RGYAS, NUB TU

CHOS, BYANG DU DGE 'DUN GSAL BTAB PA LA SGRUB BA'I MAndAL ZHES
ZER RO, ,BKA' BRGYUD GONG MA RNAMS 'DI GTZO BOR LAG LEN MDZAD
DO, ,GNYIS PA DNGOS GZHI'I LAG LEN DANG DMIGS RNAM SKYONG TSUL
NI, LAG BA GA-YON PA 'BRU DANG BCAS

PAS MAndAL BZUNG, GA-YAS PA 'BRU DANG BCAS PA'I LAG NGAR GYI
MAndAL GA-YAS SKOR DU LAN GSUM PHYIS NA DE'I NGOS LA BYANG CHUB
KYI SEMS KYI RTZA YOD PAS LAS NYON SDIG SGRIB SBYONG BA DANG
BYAMS SNYING RJES RGYUD BRLAN BA'I RTEN 'BREL GYI SGO

YOD LA, DMIGS BA ZHING KHAMS DER 'DAM RDZA BRDO GSEG TSER MA
SOGS MA DAG PA'I NYES PA RNAMS BSAL NAS RIN PO CHE'I RANG BZHIN
GYIS GZHI YANGS SHING KHOD SNYOMS PA ME LONG GI NGOS LTA BUR
GYUR PAR BSAMS NA ZHING DAG SBYOR BA'I NYAMS LEN DU

'GRO STE, RGYAN LAS, SEMS CAN 'JIG RTEN DE BZHIN DU, ,SNOD KYI
'JIG RTEN MA DAG PA, ,DE LA DAG PAR SGRUB PA YIS, ,SANGS RGYAS
ZHING NI DAG PA NYID, ,CES GSUNGS TE, 'DI'I THAD KYI BRGYAD
STONG PA SOGS SU MU GE'I DGON PA DANG, GCAN

GZAN GYI DGON PA SOGS SU PHYIN PAN DE'I RKYEN GYIS BLO SBYONG
TSUL GSUNGS PAS MTSON RDZOGS SMIN SBYANGS GSUM GYI RGYAL SRAS
KYI SPYOD PA'I SDOMS CHEN POR GYUR PA ZHIG YIN NO, ,PHYIS TSAR
MA THAG LAG PA GA-YAS BA'I NANG GI 'BRU DE MAndAL GYI

@014A *, ,DBUS SU BKOD, DBUS STONG PAR BZHAG NA ZHING KHAMS
STONG PAR SKYE BAR GSUNGS TE, 'GRO BA GZHAN MED PA MIN GYI SANGS
RGYAS MI 'BYON PA'I MI KHOM PA'I GNAS SU SKYE BA'I DON YIN PAS
NYES DMIGS CHE'O, ,DE NAS ZHING

KHAMS 'BUL BAR ZHU ZHES PA LTA BUS SNYAN MNAN LA, AOm BADZRA
BH'U MI A'A:H'Um, ZHES BRJOD CING 'OG GZHI DANG RIN PO CHE'I ME
TOG SNA TSOGS PA SIL MAR BKRAM BAR BSAMS LA THOG KHYAB PAR ME
TOG 'GREM, NYER GSUM MA SNGAGS DANG BCAS PA

BYED NA, AOm BADZRA RE KHE A'A:H'Um ZHES PAS PHYI LCAGS RI MU
KHYUD, AOm HVAm SUM DHYA MER WEN'A MA, ZHES PAS DBUS SU RI RAB
SOGS BKOD LA, SO BDUN MA'I 'DON CHA LTAR BYED TSE, AOm BADZRA RE
KHE A'A:H'Um, PHYI LCAGS RI KHOR YUG GIS

BSKOR BA'I DBUS SU RI'I RGYAL PO RI RAB, CES BRJOD BA'I TSE
STONG GSUM GYI STONG CHEN PO'I 'JIG RTEN GYI KHAMS 'DI'I MTHA'I
LCAGS RI KHOR YUG CHEN PO DANG, GLING BZHI PA'I 'JIG RTEN SO
SO'I MTHA'I LCAGS RI RNAMS GSAL BTAB

LA MAndAL GYI MTHA' SKOR LA ME TOG GIS GA-YAS SGOR DU BSKOR,
GLING BZHI PA'I 'JIG RTEN BYE BA PHRAG BRGYA'I MTHA' KHOR YUG
CHEN PO GCIG GIS BSKONG BA NI 'OG GZHI'I RLUNG CHU GSER DKYIL
GSUM BRTZEGS PA GCIG GI STENG DU STONG GSUM

CHAGS PAR 'DOD PA SA SDE'I LUGS YIN GYI, MDZOD LUGS GLING BZHI
PA'I 'JIG RTEN RE RE LA DE DAG BRTZEGS BRE RE SO SOR YOD PAS
STONG GSUM LCAGS RI GCIG GIS BSKOR TSUL MED DO, ,RGYAN SNANG DU
MDZOD KYI LUNG DRANGS BA LAS, DE STONG

@014B LA NI STONG GSUM GYI, ,'JIG RTEN KHAMS NI BLA NA MED,
,KHOR YUG CHEN POS YONGS SU BSKOR, ,MNYAM DU 'JIG CING 'BYUNG BA
YIN, ,ZHES SNANG BA NI RGYA BOD KYI DPE GANG RUNG LA MCHAN DKYUS
SHOR LTA BU ZHIG BYUNG BAR MNGON, DE NAS DBUS SU TSOM

BU DGOD CING RI'I RGYAL PO RI RAB 'PHANGS DPAG TSAD KHRI PHRAG
BCU DRUG YOD PAS BRGYAD KHRI RGYA MTSOR NUB CING, BRGYAD KHRI
STENG DU 'PHAGS PA, BAR RIM BZHI CAN, NANG MA NANG MA MTHO BA'I
GSER RI BDUN BRE NANG DU BRE BCUG PA LTAR BYAS BA'I BAR GYI ROL
MTSO BDUN

DANG SPEL MAR YOD PA, RI RAB KYI RTZE MO SUM CU RTZA GSUM GYI
LHA GNAS, DBUS SU RNAM BAR RGYAL BA'I KHANG BZANG NYI MA STONG
GI GZI 'OD 'BAR BA, MTHA' SKOR DU YONGS SU 'DUS BRTOL SOGS DPAG
BSAM GYI SHING DANG, KHRUS KYI RDZING BU DANG, RIN PO

CHE'I GZHAL MED KHANG DANG, LHA'I BDUD RTZI DANG, LHA'I GOS
PANYTZA LI KA DANG, RIN PO CHE'I 'PHRENG BA BRJOD KYIS MI LANG
BA DANG, LHA'I RNGA CHEN PO CHOS KYI DBYANGS SGROGS PA SOGS
MCHOD RDZAS DPAG TU MED PAS GANG BA, BANG RIM LA RGYAL CHEN RIS

BZHI; GNOD SBYIN GZHONG THOGS SOGS DANG, ROL MTSO BDUN LA KLU'I
RGYAL PO RNAMS DPAL 'BYOR CHEN BO DANG BCAS TE GNAS PAR BSAMS,
RI RAB RIN PO CHE SNA BZHI'I RANG BZHIN DU GSUNGS PA 'DRA'ANG,
NGOS 'DZIN MI 'DRA BA DU MA YOD

DE MDZOD RANG 'GREL LAS, GSER GYI RANG BZHIN DANG, DNGUL GYI
RANG BZHIN DANG, BEEd'URYA'I RANG BZHIN DANG, SHEL GYI RANG
BZHIN TE NGOS BZHI DAG TU GRANGS BZHIN NO, ,ZHES GSUNGS PA BYANG
NAS BRTZAMS TE GA-YAS SKOR DU BYAS LA, DE'I

@015A *, ,PHYOGS MDOG DANG GLING GI NAM MKHA'I MDOG MTSUNGS DGOS
PAS SHEL ZHES PA SHEL DMAR BOR MCHIMS MDZOD LAS BSHAD DE PADMA
R'A GA YIN NO, ,SA SDER BEEd'URYA DANG SHEL GYI GO RIM BZLOG STE
'BYUNG BAS

RTEN SA'I MDO RE YOD BAR MNGON LA, GDAGS PA LAS SHAR SHEL LHO
BEEd'URYA, NUB DNGUL, BYANG GSER DU GSUNGS, DRAN PA NYER GZHAG
LAS, SHAR DNGUL, LHO BEEd'URYA, NUB GSER, BYANG SHEL DKAR POR
GSUNGS LA, 'DIR RI

RAB KYI DPANGS DANG GLING GI TSAD MNGON PA GNYIS LAS LHAG PA
RE'ANG GSUNGS SO, ,DUS 'KHOR GYI TSE DANG DBYIBS KHA DOG RVA'I
YOD TSUL RNAMS 'DI DANG GTAN MI MTSUNGS TE, PHYI NANG GZHAN GSUM
SBYOR TSUL GYI GNAD MANG PO YOD PAS LOGS SU SHES

DGOS SO, ,SHAR LUS 'PHAGS PO ZHES BRJOD PA'I TSE SHAR DU TSOM BU
DGOD CING SHAR LUS 'PHAGS PO'I GLING DBYIBS ZLA BA PHYED PA LTA
BU, SA GZHI DANG BAR SNANG THAMS CAD KHA DOG DKAR BA, MI RNAMS
GZUGS BZANG ZHING SEMS RGYUD 'JAM

BA; LONGS SPYOD CHE BA, RIN PO CHE MANG POS GANG BA GSAL GDAB,
LHO 'DZAM BU'I GLING ZHES BRJOD BA'I TSE LHOR CHOM BU DGOD CING,
LHA'O 'DZAM BU GLING DBYINGS SHING RTA LTA BU'AM GRU GSUM GYI
RNAM PA, SA GZHI DANG BAR SNANG THAMS CAD KHA DOG

SNGO BA, GRUB PA'I GNAS MANG PO DANG, MCHOD RDZAS MANG POS GANG
BA GSAL GDAB, NUB PA LANG SPYOD CES BRJOD PA'I TSE NUB TU TSOM
BU DGOD CING, NUB BA LANG SPYOD KYI GLING DBYIBS MAndAL LTAR
ZLUM PO, SA GZHI DANG BAR SNANG THAMS CAD KHA DOG

@015B DMAR BA, LONGS SPYOD TSAD MED PA DANG LDAN PA GSAL GDAB,
BYANG SGRA MI SNYAN ZHES BRJOD PA'I TSE BYANG DU TSOM BU DGOD
CING, BYANG SGRA MI SNYAN GYI GLING DBYIBS GRU BZHI BA, SA GZHI
DANG BAR SNANG THAMS CAD KHA DOG SER BA, MI RNAMS GZUGS

BZANG ZHING 'OD DANG LDAN PA, LONGS SPYOD LHA DANG MNYAM PA,
MCHOD RDZAS KHYAD PAR DU 'PHAGS PAS YONGS SU GANG PA GSAL GDAB,
GLING SO SO'I RGYA KHYON GYI TSAD, MDZOD LAS, 'DZAM BU GLING STE
NGOS GSUM LA, ,STONG PHRAG GNYIS SO SHING RTA'I

DBYIBS, ,GCIG LA DPAG TSAD PHYED DANG BZHI, ,SHAR GYI LUS 'PHAGS
ZLA MAD 'DRA, ,NGOS GSUM 'DI DANG 'DRA GCIG LA, ,DPAG TSAD SUM
BRGYA LNGA BCU'O, ,BA GLANG SPYOD GLING ZLUM BO STE, ,STONG
PHRAG PHYED DANG BRGYAD YIN NO, ,SGRA MI SNYAN BRGYAD

GRU BZHIR MNYAM, ,ZHES 'BYUNG ZHING, SA'I DNGOS BZHIR LHO GLING
GI NGOS CHUNG SHOS LA DPAG TSAD LNGA BRGYA, SHAR GLING GI NGOS
THUNG BAR DPAG TSAD STONG YOD PAR GSUNGS, DRAN NYER LHO NUB SHAR
BYANG RNAMS LA RIM BA BZHIN DPAG TSAD STONG PHRAG BDUN DANG

BRGYAD DANG DGU DANG BCU YOD PAR GSUNGS, GLING GZHAN GYI MI'I
LUS TSAD KYANG TA LA BDUN SOGS SU GSUNGS PAS, MDZOD LAS, 'DZAM
BU'I GLING PA RNAMS KYI TSAD, ,KHRU BZHI PA DANG PHYED DANG
BZHI, ,SHAR DANG BA GLANG SPYOD DANG NI, ,BYANG ZHES BYA BA
GNYIS

'GYUR SKYED, ,CES PA DANG CHES MI 'DRA'O, ,GLING PHRAN NI GLING
DE DANG RTZA BA MTSON NGAN 'BREL NAS YOD PA DE'I GLING PHRAN DU
BZHAG PA YIN CING, PHAL CHEN LAS GLING BZHI LA GLING PHRAN BYE
BA BRGYAD CU YOD PAR GSUNGS PA LTA BU CHES MANG YANG, DBYIBS
DANG

@016A *, ,LONGS SPYOD MI'I SHA TSUGS SOGS GLING GTZO BO LAS CUNG
DMAN YANG CHA 'DRA BA'I GLING PHRAN CHE SHOS BRGYAD DU YOD PAS,
LUS DANG LUS 'PHAGS ZHES BRJOD BA'I TSE SHAR GYI TSOM BU'I
GA-YAS GA-YON DU TSOM BU RE DGOD

CING DE'I GLING PHRAN GNYIS BSAM, RNGA YAB DANG RNGA YAB GZHA
ZHES BRJOD DE LHO'I TSOM BU'I GA-YAS GA-YON, GA-YO LDAN DANG LAM
MCHOG 'GRO ZHES BRJOD CING NUB KYI TSOM BU'I GA-YAS GA-YON, SGRA
MI SNYAN DANG SGRA MI SNYAN GYI ZLA ZHES BRJOD CING BYANG GI

TSOM BU'I GA-YAS GA-YON DU TSOM BU RE BKOD LA GLING RANG RANG GI
GA-YAS GA-YON DU GLING PHRAN GNYIS GNYIS BYUNG BAR BSAM, RIN PO
CHE'I RI BO ZHES BRJOD CING SHAR GLING GI TSO MA BU'I NANG LOGS
SU TSOM BU ZHIG BKOD DE GLING DE'I 'BYOR BA'I

GTZO BO RIN PO CHE'I RI DBANG SA MTHO LA DOS YANGS PA RIN PO
CHE'I 'OD SNA TSOGS 'CHAR BA DANG, DPAG BSAM GYI SHING ZHES
BRJOD PA'I CHE LHO GLING GI NANG DU DZAM BU BRiKshA'I LJON PA
RTZE MO DGUNG LA BSNYEGS SHING GOS DANG RGYAN SNA TSOGS PAS SPUD
PA

BSAM ,'DUD 'JO'I BA ZHES NUB KYI NANG DU 'O MA'I RGYUN ZAD PA
MED PA SHA RGYAS SHING SPU SDUG PA'I KHYU BSAMS, MA RMOS PA'I LO
TOG CES BYANG GI NANG DU MA RMOS MA BTAB PAR SKYES BA'I LO TOG
RO BCUD PHUN SUM TSOGS BA STE GLING RANG RANG GI LONGS

SPYOD KYI GTZO BO RNAMS GSAL GDAB, 'KHOR LOS BSGYUR RGYAL LA
TSES BCO LNGA'I THO RANGS SHAR PHYOGS KYI NAM MKHA' NAS LHA'I
DBANG POS GSER GYI 'KHOR LO SOGS SBYIN BAR GSUNGS PAS 'KHOR LO
RIN PO CHE ZHES SHAR GYI RIN PO CHE'I

@016B RI'I TSOM BU'I NANG LOGS SU TSOM BU ZHIG DGOD, DE BZHIN DU
LHO'I NANG DNGOS LA NOR BU RIN PO CHE, NUB TU BTZUN MO RIN PO
CHE, BYANG DU BLON BO RIN PO CHE, SHAR LHO'I GLING PHRAN GNYI
GA'I BAR GYI NANG LOGS SU GLANG PO RIN PO CHE, LHO NUB TU RTA
MCHOG

RIN PO CHE, NUB BYANG DU DMAG DBON RIN PO CHE, BYANG SHAR DU
'DOD DGU'I LONGS SPYOD 'BAD MED DU 'BYUNG BA'I GTER CHEN PO'I
BUM PA DGOD, RGYAL SRID SNA BDUN SO SO'I YON TAN DANG BYED LAS
SOGS KYI KHYAD PAR NI, RJE BLA MAS, DZAM BU'I CHU BO'I

GSER LAS LEGS BYAS SHING, ,RTZIBS STONG LDAN PA'I DPAG TSAD LNGA
BRGYA BA, ,NYI MA GNYIS PA LTA BUR MKHAR 'PHAGS TE, ,DPAG TSAD
'BU MA LAM NYI MA GCIG GIS GCOD, ,CES SOGS MDO DRAN PA NYER
GZHAG GI DON JI LTA BA BZHIN DU BKOD PA

DANG; MNGON 'BYUNG GI MDO LAS, LHA RDZAS LAS BYAS LTE BA SHIN TU
ZLUM, ,ZHES SOGS GSUNGS PA'I DON RNAMS KYANG LEGS PAR NGES PAR
BYAS TE DMIGS RNAM GSAL THEBS PA BYA, DER MDZAD MDO SDE RGYAN
LAS, SHES BYA MA RGYAL RGYAL BA'I PHYIR,,

DRAN PA DAG NI KUN TU SPYOD, ,CES SOGS LTAR BYANG CHUB YAN LAG
BDUN GYI SGO NAS CHOS KYI 'KHOR LOS BSGYUR BA'I RGYAL POR 'GYUR
BA'I RTEN 'BREL DU 'GYUR TSUL DANG, SANGS RGYAS GSANG BA'I DKYIL
'KHOR GYI CHOS MDOR BSDUS

PA LAS, RIN CHEN BDUN NI 'DI YIN TE, ,DBANG GIS 'KHOR LO RIN
CHEN DANG, ,ZHES SOGS DBANG LAM 'BRAS BU CI RIGS LA SBYAR BA
DANG K'A MA DHE NUS SDONG BO BRKOD BA'I MDO DRANGS PA LAS, PHA
ROL PHYIN PA RTAG 'BYUNG 'KHOR LO@017A *, ,YIN TE MNGON PAR SHES PA GLANG PO
MCHOG ,CES SOGS KYIS
KYANG LAM GYI KHYAD BAR CI RIGS LA SBYAR BA'I MTSON DON LEGS BAR
NGES NA DE'I TSOD KYIS BLO 'KHUL TSABS CHE BA 'BYUNG, 'KHOR LO
LA SOGS PA

DE DAG KYANG RE RE TZAM MIN TE, YE SHES RDO RJE'I DE NYID MTHONG
BA'I LAM DU RGYAL SRID SNA BDUN RE RE'I MTHAR DE DANG DES GANG
BAR BSAMS, ZHES 'BYUNG BAS BGRANG LAS 'DAS PA BSAM DGOS SO,
,DE'ANG MDZOD LAS, GSER DNGUL

ZANGS LCAGS 'KHOR LO CAN, ,DE DAG GLING GCIG GLING GNYIS DANG,
,GSUM DANG BZHI LA MAS RIM BZHIN, ,PHAS BSU RANG 'GRO GA-YUL
BSHAMS DANG, ,MTSON BRTZAMS PAS RGYAL GNOD PA MED, ,CES ZANGS
LCAGS KYI 'KHOR SGYUR

GNYIS GZHAN LA BSAD SMAS SOGS KYI GNOD BA MI DGOS KYANG GA-YUL
BSHAMS PA DANG MTSON BRTZAMS PA TZAM GYIS PHA ROL PO 'DUL BAR
'GYUR BAS DMAG DPON RIN PO CHE DGOS, GSER DNGUL GYI 'KHOR LOS
SGYUR PAS GA-YUL BSHAMS

PA TZAM YANG MI DGOS PAS, 'DIR 'KHOR LO GSER GYI 'KHOR LO LA
GSUNGS KYANG RIN CHEN BDUN GYI GRANGS SU DMAG DPON GSUNGS PA'I
DGOS PA NI RTZOD LDAN CHES SNYIGS MA'I DUS 'DIR CHOS TSUL BZHIN
DU SGRUB PA PO RNAMS LA RGYU MED PAR

SDANG BA MANG BAS, DE DAG GI GNOD BAS MI BRDZI BA'I THABS SU BLA
MA LA DMAG DPON RIN PO CHE PHUL TE MI MTHUN PA'I PHYOGS THAMS
CAD LAS RGYAL BA'I RTEN 'BREL BSGRIGS NA DON SHIN TU CHE BA LA
DGONGS PA YIN NO, ,KUN MKHYEN 'JAM DBYANGS

@017B BZHAD PA'I 'PHRIN YIG RNAM GZHAG TU, KHYAM BDAG MI 'DREN
PAR DMAG DPON DANG BLON PO GRANGS RE RER 'DREN PA LA RIN CHEN
GCIG CHAD PA'I SKYON YED GSUNGS PA DANG 'DREN TSUL DE DAG MI
'GAL TE, KHYIM BDAG GCES MA SMOS NA'ANG BLON PO

DANG DMAG DPON ZHES BGRANG BA'I TSE BLON 'OS KHYIM BDAG DANG
GNYI GA'I GO CHOD PAS, MNGON 'BYUNG GI MDOR, BZOD LDAN MTSUNGS
PA'I KHYIM BDAG NOR LDAN DE, ,BLON PO RIN CHEN, ZHES GSUNGS PA
BZHIN NO, ,ZHING 'DI RIN CHEN SNA BDUN ZHES PAS

DNGOS ZIN GYI RIN CHEN BDUN YANG BLON PO DANG DMAG DPON ZHES
'DREN NA KHYIM BDAG BLON PO'I KHONGS SU SDUD DGOS SHING, BLON PO
DANG KHYIM BDAG CES 'BREN NA DMAG DPON BLON PO'I KHUNGS SU SDUD
DGOS TE, SGRON GSAL LAS, BUD MED DANG, SKYES

PA DANG, RIN PO CHE DANG, 'KHOR LO DANG, RAL GRI DANG, GLANG PO
DANG, RTA RIN PO CHE ZHES PA'I THAD KYI MCHAN LAS, RAL GRI 'DZIN
PA'I DMAG DPON ZHES GRAGS PA BLON PO RIN PO CHE, ZHES GSUNGS PA
LTAR RO, ,DE NAS PHYOGS KYI 'KHOR LO SOGS

BZHI'I NANG DU, SGEG MO, 'PHRENG BA MA, GLU MA, GAR MA BZHI
DANG, MTSAMS KYI GLANG PO SOGS BZHI'I NANG DU, ME TOG MA, BDUG
SPOS MA, SNANG GSAL MA, DRI CHAB MA RNAMS KYI TSOM BU DGOD, DE
DAG KYANG RJE BLA MAS, TING 'DZIN PIR GYIS BRIS PA'I SMIN 

LEGS GZUGS, ,'KHRI SHING GZHON NU BZHIN DU LUS PHRA ZHING,
,BZHIN RAS RGYAS BAS ZLA PA'I MDZOS BA 'PHROG ,AUTPAL SNGON PA'I
MIG CAN MCHU SGROS DMAR, ,ZHES SOGS LTAR SHIN TU YID 'PHROG BA'I
MCHOD PA'I LHA MO RANG RANG GI MCHOD RDZAS

@018A *, ,DE DANG DE THOGS PA BSAM ZHING, RJE BTZUN YE SHES
RGYAL MTSAN DPAL BZANG POS, MCHOD PA'I LHA MO BRGYAD PO DE DAG
KYANG RE RE TZAM MIN PAR NAM MKHA'I KHAMS YONGS SU GANG BA, RANG
RANG GI MTSAN DANG MTHUN PA'I MCHOD

RDZAS THOGS TE MCHOD BA BYED, CES GSUNGS PA LTAR RO, ,NYER GSUM
MA'I STENG DU 'GRO MGON CHOS RGYAL 'PHAGS PAS 'DI BRGYAD BSNAN
PA YIN LA, SNON PA'I RGYU MTSAN NI KHAMS GSUM CHOS KYI 'KHOR LOS
SGYUR BA'I RGYAL POR 'GYUR BA'I

RTEN 'BREL DU RGYAL SRID SNA BDUN DU ? BA YIN ZHING, DE NYID
BSDUS PAR RNAL 'BYOR RGYUD KYI LHA TSOGS 'GOD TSUL 'KHOR LOS
SGYUR BA'I RGYAL THABS KYI TSUL DU BYAS PA YIN PAS, NANG GI
GRVA'I LHA MO BZHI SRAS RNAMS KYI BTZUN MO'I TSUL DANG,

PHYI'I GRVA' LHA MO BZHI PO NYA MO DANG, BRAN MO DANG, MNGAGS
GZHUG MA DANG, GSOL KHA MA'I TSUL DU GSUNGS PA DER BSTUN PA YIN,
NAG PO PA'I DKYIL CHOG SOGS SU, SGEG DANG BCAS PAS 'PHRENG BA
'PHANG, ,ZHES SOGS DBANG GI MTHA' RTEN

RGYAS PA BYAS TE GSANG SNGAGS ZAB MO'I 'DOD YON LAM BYED KYI
GNAD MANG PO YOD PAR GSUNGS PA'ANG DRAN PAR BYA DGOS SO, ,DE NAS
NYI MA ZLA BA ZHES BRJOD CING RI RAB KYI TSOM BU'I MDUN RGYAB TU
TSOM BU RE BKOD PA NA, RI'I RGYAL PO RI RAB STOD

CHA RGYA MTSO NAS YAR 'PHAGS PA LA DPAG TSAD PA RGYAD KHRI YOD
PA'I PHYED DPAG CHAD BZHI KHRI'I MTSAMS RI GNYA' SHING 'DZIN GYI
RTZE MO DANG MNYAM PA'I THAD SHAR PHYOGS KYI NAM MKHAR NYI MA'I
DKYIL 'KHOR ME SHEL GYI RANG BZHIN DPAG TSAD LNGA BCU

@018B RTZA GCIG PA, NUB PHYOGS KYI NAM MKHAR ZLA BA'I DKYIL
'KHOR NYA GANG BCHU SHEL GYI RANG BZHIN DPAG TSAD LNGA BCU PA,
GNYIS KA'I 'OD KYIS GLING DANG GLING PHRAN ROL MTSO'I BAR SOGS
MTHA' DAG GI MUN PA SEL BA, KHYAD PAR DU NYI 'OD KYIS LO

'BRAS THAMS CAD SMIN PAR BYED CING, ZLA BAS TSA GDUNG SEL BAR
BSAMS, BDE GSHEGS KUN BZANG GI ZHING DU NYI MA GCIG GIS STONG
GSUM KA'I MUN PA SEL PAR GSUNGS PA LTA BU'ANG YOD LA, NYI MA'I
'OD KYIS SAL GLING GNYIS TZAM LAS

LHAG KHYAB MI NUS PAR GSUNGS PA LTA BU'ANG YOD, SPYIR NYI 'OD
KYIS KHYAB PAR ZLA 'OD MI MNGON YANG, SKABS 'DIR GNYI GA'I 'OD
KYIS 'JIG RTEN KUN LA KHYAB PAR BSAM DGOS TE, DA GNYIS KYI MTSON
DON NYI MA MUN PA DRUNGS NAS 'BYIN PA'I GNYEN

PO YIN PA LTAR, DON DAM BYANG CHUB KYI SEMS KYIS SRID BA'I RTZA
BA BDEN 'DZIN GYI MUN PA DRUNGS PHYUNG STE SRID MTHA' 'GOG PA
DANG, ZLA BA BSIL BA'I RANG BZHIN YIN PAS CHA GDUNG SAL BA LTAR,
KUN RDZOB BYANG CHUB KYI SEMS NI SNYING RJE'I RTZA BA CAN YIN

PAS RANG GCES 'DZIN BSAL TE GZHAN PHAN LHUR BYED PAS ZHI MTHA'
'GOG PAR BYED, THABS SHES DE GNYIS KYANG YA BRAL DU MA SONG BAR
GCIG GIS GCIG ZIN PA DGOS SHING, SNGAGS LUGS KYI SA DE LAS KYANG
LHAG PA, RO GCIG DNGOS PO'I SEMS NYID

DO; ;ZHES PA BLO GCIG GI NGO BOR TSANG DGOS PA'I RGYU MTSAN GYIS
YIN NO, ,BLO GROS KYI RTZAL DANG LDAN ZHING GOMS PA PHUL DU
PHYIN PA RNAMS NI 'DI'I KHONGS NAS KYANG GZHI LAM 'BRAS BU'I AE
WAm THAMS CAD KYI DON 'CHAR BAS SNGAGS BLA MED KYI ZAB

@019A *, ,GNAS MA LUS PA LA BAG CHAGS 'JOG NUS SO, ,DE NAS RI
RAB KYI TSOM BU'I GA-YAS GA-YON DU TSOM BU RE DGOD CING, RIN PO
CHE'I GDUGS, PHYOGS LAS RNAM PAR RGYAL BA'I RGYAL MTSAN ZHES

BRJOD PA NA LHO PHYOGS KYI STENG DU GDUGS DKAR PO GSER GYI YU
BCAN NAM, SNGON BCOM LDAN 'DAS LA KLU'I RGYAL PO MA DROS PAS
GDUGS PHUL TSUL GSUNGS PA BZHIN YU BA BEEd'URYA DANG, GDUGS
KHEBS GSER LAS BYAS PA, DAR GYI

SHAM BU NYI LE BAR RIN PO CHE SNA TSOGS KYIS SPRAS BA'I ME SHEL
RNAMS KYIS NYI MA'I BYA BA SA GSUM SNANG BAR BYED CING, CHU SHEL
RNAMS BDUD RTZI'I RGYUN BABS PAS SANGS RGYAS RNAMS LA SKU KHRUS
GSOL ZHING, SEMS CAN RNAMS SKOM PA SOGS

SEL BA DANG, DRIL BU GA-YER KHA RNAMS SNYAN PA'I SGRA DBYANGS
'BYUNG BAS SANGS RGYAS RNAMS LA RGYU DANG 'BRAS BU'I YON TAN
BRJOD NAS BSTOD CING, SEMS CAN SO SOR GANG 'DOD KYI CHOS STON PA
SOGS DON GNYIS RGYA CHEN PO BYED NUS PA DE

LTA BUR BSAM BAR GSUNGS SO, ,MING GI RNAM GRANGS AA MA RA KO
shAR, GDUGS NI GDUNG BA SKYOB BA STE, ,ZHES 'BYUNG BAS TSATTRAm
GDUGS, A'A HA PA TRAm GDUNG SKYOB CES SO SOR BSHAD KYANG GDUGS
KYI SKAD DOD TSATTRAm LA'ANG GDUNG BA SKYOB PA'I DON

TSANG STE, 'DOD 'JO LAS, TSATTRAm 'GEB PAR BYED BAS GDUGS
TEsh'ANDA'O, ,ZHES SO, ,BYANG PHYOGS SU RGYAL MTSAN NI RJE BLA
MAS, MDZES PA'I SROG CHAGS MTSAN MA YOD MED KYI, ,ZHES GSUNGS
TE, 'DUL BA'I MDOR YANG, SENG GE

@019B RKANG PA BRGYAD BA DANG, NYA SPU RGYAS PA SOGS SROG CHAGS
GNYIS 'DUS KYI GZUGS KHYAD BAR BAS MTSAN BA'I RGYAL MTSAN GSUNGS
PA BZHIN YIN PAS MTSAN MA DE 'DRA YOD PA RGYAL MTSAN DANG, MED
PA BA DAN DU 'JOG LA, GNYI GA'ANG DAR LCE

GSUM PA YONGS GRAGS KYI 'PHAN LTA BU ZHIG YIN NO, ,'ON KYANG AA
MAR KOshAR, BA DAN DANG NI RGYAL MTSAN DANG, ,DMAG DAR RU DAR
ZHES DE BZHI KA RNAM GRANGS SU GSUNGS PA SGRA YANGS DOG YIN PAS,
GANG LTAR YANG MI MTHUN PHYOGS

LAS RNAM PAR RGYAL BA SHES BYED KYI MTSAN MA YIN PAS RGYAL MCHEN
ZHES SMOS PA YIN, 'DI NI RANG 'JIGS PA THAMS CAD LAS GROL TE
BDUD BZHI'I GA-YUL LAS RNAM PAR RGYAL BA'I RANG DON PHUN TSOGS
KYI RTEN 'BREL DANG, GDUGS NI 'GRO BA

MTHA' DAG RGUD PA'I TSA GDUNG LAS SKYOB PA'I MGON DANG SKYABS SU
'GYUR BA GZHAN DON PHUN TSOGS KYI RTEN 'BREL TE, RIM PA BZHIN
RGYAL SRAS ZHI BA LHAS, DE BAS RGYAL BA 'GRO BA'I MGON, ,ZHES
GSUNGS BA LTAR RO, ,DE NAS DBUS SU

TSEM BU ZHIG PHYUR BUR BKOD CING RANG GI LUS LONGS SPYOD DUS
GSUM GYI DGE TSOGS DANG BCAS PA THAMS CAD KUN TU BZANG PO'I
MCHOD SPRIN GYI RNAM PAR SA DANG BAR SNANG YONGS SU BKANG NAS
PHUL BAR BSAMS LA, DBUS SU LHA DANG MI'I

DPAL 'BYOR PHUN SUM TSOGS PA MA TSANG BA MED BA ZHING KHAMS RNAM
PAR DAG PA 'DI NYID DRIN CAN RTZA BA DANG BRGYUD PAR BCAS PA'I
DPAL LDAN BLA MA DAM PA RNAMS DANG, MNYAM MED SH'AKYA'I RGYAL
PO'I LHA TSOGS 'KHOR DANG BCAS PA RNAMS LA

@020A *, ,DBUL BAR BGYI'O, ,THUGS RJES 'GRO BA'I DON DU BZHES SU
GSOL, BZHES NAS BDAG SOGS SEMS CAN THAMS CAD LA BYIN GYIS BRLAB
TU GSOL, ZHES BRJOD, PHYOGS KYI STON TSUL SHAR RANG NGOS LA STON

PA; 'BUL YUL LA STON PA, GNYI GA 'DAM NGAR MDZAD PA DANG, DNGOS
PO LA RANG 'DZAM GLING DU YOD PAS LHO RANG LA STON PA SOGS SNA
TSOGS YOD NA'ANG, 'BUL RGYU'I RDZAS GANG YIN KYANG 'BUL YUL DE
LA KHA BLTAS NAS 'BUL DGOS PA SPYI

LUGS YIN PAS SHAR 'BUL YUL LA BSTAN NA LEGS ZHES SKYABS MGON RDO
RJE 'CHANG 'JIGS MED DBANG POS GSUNGS SO, ,DE'ANG DANG POR RI
RAB GLING BZHI DANG BCAS PA CHA TSANG RE RE LEGS PAR GSAL GDAB,
GOMS BAN BCU BRGYA

STONG SOGS RGYA JE CHER BTANG STE STONG GSUM GYI BAR DU 'BUL,
THEG CHEN THUN MONG MA YIN BA LTAR NA PHYAG RDOR DBANG BSKUR GYI
RGYUD DANG PHAL CHEN LAS GSUNGS BA LTAR STONG GSUM BYE BA PHRAG
BRGYA LA RAB 'BYAMS RGYA MTSO'I MTSAMS SBYOR DANG, DE

BYE BA PHRAG BRGYA LA RAB 'BYAMS RGYA MTSO'I RGYUD DANG PO, DE
BYE BA PHRAG BRGYAL RAB 'BYAMS RGYA MTSO'I RGYUD BAR MA, DE BYE
BA PHRAG BRGYA LA RAB 'BYAMS RGYA MTSO'I RGYUD GSUM PA'AM GZHI
DANG SNYING PO ME TOG GIS BRGYAN PA'I RAB 'BYAMS RGYA MTSO'I

ZHING KHAMS SU 'JOG CING DE NI SPRUL SKU GCIG GI 'DUL ZHING DU
GSUNGS PAS DE LTA BUR MOS, ZHING GI DBYIBS BKOD KYANG MDO SDES
BCU PA LAS, 'JIG RTEN GYI KHAMS SHIN TU RGYAS PA DANG, THA GRU
CHE BA DANG, TSAD MED PA DANG, RAGS

@020B BA DANG, PHRA BA DANG, 'TSOL BA DANG, STENG GA-YOGS MED
CING GZHI PHYAL BA DANG, 'JUG BA'I KHYIM CAN ZHES SOGS DANG, MDO
SDE PHAL PO CHE LAS, PHYOGS RNAMS KUN NA ZHING KHAMS RGYA MTSO
SNANG, ,LA LA ZLUM PO YA LA ZUR GSUM STE, ,DE

DAG LA LA PHYOGS NI GRU BZHIR GNAS, ,NOR BU PADMA 'KHOR LO LAN
LAG BRGYAD, ,KUN KYANG LAS RNAMS RGYA MTSOS RNAM BAR BRIS, ,ZHES
SOGS MANG DU GSUNGS PA BZHIN DBYIBS BKOD RGYA KHYON SOGS MI 'DRA
BA SNA TSOGS SU YOD PA DE BZHIN

BSAM DGOS, 'ON KYANG MA DAG PA'I SKYON GYI CHA MI BSAM BAR, DAG
PA'I ZHING LTAR SNOD BCUD THAMS CAD YON TAN PHUN SUM TSOGS PAR
BSAM DGOS TE, 'DIR ZHING 'BUL TSUL NI SANGS RGYAS RNAMS LA
BZHUGS GNAS SU PHUL TE 'DIR

BZHUGS NAS ZHING 'DI'I GDUL BYA MTHA' DAG SMIN GROL LA 'GOD BAR
MDZAD DU GSOL, ZHES ZHU DGOS PA'I PHYIR, MDO LAS, BDE BAR GSHEGS
PA'I PHO BRANG MCHOG ,MAndAL GANG ZHIG BYED PA DANG, ,ZHES DANG,
SLOB DPON SH'I LA SAMBHA

WA'I DE KHO NA NYID BSDUS PA'I MAN NGAG LAS, RIN CHEN LAS BYUNG
GZHAL YAS KHANG, ,MDZES BA NYID DU GYUR BAR BSAM, ,DE DBUS BLA
MA YI DAM LHA, ,PHYOGS BCUR BZHUGS PA'I SANGS RGYAS RNAMS, ,SRAS
DANG BCAS PA SPYAN DRANGS LA, ,ZHES

GSUNGS SO, ,DE LA DGONGS TE SKYABS MGON RDO RJE 'CHANG NAS
KYANG, SANGS RGYAS ZHING LA DMIGS TE PHUL BA YIS, ,BYAS NA SANGS
RGYAS RNAMS 'BUL YUL GYI ZHING LA BSHAD PA LTA BUR 'GRO, ZHING
THAMS CAD SANGS RGYAS KYI ZHING DNGOS SU SONG BAR

@021A *, ,BSAM DGOS PAS, SANGS RGYAS ZHING DU DMIGS TE PHUL BA
YIS, ,BYAS NA LEGS GSUNGS SO, ,DE NAS BLO'I MTHU CHER GOMS PA NA
PHYOGS BCU'I ZHING RAB 'BYAMS DANG, 'JIG RTEN KHAMS NA MCHOD
PA'I DNGOS

BOR 'OS PA GANG YOD MTHA' DAG BLOS BSLANGS NAS 'BUL DGOS TE,
SPYOD 'JUG LAS, NAM MKHA' RAB 'BYAMS KHAMS KYI MTHAS GTUGS PAR,
,YONGS SU BZUNG BA MED PA DE DAG KUN, ,BLO YIS BSLANGS NAS THUB
PA SKYES KYI MCHOG

SRAS DANG BCAS PA RNAMS LA LEGS 'BUL NA, ,ZHES PA LTAR RO, ,MDO
LUGS LA 'DI LAS GONG MAR GYUR BA'AM RGYA CHE BA'I MCHOD PA 'BUL
TSUL MED PAS BLA NA MED PA'I MCHOD PA ZHES BYA LA, SNGAGS LUGS
KYI DBANG BZHI PA DANG 'BREL 

BA'I MCHOD PA GONG DU BSHAD PA LTAR ZHING RAB 'BYAMS DE THAMS
CAD KYI RDUL RE RE LA'ANG ZHING KHAMS MTHA' YAS PA DA LTAR YOD
PA TZAM DU MA ZAD, SNGAR BYUNG ZIN PA DANG SLAR 'BYUNG 'GYUR
TSUN CHAD BKOD DE 'BUL BA YIN PAS SNGA MA LAS CHES SHIN

TU RGYA CHE BA BSAM GYIS MI KHYAB PA'I GNAS YIN NO, ,GSUM PA
MJUG TU PHAN YON DRAN PAS DGA' BSKYED CING BSNGO BAS RGYAS GDAB
PA LA, MAndAL GYI PHAN YON NI MDO LAS, BA YI LCI BA CHUR BCAS
SBYIN PA STE, ,LEGS PAR NYUG BAR BYED PA TSUL

KHRIMS SO, ,SRIN DANG GROG SPUR BSAL BA BZOD PA YIN, ,BYA BA LA
NI NYER ZHUGS BRTZON 'GRUS TE, ,DE LA SKAD CIG SEMS NI GCIG BYED
PA, ,BSAM GTAN SHES RAB RI MO GSAL BA'O, ,THUB PA'I MAndAL BYAS
PA YIS, ,PHA ROL PHYIN BA

@021B 'DI DRUG THOB, ,GSER GYI MDOG 'GYUR 'DI DAG STE, ,NAD
RNAMS KUN DANG BRAL BAR 'GYUR, ,ZLA BA LTAR MDZES GSAL BA YIS,
,LHA DANG MI NI DAM PAR SKYE, ,NOR DANG GSER NI 'BYOR BA YI,
,RGYAL BO'I RIGS SU SKYE BAR 'GYUR, ,ZHES

GNAS SKABS KYI NYER 'TSE ZHI ZHING 'DOD DON MTHA' DAG 'GRUB PA
DANG, GTZO BOR 'DI'I NYAMS LEN DU PHAR PHYIN DRUG GA TSANG BAR
GSUNGS LA, DE TSANG NA MNGON MTHO NGES LEGS, DON GNYIS, BSLAB PA
GSUM, TSOGS GNYIS LA SOGS

PA'I GNAS SKABS MTHAR THUG GI DGOS DON MTHA' DAG DE'I KHONGS SU
'GRUB 'GRO BAR MDO SDE RGYAN GYI PHYIN DRUG GI GRANGS NGES SGRUB
PA'I SKABS SU GSUNGS PA BZHIN NO, ,DGRA LAS RNAM RGYAL GYI
MAndAL GYI CHO GAR LUNG 'DI DRANGS KYANG LUNG KHUNGS

MA SMOS LA, AA BHYA'I BYANG CHUB GZHUNG LAM DU DRANGS PA LAS,
CHU BCAS LCI BA SBYIN PA STE, ,YANG DAG PHYUGS PA TSUL KHRIMS
YIN, ,GROG SBUR PHRA SEL BZOD PA STE, ,ZHES SOGS RKANG PA DANG
PO DRUG KA'ANG TSIG THUNG DU 'BYUNG BAS 'GYUR KHYAD TZAM

MA GTOGS SNGA MA DANG 'DRA LA, LUNG KHUNGS MAndAL GYI PHAN YON
BSTAN PA'I MDO ZHES GSUNGS, YE SHES RDO RJE'I DE NYID MTHONG
BA'I LAM DU LUNG DRANGS PA PHYI MA DANG 'DRA ZHING LUNG KHUNGS
DKYIL 'KHOR CHEN PO'I MDO ZHES GSUNGS PAS GANG LTAR MDO

TSIG YIN NO, ,PHYI MAS DRANGS PA'I LUNG GI MJUG TU, SANGS RGYAS
GYUR NAS YONGS SU ZHING KHAMS DAG ,CES GSUNGS PA'ANG SHIN TU DON
CHE STE, SANGS RGYAS KYI ZHING SBYONG TSUL NI ZHING DANG RNAM PA
MTHUN PA'I RGYU TSOGS YANG YANG GSAL BTAB STE

@022A *, ,MOS PA SKYED CING, DGE RTZA RNAMS DE'I DON DU SMON PAS
MTSAMS SBYOR BA LA RAG LAS BA SLOB DPON CHOS BSHES KYI TSIG GSAL
LAS, SANGS RGYAS KYI ZHING SBYOR BA NI RANG GI SEMS SBYONG BA
STE, ZHING GI RGYUR

TSOGS BSAGS NAS SMON LAM 'DEBS PA'O, ,ZHES DANG, MKHAS GRUB
SANGS RGYAS YE SHES KYI GSUNG LAS, 'DI NI SANGS RGYAS KYI ZHING
SBYONG DU'ANG 'GYUR TE, DPER NA RANG NYID GANG DU 'TSANG RGYA
'GYUR GYI ZHING DANG RNAM PA MTHUN PAR RTEN GZHAL

YAS KHANG BSKYED BA BZHIN NO, ,ZHES GSUNGS PA'I PHYIR, ZAM TOG
LTA BU'I GTAM LAS KYANG, MAndAL ME TOG BCAS BYED PA, ,'GRO BA'I
BDAG BO TSE RING ZHING, ,SNA TSOGS NAD KYI 'JIGS LAS GROL, ,GANG
YIN DE YIS SKAD CIG

THOB; ;BDE GSHEGS MAndAL BYED DE DAG ,PHA ROL PHYIN PA DRUG THOB
'GYUR, ,ZHES GNAS SKABS TSE RING ZHING NAD MED PA SOGS MNGON
MTHO'I YON TAN DANG MTHAR THUG PHA ROL TU PHYIN PA DRUG GI SGO
NAS NGES LEGS BLA NA MED PA'I BYANG CHUB THOB

PAR GSUNGS SO, ,'ON KYANG DBU MA RIN CHEN 'PHRENG BA LAS, DANG
BO MNGON PAR MTHO BA'I CHOS, ,PHYIS NAS NGES PAR LEGS 'BYUNG
BA'O, ,GANG PHYIR MNGON PAR MTHO THOB PAS, RIM GYIS NGES PAR
LEGS PA 'BYUNG, ,ZHES PA LTAR,

MNGON MTHO NI NGES LEGS SGRUB PA'I THABS TZAM DU DON DU GNYER BA
YIN GYI, SMON PA'I DMIGS YUL GTZO BO GZHAN DON DANG BLA MED
BYANG CHUB LA DMIGS DGOS SO, ,RANG CAG RNAMS KHA NAS SMON PA'I
TSIG ZAB CING RGYA CHE BA JI TZAM ZHIG

@022B BRJOD KYANG YID KYIS 'KHOR BA'I PHUN TSOGS GANG YANG RUNG
BA RE'I RGYUR BSNGOS NA LEGS NYES KUN GYI RTZA BA SEMS DBANG CHE
BAS DGE RTZA CHUD ZOS SU 'GYUR BA MANG BA LA DGONGS NAS, RJE BLA
MAS, SHES KYI KHE 'DOD PA DANG GRAGS PA DANG, ,'KHOR DANG LONGS

SPYOD RNYOD DANG BKUR STI'I RGYUR, ,SKAD CIG TZAM YANG NAM YANG
MI SMIN PAR, ,BLA MED BYANG CHUB KHO NA'I RGYUR GYUR CIG ,CES GO
LAS RNAMS RJEN PAR PHYANG NAS GSUNGS PA BZHIN PA SNGO BA LOG
PA'I SKYON RNAMS RING DU DOR TE DAG PA'I ZHING KHYAD PAR CAN

SBYONG ZHING BLA NA MED PA'I BYANG CHUB MYUR DU THOB PA DANG,
PHAN BDE'I 'BYUNG GNAS BLO BZANG RGYAL BA'I BSTAN PA RIN PO CHE
PHYOGS DUS KUN TU RGYAS BA'I RGYUR BA SNGAB SOGS SMON LAM RNAM
PAR DAG BAS MTSAMS SBYAR BAR BYA'O, ,SMRAS PA, DAL 'BYOR

LUS KYI DBANG CHEN DKYIL 'KHOR DU, ,MKHO DGU'I LONGS SPYOD RI
GLING KHOR YUG CAN, ,BYANG CHEN MKHAR BSNYEGS DGE BA'I LHUN POR
BCAS, ,BLA MA MCHOG GSUM MCHOD DO BRTZE BAS SKYONGS, ,TSUL GNAS
THOS BSAM SGOM PA'I SA BON

DANG; ;ZHING GI MTHU BRTEN TSOGS BSAGS DROD GSHER GNYIS, ,YA
BRAL GYUR LA 'BRAS BU MI SMIN PAS, ,ZUNG DU 'BREL BAR MDZOD CIG
SHES LDAN DAG ,'DUN LDAN BLO GROS DGA' TSAL LAS 'KHRUNGS PA,
,RMAD BYUNG LEGS BSHAD

DPAG BSAM GSAR PA'I LJON, ,JI BZHIN SGRUB PAS YONGS SMIN BSOD
NAMS KYI, ,SNYE MA MI ZAD GA-YUR DU ZA BAR SHOG ,RGYAL BA RGYA
MTSO'I THUGS RJE'I 'OD STONG GIS, ,ZHING KHAMS RGYA MTSO KUN TU
KHYAB GYUR TE, ,SEMS CAN RGYA MTSE@023A *, ,SMIN CING GROL BYAS NAS, ,YE SHES RGYA
MTSO MYUR DU
RTOGS GYUR CIG ,CES MAndAL GYI KHRID YIG DPAG BSAM SNYE MA ZHES
BYA BA 'DI NI HA LA HA JA SAG THU RGYAL PO'I SHOG NAS LHAG BSAM
BLO GROS KYI NOR LDAN DKON

MCHOG SMON LAM GYIS SNGON 'GRO KHRID CHEN BZHI RGYAS PA ZHIG
BYED DGOS TSUL NAN CHER BYUNG BAR BRTEN 7BTZUN PA DKON MCHOG
BSTAN PA'I SGRON MES SDE SNOD 'DZIN PA DU MA LA SKYABS KHRID
NYIN LNGA, BLA MA'I RNAL 'BYOR NYIN GSUM, RDOR SEMS

BSGOM BZLAS DANG MAndAL NYIN RE BYAS TE KHRID PHOG SKABS MAndAL
LA BSHAD PA BGYIS PA RNAMS DE BZHIN YI GER 'KHOD PA ZHIG DGOS
ZHES GZHUNG LUGS SMRA BA'I DBANG PO DUS 'KHOR RDO RJE 'DZIN PA
DPAL LDAN GRAGS PAS BSKUL PA LTAR KHRIG CHAGS SU
BKOD PA'I YI GE PA NI SNGAGS RAM PA DKON MCHOG KUN DGA'O,, ,,

@023B BLANK PAGE