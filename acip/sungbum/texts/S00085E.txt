*,DPAL RDO RJE

'JIGS BYED KYI RDZOGS RIM RNAL 'BYOR BZHI'I DMAR KHRID BZHUGS, ,
*,,NA MO BDZRA BHIR WA YA, DPAL RDO RJE 'JIGS BYED KYI RDZOGS
RIM RNAL 'BYOR BZHI'I RIM PA NYAMS SU LEN TSUL NI, BSHES GNYEN
TSUL BZHIN

DU BSTEN PA NAS RIM PA DANG PO LA SLOB PA'I BAR SNGON DU BTANG
NAS GNAS DBEN PAR STAN BDE BA LA LUS GNAD DANG LDAN PAS 'JUG LA,
DAL 'BYOR DON CHE RNYED DKA' 'CHI BA MI RTAG PA, NGAN 'GRO'I
SDUG

BSNGAL RNAMS LEGS PAR BSAM LA DE LAS SKYOB PA'I SKYABS YUL, MDUN
GYI NAM MKHAR RTZA BA'I BLA MA RDO RJE 'JIGS BYED KYI RNAM PA
CAN LA DNGOS BRGYUD KYI BLA MA YI DAM SANGS RGYAS BYANG SEMS
SOGS KYIS

BSKOR BSKAD CIG GIS GSAL BTAB STE, SKYABS 'GRO RGYUD DANG 'DRES
NGES BYA, DE NAS LAS DKAR NAG GI 'BRAS BU, 'KHOR BA LA MTHA' DAG
GI SDUG BSNGAL, RANG GZHAN 'GRO BA THAMS CAD DES MNAR

TSUL; 'GRO BA RNAMS KYIS RANG GI MA BYAS TSUL SOGS BSAM NAS,
SEMS SKYED DANG TSANG MED BZHI BSGOM, RANG GI SPYI BOR PAD ZLA'I
GDAN LA RDO RJE SEMS DPA' YAB YUM MNGON RTOGS LTAR BSGOM NAS

@78B YE SHES PA DGUG GZHUGS RIGS BDAG GIS RGYAS 'DEBS RNAMS BYAS
LA, THUGS KHA'I SA BON SNGAGS 'PHRENG DANG BCAS BA LA DMIGS NAS
YI GE BRGYA PA BZLA ZHING, SNGAGS 'PHRENG SA BON DANG

BCAS PA LAS BDUD RTZI'I RGYUN BABS PA RANG GI TSANGS BU GNAS
ZHUGS, BDE CHEN GYI 'KHOR LO SOGS RIM GYIS GANG, SGRIB BZHID
STAD BAR BZHI THOB, SKU BZHI'I SA BON BA ZHAG PA'I MOS PA BYA,
MTHAR RDOR

SEMS RANG LA BSTIM NAS DGE RTZA BSNGO, ,'DI NI SNYING PO BRGYAN
LAS, SANGS RGYAS KUN GYI SKU GCIG PO, ,PAD DKAR ZLA BA'I DBUS
GNAS SHING, ,RDO RJE DRIL BU RGYAN SPRAS PA'I, ,RDO RJE SEMS

DPA' LEGS DMIGS SHING, ,YE GI BRGYA PA CHO GA BZHIN, ,NYI SHU
RTZA NI RE RE BZLA, ,LTUNG SOGS BYIN GYIS BRLABS 'GYUR BAS,
,'PHEL BA RU NI MI 'GYUR ZHES, ,GRUB PA MCHOG RNAMS

KYIS BSHAD PAS, ,THUN 'TSAMS SU NI SPYAD PAR BYA, ,'BRUM PHRAG
DU NI BZLAS GYUR NA, ,RNAM PAR DAG PA'I BDAG NYID 'GYUR, ,ZHES
GSUNGS PA LTAR GYI SDIG SGRIB SBYONG BA RDO RJE SEMS DPA'I

BSGOM BZLAS SO, ,DE NAS MDUN GYI NAM MKHAR SNA TSOGS PAD NYI ZLA
BA'I STENG DU SKYABS GSUM KUN 'DUS KYI NGO BO DRIN CAN RTZA BA'I
BLA MA DPAL RDO RJE 'JIGS BYED ZHAL PHYAG YONGS SU RDZOGS PA'I

RNAM PA CAN YUM DANG BCAS PA, GNAS LNGAR GSHIN RJE'I GSHED RIGS
LNGA YUM BCAS DANG, GNAS GSUM DU YE GE GSUM GYIS MTSAN PA, THUGS
KHA'I H'Um LAS 'OD ZER 'PHROS PAS

RTZA BA'I BLA MA RDO RJE 'JIGS BYED KYI RNAM PA CAN LA DNGOS
BRGYUD KYI BLA MA YI DAM SANGS RGYAS BYANG SEMS DPA' BO MKHA'
'GRO BSTAN BSRUNG YE SHES PA'I TSOGS NAM MKHA' GANG BAS BSGOR BA
SPYAN

@79A *, ,DRANGS BAR BSAM LA, THUGS RJE'I BDAG NYID RTZA RGYUD
BLA MA DANG, NAS, GSHEGS SU GSOL, AOm HR'I: HA BHO WA SOGS
BRJOD, SPYAN DRANGS BA'I YE SHES PA THAMS CAD BLA MA LA DZA

H'Um BAm HOS DBYER MED DU BSTIM, SDOM 'BYUNG LAS, BLA MA SANGS
RGYAS BLA MA CHOS, DE BZHIN BLA MA DGE 'DUN TE, CES DANG, SGYU
'PHRUL DRA BA LAS, RTAGS TU BLA MA LA GUS PA'I, ,SLOB MAS BLA

MA 'DI LTAR BLTA, ,BLA MA SANGS RGYAS KUN DANG MNYAM, ,DE NYID
RTAG TU RDO RJE 'CHANG, ,DE BZHIN GSHEGS PA RIN CHEN 'BYUNG,
,'DI NI YE SHES RGYA MTSO CHE, ,YID BZHIN NOR BU RIN CHEN

SBYIN; DE YI YON TAN THAMS CAD GZUNG, ,SKYON KUN SEMS KYIS KYANG
MI BSAM, ,YON TAN BZUNG NA DNGOS GRUB THOB, ,SKYON GYIS DNGOS
GRUB NYAMS PAR BYED, ,CES DANG RIM LNGA LAS, ,

'DI NI RANG BYUNG BCOM LDAN 'DAS, ,LHAG PA'I LHA NI GCIG BU
NYID, ,MAN NGAG RAB TU STER BA'I PHYIR, ,RDO RJE SLOB DPON DE
BAS LHAG, ,CES DANG, MCHOD PA THAMS CAD YONGS SPANGS NAS, ,

BLA MA MCHOD PA YANG DAG BRTZAMS, ,DE MNYES PAS NI KUN MKHYEN
PA'I, ,YE SHES MCHOG NI THOB PAR 'GYUR, ,ZHES DANG, ZHAL LUNG
LAS, 'DI YI DON LDAN 'GA' ZHIG LA, ,DA NI DE

YI LUS GNAS TE, ,SGRUB PO GZHAN LAS MCHOD PA LEN, ,DE YIS DE
MNYES RANG GI RGYUD, ,LAS KYI SGRIB PA DAG PAR BYED, ,CES GSUNGS
PA LTAR BSAM STE DANG GUS DRAG POS YAN LAG

BDUN PA LEGS PAR PHUL, SDOM PA BZUNG LA, BLA MA RGYAL BA KUN
'DUS KYIS, ,BDAG LA DBANG BZHIN BSKUR DU GSOL, ,SGRIB BZHI DAG
PAR MDZAD DU GSOL, ,SKU BZHI THOB PAR MDZAD

@79B DU GSOL, ,ZHES GSOL BA BTAB PAS BLA MA'I SKU LA GNAS PA'I
RIGS LNGA YAB YUM LAS RANG 'DRA DPAG TU MED PA SPROS, GTZO BOS
DBANG BSKUR BA'I DGONGS PA MDZAD, YUM LNGA SA BUM PA

BDUD RTZIS GANG BA BZUNG NAS DBANG BSKUR, SPROS PA'I DBANG LHA
RNAMS RANG LA THIM PAS BUM DBANG, BLA MAR YAB YUM SNYOMS PAR
ZHUGS PA LAS BYANG SEMS DKAR DMAR MYANG BAS GSENG DBANG,

BLA MA'I YUM LAS SPROS PA'I RIG MA DANG SNYOMS PAR ZHUGS PAS
SHIR DBANG, ,BLA MAS KHA SBYOR YAN LAG BDUN LDAN GYI ZUNG 'JUG
THOB BYA DON GYI DBANG BZHI PAR TSIG GIS BRDA' SPRAD PAS TSIG
DBANG THOB

PAR MOS, DE NAS RDO RJE BSDU BA'I SNGAGS RGYAS, MDUN GYI BLA MA
SPYI BOR SPYAN DRANGS, GDUNG SHUGS DRAG POS SKYABS GSUM KUN 'DUS
KYI NGO BO BLA MA RIN PO CHE LA GSOL BA 'DEBS SO SOGS KYIS GSOL

BA MANG DU BTAB STE RANG LA BSTIM, RANG 'JIGS BYED DU GSAL BA'I
THUGS KHA NAS 'OD ZER SPROS TE, SNOD BCUD SBYANGS BSGYUR BYA,
'DI NI AA BHI DHA NA'I RGYUD LAS, DRIN DANG LDAN PA'I BLA MA DE,
LAG

PA'I MTHIL LAM SNYING GI DKYIL, ,LUS KYI CHA SHAS GAR BSGOM
KYANG, ,SANGS RGYAS STONG GI BYIN BRLABS KYANG, ,GANG ZAG DE YIS
SDUD PAR BYED, ,CES GSUNGS PA LTAR GYI BYIN BRLABS ZHU BA BLA
MA'I RNAL

'BYOR RO, ,DE NAS BSKYED RIM LA GOMS PA BRTAN PO THOB PA ZHIG
YIN NAM GTOGS THUN MGOR BDAG SKYED RGYAS BSDUS GANG RUNG RE
SNGON DU BRANG NAS, GNAD BZHI DANG LDAN PAS RDZOGS RIM BSGOM PAR
BYA LA,

DE YANG RANG 'JIGS BYED ZHAL DGU PA ZHAL PHYAG YONGS RDZOGS SA
GZHAL GCIG PHYAG GNYIS PA YUM BCAS SAM, DPA' BO GCIG PA GANG
RUNG DANG SA GSAL 'OD KYI RANG BZHIN CAN DU GSAL BA'I, LUS KYI
DBUS

@80A *, ,SU YAR SNA SMIN 'TSAMS DANG MAR SNA LTE 'OG SONG BZHI
TZAM DU SLEB PA'I, RTZA GSUM 'KHOR LO BZHI DANG BCAS PA GSAL
BTAB LA, RTZA LAM SBYANGS TE, LTE BA'I RTZA 'KHOR GYI DBUS SU
RANG

GI SEMS DANG DBYER MED PA'I THIG LE DE NYID YONGS SU GYUR BA LAS
NYI GDAN GYI STENG DU, RDO RJE 'JIGS BYED DKAR PO KHRO BO ZHAL
CAN NAM MA HE'I ZHAL CAN GANG RUNG ZHAL GCIG PHYAG GNYIS PA YUM
BCAS SU GYUR

PA'I; THUGS KAR NYI GDAN GYI STENG DU H'Um YIG DKAR PO YUNGS
'BRU TZAM N'A DA DANG BCAS PA GSAL GDAB, DE NAS LTE BA'I YE SHES
SEMS DPA' YAB YUM SNYOM PAR ZHUGS PA'I SBYOR 'TSAMS NAS BYANG
CHUB KYI

SEMS DMAR SER BABS, DAM TSIG SEMS DPA'I SKU'I CHA THAMS CAD
GANG, DE LAS 'OD ZER 'PHROS SNOD BCUD THAMS CAD LA PHOG ,MA DAG
PA'I DRI MA SBYANGS TE SNOD THAMS CAD GZHAL YAS KHANG DANG

BCUD THAMS CAD RDO RJE 'JIGS BYED KYI GO 'PHAN LA BKOD, DE
'DRA'I GZHAL YAS KHANG RNAMS 'OD DU ZHU NAS RDO RJE 'JIGS BYED
DU GSAL BA'I BCUD RNAMS LA THIM, DE RNAMS 'OD DU ZHU NAS BSKYED
RIM NYER

BSDU BYAS NA RANG DANG, MA BYAS NA DUR KHROD BSRUNG 'KHOR DANG
BCAS PA LA THIM PA NAS, RANG DAM TSIG SEMS DPA' STOD SMAD NAS
'OD DU ZHU STE YE SHES SEMS DPA' LA THIM, YE SHES SEMS DPA'I YUM

YAB LA THIM, YAB TING NGE 'DZIN SEMS DPA' LA THIM, TING NGE
'DZIN SEMS DPA'I ZHABS KYU AU NAS N'A DA'I BAR LA RIM GYIS THIM,
N'A DA YANG RJE PHRA RJE PHAR GYUR TE 'OD GSAL STONG PA NYID LA
THIM PA'I

STONG NYID LA RTZE GCIG DU MNYAM PAR BZHAG ,DE'I DANG NAS RTZA
GSUM 'KHOR LO BZHI LDAN LAM GYIS GSAL BTAB LA, LTE BA'I RTZA
'KHOR GYI DBUS SU NYI GDAN GYI STENG DU, H'Um MAm AA THUNG SHAD
KYI RNAM PA CAN

@80B RTZE MO GYEN DU BSTAN PA'I MGOR ZLA CHOS RGYA KHAB KYI MIG
PHYED TZAM GYI STENG DU N'A DA GSUM 'KHYOGS ME 'BAR LA KHAD PA
LA, RANG GI SEMS ZHUGS PA BZHIN DU BYAS TE RTZE GCIG TU MNYAM
PAR BZHAG PAS, RLUNG

DBU MAR ZHUGS GNAS THIM GSUM 'BYUNG, SMIG RGYU NAS 'OD GSAL GYI
BAR GYI RTAGS RNAMS 'CHAR, 'OD GSAL GYI DUS SU STONG NYID LA
RTZE GCIG TU MNYAM PAR BZHAG ,DE'I TSE RLUNG DBU MAR

'DUS PA'I STOBS KYIS, LTE BA'I N'A DA 'BAR BAS RTZA NANG THAMS
CAD NAS BYANG SEMS ZHU BA THAMS CAD DE LA PHOG ,SLAR CHER 'BAR
BAS SPYI BO'I BYANG SEMS ZHU BA YAS BABS MAS BRTAN GYI DGA' BA
BZHI

LUGS 'BYUNG LDOG TU DRANGS PA'I DGA' BA BRGYAD KA DANG KHYAD PAR
LHAN SKYES KYI SKABS SU BDE STONG SBYAR NAS RTZE GCIG TU BSGOM,
'DI SAD DUS KYI 'OD GSAL CHOS SKU'I BSRE BA YIN, DE LAS LDANG
BAR

RTZOM PA NA PHUNG PO RNYING PA LAS GOS LOGS SU, RDO RJE 'JIGS
BYED YUM BCAS SU LDANG SNYAM PA'I 'PHEN BA BTANG, DE LAS LANGS
PA NA RDO RJE 'JIGS BYED YUM BCAS SU YID NGOR BZHENGS PA DE
'BYUNG,

DE DANG DUS MNYAM DU LUGS BZLOG GI NYER THOB NAS SMIG RGYU'I BAR
GYI RTAGS RNAMS RIM GYIS 'BYUNG, 'DI SAD DUS KYI LONGS SKU'I
BSRE BA YIN, MNYAM GZHAG LAS LDANG BAR 'DOD PA NA, YID NGO'I SKU

DE PHUNG PO RNYING PA DAM TSIG SEMS DPAR BLTAS PA'I THUGS KHAR
YE SHES SEMS DPA'I TSUL GYIS 'JUG ,DE DANG DUS MNYAM DU SNA BUG
NAS RLUNG RGYU, YUL SNANG 'CHAR, GANG SNANG STONG PA, STONG PA

BDE BA, BDE BA RDO RJE 'JIGS BYED KYI RNAM ROL DU 'CHAR BA LA
BSLAB, 'DI SAD DUS KYI SPRUL SKU'I BSRE BA YIN, DE LTA BU'I RNAL
'BYOR BA DE GNYID LA 'GRO KHAR, GNYID KYI 'OD GSAL NGOS ZIN PAR
BYA,

@81A *, ,RMI LAM LONGS SKUR LDANG, SAD PA SPRUL SKU DANG BSRE
SNYAM PA'I 'PHEN PA BTAD LA, LTE BA'I DMIGS RTEN SNYING KHAR
DRANGS NAS DE LA RTZE GCIG DU MNYAM PAR BZHAG PA'I SGO NAS BSRE
BSKOR

GSUM BYA, RNAL 'BYOR BDE LAM GONG MA'I RTOGS PA MNGON DU MA BYAS
PAR 'CHI DGOS PA BYUNG NA, 'CHI KHAR 'CHI BA 'OD GSAL NGOS ZIN
PAR BYA, BAR DO LONGS SKUR LDANG, SNGAGS SPYOD PA'I RTEN KHYAD

PAR CAN DU SKYE BA LEN SNYAM PA'I 'PHEN PA BTANG LA, DMIGS RTEN
SNYING KHAR DRANGS NAS DE LA RTZE GCIG TU MNYAM PAR BZHAG PA'I
SGO NAS BSRE BSKOR GSUM BYA, 'DI LTE BA'I RJES GZHIG GI RNAL
'BYOR TE,

SNGAGS KYI RNAL 'BYOR GYI SNGON 'GRO'O, ,DE NAS RTZA 'KHOR GSAL
'DEBS PA YAN CHAD SNGAR DANG 'DRAL KHYAD PAR NI, RO RKYANG GNYIS
KYI MANG SNA LTE 'OG SOR BZHI TZAM NAS DBU MA'I NANG DU CHUD PA
DBU CAN GYI CHA'I

ZHABS LTA BU, DBU MA'I YAR SNA GDONG GI SNA RTZE'I BAR DANG, RO
RKYANG GNYIS KYI YAR SNA SNA BUG GI NANG DU SLEB PA, LTE BAR AA
THUNG SNGAR DANG 'DRA BA RNAMS GSAL BTAB LA, SNA BUG NAS RLUNG
'JAM PO DAL

THUS RDUB TE RO RKYANG GNYIS GANG BAR MOS, DE NAS RO RKYANG
GNYIS NAS RLUNG GZHIL LA, DBU MA'I NANG DU BA CUNG DE LTE BA'I
AA THUNG LA SIB TE THIM PAR BSAM ZHING, DE DANG MNYAM DU RLUNG
LTE 'OG TU 'JAM SBYOR BYAS

LA NAD MI SKYE TZAM DU BZUNG, MI THUB PA NA DBU MA'I NANG NA YAR
LA SIR RI RI SONG BAR BSAM LA, SNA BUG NAS DAL BUS GTONG BA MDA'
LTAR 'PHANGS PA'I SBYOR BA BYA ZHING, KHYAD PAR DU LTE BA'I AA
THUNG LA RLUNG RO MED

DU THIM PA LA, ,RTZE GCIG TU MNYAM PAR BZHAG PA'I SGO NAS BSRE
BA RNAMS SNGAR LTAR BYA, 'DI LTE BA'I BUM PA CAN BSGOM TSUL LO,
,YANG LTE BA'I AA THUNG GSAL 'DEBS PA YAN CHAD SNGAR LTAR BYAS
LA

@81B DE LAS BYUNG BA'I RLUNG 'OD ZER LNGA PA, H'Um GI GDANGS
KYIS SNYING KHA'I RTZA 'KHOR GYI BAR SONG, AOm GYI GDANGS KYIS
SLAR LOG STE AA THUD LA THIM, A': 'I GDANGS KYIS LNGA 'JUG GCIG
GI YUN DU GNAS, DE NAS

RIM PA BZHIN MGRIN PA, SPYI BO, ,SMIN 'TSAMS, DH'U TI'I YAR SNA
RNAMS NAS PHYIR LNGA BA, NANG DU 'JUG PA, THIM NAS GNAS PA
RNAMS, YI GE GSUM GYI GDANGS KYIS BYED PA'I RDOR BZLAS KYI

SGO NAS BSRE BA RNAMS BYA, 'DI LTE BA'I RDOR BZLAS BYA TSUL LO,
,LTE BA'I 'DI GNYIS SNGON DU BTANG NE SNYING KHAR BUM PA CAN
BSGOM PA SOGS LA GEGS MI 'BYUNG BA'I DGOS PA YOD, DE NAS RTZA

'KHOR GSAL 'DEBS PA YAN SNGAR LTAR LA, KHYAD PAR DBU MA'I YAR
SNA GDONG GI SNA RTZE DANG MAR SNA RTAGS KYI RTZE'I BAR GSAL
GDAB, SNYING KHA'I RTZA 'KHOR GYI DBUS SU THIG LE DKAR DMAR GYI
NANG NGAM YANG NA,

MI SHIGS PA DANG DBYER MED PA'I H'Um YIG DKAR PO YUNGS 'BRU TZAM
NI GDAN DANG BCAS PA'I DMIGS RTEN GSAL BTAB LA, STENG RLUNG
SROGS 'DZIN DKAR PO DH'U DI'I YAR SNA NAS DRANGS, 'OG RLUNG THUR
SEL SER

PO DH'U TI'I MAR SNA NAS DRANGS TE, GNYIS KA'I H'Um YIG LA SIB
TI THIM PAR BSAM LA, RTZE GCIG TU MNYAM PAR BZHAG PA'I SGO NAS
BSRE BA RNAMS BYA, 'DI SNYING KHAR SROG THUR BSRE BA'I BUM PA
CAN NO, YAD DE

MA THAG BSHAD PA LTAR GYI DMIGS RTEN SOGS GSAL BTAB LA, H'Um YIG
LAS BYUNG BA'I SROG THUR GNYIS DH'U TI'I YAR MAR GYI SNA GNYIS
NAS, LDANG 'JUG GNAS GSUM YI GE GSUM GYI GDANGS KYIS BYED PAR

BSAM PA'I SGO NAS BSRE BA RNAMS BYA, 'DI SNYING KHAR SROG THUR
BSRE BA'I RDOR BZLAS SO, YANG SNYING KHA'I RTZA 'KHOR GYI DBUS
KYI DH'U TI LA RANG GI BA SPU'I GRANGS DANG MNYAM PA'I RTZA
RNAMS KYI RTZA BA THAL MAR THUG PA'I
@82A *, ,DBUS SU, DMIGS RTEN H'Um YIG GSAL BTAB STE DE LAS
BYUNG BA'I RLUNG, RTZA NAD THAMS CAD NAS 'BYUNG 'JUG GNAS GSUM
YI GE GSUM GYI GDANGS KYIS BYED PAR BSAM

PA'I SGO NAS BSRE BA RNAMS BYA, 'DI KHYAB BYED LA DMIGS PA'I
RDOR BZLAS TE, 'DI DAG NI SNGAGS KYI RNAL 'BYOR RO, ,DE NAS
SNYING KHA'I RTZA MDUNG 'GRO LA BA LA MNGON DU PHYOGS PA NA
RNAL 'BYOR PA DES ,

PHYI'I RKYEN PHYAG RGYA DANG SNYOMS PAR 'JUG PA'I NGANG NAS
NANG GI RKYEN, RANG 'JIGS BYED DU GSAL BA'I SNYING KHA'I RTZA
'KHOR GYI NANG DU YE SHES SEMS DPA' DKAR PO YUM BCAS, DE'I
THUGS KHAR TING NGE 'DZIN

SEMS DPA' H'Um YIG DKAR PO YUNGS 'BRU TZAM DANG BCAS PA GSAL
BTAB, TING NGE 'DZIN SEMS DPA' LAS 'OD ZER 'PHROS TE SNOD BCUD
RNAMS SBYANG, 'OD DU ZHU NAS RANG LA THIM, RANG DANG YE SHES

SEMS DPA' GNYIS RIM GYIS H'Um YIG LA THIM PAR BSAM PA'I, RJES
GZHIG GI SDUD RIM DANG BUM PA CAN DANG, RDOR BZLAS GANG YANG
RUNG BA BSGOM PA'I SGO NAS BSRE BA DANG PO DRUG BYA RNAL 'BYOR
BA DES SGYU

LUS 'GRUB TU NYE BA'I MTSAN MA MTHONG BA NA SNGAR LTAR PHYI
NANG GI RKYEN GNYIS LA BRTEN NAS SMRIG RGYU NAS 'OD GSAL GYI
BAR GYI RTAGS RNAMS 'CHAR ZHING, 'OD GSAL GYI DUS SU BDE STONG
SBYAR NAS BSGOM PAR

BYED PA'I 'OD GSAL DE SEMS DBEN MTHAR THUG GI DPE'I 'OD GSAL
TE, 'DI DAG NI DAM TSIG GI RNAL 'BYOR RO, ,'OD GSAL DE LAS
LANGS PA DANG DUS MNYAM DU, 'OD GSAL DE'I SEMS

KYI LHAN GCIG BYED RKYEN NGANG DE'I BZHON PA'I RLUNG GIS NYER
LEN BYAS PA LA BRTEN NAS MA DAG PA'I SGYU MA'I SKUR DNGOS GNAS
LA LDANG ZHING, DE DBYIBS KYI RNAL 'BYOR RO, ,SGYU MA'I SKU DE
PHUNG PO SNYING PA DAM

@82B TSIG SEMS DPAR BLTAS PA'I THUGS KHAR YE SHES SEMS DPA'I
TSUL GYI ZHUGS NAS MNYAM RJES KYI NYAMS LEN RNAMS BYAS PAS
RNAM DAG YE SHES KYI RNAL 'BYOR 'GRUB TU NYE BA'I MTSAN MA
MTHONG

BA NA; PHYI'I RKYEN PHYAG RGYA DANG SNYOMS PAR 'JUG BZHIN PA'I
DANG NAS NANG GI RKYEN SDUD RIM GNYIS CI RIGS BSGOM PA LA
BRTEN NAS SMIG RGYU NAS 'OD GSAL GYI BAR GYI RTAGS RNAMS
'BYUNG ZHING, 'OD

GSAL DE DON GYI 'OD GSAL RNAM DAG YE SHES KYI RNAL 'BYOR RO,
,'OD GSAL DE LAS LANGS PA DANG DUS MNYAM DU DAG PA'I SGYU MA'I
SKUR DNGOS GNAS LA LDANG ZHING SPANGS PA ZUNG 'JUG 'THOB BO, ,

ZUNG 'JUG PA DE RAGS PA'I LUS RTEN GANG YANG RUNG BA BZUNG NAS
MNYAM RJES GYI NYAMS LEN RNAMS BGYAS PAS RIM GYIS RTOGS PA
BZUNG 'JUG DANG MI SLOB PA'I ZUNG 'JUG RNAMS 'THOB BO, ,'DI
RNAMS PHYI MA

PHYI MA THOB PAS SNGA BSDAM SNGON DU 'GRO DGOS SHING, DE LTA
BU'I LAM GYI RIM PA 'DI GDUL BYA RIN PO CHE LTA BU'I GANG ZAG
DPAL RDO RJE 'JIGS BYED KYI LAM LA BRTEN NAS SNYIGS DUS KYI
TSE THUNG GCIG LA 'TSANG RGYA  PA'I LAM TSAD LAM NOR BA YIN
NO, ,ZHES PA 'DI NI SLOB DPON RDO RJE 'DZIN PA BLO BZANG DAM
CHOS YAR 'PHEL BA'I ZHAL SNGA NAS KYI GSUNGS BZHIN NGAG DBANG
BLO BZANG CHOS LDAN DPAL BZANG POS BRIS PA 'DIS

KYANG LAM 'DI NYID DAR ZHING RGYAS LA YUN RING DU GNAS PAR
GYUR CIG, ,,