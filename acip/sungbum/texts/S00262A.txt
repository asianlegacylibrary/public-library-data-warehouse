*, ,'DUS PA'I RTZA RGYUD KYI GLENG GZHI'I YI GE BZHI BCU'I BSHAD
PA RGYUD DON GSAL BAR BKOD PA BZHUGS SO, ,

@001A *, ,NA MO MANYDZU GHO sh'A YA, BDEN GNYIS ZUNG DU 'JUG
PA'I DAM TSIG GIS, ,BGRANG YAS SPRUL PAS 'GRO BA'I DON MDZAD PA,
,KHYAB BDAG RDO RJE 'CHANG LA GUS BTUD NAS, ,'DUS PA'I RGYUD KYI

GLENG GZHI'I DON TZAM BSHAD, ,DE LA 'DIR 'DUS PA'I RTZA RGYUD
KYI THOG MAR 'DI SKAD BDAG GIS THOS PA ZHES PA NAS BZHUGS SO
ZHES PA'I BAR GYI DON 'CHAD PA LA GNYIS, YI GE BZHI BCU DGOD PA
DANG, DE'I DON BSHAD RGYUD LA

BRTEN NAS 'CHAD TSUL LO, ,DANG PO NI, SANG SKRi TA'I SKAD DU AE
WAm MA Y'A SHRU TAm AE KA SMIN SA MA YE BHA GA W'A NA SARBA TA
TH'A GA TA K'A Y'A WA KA TZI TA TA HRI DA YA BADZRA YO shI DA BHA
GE shU PHI DZA H'A RA ZHES 'GYUR ZHING, BOD SKAD DU AE WAm 'DI
SKAD,

MA Y'A BDAG GIS, SHRU TAm THOS PA, AE GA SMIN SA MA YA DUS GCIG
NA, BHA GA W'A NA BCOM LDAN 'DAS, SARBA TA TH'A GA TA DE BZHIN
GSHEGS PA THAMS CAD KYI, K'A YA WA KA TZITTA SKU DANG GSUNG DANG
THUGS KYI, HRI DA YA SNYING PO,

RDO RJE BTZUN MO'I, BHA GE shU BHA GA LA, BI DZA H'A RA NI
BZHUGS SO ZHES PAR 'GYUR RO, ,GNYIS PA LA BZHI, YIG DON, SPYI
DON, SBAS DON, MTHAR THUG GI DON NO, ,DANG PO SNGON BYUNG LTAR
NA, RGYUD KYI ?        

@002A *, ,'DI SKAD SDUD PA PO BDAG GIS THOS PA NI DUS GCIG GI
TSE NA RGYUD KYI STON PA BCOM LDAN 'DAS DE NI, DE BZHIN GSHEGS
PA THAMS CAD KYI SKU DANG GSUNG DANG THUGS KYI SNYING PO RDO RJE
BTZUN MO'I BHA GA'I MING GIS BSTAN PA'I YUL

STONG PA NYID DANG DE MTSON BYED CHOS 'BYUNG GI NANG DU 'KHOR
LOS BSGYUR BA'I LUGS CAN GYIS BZHUGS PA'I GNAS DER THOS SO, ,DE
NYID RJES 'JUG GI NYAMS LEN DANG SBYAR NA LHAG MOS LUS LA BSDU
BA YAN GYI SGRUB PA PO BDAG GIS THOS PA STE,

BSGOMS PA'I LHAG MOS 'OD GSAL DU BSDUS PA'I DUS GCIG NA, BCOM
LDAN 'DAS DE BZHIN GSHEGS PA THAMS CAD KYI SKU ZLA BA DANG GSUNG
SA BON DANG THUGS PHYAG MTSAN DANG SNYING PO SKU YONGS RDZOGS
LAS BYANG CHUB PA'I DANG PO'I MGON PO DE RDO RJE BTZUN

MO'I BHA GA'I DBYIBS CAN GYI CHOS 'BYUNG GI NANG DU GZHAL YAS
KHANG GI DBUS ZLA GDAN LA BZHUGS PAR BSGOM PA STE DON BSDUS
PA'O, ,GNYIS PA LA GNYIS, 'DI SKAD KYI DON DANG, BDAG GIS THOS
PA SOGS KYI DON BSHAD PA'O, ,DANG PO

LA GNYIS, ,AE WAm DANG POR BRJOD DGOS PA DANG, DON DE BSHAD
RGYUD KYI LUNG GIS BSGRUBS PA'O, ,DANG PO LA GNYIS, DRI BA DANG,
LAN NO, ,DANG PO LA KHO NA RE, SDUD PA POS RGYUD SOGS KYI THOG
MAR AI DAM SOGS MI BRJOD PAR AE WAm

@002B KHO NA BRJOD PA CI YIN ZHE NA, GNYIS PA LAN NI, DE'I RGYU
MTSAN YOD DE, AE WAm GYI YI GE GNYIS NI DE BZHIN GSHEGS PAS
THABS SHES KHYAD PAR CAN MTSON BYED KYI BRDAR MDZAD PA YIN PAS
NA, DE GNYIS KYIS THABS SHES KHYAD PAR CAN MTSON PA 'DRA BA AI
DAm SOGS KYIS

MTSON MI NUS PA'I RGYU MTSAN GYIS YIN PA'I PHYIR RO, ,GNYIS PA
LA GNYIS, SHES BYED DRIS TE KHUNGS DGOD PA DANG, KHUNGS DE LAS
JI LTAR GSUNGS PA'I TSUL LO, ,DANG PO NI, AE WAm GYIS DON DE
LTAR MTSON PA GANG LAS GSUNGS ZHE NA, 'DUS PA'I BSHAD

RGYUD LHA'I DBANG POS ZHUS PA LAS GSUNGS SO, ,GNYIS PA LA GNYIS,
ZHU BA DANG, LAN NO, ,DANG PO NI, BRGYA BYIN GYIS GSOL BA, CI
PHYIR 'DI SKAD CES BYA 'DI, ,GANG PHYIR DANG POR RAB TU SBYAR,
,CI 'DI BDE GSHEGS GSUNG YIN NAM, ,NYAN THOS KYIS BSHAD YIN

NAM CI, ,BDAG GI SOM NYI 'DI DAG KUN, ,SRID MTHAR PHYIN PAS BSAL
DU GSOL, ,ZHES ZHUS SO, ,DON NI BRJOD BYA CI 'DRA BA ZHIG MTSON
PA'I PHYIR 'DI SKAD CES BYA BA STE AE WAm KYI YI GE 'DI GSUNGS
PA DANG, RGYU MTSAN GANG GI PHYIR GSUNG RAB KYI DANG POR RAB TU
SBYAR BA DANG, AE WAm

ZHES PA'I TSIG 'DI CI BDE BAR GSHEGS PA'I GSUNG YIN NAM, 'ON TE
DE LAS RGYUD THA DAD PA'I NYAN THOS KYIS TE SDUD PA POS BSHAD PA
YIN NAM CI, BDAG GI SOM NYI GSUM PO 'DI DAG KUN SRID PA ZAD PA'I
MTHAR PHYIN PA KHYED KYIS BSAL DU GSOL ZHES PA'O, ,GNYIS PA LAN
LA LNGA,

ZHU BA PO SPRO BA BSKYED NAS NYAN PAR GDAMS PA, YI GE GNYIS
THABS SHES KHYAD PAR CAN DU 'GYUR TSUL, DE GNYIS KYI DE NYID
SHES MA SHES PA'I PHAN YON DANG NYES DMIGS, DE RNAMS KYI GRUB
PA'I DON, DES NA YI GE GNYIS KYI DE NYID LA GUS PAR BYA BA'O,
,DANG PO NI, DAM CHOS YON

@003A *, ,TAN SMRA BA YIS, ,LHA YI DBANG PO'I TSIG GSAN NAS, ,DE
NAS LEGS SO ZHES PHYIN TE, ,BCOM LDAN 'DAS KYIS 'DI SKAD GSUNGS,
,ZHES PA STE, DAM PA'I CHOS AE WAm GYI YON TAN TE CHEN PO BA'I
SANGS RGYAS KYIS LHA YI DBANG POS ZHUS PA'I TSIG GSAN

NAS, DE NAS DE LA LEGS SO ZHES BYA BA BYIN TE BCOM LDAN 'DAS
KYIS 'DI SKAD CES GSUNGS SO, ,GANG NA, GANG PHYIR THAMS CAD
GZIGS PA YIS, ,DANG POR 'DI SKAD CES GSUNGS PA, ,DE NI GO RIM JI
BZHIN DU, ,LHA YIS DBANG PO NYAN PAR GYIS, ,SHIG CES PA STE GO
SLA'O, ,

GNYIS PA LA GSUM, AE WAm GSUNG RAB KUN GYI GZHI'I THABS SHES YIN
TSUL, BDE CHEN 'DREN PA'I THABS SHES YIN TSUL, BDE STONG DBYER
MED KYI THABS SHES YIN TSUL LO, ,DANG PO NI, CHOS KYI PHUNG PO
BRGYAD KHRI DANG, ,BZHI STONG GI NI SPANGS SNYED KYI, ,KUN GYI
GZHI

DANG PHA MA NI, ,YI GE GNYIS SU DE BZHIN BSTAN, ,YI GE AE NI MAR
GYUR LA, ,WA NI PHA ZHES BYA PAR GRAGS, ,THIG LE DER NI SBYOR BA
STE, ,SBYOR DE SHIN TU RMAD BYUNG BA'O, ,ZHES PA STE, CHOS KYI
PHUNG PO BRGYAD KHRI DANG BZHI STONG GI GRANGS JI SNYED PA DE
SNYED KYI GSUNG RAB

KUN GYI GZHI NI YI GE GNYIS SU BSTAN TE, DE YANG PHA DANG MA
'DUS NAS BU BSKYED PA JI LTA BA DE BZHIN DU'O, ,DE LA YI GE AE
NI MA DANG 'DRA BAR GYUR PA YIN LA, DES SHES RAB KYI YI GE
DBYANGS BCU DRUG MTSON NO, ,WA NI PHA DANG 'DRA BAR ZHES BYA BAR
GRAGS TE, DES THABS

KYI YI GE GSAL BYED SO GSUM MTSON LA, WA YI THIG LE NI DBYANGS
GSAL DER NI STE DE DAG THABS SHES MNYAM PAR SBYOR BA MTSON PA
STE, SBYOR TSUL DE NI SHIN TU RMAD DU BYUNG BA STE NGO MTSAR CHE
BA'O, ,DE NI DPER NA, PHAS BU RIGS MI 'DRA BA DU MA'I THUN MONG
BA'I RKYEN BYED LA

@003B MAS NI BU'I RIGS THUN MONG MA YIN PA'I RGYU BYED CING,
PHA MA GNYIS SNYOMS PAR ZHUGS PAS BU'I LUS 'GRUB PAR BYED PA DE
BZHIN DU, DBYANGS RNAMS GSAL BYED KYI SROG TU ZHUGS PAS THUN
MONG BA'I RKYEN BYED CING, GSAL BYED RNAMS KYIS THUN MONG MA YIN
PA'I RGYU BYED LA, DBYANGS GSAL

PHAN TSUN SBYAR BA LAS RIM PA BZHIN DU MING TSIG SOGS NGAG GI
TSOGS DANG GSUNG RAB RNAMS KYANG 'GRUB BO, ,DE DON DANG SBYAR
NA AES SHES RAB DON DAM DANG, WAS THABS KUN RDZOB BDEN PA DANG,
THIG LES DE GNYIS DBYER MED DU SBYOR BA MTSON PA STE, DE DAG NI
MDO SNGAGS GNYIS KA'I

SPYI DON NO, ,GNYIS PA BDE CHEN 'DREN PA'I THABS SHES YIN TSUL
NI, AE NI PADMA ZHES BSHAD LA, ,WA NI RDO RJE NYID YIN NO, ,THIG
LE DER NI SA BON TE, ,DE LAS 'GRO BA GSUM RNAMS SKYE, ,ZHES PA
STE, YANG AE YIG GRU GSUM NI DE DANG DBYIBS MTHUN PA'I RIG MA'I
PADMA ZHES BSHAD LA, WA YIG ZLUM

PO NI DE DANG DBYIBS MTHUN PA GTZO BO'I NGA RGYAL 'DZIN PA'I YAB
KYI RDO RJE'I NOR BU NYID YIN NO, ,WA YI THIG LE NI RDO RJE DANG
PADMA SBYAR BA DER NI BYUNG BA'I SA BON TE, GZHI LA SBYAR NA SA
BON DE LAS 'GRO BA RAB 'BRING THA GSUM PO RNAMS SKYE LA, BSKYED
RIM LA SBYAR NA GSHEGS PA DANG SEMS DPA' DANG

KHRO BO RNAM PA GSUM SKYE'O, ,GSUM PA BDE STONG DBYER MED KYI
THABS SHES YIN TSUL NI, AE NI SHES RAB NYID GYUR LA, ,WA NI RAB
DGA'I BDAG PO'O, ,THIG LE MI SHIGS DE NYID DE, ,DE LAS YI GE
NYID KYANG SKYE, ,ZHES PA STE, YANG AE YIG GRU GSUM GYIS NI RNAM
THAR SGO GSUM GYI NGO BOR GYUR PA'I DE

BZHIN NYID RTOGS PA'I SHES RAB NYID DU GYUR PA MTSON LA, WAS NI
RAB TU STE MCHOG TU DGA' BA'I BDAG PO STE GTZO BO LHAN SKYES KYI
DGA' BA MTSON ZHING, THIG LES NI BDE STONG DE GNYIS MI SHIGS PA
STE MI BYED PAR SBYOR BA'I DE NYID DE, LAM DE GOMS PA LAS CHOS
PHUNG BRGYAD KHRI BZHI STONG GI YI GE

@004A *, ,RNAMS NYID KYANG SKYE BA STE DE RNAMS KYI CHOS KYI
'KHOR LO BSKOR BA 'GYUR PA MTSON NO, ,DE DAG NI RIM PA GNYIS
THUN MONG BA'I SPYI DON NO, ,GSUM PA YI GE GNYIS KYI DE NYID
SHES MA SHES PA'I PHAN YON DANG NYES DMIGS NI, CHOS KYI PHYAG
RGYA YI GE GNYIS, ,DE NYID

BSHAD PA GANG GIS SHES, ,DE NI SEMS CAN THAMS CAD LA, ,CHOS KYI
'KHOR LO BSKOR BYED 'GYUR, ,'GRO BA GANG GIS YI GE GNYIS, ,MI
SHES RTAG TU 'DON PA DAG ,DE NI SANGS RGYAS CHOS RNAMS LAS,
,PHYI ROL SBYOR SPANGS THUB PA BZHIN, ,ZHES PA STE, CHOS KYI
PHUNG PO

BRGYAD KHRI BZHI STONG GI DON LA RGYAS 'DEBS PA'I CHOS KYI PHYAG
RGYA YI GE GNYIS PO'I DE KHO NA NYID SNGAR BSHAD PA LTAR GANG
GIS SHES PA DE NI RING POR MI THOGS PAR SEMS CAN THAMS CAD LA
CHOS KYI 'KHOR LO BSKOR BAR BYED PA'I SANGS RGYAS SU 'GYUR LA,
'GRO BA GANG GIS YI GE GNYIS KYI

DE NYID MI SHES PAR RTAG TU 'DON PA DE DAG NI SANGS RGYAS KYIS
GSUNGS PA'I BLA MED KYI CHOS RNAMS LAS PHYI ROL TU GYUR PA STE
THABS SHES DBYER MED DU SBYOR BA SPANGS PA'I DKA' THUB PA PHYI
ROL PA'I DRANG SRONG BZHIN NO, ,BZHI PA DE RNAMS KYI GRUB PA'I
DON NI, AE WAm YIG GNYIS SGYU MA LA, ,

THAMS CAD MKHYEN PA 'DIR BZHUGS PAS, ,DAM CHOS BSTAN PA'I THOG
MAR NI, ,AE WAm DE PHYIR RAB TU BSHAD, ,CES PA STE, SDUD PA POS
DAM PA'I CHOS BSTAN PA'I THOG MAR AE WAm KHO NA RAB TU BSHAD
PA'I RGYU MTSAN YOD DE, GANG GI PHYIR AE WAm GYI YI GE GNYIS KYI
DON DAG PA SGYU MA'I SKU

DANG DON GYI 'OD GSAL DNGOS PO GCIG PA'I ZUNG 'JUG LA RGYUD KYI
STON PA THAMS CAD MKHYEN PA 'BRAS BU'I SKABS 'DIR BZHUGS PAS
SO, ,DE RNAMS KYI DON BSDU NA CHOS KYI PHUNG PO ZHES PA NAS RMAD
DU BYUNG BA'O ZHES PAS GSUNG RAB KUN YI GE GNYIS LAS 'GRUB
PA DANG, DE KUN GYI BRJOD BYA

@004B YANG YI GE GNYIS KYI DON DU 'DU BAR BSTAN PAS, YI GE GNYIS
KYIS GSUNG RAB KYI TSIG DON THAMS CAD LA RGYAS 'DEBS PA BSTAN TE
THUN MONG PA'O, ,DE NAS AE NI PADMA ZHES PA NAS YI GE NYID KYANG
SKYE ZHES PA'I BAR GYI TSIGS BCAD DANG POS 'DREN BYED RTAGS KYI
AE WAm DANG, DE LAS BDE CHEN

'DREN TSUL BSTAN TO, ,TSIGS BCAD GNYIS PAS RTAGS KYI AE WAm
SBYAR NAS DRANGS PA'I LAM GYI AE WAm BDE STONG SBYOR BA BSTAN
LA, DE NAS AE WAm YIG GNYIS SGYU MA LA, ,ZHES PA GNYIS KYIS
'BRAS BU'I AE WAm STON TE, GANG LA BRTEN NAS DE KHO NA NYID
'TSOL BA'I GSUNG RAB KYANG AE WAm

DE'I DON GO RGYU YANG AE WAm, GO BA LA BRTEN NAS BSKYED PAR BYA
BA'I LAM YANG AE WAm, DES THOB PAR BYA BA'I 'BRAS BU YANG AE WAm
DU 'DU BAS NA AE WAm GSUNG RAB RNAMS KYI THOG MAR SMOS PA'O, ,DE
LTAR NA AE WAm LA DBYE NA LNGA STE, BRJOD BYED SGRA'I AE WAm,
BRJOD BYA DON GYI AE WAm, 'DREN BYED

RTAGS KYI AE WAm, THOB BYED LAM GYI AE WAm, THOB BYA 'BRAS BU'I
AE WAm MO, ,DE DAG BSDUS TE BSTAN NA, AES SHES RAB DBYANGS DANG
WAS THABS GSAL BYED DANG THIG LES DE GNYIS SBYAR BA LAS GSUNG
RAB 'GRUB PA NI DANG PO, ,AES DON DAM DANG WAS KUN RDZOB DANG
THIG LES DE GNYIS ZUNG DU SBYOR BA

NI GNYIS PA, AES PHYAG RGYA'I PADMA DANG WAS YAB KYI RDO RJE NOR
BU DANG THIG LES DE GNYIS SBYOR BA NI PHYI'I 'DREN BYED RTAGS
KYI AE WAm YIN LA, AES RTZA 'KHOR RNAMS DANG WAS DER BSGOM
RGYU'I THIG LE DANG YIG 'BRU THIG LES DE DAG LA DMIGS PA GTOD
PA NI NANG GI 'DREN BYED RTAGS KYI AE WAm STE DE

GNYIS NI GSUM PA, AES STONG NYID RTOGS PA'I SHES RAB DANG WAS
LHAN SKYES KYI BDE BA DANG THIG LES DE GNYIS DBYER MED DU SBYOR
BA NI BDE STONG DBYER MED KYI AE WAm YIN LA, AES RIM PA GSUM
PA'I SGYU LUS PA'I YE SHES DANG WAS DE'I SGYU MA'I SKU DANG THIG
LES DE GNYIS DBYER MED DU SBYOR BA

@005A *, ,MTSON TE SBAS DON GYI BDEN GNYIS DBYER MED DANG, AES
DON DAM 'OD GSAL DANG WAS KUN RDZOB SGYU LUS DANG THIG LES DE
GNYIS DBYER MED DU SBYOR BA MTSON TE MTHAR THUG GI BDEN GNYIS
DBYER MED DE BZHI PA'O, ,SGRIB PA SPANGS PA'I BDE STONG DBYER
MED

DANG BDEN GNYIS DBYER MED GNYIS NI LNGA PA 'BRAS BU'I AE WAm STE
SNGA MA'I 'GROS KYIS GO BAR BYA'O, ,LNGA PA YI GE GNYIS KYI DE
NYID LA GUS PAR BYA BA NI, DE BAS BRGYA BYIN LHA YI BDAG ,GAL TE
RTAG PA'I GNAS 'DOD NA, ,YI GE SGYU MA DRAN BYA ZHING, ,DAM PA'I
CHOS LA BLA MAR GYIS, ,

ZHES PA STE, SNGAR BSHAD PA'I DON DE BAS NA BRGYA BYIN LA LHA YI
BDAG PO ZHES BOS NAS KHYED GAL TE RTAG PA'I GNAS PHYIR MI LDOG
PA'I GO 'PHANG THOB PAR 'DOD NA YI GE GNYIS KYIS MTSON PA'I 'OD
GSAL GYI YE SHES DANG DAG PA'I SGYU MA'I SKU GNYIS DBYER MI
BYED PAR SBYOR BA DRAN PAR BYA ZHING,

DAM PA'I CHOS KYI GNAD MTHAR THUG PA AE WAm GYI DON LA BLA MAR
TE MCHOG TU SHES PAR GYIS LA NYAMS SU LONGS SHIG CES PA'O,
,GNYIS PA BDAG GIS THOS PA SOGS KYI DON BSHAD PA LA GNYIS, DNGOS
DANG THIG LE YIG 'BRUR 'GYUR TSUL LO, ,DANG PO NI, 'KHOR LO
BSGYUR BA'I NGO BO LA, ,

BDAG GIS THOS PA ZHES GSUNGS TE, ,SA BON NGO BOS GANG SPRUL PA,
,LHA RNAMS KYI NI 'KHOR LO MCHOG ,MCHOG TU DGA' BA'I DUS GANG
YIN, ,DUS GCIG NA ZHES BSHAD PA YIN, ,DBANG PHYUG BRGYAD KYI
BCOM LDAN 'DAS, ,BDE BA CHEN PO'I GNAS LA BZHUGS, ,'DI YI PHUNG
PO LNGA

RGYAL BA, ,DE BZHIN GSHEGS PA THAMS CAD YIN, ,DE YI BDAG NYID
SKU GSUNG THUGS, ,RDO RJE THUGS 'DIR BDE CHEN PO, ,BTZUN MO LEGS
SBYANGS PHYAG RGYA STE, ,LEGS SBYANGS PADMA BHA GA YIN, ,BZHUGS
PA RDO RJE 'DZIN PA DANG, ,THIG LE'I GZUGS KYIS GNAS PA'O, ,ZHES
PA STE, LHA'I 'KHOR

@005B LO BSGYUR BA'I NGO BO GTZO BO'I NGA RGYAL 'DZIN PA'I SGRUB
PA PO LA BDAG GIS ZHES GSUNGS SO, ,THOS PA ZHES GSUNGS PA NI YAB
YUM SNYOMS PAR ZHUGS PA'I BYANG SEMS KYI SA BON 'DZAG PA DE YI
NGO BOS GANG SPRUL PA STE, DE NI YUM GYI PADMAR BSKYED PA'I
DKYIL 'KHOR RGYAL MCHOG GI LHA RNAMS KYI NI

'KHOR LO MCHOG YIN LA, DE LTAR SPRUL PA'I DUS NI YAB YUM MNYAM
PAR SBYAR BA LAS MCHOG TU DGA' BA BSKYED NAS BYANG SEMS YUM GYI
PADMAR ZHUGS PA'I DUS GANG YIN PA DE LA NI DUS GCIG NA ZHES RTZA
RGYUD LAS BSHAD PA YIN NO, ,DE NI DBANG PHYUG BRGYAD KYI BDAG
NYID BCOM LDAN 'DAS BDE BA

CHEN PO'I GNAS BHA GA LA BZHUGS SO STE BZHUGS PA DER RO, ,'DUS
PA 'DIR NI SGRUB PA PO 'DI YI PHUNG PO LNGA NI RGYAL BA DE BZHIN
GSHEGS PA THAMS CAD YIN ZHES GSUNGS LA, DES NA SGRUB PA PO'I
PHUNG PO LNGA PO DE YI BDAG NYID KYI LUS NGAG YID GSUM NI SKU
DANG GSUNG DANG THUGS SO, ,THUGS TE

SNYING PO RDO RJE NI 'DIR YAB YUM SNYOMS PAR ZHUGS PA LAS SKYES
PA'I BDE BA CHEN PO'O, ,BTZUN MO NI LEGS PAR SBYANGS PA STE LHA
MOR BSKYED NAS LUS LA LHA BKOD PA'I LAS DANG YE SHES KYI PHYAG
RGYA GANG RUNG STE, LEGS PAR SBYANGS PA STE A'A LAS PADMAR
BSKYED PA'I YUM GYI PADMA NI BHA GA YIN NO, ,

DE LA BCOM LDAN 'DAS BZHUGS ZHES PA'I BCOM LDAN 'DAS NI PADMA
DER RDO RJE 'DZIN PA'I NGO BOR MOS PA'I THIG LE'I GZUGS YIN LA,
DE'I GZUGS KYIS GNAS PA NI BZHUGS PA'O, ,GNYIS PA THIG LE YIG
'BRUR 'GYUR TSUL NI, CHA GNYIS PA NI DGU PA NYID KYIS BSHAD,
,SUM TU

BCU PA LNGA PA'I SA BON NYID, ,CHA GNYIS LNGA PA DRUG PAS PHYE
BA LAS, ,BYUNG BA 'DI NI THIG LE YIN ZHES BSHAD, ,CES PA STE,
LHA MO BZHIS ZHUS PA LAS, CHA NI DBYANGS TE DE'I GNYIS PA NI
A'A'O, ,DGU PA NI MA NING BZHI DOR PA'I AA NAS BGRANG BA'I DGU
PA AO NYID KYIS BSHAD PA NI

 @006A *, ,AO NYID DU BYA NA'O, ,MA NING Ri Li BZHI DOR BA'I AA
NAS BGRANGS PA'I DBYANGS BCU GNYIS DANG, KA TZA tA'I SDE BA'I YI
GE BCO LNGA STE NYER BDUN DANG TA SDE'I DANG PO GSUM BSNAN PAS
SUM CU STE DE'I THA MA SUM CU PA DE'O, ,DE'I 'OG MA DHA NAS
BGRANGS NA BCU

PA LA'O, ,DE'I 'OG MA WA NAS BGRANGS NA LNGA PA'I SA BON NYA
NYID DE, DON LA HA NYID THU BA YIN GYI DA DANG LA THU BA MIN NO,
,DE LTAR W'A DANG AOm DANG HA GSUM PO GZHIR BZHAG PA'I DANG PO
LA CHA GNYIS TE RNAM BCAD KYIS BRGYAN PAS A'A:'O, ,AO LA BA
SDE'I LNGA PA MA YIG THIG LER

BYIN PAS AOm MO, ,HA LA DBYANGS DRUG PA A'U YIS PHYE BA LAS
H'U'O, ,DE LA YANG MA YIG BYIN PAS H'Um MO, ,DE LTA BU LAS BYUNG
BA'I 'BRU GSUM PO 'DI NI YUM GYI PADMAR PHYUNG BA'I THIG LE YIN
ZHES BSHAD DO, ,DE GSUM LHA RANG RANG GI SA BON DANG BCAS PA SO
GNYIS LAS LHA SO GNYIS

BSKYED PA'I DON TE, DE DAG NI BSKYED RIM DANG THUN MONG BA'I
SPYI DON NO, ,GSUM PA GLENG GZHI SBAS DON DU BSHAD PA LA GSUM,
YI GE RE RE'I DON BSHAD PA DANG, DON BSDU PA DANG, AE WAm GYI
DON DU 'DU LUGS SO, ,DANG PO LA BZHI, AE WAm SOGS YI GE BCU GSUM
GYI DON, GA B'A NA SOGS

YI GE BRGYAD KYI DON, KA SOGS YI GE BCU GCIG GI DON, shID BHA
SOGS YI GE BRGYAD KYI DON BSHAD PA'O, ,DANG PO LA BZHI, GZHI LAM
THUN MONG GI STONG PA GSUM GYI NGO BO DANG GO RIM, SNANG BA DANG
RLUNG GI RANG BZHIN DANG SHES PA GZHAN SKYE TSUL, NYING MTSAMS
SBYAR NAS KHAMS DANG PHUNG PO SOGS

'BYUNG TSUL, DON BSDUS TE 'KHOR BAR 'KHOR TSUL LO, ,DANG PO NI,
RGYUD RDO RJE 'PHRENG BA LAS, AE NI SHES RAB DAM PA STE, ,'DOD
CHAGS BRAL SOGS SKAD CIG BDAG ,SRID PA GSUM NA YONGS SHES PA'I,
,'DI NI RTZA BAR RNAM PAR BSTAN, ,CES PA STE, 'DIR AE ZHES PA'I
AA NI SHES RAB

@006B DAM PA SNANG BA MTSON PAR BYED PA STE, DE YANG 'DOD CHAGS
DANG BRAL BA DANG LA SOGS PAS CHAGS BRAL BAR MA NAS PHRAG DOG GI
BAR GYI RANG BZHIN SO GSUM GYI RTZA BAR RTZA RGYUD LAS SEMS
SNANG BA 'DI NI RNAM PAR BSTAN NO, ,SKAD CIG BDAG STE RANG BZHIN
GYI RTOG PA SO GSUM SKAD CIG DANG

THANG CIG DANG YUD TZAM LA SOGS PA'I TSAD DU 'DOD KHAMS LA SOGS
PA'I SRID PA GSUM NA NYAMS SU MYONG BA'I SGO NAS YONGS SU SHES
PA'I TSUL GYIS SKYE BA'I DON NO, ,WAm, 'OD MA 'PHRENG BA LTAR
MDZES SHING, ,CHAGS LA SOGS PA RAB BSKYED LDAN, ,SNANG BA MCHED
PA RNAM PAR

SHES, ,MING NI THABS ZHES BYA BA YIN, ,ZHES PA STE, WAm LA SHA
STAm BSNAN PAS 'OD MA 'GRENG PA STE DE LTA BUR MDZES SHING 'DOD
CHAGS DANG LA SOGS PAS ZHEN PA NAS GYA GYU'I BAR GYI RANG BZHIN
GYI RTOG PA BZHI BCU RAB TU BSKYED PA'I NUS PA DANG LDAN PA STE,
DE LTA BU'I SNANG BA MCHED

PA'I RNAM PAR SHES PA ZHES PA'I MING CAN NI THABS ZHES BYA BA
YIN NO, ,PA, RIG CHEN RANG NYID RTZA BA STE, ,ZHES PA NI, MA LA
H'A BIRYA BSNAN PA NI RIG PA CHEN PO 'OD GSAL LO, ,LUGS MTHUN LA
'OD GSAL RANG NYID KYI RTZA BA NI MA RIG PA'O ZHES SBREL PAS
NYER THOB BSTAN TE, SNGA MA

GNYIS KYI SHUGS LAS NYER THOB DE RANG BZHIN GYI RTOG PA BDUN GYI
RTZA BA YIN PA DANG, MING THABS SHES 'DRES MAR YANG GO BAR 'GYUR
RO, ,YANG SNANG BA GSUM GYI SKYE BA'I GO RIM LA GNYIS, SKYE BA
LUGS LDOG GI RIM PA DANG, THIM PA LUGS 'BYUNG GI RIM PA'O, ,DANG
PO NI LUGS LAS LDOG

PA'I MA RIG PA'O, ,MA RIG PA LAS KYANG 'DI 'BYUNG, ,DE LAS SNANG
BA 'BYUNG BA'O, ,ZHES PA STE, SNANG BA GSUM SKYE BA NA LUGS LAS
LDOG PA'I TSUL GYIS 'OD GSAL LAS MA RIG PA 'BYUNG BA'O, ,DE
BZHIN DU MA RIG PA LAS KYANG SNANG BA MCHED PA 'DI 'BYUNG ZHING,
SNANG BA MCHED PA

@007A *, ,DE LAS SNANG BA 'BYUNG BA'O, ,GNYIS PA THIM PA LUGS
'BYUNG NI, Y'A, RNAM SHES DANG POR 'JUG PA NI, ,SNANG BA MCHED
PA'I MING DU STE, ,DE NI STONG PA CHER 'JUG LA, ,DE YANG 'OD
GSAL BAR 'GRO'O, ,ZHES PA STE, Y'A LA TI BSNAN PA'I YA TI NI
'GRO BA'O, ,

'GRO TSUL NI RNAM SHES DANG PO SNANG BA GANG DU 'JUG CING 'GRO
BA NI SNANG BA GNYIS PA MCHED PA'I MING CAN DU THIM NAS 'GRO BA
STE, MCHED PA DE NI GSUM PA STONG PA CHEN POR 'JUG LA, STONG
CHEN NYER THOB DE YANG 'OD GSAL BAR THIM NAS 'GRO BAR 'GYUR
BA'O, ,GNYIS PAR

SNANG BA DANG RLUNG GI RANG BZHIN SOGS NI, SHRU, SNANG BA GSUM
GYI MTSAN NYID CAN, ,GANG 'DIR RNAM SHES GSUM THOS PA, ,SEMS CAN
KHAMS NI MA LUS PA'I, ,RANG BZHIN RTZA BA 'DI YIN NO, ,TAm, DE
NI RE RE'I DON GANG BA, ,RLUNG GIS BLANGS NAS 'DZIN BYED LA,
RLUNG

DANG LDAN PA'I RNAM SHES NI, ,RTAG TU 'GRO LA GNAS PAR 'GYUR,
,AE, 'DI NI RLUNG KHAMS CHEN PO STE, ,RNAM SHES GSUM GYI BZHON
PA YIN, ,DE YIS RANG BZHIN RTAG TU NI, ,JI LTA JI LTAR 'GRO BAR
'GYUR, ,ZHES PA STE, SHRU LA TAm BSNAN PA'I SHRU TAm NI THOS
ZHES PA'O, ,

GANG THOS NA SNANG BA GSUM GYI MTSAN NYID CAN RNAM SHES GSUM PO
THOS PA'O, ,GANG DU NA 'DUS PA'I SKOR 'DIR THOS SO, ,CI LTAR NA
SEMS CAN GYI KHAMS NI MA LUS PA'I RANG BZHIN BRGYAD CU'I RTZA BA
NI SNANG BA GSUM PO 'DI YIN PAR THOS, TAm NI DON ZHES PA STE,
DBANG PO'I SHES PA

LNGA RE RE STE SO SO LA DON YUL LNGA SO SOR SNANG BA DE NI DBANG
SHES KYI BZHON PA'I RLUNG GIS BLANGS PA STE BSKYOD NAS RNAM SHES
KYIS YUL 'DZIN PAR BYED, RLUNG GI BZHON PA DANG LDAN PA'I RNAM
SHES NI DUS RTAG TU 'GRO BA LA GNAS PAR 'GYUR RO, ,'DIS NI RNAM
SHES KYIS YUL 'DZIN PA

@007B LA RLUNG GROGS SU NGES PAR STON NO, ,AE LA shA BSNAN PA'I
AE shA NI 'DI ZHES PA'O, ,LAS KYI RLUNG 'DI NI BYED LAS KYI SGO
NAS RLUNG KHAMS CHEN PO STE RNAM SHES GSUM GYI BZHON PA YIN NO,
,BZHON PA DE YIS RNAM SHES JE CHER RIM GYIS BSKYOD PA LAS RANG
BZHIN GYI RTOG PA RNAMS RTAG TU

NI JI LTA JI LTAR BSKYOD PA DE BZHIN DU 'GRO BA STE 'BYUNG BAR
'GYUR RO, ,DE YANG YE SHES RDO RJE KUN LAS BTUS LAS, RNAM PAR
SHES PA DE'I BZHON PA NI RLUNG NGO, ,RLUNG LAS ME'O, ,ME LAS
CHU'O, ,CHU LAS SA'O, ,DE RNAMS PHUNG PO LNGA DANG SKYE MCHED
DRUG DANG YUL LNGA STE ZHES PA DANG,

SNANG BA'I RGYUS RANG BZHIN RNAMS YANG DAG PAR 'BYUNG NGO ZHES
GSUNGS PA BZHIN DU'O, ,GSUM PA NYING MTSAM SBYAR NAS KHAMS DANG
PHUNG PO 'GRUB TSUL LA LNGA, KHAMS BZHI SKYE TSUL, PHUNG PO LNGA
'BYUNG TSUL, GZHI DUS KYI YE SHES LNGA 'BYUNG TSUL, SKYE MCHED
DRUG 'BYUNG TSUL,

GZHI DUS KYI RDOR BZLAS 'BYUNG TSUL LO, ,DANG PO NI, KA, SRA
BA'I KHAMS DANG CHU NYID DANG, ,DE BZHIN ME DANG RLUNG DAG NI,
,RNAM PAR SHES PAS BLANGS NAS SU, ,SRID GSUM GNAS SU SKYE BAR
'GYUR, ,ZHES PA STE, KA LA GA N+YA tA BSNAN PA NI SRA BA'O,
,NYING MTSAMS SBYOR BA'I

TSE SRA BA'I SA KHAMS DANG CHU'I KHAMS NYID DANG DE BZHIN DU ME
DANG RLUNG GI KHAMS DAG NI YID KYI RNAM PAR SHES PAS BLANGS PA
STE BZUNG NAS SU, 'GRO BA MCHOG 'BRING DMAN GSUM GYI SRID PA
GSUM GYI GNAS SU SKYE BAR 'GYUR RO, ,RGYUD LAS RLUNG ME CHU SA
BZHI RIM PAR SKYE BAR

GSUNGS PA NI SHES PA'I RTEN BYED PA'I NUS PA JE RAGS SU SONG BA
LA DGONGS KYI, GZHAN DU NA KHU KHRAG GI DBUS SU RNAM SHES ZHUGS
TE NYING MTSAMS SBYAR BA'I RIG SU YANG 'BYUNG BA BZHI TZAM NI
YOD DE, DE'I TSE KHU KHRAG GNYIS KYI SRA GSHER YOD PAS SA CHU'I
KHAMS GNYIS YOD LA,

@008A *, ,DROD DANG RNAM SHES KYI BZHON PA'I RLUNG YOD PAS ME
RLUNG GNYIS KYANG YOD PA'I PHYIR RO, ,GNYIS PA PHUNG PO LNGA
'BYUNG TSUL NI, SMIN, 'DI NI PHUNG PO LNGA RNAMS SU, ,'BYUNG PA
'DUS BYAS MTSAN NYID NI, ,GZUGS TSOR 'DU SHES 'DU BYED DANG,
,RNAM SHES

NYID NI LNGA PA'O, ,ZHES PA STE, SMIN LA AA BSNAN PA NI 'DI'O,
,SNGAR BSHAD PA'I 'BYUNG BA BZHI 'DI YOD NA NI 'DUS BYAS KYI
MTSAN NYID CAN GYI NI PHUNG PO LNGA PO RNAMS 'BYUNG BA STE,
PHUNG PO LNGA NI GZUGS DANG TSOR BA DANG 'DU SHES DANG 'DU BYED
DANG RNAM SHES KYI PHUNG PO NYID

NI PHUNG PO LNGA PA'O, ,GSUM PA GZHI DUS KYI YE SHES LNGA NI,
SA, MNYAM NYID SO SOR RTOG PA DANG, ,BYA BA SGRUB PA NYID DANG
NI, ,ME LONG DANG NI CHOS KYI DBYINGS, ,'DI NI RNAM SHES LNGA PO
YIN, ,ZHES PA STE, SA LA MA H'A BSNAN PA'I SA MA H'A NI MNYAM PA
NYID DO, ,DE YANG

MNYAM PA NYID DANG SO SOR RTOG PA DANG BYA BA SGRUB PA NYID DANG
ME LONG LTA BU DANG NI CHOS KYI DBYINGS KYIS RNAM SHES 'DI NI
LNGA PO YIN NO, ,BZHI PA SKYE MCHED DRUG NI, ,MA, YID KYI SKYE
MCHED NYID DANG NI, ,MIG DANG DE BZHIN RNA BA DANG, ,SNA DANG
LCE DANG LUS RNAMS TE, ,'DI NI SKYE

MCHED RNAMS 'BYUNG BA'O, ,ZHES PA STE, MA NI M'A NA ZHES PA STE
YID DO, ,MNGAL DU MING GZUGS 'GRUB PA'I RKYEN GYIS YID KYI SKYE
MCHED DANG NI MIG DANG DE BZHIN DU RNA BA DANG SNA DANG LCE DANG
LUS KYI SKYE MCHED RNAMS SKYE STE, 'DI NI MNGAL DU SKYE MCHED
RNAMS 'BYUNG BA'O, ,LUS

DANG YID KYI SKYE MCHED NI SNGAR NAS GRUB STE, MER MER PO DANG
RNAM SHES NI DANG PO NAS GRUB PA'I PHYIR RO, ,DES NA 'DIR RIM
GYIS RDZOGS PA'I DBANG DU MDZAD PA'O, ,DES NA SNGAR MA THOB PA
GSAR DU THOB PA DANG THOB ZIN RDZOGS PA'I DBANG DU BYAS PA GNYIS
YOD DO, ,LNGA PA GZHI DUS

@008B KYI RDOR BZLAS NI, YE, GANG YANG KHAMS GSUM SEMS CAN
RNAMS, ,SROG GI RTZOL BA LA BRTEN PA'I, ,GSANG SNGAGS RGYAL PO
ZLOS BZHIN DU, ,MI SHES BSAM GTAN GLOG PA SPANGS, ,ZHES PA STE,
YE LA WE BSNAN PA NI GANG YANG NGO, ,GANG YANG SA 'OG SA STENG
SA BLA'I KHAMS

GSUM PA'I SEMS CAN RNAMS SROG GI RTZOL BA RGYU BA 'BYUNG 'JUG
LA BRTAN PA'I SNGAGS NYIN MTSAN KUN DU RLUNG GI GDANGS KYI AOm
LA SOGS PA'I GSANG SNGAGS KYI RGYAL PO ZLOS BZHIN DU, DE LTAR
YIN PAR MI SHES PAS DE'I DON LA SEMS PA'I BSAM GTAN DANG NGES
DON GYI SNGAGS

RLOG PA STE ZLO BA'I RDOR BZLAS LA BRTZON PA SPANGS SO, ,DES NA
RDOR BZLAS LA 'BAD PAR BYA STE 'DIS NI NGAG DBEN BSTAN NO, ,BZHI
PA DON BSDUS TE 'KHOR BAR 'KHOR TSUL NI, BHA, 'BYUNG BA 'DI LAS
RANG BZHIN YANG, ,CHAGS DANG CHAGS MED LA SOGS PA, ,DE LAS DGE
DANG MI

DGE'I LAS, ,DE LAS SKYE BA 'BYUNG BA YIN, ,ZHES PA STE, BHA LA
BANTI BSNAN PA'I BHA BANTI NI 'BYUNG NGO ZHES PA'O, ,'BYUNG BA
SNANG BA GSUM PO 'DI LAS CHAGS PA DANG CHAGS MED LA SOGS PA'I
RANG BZHIN GYI RTOG PA RNAMS SLAR YANG 'BYUNG BA'I SNGAR LTAR
RO, ,RANG BZHIN GYI RTOG PA DE LAS NYON

MONGS PA RNAMS DANG DE LAS DGE BA DANG MI DGE BA'I LAS GSOG GO
,LAS DE LAS SLAR YANG 'CHI BA'I 'OD GSAL LAS BAR DO GRUB NAS
MNGAL LA SOGS PAR SKYE BA 'BYUNG BA YIN PAS SKYE 'CHI'I 'KHOR LO
BSKOR BAR 'GYUR RO, ,LUGS 'BYUNG GI TSE NI RLUNG JE ZHEN JE ZHEN
DU 'GRO BA'I TSUL GYIS

'CHI LA, LUGS LDOG GI TSE RLUNG JE RAGS JE RAGS SU 'GRO BA'I
TSUL GYIS SKYE STE, DE DAG GI RTZA BA NI 'OD GSAL LAS 'DA' BA
MED DO, ,DE RNAMS KYI DON BSDU NA, YAS NI BAR DO 'CHI BA'I TSE
SNANG MCHED THOB GSUM RIM GYIS 'OD GSAL DU THIM TSUL DE BSTAN,
MAS NI LUGS ZLOG GI TSE 'OD GSAL

@009A *, ,LAS SNANG BA GSUM 'BYUNG TSUL DE BSTAN, AE WAm MA GSUM
GYIS NI RANG BZHIN LAS RTOG PA TSAN PA GSUM SKYE BAR BSTAN, SHRUS
NI SNANG BA GSUM RANG BZHIN BRGYAD CU'I RTZA BA YIN PAR BSTAN,
AES NI SNANG BA GSUM LAS RANG BZHIN RNAMS SKYE TSUL BSTAN, KA
SMIN

MA GSUM GYIS NI MNGAL DU KHAMS PHUNG SKYE MCHED RNAMS 'GRUB TSUL
BSTAN, SAS NI BZHI DUS KYI YE SHES LNGA BSTAN, TAm GYIS NI PHYIR
BTZAS PA NI DBANG SHES YUL LA 'JUG TSUL BSTAN, YES NI BTZAS PA'I
TSE SNA SGO NAS RLUNG 'BYUNG 'JUG BYED TSUL BSTAN, BHAS NI 'KHOR
BAR

'KHOR TSUL DE BSTAN NO, ,GNYIS PA GA B'A NA SOGS YI GE BRGYAD KYI
DON BSHAD PA LA GNYIS, LUS DBEN BSGOM TSUL DANG, STONG PA GSUM
MNYAM GZHAG TU BSGOMS NAS RJES THOB TU RGYAS 'DEBS TSUL LO,
,DANG PO LA LNGA, PHUNG PO LNGA RIGS LNGAR SGOM PA DANG, KHAMS
BZHI

YUM BZHIR SGOM PA DANG, MIG SOGS PA SNYING SOGS SU SGOM PA DANG,
YAN LAG KHRO BOR SGOM PA DANG, GSANG CHEN RIGS GCIG PA'I LUS
DBEN NO, ,DANG PO NI, GA ,'GRO BAR 'BYUNG BA'I PHUNG PO YANG,
,SANGS RGYAS LNGA YI BDAG NYID DE, ,MNGON PAR BYANG CHUB RNAM PA

ZHES, ,MING GIS RAB TU BSKUL BA YIN, ,ZHES PA STE, GA LA TI BSTAN
PA'I GA TI NI 'GRO BA'O, ,RIGS DRUG GI 'GRO BAR RANG RANG GI
SKYE GNAS SU 'BYUNG BA'I PHUNG PO LNGA YANG GZUGS PHUNG RNAM
SNANG SOGS SANGS RGYAS LNGA YI BDAG NYID DE, DE LNGA RE RE LA
YANG SLAR RIGS LNGA'I

MNGON PAR BYANG CHUB PA RNAM PA LNGA ZHES PA'I MING GIS RAB TU
BSKUL BA STE GSUNGS PA YIN NO, ,GNYIS PA KHAMS BZHI YUM BZHIR
SGOM PA NI, W'A NA, RLUNG DANG ME DANG CHU DANG SA, ,SPYAN LA SOGS
PA BZHI PO STE, ,YE SHES BDAG NYID CAN GSUM DU, ,SHES BYA SANGS
RGYAS

@009B BYANG CHUB STER, ,ZHES PA STE, W'A NA GYI WA LA MU BSNAN
PA'I WA MU NI RLUNG NGO, ,RLUNG DANG ME DANG CHU DANG SA'I KHAMS
BZHI NI SPYAN DANG LA SOGS PAS M'A MA KI DANG GOS DKAR DANG
SGROL MA BZHI'I NGO BOR BSGOMS PA STE, BSGOM TSUL NI MNYAM GZHAG
TU PHRA MO BSGOMS NAS SNANG

MCHED THOB GSUM GYI YE SHES GSUM GYI BDE STONG SBYAR BA'I MTHAR
RJES THOB TU MNYAM GZHAG GI NYAMS MYONG DRAN NAS YUL DU SNANG BA
KUN YE SHES GSUM GYI BDAG NYID CAN DU SHES PAR BYAS NAS LHA MO
BZHI'I NGO BOR BSGOM PAS SANGS RGYAS KYI BYANG CHUB TSE 'DI LA
STER BAR

'GYUR RO, ,GSUM PA MIG SOGS SA SNYING SOGS SU SGOM PA NI, SA,
THAMS CAD DE BZHIN GSHEGS PA'I LUS, ,PHYAG RGYA BZHIS NI RGYAS
BTAB CING, ,MIG LA SOGS PA'I BDAG NYID DER, ,SA SNYING LA SOGS
RGYAL BA'I SRAS, ,ZHES PA STE, SA LA RBA BSNAN PA'I SARBA NI

THAMS CAD DAM KUN NO, ,RANG NYID DE BZHIN GSHEGS PA THAMS CAD
KYI LUS TE SKUR BSGOM MO, ,JI LTAR NA RANG LHAR BSGOMS PA'I SKU
PHYAG TSAN GSUNG CHOS RGYA THUGS DAM RGYA 'PHRIN LAS LAS RGYA
STE PHYAG RGYA BZHIS NI RGYAS BTAB CING BSGOM MO, ,DE YANG RANG
LHAR BSGOM PA DER RGYAL

BA'I SRAS PO SA SNYING LA SOGS PAS PHYAG RDOR DANG NAM SNYING
'JIG RTEN DBANG PHYUG SGRIL SEL 'JAM DBYANGS RNAMS RIM PA BZHIN
DU, MIG DANG MA SOGS PAS RNA BA SNA LCE LUS YID KYI DBANG PO'I
BDAG NYID DU BSGOM PAR BYA'O, ,BZHI PA NI, RBA, ROL BAS DGA' BA
GANG YIN PA'I, ,

KHRO BO RGYAL PO STOBS CHEN RNAMS, ,DE NI PHYOGS MTSAMS NGO BO
RU, ,DPUNG PA YAN LAG RNAMS SU BRTAG ,ZHES PA STE, AARBANTA NI
'DUL BA'O, ,ROL BA'AM 'DUL BA NI GDUG PA 'DUL BAS DGA' BA GANG
YIN PA'I KHRO BO RGYAL PO STOBS CHEN PO PHYOGS DANG MTSAMS SRUNG
BA'I NGO BO RU

@010A *, ,GNAS PA DE RNAMS NI DPUNG PA LA SOGS PA'I YAN LAG BCU
PO RNAMS KYI NGO BOR BRTAG PA STE BSGOM MO, ,'DIR DPUNG PA ZHES
PAS GSHIN RJE GSHED DPUNG BAR DGONG PAR BSTAN CES KHA CIG GSUNG
YANG BRTAG PAR BYA BA'I GNAS TE, 'DIR DPUNG BA ZHES DANG POR

'BYUNG YANG GSHIN RJE GSHED DANG SBYOR DGOS PA'I NGES PA MED PA
'DRA STE, GONG DU YUM BZHI'I LUS DBEN GYI SKABS SU RLUNG DANG ME
DANG CHU DANG SA, ,SPYAN LA SOGS PA BZHI PO STE, ,ZHES 'BYUNG
YANG RLUNG DANG SPYAN MA SBYOR DGOS PA MA YIN PA'I PHYIR RO,
,'DIR BYAMS PA DANG KUN BZANG

GNYIS KYI LUS DBEN DNGOS SU MA BSTAN KYANG RDO RJE 'PHRENG BAR
GSUNGS PAS DE GNYIS LUS DBEN MED PA MIN NO, ,RGYUD PHYI MA DANG
ZLA GSANG THIG LE LAS DAM PA'I RIGS NI RNAM PA BRGYA ZHES GSUNGS
NAS KHRO BO BCU DANG BYAMS PA DANG KUN BZANG GI LUS DBEN MA
GSUNGS PA LNGA BU YANG

YOD DE RGYAS BSDUS SO, ,LNGA PA GSANG CHEN RIGS GCIG PA'I LUS
DBEN NI, TA, DE DANG DE YI RIGS BYUNG BA'I, ,LHA DANG LHA MO THA
DAD PA, ,DE NI YOD MIN DE MED KYANG, ,'GRO BA'I DON PHYIR RAB TU
STON, ,ZHES PA STE, TA NI TATTA ZHES PA STE DE DANG DE'O, ,RIGS
LNGA PO DE DANG

DE YI RIGS LAS BYUNG BA'I SNGAR BSHAD PA'I LUS DBEN GYI LHA PHO
DANG LHA MO RNAMS LA NGO BO THA DAD PA DE NI YOD PA MA YIN TE,
THAMS CAD KYANG SKABS 'DIR GSANG CHEN RDO RJE 'CHANG GI RIGS
GCIG TU 'DU BA'I PHYIR RO, ,DE YANG NGO BO THA DAD PA DE MED
KYANG GZHI SO SO LA MOS

PA'I 'GRO BA'I DON GYI PHYIR DU THA DAD PA DE RNAMS RAB TU STON
PAR MDZAD DO, ,GNYIS PA STONG PA GSUM MNYAM GZHAG TU BSGOMS NAS
RJES THOB TU RGYAS 'DEBS TSUL NI, TH'A, DE BAS GNYIS MED MTHONG
BA YI, ,RNAL 'BYOR PAS NI YE SHES GSUM, ,MTHONG PHYIR DMAN DANG
BAR MA

@010B DANG, ,DAM PA'I YUL LA GZHAG PAR BYA, ,ZHES PA STE, TH'A
LA STH'A TA BYAm ZHES BYAS PA NI BZHAG PAR BYA ZHES PA STE, ,KHA
CIG 'DIR TH'A LA YI GE DE DAG BSNAN PAR 'DOD PA NI DON MIN NO,
,BDE STONG GNYIS SU MED PA'I YE SHES MTHONG BA STE MNGON DU BYAS
PA YI RNAL 'BYOR PAS NI

MNYAM GZHAG TU SNANG MCHED THOB GSUM KYI YE SHES GSUM MTHONG BA
DE LAS LANGS PA'I DUS SU NI, GZUGS DMAN PA DANG BAR MA DANG RIM
PA STE MCHOG GI YUL GSUM PO GANG SHAR BA LA MNYAM GZHAG GI BDE
STONG DBYER MED KYI NAM ROL TU BZHAG PA STE LTA ZHING RGYAS GDAB
PAR BYA'O, ,DE NYID

GSAL BAR STON PA NI, GA, DBANG PO RANG NYID RANG YUL LA, ,'GRO
BAR GYUR PA DE DANG DE, ,DBANG PO GANG DANG GANG SPYOD YUL, ,DE
DE SNANG BA TZAM NYID DO, ,ZHES PA STE, GATZATSA TI NI 'GRO BAR
'GYUR BA'O, ,MIG SOGS DBANG PO RANG NYID RANG GI YUL GZUGS SOGS
LA 'GRO BA STE 'JUG PAR

GYUR PA'I YUL DE DANG DE DBANG PO GANG DANG GANG GI SPYOD YUL DU
LONGS SPYOD PA DE DANG DE NI SNANG BA GSUM GYI YE SHES KYI BDE
STONG DBYER MED PA TZAM NYID DO ZHES YANG DANG YANG DU BLTA BAR
BYA STE, BDE CHEN 'BAR BA'I GROGS SU 'GYUR BA'I PHYIR RO, ,TA,
DBANG PO DE DE'I LAM NAS NI, ,

SGRUB PA POS NI YUL THOB PA, ,DE BZHIN DE RNAMS MA LUS PAR,
,TSIM PAR BYA PHYIR DBUL BAR BYA, ,ZHES PA STE, TA LA TTA TTA
Ã€BSNAN PA NI DE DANG DE'O, ,MIG SOGS DBANG PO DE DANG DE'I LAM
NAS NI SGRUB PA POS YUL GANG DANG GANG LONGS SPYOD PA THOB PA
RNAMS GZUGS RDO RJE MA LA

SOGS PAR BSGOMS TE, RANG RNAM SNANG SOGS DE BZHIN GSHEGS PA
RNAMS SU BSGOM PA LA, YUL DE RNAMS DE DAG GI DBANG PO RNAMS TSIM
PAR BYA BA'I PHYIR DU DBUL BAR BYA'O, ,GSUM PA KA SOGS YI GE BCU
GCIG GI DON BSHAD PA LA LNGA, SGYU MA'I LUS DNGOS DANG

@011A *, ,YE SHES GSUM GYI THUN MONG MA YIN PA'I RNAM GRANGS,
SPYOD PA BYED TSUL, THABS GANG GIS YE SHES GSUM SKYED PA, SGYU
MA'I TING NGE 'DZIN GYI KHYAB PAR BYED TSUL LO, ,DANG PO NI,
K'A, SKU GSUM DANG NI THA DAD PAR, ,SKYOB PA YIS NI YANG DAG
BSTAN, ,

RDZOGS PA'I RIM PA'I SBYOR BA YIS, ,GCIG TU YANG NI 'GYUR BA
YIN, ,Y'A, GANG ZHIG SANGS RGYAS SKU'I MTSAN NYID, ,KUN RDZOB
BDEN PA GSUNGS PA NI, ,DE NYID RDZOGS PA'I SBYOR 'GYUR BAS, ,'OD
GSAL BAR NI RNAM PAR DAG ,BH'A KA, TSIG GI LAM GYI YUL 'DI

NYID, ,GTZO BO YE SHES SKU'I RANG BZHIN, ,SEMS CAN KUN LA PHAN
PA'I PHYIR, ,'JA' TSON BZHIN DU SNANG BA YIN, ,ZHES PA STE, K'A
YA NI SKU'O, ,LHAG MOS 'OD GSAL DU BSDUS PA'I CHOS SKU DANG,
,DANG PO'I MGON POR BSKYED PA'I LONGS SKU DANG, ,DE SPRUL SKUR
BSGYUR BA'I SKU GSUM

DAG NI NGO BO THA DAD PAR SKYOB PA YIS NI BSKYED RIM DU YANG DAG
PAR BSTAN PAS, RIM PA DANG POR MOS PA YID BYED TZAM LAS LAM GYI
SKU GSUM KHYAD PAR CAN SBYOR BA MED DO, ,GANG GI SKABS SU YOD
NA, RDZOGS PA'I RIM LNGA'I SBYOR BA YIS TE RNAL 'BYOR GYIS BLOS
MOS PA TZAM YIN PA'I SKU GSUM

NGO BO GCIG TU YANG NI SBYOR BAR 'GYUR BA YOD PA YIN NO, ,THABS
GANG GIS NA, Y'A DA NI GANG ZHIG GO ,GANG ZHIG SANGS RGYAS RDO
RJE 'CHANG GI MTSAN DPES BRGYAN PA'I SKU'I MTSAN NYID DAM NGO BO
KUN RDZOB BDEN PA SGYU MA'I LUS SU GSUNGS PA DE NYID NI, 'OD
GSAL BAR NI RNAM PAR

DAG PAR BYAS PA LAS RDZOGS PA'I RIM PA'I SKU GSUM NGO BO GCIG TU
SBYOR BA DAG PA'I ZUNG 'JUG GI SKU 'GRUB PAR 'GYUR BA'O, ,B'A KA
SA THA NI TSIG GI LAM MO, ,BLA MA'I TSIG GI LAM NAS SLOB MA LA
SGYU MA LA SOGS PA DANG DPE DON DU SBYAR NAS BSTAN PAR BYA BA'I
YUL SGYU LUS 'DI NYID

@011B GTZO BO STE KHYAB BDAG GI YE SHES KYI RANG BZHIN GYI SKU
YIN PAS YE SHES KYI SKU YIN LA, DE YANG SEMS CAN KUN LA PHAN
PA'I GZUGS SKU'I THUN MONG MA YIN PA'I RGYU SGRUB PA'I PHYIR DU
'JA' TSON BZHIN DU SNANG BA'I SKUR SKYED PA YIN NO, ,GNYIS PA YE
SHES GSUM GYI THUN MONG MA YIN PA'I MING

GI RNAM GRANGS NI, TZI TA, SEMS DANG SEMS BYUNG MA RIG PA,
,THABS DANG SHES RAB NYER THOB DANG, ,STONG PA SHIN TU STONG PA
DANG, ,STONG CHEN ZHES KYANG RAB TU BRJOD, ,CES PA STE, TZI TA
TA NI SEMS SO, ,SNANG BA GSUM GYI MING GI RNAM GRANGS LA, SNANG
BA LA SEMS DANG MCHED PA

LA SEMS BYUNG DANG NYER THOB LA MA RIG PA DANG, YANG DE GSUM LA
RIM PA BZHIN DU SHES RAB DANG THABS DANG NYE BAR THOB PA DANG,
STONG PA DANG SHIN TU STONG PA DANG STONG PA CHEN PO ZHES KYANG
RAB TU BRJOD DO, ,GSUM PA SPYOD PA BYED TSUL LA GSUM, SPYOD PA
BYED PA'I DUS DANG BYED TSUL,

SPYOD PA'I PHAN YON, DES TING NGE 'DZIN 'PHEL TSUL LO, ,DANG PO
NI, TA, RANG BZHIN SNANG BA'I DBYE SHES NAS, ,DE NAS SPYOD PA
RAB TU BYA, ,LAS KYI LUS NI YONGS SPANGS NAS, ,RDO RJE'I SKU
NYID THOB PAR 'GYUR, ,HRI, THUGS LA 'JIG RTEN PA RNAMS KYI, ,DON
SPYOD BZHAG NAS DE BZHIN

GSHEGS, ,KUN RDZOB TU NI SKUR SPRUL NAS, ,JI LTA JI LTAR 'DOD LA
SPYOD, ,CES PA STE, TA TA NI DE NAS SO, ,RANG BZHIN GYI RTOG PA
DANG SNANG BA GSUM GYI YE SHES KYI DBYE BA STE KHYAD PAR NYAMS
MYONG GIS SHES PAR BYAS NAS NI, DE NAS DE'I 'OG TU RDZOGS RIM
PA'I SPYOD PA RAB TU BYA'O, ,

DE LTAR SPYOD PA BYAS PAS SNGON GYI LAS KYIS 'PHANGS PA'I RANG
GI RNAM SMIN GYI LUS NI YONGS SU SPANGS PA STE DE LAS LOGS SU
PHYE NAS RDO RJE'I SKU SGYU MA'I LUS NYID NI THOB PAR 'GYUR RO,
,RIM PA GSUM PA'I SGYU LUS 'DI YE SHES KYI SKU MTSAN NYID PA
DANG RDO RJE'I SKU GTAGS PA BAR BSHAD LA, DAG

@012A *, ,PA'I SGYU LUS NI RDO RJE SKU MTSAN NYID PA'O, ,HRI DU
NI THUGS SO, ,SGRUB PO'I THUGS TE SEMS LA 'JIG RTEN PA SEMS CAN
YIN NO COG RNAMS KYI DON DU SPYOD PA BYA'O ZHES BZHAG NAS, DE
BZHIN GSHEGS PA RNAM SNANG LA SOGS PA'I KUN RDZOB PA STE BCOS
MA'I 'BAG

GOS LA SOGS PA'I SKUR SPRUL PA STE CHA LUGS SU BSGYUR NAS RANG
'DOD YON GANG LA JI LTA JI LTAR SPYOD 'DOD PA DE LTA DE LTAR
'DOD YON LA SPYOD PAR BYED DO ZHES PA'I SA 'DIS SPYOD PA'I DUS
KYI CHAS 'JUG STON NO, ,GNYIS PA SPYOD PA'I PHAN YON NI, DA, YID
BZHIN NOR BU MCHOG BZHIN DU

'DOD PA THAMS CAD STER BAR 'GYUR, ,SANGS RGYAS RNAMS KYI PHUN
TSOG KYANG, ,STOBS KYIS BLANGS NAS SPYOD PAR 'GYUR, ,ZHES PA
STE, DA TI NI STER BAR BYED PA'O, ,SPYOD PA BYAS PA LA BRTEN NAS
YID BZHIN GYI NOR BU MCHOG LA 'PHRAL GYI 'DOD DON THAMS CAD
'BYUNG BA DE BZHIN DU

'DOD PA'I DON 'JIG RTEN PA'I DNGOS GRUB THAMS CAD STER PAR 'GYUR
LA, DER MA ZAD MCHOG GI DNGOS GRUB SANGS RGYAS RNAMS KYI PHUN
TSOGS THAMS CAD KYANG SPYOD PA'I STOBS KYIS BLANGS NAS DE LA
LONGS SPYOD PAR 'GYUR RO, ,GSUM PA DES TING NGE 'DZIN 'PHEL TSUL
NI, YA, RNAL

'BYOR DBANG PO GANG GANG 'DOD, ,DE DE THOGS PA MED PAR BYA,
,MNYAM PAR MA BZHAG RNAL 'BYOR GYIS, ,RTAG TU MNYAM PAR 'JOG PAR
'GYUR, ,ZHES PA STE, YANG YANG NI GANG GANG NGO, ,RDZOGS RIM
PA'I SPYOD PA PHYED PA'I RNAL 'BYOR DBANG POS NI RANG 'DOD YON
GANG DANG GANG LA SPYOD

PAR 'DOD PA DE DANG DE NI THOGS PA STE DGAG PA MED PAR LONGS
SPYOD PAR BYA'O, ,MNYAM PAR MA BZHAG PA RJES THOB KYI TSE 'DOD
YON LA ROL PA DE LTA BU'I RNAL 'BYOR GYIS NI DUS RTAG TU BDE
STONG DBYER MED KYI DON LA MNYAM PAR 'JOG PAR 'GYUR RO, ,BZHI PA
THABS GANG LA BRTEN

@012B NAS YE SHES SKYED TSUL NI, BA, RDO RJE PADMA MNYAM SBYOR
BAS, ,YE SHES GSUM GYI CHA RIG PA, ,GOS DANG MA GOS BLO CAN
GYIS, ,DER NI BDE BAS RTAG TU GNAS, ,ZHES PA STE, BA LA DZRA
BSNAN PA'I BADZRA NI RDO RJE'O, ,SGRUB PO'I RDO RJE DANG PHYAG
RGYA'I PADMA MNYAM PAR SBYOR BA LA BRTEN NAS

RLUNG THIM PA'I RIM PAS SNANG MCHED THOB GSUM GYI YE SHES GSUM
PHYI CHA STE DBYE BA RNAMS RIG PAR BYAS PA DER NYON MONGS PA'I
NYES DMIGS KYIS RGYUD GOS PA DANG DES RGYUD MA GOS PA'I RNAM
DBYE SHES PA'I BLO GROS CAN GYIS BDE STONG SBYOR BAS RTAG TU STE
DUS RING POR MNYAM PAR BZHAG PA LA

GNAS PAR BYA'O, ,LNGA PA SGYU MA'I TING NGE 'DZIN GYIS KHYAB PAR
BYED TSUL NI, DZRA, SGYU MA LTA BU'I TING 'DZIN GYIS, ,DNGOS
BDAG KUN LA RNAM PAR ROL, ,SANGS RGYAS MDZAD PA BYED BZHIN DU,
,GTAN LA PHAB PA'I GZHI LA GNAS, ,YO, RNAM 'BYOR LHAG PA RNAL
'BYOR DANG, ,RNAM 'BYOR

CHEN POR RANG NYID 'GYUR, ,RDO RJE CAN DANG MKHA' 'GRO DANG,
,GANG YANG RNAL 'BYOR DE RANG NYID, ,CES PA STE, DZRA LA DZIMBHA
ZHES BYAS NA ROL BA'O, ,RANG SGYU MA LTA BU'I TING NGE 'DZIN LA
GNAS PA NYID KYIS PHYI NANG GI DNGOS PO'I BDAG NYID KUN LA RNAM
PAR ROL PA STE RANG SGYU LUS SU SNANG BA DE DANG

'DRA BAR BLTA BAR BYA'O, ,SANGS RGYAS KYI MDZAD PA NI THABS SNA
TSOGS KYIS SEMS CAN GYI DON MDZAD PA YIN LA, SGYU LUS PA 'DIS
KYANG DE LTAR BYED BZHIN DU MTHAR THUG GI DON GTAN LA BAB PA'I
GZHI 'OD GSAL GYI RGYU LA GNAS MDZAD DO, ,YO GA NI RNAL 'BYOR
RO, ,RNAL 'BYOR DANG DES

MTSON PA'I RJES SU RNAL 'BYOR DANG LHAG PA STE SHIN TU RNAL
'BYOR DANG, RNAL 'BYOR CHEN POR TE DE BZHI'I DANG PO SBYOR BA'I
GTZO BOR YANG SGYU LUS BAR DE NYID 'GYUR LA, RDO RJE CAN TE
DKYIL 'KHOR RGYAL MCHOG GI GTZO BO DANG, 'KHOR GYI MKHA' 'GRO
STE LHA PHO MO GANG YIN PA DER YANG RNAL 'BYOR SGYU LUS

@013A *, ,PA DE RANG NYID 'GYUR BAS LAS RGYAL MCHOG KYANG
MTSON TE KHYAB TSUL LO, ,BZHI BA shID BHA SOGS YI GE BRGYAD KYI
DON BSHAD PA LA DRUG ,SPYOD PA LA RTZOD PA SPONG BA, ,YE SHES
KYI SKUS GNAS GANG DU SPYOD TSUL, YE SHES GSUM GYI THUN MONG
PA'I MING GI RNAM GRANGS,

SGYU MA'I SKU GANG LAS BSGRUB PA'I SGRUB GZHI, SPYOD PA'I DUS
KYI KUN SPYOD RNAMS RDO RJE SEMS DPA'I SPYOD PAR BSTAN PA, RIM
PA GSUM PA DANG LNGA PA'I SGYU MA'I SKU'I KHYAD PAR BSTAN PA'O,
,DANG PO NI, shI DA, BKAG PA DAG KYANG BYED PAS NA, ,BYA DANG
BYA MIN RNAM SPANGS TE, ,PADMA LA NI 'DAM

GYIS BZHIN, ,NGO BO NYID SHES GOS MI 'GYUR, ,ZHES PA STE, shI
DA LA NI shA DH'I ZHES BYAS NA BKAG PA'O, ,THEG PA GZHAN DU
'DOD YON LA CHAGS PA BKAG PA DAG KYANG THEG PA 'DIR THABS MKHAS
KYIS LAM DU BYED PAS NA, 'DI 'DRA BA 'DI BYAR RUNG BA DANG BYAR
RUNG BA MIN PA GANG YIN

NAM SNYAM PA'I RNAM RTOG SPANGS TE BYAS KYANG CHAG SOGS KYI NYES
DMIGS NGAN 'GROR 'KHRID PA SOGS KYI RGYUD LA GOS PAR MI 'GYUR
TO, MI GOS PA'I RGYU MTSAN NI CHOS RNAMS KYI NGO BO NYID DE, DE
KHO NA NYID YONGS SU SHES PA'I BDE STONG SBYOR BA DANG LHA'I
RNAL 'BYOR BRTAN PA SOGS

KYI KHYAD PAR DANG LDAN PA'I PHYIR, MI GOS PA'I DPE NI 'DAM GYI
DBUS SU SKYES PA'I PADMA LA NI 'DAM GYIS MA GOS PA BZHIN NO,
,GNYIS PA YE SHES KYI SKUS GNAS GANG DU SPYOD TSUL NI, BHA, YON
TAN BRGYAD DANG NYER LDAN PAS, ,SEMS CAN THAMS CAD RIG 'GYUR
ZHING, ,'JIG RTEN

KHAMS NI MA LUS PAR, ,BDAG NYID YE SHES LUS KYIS SPYOD, ,GE,
GTZO BO GANG DU SPYOD PA YI, ,DE YI KHYIM NI NAM MKHA' NYID,
,BDE BA CHEN PO'I TING 'DZIN GYIS, ,DE NYID DU NI RTAG PAR
DGYES, ,ZHES PA STE, BHA BA HI NI 'GYUR RO ZHES PA'O, ,DBANG
PHYUG GI YON TAN GZUGS PHRA BA

@013B LA SOGS PA BRGYAD DANG NYE BAR LDAN PAS SEMS CAN THAMS CAD
KYI SEMS KYI SPYOD PA RIG PAR 'GYUR ZHING, 'JIG RTEN KHAMS KYI
ZHING NI MA LUS PAR RNAL 'BYOR PA BDAG NYID YE SHES KYI LUS KYIS
SPYOD PAR BYED DO, ,GE HA NI KHYIM MO, ,GTZO BO GNAS GANG DU
SPYOD PA YI NGA YI KHYIM NI NAM MKHA' LTA BU'I

RANG BZHIN GYIS STONG PA NYID DE, LHAN SKYES KYI BDE BA CHEN
PO'I TING NGE 'DZIN GYIS NAM MKHA' DE NYID DU RTAG TU DGYES PAR
MDZAD DO, ,GSUM PA SNANG BA GSUM GYI THUN MONG BA'I MING GI RNAM
GRANGS NI, shU, 'DI LA SNANG BA DBYE BA LA, ,THUN MTSAMS NYIN MO
MTSAN MO YI, ,'JIG RTEN THA SNYAD

BYAS PA YIS, ,YE SHES GSUM NI MTHONG PHYIR RO, ,BI, SNA TSOGS PA
YI THA SNYAD DAG ,'JIG RTEN PAS NI YONGS BRTAGS PA, ,LAM GSUM
GYI NI DBYE BA YIS, ,RNAM SHES RNAM PA GSUM 'BYUNG NGO, ,ZHES PA
STE, AE shU NI 'DI LA'O, ,SNANG BA GSUM GYI DBYE BA 'DI LA THUN
MTSAMS DANG NYIN MO

DANG, MTSAN MO'I 'JIG RTEN GYI THA SNYAD BYAS PA STE, SNANG BA
SOGS KYI YE SHES GSUM LA THA SNYAD DE LTAR 'DOD PA'I RGYU MTSAN
NI KHYAD PAR CAN MTHONG BA'I PHYIR RO, ,BI TZI TRA NI SNA TSOGS
SO, ,'JIG RTEN PAS NI YONGS SU BRTAGS PA'I SKYES PA BUD MED MA
NING GSUM DANG, G-YAS G-YON DBUS MA GSUM

DANG, 'JAM RTZUB BAR MA GSUM LA SOGS PA SNA TSOGS PA YI THA
SNYAD DAG 'OD GSAL DU BGROD PA'I LAM GSUM GYI 'AM, DE LAS SKYE
BA'I RIM PA'I DUS GSUM GYI NI DBYE BA YIS RNAM SHES RNAM PA GSUM
'BYUNG BA'I MING GI RNAM GRANGS SO, ,BZHI PA SGYU MA'I SKU GANG
LAS BSGRUB PA'I SGRUB GZHI NI,

DZA, SKYE DANG GNAS DANG 'JIG PA DANG, ,SRID PA BAR MAR GNAS PA
STE, ,JI SNYED 'JIG RTEN GYIS BRTAGS PA, ,SEMS DANG RLUNG GI
RNAM 'PHRUL LO, ,ZHES PA STE, DZA NA MA NI SKYE BA'O, ,SEMS CAN
GYI SKYE BA DANG SKYES NAS MA SHI'I BAR DU GNAS PA DANG 'JIG PA
STE 'CHI BA DANG, ,SKYE 'CHI'I BAR

@014A *, ,NA GNAS PA'I SRID PA BAR MAR GNAS PA STE SKYE BA LA
SOGS PA JI SNYED PA 'JIG RTEN GYIS BRTAGS PA RNAMS KYI MTHAR
GTUGS PA'I RTZA BA NI SHIN TU PHRA BA'I RLUNG DANG DE'I BZHON PA
CAN GYI SEMS SU ZAD PAS, ,DE RNAMS NI SEMS DANG DE'I BZHON PA'I
RLUNG GI RNAM 'PHRUL

LO, ,LNGA PA SPYOD PA'I DUS KYI KUN SPYOD RNAMS RDOR SEMS KYI
KUN SPYOD DU BSTAN PA NI, H'A, RGOD DANG RTZED MO BYAD PA DANG,
,GAR GYI RO DGUR LDAN PA DANG, ,SNGAGS DANG PHYAG RGYA RNAM RTOG
PA, ,RDO RJE SEMS DPA'I SPYOD PA'O, ,ZHES PA STE, H'A SA NI RGOD
PA'O, ,SPYOD PA'I DUS SU PHAN TSUN

BLTAS TE RGOD PA DANG GLU DANG GAR GYI RTZED MO PHYED PA DANG,
SGEG PA LA SOGS PA'I GAR GYI RO STE NYAMS DGU DANG LDAN PA DANG,
NGAG TU SNGAGS SMRA BA DANG LUS KYI PHYAG RGYA 'CHING BA'I RNAM
PAR RTOG PA THAMS CAD RANG NYID RDO RJE SEMS DPAR GNAS PA'I KUN
TU SPYOD PA YIN NO, ,DRUG PA RIM PA

GSUM PA DANG LNGA PA'I SGYU MA'I SKU'I KHYAD PAR BSTAN PA NI,
RA, BDAG BYIN BRLAB CHEN MA GTOGS PAR, ,RIN CHEN GZHAN DAG 'DI
NA MED, ,ME YIS SBYANGS PA'I NOR BU BZHIN, ,RANG BZHIN 'OD GSAL
RNAM DAG LA'O, ,ZHES PA STE, RATnA NI RIN PO CHE'O, ,BDAG BYIN
GYIS BRLAB

PA CHEN PO'I SGYU LUS NI SHIN TU DKON PA DANG TSE 'DIR 'TSANG
RGYA BA'I 'DOD DON STER BAS RIN CHEN MCHOG YIN GYI, DE MA GTOGS
PAR RIN CHEN GZHAN DE DANG MTSUNGS PA SBAS PA'I SKABS 'DIR MED
DO, ,SKU DE RANG BZHIN 'OD GSAL DU ZHUGS PAS RNAM PAR DAG PA STE
STANGS NA

ME YIS DRI MA LEGS PAR SBYANGS PA'I NOR BU BZHIN DU DAG PA'I
SGYU MA'I SKUR 'GYUR BAS DE GNYIS KYI KHYAD PAR RO, ,GNYIS PA
DON BSDU BA NI, DPAL LDAN 'DUS PA YONGS GSAL BA'I, ,BZHUGS PA'I
TSIG DON 'DI DAG NI, ,RDO RJE 'PHRENG BA'I RJES 'BRANG NAS,
,'JAM PA'I DBYANGS

@014B KYIS BSHAD PA YIN, ,ZHES PA STE, DPAL LDAN 'DUS PA'I RTZA
RGYUD KYI 'DI SKAD NAS YONGS SU GSAL BA'I BZHUGS SO ZHES PA'I
BAR GYI TSIG DON 'DI DAG NI BSHAD RGYUD RDO RJE 'PHRENG BA'I
RJES SU 'BRANGS BA STE DE'I DBANG DU BYAS NAS RDO RJE 'CHANG GIS
'JAM ZHING SNYAN PA'I DBYANGS KYIS BSHAD PA

YIN NO, ,GZHUNG 'DI DAG GIS SNANG BA SEMS SBAS DANG 'DOD CHAGS
CHOS SBAS DANG KUN RDZOB SGYU MA'I SBAS PA GSUM KA STON PA'O,
,GSUM PA NI SNGAR BSHAD CING RGYAS PAR MTHA' GCOD DU 'BYUNG BA
LTAR RO, ,YI GE BZHI BCU'I DON RNAMS LAM GYI RIM PAR BSGRIGS NA,
AE WAm SOGS YI GE

BCU GSUM GYIS GZHI DNGOS PO'I GNAS TSUL GTAN LA 'BEBS LA, LHAG
MA NYER BDUN GYIS GNAS TSUL DE LAM DU 'KHYER BA'I LUS DBEN DANG
SGYU LUS DANG SPYOD PA RNAMS STON NO, ,DE YANG GA W'A NA SARBA
TA DANG YANG TE ZHES BA DRUG GIS LUS DBEN BSTAN TE, DES NI PHUNG
PO LNGA'I LUS DBEN,

WAN GYIS KHAMS BZHI'I, SAS SKYE MCHED DRUG GI ,RBAS YAN LAG GI
,TAS YUL LNGA'I, YANG TAS GSANG CHEN RIGS GCIG PA'I LUS DBEN
RNAMS BSTAN LA, TZITTA TH'A shU BA GA STE DRUG GIS SEMS DBEN
BSTAN TE, TZITTAS SNANG BA GSUM GYI THUN MONG MA YIN PA'I MING
GI RNAM GRANGS DANG shU DANG PO

GNYIS KYIS DE GSUM GYI THUN MONG BA'I MING GI RNAM GRANGS DANG,
TH'A DANG GA GNYIS KYIS SEMS DBEN RJES THOB KYIS NYAMS LEN DANG,
K'A YA WA GA DZRA LO DZA RA BDUN GYIS SGYU LUS BSTAN TE, DE YANG
DZ'AS SGYU LUS KYI SGRUB GZHI, WA KA GIS SGYU LUS DNGOS, DZRA YO
GNYIS KYIS SGYU LUS KYI MDZAD PA, K'A YA RA

GSUM GYIS SGYU LUS KYI 'PHROS DON DANG, TA HRI DA YA BA shI BHA
GA HA DGUS SPYOD PA DANG, DE YANG BAS SPYOD PA BYED PA'I GANG
ZAG ,TAS DE BYED PA'I DUS, HRI YA GNYIS KYIS DE BYED TSUL, TA
BHA GA GSUM GYIS DE'I PHAN YON, shI HA GNYIS KYIS DE LA RTZOD
SPONG BSTAN TO, ,'DIR RDOR BZLAS MI GSAL YANG AE

@015A *, ,WAm SOGS BCU GSUM GYI NANG GIS YES GZHI'I RDOR BZLAS
DNGOS SU BSTAN PA'I SHUGS LA NGAG DBEN GYI RDOR BZLAS KYANG
BSTAN PA YIN NO, ,SPAS PA GSUM STON NA GANG DANG GANG GIS STON
ZHE NA, AE WAm SOGS BCU GSUM DANG GA WA SOGS BRGYAD DANG CI TZU
BI GSUM STE NYER

BZHIS SNANG BA SEMS SBAS DANG, H'A Y'A WA KA DZRA YO DZ'A RA
BDUN GYIS KUN RDZOB SGYU MA'I SBAS PA DANG, TA HRI DA LA BA shI
BHA GA HA ZHES PA'I YI GE DGUS NI 'DOD CHAGS CHOS SBAS BSTAN TO,
,BZHI PA MTHAR THUG TU BSHAD PA NI, LUNG STON LAS, 'DI SKAD DE
NYID BDAG GIS THOS, ,GSAL BA

'BA' ZHIG DUS YIN TE, ,RDO RJE GSANG DBANG BCOM LDAN 'DAS, ,RDO
RJE DAM TSIG GSUM GYI MCHOG ,YE SHES DE BZHIN GSHEGS PA KUN, ,YE
SHES PHUN TSOGS BSAM MI KHYAB, ,YOD MED GNYIS KA LAS 'DAS PA'I,
,GNAS MED GNAS PA ZHES BYA'O, ,NAM MKHA'I RANG BZHIN 'DI

LAS NI, ,THAMS CAD MKHYEN PA'I YE SHES BSGOM, ,'GRO SNYING RNAM
DAG CES BYA LA, ,THUB PA CHEN PO BZHUGS PAR MDZAD, ,CES PA STE,
'DI SKAD CES AE WAm GYI DON GYI GTZO BO 'OD GSAL GYI BDE STONG
DBYER MED DANG ZUNG 'JUG GI BDEN GNYIS DBYER MED KYI YE SHES DE
NYID BDAG GIS ZHES

PA'I RNAL 'BYOR BA YIN LA, THOS ZHES PA NI DON DE MNGON DU MYUR
BA'I SGO NAS RTOGS PA'O, ,BYANG CHUB TU BGROD PA NI SHIN TU GSAL
BA STE MYUR BA'I DUS 'GA' ZHIG STE GCIG NA BCOM LDAN 'DAS NI RDO
RJE MI PHYED PA STE ZUNG 'JUG DANG, GSANG BA NI SNGAGS KYI DON
KUN BSDUS PA DANG DBANG PO NI

GTZO BO'O, ,SKU GSUNG THUGS RDO RJE GSUM GYI SNYING PO NI RDO
RJE GSUM DBYER MI PHYED PA LAS MI 'DA' BA'I DAM TSIG MCHOG RDO
RJE 'CHANG NGO, ,DE BZHIN GSHEGS PA KUN GYI CHOS GANG DANG GANG
YIN PA'I RANG BZHIN STONG PA NYID DE YUL JI LTAR GNAS PA BZHIN
DU YUL CAN GYI YE SHES DER GSHEGS

@015B SHING GNYIS PA MED PAR SBYOR BA DE MTHONG BA'I YE SHES KYI
YON TAN PHUN SUM TSOGS PA BSAM GYIS MI KHYAB PA KUN TSANG BA
STE, DE YANG MTSAN 'DZIN GYI DMIGS GTAD CUNG ZAD KYANG MED PAR
RANG BZHIN GYIS YOD PA DANG GTAN MED PA DANG GNYIS KA DANG GNYIS
KA MA YIN PAR NGO BO NYID KYIS GNAS PA'I MTHA' BZHI

LAS 'DAS PA'I DON LA GNAS PA MED PA'I TSUL GYIS GNAS PA ZHES BYA
BA'I MING GIS GSUNGS PA'I DON NO, ,NAM MKHA'I RANG BZHIN THAMS
CAD STONG PA 'OD GSAL 'DI LAS NI THAMS CAD MKHYEN PA'I YE SHES
ZUNG 'JUG BSGOM PA STE 'BYUNG NGO, ,'GRO BA RNAMS KYI SNYING STE
SEMS KYI RANG BZHIN RNAM PAR DAG

PA BHA GA ZHES DE SKAD BYA BA LA THUB PA RDO RJE 'CHANG CHEN PO
BZHUGS PAR MDZAD DE BZHUGS TSUL NI GNAS MED PA'I TSUL GYIS TE
SNGAR LTAR RO, ,'DI LA NGES DON GYI RDO RJE 'CHANG YAB YUM DANG
DRANG DON GYI RDO RJE 'CHANG YAB YUM GNYIS YOD DO, ,DE LTA BU'I
TSUL BZHIR BSHAD TSUL DE NYID MGON PO KLU SGRUB LAS

DPAL LDAN ZLA BA DANG DE LAS RJE BTZUN BTZONG KHA PA CHEN POS
RNYED PA STE BSHAD SROL MCHOG TU GYUR PA YIN NO, ,KHYAB BDAG
RGYUD KYI STON PA DANG, ,DBYER MED BLA MA'I BSHAD SROL LTAR,
,'DUS PA'I RGYUD KYI GLENG GZHI'I DON, ,LEGS PAR BSHAD LAS SGOM
PA'I DGES, ,RGYUD DON ZAB MO MTHA' DAG LA, ,

@016A *, ,LTA BA'I BLO MIG RGYAS GYUR TE, ,DE DON TSUL BZHIN
SGRUB PA YIS, ,NYAMS LEN MTHA' RU PHYIN PAR SHOG ,KHYAD PAR 'DUS
PA'I RIM GNYIS DON, ,JI BZHIN RTOGS PA'I RNAM DPYOD KYIS, ,BLO
BZANG RGYAL BA'I MDO SNGAGS BSTAN, ,

RDZOGS PAR 'DZIN PA'I SKAL LDAN SHOG ,DE YI MTHU LAS MDO SNGAGS
KYI, ,RTOGS PA MA LUS MNGON GYUR TE, ,MYUR DU KHYAB BDAG RDO RJE
'CHANG, ,ZUNG 'JUG GO 'PHANG THOB GYUR CIG ,(CES 'DUS PA'I RTZA
RGYUD KYI GLING GZHI YI GE BZHI BCU'I BSHAD PA ZUR DU BKOD PA
'DI YANG,

CO NE'I SLOB DPON PA SH'AKYA'I DGE SLONG GRAGS PA BSHAD SGRUB
CES BYA BAS, RGYUD PA GRVA TSANG GI 'DUS PA'I RGYUD KYI 'CHAD
NYAN LA PHAN GDAGS PAR 'DOD PA'I BSAM PAS SNGAR 'DUS PA'I RGYUD
KYI t'IKKA SHIG BRIS YOD PA DE'I KHA SKONG DU BGYIS PA STE, BAR
GYI YI GE PA NI RANG GI SLOB MA

RI KHROD PA DGE SLONG SHES RAB BKRA SHIS SO,, ,,)MANG+GA LAm,,
