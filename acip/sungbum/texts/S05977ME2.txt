*, ,NA MO GU RU BUDDHA DZNY'A N'A YA, BLO BZANG MKHYEN BRTZE'I 
ME TOG PHRENG MDZES NI, ,GRAGS PA'I DRI BSUNG PHYOGS BCUR 'PHRO 
BA CAN, ,SNYIGS DUS RGYAL BA GNYIS PA BLO BZANG GRAGS, ,YAB RJE 
DAM PA'I ZHABS LA PHYAG BGYID DO, ,MI BZAD SNYIGS

@277B MA BDO BA'I DUS 'DI 'DRAR, ,BDAG LTAS GZHAN LA GROS 'DEBS
DKA' MOD KYANG, ,BLO DANG LDAN PAS YANG YANG BSKUL BA'I NGOR,
,RNAM DPYOD MGRIN PA GZENGS TE 'DI SKAD SMRA, ,SNGON BSAGS RNAM
DKAR STENG GIS 'PHANGS

PA YI, ,SHIN TU RNYED DKA' NOR BU RIN CHEN LTAR, ,DAL BA'I RTEN
BZANG 'DI 'DRA RNYED PA'I DUS, ,YANG DAG SNYING PO LEN PAR MA
BYAS NA, ,RIN CHEN GLING DU SONG BA'I DED DPON DAG ,SGREN MO LAG
PA STONG PAR RANG KHYIM DU, ,'JUG

PAR BYED PA'ANG RMONGS PAR 'DZIN BYED NA, ,'DI BAS RMONGS PAR
GYUR PA GZHAN NA GANG, ,LAM GYI RTEN DU BSNGAGS PA'I RTEN THOB
NAS, ,BRGYA PHRAG DKA' BAS GO 'PHANG MCHOG BRNYES PA'I, ,DAM
PA'I RNAM THAR RJES SU MA SGRUB

PAR, ,TSE 'DI'I RNYED BKUR 'DOD PA'I DBANG SONG BA, ,DE DAG MI
YI SHA TSUGS DUD 'GRO'I PHUL, ,'DI NA BLUN POR BLTA BA'I SKYE BO
'GA', ,RANG NYID BDE BA'I THABS LA CHER BRTZON NA, ,BLO LDAN
RNAMS KYIS GTAN GYI BDE BA LA, ,'DOD

DGUR SPYOD PHYIR MI BRTZON SMYON PA RANG, ,PHAN BDE'I 'BYUNG
GNAS RGYAL BA'I BSTAN PA LA, ,ZHUGS PAR RLOM NAS NGUR SMRIG GOS
GYON YANG, ,CHAGS SDANG NGAN PA'I ZHAGS PAS YID BCINGS PAS,
,GSER GYI DONG TZER

GNAS PA'I SBUR MA BZHIN, ,RAB RNO SPU GRI'I SOR CHAGS SBRANG
RTZI LA, ,BYIS PA RO 'DZIN MYUL BAR BYED PA BZHIN, ,MNOG CHUNG
NYES PA KUN GYI GZHIR GYUR PA, ,'DOD PA'I BDE LA CHAGS PA RING
DU DOR, ,SNYIGS DUS 'GRO BA'I TSE LA

@278A *, ,LONG MED PAS, ,MGO LA ME SHOR GZHIL 'DRA'I BRTZON
'GRUS KYIS, ,RNAM DAG LAM BZANG BSGRUB PAR MA BYAS NA, ,NGES PAR
'ONG NGES ? 'CHI BA'I DGRA BO YIN, ,SKYE DGU'I SROG NI RI GZAR
'BAB CHU LTAR,,

SKAD CIG TZAM YANG MI SDOD MYUR DU 'GRO, ,LANG TSO'I DPAL YANG
NAM MKHA'I 'JA' LTA BUR, ,MTSAR YANG YUD TZAM ZHIG GIS YAL NAS
'GRO, ,DGE LEGS YON TAN SNANG BA BSKYED PA'I SGO, ,RGYAL BA'I
BSTAN PA NAM

MKHA'I NOR BU YANG, ,NAG PO'I CHU 'DZIN 'THUG POS THUB NYE BAS,
,CHU DANG DRAL BA'I PAD MO BZHIN DU GYUR, ,DA NI NGES PAR RING
YANG LO BRGYA'I MTHAR, ,BSHUL RING BAR DO'I 'PHRANG DER BGROD PA
LA, ,'JIGS BRAL

GDENG DANG LDAN PAR MA BYAS NA, ,KYE MA DE'I TSE KHYOD KYIS JI
LTAR BYA, ,GROGS DANG MDZA' BSHES LA SOGS DU MA ZHIG ,'CHI BDAG
MCHE BA'I PHRAG TU SON MTHONG YANG, ,'CHI SNYAM MED PAR TSE
'DI'I 'DUN GROS MKHAN,,

GZHAN DAG DUD 'GRO'I RNAM THAR RANG LA SDIG ,DGE LA BKOL DU YOD
PA'I DUS 'DI RU, ,DON MED 'JIG RTEN BYA BAS G-YENG BYED NA,
,NAM ZHIG 'CHI BA'I MTSAN MA MTHONG BA'I TSE, ,'GYOD KYANG
'PHYIS NAS THAL LO NGANG

RING PO, ,CUNG ZAD TZAM YANG 'BRAL BAR MI PHOD PA, ,SHIN TU
BRTZE BA'I GNYEN BSHES TSOGS RNAMS KYANG, ,DOR NAS RANG NYID
GCIG PUR 'GRO DGOS NA, ,ZANG ZING NOR RDZAS TSOGS LTA SMOS CI
DGOS, ,'JIGS RUNG

@278B DPA' BA'I GSHIN RJES MDUN NAS BSUS, ,NYON MONGS LAS RLUNG
DRAG POS RGYAB NAS DED, ,GROGS MED 'JIG RTEN PHA ROL 'GRO BA'I
TSE, ,PHYI BZHIN 'BRANG BA DKAR GNAG LAS SU NGES, ,'DI NA ZHAG
'GA' TZAM YANG TSA

GRANG GI ,SDUG BSNGAL SHIN TU CHUNG BA'ANG MI BZOD NA, ,DPAG MED
KAL PAR SDIG PA'I 'BRAS BU DAG ,MYONG NA BZOD GLAGS MED PAR SHES
BZHIN DU, ,BAG MED LE LO SNYOMS LAS GNYID LA SOGS, ,NGAN SONG
BSGRUB PA'I

THABS KYIS 'DA' BA 'DI, ,GANG DAG YUN RING 'TSO BA'I THABS KYI
PHYIR, ,BTZAN DUG RNON PO'I KHA ZAS BSTEN PA BZHIN, ,'DI 'DRA'I
NGANG TSUL LEGS PAR RTOGS GYUR NAS, ,BLANG DOR TSUL BZHIN SGRUB
PAR MI BYED PAR, ,NE

TZO'I KHA TON BZHIN DU SPYOD BYED NA, ,RANG GIS RANG NYID BSLUS
PAR GDON MI ZA, ,PHYIN CHAD BDAG LA PHAN PAR DGONGS LAGS NA,
,SH'AKYA'I RGYAL PO'I MDO DANG RGYUD KUN TU, ,MNGON MTHO NGES
LEGS YON TAN KUN

GYI GZHI, ,MTSAN NYID LDAN PA'I DGE BA'I BSHES GNYEN DU, ,LEGS
PAR GSUNGS PAS TSUL BZHIN BSTEN PA GCES, ,DE YI MTHU LAS RGYAL
BA GNYIS PA MCHOG ,'JAM DPAL SNYING PO'I THUGS KYI BCUD PHYUNG
BA,,

GRUB PA'I DBANG PO RNAMS LAS LEGS BRGYUD CING, ,SNGON MED RGYAL
BA DGYES PA'I GDAMS PA'I STER, ,BYANG CHUB LAM GYI RIM PA'I GNAD
RNAMS LA, ,TSIG TZAM SKYABS SU GYUR PA MA YIN PAR, ,SNYING PO'I
GDAMS

@279A *, ,PAS LEGS PAR BRGYAN BYAS TE, ,NYIN MTSAN KUN TU RTZE
GCIG NYAMS SU LONG, ,DE LTAR THUN MONG LAM GYIS RGYUD SBYANGS
PAS, ,MYONG BA PHUL DU BYUNG BA SKYES PA NA, ,SANGS RGYAS LAS
KYANG DKON

PA'I GDAMS PA MCHOG ,GSANG SNGAGS SPYOD PA'I TSUL LA GZHOL BAR
BYA, ,DE LTAR 'KHRID PA'I DAM PA'I BSHES GNYEN DE, ,KHYAB BDAG
RDO RJE 'CHANG DU SHES BYAS TE, ,BSAM SBYOR BLA NA MED PAS LEGS
BSTEN NAS, ,YON

TAN KUN GYI RTZA BA BRTAN PAR MDZOD, ,GANG GI DRIN GYIS BCU DRUG
SKYE BA LA, ,RDO RJE 'DZIN PA'I GO 'PHANG STZOL BYED PA, ,RNAM
DAG SKU BZHI'I SA BON 'JOG BYED PA'I, ,DRI MED DBANG BZHI'I BKA'
DRIN LEGS PAR NOD,,

TSUL BZHIN BSRUNGS NA RDO RJE 'CHANG GI RGYU, ,MA SRUNGS RDO
RJE'I DMYAL BAR 'GRO BA'I LAM, ,DAM TSIG SDOM PA MA LUS SROG LAS
KYANG, ,CHES CHER GCES PA NYID DU BSTEN PAR 'TSAL, ,RGYUD SDE'I
RGYA MTSO BSRUBS PA

LAS THON PA, ,RIM GNYIS ZAB MO'I LAM GYI DGA' STON DE, ,G-YEL
MED RTZE GCIG NYAMS SU BLANG BYAS TE, ,CHOS KYI RGYAL PO'I GO
'PHANG BRNYES PAR MDZOD, ,DE LTAR SMRAS PA'I RMAD BYUNG LAM GYI
TSOGS, ,TSUL BZHIN

BSGRUB LA BAR GCOD MI 'BYUNG ZHING, ,MTHUN PA'I RKYEN RNAMS
MTHA' DAG TSOGS GYUR NAS, ,LUNG RTOGS YON TAN MA LUS RGYAS PAR
SHOG ,CES PA 'DI NI DKA' BCU 'DZIN PA DGE BA'I BSHES GNYEN BLO
GROS RIN CHEN ZHES

@279B BYA BAS BSKUL BA LA BRTEN NAS, SH'AKYA'I BTZUN PA BLO
BZANG CHOS KYI RGYAL MTSAN GYIS BKRA SHIS LHUN PO DPAL GYI SDE
CHEN PHYOGS THAMS CAD LAS RNAM PAR RGYAL BA'I GLING DU TSIG GI
SBYOR BA SPANGS TE SMRAS PA'O,, ,,