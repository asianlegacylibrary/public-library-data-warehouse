@001A *, ,SKABS BDUN PA'I MTHA' DPYOD 'KHRUL SEL GANG+G'A'I TU
RGYUN MI PHAM ZHAL LUNG BZHUGS SO,,

@001B #, ,NA MO GU DU MANYDZU GHO sh'A YA, LI KHRI'I MDOG 'CHANG
AUTPAL ZUR MIG G-YO, ,DBANG SNGON THOR COG RGYU SKAR 'PHRENG BAS
SPUD, ,GDOD BRAL CHOS SKUR KUN RTOG LUS MED THIM, ,KUN

GZIGS SMRA DBANG 'JAM DBYANGS BLA MAR 'DUD, ,GSANG GSUM CHER
'PHAGS GZI BYIN 'BUM CHAGS PA'I, ,'BYAMS KLAS 'PHRUL GYIS KUN
BZANG MDZAD 'PHRIN GYIS, MKHA' MNYAM 'GRO LA RIS MED

KHYAB GYUR TSE, ,KHYOD NYID BSNGAGS LA RGYAL KUN GCIG TU GZHOL,
,MKHYEN GSUM YUL GYI NGO BO TSON RIS BKRA ,SBYOR BZHI'I BZO BOS
BSDUS SGOM RING SBYANGS PAS, ,SKU BZHI'I 'PHRIN LAS 'BAR BA'I
DGA'

STON 'CHAR, ,TSUL DE STON LA MGON BYED AE MA RMAD, ,GNYIS PA
MKHYEN GSUM GYI RNAM PA LA BRTAN PA THOB ZIN PA'I SKAD CIG MA'I
SBYOR BA 'CHAD PA LA, SBYIN BA LA SOGS RE? KYANG, ,ZHES PA NAS,

@002A #, ,DE NYID SKAD CIG GCIG GIS MTHONG, ,ZHES PA'I BAR GYI
GZHUNG 'DI BYUNG, 'DI'I SKABS SU 'PHROS SBYOR BA MTHA' DPYAD PA
GSUM, DANG PO NI, MDO LAS, TSE DANG LDAN PA RAB 'BYOR

BYANG CHEN GYIS SHES RAB KYI PHA ROL TU PHYIN PA LA SPYOD BA'I
TSE SEMS BSKYED GCIG GI PHA ROL TU PHYIN PA DRUG YONGS SU 'DZIN
PA LAGS ZHES ZHUS PA'I LAN DU, BCOM LDAN 'DAS KYIS BKA' STZAL
PA,,

RAB 'BYOR BYANG CHEN SHES RAB KYI PHA ROL TU BYIN PA LA SBYONG
BA'I TSE SBYIN PA GTONG BA NAS SHES RAB KYI PHA ROL TU PHYIN PA
YONGS SU 'DZIN PA LAGS, ZHES SOGS KYI DON BSHAD PA LA GZHUNG 'DI
BYUNG,

GNYIS PA SBYOR BA 'GOD PA NI, RGYUN MTHA'I YE SHES CHOS CAN,
SKAD CIG MA'I SBYOR BA YIN TE, MTHAR GYIS SBYOR BAS MKHYEN GSUM
GYI RNAM PA BRGYA BDUN CU RTZA GSUM GO RIM NGES CAN DU BAR MA
CHAD

@002B PAR BSKAL PA GRANGS MED GSUM GYI YUN LA SGOM PAR BYAS PA
LA GOMS PA RAB KYIS MTHAR PHYIN BA THOB BA'I STOBS KYIS SKAD CIG
MA GCIG GI YUN LA MKHYEN GSUM GYI RNAM PA BRGYA BDUN CU RTZA
GSUM MA LUS PAR SGOM PA LA NUS PA THOB PA'I SEMS

DPA'I RNAL 'BYOR MTHAR THUG YIN PA'I PHYIR, MTHA' DPYAD PA LA
DGAG BZHAG SPANG GSUM LAS, DANG PO NI, SKAD CIG MA'I SBYOR BA LA
RGYUN MTHA'I SBYOR BA'I LAM DANG, RGYUN MTHA'I YE SHES GCIG DANG
GNYIS YOD ZER NA, 'ON RGYUN? MTHA'I

SBYOR BA'I LAM DE CHOS CAN, SEMS DPA'I RNAL 'BYOR MTHAR THUG YIN
PAR THAL, SKAD CIG MA'I SBYOR BA YIN PA'I PHYIR, RTAGS KHAS,
KHYAB STE, RTZA BAR, DE MTHA' ZHES DANG, 'GREL PA LAS KYANG, DE
NI KHYAD PAR DU 'GRO BAR MED PA'I YANG DAG

PAR SKAD CIG MA GCIG GIS MNGON PAR RDZOGS PAR BYANG CHUB BA NI
ZHES DANG, NYI SNANG LAS KYANG, SKAD CIG MA GCIG GIS MNGON PAR
RDZOGS PAR BYANG CHUB PA NI MTHAR THUG PA YIN TE, ZHES GSUNGS
PA'I PHYIR, GZHAN YANG GSER 'PHRENG LAS,

SKAD CIG MA GCIG NAS NI MTHAR THUG PA YIN TE, SLOB LAM NA DE NAS
KHYAD PAR DU 'GRO BA MED PAS SO ZHES PA'I LUNG DON MA GRUB BAR
THAL, SKAD CIG MA'I SBYOR BA YIN NA DE LAS KHYAD PAR DU 'PHAGS
PA'I SLOB LAM MED BSAM KHYAB PA'I PHYIR,

DER THAL, RGYUN MTHA'I SBYOR BA'I LAM DE SKAD CIG SBYOR YIN PA
GANG ZHIG ,DE'I GONG NA RGYUN MTHA'I YE SHES YOD PA'I PHYIR,
RTAGS DANG PO KHAS, GZHAN YANG, RNAM BSHAD LAS, SKAD CIG MA'I
SBYOR BA LA, MTSAN NYID NI, MTHAR GYIS SBYONG BA'I

@003A *, ,STOBS LAS BYUNG BA'I SEMS DPA'I RNAL 'BYOR MTHAR THUG
GO ZHES PA'I LUNG DON MA GRUB PAR THAL LO, ,SKAD CIG MA'I SBYOR
BA YIN NA SEMS DPA''I RNAL 'BYOR MTHAR THUG YIN PAS MA KHYAB
PA'I PHYIR, DER

THAL, RGYUN MTHA'I BAR CHAD MED LAM THOB KHA MA'I GNAS SKABS KYI
LAM DE KHYED KYIS SKAD CIG SBYOR LA BZHAG PA'I PHYIR, KHYAB STE,
RGYUN MTHA'I BAR CHAD MED LAM THOB KHA MA'I GNAS SKABS KYI LAM
YIN NA SEMS DPA'I RNAL 'BYOR

MTHAR THUG YIN PAS MA KHYAB PA'I PHYIR, DER THAL, DE YIN NA
RGYUN MTHA'I YE SHES THOB DGOS KYI LAM YIN DGOS BA'I? PHYIR,
GZHAN YANG, DE MI 'THAD PAR THAL, SKAD CIG MA'I SBYOR BA'I SA
MTSAMS RGYUN MTHA' KHO NA NAS 'JOG

DGOS PA'I PHYIR, RNAM BSHAD LAS, SA MTSAMS RGYUN MTHA' KHO NAN
YOD DO ZHES GSUNGS PA'I PHYIR, GZHAN YANG, RGYUN MTHA' THOB KHA
MA'I BYANG SEMS KYI RGYUD KYI LAM DE CHOS CAN, MTHAR GYIS SBYOR
BA YIN PAR THAL, RGYUN MTHA'

THOB KHA MA'I BYANG SEMS KYI RGYUD KYI LAM YIN PA'I PHYIR, KHYAB
STE, DE'I YA MTHA' RGYUN MTHA' LA THUG GI BAR LA 'JOG PA'I
PHYIR, 'DOD NA, DE CHOS CAN, MKHYEN GSUM GYI RNAM PA LA BRTAN PA
MTHOB PA'I LAM YIN PAR THAL, MTHAR

GYIS SBYOR BA YIN PA'I PHYIR, RNAM BSHAD LAS, BRTAN PA THOB DON
DU SGOM PA MTHAR GYIS SBYOR BA'O ZHES GSUNGS PA'I PHYIR, 'DOD MI
NUS TE, MKHYEN GSUM GYI RNAM PA LA BRTAN PA THOB ZIN PA'I LAM
YIN PA'I PHYIR, DER THAL, SKAD

@003B CIG SBYOR YIN PA'I PHYIR, RTAGS KHAS, RNAM BSHAD LAS,
BRTAN PA THOB PA SKAD CIG MA'I SBYOR BA'O ZHES GSUNGS PA'I
PHYIR, BYAS PA LA KHO NA RE, SKAD CIG SBYOR LA RGYUN MTHA'I
SBYOR BA'I LAM GCIG DANG RGYUN MTHA'I YE SHES GNYIS YOD PAR

THAL, PHAR PHYIN LAM BSGRIGS THEG CHEN SGO 'BYED LAS, SKAD CIG
SBYOR LA SBYOR BA'I LAM DANG BAR CHAD MED PA'I LAM GNYIS YOD
PA'I PHYI MA STONG NYID LA MNYAM PAR BZHAG BZHIN PA'I DANG YIN
PAS ZHES GSUNGS PA'I PHYIR NA MA KHYAB STE,

DE LA RGYUN MTHA'I BAR CHAD MED LAM DANG DE MA YIN PA'I RGYUN
MTHA'I YE SHES GNYIS YOD PAR STON PA YIN KYI? RGYUN MTHA'I SNGA
LOGS KYI SKAD CIG SBYOR YOD PAR MI STON PA'I PHYIR, YANG KHO NA
RE, MKHYEN GSUM GYI RNAM PA BRGYA BDUN CU RTZA GSUM

GO RIM NGES CAN DU RIM GYIS SGOM PA'I SA BCU PA'I YE SHES CHOS
CAN, SKAD CIG SBYOR YIN PAR THAL, DE 'DRA'I SEMS DPA'I RNAL
'BYOR YOD PA GANG ZHIG ,MTHAR GYIS SBYOR BA MA YIN PA'I PHYIR
ZER NA RTAGS PHYI MA MA GRUB STE, DKYUS THOGS

GCIG LA MKHYEN GSUM GYI RNAM PA BRGYA BDUN CU RTZA GSUM MTHAR
GYIS SGOM PA'I BYANG 'PHAGS KYI MKHYEN PA YIN PA'I PHYIR, DER
THAL, DKYUS THOGS GCIG LA MKHYEN GSUM GYI RNAM PA BRGYA BDUN CU
RTZA GSUM RIM GYIS SGOM PA'I BYANG 'PHAGS

KYI MKHYEN PA YIN PA'I PHYIR, KHYAB STE, DE RGYUN MTHA'I SBYOR
BA'I GNAS SKABS KYI LAM YIN PA'I PHYIR, RNAM BSHAD LAS, ZAG MED
KYI CHOS GCIG MNGON DU GYUR PA NA ZHES PA NAS RGYUN MTHA'I SBYOR
BA'I GNAS SKABS YIN PAS ZHES GSUNGS PA'I@004A *, ,PHYIR; BYAS PA LA KHO NA RE, MKHYEN GSUM GYI RNAM PA
BRGYA BDUN CU RTZA GSUM DKYUS THOGS GCIG LA GO RIM NGES CAN DU
RIM GYIS SGOM PA'I SA BCU BA'I YE SHES CHOS CAN, SKAD CIG SBYOR
MA YIN PAR THAL,

MTHAR GYIS SBYOR BA YIN PA'I PHYIR, DER THAL, MKHYEN GSUM GYI
RNAM PA BRGYA BDUN CU RTZA GSUM DKYUS THOGS GCIG LA GO RIM NGES
CAN DU RIM GYIS SGOM PA'I SA BCU PA'I YE SHES YIN PA'I PHYIR,
DER THAL, DE MTHAR GYIS PA'I SGOM

TSUL YIN PA'I PHYIR, RNAM BSHAD LAS, MKHYEN GSUM GYI RNAM PA
BRGYA BDUN CU RTZA GSUM DKYUS THOGS GCIG LA RTA RGYUG PA LTAR
ZHES PA NAS, 'DOD DGOS ZHES GSUNGS PA'I PHYIR, KHA CIG NA RE,
RTZOL BA GCIG GIS MKHYEN

GSUM GYI RNAM PA BRGYA BDUN CU RTZA GSUM SGOM PA'I TSE MI RTAG
PA LTA BU'I CHOS GCIG YID LA BYAS PA NA BSGRIMS BA'I RTZOL BA
CUNG ZAD DGOS KYANG THAD KA THAD KA'I SKABS SU YANG YANG BSGRIMS
PA'I RTZOL BA CUNG ZAD KYANG MI DGOS PA'I GNAS

SKABS KYI SA BCU'I YE SHES DE CHOS CAN, MTHAR GYIS SBYOR BA MA
YIN PAR THAL, SKAD CIG SBYOR YIN PA'I PHYIR, DER THAL, DE'I DANG
PO YID LA BYAS PA'I TSE RTZOL BA MI DGOS PAR MA ZAD LHUG PA
RNAMS LA YANG RTZOL BA CUNG ZAD KYANG MED

PA'I SKABS LA SKAD CIG SBYONG DANG, MTHAR GYIS SBYOR BA YIN NA
MKHYEN GSUM GYI RNAM PA BRGYA DANG DON GSUM GYI DANG PO YID LA
BYAS BA NA RTZOL BA DGOS LA LHAG MA RE RE'I SKABS LA YANG RTZOL
BCUNG ZAD RE DGOS PA'I PHYIR, RNAM

@004B BSHAD LAS, RGYUN MTHA'I SNGA LOGS SA BCU'I GNAS SKABS SU
MI RTAG BA LTA BU DANG PO YID LA BYAS BA NA ZHES PA NAS, BSGRIMS
BA'I RTZOL BCUNG ZAD DANG BCAS PA SHES PAR BYA'O ZHES GSUNGS
PA'I PHYIR NA MA KHYAB, DES DKYUS THOGS

GCIG LA MKHYEN GSUM GYI RNAM PA BRGYA BDUN CU RTZA GSUM GO RIM
NGES CAN DU RIM GYIS SGOM PA'I SA BCU'I YE SHES DE MTHAR GYIS
SBYOR BAR BSTAN PA YIN GYI MTHAR GYIS SBYOR BA LA DES KHYAB PAR
MA BSTAN PA'I PHYIR, DPER NA KHYED KYI RTZOL BA

GCIG GIS MKHYEN GSUM GYI RNAM PA BRGYA BDUN CU RTZA GSUM GO RIM
NGES CAN DU RIM GYIS SGOM PA'I SA BCU'I YE SHES DE SKAD CIG
SBYOR DU 'DOD PA MI 'THAD PAR THAL, DE DPE DANG MI 'GRIGS BA'I
PHYIR, RTZA BAR, JI LTAR SKYES BUS ZO TSUN RGYAN,,

NAS; SKAD CIG GCIG SHOS DE BZHIN NO, ,ZHES GSUNGS PA'I PHYIR,
KHYAB STE, SKYES BUS LDOG THABS KYIS ZO CHUN GYI RGYUD GCIG
BSKYOD PA NA RGYUD THAMS CAD CIG CAR 'GUL BA DE BZHIN DU SKAD
CIG SBYOR GYI TSE DANG PO YOD LA BYAS PA NA LHAG MA

RNAMS CIG CAR DU YID YUL DU 'CHAR NUS PA'I PHYIR, 'GREL PA LAS,
ZO CHUN GYI RGYUD THAMS CAD CIG CAR DU 'GUL BA DE BZHIN DU ZHES
DANG, SKAD CIG MA GCIG KHO NA LA ZAG MED YE SHES GCIG MNGON DU
GYUR PA NA RIGS

MTHUN GYI LAM MNGON DU 'GYUR RO ZHES GSUNGS PA'I PHYIR, KHYAB
STE, CIG CAR DU DUS GCIG LA ZHES PA DANG SKAD CIG MA GCIG KHO NA
LA ZHES PA'I RNAM BCAD DANG YONGS GCOD KYI DON YOD PA'I PHYIR,
GZHAN YANG, KHYED CAG GI

@005A *, ,GI 'DOD TSUL DE MI 'THAD PAR THAL, ZAG MED KYI CHOS
SBYIN PA NAS DPE BYAD BZANG PO BRGYAD DU'I BAR GYIS ZAG MED KYI
CHOS MTHA' DAG CIG CAR DU SGOM MI NUS PAR RIM CAN DU SGOM PA
DE'I TSE MTHAR GYIS SBYOR BA DANG,

ZAG MED KYI CHOS SBYIN PA NAS DPE BYAD BZANG PO BRGYAD CU'I BAR
GYI ZAG? MED KYI CHOS MTHA' DAG CIG CAR DU SGOM NUS PA NI RIM
SGOM MTHAR PHYIN PA DANG, SKAD CIG SBYOR THOB PA YIN LA, BRTAN
PA THOB PA'I TSAD YANG DE YIN PA'I PHYIR, RNAM BSHAD LAS,

ZAG MED KYI LAM GCIG SGOM PA NA ZAG MED KYI LAM MTHA' DAG SGOM
NUS PA YIN PA'I PHYIR, BAR CHAD MED LAML GYI TSE DE LTAR SGOM
PA'I MTHUN RKYEN TSANG ZHING ZHES SOGS GSUNGS PA'I PHYIR, GZHAN
YANG DE'I 'THAD PAR THAL, GSER 'PHRENG LAS

MTHAR GYIS SBYOR BA LA, MTSAN NYID NI, MKHYEN GSUM GYI SHES RNAM
CIG CAR DU SKYE BA'I RTOG PA BRTAN POR BYA BA'I PHYIR MKHYEN
GSUM GYI RNAM PA RIM GYIS BSGOM PA'I SEMS DPA'I RNAL 'BYOR RO,
,ZHES GSUNGS PA'I SHUGS LA MKHYEN

GSUM GYI RNAM PA RIM GYIS SGOM MI DGOS PAR CIG CAR DU SGOM PA
BRTAN PO THOB PA'I DON DU BSTAN PA'I PHYIR, KHA CIG NA RE, RGYUN
MTHA'I YE SHES LA RGYUN MTHA'I BAR CHAD MED LAM THOB KHA MA'I
GNAS SKABS KYI LAM DANG RGYUN MTHA'I BAR

CHAD MED LAM SKYE BA'I GNAS SKABS KYI LAM GNYIS YOD ZER NA,
RGYUN MTHA'I BAR CHAD MED LAM THOB KHA MA'I GNAS SKABS KYI LAM
DE CHOS CAN, GNAS NGAN LEN GYI DRI MA THAMS CAD DANG BRAL BA'I
LAM YIN PAR THAL, RGYUN MTHA'I

@005B YE SHES YIN PA'I PHYIR, KHYAB STE, RTZA BAR, GANG TSE CHOS
DKAR THAMS CAD KYI, ,ZHES PA NAS, DE TSE SKAD CIG GCIG YE SHES,
,ZHES PA'I BAR GSUNGS PA'I PHYIR, 'DOD NA, DE CHOS CAN, SHES
SGRIB DANG BRAL BA'I LAM YIN PAR THAL, GNAS NGAN LEN GYI

DRI MA THAMS CAD DANG BRAL BA'I LAM YIN PA'I PHYIR, 'DOD NA,
GANG ZAG DE'I RGYUD KYI SHES SGRIB 'GAG ZIN PAR THAL, DE'I LAM
DE SHES SGRIB DANG BRAL BA'I LAM YIN BA'I PHYIR, 'DOD NA, GANG
ZAG GCIG GI RGYUD LA SHES SGRIB 'GAG NAS DE'I RJES SU BAR

CHAD MED LAM SKYE BAR THAL, 'DOD PA'I PHYIR, 'DOD MI NUS TE,
GANG ZAG GCIG GI RGYUD LA SHES SGRIB 'GAG PA DANG BAR CHAD MED
LAM SKYE BA DUS MNYAM YIN PA'I PHYIR, KHYAB STE, SKABS 'DIR
GNYEN POS SPANG BYA SKYE 'GYUR GYI TSUL GYIS SPONG BAR KHAS

LEN DGOS PA'I PHYIR, KHA CIG ,DE'I THAD KYI 'GREL PA LAS, RNAM
PAR SMIN PA'I CHOS NYID KYI GNAS SKABS DRIN MA THAMS CAD DANG
BRAL BA'I STON ZLA'I 'OD BZHIN DU DKAR BA'I NGO BO NYID DU SKYES
PA DE'I TSE ZHES PA'I DRI MA DANG BRAL BA RGYUN MTHA'I BAR CHAD
MED

LAM BDEN 'DZIN SOGS DANG BRAL BA LA BYED ZER NA, DE MI 'THAD PAR
THAL, DE STON KA'I ZLA BA RDUL DANG KHUG SNA SOGS DANG BRAL BA
LA BYED PA'I PHYIR, DER THAL, DPE DKAR PA'I RGYU MTSAN STON PA'I
PHYIR DANG, RGYUN MTHA'I BAR CHAD MED LAM MI MTHUN PHYOGS

BDEN 'DZIN SOGS DANG BRAL BA GONG DU BSHAD ZIN PAS ZLOS SKYON
YANG YOD PA'I PHYIR, RTAGS DANG PO GRUB STE, GSER 'PHRENG LAS,
DPE DKAR BA'I RGYU MTSAN NI CHAR GYIS RDUL GYI TSOGS MNAN PA NA
KHUG SNA SOGS KYI DRI MA THAMS CAD DANG BRAL BAS SO,,

@006A *, ,ZHES GSUNGS PA'I PHYIR, GNYIS PA GRUB STE, 'GREL PA
LAS, BDAG MED SGOM PA'I TSE BAR CHAD MED LAM MI MTHUN PHYOGS
SOGS DANG BRAL BA GONG DU BSHAD ZIN PA'I PHYIR, GSER 'PHRENG
LAS, GZUNG BAR LTA BA LA SOGS PA

SPONG BZHES ZER BA MI LEGS TE ZLOS PAR 'GYUR LA RGYAN SNANG DANG
'GAL BA'I PHYIR ZHES GSUNGS PA'I PHYIR, GZHAN YANG, RGYUN MTHA'I
YE SHES LA SHES SGRIB DANG BRAL BA'I LAM DANG MA BRAL BA'I LAM
GNYIS YOD PAR THAL, RGYUN MTHA'I BAR CHAD MED,

LAM THOB KHA MA'I GNAS SKABS KYI LAM DE RGYUN MTHA'I YE SHES YIN
PA'I PHYIR, 'DOD NA, DE LA MCHOG DMAN GYI KHYAD PAR YOD PAR
THAL, DE LA SHES SGRIB DANG BRAL BA'I LAM DANG MA BRAL BA'I LAM
GNYIS YOD PA'I PHYIR, DER THAL, RGYUN MTHA'I BAR

CHAD MED LAM THOB KHA MA'I GNAS SKABS KYI LAM LAS RGYUN MTHA'I
YE SHES KHYAD PAR DU 'PHAGS PA YIN PA'I PHYIR, DER THAL, SA
BCU'I YE SHES LAS RGYUN MTHA'I YE SHES KHYAD PAR DU 'PHAGS PA
YIN PA'I PHYIR, GSER 'PHRENG LAS, SKAD CIG MA NI

BYA RDZOGS KYI SKAD CIG MA YIN PAS RGYUN DANG BCAS YANG SNGA MA
LAS PHYI MA KHYAD PAR DU 'PHAGS PAR MI BYA'O, ,ZHES PA'I LUNG
DON MA GRUB PAR THAL LO, ,KHYED KYIS SKAD CIG SBYOR LA MCHOG
DMAN GYI DBYE BA KHAS BLANG BA'I PHYIR, YANG KHAH CIG GIS, ,SKAD

CIG SBYOR ZHES PA'I SKAD CIG BYA RDZOGS KYI SKAD CIG MA LA BYAS
NAS DE'I YUN TSAD LA 'DI'O ZHES DNGOS BZUNG MED ZER, LA LA DUS
CHA MED KYI SKAD CIG MA ZER PA GNYIS KA MI 'THAD PAR THAL, DE
BYA RDZOGS KYI THUNG MTHA'I SKAD CIG MA LA BYED PA'I PHYIR, RNAM

@006B BSHAD LAS, RGYUN GYI MTHA' NI DUS CHA MED KYI SKAD CIG MA
MI SRID PAS BYA RDZOGS KYI SKAD CIG MA'I THUNG MTHA' ZHES DANG,
GSER 'PHRENG LAS, DES NA SKAD CIG SBYONG NI BYA RDZOGS KYI SKAD
CIG MA YIN PAS ZHES GSUNGS PA'I PHYIR, YANG KHA CIG NA RE,

SKAD CIG SBYOR CHOS CAN, KHYOD LA SKAD CIG SNGA PHYI BAR GSUM
GYI CHA YOD PAR THAL, KHYOD BYA RDZOGS KYI SKAD CIG MA YIN PA'I
PHYIR, 'DOD NA, DE'I SKAD CIG PHYI MA DE CHOS CAN, KHYOD SKAD
CIG SNGA MA GNYIS LAS KHYAD PAR DU 'PHAGS PA'I LAM YIN PAR THAL,

KHYOD DE LAS SKAD CIG SNGA PHYI BAR GSUM PHYE BA'I SKAD CIG PHYI
MA YIN PA'I PHYIR NA 'GAL KHYAB YIN TE, RGYUN MTHA'I BAR CHAD
MED LAM LA SKAD CIG SNGA PHYI BAR GSUM 'THAD KYANG SKAD CIG PHYI
MA SNGA MA LAS KHYAD PAR DU 'PHAGS PA MA YIN PA'I PHYIR, KHA CIG

GIS; SKAD CIG SBYOR LA DBYE BA'I RNAM PAR SMIN PA MA YIN PA'I
SKAD CIG SBYOR DANG, RNAM PAR SMIN PA'I SKAD CIG SBYOR DANG,
MTSAN NYID MED PA'I SKAD CIG SBYOR DANG, GNYIS SU MED PA'I SKAD
CIG SBYOR BZHI PO GANG RUNG YIN NA RGYUN MTHA'I BAR CHAD MED

LAM YIN PAS KHYAB ZER NA, 'O NA RNAM PAR SMIN PA MA YIN PA'I
SKAD CIG MA'I SBYOR BA YIN NA RGYUN MTHA'I BAR CHAD MED LAM YIN
PAS KHYAB PA THAL, DAM BCA' 'THAD PA'I PHYIR, 'DOD NA, ZAG MED
KYI PHAR PHYIN DRUG NAS BZUNG STE STOBS

BCU MA 'DRES PA MTSAN DANG DPE BYAD BZANG PO BRGYAD CU'I BAR
RTOGS PA'I RNAM PAR SMIN PA MA YIN PA'I SKAD CIG MA'I SBYOR BA
CHOS CAN, DER THAL, DE'I PHYIR, DER THAL, DE YOD PA'I PHYIR, DER
THAL, GSER 'PHRENG LAS, RGYU MTSAN 'DI

@007A *, ,LTAR NA ZAG MED THAMS CAD KYI YIN LUGS RTOGS PA LA
MDZAD PA LTAR SNANG YANG DE TZAM NI SA DANG PO NAS YOD PAS CHOS
CAN ZAG MED KYI LDOG PA RTOGS PA YANG GZUNG NGO ZHES GSUNGS BA'I
PHYIR, KHYAB STE, 'DI'I ZAG MED KYI

CHOS LA ZAG MED KYI PHAR PHYIN DRUG DANG STOBS BCU DANG MA 'DRES
PA DANG MTSAN DANG DPE BYAD BZANG PO BRGYAD CU'I BAR YOD PA'I
PHYIR, RTZA BAR, SPYIN PA SOGS RENGS KYAN, ,ZHES PA'I SOGS ? NAS
DE LTAR 'DON DGOS PA'I PHYIR, 'GREL

BA LAS, ZAG MED KYI SBYIN PA NAS DPE BYAD BZANG PO BRGYAD CU'I
BAR RO ZHES GSUNGS PA'I PHYIR, RTZA BAR 'DOD NA, ZAG MED PHAR
PHYIN DRUG NAS DPE BYAD BZANG PO BRGYAD CU'I BAR RTOGS PA'I RNAM
PAR SMIN LAM YIN PA'I SKAD CIG SBYOR CHOS CAN

STONG NYID LA RTZE GCIG TU MNYAM PAR BZHAG PA'I BLO YIN PAR
THAL, RGYUN MTHA'I BAR CHAD MED LAM YIN PA'I PHYIR, 'DOD NA, DE
CHOS CAN, MNYAM RJES NGO BO GCIG TU SONG BA'I LAM YIN PAR THAL,
STONG NYID LA RTZE GCIG TU MNYAM PAR BZHAG

BZHIN PA'I DANG? NAS ZAG MED KYI PHAR PHYIN DRUG NAS DPE BYAD
BZANG PO BRGYAD CU'I BAR RTOGS PA'I LAM YIN PA GANG ZHIG ,DE
'DRA'I BLO MNYAM RJES NGO BO GCIG TU SONG BA MA GTOGS PAR SLOB
LAM NA MED PA'I PHYIR, GZHAN YANG, ZAG MED KYI PHAR

PHYIN DRUG NAS ZAG MED KYI BYANG PHYOGS SO BDUN GYI BAR RTOGS
PA'I RNAM PAR SMIN BA'I SKAD CIG SBYOR CHOS CAN, DER THAL, DE'I
PHYIR, DE YOD PA'I PHYIR, GSER 'PHRENG LAS, SKAD CIG MA GCIG LA
ZAG MED DE DAG RTOGS PA'I RGYUN MTHA'I YE

@007B SHES NI SHER PHYIN SKAD CIG MA GNYIS BA'I SBYOR BA'O ZHES
GSUNGS PA'I PHYIR, KHYAB STE, 'DI'I ZAG MED KYI CHOS THAMS CAD
LA ZAG MED KYI PHAR PHYIN DRUG NAS ZAG MED KYI BYANG PHYOGS SO
BDUN GYI BAR YOD PA'I PHYIR, DE'I THAD KYI MDO LAS, PHA ROL TU
PHYIN

PA DRUG YONGS SU RDZOGS PA DANG, STONG NYID THAMS CAD DANG,
BYANG CHUB KYI PHYOGS KYI CHOS SUM CU RTZA BDUN YONGS SU RDZOGS
PAR BYA'O ZHES GSUNGS PA'I PHYIR, RNAM PAR SMIN BA DANG RNAM PAR
SMIN PA MA YIN PA'I DON LA, KHA CIG NA RE, SA MA THOB PA'I GANG

ZAG GI RGYUD KYI CHOS RNAM PAR MA SMIN PA DANG, SA THOB PA'I
GANG ZAG GYI RGYUD KYI CHOS RNAM PAR SMIN PA DANG, YANG KHA CIG
,RGYU RKYEN GYIS 'DUM BYAS BA'I CHOS RNAM PAR SMIN PA MA YIN PA
DANG, DE LAS LDOG PA RNAM PAR SMIN PA DANG, KHA CIG ,SA BDUN

PA MAN CHED KYI SBYIN SOGS RNAM PAR SMIN PA MA YIN PA DANG, SA
BRGYAD PA YAN CHAD KYI SBYIN SOGS RNAM PAR SMIN PA YIN ZER NA,
DE GSUM KA MI 'THAD PAR THAL, DANG PO YANG MI 'THAD, GNYIS PA
YANG MI 'THAD, GSUM PA YANG MI 'THAD PA'I PHYIR, DANG PO MA

GRUB NA, 'DI'I RNAM PAR SMIN PA MA YIN PA ZAG MED LA MI BYED PAR
THAL, SA DANG PO MA THOB PA'I GANG ZAG GI RGYUD KYI CHOS LA DRAG
MED KYIS MA KHYAB PA'I PHYIR, DER THAL, DE'I RGYUD KYI 'KHOR BA
DANG NYON MONGS SOGS YOD PA'I PHYIR, DE LA KHO NA RE, DE'I STONG

GZHI ZAG MED MIN LA CHOS NYID ZAG MED YIN PAS RNAM BAR SMIN PA
DANG, RNAM PAR SMIN PA MA YIN PA'I DBYE BA YIN PA'I PHYIR ZER
NA, DE MI 'THAD PAR THAL, CHOS NYID LA RIGS MI 'DRA BA'I DBYE BA
MED PA'I PHYIR, GNYIS PA YANG MI 'THAD PAR THAL,

@008A *, ,DE RNAM SMIN DANG RNAM SMIN MA YIN PA'I DON MA YIN
PA'I PHYIR, GSUM PA MI 'THAD BAR THAL, SA BDUN PA MAN CHAD KYI
RGYUD KYI CHOS LA RNAM PAR SMIN PA MA YIN PAS KHYAB PA'I PHYIR,
DER THAL, 'DI'I ZAG MED LA SBYIN SOGS

NAS STOBS BCU MA 'DRES BA MTSAN DANG DPE BYAD BZANG PO BRGYAD
CU'I BAR YOD PA GANG ZHIG ,DE LA DE DAG MED BA'I PHYIR, GSER
'PHRENG LAS, DE LA MTSAN DPE DANG STOBS MA 'DRES PA RNAMS 'CHAD
PA SA BDUN PA MAN CHAD LA JI LTAR 'BRIG CES

GSUNGS PA'I PHYIR, YANG KHA CIG NA RE, 'DI'I RNAM SMIN DANG RNAM
SMIN MA YIN PA'I DBYE BA SKAD CIG SBYOR RANG GI NGOS NAS 'BYED
ZER NA, DE MI 'THAD PAR THAL, 'DI'I RNAM PAR SMIN PA'I SKAD CIG
SBYOR DANG RNAM PAR SMIN PA MA YIN PA'I SKAD CIG SBYOR

GNYIS KYI YUN SKAD CIG SBYOR LA MI BYED BAR YUL LA BYED DGOS
PA'I PHYIR, GSER 'PHRENG LAS, 'DI'I SKAD CIG MA BZHI PO LDOG PAS
PHYE BA YIN PAS ZHES SOGS GSUNGS PA'I PHYIR, KHYAB STE, SA BDUN
PA MAN CHAD DU MTSAN DPE STONG SAM

'DRES BA SOGS ZAG MED DE DAG GI RTOGS RIGS KYI NUS PA MTHAR THUG
PA MTHOB LA, SGOM PA'I TSE YANG 'BAD RTZOL RAGS PA DANG BCAS NAS
SGOM DGOS PAS RNAM PAR MI SMIN PA'I GNAS SKABS DANG, SA BRGYAD
PA YAN CHAD DANG, KHYAD PAR DU

RGYUN MTHA'I GNAS SKABS SU RTOGS RIGS DE DAG GI NUS PA MTHAR
THUG PA THOB CING SGOM PA'I TSE YANG 'BAD RTZOL MED PAS RNAM PAR
SMIN PA'I GNAS SKABS DANG ZAG MED DE DAG LA RNAM PAR SMIN PA
ZHES BSHAD PA YIN PA'I PHYIR, GSER 'PHRENG LAS, RGYU MTSAN

@008B NI; SKAD CIG NA GCIG KHO NA LA RANG RGYUD LA RNAM PAR SMIN
PA'I GNAS SKABS SU GYUR BA'I ZAG PA MED PA'I CHOS RNAMS YE SHES
YIN PAS SO, ,ZHES GSUNGS PA'I PHYIR, RANG LUGS LA SKAD CIG SBYOR
LA, MTSAN NYID, SA MTSAMS GSUM, DANG PO NI, MKHYEN GSUM KYI

RNAM PA RIM GYIS SGOM PA LA BRTAN PA THOB PA'I SEMS DPA'I RNAL
'BYOR MTHAR THUG SKAD CIG SBYOR GYI MTSAN NYID, GNYIS PA, DE LA
DBYE NA RNAM PAR SMIN PA MA YIN PA'I SKAD CIG SBYOR DANG, RNAM
PAR SMIN PA'I SKAD CIG SKYOR DANG, MTSAN NYID MED PA'I SKAD CIG
SBYOR DANG, GNYIS SU

MED PA'I SKAD CIG SBYOR DANG BZHI YOD PA'I PHYIR, DANG PO DPE
DANG BCAS TE 'CHAD PA LA, SBYIN PA LA SOGS RE RES KYANG, ,ZHES
SOGS SHO LO KA GNYIS BYUNG, DE'I MTSAN NYID YOD DE, RNAM PAR MA
SMIN PA'I ZAG MED KYI SBYIN PA NAS BZUNG STE DPE BYAD BZANG PO
BRGYAD CU'I BAR SKAD

CIG MA GCIG LA MNGON DU BYED NUS PA'I SEMS DPA'I RNAL 'BYOR
MTHAR THUG DE YIN PA'I PHYIR, GNYIS PA DE 'CHAD PAR, GANG TSE
CHOS DKAR THAMS CAD K YI, ,ZHES SOGS SHO LO KA GCIG BYUNG, DE'I
MTSAN NYID YOD DE, RNAM PAR SMIN PA'I ZAG MED KYI SBYIN

PA NAS BZUNG STE DPE BYANG BZANG PO BRGYAD CU'I BAR SKAD CIG MA
GCIG LA MNGON DU BYED NUS PA'I SEMS DPA'I RNAL 'BYOR MTHAR THUG
DE YIN PA'I PHYIR, GSUM PA DE 'CHAD PA LA, SBYIN PA LA SOGS
SPYOD PA LA, ,ZHES SOGS SHO LO KA GCIG BYUNG, DE'I

MTSAN NYID YOD DE, CHOS THAMS CAD BDEN STONG DU MNGON SAM DU
RTOGS PA'I CHA NAS BZHAG PA'I SEMS DPA'I RNAL 'BYOR MTHAR THUG
DE YIN PA'I PHYIR, BZHI PA DE NYID 'CHAD PA LA, CHOS KUN RMI LAM
'DRA BA'I PHYIR, ,ZHES SOGS SHO LO KA GCIG BYUNG,@009A *, ,DE'I MTSAN NYID YOD DE, CHOS THAMS CAD GZUNG 'DZIN
RDZAS GZHAN GYIS STONG PAR MNGON SUM DU RTOGS PA'I CHA NAS BZHAG
BA'I SEMS DPA'I RNAL 'BYOR MTHAR THUG DE YIN BA'I PHYIR, DE BZHI
YANG MING GI RNAM GRANGS

YIN CING SA MTSAMS RGYUN MTHA' KHO NAR YOD, GSUM PA RTZOD PA
SPONG BA LA KHO NA RE, ZAG MED KYI SBYIN BA NAS BZUNG STE DPE
BYAD? BZANG PO BRGYAD CU'I BAR GYI ZAG MED KYI YON TAN RNAMS
CHOS CAN, RNAM BAR MA SMIN PA YIN PAR THAL, RNAM BAR MA SMIN

PA'I SKAD CIG SBYOR GYI YUL GYI RNAM PAR MA SMIN PA YIN PA'I
PHYIR NA 'DOD BYAS PA LA KHO NA RE, DE CHOS CAN, RNAM BAR MA
SMIN PA? MA YIN PAR THAL, RNAM PAR SMIN PA DE YIN PA'I PHYIR NA
MA KHYAB STE, ZAG MED KYI SBYIN PA NAS BZUNG STE DPE BYAD BZANG
PO

BRGYAD CU'I BAR GYI ZAG MED KYI YON TAN GYI NUS PA MTHAR THUG
PAS BDUN BA MAN CHAD KYI RGYUD LA MA THOB PAS RNAM PAR MA SMIN
PA DANG, RGYUN MTHA' BA'I RGYUD LA ZAG MED KYI NUS BA MTHAR THUG
PA THOB BAS SMIN PA YIN TE, DE GNYIS 'GAL MI

DGOS BA'I PHYIR, BYAS PA LA KHO NA RE, BYANG SEMS RGYUN MTHA'
PA'I RGYUD KYI SGRIB PA GNYIS MED PAR THAL, KHYOD KYIS, GANG TSE
CHOS DKAR THAMS CAD KYI, ,ZHES SOGS KYI LUNG DON 'DOD TSUL 'THAD
PA'I PHYIR, 'DOD MI NUS TE, DE'I RGYUD KYI SGRIB PA YOD

PA'I PHYIR, DER THAL, DE'I RGYUD KYI SHES SGRIB KYI SHES SGRIB
KYI 'JIGS PA YOD PA'I PHYIR, KHYAB STE, RGYUD BLA MA LAS, 'JIGS
DANG BCAS PHYIR 'PHAGS PA'I TSOGS, ,GTAN GYI SKYABS MIN TE, ZHES
GSUNGS PA'I PHYIR NAM KHYAB STE, DE NI SHES SGRIB KYI 'JIGS

@009B PA DANG BCAS NA GTAN GYI SKYABS MA YIN PAS KHYAB PA BSTAN
PA YIN GYI, GTAN GYI SKYABS MIN NA SHES SGRIB KYI 'JIGS PA DANG
BCAS PAS KHYAB PA BSTAN PA MA YIN PA'I PHYIR, KHA CIG NA RE,
BYANG SEMS MTHONG LAM PA'I RGYUD KYI 'KHOR BA PHA

MO MED BAR THAL, LAS NYON GYIS 'CHIBS DANG PO NAS SDANGS PA'I
PHYIR ZER NA MA KHYAB, RTAGS GRUB STE, RGYUD BLA MA LAS, 'PHAGS
BAS NA DANG RGA BA DANG, ,'CHI BA'I SDUG BSAL RTZAD NAS SPANGS,
,LAS DANG NYON MONGS DBANG GIS SKYE, ,DE

LA DE MED PHYIR DE MED, ,CES GSUNGS PA'I PHYIR, KUN MKHYEN GONG
MAS GNANG BA'I SKABS BDUN PA'I DPE, MTSO SNGON DUS 'KHRUGS SKABS
GZHAN DU 'KHYAR TE MA RNYED BAS, RJE NYID KYI RGYAL TSAB KHRI
RIN PO CHE NAS SKABS BDUN PA 'DIS KHA BSKANG BAR DAM

BA RNAMS KYI GSUNG RGYUN LTAR YIN PAS, DNGUD? KUN MKHYEN MCHOG
GI GSUNG LA 'DRIS PA'I NYAMS RGYUS CAN DAG GIS 'BAD BA'I 'TSOL
BAR RIGS SO,,