@001A *, ,DPAL DUS KYI 'KHOR LO'I RNAL 'BYOR YAN LAG DRUG GI
KHRID BSDUS PA BZHUGS SO, ,

@001B #, ,RJE BTZUN BLA MA RNAMS LA PHYAG 'TSAL LO, ,RNAM BCAS
RNAM MED PHYAG RGYAS 'KHYUD PA YI, ,STONG PA NYID DANG SNYING
RJE'I BDAG NYID CAN, ,GNYIS MED DUS KYI 'KHOR LO'I NGO BOR
GYUR, ,RJE BTZUN

BLA MA DE LA PHYAG 'TSAL LO, ,RDO RJE 'CHANG DU BGROD PA'I LAM
GYI MCHOG ,RNAL 'BYOR YAN LAG DRUG CES CHER GRAGS PA, ,SHIN TU
ZAB CING RTOGS PAR DKA' BA'I GNAS, ,BLA MA'I GSUNG BZHIN BRJED

BYANG MDO TZAM BRI, DE LA 'DIR DPAL DUS KYI 'KHOR LO'I RNAL
'BYOR YAN LAG DRUG LA SLOB PA'I GANG ZAG GIS, ,THOG MAR LAM
THUN MONG BA PHA ROL TU PHYIN PA'I LAM GYI RIM PAS RGYUD
SBYONG BA SNGON DU

BTANG BAR BYA STE, DE YANG SLOB DPON 'PHAGS PA LHAS SPYOD
BSDUS SU, DANG POR SANGS RGYAS KYI THEG PA'I BSAM PA LA SLOB
BO, ,DE LA LOBS PA NA THEG PA GSAR LA DRAN PA GCIG PA'I TING
NGE 'DZIN

LA SLOB BO, ,ZHES GSUNGS PA'I RIM GNYIS LA SLOB PA'I SNGON DU
MA BU GCIG PA LA BRTZE BA JI TZAM PA YOD PA DE LTAR SEMS CAN
THAMS CAD LA DMIGS NAS SDUG BSNGAL GTAN BYANG BAR 'DOD PA'I
RNAM

PA CAN GYI BLO DAM NGAM SHUGS KYIS 'JUG PAR 'GYUR BA DE'I TSAD
TZAM DU PHA ROL TU PHYIN PA'I THEG PA CHEN PO'I LAM GYI RIM
PA'I RIM RNAMS LA GOMS PAR BYAS NAS DE'I RJES SU SNGAGS LA
'JUG PAR BYA'O, ,

@002A *, ,DE DANG MTHUN PAR 'DIR YANG 'GREL CHEN DRI MED 'OD
LAS, DE LTAR DANG POR CHOS THAMS CAD YANG DAG PAR BSDU BA SHES
NAS, DE NAS RANG GI LUS LA KHYAB BDAG MCHOG GI GO 'PHANG MA

NING NI SNGAGS PAS BSGOM PAR BYA STE, ZHES GSUNGS LA, BSDU BAR
BYA BA'I CHOS NI, THEG PA GSUM DANG, DKON MCHOG GSUM DANG,
PHAR PHYIN BCU DANG, BSDU BA BZHI DANG, GSUNG RAB YAN LAG DGU
DANG,

SBYANGS PA'I YON TAN BCU GNYIS LA SOGS PA RNAMS LA GSUNGS SO,
,DE LTAR LAM THUN MONG BAS RGYUD SBYANGS NAS DE'I 'OG TU THUN
MONG MA YIN PA LA MA RIM PA GNYIS SGOM PA'I SNGON ROL TU,

RGYUD SNOD DU RUNG BAR BYED PA'I DPAL DUS KYI 'KHOR LO'I DKYIL
'KHOR DU DBANG BSKUR BA JI LTAR THOB PAR BYED PA'I TSUL DANG,
RGYUD SMIN PAR BYED PA BSKYED PA'I RIM PA BSGOM PAR BYED PA'I
TSUL DANG,

GROL BAR BYED PA'I LAM RNAL 'BYOR YAN LAG DRUG DANG, DON GSUM
GYIS RIG PAR BYA'O, ,DANG PO LA BYIS PA 'JUG PA'I DBANG BDUN
DANG, DBANG GONG MA LA BUM PA DANG GSANG BA DANG SHES RAB YE
SHES

KYI DBANG GSUM DANG, DBANG GONG MA'I GONG MA LA YANG DE GSUM
DU PHYE BA RIGS MTSUNGS PAS, BUM PA DANG, GSANG BA DANG, SHES
RAB YE SHES KYI DBANG GSUM DU BSDUS NAS 'JIG RTEN PA'I DBANG

@002B BCU DANG, DBANG GONG MA LA PHYE BA'I BZHI PA NI, DRANG
DON GYI DBANG BZHI PA YIN GYI, DBANG BZHI PA MTHAR THUG MA YIN
LA, SHES RAB YE SHES KYI DBANG GI KHONGS SU 'DUS PA DANG,
DBANG BSKUR BA'I TSE YONGS RDZOGS KYI DKYIL 'KHOR LA BRTAN

PA DANG, THUGS KYI DKYIL 'KHOR TZAM LA BRTEN PA GNYIS LA DKYIL
'KHOR RDZOGS MA RDZOGS KYI KHYAD PAR MED PA DANG, BYIS PA 'JUG
PA'I DBANG BDUN THOG MAR RDUL TSON GYI DKYIL 'KHOR LA NGES PAR
LTOS PA SOGS GZHAN DU RGYAS

PAR 'CHANG 'DOD PAS 'DIR DE TZAM LAS MA SPROS SO, ,DBANG GONG
MA'I GONG MA LA PHYE BA'I DBANG BZHI PA NI, NGES DON GYI DBANG
BZHI PA DANG, 'JIG RTEN PA'I DBANG BCU LA LTOS PA'I DBANG BCU
GCIG PA DE'I DON CUNG ZAD BRJOD PAR BYA STE,

RNAM PAR BCAS KYANG RNAM MED BCOM LDAN 'DAS MA SHES RAB MA
RANG GI MTSAN TE DE YIS 'KHYUD, CES GSUNGS PAS RNAMS BCAS KYI
SHES RAB MA RNAMS PAR MA BRTAGS PA'I STONG GZUGS KYI PHYAG
RGYA CHEN MO SNA TSOGS YUM GYI RNAM

PAR SHAR BAS RNAL 'BYOR BA RNAM PAR MA BRTAGS PA'I STONG GZUGS
DPAL DUS KYI 'KHOR LO'I RNAM PAR SHAR BA LA 'KHYUD PA DANG,
RNAM MED KYI SHES RAB MA RANG GI MTSAN NYID KYIS GRUB PAS
STONG PA'I YUL SPROS BRAL STONG PA

NYID KYIS, THABS MCHOG TU MI 'GYUR BA'I BDE BA CHEN PO'I YE
SHES LA 'KHYUD PA, LONGS SPYOD RDZOGS DANG KHA SBYOR BDE CHEN
RANG BZHIN MED, CES SOGS KYIS BSTAN PA LTAR YAN LAG BDUN DANG
LDAN PA'I ZUNG 'JUG GI SKU NI, MTHAR

@003A *, ,THUG PA'I DBANG BZHI PA YIN LA, RJES DRAN GYI SKABS
SU THOB PA'I MA BRTAGS PA'I STONG GZUGS KYI PHYAG RGYA DANG,
DE 'DRA'I STONG GZUGS PHYAG RGYA CHEN MOS DRANGS PA'I MCHOG TU
MI 'GYUR BA'I BDE BA MTHAR THUG

GI SKU GNYIS KYI RIGS 'DRA'I RGYU NI LAM DUS KYI DBANG BZHI PA
YIN NO, ,DPAL DUS KYI 'KHOR LO'I RGYUD, RGYUD KYI MTHAR THUG
TU 'DOD PA RNAMS KYIS KYANG, MCHOG TU MI 'GYUR BA'I BDE BA
TZAM LA DBANG BZHI PAR BYED CING, DA 'DREN PA'I RGYU RNAM PAR
MA BRTAGS

PA'I STONG GZUGS KYI PHYAG RGYA CHEN MO RJES DRAN GYI YAN LAG
YAN CHAD DU THOB PA LA DBANG BZHI PAR MI BZHED PA NI PHYOGS
TZAM MTHONG BAS ZHUGS PA YIN GYI RGYUD KYI DGONGS PA RDZOGS
PAR MA RTOGS PA'O, ,DE LEGS PAR NGOS MA ZIN NA

RGYUD LAS, BZHI PA DE YANG DE BZHIN NO, ,ZHES DBANG GSUM PA
DANG DPE DON DU SBYAR NAS BSTAN PAR BYA BAR RGYUD GZHAN DU
SBAS NAS GSAL BAR MA BSTAN PA 'DIR GSAL BAR GSUNGS PA'I DON
KHONG DU CHUD PAR NUS PA MA YIN NO, ,NGES

DON GYI DBANG BZHI PA DE NYID RDO RJE SLOB DPEN GYI TSIG GI
BRDA SPRAD NAS GO BAR BYED PA NI RGYUD SNOD RUNG GI DBANG BZHI
PA BSKUR BA'I TSUL LO, ,'DI YANG PHYOGS TZAM BRJOD PA STE
GZHAN DU RGYAS PAR BSHAD PAR BYA'O, ,GNYIS PA LA MDOR

BSDUS DANG PO LAS, GZUGS LA SOGS PA RTOG PA DKYIL 'KHOR GYI,
'KHOR LO BSGOM PA GOMS PAR GYUR PA NI, ,GRUB PA 'JIG RTEN PA
DAG 'GRUB 'GYUR GYI, ,'DOD PA'I DNGOS GRUB CHEN PO GA LA ZHIG
,CES SOGS KYI DGONGS

@003B PA MA RTOGS PAR DKYIL 'KHOR GYI 'KHOR LO SGOM PA'I
BSKYED PA'I RIM PA NI RTOG PAS BTAGS PA'I SGOM YIN PAS 'JIG
RTEN PA'I DNGOS GRUB TZAM ZHIG GI RGYU YIN GYI MCHOG GI DNGOS
GRUB KYI RGYUR MI 'GYUR BAR 'DOD PA NI, RGYUD KYI LE'U

LNGA'I GO RIM NGES PA'I RGYU MTSAN DANG 'GAL BA DANG, DGOS
SOGS CHOS BZHI'I RNAM GZHAG DANG 'GAL BA DANG, DBANG BDUN GYI
'BRAS BU 'GRUB TSUL DANG 'GAL BA DANG, 'TSANG RGYA BA'I RGYUR
TSOGS GSUM GA LA BSLABS DGOS

PAR GSUNGS PA DANG 'GAL BA SOGS NYES PA MTHA' YAS PAS BSKYED
RIM NGES PAR SNGON DU BSGOM DGOS PA'I RGYU MTSAN DANG, SBYANG
GZHI NGOS BZUNG NAS DE SBYONG BA LA BSKYED RIM JI TZAM ZHIG
BSGOM DGOS PA DANG,

BSKYED RIM TSUL JI LTAR SGOM PA'I TSUL LA SOGS PA NI GZHAN DU
RGYAS PAR 'CHAD 'DOD PAS 'DIR DE TZAM LAS MA SPROS LA, GZHI
YIN LUGS KYI STONG PA NYID KYI DON RGYUD KYI DGONGS PA BZHIN
MA RTOGS NA BSKYED RIM GYI SKABS SU

RNAM PAR THAR PA'I SGO'I SNGAGS DON SEMS PA DANG, BDE STONG
SBYOR BA'I MCHOG TU MI 'GYUR BA'I BDE BA'I YUL PHYIN CI MA LOG
PA NGOS MI ZIN PAS DE'I DON CUNG ZAD BRJOD PAR BYA STE, DBANG
MDOR BSTAN DU, RANG BZHIN MED PA'I CHOS RNAMS  KYI, ,SKYE 'JIG
SGYU MA JI BZHIN NO, ,ZHES PA DANG, SNA TSOGS 'DI NI RANG
BZHIN MED, DNGOS PO DNGOS MED MTSAN NYID GCIG ,CES SOGS KYI
BSTAN PA'I SNA TSOGS PA 'DI NI RANG BZHIN GYI GRUB PA RDUL
TZAM YANG MED PA DANG, RANG RANG GI BYA

@004A *, ,PA BYED NUS PA'I SGYU MA LTA BU'I SKYE 'GAG BYED
TSUL SOGS YOD MED KYI MTHA' DANG, RTAG CHAD KYI MTHA' DANG
BRAL BA'I TSUL GSAL BAR 'GREL CHEN DRI MED 'OD KYI MDOR BSDUS
LNGA PAR, 'DIR RNAL 'BYOR BA

RNAMS KYI PHYOGS SU 'DZIN PA THAMS CAD NYAMS PAR BYA BA'I SLAD
DU ZHES PA NAS, RTZA RGYUD LAS, BCOM LDAN 'DAS KYIS GSUNGS PA,
,YOD DANG MED LAS RNAM PAR 'DAS, ,GNYIS MED DNGOS DANG DNGOS
MED ZAD, ,STONG NYID SNYING RJE DBYER MED PA, ,RDO RJE'I RNAM

PAR BDE BA CHE, ,PHRA RAB RDUL GYI CHOS NYID 'DAS, ,STONG PA'I
CHOS NI RNAM PAR SDANGS, ,RTAG DANG CHAD LAS RNAM PAR GROL,
,RDO RJE'I RNAL 'BYOR RIGS MED PA, ,ZHES DRANGS PA'I BAR GYIS
BSTAN TE, DE LA GSUNGS ZHES DRANG NGO, ,GANG GI PHYIR TU NA,

RNAL 'BYOR BA RNAMS KYIS YOD MED LA SOGS MTHAR LHUNG GI PHYOGS
SU 'DZIN PA THAMS CAD NYAMS PAR BYA BA'I SLAD DU'O, ,GANG LAS
NA, RTZA BA'I RGYUD LAS, ,ZHES SO, ,GANG GIS NA, BCOM LDAN
'DAS KYIS SO, ,JI LTAR NA, YOD MED KYI MTHA'

LAS 'DAS PA DANG, DNGOS PO DNGOS MED KYI MTHA' ZAD PA DANG,
RDUL PHRA RAB KYI CHOS NYID LAS 'DAS PA DANG, STONG PA'I CHOS
RNAM PAR SPANGS PA DANG, RTAG CHAD KYI MTHA' LAS RNAM PAR GROL
BA'I TSUL GYIS GSUNGS SO, ,STONG NYID CES PA'I RKANG

PA GNYIS NI MTHA' BRAL DU GTAN LA DBAB PAR BYA BA'I KHYAD GZHI
BSTAN TE, BDE STONG RNAM PA GNYIS SO, ,RTZA RGYUD KYI DON DE
NYID BSHAD PA NI, ,RDO RJE'I RNAL 'BYOR RIGS MED PA, ,ZHES
SOGS TE, RIGS MED PA NI MTHA' LHUNG GI PHYOGS SU

@004B CHAD PA MED PA'O, ,RTAG PA DANG, ZHES PA NAS BLO YONGS
SU SPANGS PA ZHES PA'I BAR DANG, YID CHOS PA'I DON CAN, ZHES
SOGS TSIG DRUG GIS KHYAD PAR GYI CHOS BSTAN LA, GZHON NU MA,
ZHES PA NAS, MNGON SUM DU MTHONG GZHES PA'I BAR

GYIS KHYAD GZHI STONG GZUGS DANG, LHAN CIG SKYES PA'I DGA' BA
ZHES PAS KHYAD GZHI BDE BA CHEN PO BSTAN TO, ,KHYAD CHOS SNGA
MA GSUM 'CHAD PAR 'GYUR LA, PHYI MA DRUG LA, STONG GZUGS KYI
KHYAD CHOS BZHI DANG, GNYI GA'I KHYAD CHOS GNYIS SO, ,

DANG PO NI, BSAM PA THAMS CAD YONGS SPANGS NA, ,NYI MA GCIG NI
YONGS SU BRTAG ,CES SOGS GSUNGS PA LTAR SLOB DPON MTSAN NYID
DANG LDAN PAS SLOB MA SNOD RUNG LA, SOR SDUD KYI RNAL 'BYOR
BSTAN NAS BSGOMS PAS NYI MA GCIG LA STONG

GZUGS MNGON SUM DU MTHONG BAR 'GYUR BAS YID CHES PA'I DON CAN
DANG, SRID PA DANG MI SRID PA'I RNAM PA KUN 'CHAR BAS RNAM PA
THAMS CAD PA DANG, MDUN GYI NAM MKHA' STONG PA'I PHYOGS SU
SNANG BAS NAM MKHA' LAS BYUNG BA DANG,

GZUGS SGRA SOGS DBANG PO THAMS CAD KYI YUL GYI STONG GZUGS
SNANG BAS DBANG PO THAMS CAD PA ZHES SO, ,GNYIS KA'I KHYAD PAR
NI, 'DOD PA'I DON PHYOGS RE TZAM MIN PAR YONGS SU RDZOGS PAR
STER BAS KUN NAS SAM KUN TU BZANG

PO'O, ,GTZUB STAN DANG GTZUB SHING RNAMS LA ME GNAS PA LTAR
GZUGS DANG LHAN CIG SKYAS PA'I BDE BA RTZOL BA BYAS NA KUN LA
'BYUNG RUNG DU GNAS PAS SEMS CAN THAMS CAD KYI BDAG NYID DU
GNAS PA'O, ,DNGOS PO DANG DNGOS PA

@005A *, ,MED PA GCIG PA 'DI NYID 'JIG RTEN PA'I GTAN TSIGS
DANG DPE SPANGS 'DI'I DPER 'GYUR TE, ZHES SOGS TE, DE LA 'JIG
RTEN PA NI LTA BA GTAN LAM PHEBS PA'I GNAS SKABS DANG, 'JIG
RTEN LAS 'DAS PA NI

LTA BA GTAN LA PHEBS PA'I GNAS SKABS SO, ,DNGOS PO DANG DNGOS
PO MED PA GCIG PA ZHES PA NI, DNGOS PO RANG RANG GI BYA BA
BYED NUS SU YOD PA DANG, DNGOS PO MED PA NI RANG BZHIN GYIS
GRUB PA'I DNGOS PO MED PA STE, DE GNYIS GZHI MTHUN

DU 'JIG RTEN LAS 'DAS PA LA RUNG GI ,'JIG RTEN PA LA MI RUNG
BAS 'JIG RTEN LAS 'DAS PA ZHES BYA'O, ,BUM PA LTAR YOD PA
DANG, NAM MKHA'I ME TOG LTAR RANG BZHIN GYIS MED PA GNYIS 'JIG
RTEN PA'I KUN RDZOB TU GZHI GNYIS SU 'DUR

MI RUNG STE, PHAN TSUN 'GAL BA'I PHYIR, 'JIG RTEN LAS 'DAS PA
LA DE GNYIS GZHI GCIG PA NYID DU 'GYUR TE, PHAN TSUN CHOS MI
MTHUN PA MI 'GAL BA'I PHYIR, DPE GNYIS KYI SNGA MAS YOD MED
KYI MTHA' SPYIR 'GOG LA, PHYI MAS DNGOS PO

DNGOS MED KYI MTHA' BYE BRAG TU 'GOG GO ,'JIG RTEN PA'I KUN
RDZOB TU 'GAL BA'I RGYU MTSAN RGYAS PAR STON PA NI, GANG GIS
ZHES SOGS SO, ,RGYU MTSAN GANG GIS BUM PA BZHIN BYA BA BYED
NUS SU GANG YOD PAR KHAS BLANGS PA NA, DE NI  RANG BZHIN GYIS
MED PAR 'GYUR ZHING, GANG RANG BZHIN GYIS MED PAR KHAS BLANGS
PA NA BYA BA BYED NUS SU YOD PAR MI 'GYUR TE, BYA BA BYED NUS
KYI DNGOS PO DANG, RANG BZHIN GYI DNGOS PO MED PA'I RANG BZHIN
GNYIS GCIG TU 'DUR MI

@005B RUNG BA'I RGYU MTSAN LAS SO, ,DE NYID BSHAD PA NI, BYA
BA BYED NUS GANG GIS YOD PA'I SEMS SU 'GYUR BA DES RANG BZHIN
GYIS SED PAR MI 'GYUR BA DANG, RGYU MTSAN RANG BZHIN GANG GIS
BDEN PAR MED PA'I SEMS SU 'GYUR BA DES BYA

BA BYED NUS SU YOD PAR MI 'GYUR BAR 'GAL BA 'BA' ZHIG TU
MTHONG NGO, ,BDE BA DANG STONG GZUGS YOD MED KYI MTHA' BRAL
BA'I RGYU MTSAN 'DIR YANG ZHES SOGS TE, SNYING RJE'I BDAG NYID
KYI STONG GZUGS SEMS LA GZHON NU MA'I PRA PHAG

PA LTA BU'I STONG GZUGS SU SNANG BA 'DI RANG BZHIN GYIS GRUB
PA'I MTSAN NYID DU MED DE, RDUL PHRA RAB TSOGS PAR MED PA'I
PHYIR, KHYAB PA YOD DE, STONG GZUGS RDUL PHRA RAB TSOGS PAR
SNANG LA DE RANG BZHIN GYIS GRUB NA GANG DU SNANG BA DER

YOD DGOS PA'I PHYIR RO, ,ME LONG NANG GI BYAD BZHIN GYI GZUGS
BRNYAN RANG BZHIN GYIS GRUB NA BYAD BZHIN DU GRUB DGOS PA
BZHIN NO, ,DES NA BUM PAR MA GRUB STE, SNAM BUR MA GRUB PA'I
PHYIR, CES PA LTA BU'I 'BREL MED DU DOGS

PAR MI BYA'O, ,DES RTAG MTHA' DANG YOD MTHA' SPANGS NAS, CHAD
MTHA' SPANGS PA NI, STONG GZUGS SNANG BA 'DI MED PA MA YIN TE,
NAM MKHA' STONG PA LA SNYON MI NUS PAR MNGON SUM DU YOD PA'I
PHYIR, ,DE LTA SNGA MAS YOD MTHA'

SPANGS PA DE'I PHYIR KUN RDZOB 'DI RNAMS RANG BZHIN GYIS STONG
PA NYID KYI GZUGS CAN TE, NGO BO CAN DU GRUB LA, PHYI MAS MED
MTHA' SPANGS PA DE'I PHYIR RANG BZHIN GYIS STONG PA NYID KUN
RDZOB PA'I NGO BO SNA TSOGS PA 'DIR SHAR BA YIN 
@006A *, ,NO, ,DE LTAR 'JIG RTEN PA'I DPE LAS 'DAS PA'I PHYIR,
SEMS GANG BYA BA BYED NUS SU YOD PA'I SEMS DE LA SEMS NGO BO
NYID KYIS MA MCHIS PAS SEMS MED PA ZHES BYA'O, ,DE LTAR STONG
GZUGS PHYAG RGYA CHEN PO DANG,

SNYING RJE 'GYUR MED KYI BDE BA GNYIS RTAG CHAD KYI MTHA' DANG
BRAL BAS NGO BO DBYER MED PA DANG, DON DAM DPYOD BYED KYI RIG
PAS DPYAD PA'I TSE RANG BZHIN GYI STONG PAR GRUB PAS DON DAM
PA'I BDEN PA ZHES SO, ,STONG GZUGS DANG BDE BA

GNYIS KA'I SEMS DAG BUM PA LTAR YOD PA'I PHYIR DANG, NAM
MKHA'I ME TOG LTAR RANG BZHIN GYIS GRUB PA GTAN MED YIN PA'I
PHYIR YOD MED LAS 'DAS PA DANG, DNGOS PO DANG DNGOS MED ZAD PA
ZHES SO, ,MDOR NA BDE STONG GNYIS

BYA BA BYED NUS SU KHAS BLANGS PA NA, RANG BZHIN GYIS GRUB
SNYAM PA'I RTAG PA'I MTHA' LHUNG DGAG PA'I PHYIR TU RANG BZHIN
GYIS STONG PA BSTAN LA, DE LTAR BSTAN PA NA YANG BYA BA BYED
NUS TZAM DU YANG MA GRUB BO SNYAM DU DEGS PA DGAG

PA'I PHYIR TU CHAD PA'I MTHA' SPONG BA YIN LA, BYA BA BYED NUS
SU YOD PA DANG, RANG BZHIN GYIS STONG PA GZHI GCIG TU 'DU BAS
DBANG MDOR BSTAN DU, DNGOS PO DNGOS MED MTSAN NYID GCIG ,CES
GSUNGS SO, ,'DIR

GSUNGS PA RNAMS DANG, MGON PO KLU SGRUB KYI DGONGS PA SLOB
DPON ZLA BA GRAGS PAS BKRAL BA DON GCIG TU YOD LA, LUGS 'DIS
BKRAL BA LTAR DNGOS PO BDEN 'DZIN NYON SGRIB TU BYED PA'I LUGS
MA RTOGS NA, RGYUD KYI

@006B MGOR, NYIN MOR BYED PA'I SKU, GSUNGS PA'I RNAM BCAD
YONGS GCOD KYI DGOS PA MTHA' CHOD PAR RTOGS MI NUS LA, DE MA
RTOGS PAS SNGON DU DUS 'KHOR BA KHA CIG LA, RANG GZHAN GYI LTA
BA RIG PAS RNAM PAR DPYAD PA'I SKABS

SU SEMS TZAM PA'I 'DOD PA 'GEG PA LA SKYON CHEN PO BSKYED
SNANG NGO, ,GSUM PA LA GSUM, MDOR BSTAN PA DANG, DE DAG GI DON
SO SOR BSHAD PA DANG, BSDUS TE BSTAN PA'O, ,DANG PO NI, RJE
NYID KYI GSUNG NAS, SO SOR SDUD

DANG BSAM GTAN YAN LAG GIS, ,AA WA DH'U T'I'I YAR SNAR SREG
SDUD SHES, ,SGRA GCAN LAM NAS RLUNG LNGA MI PHYED PAS, ,LHUN
GYIS GRUB PA'I ZAB MO RDOR BZLAS SHES, ,BUM PA CAN GYIS SROG
DANG THUR SEL GNYIS, ,DBU MA'I NANG

DU KHA SBYOR BYED TSUL SHES, ,RJES DRAN STONG GZUGS PHYAG
RGYA'I CHU SKYES KYIS, ,MI 'GYUR BDE BA CHEN PO 'DREN TSUL
SHES, ,DE PHYIR LUGS 'DI DUS 'KHOR TSUL SMRA BA, ,LUGS GZHAN
DAG LAS KHYAD PAR 'PHAGS PA STE, DE LTAR MI

SHES DUS 'KHOR TSUL SMRA BA, ,DE DAG CHU NANG SHAR BA'I ZLA
GZUGS BZHIN, ZHES GSUNGS SO, ,GNYIS PA NI, DE LA SPYIR GNYIS
SU MED PA'I RGYUD RNAL 'BYOR BLA NA MED PA'I PHA RGYUD MA
RGYUD GNYIS KA'I LUGS KYIS, RDZOGS RIM GYI LAM

GYI GTZO BO MANG DU YOD KYANG, GNYIS KA NAS GSAL BAR STON PA
NI, BDE STONG SBYAR TE BSGOM PA'I, ,DE'I STENG PA NI SNGAR
BSHAD PA LTAR RANG GI NGO BOS GRUB PAS STONG PA DE YIN LA,
DE'I BDE BA NI, SROG DH'U T'IR GZHUGS GNAS THIM GSUM

@007A *, ,BYAS PA LAS BYUNG BA'I LHAN CIG SKYES PA'I BDE BA
CHEN PO STE, DE GNYIS YUL DANG YUL CAN DU SBYOR BA'O, ,BDE BA
CHEN PO 'DREN PA'I THABS RLUNG DBU MA'I NANG DU ZHUGS GNAS
THIM GSUM BYED PA'I RKYEN LA, NANG GI

RKYEN NI RDOR BZLAS DANG BUM PA CAN LTA BU'I RLUNG SBYONG BYED
PA DANG, RTZA DBU MA'I GNANG CHE SAR THIG LE SOGS LA DMIGS PA
GTAD NAS BSGOM PA DU MA YOD KYANG 'DIR NI SNGA MA GNYIS SO,
,PHYAG RGYA'I RKYEN NI LAS KYI PHYAG RGYA RIGS

BZHI DANG, YE SHES KYI PHYAG RGYA SNA TSOGS YUM LA SOGS PA
RTOG PAS BTAGS TE BSGOMS PAS GSAL SNANG THON PA'I LHA MO DU MA
YOD KYANG 'DIR NI SNA TSOGS YUM LAGS LA SNANG LEGS PAR THON PA
DANG, RNAM PAR MA

BRTAGS PA'I STONG PA LUGS KYI PHYAG RGYA CHEN MO'O, ,'DI LA
DPAL GSANG BA 'DUS PA LA SOGS PA'I RGYUD GZHAN LAS LHAN CIG
SKYES PA'I BDE CHEN 'DREN NUS NA DE NYID DANG STONG PA NYID
KYI LTA BA GNYIS NGO BO DBYER MED DU SBYAR

NAS BSGOM PA DANG RLUNG SEMS CAN LAS GRUB PA'I SGYU LUS BSGOM
PA NYID KYI CHOG GI ,DE DANG LHAN CIG SKYES PA'I BDE CHEN
'DREN PA'I THABS KYI PHYAG RGYA, LAS KYI PHYAG RGYU DANG, YE
SHES KYI PHYAG RGYA MA GTOGS PA'I PHYAG

RGYA'I STOBS KYIS BDE CHEN 'DREN PA'I THABS 'DIR GSUNGS PA
LTAR GSAL BAR MA BSHAD DO, ,DPAL DUS KYI 'KHOR LO 'DIR NI
THABS SNGAR BSHAD PA DE DAG MIN LA PHYAG RGYA'I SGO NAS BDE
CHEN 'DREN THABS ZHIG

@007B YOD PA DE, RGYUD GZHAN DU SBAS NAS GSAL BAR MA GSUNGS
TE, DE YANG, BZHI PA DE YANG DE BZHIN NO, ,ZHES GSAL BAR MA
BSTAN PA 'DI YIN NO, ,DE 'DRA ZHIG YIN SNYAM NA, DBANG GSUM PA
DNGOS DBANG DU BSKUR BA'I DUS SU, ,LAS KYI PHYAG RGYA LA

BRTEN NAS LHAN SKYES KYI DGA' BA BSKYED PA DE DPER BYED DO,
,DBANG BZHI PA BSKUR BA'I DUS SU TSIG GIS BRDA SPROD PA'I TSUL
NI, DBANG GSUM PA'I SKABS SU SLOB MA RANG NYID KYI LUS LHA YAB
YUM GYI RNAM PA CAN DU YID NGOR SHAR BA DANG, SEMS BDE STONG

DBYER MED KYI YE SHES RJES MTHUN PA MNGON DU BYAS PA GNYIS
RTEN DANG BRTEN PA'I RNAM PAR DUS GCIG TU ZUNG NGU CHUD PA
GCIG YOD PAR DPE BZHIN DU DE NYID GOMS PAR BYAS PA LAS, LUS
RNAM PAR MA BRTAGS PA'I STONG GZUGS MTHAR THUG PAR GYUR PA

DANG; SEMS MCHOG TU MI 'GYUR BA'I BDE BA'I DNGOS POR SKYES PA
MTHAR THUG PA NI MTHAR THUG GI DBANG BZHI PA YIN LA, SLOB MA
LAM GYI GNAS SKABS SU DE GNYIS TSOGS PA NA LAM DUS KYI DBANG
BZHI PA YIN NO, ,ZHES NGO SPROD PAR BYED PAS,

LAS RGYA DPE BYAS NAS MTSON PAR BED PA'I DON NI, STONG GZUGS
KYI PHYAG RGYA CHEN MO'O, ,LAS RGYA LAS BDE BA SKYED PAS BZHIN
DU, STONG GZUGS LAS MI 'GYUR BA'I BDE BA BSKYED PA'O, ,TSUL DE
RGYUD GZHAN RNAMS KYI DON DU YOD KYANG

GSAL BAR MI STON LA, DPAL DUS KYI 'KHOR LO LAS GSAL BAR STON
PAR BZHED DO, ,DE 'DRA BA'I PHYAG RGYA CHEN PAS DRANGS PA'I
DGA' BA GSUM GYIS MTHAR SKYES PA'I LHAN CIG SKYES DGA' DE TING
NGE 'DZIN GYI YAN LAG GI 'GYUR MED KYI BDE

@008A *, ,BAR 'JOG GI ,'O NA RNAL 'BYOR YAN LAG DRUG PA TING
NGE 'DZIN GYI YAN LAG TU GYUR PA'I MCHOG TU MI 'GYUR BA'I BDE
BA DE 'DREN PA'I THABS YAN LAG LNGA PA RJES DRAN GYI YAN LAG
STONG GZUGS KYI PHYAG RGYA JI LTAR BYAS PAS

'GRUB CE NA, DE LA NI SNGON DU GZUGS BRNYAN GRUB PA GCIG DANG,
SROG GRUB PA GCIG DGOS PAS YAN LAG PHYI MA DE GNYIS BSGRUB PAR
BYED PA LA YAN LAG DANG PO BZHI GSUNGS SO, ,DE LA GZUGS GRUB
PA DGOS PA NI THOG MAR RTZA DBU MA'I LAM

SBYONG BAR BYED PA YAN LAG DANG PO SO SOR SDUD PA'I RNAL 'BYOR
TE, DE MTSAN MO'I RNAL 'BYOR DANG NYIN MO'I RNAL 'BYOR GNYIS
KYIS YIN TE, 'GREL CHEN DRI MED 'OD LAS, 'KHOR LO CAN GYI ZHES
PA GTZUG TOR GYI KHRO BO'I BLTA BAS SHES PA MIG

MI 'DZUM PAR STENG DU BLTA BAS MTSAN MAR 'GYUR TE, ZHES STENG
DU BLTA BA TZAM LAS GZHAN GSAL BAR MA GSUNGS SO, ,SBAS PA MIG
'BYED LAS, GTZUG TOR DU BLTA BAR BSHAD KYI DON MIN NO, ,RNAL
'BYOR GSUM SNYING LAS, BYED PA LNGA LA

BCING PA GNYIS, ,BLA MA'I ZHAL LAS SHES PAR BYA, ,ZHES GSUNGS
PA'I BYED PA LNGA NI DBANG PO LNGA'O, ,BCING PA GNYIS NI DBANG
PO'I RLUNG PHYI ROL TU 'GRO BA STOD SMAD GNYIS NAS 'CHING
BA'O, ,DE YANG GANG DU SGOM PA'I GNAS LA SOGS PA DON DRUG GIS

'CHAD KYANG, GTZO BO LUS KYI 'DUG STANGS DANG, SEMS KYI 'JOG
TSUL GSUM GAL CHE BA YIN YANG, DA LTAR GYI SOR SDUD BSGOM PAR
'DOD PA PHAL CHER GYI SKABS 'DIR LUS LA GNAD DU BSNUN PA'I
DMIGS PA GTOD PA JI LTA BA BZHIN MI

@008B RTOGS PAR SNANG BAS DE BSHAD PAR BYA STE, SOR SDUD DANG
BSAM BTAN GYI SKABS KYI NYIN MTSAN GYI RTAGS BCU NI, SROG DBU
MAR ZHUGS PA'I SEMS KYI SNANG BA YIN LA, DMIGS PA 'DIS SROG
DBU MAR SDUD PA NI DU MA ZHIG BSHAD CING, DE LA LUS

KYI DBU MA'I GNAS GCIG TU SEMS GTOD PA MED NA MI 'BYUNG BAS DE
NI SMIN MA GNYIS KYI DBUS DRANG PO NA AA WA DH'U T'I'I YAR SNA
YOD PAS DER GTOD PA YIN TE, RTZA BA'I RGYUD LAS, SO SOR SDUD
PA PHYAG RGYA CHE, ,NAM MKHA' STONG PA'I MTSAN NYID DO, ,

GANG ZHIG KHO NAR YID DAG NI, ,BKOD PA DE YI PHYOGS SU SNA,
,MTSAN MA'I MTHAR NI DE KHA GANG, ,DE LA SNA TSOGS RGYUD MI
RGYU, ,MA LUS BSGOM PAR BYA DE LA, ,ZHES GSUNGS PA LAS SHES
TE, NAM MKHA' STONG PA NI, MIG GTONG PA DANG THOG MAR

STENG GZUGS 'CHAR RO, ,STONG GZUGS NI GZUGS BRNYAN DANG SGRA
BRNYAN LA SOGS PA SNOD BCUD THAMS CAD KYI STONG GZUGS PAR
PHABS PA LTA BUR 'CHAR LA, DE YANG RNAL 'BYOR PA DE'I YID KYI
SHES PA LA THOG MAR DBANG PO KUN GYIS BYA BA BYED

NUS PA LTAR SNANG BA DANG, PHYIS DBANG PO KUN GYIS BYA BA BYED
NUS PAR 'CHAR GYI, ,RNAL 'BYOR PA DE'I DBANG SHES LA SNANG BA
NI MIN NO, ,MTSAN BCU'I MTHAR RE KHA NAG PO MTHONG BA NI, MA'I
SNA AA WA DH'U T'I'I MTHONG BA DANG, DE YANG SOR SDUD KYI

SKABS SU YID GTOD PAR GSUNGS PA'I PHYIR DANG, DH'U TER YID
GTOD PA YANG DE LAS GNAS GZHAN DU MIN PA'I PHYIR RO, ,DRI MED
'OD DU YANG, DE NYID DU 'DIR RKYANG MA DAG DANG N, ,RO MA GCIG
TU SBYOR BAS MTHONG BAR 'GYUR, ZHES GSUNGS

@009A *, ,PA'I DE GNYIS GCIG SBYONG BA NI RTZA DBU MA'O, ,RI
GI AA RA LI LAS, MIG PHYED GYEN DU LDOG NAS NI, SMIN MA'I DBUS
SU SEMS BYAS NA, ZHES SHIN TU GSAL BAR GSUNGS PA DANG, PAn
CHEN SH'A-KYA SHR'IS KYANG, DBU MAR

RENGS PA'I LTA STANGS NYID, CES BSHAD PAS, SOR BSAM GYI TING
NGE 'DZIN NI BSGOM PAR 'DOD PA RNAMS KYI DMIGS PA GTOD PA'I
GNAD KHONG DU MA CHUD NA, 'BAD PA 'BRAS BU MED PAR SHES PAR
BYA'O, ,RTZA RGYUD LAS KYANG, DUS KYI RTZA

LA MTHONG BAR GYUR GYI BAR DU'O, ,ZHES PA YANG DBU MA'I NANG
DU MTHONG BA'O, ,SOR SDUD KYI SKABS SU 'DI RNAMS LA BDAG LA
BYIN GYIS BRLABS PA DANG, KUN RDZOB BDEN PA ZHES GSUNGS PA
DANG, BDAG LA BYIN GYIS BRLABS PA NI, GANG

YANG RGYAL 'JOG PA'I GZHI'I GTZO BO NI RJES DRAN YAN CHAD KYI
STONG GZUGS KYI PHYAG RGYA CHEN PO YIN LA, GZUGS KYI SKU DE
SGRUB PA'I GZHI 'DI NYID YIN PAS BDAG LA BYIN GYIS BRLABS PA
ZHES BYA'O, ,KUN RDZOB KYI BDEN PA ZHES PA YANG

BDEN PA GNYIS SU PHYE BA'I KUN RDZOB KYI BDEN PA YIN MOD KYI,
'DIR DE LTAR BSHAD PA NI, DON DAM PA 'OD GSAL MCHOG TU MI
'GYUR BA'I BDE BA DE'I RTEN, CHOS CAN KHYAD PAR BA LHA'I SKU
DE NYID SGRUB PA'I GZHI YIN PA'I NGOS NAS BZHAG

PA'O; ;SKABS 'DIR YANG, DBU MA'I NANG DU RDO RJE SEMS DPA'I
SKU MTHONG GI BAR DU BSGRUB PAR BYED DO, ,SOR SDUD KYI SKABS
'DIR, TING NGE 'DZIN DE LA MNYAM PAR BZHAG PA NA, GZHI LUS KYI
DBANG SHES YUL YUL CAN GYI BYED PA SKABS

@009B 'GAR MNYAM PA'I CHUL DU 'BYUNG YANG, THUN LEGS PAR
'KHYONGS PA'I BRTAN PA THOB PAR MI 'BYUNG LA, DA LTA'I RTAGS
BCU MI BRTAN 'ANG DA GZOD KYI GZUGS DE MI BRTAN PAS, DE BRTAN
PA BSGRUB PA LA BSAM GTAN GYI YAN LAG DGOS TE, DE

LUS KYI 'DUG STANGS DANG, MIG GI LTA STONGS DANG, DMIGS PA'I
GTOD SA SOGS SOR SDUD DANG MTHUN PAR BYAS PAS CHOG GI, DE LAS
SPOGS CHOG GZHAN MI DGOS TE, BSAM GTAN GYI YAN LAG LNGA KA
YANG SOR SDUD GOMS

PA'I MYONG BA BSKYED RIM DU SNANG BA'I PHYIR RO, ,SOR SDUD KYI
SKABS SU MUN PA SHIN TU GNAG PA DANG, PHYE MIG LTA STANGS GYEN
DU PHYOGS PA CUNG ZAD KYANG MI 'GUL BA DANG, SEMS SMIN MTSAMS
SU GTOD PA GSUM DNGOS GZHI YIN LA DE SKYOD

PA LA BYING RGOD GCOD TSUL LA MKHAS PA GCIG DGOS TE, PHA ROL
TU PHYIN PA'I THOG PA'I LAM GYI RIM PA NAS 'BYUNG BA DANG 'DRA
GSUNG NGO, ,SOR SDUD KYI SKABS SU RTAGS RDZOGS PA RNAMS KHRIGS
CHAGS SU NGES PAR 'CHAR BA DANG,

DBANG SHES YUL YUL CAN GYI GZUNG 'DZIN GYI 'BREL PA LDOG PA
THUN CUNG ZAD RE MA YIN PAR LEGS PAR 'KHYONGS SHING, BRTAN PA
LEGS POR THOB PA NA BSAM GTAN GYI YAN LAG RDZOGS PA YIN PAS,
DE NAS SROG RTZOL SGOM

RAN PA'I RTAGS SU SHE SPAR BYAS NAS SROG RTZOL BSGOM PA LA
'JUG PA YIN GYI ,TSE RIL PO SOR BSAM GYI SKABS KYI RTAGS DE
NYID LA ZHEN PA DANG, DE NYID THOB BYA'I 'BRAS BU MTHAR THUG
TU 'DOD PA NA, DPAL DUS KYI 'KHOR LO'I

@010A *, ,RGYUD LA SKUR BA 'DEBS PA MIN NA, DE NAS GSUNGS PA'I
RNAL 'BYOR YAN LAG DUG GI LAM GYI RIM PA LA RNAM GZHAG CUNG
ZAD KYANG MA CHAGS PAR THOG CHOD PAR SHES PAR BYA'O, ,DES NA
GZUGS BSGRUB PA LA SOR SDUD

DANG BSAM GTAN GYI YAN LAG GNYIS GSUNGS SO, ,SREG BSGRUB PA LA
YAN LAG BAR PA GNYIS GSUNGS TE, DE YANG 'DI SKOR NAS SROG
RTZOL LA RDO RJE'I BZLAS PA DANG BUM PA CAN GNYIS GSUNGS LA,
DE GNYIS KYI SNGAR SOR BSAM

GYIS DBU MA'I LAM LEGS PAR SBYANGS PA RLUNG DE NYID SEMS KYI
RJES SU BYED PAR BSGRUB PA YIN LA, 'DZIN PAS NI SEMS RJES SU
BYED PA DE BRTAN PAR BYED PA YIN NO, ,DE'I TSAD NI MA BRTAGS
PA'I STONG GZUGS KYI PHYAG RGYA CHEN

MO 'PHEN PA BTANG PA TZAM GYI RJES SU BYED MI BYED LA BLTAS
PA'O, ,DES NA SROG BSGRUB PA LA SROG RTZOL DANG, 'DZIN PA
GNYIS GSUNGS SO, ,DE LA SROG RJES DRAN NA SROG DBU MA'I NANG
DU ZHUGS BZHIN PA'I DUS KYI RLUNG DE DANG NGO BO GCIG PA'I
LHAN

CIG SKYES PA'I YE SHES KYI SNANG BA NYID DPAL DUS KYI 'KHOR LO
YAB YUM DU SHAR BA THOG MAR THOB PA NAS YIN LA, DE GNYIS
SNYOMS PAR ZHUGS PA'I STOBS KYIS DRANGS PA'I DGA' BA BZHI PA
MCHOG TU MI 'GYUR BA'I BDE BA

NI TING NGE 'DZIN GYI YAN LAG YIN LA, SROG 'DZIN GNYIS KYI
SKABS SU DKA' BZHI'I RTOGS PA DU MA SKYED NUS KYI TING NGE
'DZIN GYI YAN LAG TU MI BZUNG NGO, ,MI 'GYUR BA NI, BDE BA'I
RTEN KUN DA LTA BU MI 'GYUR BA'I

@010B TSUL KHYAD PAR BA LA GO DGOS KYI, SKYE 'GAG MI BYED PA'I
RTAG PA LA 'DOD PA NI, GRUB MTHA' LA BLO KHA MA PHYOGS PA'I
MUN SPRUL LO, ,STONG GZUGS KYI PHYAG CHEN MTSAN NYID TSANG BA
GRUB KYANG, MI 'GYUR BA'I BDE BA SKYED MI NUS PA GCIG BSHAD
PAS

DE'I TSE LAS RGYAL? BRTEN PAR BYAS NAS RIM GYIS GZUGS KYI SGO
NAS DGA' BA RNAMS BSGRUB PAR GSUNGS SO, ,DE SGRUB THABS LE'U'I
'GREL PAR, DA NI BTZAN THABS KYI RNAL 'BYOR GSUNGS TE, 'DIR
GANG GI TSE SO SOR SDUD PA LA SOGS PAS GZUGS

MTHONG BAR GYUR PA LA SROG MA BCINGS PA NYID KYIS 'GYUR BA MED
PA'I SKAD CIG MA MA SKYES NA, DE'I TSE N'A DGOMS PA 'CHAD PAR
'GYUR BAS BTZAN THABS SU DBU MAR 'BAB PAR BYAS NAS SHES RAB
KYI CHU SKYES SU GNAS PA'I RDO RJE NOR BUR BYANG CHUB

SEMS KYI THIG LE BKAG NAS MI GA-YO BAS 'GYUR BA MED PA'I SKAD
CIG BSGRUB PAR BYA'O, ,ZHES PA NI BTZAN THABS KYI RNAL 'BYOR
RO, ,ZHES GSUNGS LA, SLOB DPON NYI MA DPAL YE SHES KYIS MDZAD
PA'I MTSAN BRJOD KYI 'GREL BA LAS KYANG, TING NGE

'DZIN GYI YAN LAG GSAL BA'I DON DU BTZAN THABS KYI SBYOR BA
YANG THABS SO, ,BTZAN THABS SBYOR BA 'DI LTA STE, GANG GI TSE
SO SOR SDUD PA LA SOGS PAS GZUGS BRNYAN MTHONG NAS RLUNG MA
BSDAMS PA NYID KYIS MI 'GYUR BA'I SKAD CIG SKYE BAR MI

'GYUR TE, DE'I TSE N'A DA GOMS PAR BYAS PAS LHAN CIG SKYES
PA'I DGA' BSGOM PA'I BTZAN THABS KYIS H'Um GIS RNAM PA'I SGRA
YIS SROG DBU MAR GZHUG PAR BYA'O, ,'DI LTAR LEGS PAR BSLAB
PA'I MCHOG GI 'DOD PA MO, ,RGYUD LAS 
@011A *, ,GSUNGS PA'I YON TAN DANG LDAN PAS RJES SU CHAGS PA
MO'I KAK-KA LAR BA LAR CHA GA BZHIN DU BCUG LA, MI 'DAR BA
NYID KYIS NGAL BSO STE, DE'I ZE 'BRU'I KHAR RNGA RNGA NOR BU
BTZIR NAS SHIN TU DGA' BA'I ROS SKAD CIG TZAM MI BSGUL

BAR BYA'O, ,DE NAS DE 'GYUR BA'I GNAS SKABS 'BYUNG BA NA H'U
GI RNAM PA BRJOD PA SNGON DU 'GRO BAS BLA MA DAM PA'I DRIN
GYIS THOB PA SNGON DU BYA ZHING, BZHI PA LHAN CIG SKYES PA'I
DGA' BA NYAMS SU MYONG BA YIS BYANG CHUB KYI SEMS KYI THIG LE
'GOG PA'O, ,DE NAS

MI 'GYUR BA'I SKAD CIG THOB BO, ,'DI LTAR YANG TING NGE 'DZIN
GYI YAN LAG GSAL BAR 'GYUR RO, ,ZHES PA'I DON TE, ZHES GSUNGS
PA RNAMS KYI DON NI GZHAN DU BSHAD PAR BYA'O, ,RGYUD 'DIR LAS
RGYAS 'DZAG PA'I BDE BA DANG, YE RGYAS GA-YO BA'I BDE

BA DANG, PHYAG CHEN GYIS MI GA-YO BA'I BDE BA SBYIN PAR BSHAD
PA'I 'DZAG PA SOGS NI, LUS KYI NANG NAS 'JIG PA SOGS LA BYAS
NA ZHU BDE MI 'ONG BAS MI 'THAD LA, RDO RJE'I SGO'I PHYI ROL
TU 'DZAG PA SOGS LA BYED NA, PHYAG RGYA GZHAN GNYIS KYANG MI

'GYUR BA'I BDE BA 'PHEL BA'I DON TU BSTAN PAR GSUNGS PA DANG
'GAL BAS DON DE GANG YIN SNYAM NA, 'JIG PA SOGS NI NANG GI MI
'JIG PA'I RKYEN DANG BRAL BA'I PHYAG RGYA'I NGOS NYID NAS
BRTZI'O, ,DE LTAR BYAS NA LAS RGYAS NI PHYI ROL TU 'DZAG

PAR 'GYUR LA, YE RGYAS NI PHYI ROL TU MA 'DZAGS KYANG, KHAMS
RDO RJER 'BAB PA GNAS GZHAN DU 'GRO BAS GA-YO BAR 'GYUR RO,
,PHYAG CHEN GYIS NI KHU BA RDO RJE'I NANG DU BABS PA GNAS
GZHAN DU MI 'GRO BAR SDOD PAR 'GYUR BAS RTZE GA

@011B THUB PA YIN NO, ,PHYAG RGYA DE'I RANG NGOS NAS KYANG
BYANG SEMS ZHU BA PHYIR 'PHO MI SRID LA, BDE BA'I RTEN NI MI
YAL BAR SNGOD PAR YANG 'GYUR RO, ,STONG GZUGS KYI PHYAG CHEN
DANG, SGYU LUS GNYIS DON GCIG TU BSHAD DU MI RUNG BA NI, 'DI'I
LUGS

KYIS LUS KUN TA LTA BUS BA GANG NAS, BEM PO'I PHUNG KHAMS SOGS
ZAD PAR BYED PA LAS SHES NUS SO, ,'DUS PA NAS SNGON DU SROG
BSGRUBS NAS, DE'I 'OG TU SGYU LUS KYI GZUGS BSGRUB PA YIN LA,
DE'I TSE YUM DANG BCAS PAR 'GRUB CING,

DE DANG SNYOMS PAR ZHUGS PA LAS LHAN SKYES BSKYED PAR NUS PAS,
DUS 'KHOR BZHIN DU GZUGS BSGRUB PA MI BSHAD PA YIN NO, ,STONG
NYID KYI PHYAG RGYA LA DUS 'KHOR NAS SNGAR LTAR BSHAD PA NI,
SNANG PHYOGS KYI STONG NYID KYI PHYAG RGYA'O, ,DRIL BU

ZHABS KYI PHYAG RGYA CHEN PO BSGOMS PAS NOR BU 'GENGS PA'I RI
BAM GSUNGS PA NI, STONG PHYOGS KYI PHYAG RGYA CHEN MO'O, ,DE
NI STONG NYID BDE CHEN GYIS BSGOMS PAS BYANG SEMS ZHU NAS NOR
BU BKANG PA LAS LHAN SKYES BSKYED PA'O, ,'DI MAN SNYE NAS

LHAN SKYES KYI GTUM MOR GSUNGS PA DE YIN TE, STONG PHYOGS KYI
PHYAG RGYA LA DMIGS NAS NOR BU 'GENGS PA 'DI DUS 'KHOR GYI
SKOR NA GSAL BAR MI SNANG BAS GNYIS KA MKHAS PAR BYA'O, ,RJES
DRAN SGOM PA'I DUS SU SROG AA WA DH'U T'IR GZHUG

GO; ;DE NAS DBU MAR ZHUGS BZHIN PA'I DUS KYI RLUNG DANG NGO BO
GCIG PA'I YE SHES KYI SNANG BA PHYAG RGYA MOR SHAR BA DE DANG
SNYOMS PAR ZHUGS PAS DGA' BZHI BSKYED PAR BYA'O, ,'DI DAG GI
DON RGYAS PAR NI GZHAN DU BSHAD PAR BYA'O, ,GSUM

@012A *, ,PA NI, SBYOR BA YAN LAG DRUG GI 'KHRID PA LA THOG
MAR DGE BA SKU RDO RJE BSNYEN PA'I YAN LAG DANG, BAR DU DGE BA
GSUNG RDO RJE NYER SGRUB KYI YAN LAG DANG, THA MAR DGE BA
THUGS DANG YE SHES RDO RJE BSGRUB PA DANG SGRUB CHEN GYI

YAN LAG GO ,DANG PO LA GNYIS, GZUGS SGRUB BYED SOR SDUD KYI
YAN LAG DANG, DE BRTEN PAR BYED PA BSAM GTAN GYI YAN LAG GO,
,DANG PO NI, DUS ZHABS SNYAN RGYUD LAS, KUN LA DRUG DRUG SHES
BYA STE, ZHES 'BYUNG BA LTAR, SOR SDUD KYI

MTSAN DON DANG SGOM PA'I DUS MTSAMS DANG, YAN LAG GI SGOM PA'I
MTSAN NYID DANG, TSAD MA GANG YIN PA DANG, SBYANG GZHI GANG
DAG TSUL DBYE BA DANG BCAS PA DANG, GNAS SKABS DANG MTHAR THUG
GI 'BRAS BU'O, ,GSUM PA LA LNGA

SOR SDUD KYI MTSAN NYID DANG, RNAL 'BYOR GNYIS SU DBYE BA
DANG, PHYE BA SO SO'I DON SGOM TSUL DANG, SPOGS CHOG DANG,
BSGOM 'PHRO LA SHI YANG RNAL 'BYOR GOMS STOBS LAS 'JUG PAR
BSTAN PA'O, ,GSUM PA LA GNYIS, MTSAN MO'I

RNAL 'BYOR SGOM TSUL DANG, NYIN MO'I RNAL 'BYOR SGOM TSUL LO,
,DANG PO LA DRUG ,GANG DU SGOM PA'I GNAS DANG, LUS KYI 'DUG
STANGS DANG, MIG GI BLTA STANGS DANG, DBANG PO'I BYED BCINGS
DANG, SEMS KYI 'JOG TSUL DANG, NYAMS

RTOGS SKYED TSUL LO, ,'DI DAG GI DON SO SOR BSTAN PA DANG,
SPOGS CHOG GI MTHA' DPYAD PA SOGS NI GZHAN DU 'CHAD PAR 'DOD
PAS 'DIR MA SPROS SO, ,SDE SNOD 'DZIN PA DU MAS BSKUL NAS, DUS
GSUM GYI SANGS RGYAS THAMS

@012B CAD KYI NGO BOR GYUR PA, RJE RIN PO CHE THAMS CAD MKHYEN
PA BLO BZANG GRAGS PA'I DPAL BZANG PO'I ZHAL SNGA NAS KYI
GSUNG GI CHA LAS, DAR MA RIN CHEN GYIS BRJED BYANG DU BKOD
PA'O, ,'DIS KYANG MDO SNGAGS KYIS BSDUS PA'I THUB PA'I BSTAN
PA RIN PO CHE

SGO THAMS CAD NAS PHYOGS THAMS CAD DU DAR ZHING RGYAS LA YUN
RING DU GNAS PAR GYUR CIG,, ,,