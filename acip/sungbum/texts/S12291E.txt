@001A *, (,MYOS 'GYUR 'THUNGS PA'I SKYON MTSANG LEGS PAR BSHAD
PA SMYO CHU SUN 'BYIN ZHES BYA BA BZHUGS SO, ,)

@001B #, ,MANYDZU SHRI NA NE MA SARB'A SMI MANG+GA LAm SHE YA
PRA YA TZTSA, DPAL LDAN TSOGS ZUD ZLA BA'I MA MA LAS, ,NYER
'KHRUNGS DUS GSUM MKHYEN PA CHU SHEL DBANG, ,THUGS RJE'I 'OD
KYIS LEGS BYAS

DGA' BA'I TSAL, ,RGYAS PAR MDZOD CIG RNAM 'DREN ZAS GTZANG SRAS,
,DRAN SHES KYO BAS GZHAR YANG MA 'THUL ZHING, ,DUG GI SNYING PO
MYOS CHU 'THUNGS PA YIS, ,MI BZAD DMYAL BA'I G-YANG KHAR LHUNG

BA LA; ;CI YANG MI SEMS BLUN RMONGS SNYING RJE'I GNAS, ,BLANG
DOR CHOL BAR SPYOD RNAMS SPA BKONG ZHING, ,LEGS NYES 'BYED PA'I
MKHAS MANG DGA' BSKYED PA'I, ,SNGON MED RIN CHEN PHRENG MDZES
'DIR SPEL GYI,

DGA' BZHIN MGU BAS MGUL BA'I RGYAN DU LONGS, 'DIR 'O SKOL GYI
STON PA THUGS RJE CAN DANG DE'I RJES 'JUG RGYA BOD KYI MKHAS
GRUB SNGA PHYIR BYON PA RNAMS MGRIN GCIG DBYANGS GCIG GIS BDAG
CAG MUN PA'I

@002A #, ,GLING DU CHUD PA RNAMS LA LEGS PAR BSHAD PA'I SKYES
RIN PO CHE LTA BU MANG DU STZAL BA LAS CHANG GI NYES DMIGS
GSUNGS PA RNAMS MDO TZAM ZHIG BSDUS TE BRJOD PAR BYA'O, ,DE'I
BYUNG KHUNGS

NI; ;RJE BDAG NYID CHEN PO SLOB DPON RIN PO CHE PADMA K'A RA'I
ZHAL NAS, PHUD KROL KUN GYI RTZA BA CHANG ZHES GRAGS PA 'DI NI,
SNGON BSKAL BA BZHI STONG SUM BRGYA BRGYAD CU RTZA DRUG 'DAS PA
NA, DE BZHIN GSHEGS PA

ZLA BA'I 'OD CES BYA BA 'JIG RTEN DU BYON NAS, CHOS 'KHOR BSKOR
BA DE'I DUS SU SANGS RGYAS LAS CHOS NYAN BA'I SEMS CAN LHA DANG,
LHA MA YIN DANG, MI DANG, MI 'AM CI DANG, DRI ZA DANG, LTO 'PHYE
DANG, KLU LA

SOGS PA 'KHOR DANG BCAS PA THAMS CAD 'DUS TE, DE BZHIN GSHEGS PA
LAS CHOS NYAN PA DE'I DUS SU, SEMS CAN LA GNOD PA BYED PA'I
RGYAL PO BDUD SDIG CAN ZHES BYA BA ZHIG MA BZOD NAS, DE BZHIN
GSHEGS

@002B PA LA SEMS CAN MANG PO 'DI LTAR 'DUS PAR GYUR NAS, NGA LA
SEMS CAN MANG PO MI YONG BA 'DI CI YIN SNYAM NAS SMRE SNGAGS
'DON TE MNAL BA'I TSE, RGYAL PO BDUD SDIG CAN DE'I BSRUNG MA LHA
GTUM CHEN NAG PO ZHES BYA BAS, RGYAL PO'I RMI LAM DU RGYAL PO
KHYED

MYA NGAN MA BYED CIG ,NGAS KHYOD LA GDAMS PA BYIN PAR BYA YI
ZHES 'DI SKAD SMRAS SO,, SENG GE SMYON PA'I KLAD PA, GLANG CHEN
SMYON PA'I KHA CHU, DUG SPRUL GYI LCE, SBRANG SMYON, KHYI SMYON
PA'I KHA LUNG, BDUD KYI BRO MKHAN DGU'I RKANG MAR, RO ZA BA'I
SPYANG GI MIG 'BRAS,

DUN GYI SHA ,SRIN MO'I MNGAL KHRAG STE RDZAS DGU PO DE DAG
BSGRUB PA'I DUS SU DMOD SDAGS BZLAS SHING LDE GU BYAS NAS BSGRUB
NA CHANG ZHES BYA BA DUG GI KLUNG CHEN PO 'BYUNG NGO ZHES RMIS
SO, ,RGYAL PO BDUD SDIG CAN DE GNYID SAD NAS RAB TU DGA' STE,
RDZAS DE DAG

THAMS CAD 'TSOG PAR BYAS NAS BRAG RI CHEN PO'I SPO LA RDO'I PHRU
BA LEGS PAR BCOS TE, RDZAS DE DAG BSGRUBS PAS CHANG GI BCUD
KLUNG CHEN PO 'BAB PAR GYUR TO, ,DE'I TSE SANGS RGYAS LAS CHOS
NYAN PA'I SEMS CAN THAMS CAD DE CHU SNYAM NAS 'THUNGS BAS

MYOS SHING RAB TU RMONGS PAR GYUR TO, ,CHANG DE'I DUG SA LA THIM
PAS 'BRU'I CHANG DANG BCOS PA'I CHANG GNYIS PO BYUNG NGO, ,RGYAL
PO BDUD SDIG CAN DE DGA' ZHING, SANGS RGYAS KYI DRUNG DU 'DUS PA
DANG, BDUD RANG LA 'TSOGS PA'I SEMS CAN GYI MANG NYUNG JI SNYED
CIG

YOD SNYAM 'GRAN PAR BLTAS PAS, CHA GNYIS LAS PHAL CHE BA NI
SANGS RGYAS KYI DRUNG DU 'DUS SHING CHA GCIG GI NYUNG BA NI BDUD
LA 'TSOGS PAS BDUD KYI RGYAL PO DE'ANG MYA NGAN GYIS MNAR BAS
NYAM THAG PAR GYUR TE 'DUG PA LA, BSRUNG MA LHA GTUM CHEN NAG PO
NA

@003A *, ,RE; KHYOD MYA NGAN MA BYED CIG ,BSKAL PA 'DI'I SEMS
CAN GYI TSE LO 'BUM PHRAG GCIG DANG, BSOD NAMS CHE BA YIN PAS
KHYOD LA 'TSOGS PA NYUNG BA YIN MOD, MA 'ONGS PA NA TSE THUNG
BA'I BSKAL BA MANG PO 'BYUNG BA'I TSE, SANGS

RGYAS KYI BSTAN PA LAS KHYOD KYI BDUD LAS LHAG PAR RAB TU RGYAS
PAR 'GYUR RO, ,ZHES SMRAS PAS, RGYAL PO BDUD SDIG CAN GYIS DENG
PHYIN CHAD BSKAL PA TSE THUNG BA RNAMS LA, SANGS RGYAS KYI BSTAN
PA LAS BDUD LAS RAB TU RGYAS SHING SEMS CAN NGAN

SONG GSUM GYI SDUG BSNGAL MYONG ZHING KHYAD PAR RDO RJE DMYAL BA
LA LHUNG BAR GYUR CIG ,CES SMON LAM LOG PA BTAB PA LA, SANGS
RGYAS KYIS BDEN PA'I GSUNG GIS ZLOG THABS MDZAD DO, ,ZHES
GSUNGS, GSO RIG BSTAN BCOS LAS, SNGON

RGYA MTSO BSRUBS PA LAS LHA MO MDZES SDUG MTHONG TSAD CHAGS PAS
MYOS NAS BRGYAL 'GRO BA ZHIG BYUNG BA TSANGS PAS DUG GZIR DUS
CHANG GI LHA MO DE ME TOG DKAR PO 'DAB MA LNGA PAR GYUR PA NI
CHANG RTZI ME TOG CES CHANG LA GDAB NA CHANG DU LANGS PAR BYED

PA 'DI YIN, DE LAS MA MA BYAS NAS CHANG RTZI PHABS 'DI 'CHOS PA
YIN PAS CHANG 'THUNG NA NYES PA YONG BA'I RGYU MTSAN KYANG 'DI
LA BRTEN NAS CHAGS PA'I LHA MOS NGAN SONG DU 'KHRID PA YIN NO,
,ZHES GSUNGS SO,, CHANG 'THUNGS PA'I SKYON MTSANG DNGOS 'CHANG

PA LA; BDAG CAG GI RNAM 'DREN STON PA SH'AKYA THUB PA SNGON
RGYAL SRAS KYI SPYOD PA LA SLOB PA'I TSE BAG MED PA'I GNAS CHANG
SPONG BA'I TSUL KHRIMS RANG GIS BSRUNG ZHING GZHAN DAG KYANG
CHANG 'THUNG BA LAS ZLOG PAR MDZAD PA'I TSUL BSHES GNYEN DAM PA
RNAMS KYI

@003B ZHAL LAS 'DI LTAR THOS TE, CHANG 'THUNG BA NI, NYES PA DU
MA 'BYUNG ZHING SHIN TU MA RUNGS PAR 'GYUR BA'I PHYIR DGE BA
RNAMS NI GZHAN DAG KYANG 'DI LAS ZLOG PAR BYED NA, BDAG NYID LTA
SMOS KYANG CI DGOS, DE YANG 'DI LTAR BYANG CHUB SEMS DPA'

SNYING RJE CHEN PO YONGS SU BSGOMS PA'I BLO CAN GZHAN LA PHAN
ZHING BDE BAR BYED PA LA DGA' BA, SBYIN PA DANG DUL BA DANG ZHI
BA LA SOGS PAS BSOD NAMS SPEL BA NYAMS SU LEN PA DE RE ZHIG CIG
LHA RNAMS KYI DBANG PO BRGYA BYIN DU GYUR TO ZHES GRAG GO ,

DE LHA'I LONGS SPYOD KYI BDE BA RNAMS PHUN SUM TSOGS KYANG
SNYING RJE'I DBANG DU GYUR PAS 'JIG RTEN GYI DON BYA BA LA
BRTZON PA LHOD PAR MA GYUR TO, ,'JIG RTEN YONGS KYI PHAL CHER
DPAL LDAN NA, ,CHANG GIS MYOS BZHIN BDAG GI DON YANG 'DOR, ,BAG
YOD

RNAMS NI GZHAN GYI DON LA YANG, ,LHA DBANG DPAL DANG LDAN YANG
DES MI MYOS, ,SDUG BSNGAL MANG POS GDUNGS PA'I SEMS CAN LA,
,GNYEN BSHES SDUG PA RNAMS LA BYAMS PA BZHIN, ,BRTAN CING DPAL
GYI RANG BZHIN SHES PA NA, ,DE NI GZHAN

GYI DON SPYOD YOD MI BRJED, DE NAS RE ZHIG CIG BDAG NYID CHEN PO
DE MI'I 'JIG RTEN DU NYUL PA'I TSE, SNYING BRTZE BA DANG BYAMS
SHING MTHU CHE BA'I MIG GIS MTHONG BA NI, THAMS CAD KYI MDZA' BO
ZHES BYA BA'I RGYAL PO ZHIG MI DGE BA'I BSHES GNYEN LA BSTEN

PA'I SKYON GYIS, BLON PO DANG 'BANGS SU BCAS PA CHANG 'THUNG BA
LA DGA' BAR GYUR TE, DE LA SKYON DU'ANG MI BLTA BAR GYUR PA LA
CHANG 'THUNGS PA LA'ANG SKYON CHE BAR MTHONG NAS, BDAG NYID CHEN
PO DE SNYING RJE CHEN POS SNYING MI DGA' BAR GYUR TE BSAMS PA, @004A *, ,KYE MA'O 'JIG RTEN 'DI DAG NI RAB TU MA RUNGS PAR GYUR
ZHING 'KHOD DO SNYAM NAS, 'THUNG NA THOG MAR RAB TU ZHIM, ,SKYON
DU BLTA BA RMONGS PAR 'GYUR, ,LEGS PAR 'GYUR BA MED PAR BYAS,
,LOG PA'I LAM NI BZANG PO BZHIN,

DE LA 'DI JI LTAR BYAS NA RUNG SNYAM PA DANG, MTHONG BA DON YOD
DO SNYAM NAS, GTZO BOR GYUR PA RNAM PAR GANG? SPYOD PA, ,SKYE BO
RNAMS KYANG DE YI RJES SU 'JUG ,DE BAS 'DIR NI RGYAL PO NYID
BCOS NA, ,'JIG RTEN DAG NA DGE SDIG DE LAS 'BYUNG,

DE LTAR RNAM PAR NGES PAR BYAS NAS SEMS DPA' CHEN PO DE GSER
BTZO MA'I MDOG LTAR YID DU 'ONG BA, SKRA'I THOR TSUGS CUNG ZAD
RTZUB LA 'KHYIL BA CAN SHING GI SHUN LPAGS DANG, RI DVAGS AA DZI
NA'I PAGS PA GYON PA, TSANGS PA'I LUS GZI

BRJID DANG LDAN PA ZHIG TU MNGON PAR SPRUL NAS CHANG GIS GANG
BA'I BUM PA HA CANG YANG MI CHE BA ZHIG NI LAG PA G-YON PA NA
THOGS TE 'ONGS PA DANG, DE NAS THAMS CAD KYI MDZA' BO'I RGYAL PO
'KHOR GYI NANG DU 'DUS TE, 'BRU'I CHANG DANG, SBRAD CHANG DANG,
BU

RAM SHING GI CHANG DANG, CHANG BCOS MA DANG, RGUN CHANG GI GTAM
GYI SKABS GLENG BSLANG BA'I TSE MDUN GYI NAM MKHA' LA BYUNG STE
'DUG PAR GYUR TO, ,DE NAS SKYE BO DE DAG NGO MTSAR CHE ZHING RAB
TU GUS PAS LANGS TE THAL MO SBYAR TE RIM GRO BSKYED PA

DANG; CHAR SPRIN 'BRUG SGRA ZAB MO'I SGRA 'BYIN PA BZHIN DU
BSANG BSTOD DE SMRAS PA, ME TOG PHRENG BA MGUL NA BKOD, ,MGRIN
PA MAN CHAD RAB TU GANG, ,BUM PA'I RGYAN GYIS BRGYAN PA YI, ,BUM
PA 'DI NI SU NYO 'DOD, ,ME TOG PHRENG BAS GDU BU

@004B BTAGS PA BZHIN, ,BUM PA'I KHA RGYAN LDUM BUS BRGYAN PA DAG
,RLUNG GIS BSKYOD PAS RAB TU G-YO BA YI, ,BUM PA 'DI NI RIN GYIS
SU NYO 'DOD, DE NAS DE LA RGYAL PO DE YANG YA MTSAN DANG NGO
MTSAR CHER GYUR TE, RAB TU GUS PAS BLTA ZHING THAL MO

SBYAR TE SMRAS PA, GZI CHEN NYI MA 'CHAR 'DRA MDZES PA ZLA BA
BZHIN, ,KHYOD KYI SKU MDZES THUB PA 'GA' ZHIG LAGS PAR GDA', ,DE
BAS 'JIG RTEN KUN GYIS 'TSAL BAR GSUNG BA'I RIGS, ,KHYOD KYI YON
TAN MTSAR ZHIG MCHIS PAR BDAG CAG RE,

BRGYA BYIN GYIS SMRAS PA, NGA NI SU YIN SHES? KYANG SHES 'GYUR
GYI, ,KHYED CAG 'JIG RTEN GZHAN LA MI 'JIGS SHING, ,TSE 'DI LA
YANG BRLAG PAS MI 'JIGS NA, ,BUM PA 'DI NI NGA LAS NYO BAR GYIS,
RGYAL POS SMRAS PA, AE MA'O KHYOD KYI TSONG

ZOD BTZONG BA 'DI NI SNGON MA BYUNG BA ZHIG GO ,'JIG RTEN NA NI
TSONG ZOD RNAMS, ,GANG LA NGAN YANG YON TAN BRJOD, ,NYES PA'I
SKYON NI BCAB PA YIN, ,TSONG ZOD? BTZONG BA DE LTAR GRAGS,
,RDZUN DU SMRA BAS 'JIGS PA RNAMS, ,KHYOD LTA BU YI

TSUL 'DZIN TE, ,DGE BA RNAMS NI BDEN PA DAG ,PHONGS PAR GYUR
KYANG MI GTONG NA, ,BUM PA 'DI NI CI YIS GANG, ,KHE SPOGS CHEN
PO CI YOD NA, ,KHYOD LTA BU YANG NGED LA TSONG, ,BDAG NYID CHEN
PO DE SMROS SHIG ,BRGYA BYIN GYIS SMRAS PA,

RGYAL PO CHEN PO GSON CIG ,'DI NI CHU DANG ZHO DANG DAR BA'AM MU
STEGS CHU YIS GANG BA MIN, ,GE SAR DRI ZHIM KHU BA'I CHU DANG
MAR GYIS GANG BA'ANG MA YIN LA, ,KU MU DA DANG SPRIN MED ZLA 'OD
'DRA BA'I 'O MAS GANG BA'ANG MIN, ,SDIG PA'I RANG

@005A *, ,BZHIN CAN GYIS GANG BA'I BUM PA 'DI YI YON TAN NYON,
,GANG ZHIG 'THUNG NA RA RO SLONG NAS GOMS PA'ANG DBANG MED 'DOR
ZHING 'GRO, ,YUL PHYOGS MA 'DRIS PAR YANG 'KHYAM ZHING RDEG
'CHOS DRAN PA NYAMS PAR 'GYUR, ,BZA'

DANG MI BZA' DPYAD PA MED PAR DE DANG DE DAG ZAR 'GYUR BA, ,DE
DANG DE YIS GANG BA'I BUM PA THA SHAL 'DI NYOS SHIG ,GANG GIS
BDAG GI SEMS LA DBANG MED BLO NYAMS RNAM PAR 'KHYAM, ,PHYUGS
DANG 'DRA BAR BLUN ZHING DGRA BOS 'PHYAS KYANG BYAS PAR 'GYUR, ,

GANG GIS 'DUN SAR GAR BYED 'GYUR ZHING RANG GI KHA RNGA BRDUNG,
,DGE BA MED PA BUM PA'I CHANG 'DI KHYOD KYIS NYO BA'I RIGS,
,'THUNG NA GANG GIS BDAG GI NGO TSA 'OS PA 'DOR, ,GOS DANG BRAL
ZHING GCER BUR BYUNG YANG MI DGA' MED, ,GRONG KHYER SKYE BO MANG

PO'I LAM DU YID RTON 'GRO ,BUM PA 'DIR NI BTZONG BAR 'OS PA DE
BLUGS SO, ,GANG 'THUNG NA NI SKYUGS PA'I ZAS KYIS GOS 'GYUR
ZHING, ,KHYI YIS KHA YANG DOGS PA MED PAR LDAG PAR 'GYUR, ,DRAN
PA MED PAR LAM PO CHE NA'ANG NYAL 'GYUR BA, ,

BTZONG NA BRIN PA DE NI BUM PA 'DIR BLUGS SO, ,GANG ZHIG 'THUNG
NA MYOS TE DBANG MED PAR, ,PHA MA DAG KYANG SHING LA 'CHING BAR
BYED, ,NOR GYI BDAG PO DAG KYANG KHYAD DU GSOD, ,PHAN RLAG DE NI
BUM PA 'DIR BLUGS SO, ,GANG ZHIG 'THUNG NA MYOS

PAS DRAN BRLAG STE, ,PRishthA AAN DHA DAG KYANG DME BYUNG NAS,
,DBYIG CHEN THOGS TE PHAN TSUN THAL MAR PHYUNG, ,MYOS 'GYUR DE
NI BUM PA 'DIR BLUGS SO, ,GANG LA CHAGS NA DPAL GYI GZHIR 'GYUR
RIGS, ,JE MTHO JE MTHOR 'GYUR BA'ANG BRLAG

@005B PAR 'GYUR, ,NOR GYI DBYIG LDAN RIGS KYANG PHUNG 'GYUR BA,
,BTZONG RGYU DE NI BUM PA 'DI NA 'DUG ,GLO BUR DU ZHING 'DUG LA
DGOD CING MA NGES SMRA, ,GDON GYIS ZIN PA BZHIN DU MIG NI MCHI
MAS GANG, ,SMAD CING BRNYAS PAR 'GYUR BA'I GNAS SU

NGES 'GYUR BA, ,BLO NYAMS 'GYUR BA 'DI NI BUM PA 'DI NA YOD,
,RGAS PAR GYUR KYANG GANG GIS SEMS NYAMS SHING, ,BDAG LA PHAN
PA'I LAM DU MI 'JUG LA, ,MA BRTAG MANG DU SMRA BAR NGES 'GYUR
BA, ,BTZONG RGYU DE NI BUM PA 'DI NA YOD, ,

GANG GI NYES BAS SNGON GYI LHA RNAMS MYOS, ,LHA YI RGYAL PO'I
DPAL NI NYAMS BYAS NAS, ,SKYABS 'DOD PHYIR NI RGYA MTSO'I NANG
DU GAB, ,DE YIS GANG BA'I BUM PA 'DI NYOS SHIG ,MI BDEN PA YANG
BDEN PA BZHIN DU NGO MTHONG SMRA, ,MI BYA BA YANG

BYA BA BZHIN DU DGA' BZHIN BYED, ,GANG GI LAN GYIS YOD MED PHYIN
CI LOG TU SHES, ,DE NI DMOD PA'I LUS BZHIN BUM PA 'DI NA 'DUG
,MYOS 'GYUR RIG SNGAGS SDUG BSNGAL RGYUR 'GYUR BA, ,SDIG PA'I MA
MO'I BYUR NGAN MNGON SUM BZHIN, ,

RTZONG PA'I LAM DANG THA DAD MA YIN PA, ,SNYING GI MUN PA MI
BZOD DE NYOS SHIG ,GANG GIS BLO NI RAB TU NYAMS GYUR NAS, ,PHA
MA NYES PA MED PA'ANG GSOD 'GYUR ZHING, ,BDE LA MA CHAGS DKA'
THUB CAN YANG GSOD, ,BTZONG BA'I CHO GAS RGYAL LA

PHUL BA BZHES, ,MI YI BDAG POS CHANG NI DE 'DRA YANG, ,'JIG RTEN
NA NI LHA ZHES RAB TU GRAGS, ,YON TAN LA NI GANG DAG MI DGA' BA,
,DE DAG CHANG 'DI NYO LA 'BAD PAR GYIS, ,GANG ZHIG BSTEN NA NGAN
PA SPYOD PAR 'GYUR, ,RAB TU

@006A *, ,'JIGS PA'I SEMS CAN DMYAL BAR LTUNG, ,DUD 'GRO'I GNAS
DANG YI DVAGS DBUL 'GYUR BA, ,MTHONG BAR 'DOD PA'ANG DE NI SU
ZHIG YOD, ,CHANG DE NYUNG DU 'THUNGS KYANG RNAM PAR SMIN PA NI,
,MI YI GNAS SU SKYES KYANG

TSUL KHRIMS LTA BA NYAMS, ,GANG GIS PHYIS KYANG MNAR MED 'BAR
BAS BSREG PAR 'GRO ,YI DVAGS YUL DANG DUD 'GRO DMAN PAR GNAS PAR
'GYUR, ,TSUL KHRIMS NYAMS PAR 'GYUR ZHING GTAM NGAN MNGON DU
'BYUNG, ,NGO TSA MED CING BLO GROS

DRI MA CAN DU 'GYUR, ,GANG ZHIG 'THUNG NA YON TAN DE DANG DE DAG
NYAMS, ,DE BAS RGYAL PO KHYED KYIS CHANG 'THUNG GA LA RIGS, DE
NAS RGYAL PO DE SNYING LA BAB PA'I TSIG RNAMS KYIS CHANG 'THUNGS
PA'I NYES PA KHONG DU CHUD PAR BYAS PA DANG, CHANG 'THUNG BA

LA CHAGS SHING ZHEN PA MED PAR GYUR NAS, BRGYA BYIN LA 'DI SKAD
CES SMRAS SO,, BYAMS PA'I PHA 'AM 'DUL BAS MNYES BYAS BLA MA
BZHIN, ,TSUL DANG TSUL MIN MKHAS PA'I THUB PAS SMRAS PA BZHIN,
,KHYED KYIS BDAG LA PHAN PHYIR LEGS PAR

GDAMS PA DE, ,SPYOD PA NYAMS SU BLANGS TE TSUL BZHIN MNYES PAR
BGYI'O,, LEGS PAR SMRAS PA'I LAN DU MCHOD PA 'DI BDAG LAS KHYOD
KYIS BZHES PA'I RIGS SO, ,YUL GRU BZANG PO LNGA YANG KHYOD LA
'BUL, ,BRAN MO BRGYA DANG BA BZHON LNGA

BRGYA 'BUL, ,RTA MCHOG SBYAR BA'I SHING RTA 'DI BCU BZHES, ,BDAG
GI BLA MA PHAN PA STON PAR 'GYUR, GZHAN YANG BDAG GIS GANG DANG
GANG BGYI BA 'DIR SPRING ZHING SLAN CHAD KYANG BDAG LA SPYAN RAS
KYIS BTZA' BAR GSOL, BRGYA BYIN GYIS SMRAS PA,

@006B YUL GRU MCHOG LA SOGS PA'ANG NGA? MI 'DOD, ,LHA DBANG NGA
YIN RGYAL POS SHES PAR BYOS, ,PHAN PAR SMRA LA MCHOD PA BYA BA
NI, ,BSGO BA'I TSIG BZHIN NYAMS SU LEN PA YIN, ,GRAGS DANG DPAL
GYI LAM NI 'DI YIN TE, ,TSE RABS GZHAN LA BDE BA

DE YANG 'THOB, ,DE BAS CHANG LA CHAGS PA RAB SPANGS LA, ,CHOS LA
GNAS PAS NGA YI YUL LA BSTEN, DE SKAD CES SMRAS NAS, BRGYA BYIN
DE NYID DU MI SNANG BAR GYUR TO, ,RGYAL PO DE YANG BLON PO DANG
'BANGS SU BCAS PA CHANG MI 'THUNG BAR GYUR TO,, DE

LTAR NA CHANG 'THUNG BA NI NYES PA DU MA 'BYUNG ZHING SHIN TU MA
RUNGS PAR 'GYUR BA'I PHYIR DGE BA RNAMS NI GZHAN DAG KYANG 'DI
LAS ZLOG PAR BYED NA BDAG NYID LTA SMOS KYANG CI DGOS, ZHES
GSUNGS PA THOS SO, ,'DI'I DON ZHIB TU SHES PAR 'DOD NA KHO

BOS BRIS PA'I BRGYA BYIN BUM PA CAN GYI RTOGS BRJOD KYI 'GREL PA
LEGS BSHAD SGRON ME LA BLTA RTOG MDZAD NAS THUGS SU CHUB PAR
MDZOD,, DGA' BA CAN GYIS ZHUS PA'I MDO LAS, CHANG 'THUNGS PA LA
SKYON SUM CU RTZA LNGA GSUNGS TE, CHANG 'THUNGS PA'I SKYON

SUM CU RTZA LNGA NI, NOR ZAD PAR 'GYUR BA DANG, NAD MANG BAR
'GYUR BA DANG, 'THAB MO DANG RTZOD PA MANG BAR 'GYUR BA DANG, MI
SNYAN PA GRAG PAR 'GYUR BA DANG, SBA BA STON PA DANG, SHES RAB
NYAM CHUNG BAR BYED PA DANG, LONGS SPYOD MA THOB PA MI

'THOB PA DANG, DE'I LONGS SPYOD THOB PA ZAD PAR 'GYUR BA DANG,
GSANG BA'I TSIG MI THUB PAR 'GYUR BA DANG, DE'I LAS KYI MTHA'
NYAMS PAR 'GYUR BA DANG, LUS NYAM CHUNG BAR 'GYUR BA DANG, MAR
MI 'DZIN PAR 'GYUR BA DANG, PHAR MI 'DZIN PAR

@007A *, ,'GYUR BA DANG, RGAN RABS LA RIM GRO MI BYED PAR 'GYUR
BA DANG, SANGS RGYAS LA MI GUS PAR 'GYUR BA DANG, CHOS LA MI GUS
PAR 'GYUR BA DANG, DGE 'DUN LA MI GUS PAR 'GYUR BA DANG, BSLAB
PA LA MI GUS PAR

'GYUR BA DANG, DBANG PO MI SDOM PAR 'GYUR BA DANG, BUD MED LA
BAG MED PAR SPYOD PAR 'GYUR BA DANG, MDZA' BSHES LA SOGS PAS
SPONG BAR 'GYUR BA DANG, SKYE BO MANG PO'I YID DU MI 'ONG BAR
'GYUR BA DANG, DGOS PA ZHIG YOD NA'ANG DE LA

MI 'DRI BA DANG, MYOS PAR 'GYUR BA DANG, TSUL KHRIMS 'CHAL? BAR
'GYUR BA DANG, DGE BA'I BSHES GNYEN GYIS YONGS SU SPONG BA DANG,
DE'I MI DGE BA'I CHOS YONGS SU 'PHEL BAR 'GYUR BA DANG, DGE BA'I
CHOS NYAMS PAR 'GYUR BA DANG,

MKHAS PA RNAMS KYIS DE LA YID CHES PA'I GNAS SU MI BYED PA DANG,
MYA NGAN LAS 'DAS PA'I LAM THAG RING DU 'GYUR BA DANG, BAB COL
CAN DU 'GYUR BA DANG, SMYON PAR 'GYUR BA'I LAS BYED CING GSOG PA
DANG, MYOS BZHIN DU 'CHI BA'I DUS BYED PAR

'GYUR BA DANG, SHI NAS NGAN SONG NGAN 'GRO LOG PAR LTUNG BA SEMS
CAN DMYAL BAR SKYE BA DANG, MIR SKYES KYANG SMYO BA'AM BRJED
NGES? PAR 'GYUR BA'O, ,ZHES DANG, CHANG 'THUNG BA LA MNGON PAR
DGA' BA'I MI, ,BDAG LA PHAN DANG GZHAN LA BDE MI NUS, ,RMONGS

DANG MDOG NGAN BYED PA CHANG YIN TE, ,JI LTAR HA LA'I DUG BZHIN
DE MI BTUNG, ZHES GSUNGS, MDO DRAN PA NYER BZHAG LAS, CHANG GIS
KUN TU G-YENGS PA'I YID, ,BYA DANG MI BYA MI SHES PA, ,MI DE
PHYUGS DANG 'DRA BA YIN, ,DE LTA BAS NA CHANG SPONGS SHIG ,

@007B CHANG GIS G-YENGS PA'I MI DAG NI, ,GSON YANG SHI BA DAG
DANG MTSUNGS, ,GANG ZHIG RTAG TU GSON 'DOD PAS, ,RTAG PAR CHANG
NI RNAM PAR SPONG, ,CHANG NI NYES PA KUN GYI GZHI, ,RTAG PAR DON
KUN MED PAR BYED, ,NGAN SONG KUN GYI THEM SKAS TE, ,

MUN GNAG GNAS NI CHEN PO YIN, ,CHANG GIS SEMS CAN DMYAL BAR 'GRO
,DE BZHIN YI DVAGS 'JIG RTEN DANG, ,CHANG GI SKYON GYIS BSLUS PA
NI, ,MI DAG DUD 'GRO RNAMS SU 'GRO ,DUG GI NANG NA DUG NI CHANG,
,DE BZHIN DMYAL BA'I NANG NA

DMYAL, ,NAD KYI NANG NA NAD MCHOG NI, ,CHANG ZHES MKHAS PA RNAMS
KYIS BSHAD, ,BLO DANG DBANG PO NYAMS BYED CING, ,RIN CHEN CHOS
NI ZAD BYED PA, ,TSANGS PAR SPYOD PA 'JIG BYED PA'I, ,MI BZAD
CHANG NI SKYE GNAS GCIG ,RGYAL PO DANG NI BSTAN

BCOS MKHAN, ,CHANG GIS YANG BAR BYED 'GYUR NA, ,THA MAL MI DAG
CHANG 'THUNG BA, ,BSLUS PAR 'GYUR BA CI ZHIG SMOS, ,MI DAG CHANG
LA BRTEN PA NI, ,CHOS RNAMS KUN GYI STA RE YIN, ,NGO TSA MED PAR
BYED PA'I MCHOG ,YANG BDAG TU NYE BAR

BSTAN, ,CHANG GIS PHROGS PAR 'GYUR BA'I SEMS, ,BYA BA DANG NI MI
BYA BA, ,MI SHES RNAM PAR MI SHES SHING, ,THAMS CAD MI YIS MI
SHES SO, ,GANG ZHIG CHANG LA BRTEN BYED PA'I, ,SKYE BO RES 'GA'
DGA' BYED CING, ,RES 'GA' YONGS

SU GDUNG BYED PA, ,RES 'GA' SDIG PA BYED PA YIN, ,BLO NI SHIN TU
RMONGS BYED CING, ,'JIG RTEN GNYIS NI RNAM 'JIG BYED, ,THAR PA'I
CHOS LA ME LTA BU, ,SREG BYED KHO NA CHANG YIN NO, ,MI GANG DAG
NI CHANG SPONG BA, ,CHOS KYI NGANG TSUL MNYAM PAR BZHAG ,

@008A *, ,GANG NA 'CHI BA MED PA YI, ,GNAS MCHOG DAG TU DE
'GRO'O, ,CHANG 'THUNG BA YIS BSLUS PA DAG ,DE NI BYED PA DMAN PA
YIN, ,MI BZAD SEMS CAN DMYAL BAR LHUNG, ,DON MED CI ZHIG YONGS
SU GDUNG, ,'THUNG BA'I TSE NA CHANG ZHIM

STE; ;RNAM SMIN TSE NA MCHOG TU TSA, ,KIM PA KA NANG KIM PA KA
,CHANG ZHES MKHAS PA RNAMS KYIS BSHAD, ,BDAG LA 'DI YIS MI GNOD
CES, ,BLO LDAN CHANG LA YID MI RTON, ,MYONG NA BSIL YANG RNAM
SMIN TSA, ,CHANG GIS DMYAL BAR 'GRO BAR BYED, CES

DANG; YANG MDO DE NYID LAS, MTHONG DANG REG DANG BSNAMS PA LAS,
,CHANG GIS MI RNAMS RMONGS PAR BYED, ,DE BAS KUN TU ZHAGS PA
YIN, ,DE NI RINGS PAR YONGS SU SPONG, ,MTHONG BA LAS NI CHAGS PA
SKYE, ,REG PA LAS NI DRI 'BYUNG LA, ,

DRI LAS RO LA CHAGS PA 'BYUNG, ,RO RNAMS KYIS NI THA MAR 'GRO
,JI LTAR CHANG LA NGES BSTEN NA, ,DE LTAR MING DANG GZUGS 'JIG
STE, ,ZHAGS PA'I NANG NAS THA MA NI, ,CHANG ZHES MKHAS PA RNAMS
GSUNGS SO, ,ZHES DANG, RGYUD RDO RJE RTZE MO

LAS; PHUNG KROL KUN GYI RTZA BA STE, ,CHANG NI RNAM PAR SPANG
BAR BYA, ZHES DAM TSIG BSGRAG PA'I SKABS SU GSUNGS SHING, DE
NYID BLA MED KYI DKYIL CHOG TSAD LDAN DU MAR YANG GSUNGS, DUS
'KHOR NAS KYANG DNGOS SU DGAG PA DMIGS PHUG

PA MDZAD DO, ,TSOGS 'KHOR GYI SKABS SU CHANG MA 'THUNG NA, DAM
TSIG LA NI JI BZHIN RNYED, ,MI BSTEN PA NI BCU GSUM PA, ZHES
PA'I NYES PA 'BYUNG BA YIN NO ZHE NA, DAM RDZAS KYI GTZO BO
BSHANG GCI KHYI SHA SOGS ZAS GZHAN LA SHA LNGA BDUD RTZI LNGAR

@008B BSGOM PA DANG, BDUD RTZI RIL BU BTAB NAS LONGS SPYOD PAS
GO CHOD NA, CHANG LA'ANG TSUL DE NYID CI'I PHYIR MI MTSUNGS TE,
DAM TSIG GI RDZAS SU MTSUNGS PA LA BSHANG? GCI PHOR BE GANG
LONGS SPYOD MI DGOS PAR BSGOM PA 'AM BDUD RTZI RIL BU

TZAM GYIS CHOG LA, CHANG LCE LA REG PA TZAM GYIS MI CHOG PAR
MYOS PAR GYUR GYI BAR DU 'THUNG BA NI, BLUN PO RANG GI 'DOD PAS
SANGS RGYAS KYI BSTAN PA BSHIG PA'I BDUD LAS YIN NO, ,BRTAG
GNYIS LAS, SHA NI RAB TU BZA' BAR BYA, ,KHYAD PAR DU

YANG CHANG NYID DO, ,ZHES GSUNGS PA CI YIN ZHE NA, SNGAGS PA BDE
BA CHEN PO'I YE SHES GONG NAS GONG DU RGYAS PAR 'DOD PAS BDE
BA'I RTEN KUNDA LTA BU'I KHAMS RGYAS PAR GYUR PA LA BRTEN NAS
BDE CHEN GYI YE SHES RGYAS PAR BYED NUS PA'I DGOS PA

KHYAD PAR CAN DANG LDAN PA'I GANG ZAG KHYAD PAR BA 'GRO BA'I
MGON PO KHYAB BDAG LCANG SKYA ROL PA'I RDO RJE'I ZHAL SNGA NAS
LTA BU LA DGONGS NAS GSUNGS PA YIN GYI, DA LTA DAM SDOM MTHA'
DAG RAS SU BOR NAS BDE CHEN YE SHES ZHES PA NAM YANG THOS

MA MYONG BA SNGAGS PAR RLOM PA'I RAB BYUNG RNAMS CHANG RANG DGAR
'THUNG BA BSTAN PA NYAMS DMA' BA'I LTAS SO, ,GRUB CHEN CHANG
BSTEN PA NI, THA MAL GYI SNANG ZHEN TING NGE 'DZIN GYI ZIL GYIS
GNON PA PAndI TA KU MA RA SHR'I DANG, RJE BTZUN GRAGS PA RGYAL

MTSAN LTA BU RNAL 'BYOR PA'I CHA BYAD CAN GYIS DNGOS SU CHANG
DANG, RIG MA BSTEN CING, DE LA MA DAD PA RNAMS RDZU 'PHRUL GYIS
'DUL BAR NUS PA DAG GI SPYOD TSUL YIN GYI, CHAGS SDANG SOGS THA
MAL PA DANG KHYAD PAR YE MED KYANG GRUB CHEN

@009A *, ,LTAR 'CHOS PA DAG NI, RDZUN CHEN POS 'JIG RTEN BSLU
ZHING BSTAN PA NYAMS PAR BYED PA'I SGO NAS 'JIG RTEN PHA ROL
BTANG BA'I CHOS LOG KHO NA YIN PAR THAG BCAD PAR BYA'O, ,ZHES PA
'DI RNAMS NI TSIG RE GNYIS TZAM BSNAN

PA MA GTOGS RJE BTZUN 'JAM PA'I DBYANGS KYI RNAM SPRUL BSTAN PA
'DI LA RGYAL BA GNYIS PAR GRAGS PA DON LDAN LNGA BRGYA PA RNAMS
KYI GTZUG GI NOR BU RJE BLA MA BTZONG KHA PA CHEN PO'I NANG
THUGS KYI SRAS GCIG PU MKHAS GRUB THAMS CAD MKHYEN PA'I

RDO RJE'I GSUNG BSTAN PA 'BA' ZHIG THUGS LA BRNAGS NAS STZAL
BA'I GDAMS NGAG GI GNAD KHYAD PAR 'PHAGS PA STON PA'I GZHUNG
RTZIS PO CHER BZUNG 'OS PA DA LTA KUN LA KHYAB GDAL DU BZHUGS PA
MKHAS GRUB MTHA' DAG GI THUGS YUL DU GSAL BA

DE BZHIN YIN PAS MCHOG DMAN KUN GYIS BLO GZU BOR GNAS PAS DGONGS
PAR MDZOD CIG ,DAM PA 'GA'I GSUNG RIGS SU, SO THAR LA GZUGS
BRNYAN TZAM 'DUG ,SNGAGS LA GZUGS BRNYAN YANG MI 'DUG GSUNGS PA
'DI DANG 'DI LTA BU LA

DGONGS PAR SNANG, LEGS BSHAD NYIN BYED SNANG BA SHAR BA NA,
,MKHAS MANG 'DAB BRGYA'I DGA' TSAL RGYAS PA DANG, ,RMONGS BRTUL
'BYUNG BYA'I TSOGS RNAMS SDANG ZHUGS KYI, ,MUN KHUNG YIB PA RTEN
'BYUNG CHOS NYID YIN, ,DON MED TSE 'DI'I BYA

BYED DMAN PA YIS, ,G-YENG RNAMS YIN LUGS MI RTON BLUN RGAN GYI,
,RDZUN TSIG BDEN PAR BZUNG NAS 'DI PHYI GNYIS, ,THAL BAR BRLAG
MKHAN DENG SANG 'DI NA MANG, ,BAR SNANG GLOG 'GYU LTA BU'I TSE
GZHUG 'DIR, ,DON MED GZHAN LA TSER MA

@009B ZUG 'DOD KYIS, ,GZE MA RA MGO BSTAR LA BRGYUS 'DRA BAS,
,G-YENGS NAS CI BYED BLA MA RGYANG 'BOD 'BUNG, GSO GZHUNG LAS,
CHANG NI MNGAR SKYUR KHA LA ZHU RJES SKYUR, ,RNO DRO RTZUB LA
CUNG ZAD THUR DU 'KHRU, ,DROD 'BAR SPOBS SKYED GNYID 'PHEL BAD?
RLUNG

SEL; ;THAL DRAG SEMS SGYUR BAG MED NGO TSA 'JIG ,RA RO DANG PO
BAG MED GNAS LA GNAS, ,RNAM RTOG NGAN BCOM BDE BA YIN SNYAM
SEMS, ,RA RO GNYIS PA GLANG CHEN SMYON PA LTAR, ,KHA NA MA THO
TSUL KHRIMS 'CHAL BA'I GNAS, ,RA RO THA MA

SEMS MED RO LTAR NYAL, ,GANG YANG MI SHES MUN PA'I GNAS SU
'GYUR, ZHES SO, ,'PHAGS YUL GYI PAn GRUB RNAMS KYIS CHANG GI
NYES DMIGS GSAGS PA SHIN TU MANG YANG DON PHAL CHER MDO RGYUD
KYI BSHAD PA LAS LHAG PA MI 'DUG PA MA ZAD

'DIR BRIS NA YIG TSOGS HA CANG MANG BAR 'GYUR BAS SLAR SKABS SU
'BAB NA SPRO BAS CHOG ,GANGS CAN GYI SNYAN NGAG MKHAN CHEN PO
GZHAN LA PHAN PA'I SDES KYANG, SDIG PA'I RTZA BAR GYUR PA'I
CHANG ZHES BYA BA 'DI NI 'THUNGS PA'I DBANG GIS NYON

MONGS 'DOD CHAGS DANG ZHE SDANG LA SOGS PA RNAMS LHAG PAR RGYAS
TE LAS NGAN PA SNA TSOGS BSAGS PAS PHYI MA NGAN SONG GI SDUG
BSNGAL DPAG TU MED PA MYONG BA LTA ZHOG GI ,TSE 'DI LA'ANG NYES
PA DU MA DANG LDAN PA'I PHYIR THUB PA'I DBANG POS KYANG

BSTAN PA'I SGOR ZHUGS PA RNAMS LA CHU'I THIG PA TZAM YANG 'THUNG
BAR MA GNANG STE DE DAG GSAL BAR STON PA NI 'DI SKAD DO, ,DGE
SLONG KHAS 'CHES CHANG 'DI 'THUNGS PAS TSUL KHRIMS 'PHAGS PA'I
NOR DANG BRAL, ,MKHAS PA RNAMS KYANG @010A *, ,'DI 'THUNGS TSE NA BA LANG LAS KYANG CHES CHER BLUN,
,BZANG POR 'DOD PA'ANG CHANG 'DI 'THUNGS TSE NGA RGYAL PHRAG DOG
LHAG PAR 'PHEL, ,DE LTAR BSTAN PA'I BYA BA GNYER RNAMS CHANG 'DI
DUG BZHIN SPANG BAR BYA, ,GRUNG POR 'DOD PA'ANG

CHANG 'DI 'THUNGS PAS YID LA GANG SEMS GZHAN LA SMRAS, ,LONGS
SPYOD LDAN PA'ANG CHANG 'DI 'THUNGS PAS MTHA' MA SPRANG PO'I
MING CAN 'GRO ,SGRIM POR RLOM PA'ANG CHANG 'DI 'THUNGS PAS RANG
GI KHA ZAS ZOS PA'ANG BRJED, ,DE SLAD LUGS KYI BYA BA

GNYER RNAMS CHANG 'DI DUG BZHIN SPANG BAR RIGS, ,RANG GI PHA
LA'ANG MTSON GYIS 'DEBS SHING MA LA'ANG CHAGS PA'I CO 'DRI BYED,
,GOS RNAMS G-YAS DANG G-YON LA GNAR ZHING SBA BYA'I GNAS KUN
GSAL POR STON, ,MKHAN SLOB DPON

RIGS KHYAD DU GSOD CING GLO BUR MCHI MA'I CHU RGYUN 'KHRUGS,
,NYES PA DE DANG DE DAG LDAN PHYIR CHANG 'DI 'THUNG BA GA LA
RIGS, ,RTZIG PA'I NGOS LA'ANG 'DOM GYIS 'JAL ZHING MIG NI SBAL
BA BTZIR BA 'DRA, ,SANG GI BYA BA GNANGS SU LUS

SHING GLO BUR TSE 'DI'I SROG 'PHROG BYED, ,LAM PO CHER YANG
GNYID KYIS LOG CING SDONG DUM BRUD 'PHRO SGYUR BA BZHIN, ,SKYUGS
PA'I CHAL CHIL RAB TU G-YO ZHING 'THUR SEL RLUNG NI 'BRUG BZHIN
SGROG ,NYES PA DE DANG DE DAG LDAN PHYIR CHANG 'DI 'THUNG

BA GA LA RIGS, ,NYES PA'I RTZA BA GRAGS MIN 'PHEL BA'I RGYU,
,SNGAR SHES YON TAN RING DU 'DOR BA'I SGYOGS, ,MA 'ONGS YON TAN
GEGS PA'I SGO MO STE, ,SKYE BO CHANG LA SRED PA'I MI DE 'KHRUL,
,GRUB CHEN BDUD RTZIR BRLABS NAS ROL

@010B MOD KYI, ,THA MAL SKYE BOS 'THUNG NA DUG CHU SE?, ,CHANG
DANG DUG MTSUNGS DANG PO 'THUNG NA BDE, ,CHANG DANG DUG MTSUNGS
RNAM SMIN SDUG BSNGAL MYONG, ,MDOR NA 'DI PHYI'I BDE BA 'JOMS
BYED CING, ,LUS DANG SEMS KYI RANG DBANG NYAMS BYED LA, ,NGAN
SONG

LAM DANG THA DAD MA YIN PA, ,CHANG LA YON TAN MOD PAR MA SMRA
ZHIG ,CES GSUNGS, SNGON GYI GLENG GZHIS KYANG NGES PA BSKYED PAR
BYA STE, 'DUL BA LUNG LAS, 'PHAGS PA LEGS 'ONGS ZHES BYA BA SRID
PA LAS GROL BA, GSER DANG BONG BAR MNYAM PA,

NAM MKHA' DANG LAG MTHIL DU MNYAM PA'I RTOGS PA BRNYES NAS DGRA
BCOM PA'I GO 'PHANG MNGON DU MDZAD DE STON PA'I BKAS KLU AA
SMRA'I CHU NGOGS PA'I GNAS SU SONG BA DANG KLU DES MTHONG NAS,
DGE SLONG 'DIS BDAG SHI BAR THOS SAM, CI'I PHYIR BDAG GI

GNAS SU 'ONG, 'DI NI GLO BUR BA YIN GYIS 'ONG DU CHUG CIG SNYAM
LO, ,LEGS 'ONGS KYIS CHU BCAGS, LHUNG BZED BKRUS, RKANG PA
BKRUS, ZAS KYI BYA BA BYAS NAS, KLU GDUG PA NI 'KHRUG PAR MA
BYAS NA MA THUL LO SNYAM STE, LHUNG BZED BKRUS PA'I CHU

DER 'PHO BAS KLU DE 'KHRUGS NAS, DGE SBYONG 'DI 'ONG BA DANG ZA
BA'ANG YAL BAR BOR NA, BDAG LA BRNYAS TE KHRUS KHU LDUGS PAR
BYED PAS 'DI NI NYE BAR MA ZHI BA ZHIG YIN NO SNYAM NAS STENG GI
NAM MKHA' LA 'PHAGS TE 'BRUG SGRA CHEN PO PHYUNG, RDO RJE RTZE
GCIG

PA LA SOGS PA'I MTSON CHA SNA TSOGS DBAB PAR BRTZAMS PA DANG,
LEGS 'ONGS BYAMS PA'I TING NGE 'DZIN LA ZHUGS PAS MTSON CHA DE
DAG ME TOG GI CHAR DU GYUR, ME MDAG GI CHAR PHAB PAS KYANG ME
TOG GI CHAR DU GYUR, PHYAG DAR GYI CHAR PHAB PAS

@011A *, ,BDUG SPOS SU GYUR, DES DU BA 'THUL BAS LEGS 'ONGS KYIS
KYANG DU BA 'THUL, DES ME SPAR BA DANG, LEGS 'ONGS ME'I KHAMS LA
SNYOMS PAR ZHUGS SO, ,DE NA SNANG BA CHEN PO BYUNG NAS CHU SRIN
BYIS PA GSOD KYI RI PA'I BRAM

ZE DANG KHYIM BDAG RNAMS KYIS SMRAS PA, 'DI NI STON PAS KLU 'DUL
BAR MDZAD PA YIN NO, ,STON PAS, NGA'I NYAN THOS ME'I KHAMS LA
SNYOMS PAR 'JUG PA RNAMS KYI NANG NA LEGS 'ONGS 'DI MCHOG YIN
NO, ,ZHES GSUNGS SO,, KLU DES MTSON THAMS

CAD ZAD NAS 'BROS PAR BRTZAMS PA DANG, PHYOGS THAMS CAD MES
'KHOR NAS LEGS 'ONGS KYI RKANG PA'I DRUNG 'BA' ZHIG ZHI BAR
MTHONG STE DER 'KHOD DO, ,BTZUN PA LEGS 'ONGS, CI'I PHYIR BDAG
LA MTHO 'TSAM, KHO BO KHYOD LA MTHO MI 'TSAM GYI,

KHYOD KHO BO LA MTHO 'TSAM STE, KHO BOS YON TAN 'DI LTA BU MA
THOB NA KHYOD KYIS KHO BO MING LAS LHAG MA MA LUS PAR BYED DO,
,BDAG GIS CI BGYI, STON PA'I SPYAN SNGAR SKYABS SU 'GRO BA DANG
BSLAB PA'I GZHI LONGS SHIG ,DE BTUL NAS LHUNG BZED DU

BCUG STE STON PA LA PHUL PAS, DE'I GROGS BRAM ZE ZHIG GIS LEGS
'ONGS KLU BTUL BA THOS NAS LEGS 'ONGS SPYAN DRANGS NAS ZAS BZANG
POS TSIM PAR BYAS TE KHA ZAS MI ZHU SNYAM GLANG PO'I CHANG 'DZUB
MOS DKRUGS TE PHUL BAS DGRA BCOM PA

RNAMS NI MA BSAMS PAR SHES PA MI 'JUG PAS DE 'THUNG STE SONG
NGO?, ,DE MNYAN YOD KYI SRANG LAS THAL NAS NYI MAS LUS LA PHOG
PAS CHANG GIS RA RO NAS 'GYEL LO, ,STON PA DER GSHEGS NAS DGE
SLONG RNAMS LA 'DI KLU AA SMRA'I CHU

@011B DOGS PA BTUL BA DE YIN NA, 'DIS DA LTA KLU'I PHRUG GU ZHIG
KYANG 'DUL BAR NUS SAM, RNGO MI THOG GO ,NYES DMIGS 'DI DANG
GZHAN YANG MYOS PAR 'GYUR BA 'THUNGS PA LAS BYUNG BAS, NGA LA
STON PA SKYABS GNAS SO ZER BA RNAMS KYIS

CHANG THA NA RTZVA'I RTZES KYANG MI BTUNG BLUD PAR MI BYA'O,
,ZHES GSUNGS SO,, 'DI LTAR GSUNGS PA MTHONG ZHING THOS KYANG
SHES BZHIN DU KHYAD DU GSOD NAS RNAM SMIN MYONG BAR NGES PA'I
LAS RGYAL BLON KHYIM PA RNAMS DANG, KHYAD PAR DU RAB TU BYUNG BA

RNAMS SH'AKYA'I DGE SLONG, SH'AKYA'I DGE SBYONG, SH'AKYA'I SRAS
SU KHAS LEN BZHIN DU RANG GI STON PA NYAG GCIG GI GSUNG CI MI
SNYAM PAR RDOG BRDZIS BYED PA NGO TSA BA'I GNAS LA NGO MTSAR YA
MTSAN DU 'DZIN NAS RANG YANG CHANG NGOM MED DU 'THUNG ZHING,
RANG DANG

RIS MTHUN PA'I SER MO PA DAG LA, CHANG DAM RDZAS YIN PAS NGES
PAR BSTEN DGOS ZHES NAN GYIS BLUD PA RNAMS NI BSTAN PA LA GNOD
PA'I SGO CHE SHOS YIN PAS 'DI LTA BU 'DZEM NA LEGS ZHES STON
PA'I BKA' LA TSAD MAR BZUNG BA'I YID CHES

KYI DAD PAS CHOS KYI RJES SU 'BRANG NAS CHOS DANG MTHUN PAR
SMRAS PA LA MKHAS PA RNAMS DGYES PAR MDZOD CIG ,THUB DBANG RDO
RJE 'CHANG YONGS 'DZIN PAndI TA CHEN PO'I ZHAL SNGA NAS, DGE
SLONG NAD PA STON PA'I GSUNG LA YID CHES PAS CHANG? 'DZEM NAS MA
'TSO

YANG SHI MA THAG LHAR SKYES NAS BDE BA PHUN SUM TSOGS PA NYAMS
SU MYONG, (CHOS KYI SPYAN LDAN) YID MI CHES PAS CHANG 'THUNGS
NAS SROG RNYED KYANG SHI MA THAG DMYAL BAR SKYES NAS SDUG BSNGAL
GYIS MNAR BA YIN GSUNG BA DNGOS SU THOS, RJE RATNA DHVA DZA'I
ZHAL NAS, DA LTA

@012A *, ,SNYIGS MAR SONG BA'I DBANG GIS, SKYA RING PO BZHAG
CING DOR MA GYON, RAS DKAR DANG CHOS GOS SBRAGS, dA RU RKANG
GLING DANG THOD PHOR THOGS, CHAD 'DZEM MED DU 'THUNG ZHING SBYOR
SGROL SOGS NGO SOR 'KHYER, RJE MI LA'I MTSAN BZUNG, THO CO'I

SPYOD PA GCOD YUL GYI CHOS LUGS SU SGROGS, DGE TSUL SLONG GI
GRAL LA 'TSANG, GRUB THOB TU BRDZUS NAS GZHAN MGO SKOR MKHAN
RNAMS GSAR RNYING GANG DANG YANG MI MTHUN, ZHES GSUNGS PA BZHIN
RTAGS CHA LUGS YA MA ZUNG SKYA MIN SER MIN DGE SBYONG

GI BSLAB BYA'I GNAS LAS LDOG PHYOGS KHO NA SPYOD PA LA BAG TSA
BA DANG YA NGA BA CUNG ZAD KYANG MED PAR GANG DRAN LAG LEN DU
'DEBS PA DE LTA BU DAG NI RIN PO CHE'I PHUNG PO'I MDO LAS, DGE
SBYONG SDIG PA CAN DAG BSTAN PA NUB PAR BYED PA LTA BU LTA NGAN
DGU BCU RTZA LNGA DANG,

PHAS KYI RGOL BAS NUB PAR MI NUS SO, ,DPER NA SENG+GE SHI BA'I
RO GCAN GZAN NAM BYAS ZA MI NUS KYI DE NYID KYI SRIN BUS ZA BA
LTAR, BSTAN PA 'DI YANG BLUN PO LHOD PA BRDZUN DU SMRA BA DAG
GIS NUB PAR BYED DO, ,ZHES GSUNGS, GSER 'OD LAS, SANGS

RGYAS MYA NGAN YONGS MI 'DA', ,CHOS KYANG NUB PAR MI 'GYUR TE,
ZHES GSUNGS PA LTAR SPYIR BSTAN PA NUB PA MI SRID KYANG RANG
RGYUD KYI THUB BSTAN RLUNG LA BSKUR NA SGOS KYI BSTAN PA NUB PAS
DE LA BSTAN DGRA ZER BA YIN NO, ,SHING GI BSTAN BCOS LAS KYANG,

NAGS NA GNAS RNAMS KHANG BZANG DANG, ,DER GNAS SKYED MOS TSAL LA
DGA', ,'TSO BAS DBUL BA RAB BYUNG DANG, ,RGYAGS PAS MYOS PA
KHYIM LA PHYOGS, ZHES STZAL BA'I DON THOG TU 'BABS PA 'DI LTA BU
NI DENG SANG DUS KYI DBANG GIS SA CHA GANG DU'ANG SHIN TU

@012B MANG BAR SNANG, SA PAn GYI LEGS BSHAD LAS, SKYE BO NGAN
PA'I MTSAN NYID LA, ,BRJOD RGYU DU MA YOD MOD KYANG, ,NGAN
SKYUGS KHRON PA SU ZHIG SLONG, ,SKYUGS PA MKHAS PA SU ZHIG
MYANG, ZHES GSUNGS PA LTAR BRJOD PAR BYA BA MANG YANG SA'I
SNYING PO 'KHOR LO

BCU PA'I MDO LAS, TZAM PA KA YI ME TOG SNYIGS GYUR KYANG, ,ME
TOG RNAM PA GZHAN PAS SHIN TU LHAG ,NGA YI DGE SLONG TSUL KHRIMS
NYAMS GYUR KYANG, ,MU STEGS CAN DAG THAMS CAD KUN PAS MCHOG ,CES
GSUNGS PA BZHIN RAB BYUNG GI GZUGS BRNYAN YAN CHAD

LHA DANG BCAS PA'I 'JIG RTEN GYI MCHOD GNAS DANG SKYABS SU 'GRO
BA'I YUL GNYAN PO YIN PA LA DGONGS NAS BDAG GI BLA MA RDO RJE
'CHANG ROL PA'I RDO RJE'I ZHAL SNGA NAS BANDE MTHE BONG TZAM
LA'ANG DAG SNANG GNANG GI YOD PAS PHRAN MDO MED COL CHUNG ZHIG
LA DO GAL CHUNG

BAS RANG DGAR KHA SLEB LAG SLEB BYAS NA RNAM SMIN YID DU MI 'ONG
BA BRNAG PAR DKA' BA'I SDUG BSNGAL GYIS MNAR BA'I RGYUR 'GYUR
BAR BSAMS NAS DE TZAM LAS MA SPROS SO, ,BDAG NI NYES SPYOD MANG
POS G-YENGS BZHIN DU, ,GZHAN SKYON GLENG

'DOD THA SHAL GSHIS NGAN RTAGS, ,'ON TAD? RNYED DANG BKUR STIR
CHAGS PA YIS, ,BDAG BSTOD GZHAN LA SMOD PA'I BSAM PAS MIN, ,STON
PAS GRANGS MED BSKAL BAR DKA' SPYAD KYIS, ,LEGS BSKRUN SKYE
DGU'I BDE SKYID 'BYUNG BA'I GNAS, ,BSTAN

PA RIN CHEN YUN DU GNAS PA DANG, ,PHYOGS DUS KUN TU DAR ZHING
RGYAS PHYIR YIN, ,LHAG PAR YAB RJES THUB PA'I DGONGS PA BZHIN,
,DAG TER MDZAD PA'I DRI MED RING LUGS 'DI, ,DBYAR MTSO BZHIN DU
'PHEL NA CI MA RUNG, ,SNYAM DU SMON NAS BRIS PA DKON

@013A *, ,MCHOG DPANG, 'PHAGS PA THOGS MED KYI GCUNG KUN MKHYEN
GNYIS PAR GRAGS PA SLOB DPON DBYIG GNYEN GANGS LJONGS SU BSTAN
PA DAR BAR BZHED NAS BAL YUL DU PHEBS PA'I LAM DU HANG DU ZHES
RAB BYUNG GI CHA BYAD 'DZIN PA SDOM

KHRIMS LA MI GNAS PA ZHIG LAG NA CHANG BUM THOGS PA GZIGS NAS
BSTAN PA 'DI LTAR NYAMS 'DUG GSUNG NAS THUGS SKYO BA SKYES TE
RNAM RGYAL MA'I GZUNGS ZLOG STE BTON NAS GSHEGS PA'I MCHOD RTEN
DENG SANG YANG BAL YUL NA YOD CES GRAG

GO ;RGYAL PO GLANG DAR MA GDON GSOL TE, RAB TU BYUNG BA KUN
PHAB, BTZUN PA'I RTAGS BOR DU MA 'DOD PA KUN MDA' GZHU RNGA
GSHANG BSKUR NAS RNGON PA LA BTANG, MI NYAN PA RNAMS BSAD, JO BO
RIN PO CHE BSGUL MA NUS PAR BYE THEMS SU BCUG

STE SBAS, SGO BRTZIGS TE ZHAL ZHAL BYAS NAS BSTAN PA BSNUB PA'I
RKYEN DU 'DIS GNOD PA LTA BU GZHAN MED CES BTZUN PA CHANG
'THUNGS PA'I RI MO BRIS TE BZHAG GO ,LHA LUNG DPAL GYI RDO RJES
BSTAN PA NUB PA THUGS KYIS MA BZOD CING, RGYAL PO SDIG

CAN LA SNYING RJE CHER BSKYED? NAS LCAGS KYI MDA' GZHU 'KHYER
TE, RGYAL PO GLANG DAR MA LHA SA'I RDO RING GI YI BE KLOG YOD
PA'I SNYING LA MDA' SNUN TE BSAD DO, ,PAn CHEN BSOD NAMS GRAGS
PA RNAM DPYOD YANGS PA'I SDES, LUS CAN BSOD NAMS 'GRIBS

PA DANG, ,NAG PO'I PHYOGS NI STOBS LDAN PAS, ,MNGA' BDAG SO DRUG
BZHES PA'I LO, ,SDIG BLON GNYIS KYIS CHOS RGYAL BKRONGS, ,MNGA'
BDAG RAL PA CAN 'DAS LO, ,BTZAN PO DAR MAS SRID BZUNG STE,
,THUGS LA GDON CHEN GSOL BA

@013B LAS; ;SANGS RGYAS BSTAN PA RMANG NAS BSNUBS, ,DGOS 'DOD
THAMS CAD 'BYUNG BA'I GNAS, ,RGYAL BA'I BSTAN PA RIN PO CHE,
,LHA BCAS 'GRO 'DIS GUS MCHOD NA, ,RGYAL PO NGAN PA'I SPYOD TSUL
MTSAR, ,TSUL 'DI THUGS KYIS MA BZOD NAS, ,

LHA LUNG DPAL GYI RDO RJE YIS, ,SNYING RJES LCAGS KYI MDA'
'PHANGS TE, ,SDIG CAN BTZAN PO LHA SAR BKUM, ,RNAM SMIN LCI BA'I
SNGA LTAS GANG, ,MTHONG CHOS NYID LA SMIN PA 'DI, ,LAS 'BRAS
BSLU BA MED DO ZHES, ,'GRO LA GSAL BAR BYED PA

BZHIN, ,BSTAN PA NYI MA'I 'OD CHEN PO, ,MDZUB MOS SGRIBS PA'I
NOR ZONG GIS, ,DPRAL BAR LCAGS GZER THOB PA YI, ,NYO TSONG RGYAL
PO NGAN PA'I LUGS, ,RGYAL PO SKAD CIG DE NYID DU, ,DMYAL BAR
LHUNG BAS SNYING RJE MOD, ,SA STENG 'KHOD PA'I

SDIG BLON LA, ,LTAD MO DE DAG 'OS PA NYID, CES THUGS TSIMS PA'I
GSUNG STZAL BAR SNANG, DE NAS LHA LUNG DPAL RDOR GYIS KARMMA SHA
TAM SOGS 'KHYER TE KHAMS SU BROS SO, ,DE'I TSE PAndI TA RNAMS
KYANG SDIG BLON RNAMS KYIS SPYUGS,

LO TZTSA BA PHAL CHER BROS, 'GA' ZHIG SDIG BLON RNAMS KYIS ZIN
NAS BSAD DE, BOD KHAMS SU RAB TU BYUNG BA GCIG KYANG MED PAR
BSTAN PA BSNUBS NAS LO BDUN CU'I BAR BOD MUN GLING DU GYUR CES
SNGON BYON DAM PA MANG PO'I GSUNG LAS BYUNG NGO, ,

SLOB DPON PADMA SAm BHA WA'I ZHAL NAS, RDZAS KYI NUS PA BSAM
GYIS MI KHYAB PAS SENG+GE SMYON PA'I KLAD PA SOGS RDZAS NGAN PA
DGU 'DZOMS LAS BYUNG BA'I CHANG 'THUNGS PA'I MI LA TSE 'DIR NYES
DMIGS 'DI DAG 'BYUNG NGO, ,DKON MCHOG LA BRNYAS SHING

@014A *, ,SMOD PAS DMYAL SOGS NGAN SONG DU LHUNG BA'I LAS GSOG
,RGYAL PO SOGS LA SKUR BA 'DEBS PAS RGYAL KHRIMS KYIS MNAR BAR
'GYUR ZHING, GROGS TSANGS PA MTSUNGS PAR SPYOD PA RNAMS KYI SMOD
PA'I GNAS SU 'GYUR(1), CHANG LA MI

DGA' BA'I MI LA MA DGA' ZHING, CHANG LA DAD PA'I MI LA BSTOD RA
BTANG(2), YANG YANG 'THUNG NA SNYAM PA'I LOG SEMS(3) SKYE, MI LA
GTAM NGAN GLENG ZHING MTSANG 'BRU BAR BYED(4), RO LA CHAGS NAS
SPONG MI THUB(5), GZHAN DANG 'THAB PA DANG, BRDEG PA DANG, 'TSOG

PA DANG, SHA RUS PAGS PA SOGS DRAL NAS SDUG BSNGAL BAR BYED(6),
RKANG LAG TSA RUM NAS 'DUG MI BDE, NYAL YANG MI BDE BAS KE RE
LANGS SHING DON MED DU KU CO 'DON NAS GAD PA DANG, NGAM GROG
,BRAG DANG, CHU KLUNG SOGS LA LTUNG NAS SHI

BAR 'GYUR(7), MIG MI GSAL ZHING 'BYED 'DZUM MI NUS, GANG YANG
NGO MI SHES PAS BLO 'THUMS PAR BYED(8), 'GO BA'I LHA LNGA SOGS
BROS TE SKYABS MED MGON MED DU GYUR PAS DE'I RGYUD LA BDUD ZHUGS
NAS SEMS RGYUD MA RUNGS PAR GYUR TE MI

DGE BCU, MTSAMS MED LNGA SOGS LAS NGAN TSABS PO CHE BSAGS NAS
PHYI MAR NGAN SONG GSUM DU SDUG BSNGAL SNA TSOGS MYONG BAR
'GYUR(9) RO, ,ZHES GSUNGS, GONG DU DMYAL BAR 'GRO ZHES PA'I
DMYAL BA NI, 'BRU'I CHANG DANG BCOS PA'I CHANG MYOS

PAR 'GYUR BA 'THUNGS PA DAG PHAL CHER TSA DMYAL DU 'BOD DU LCAGS
KYI SA GZHI LA NAGS 'THIBS POR MTHONG STE SKYABS 'TSOL ZHING
BRGYUGS PA NA, LCAGS KYI KHANG PAR ZHUGS PA'I PHYOGS BZHI DANG
STENG 'OG NAS MES BSREGS PA'I NAGS SU

@014B BROS PA DANG, ME DES SA GZHI DANG NAGS TSAL DANG SEMS CAN
RAB TU 'BAR BAS ME 'BA' ZHIG LAS GZHAN MI SNANG BA NA DU ZHING
NYAM THAG PA'I SKAD 'BYIN PA'O, ,DE'I PHYOGS BZHI'I RTZIG NGOS
LA SGO BZHI YOD LA LCAGS KYI RA BAS BSKOR BA'O, ,SGO

GCIG PHYE NAS BROS PAR 'DOD PA NA YANG CHOD DE PHAN TSUN RTZVA
DANG SHING LTAR SPUNGS SHING BSREG GO ,YUN RING ZHIG NA DE PHYE
NAS BROS PA NA, DRUNG DE NYID NA ME MA MUR PUS NUB TZAM DPAG
TSAD MANG PO KHYAB PAR RKANG PA BZHAG NA NI PAGS PA DANG SHA
DANG KHRAG

KUN 'JIG LA, BTEG NA NI YANG SKYE BAS LO DU MA 'JUG DGOS SO,
,DE'I DRUNG NYID NA PHYI SA'I 'DAM RO MYAGS LTAR MNAM PA MI
'GRENG TZAM DPAG TSAD MANG PO DRI NGA ZHING BTZOG PAR 'BOG PA NA
DER 'GYEL TE MGO DANG RKANG LAG DANG BCAS PA BYING NGO, ,

DE NA 'BU MCHU RNON THAL KAR MGO NAG PA MCHU KHAB 'DRA BA YOD
PAS, PAGS PA DANG SHA DANG RGYUS PA DANG RUS PA PHUG NAS LHA BA
'DRU'O, ,DE'I DRUNG NYID NA SPU GRI GTAMS PA'I LAM, LO MA RAL
GRI LTA BU'I TSAL DANG, SHAL MA LI'I TSAL DANG BCAS

PA YOD DE, SPU GRI'I LAM DU BRGYUG PA DANG RKANG PA BZHAG NA SHA
PAGS THAMS CAD GCOD LA, BTEG NA YANG SKYE BAR LO MANG PO'O,
,DE'I DRUNG GI TSAL DE AA MRA SNGON PO'I TSAL 'DRA BAR SNANG NAS
ZHUGS PA NA RLUNG TSA BAS RAL GRI DE DAG STENG DU LHUNG STE

YAN LAG DANG NYING LAG THAMS CAD GCOD DO, ,DER 'GYEL BA NA KHYI
SRE BO DAG GIS SPYI BO SA LA BRDABS TE GLO GNYIS NAS BSHUS
SHING, BSHUL SHA DANG RGAL TSIGS KYANG PHYUNG NAS ZA'O, ,DE'I
DRUNG NA LCAGS KYI SHING SHAL MA LI'I TSAL MI

@015A *, ,'GRENG SA YA TZAM DU MTHO BA TSER MA RNON PO SOR BCU
DRUG PA TSAL SNGON PO'I PHRENG BAR SNANG BA LA 'JOG NA KHA THUR
DU LTA LA, BABS NA GYEN DU LTA BAS YAN LAG THAMS CAD 'BIGS SHING
GSHAG GO ,KHVA LCAGS KYI MCHU CAN

DAG KYANG PHRAG PA 'AM MGOR BABS TE MIG DANG KLAD PA 'DRU'O,
,LCAGS KYI RDZA BUM DANG, ZANGS BA TSA'I CHU KHOL BAS GANG BAR
YANG 'TSED DO, ,SHAL MA LI'I DRUNG NYID NA 'GYUR BYED KYI CHU
KHOL MAS GANG BA'I KLUNG RABS MED DU LHUNG NAS

BSKOL BAS STENG 'OG TU 'PHYO ZHING 'TSED PA NI ZANGS CHUS BKANG
BA LA ME CHEN PO SPAR BAR MON SRAN GRE'U LA SOGS PA 'TSED PA
BZHIN NO, ,'GRAM GNYIS NA NI GSHIN RJE RAL GRI LA SOGS PA THOGS
PAS 'BYUNG DU MI STER BAR 'TSED DO,, DER

SKRA DANG SPU THAMS CAD NI 'BYI, SHA KHRAG THAMS CAD NI 'JIG PAS
RUS PA NYID LUS PAR ZAD DO, ,YANG LCAGS KYI MCHIL BA DANG NYA
RGYAS NYA LTAR BCUS TE SA GZHI 'BAR BA LA GAN RKYAL DU BZHAG NAS
KHYED CI 'DOD CES SO, ,BDAG CAG NYID

KYANG MI SHES MI MTHONG MOD KYI, 'ON KYANG BKRES SO ZHES SO, ,DE
DAG GIS LCAGS KYI 'BYED SPYAD KYIS KHA PHYE NAS THU LUM 'JUG
CING ZANGS KHOL MA BLUD PA YANG SNGA MA BZHIN NO, ,DE NAS YANG
LDOG TE KLUNG RABS MED DANG, SHAL MA LI'I

TSAL DANG, RAL GRI'I LAM DANG, SPU GRI'I LAM DANG, RO MYAGS KYI
'DAM DANG, ME MA MUR GYI 'OBS NAS YANG SGO DE NYID DU 'JUG GO
,PHYOGS GZHAN NAS KYANG DE KHO NA BZHIN 'KHOR LO LTAR 'KHOR BAR
BYED DO, ,SNGON RGYAL PO ZHIG GIS,

@015B DON MTHUN SKOM PAS GDUNGS PA LA CHANG BLUD PAS DMYAL BA DU
'BOD CHEN POR SKYES PAR GSUNGS SHING, SPYIR MI PHAL BA CHANG
'THUNG TSAD DU 'BOD DANG, RAB BYUNG GIS 'THUNG NA DU 'BOD CHEN
PO, DGE TSUL GYIS 'THUNG NA TSA BA'I DMYAL BA, DGE SLONG

GIS 'THUNG NA RAB TU TSA BA'I DMYAL BAR SKYE, SDOM LDAN YIN MIN
LA MA LTOS PAR CHANG BLUD MKHAN MTHA' DAG MUN PA NAG PO'I DMYAL
BA DANG, DU 'BOD RNAMS SU SKYES NAS LO GRANGS MED DPAG TU MED
PAR SDUG BSNGAL GYI TSOR BA DPAG TU MED PA

NYAMS SU MYONG BA NI SANGS RGYAS KYI BKA' BSLU BA MED PAS NGES
PA YANG DAG PA'O, ,'DI LTA BU LA MANG DU SO SOR RTOG PAR BYED PA
NI, MCHOG TU DPA' BA,? BDUD KYI SDE CHEN PO 'JOMS PA, 'KHOR BA'I
RGYA MTSO LAS SGROL BA, TSUL KHRIMS KYI CHUS

'DOD PA'I ME GSOD PA, BYAMS PA'I CHU'I BUM PAS ZHE SDANG GI ME
GSOD PA, RTEN CING 'BREL BAR 'BYUNG BA'I SGRON MES GTI MUG GI
RAB RIB SEL BAR BYED DO, ,ZHES GSUNGS SO,, SNYIGS DUS RAB BYUNG
GZUGS BRNYAN 'GA' ZHIG DANG, ,DKON

MCHOG BLA MAR 'DZIN PA'I KHYIM PA RNAMS, ,DMYAL CHU LAS KYANG
CHES CHER 'JIGS 'OS PA'I, ,MYOS BYED BTUNG BA BSTEN PA GA LA
RIGS, ,SMAD PAR 'OS PA'I SDIG PA CHES MANG YANG, ,BZOD DKA'I
SDUG BSNGAL RTZA BAR NYER DGONGS NAS, ,

STON PA THUGS RJE CAN GYIS NAD PA LA, ,BCAS RKYANG PHAL CHER
GNANG YANG MYOS 'GYUR CHANG, ,SROG GI PHYIR DU'ANG MA GNANG DE
YI PHYIR, ,YA RABS SPYOD TSUL LDAN PA'I SKYE BO KUN, ,DMYAL BA'I
KHRO CHUS BSKRUN MED ZHIM MNGAR CHANG, ,SROG BSDOS @016A *, ,MDZAD NAS 'DZEM CES MA THOS SAM, ,THOS NAS SHES KYANG
CHANG LA SRED PA'I MI, ,RAB BYUNG RNAMS LA CHOS SRUNG BKA' TSAD
DANG, ,KHYIM PA LA YANG MI SHIS BYUR SNA 'DREN, ,PHYI MAR DMYAL
BA DU 'BOD CHEN POR 'TSED, ,DE PHYIR

MI GZUGS BYOL SONG MA YIN NA, ,MYUR DU SROG 'PHROG DUG CHEN 'DI
SPONG LA, ,CHU BUR LTA BU'I LUS 'DI NAM 'DOR BA'I, ,NGES PA MED
PAS LA GOR MA nI 'DREN, MYOS 'GYUR 'THUNGS PA'I SKYON MTSANG
LEGS PAR BSHAD PA SMYO CHU SUN 'BYIN

ZHES BYA BA 'DI NI, BYANG PHYOGS CHEN PO HOR YUL GYI BKA' GDAMS
DGON CHEN DGE 'PHEL DGA' LDAN CHOS MDZOD GLING GI BLA MA GONG MA
RIM BYON RNAMS NAS CHANG KHRIMS DAM PO MDZAD PA'I DRIN GYIS SU
RA SHIN TU 'DZEM BZHIN PA YIN KYANG, DUS SHIN TU

SNYIGS PA'I STABS NAS SER MO PA'I GRAL DU CHUD PA 'GA' ZHIG GIS
BYES LAM SOGS SU 'THUNG BA'I NGES PA MED PAS DE DAG DGOG PA'I
CHED DU 'DI LTA BU ZHIG 'BRI DGOS ZHES TSOGS CHEN ZHAL NGO LHA
LDAN RAB 'BYAMS PA MKHAS PA'I DBANG PO

'JAM DPAL GZHON NU, TSOGS CHEN DGE BSKOS RAB 'BYAMS PA YE SHES
BSAM GRUB, TSOGS CHEN DBU MDZAD SKAL BZANG DBANG PHYUG SOGS LAS
SNE THUN MONG NAS MGRIN GCIG TU BSKUL BA LA BRTEN NAS, 7 ZHVA
SER COD PAN 'CHANG BA'I

THA SHAL DGA' LDAN BSTAN PA'I GSAL BYED LCANG LUNG AARYA PAndI
TA NGAG GI DBANG PHYUG BLO BZANG BSTAN PA'I RGYAL MTSAN DPAL
BZANG POS RNAM 'PHYANG ZHES PA SA PHO KHYI LO'I RGYAL ZLA BA'I
GANG BA PHYOGS KYI RDZOGS PA GSUM PA'I NYIN BKA' BSTAN BCOS

@016B KYI GLEGS BU MNGON PAR 'KHRIGS PA'I LDING KHANG DU BRIS PA
'DIS KYANG THUB BSTAN SPYI DANG, KHYAD PAR DPAL MNYAM MED RI BO
DGE LDAN PA'I RING LUGS DRI MA MED PA 'DI NYID PHYOGS DUS KUN TU
DAR ZHING 'GRO KUN BDE SKYID KYI DPAL LA SPYOD PA'I RGYUR GYUR
CIG ,

` 'JAM MGON BLA MA'I BSTAN PA'I ZHABS 'DEGS SU, ,DMIGS NAS DGE
BSHES BLO BZANG BSHES GNYEN NAS,,

CHOS SBYIN 'DZAD MED PAR GYI YON SBYAR TE, ,BSGRUBS PA'I DGE
TSOGS THUB BSTAN RGYAS PHYIR BSNGO,,

@017A *, ,KO TAM BSTAN PA'I ZHABS 'DREN AA RI KHI, ,KHO THAG
CHOS LA GCOD BYED AA RI KHI, ,GO RIG DRAN PA NYAMS BYED AA RI
KHI, ,NGO TSA KHREL 'DZEM 'DOR BYED AA RI KHI, ,CO 'DRI BSLU
BRID SNA 'DREN AA RI KHI, ,CHO RIGS BZANG PO SLAD BYED AA RI
KHI, ,

JO BZANG MIN PA'I NGAN RTAGS AA RI KHI, ,NYO LE DGE SBYOR 'JOMS
BYED AA RI KHI, ,TO GER TSUN CHAD DRI MNAM AA RI KHI, ,THO CO'I
SPYOD PA'I MTHAR ZAD AA RI KHI, ,DO GAL CI YANG MED PA AA RI
KHI, ,MNO BSAM CI YANG MA MTHONG 'DI 'THUNG DGA', ,PO TI LNGA LA

MKHAS PA'ANG 'DI YIS 'PHUNG, ,PHO RAB SNYING STOBS CAN YANG 'DI
YIS 'PHUNG, ,BO DHI SGRUB BRTZON 'GA' YANG 'DI YIS 'PHUNG, ,MO
BTZUN GTZANG SBRA CAN YANG 'DI YIS 'PHUNG, ,TZO RAS TZAM YANG
TSA GRANG SKYOB MI NUS, ,TSO SNUM ZAS BZHIN LUS ZUNGS SKYED

MI NUS, ,DZO KI'I SPYOD BZHIN GROGS SU 'KHYER BA DKA', ,WO RGYAL
DON MED MIG CHU 'DZAG PAR ZAD, ,ZHO SOGS ZHIM DGU BSTEN KYANG
BRO BA BSLAD, ,ZO MDOG MI BDE GDON DANG NAD RIMS SLONG, ,'O 'DOD
BOS KYANG LHA SRUNG 'KHOR MI NUS, ,YO DONG G-YANG

SA LTA BU 'DI SPONGS SHIG ,RO LANGS GDON GYI SNA 'DREN 'DI
SPONGS SHIG ,LO THOG LA SOGS NYAMS BYED 'DI SPONGS SHIG ,SHO
DANG KHRAM LA 'DEB BYED 'DI SPONGS SHIG ,SO SO'I SEMS RGYUD NAG
BYED 'DI SPONGS SHIG ,HO HO ZER GYIN MYOS BYED MA 'THUNG BAR,,

AOO dYA YA NAR SKYE BA'I RGYU TSOGS SGRUBS, (,RIGS BRGYA'I BDAG
PO SARBA DZNY'A, ,RATNA SH'A NAS SYA D'I BAm SHRI, ,BHA DRA'I
LEGS BSHAD GSUNG ZUR TZAM, ,SU RAR? SBYAR TE GONG? BSTUN BRIS,
,'DIS KYANG KUN LA PHAN THOGS SHOG, ,,)

@017B [BLANK PAGE]