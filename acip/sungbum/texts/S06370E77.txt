` YANG YI GE RNAMS LAS 'OD ZER DKAR PO 'PHROS PA'I SNER

LHA MO DKAR MO BDUD RTZI DKAR POS GANG BA'I BUM PA THOGS PA DPAG
TU MED PA SPROS TE, BSGRUB BYA RNAMS LA DBANG BSKUR BAS, NAD GDON
SDIG SGRIB THAMS CAD BSHAD GCI DANG RNAG KHRAG ,SDIG SPRUL

DANG SBAL LCONG, DUD KHU DANG SOL KHU'I RNAM PAR NAG NYIL NYIL
PHYIR 'THON PAR BSAM PA NI MA DAG PA 'KHRUD PA'I DMIGS PA'O,, ` YANG YI
GE RNAMS LAS 'OD ZER DMAR SER NYI MA SHAR PA

LTAR 'PHROS PA, BSGRUB BYA RNAMS KYI BA SPU'I SGO NAS LUS NANG DU
ZHUGS PAS, MA RIG PA'I MUN PA THAMS CAD MUN KHUNG DU SGRON ME
BTEG PA LTAR GAR SONG CHA MED DU SANGS KYIS YAL BAR BSAM PA NI MA

@65B RIG PA BSAL BA'I DMIGS PA'O, ,YANG YI GE RNAMS LAS BDUD RTZI DMAR
SER GYI RGYUN BYUNG BAS, BSGRUB BYA RNAMS KYI LUS THAMS CAD GANG,
BDUD RTZI'I RDUL PHRA RAB THAMS CAD RJE BTZUN 'JAM DBYANGS KYI

SKU'I RNAM PAR GSAL BA LAS 'OD ZER 'PHROS PAS, PHYOGS BCU'I RGYAL BA
SRAS BCAS KYI CHE BA'I MKHYEN RAB RNAMS RJE BTZUN 'JAM PA'I DBYANGS
KYI SKU'I RNAM PAR SPYAN DRANGS NAS, LUS NANG GI 'JAM DBYANGS

RNAMS LA THIMS PA'I 'OD ZER GYIS BLANG DOR GYI GNAS RNAMS RANG STOBS
KYIS 'BYED PA LA RMONGS PA'I MUN PA THAMS CAD BSAL NAS, BLANG DOR
GYI GNAS RNAMS RANG STOBS KYIS 'BYED NUS PA'I SHES RAB

RLABS PO CHE THOB PAR BSAM PA NI SKU'I SGO NAS SHES RAB CHE BA BSGRUB
PA'O, ,DE BZHIN DU GSUNG AA RA PA TZA'I YIG 'BRU'I SGO NAS KUN BYANG GI
CHA SHAS PHRA MO RNAMS KYANG SO SOR 'BYED NUS PA'I SHES RAB

GSAL BA DANG, THUGS SA BON DH'I: YIG GI SGO NAS MA RTOGS LOG RTOG
THE TSOM GYI BLO RNAMS MYUR DU 'GOG PA'I SHES RAB MYUR BA DANG,
THUGS PHYAG MTSAN GLEGS RAL GYI SGO NAS GSUNG RAB KYI TSIG

DON LA THOGS RDUGS DANG TSAD BZUNG MED PA'I SHES RAB ZAB PA DANG,
GLEGS BAM GYI SGO NAS 'CHAD PA'I SHES RAB DANG, RAL GRI'I 'KHOR LO'I
SGO NAS RTZOD PA'I SHES RAB DANG, GLEGS BAM DANG RAL GRI'I

@66A *, ,'KHOR LO GNYIS KA'I SGO NAS RTZOM PA'I SHES RAB BSGRUB PA'I TSUL
RNAMS KYANG SHES PAR BYA'O, ,BZLAS PA'I MJUG TU, RANG NYID DAM TSIG
SEMS DPA'I RTZA ZHAL GYI LCE STENG DU DH'I: YIG DMAR SER

MGO GRE PHUGS SU BSTAN NAS NYAL STABS SU GNAS PA ZHIG GSAL BTAB STE,
DBUGS THENGS GCIG LA DH'I: BRGYA RTZA BRGYAD BZLAS PAS, DH'I: YIG LAS
'OD ZER 'PHROS, PHYOGS BCU'I RGYAL BA SRAS BCAS THAMS

CAD KYI MI BRJED PA'I GZUNGS SOGS BYIN RLABS THAMS CAD DH'I: YIG DMAR
SER 'OD ZER 'PHRO BA DANG BCAS PA'I RNAM PAR BSDUS NAS LCE STENG GI
DH'I: LA THIMS SHING DH'I: YANG 'OD DU MER GYIS ZHU NAS, MCHIL MA SGRA

MED MID PA DANG MNYAM DU SNYING GA'I DH'I: YIG DBUS MA LA THIMS PAS,
ME LCE LA MAR KHU BLUG PA LTAR 'OD ZER CHER 'BAR THAMS CAD GANG NAS
BRJED NGES DANG RMONGS PA'I MUN PA THAMS THAMS CAD BSAL TE, GSUNG

RAB KYI TSIG DON MI BRJED PA'I GZUNGS KHYAD PAR CAN THOB PA'I MOS PA
BRTAN PO BYAS RJES DRAG PO'I BZLAS PA LA 'JUG GO,