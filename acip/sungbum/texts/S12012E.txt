@001A *, ,TSE RABS RJES 'DZIN GYI SMON TSIG 'DOD DON PADMO
BZHAD PA'I NYIN BYED CES BYA BA BZHUGS, ,

@001B #, ,DKON ZHING DON CHE THUB GSUNG RGYA MTSO'I BDAG
,MCHOG GSUM RIN CHEN KUN 'DUS NGO BO NYID, ,RGYAL BSTAN BSHAD
SGRUB ZUNG GIS SPEL MKHAS PA'I, ,MTSAN LDAN BA SHES

GNYEN DAM PAR GSOL BA 'DEBS, ,BYANG CHUB PAR GYI GNAS LUS
LONGS SPYOD 'KHOR, ,DUS GSUM BSAGS PA'I RANG GZHAN DGE TSOGS
BCAS, ,MKHA' KHYAB SRID ZHI'I GDUNG BA ZHI BA'I

RGYUR; ;MGON KHYOD ZAG MED THUGS DGONGS RDZOGS PHYIR 'BUL,
,DGE BAS DENG NAS TSE RABS THAMS CAD DU, ,KHYOD ZHABS GTZUG GI
RGYAN DU MI 'BRAL ZHING, ,ZAB RGYAS GSUNG

GIS RTAG TU 'TSO BA DANG, ,THUGS YID GCIG TU 'DRES PAR BYIN
GYIS RLOBS, ,KHYOD NI BLA MA YI DAM CHOS SRUNG SOGS, ,KUN 'DUS
SKYABS GCIG DAM PAR GSOL 'DEBS NA, ,

@002A #, ,SKYE SHI BAR DO'I GNAS SKABS GANG DU YANG, ,'BRAL
MED DGYES BZHIN RJES SU BZUNG DU GSOL, ,MA NOR LAM STON BSHES
KYIS ZIN PA'I TSE, ,SKYON RTOG SKAD CIG TZAM YANG

MI SKYE ZHING, ,BSAM DANG SBYOR BAS TSUL BZHIN LEGS BSTEN NAS,
,THOS BSAM SGOM PAS RGYAL RNAMS MNYES BYED SHOG ,MU MTHA' MED
PA'I ZHING KHAMS RAB 'BYAMS SU, ,

MGON KHYOD MNGON PAR 'TSAD RGYA'I TSUL BSTAN TSE, ,GSANG BA'I
MDZOD 'DZIN SRAS KYI MCHOG GYUR NAS, ,MI LDOG LUNG BSTAN MYUR
DU THOB PAR SHOG ,BRTAN PA MA RNYED SKYE BA THAMS

CAD DU, ,DAL BRGYAD 'BYOR BCU THEG MCHOG 'KHOR LO BZHI, ,MTHO
RIS YON TAN BDUN LDAN DPAL THOB NAS, ,SRID PAR ZHEN LOG RAB TU
'BYUNG BAR SHOG ,CHE GSAL MYUR ZHING

@002B ZAB PA'I SHES RAB KYIS, ,MDO RGYUD RGYA MTSO'I DGONGS
DON 'BYED PA LA, ,SMRA BA ZLA MED SPOBS PA MCHOG BRNYES TE,
,'CHAD RTZOD RTZOM LA THOGS PA MED PAR SHOG ,GTZUG LAG YONGS
KYI GNAD BSDUS DKA' BO TA LNGA, ,DE YI YANG SNYING GSANG CHEN

RGYUD SDE BZHI, ,MKHAS PA'I DGA' STON THUN MONG RIG GNAS KUN,
,KHONG DU CHUD DE RMONGS MUN SANGS PAR SHOG ,NGES 'BYUNG BYANG
SEMS MTHA' BRAL ZAB MO'I LTA, ,RIM GNYIS LAM GYI BGROD PA MYUR
RDZOGS NAS, ,SKU THUGS DBYER MED KHA

SBYOR BDUN LDAN GYI, ,GO 'PHANG THOB STE 'GRO RNAMS SGROL BAR
SHOG ,TSE YI MTHAR YANG MGON PO KHYOD NYID KYIS, ,DGYES PA'I
GSUNG GIS DBUGS DBYUNG LEGS BSTZAL TE, ,GNAD GCOD 'KHRUL SNANG
CHAGS ZHEN KUN ZHI NAS, ,DAG

PA'I ZHING MCHOG RNAMS SU DRANG DU GSOL, ,MA 'ONGS RIGS LDAN
DRAG PO'I 'KHOR LO YIS, ,DUM BU BCU GNYIS SA YA KHYON KUN LA,
,RDZOGS LDAN GSANG CHEN DGA' STON 'GYED PA'I TSE, ,RIN CHEN
LTA BU'I GDUL BYAR BDAG GYUR CIG ,

TSE LO BRGYAD KHRI'I DUS SU BYAMS MGON GYIS, ,BCU GNYIS MDZAD
PA'I 'OD SNANG SGRO BA'I TSE, ,'KHOR GYI THOG MAR GYUR TE
RGYAL SRAS KYI, ,RLABS CHEN SPYOD PA'I PHA ROL PHYIN GYUR CIG
,PHYI RU ZHI DUL 'DUL KHRIMS GTZANG MAS MDZES,

NANG DU RGYAL SRAS SPYOD PA'I KHUR 'DZIN CING, ,GSANG BA BDE
STONG MCHOG LAS MI 'DA' BA'I, ,BLO BZANG RGYAL BA'I BSTAN DANG
'BRAL MED SHOG ,NAM MKHA' JI SRID 'GRO BA'I DON GYI PHYIR,
,DUS GSUM RGYAL DANG RGYAL SRAS THAMS CAD KYI, ,

@003A *, ,DPAG YAS SPYOD DANG SMON LAM MA LUS PA, ,SGRUB PA'I
SNYING STOBS G-YOB MED GYUR CIG ,BRTZE LDAN BLA MA MCHOG GI
THUGS RJE MTHU, ,SRAS BCAS RGYAL BA ZHI KHRO'I BYIN RLABS
DANG, ,CHOS NYID 'GYUR MED RTEN

'BREL MI BSLU BA'I, ,BDEN PAS SMON GNAS MTHA' DAG MYUR 'GRUB
SHOG ,CES TSE RABS RJES 'DZIN GYI SMON TSIG 'DOD DON PADMO
BZHAD PA'I NYIN BYED CES BYA BA'I YANG DAD BRTZON RNAM DPYOD
RMAD DU BYUNG BA DGE SLONG SMON LAM MCHOG GRUB SOGS

MANG PO'I 'DOD MOS LTAR, BTZUN GZUGS SHES RAB RGYA MTSOS SMAN
RI'I RTZER SKYO SANG DU PHYIN PA'I TSE SUG BRIS SU BGYIS BA'O,
ee,'DI YANG MDZOD DGE'I DGON GSAR DGA' LDAN RAB RGYAS GLING NAS
PAR DU BKOD,, ,,MANGGA LAm,,

@003B [BLANK PAGE] 
