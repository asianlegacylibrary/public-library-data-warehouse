*, ,DPAL RDO RJE 'JIGS BYED KYI RIM PA GNYIS PA'I RNAM BSHAD
DNGOS GRUB SNYE MA ZHES BYA BA BZHUGS SO, ,

@001A #, ,NA MO MANYDZU GHO sh'A YA, RGYAL BA'I YE SHES GCIG
GYUR 'JAM PA'I DBYANGS, ,PHYI NANG GSANG BA'I GSHIN RJE KUN 'DUL
PHYIR, ,KHROS PA'I GAR MDZAD BCOM LDAN DUS DGRA'O DBANG, ,BKA'
SDOD LAS KYI GSHIN RJER BCAS LA 'DUD, ,

'JAM DPAL ZHI KHRO MI YI ZLOS GAR CAN, ,BLO BZANG RGYAL BA GNYIS
PAR GRAGS PA DANG, ,THUGS SRAS MKHAS GRUB CHOS RJE YAB SRAS
SOGS, ,CHOS 'DI'I BRGYUD 'DZIN BLA MA RNAMS LA 'DUD, ,GSHIN RJE
GSHED KYI RIM PA DANG PO'I GNAD, ,PHYE BA MANG YANG RDZOGS

RIM GNAD RNAMS NI, ,KHUNGS BCAS SNGON CHAD PHYOGS 'DIR MA GSAL
BA, ,BLA MA'I DRIN LAS CUNG ZAD GSAL BAR BYA, ,'DI LA GNYIS,
SNGON DU 'GRO BA SPYI'I RNAM GZHAG BSHAD PA DANG, SKABS SU BABS
PA'I RDZOGS RIM NYID BSHAD PA'O, ,DANG PO LA BZHI,

RGYUD GNYIS KYI KHYAD PAR CUNG ZAD BSHAD PA, 'DI'I RDZOGS RIM
RGYUD DANG RGYA GZHUNG GANG LAS BSTAN PA DANG DON GYIS THOB
TSUL, RDZOGS RIM LA NYE BAR MKHO BA'I RTZA RLUNG THIG LE'I RNAM
GZHAG ,THABS SHES KYI KHYAD PAR BSHAD PA'O, ,DANG PO NI, SPYIR
RGYUD DE LA BYA RGYUD,

SPYOD RGYUD, RNAL 'BYOR GYI RGYUD, BLA MED KYI RGYUD DANG BZHI,
PHYI MA LA NI PHA MA'I RGYUD GNYIS TE, PHA RGYUD DANG THABS
RGYUD GNYIS DON GCIG CING, MA RGYUD DANG SHES RAB KYI RGYUD
GNYIS DON GCIG GO ,RGYUD GNYIS KYI GRANGS TSAD KYANG YOD DE,
SDOM 'BYUNG LAS, RNAL 'BYOR

@002A *, ,RGYUD RNAMS KYI NI TSAD, ,BYE BA PHRAG NI DRUG TU
NGES, ,DE BZHIN RNAL 'BYOR MA RGYUD GRANGS, ,BYE BA PHRAG NI BCU
DRUG GRAGS, ,ZHES GSUNGS PA LTAR YIN PA'I PHYIR, 'DIR RNAL 'BYOR
RGYUD NI RGYUD SDE GSUM PA LA BYED PA MIN GYI, BLA MED KYI RGYUD
LA

RNAL 'BYOR CHEN PO'I RGYUD KYI THA SNYAD MDZAD PA LTAR YIN TE,
RGYUD GNYIS LAS PHA RGYUD NI SGYU LUS RTZAL DU BTON NAS 'CHAD
PA'I SGO NAS DER BZHAG LA, MA RGYUD NI LUGS 'BYUNG LUGS LDOG GI
DGA' BZHI RTZAL DU BTON NAS 'CHAD PA'I SGO NAS DER BZHAG PA YIN

YANG, GNYIS KA'ANG BDE STONG DBYER MED KYI YE SHES SAM RNAL
'BYOR GTZO BOR STON PA LA KHYAD PAR MED PAS DE'I SGO NAS NI RNAL
'BYOR RGYUD DANG RNAL 'BYOR MA'I RGYUD CES PA'I THA SNYAD MDZAD
PA YIN PA'I PHYIR TE, 'DUS PA PHYI MA LAS, THABS DANG SHES RAB
SNYOMS 'JUG

PAS, ,RNAL 'BYOR ZHES NI BSHAD PA YIN, ,ZHES GSUNGS PA'I PHYIR,
THABS RGYUD LA NI 'DOD CHAGS ZHE SDANG GTI MUG THABS RGYUD GSUM
YOD PA LAS, GSANG 'DUS LTA BU 'DOD CHAGS THABS RGYUD DANG, GSHIN
RJE GSHED KYI SKOR RNAMS DE'I PHYOGS MTHUN GYI

RGYUD DU BZHAG KYANG NGO BO'I SGO NAS ZHE SDANG THABS RGYUD
DANG, RDO RJE AA RA LI'I RGYUD LTA BU GTI MUG THABS RGYUD DU
'JOG GO ,GSHIN RJE GSHED KYI RGYUD NI, DMAR NAG 'JIGS GSUM GYI
RGYUD RNAMS YIN LA, 'JIGS BYED KYI RGYUD RGYAS PA SHLOO KA 'BUM
YOD PA NI AU RGYAN GYI YUL

@002B NA BZHUGS PA RGYA BOD DU MA 'GYUR ZHING, DA LTA RTOG BDUN
DU GRAGS PA'I RGYUD NI RGYUD RGYAS PA DE NAS LOGS SU PHYUNG
BA'O, ,RTOG GSUM NI BSHAD RGYUD DE, 'DI YANG BSHAD RGYUD KYI DUM
BU 'KHRUL 'KHOR RGYAS PAR 'CHAD PA ZHIG GO ,GNYIS PA NI, 'DIR
'JIGS BYED KYI BSKYED RIM RGYAS PA

MKHAS GRUB CHOS RJES MDZAD PA DANG, DE'I 'PHRO LUS PA RJE DE
NYID KYI SRAS MKHAS PA CHEN PO CHOS RJE BLO GROS CHOS SKYONG PAS
MDZAD PA LA BRTEN NAS 'CHAD PA YIN LA, 'O NA 'DI'I RDZOGS RIM
RGYUD DANG RGYA GZHUNG GANG LA BRTEN NAS 'CHAD PA YIN ZHE NA,
DE'I LAN DU KHUNGS RGYAS PAR BKOD NA MANG BAR

'GYUR BAS BSDUS PA'I TSUL GYIS DGONG PAR BYA STE, DE YANG 'DI
LTAR, RTOG BDUN GYI RTOG PA BDUN PA LAS, DE NAS ZHU BA'I BSAM
GTAN GYI RAB TU SBYOR BA 'BYUNG BA, ZHES PA NAS, 'O MA'I SHING
BZHIN DU ZHU BAR BYED PA THE TSOM MED DO, ,ZHES PA'I BAR GYIS
PHYAG RGYA LA BRTEN NAS BYANG SEMS

BZHU BA'I RDZOGS RIM JI LTAR BSTAN PA MI BSKYOD PA'I 'GREL BAR
BSHAD PA LTAR DANG, YANG, RTOG BDUN LAS, MAR ME CHE BA BZA' ZHIR
ZHES GSUNGS TE, DES NI RTZA 'KHOR LA BRTEN PA'I GTUM MO'I RDZOGS
RIM BSTAN PA YIN LA, DGRA NAG LAS KYANG, 'O MA LA SEMS GOMS BYAS
PAS, ,PHYAG

RGYA CHEN PO BSGRUB PAR BYA, ,ZHES PAS BYANG SEMS BZHUS NAS
PHYAG CHEN BSGRUB TSUL BSTAN TO, ,GZHAN YANG GSHIN RJE GSHED
DMAR PO'I RGYUD DANG, GRUB CHEN BHIR WA PAS MDZAD PA'I SPROS MED
DANG, SHANTI PAS MDZAD PA'I 'JIGS BYED KYI CHOGS 'KHOR DANG, AA
MO GHA BADZRA CHE BAS MDZAD PA'I RDZOGS

RIM MDOR BSDUS PA DANG, DARPAN AA TZA R+YAS MDZAD PA'I 'TSO BA'I
DE NYID RNAMS LAS 'DI'I RDZOGS RIM BSGOM TSUL BSTAN PA'ANG SHES
PAR BYA'O, ,'DIR NI GRUB CHEN DPAL 'DZIN GYIS MDZAD PA'I RNAL
'BYOR BZHI'I RIM PA NYID GTZO BOR BYA DGOS PA YIN TE, 'DI'I
DNGOS BSTAN GSHIN RJE GSHED

@003A *, ,DMAR PO'I RDZOGS RIM GTZO BOR STON PA'I DBANG DU MDZAD
KYANG, 'JIGS BYED KYI RDZOGS RIM RNAMS KYANG STON PAS DMAR NAG
'JIGS GSUM GYI RDZOGS RIM RNAMS THUN MONG DU STON PA YIN PA'I
PHYIR TE, 'DI'I RDZOGS RIM CHOS RJE BLO GROS PAS MKHAS GRUB

RJE'I MAN NGAG LTAR 'CHAD PA NA 'JIGS BYED KYI BSKYED RIM CHEN
MO LAS, DMAR NAG 'JIGS GSUM LAS DMAR PO'I RGYUD DANG RGYA GZHUNG
RNAMS KYI NANG NAS NI RNAL 'BYOR BZHI'I RIM PA NYID LA BRTEN NAS
BSHAD NA 'DI'I RDZOGS RIM KYANG RGYAS PAR THON PAR 'GYUR RO,
,ZHES GSUNGS ZHES

DANG, KHYAD PAR DU RNAL 'BYOR BZHI RIM 'DI NI DNGOS SU NA DMAR
PO'I RDZOGS RIM STON BYED DU SBYAR NAS GSUNGS KYANG, 'DI NYID
GRUB CHEN LA LI TA'I MAN NGAG LA BRTEN NAS DMAR PO'I RGYUD DANG,
RGYUD 'BUM PA ZHES GRAGS PA 'JIGS BYED KYI RGYUD RGYAS PA'I
RDZOGS RIM GYI GNAD RNAMS BSDUS

NAS STON PA YIN PAS, DMAR NAG 'JIGS GSUM THAMS CAD KYI RDZOGS
RIM THUN MONG DU STON PA'I GZHUNG DU SBYAR BAR BYA'O, ,ZHES PA
NI BLA MA'I ZHAL GYI GDAMS PA YIN NO, ,ZHES GSUNGS PA'I PHYIR,
GRUB CHEN GYI GZHUNG DES RNAL 'BYOR BZHI 'CHAD PA'I TSUL BSDUS
TE BKOD NA, DE NYID LAS

RNAL 'BYOR DAM PA BZHIR BSHAD DE, ,DBYIBS DANG SNGAGS DANG DAM
TSIG DANG, ,RNAM DAG YE SHES ZHES BYA BAS, ,SRID PA'I 'CHING LAS
GROL BAR 'GYUR, ,ZHES MDOR BSTAN NAS DE NYID PHYE STE 'CHAD PA
LA, RIM PA'AM YANG NA CIG CAR DU, ,SANGS RGYAS RJES DRAN BSGOM
PAR BYA, ,ZHES SOGS

KYIS THOG MAR RANG DANG GNYUG MA'I LUS LHAR BSGOM DGOS PAR
BSTAN, 'DI NI BDAG LAS THA DAD MIN, ,ZHES SOGS KYIS GNYUG MA'I
LUS LAS SGYU LUS BSGRUB TSUL BSTAN, LUS CAN KUN GYIS DE MTHONG
DANG, ,ZHES SOGS KYIS SGYU LUS 'OD GSAL DU 'JUG TSUL BSTAN, SGYU
MA LTA

@003B BU'I TING 'DZIN GYIS, ,ZHES SOGS KYIS SGYU LUS DPE'I SGO
NAS BSTAN TE, DE DAG NI DBYIBS KYI RNAL 'BYOR RO, ,YANG, LUS CAN
KUN GYI SROG GYUR PA, ,RLUNG ZHES BYA BAS LAS KUN BYED, ,ZHES
SOGS KYIS SNGAGS KYI RNAL 'BYOR STON TE, DE YANG RLUNG GI RNAL
'BYOR DGA' ZHIG DANG, RDOR BZLAS DANG, BUM PA

CAN DANG, 'PHO BA'I RIM PA RNAMS STON NO, ,YANG, SHES RAB THABS
KYI PHYAG RGYA LAS, ,ZHES SOGS KYIS DAM TSIG GI RNAL 'BYOR STON
TE, PADMA CAN LA SOGS PA'I PHYAG RGYA RIGS BZHI'I MTSAN NYID
DANG, PHYAG RGYA SROG RTZOL DU 'GRO TSUL RNAMS DANG, PHYAG RGYA
LA BRTEN NAS DGA' BZHI BSKYED TSUL

RNAMS STON NO, ,YANG, MKHA' 'GRO'I CHU SKYES PHO BRANG DBUS,
,ZHES SOGS KYIS SDUD RIM BYAS NAS DON GYI 'OD GSAL DANG, DE LAS
DAG PA'I SGYU LUS BSKYED TSUL DANG, DE GNYIS DBYER MED DU SBYOR
BA'I SLOB PA'I ZUNG 'JUG DANG, MTHAR MI SLOB PA'I ZUNG 'JUG
'GRUB TSUL RNAMS STON PA YIN TE,

DE RNAMS NYAMS LEN DU 'KHYER TSUL 'OG TU 'CHAD PAR 'GYUR RO,
,DER MA ZAD, 'JIGS BYED RANG GI SKU DANG PHYAG MTSAN GYIS MTSON
TSUL LAS KYANG RDZOGS RIM STON PA YIN TE, RJE'I GSUNG 'BUM THOR
BU LAS 'BYUNG BA'I DON BSDUS TE BSHAD NA, RVA GNYIS KYIS SGYU
LUS DANG 'OD GSAL MTSON ZHING

GO BAR BYED LA, KHYAD PAR DU PHYAG MTSAN RGYU MA DANG ME THAB
GNYIS KYIS DE LTAR DU MTSON ZHING STON, KHAtV'Am GAS NI BDE BA
'BAR 'DZAG STON CING, DE YANG MA RGYUD NAS BSHAD PA'I BDE STONG
GI RNAM GZHAG STON, BSDIGS MDZUB KYIS PHA BRGYUD MA RGYUD KYI GNAD
MTHAR THUG PA NGA LA YOD CES MTSON PA DANG, SKYES

BU GSAL SHING LA BSKYON PAS NI SDIG CAN BTZAN THABS SU 'TSANG
RGYA BAR MTSON ZHING STON PA RNAMS KYIS KYANG RDZOGS RIM GYI LAM
RNAMS RANG LA YOD PAR STON PA'I PHYIR RO, ,GZHAN YANG 'JIGS BYED
KYI RTZA RGYUD RGYAS PA'I GLENG BZHI'I LUNG DUS 'KHOR 'GREL CHEN
DU DRANGS PA LAS, RDO RJE MKHA'

@004A *, ,'GRO'I PADMAR GNAS, ,ZHES SOGS GSUNGS SHING, DE YANG
BSHAD RGYUD RDO RJE PHRENG BA LAS, AE NI GSANG BA MKHA' DBYINGS
DANG, ,BHA GA CHOS 'BYUNG PADMA LA, ,ZHES SOGS DANG, RDO RJE
SEMS DPA' WAm RDO RJE, ,RDO RJE 'JIGS BYED DBANG PHYUG DANG,
,ZHES SOGS SNGA PHYI

GNYIS KYIS BSTAN PA'I AE WAm GYI DON YIN LA, AE WAm GYI NGES DON
LA NI RDZOGS RIM GYI GTZO BO'I DON RNAMS TSANG BA YIN PAS, DES
KYANG 'DI'I RDZOGS RIM BSTAN TO, ,AE WAm GYIS MTSON PA'I RDZOGS
RIM NI BLA MED KYI RGYUD KUN GYIS STON PA YIN TE, RJE'I RIM LNGA
GSAL SGRON

LAS, SPYIR BLA MED KYI RGYUD KYI DON GYI GNAD THAMS CAD AE WAm
LA SOGS PA YI GE BZHI BCU'I GLENG GZHI'I DON DU 'DUS LA, DE'I
DON GYI GTZO BO YANG THOG MA'I YI GE GNYIS KYI DON DU 'DU BA YIN
NO, ,ZHES GSUNGS PA'I PHYIR, 'DI'I RIM GNYIS KYIS RNAM GZHAG
RANG NYID NAS GSAL BAR

MI 'BYUNG BA RNAMS NI 'DUS PA NAS KHA SKONG DGOS PA YIN TE,
'DI'I BSKYED RIM MKHAS GRUB RIN PO CHES MDZAD PA LAS, RIM GNYIS
KYI LAM GYI CHA RGYUD GZHAN NAS KHA 'GENGS 'OS PA DAG NI, GTZO
BOR 'DUS PA'I SKOR NAS 'GENGS PAR RIGS CI ZHES DANG, BLO GROS
CHOS SKYONG BAS

MDZAD PA LAS KYANG, DE LTAR NA 'DI'I RDZOGS RIM GYI NGO BO DANG
SKYE TSUL SOGS KYI RIM PA RNAMS 'DUS PA 'PHAGS LUGS DANG MTHUN
TSABS SHIN TU CHE BAS, BLA MA DAM PA'I MAN NGAG GIS 'DI LTAR
'CHAD SHES NA, GSHIN RJE GSHED SKOR GYI RGYUD RNAMS GSANG BA
'DUS PA DANG RJES SU

MTHUN PA'I RGYUD YIN PAR GSUNGS PA RNAMS KYI DON YANG LEGS PAR
RNYED PAR 'GYUR BA YIN NO, ,ZHES GSUNGS PA'I PHYIR, DES NA 'DIR
'OD GSAL SGYU LUS GNYIS DANG KHYAD PAR DU SGYU LUS KYI RNAM
GZHAG RNAMS RGYAS PAR GSANG 'DUS NAS RGYAS DGE BAS RIGS TE, BLO
GROS CHOS SKYONG

@004B PAS MDZAD PA DE LAS, SPYOD PA'I RNAM DBYE ZHES PA NAS, RIM
LNGA GSAL SGRON SOGS RJE BLA MA'I GSUNG RAB RNAMS NA SHIN TU
GSAL ZHING RGYAS PAR BZHUGS PAS DE DAG LAS SHES PAR BYA'O, ,ZHES
DANG, RIM LNGA GSAL SGRON LAS KYANG, BDE STONG DBYE MED KYI LAM
DANG, SGYU MA'I SKU GNYIS LAS

PHYI MA CHES RTOGS DKA' LA, DE YANG LUGS MCHOG TU GYUR PA 'DI
NAS RTZAD BCAD NAS GZHAN LA 'KHYER SHES DGOS SO, ,ZHES GSUNGS
PA'I PHYIR, GSUM PA RTZA RLUNG THIG LE'I RNAM GZHAG BSHAD PA LA
GNYIS, DNGOS DANG, DE DAG LA GNAD DU BSNUN PA'I SGO MI 'DRA BA
BSTAN PA'O, ,DANG PO

LA GSUM, RTZA DANG, RLUNG DANG, THIG LE'I RNAM GZHAG BSHAD PA'O,
,DANG PO NI, MNGAL DU 'JUG PA'I MDO LAS LUS KYI MDUN RGYAB DANG
G-YAS G-YON BZHI PO RE RER RTZA NYIS KHRI NYIS KHRI STE BRGYAD
KHRI 'CHAGS PAR BSHAD LA, BLA MED KYI GZHUNG NAS LUS LA RTZA
BDUN KHRI NYIS STONG 'CHAGS PAR

BSHAD DO, ,RTZA 'CHAGS PA'I TSE THOG MAR SNYING GNAS 'CHAGS
SHING, THIG LE YANG THOG MAR SNYING GA'I RTZA 'KHOR 'OD SA DER
'CHAGS PA YIN TE, RNAM SHES MNGAL DU 'JUG PA'I TSE THOG MAR
SNYING GA 'ONGS SA NAS 'JUG CING, DE NAS SNYING GA'I RTZA 'KHOR
SOGS RIM GYIS GRUB STE MTHAR 'CHI BA'I TSE

YANG THOG MAR RNAM SHES SNYING GA NAS 'PHO BA 'PHAGS PA THOGS
MED SOGS DU MAS BSHAD PA'I PHYIR, SNYING GAR THOG MAR 'CHAGS
PA'I RTZA BRGYAD JI LTAR 'GRUB TSUL YOD DE, SNYING GA'I RO
RKYANG DBU MA GSUM, SHAR GYI SUM SKOR MA, LHO'I 'DOD MA STE LNGA
DUS MNYAM DU 'CHAGS ,DE NAS DBU MA DANG

LHAN CIG TU GNAS PA'I BDUD BRAL MA DANG, NUB KYI KHYIM MA, BYANG
GI GTUM MA GSUM DUS MNYAM DU 'CHAGS PA'I PHYIR, PHYOGS KYI RTZA
RNAMS LAS MTSAMS KYI RTZA RNAMS GYES PA YIN TE, SHAR GYI SUM
SKOR MA LAS SHAR LHO DANG, LHO'I 'DOD MA LAS LHO NUB DANG, NUB
KYI KHYIM MA LAS NUB BYANG

@005A *, ,DANG, BYANG GI GTUM MA LAS BYANG SHAR GYI RTZA 'DAB
RNAMS GYES PA'I PHYIR, DE BRGYAD LA NI SNYING GA'I RTZA 'DAB
BRGYAD DANG THUN TSOD BRGYAD KYI RTZA ZHES BYA'O, ,DE LTAR NA
SNYING GA'I RTZA 'DAB BRGYAD DANG, SNYING GAR THOG MAR 'CHAGS
PA'I TZA BRGYD DON MI GCIG STE, RO RKYANG DBU MA

GSUM DANG BDUD BRAL MA NI SNYING GA'I RTZA BRGYAD KYI NANG TSAN
DU MI 'DREN PA'I PHYIR, PHYOGS KYI RTZA BZHI LA 'BYUNG BA'I RTZA
ZHES BYA STE, DE LAS SA SOGS 'BYUNG BA BZHI 'BAB PA'I PHYIR,
MTSAMS KYI RTZA BZHI LA MCHOD PA'I RTZA ZHES BYA STE, GZUGS DRI
RO REG BYA STE MCHOD PA BZHI 'BAB

PA'I PHYIR, RTZA BRGYAD PO RE RE'I NANG NAS GTZO BOR RLUNG 'BAB
PA, GTZO BOR KHRAG 'BAB PA, GTZO BOR KHU BA 'BAB PA GSUM GSUM DU
GYES NAS GNAS NYER BZHIR GNAS PA'I RTZA DE RNAMS LA NI GNAS NYER
BZHI'I RTZA ZHES BYA'O, ,GNAS NYER BZHI PO GANG ZHE NA YOD DE,
SKRA MTSAMS DANG

SPYI BO DANG RNA BA G-YAS DANG G-YON DANG LTAG PA DANG MIG
DBUS DANG MIG GNYIS DANG PHRAG PA GNYIS TE BRGYAD DANG, MTSAN
KHUNG GNYIS DANG NU MA GNYIS DANG SNYING DANG LTE BA DANG SNA
RTZE DANG KHA DANG MGRIN PA DANG 'BRAS BU GNYIS TE BRGYAD DANG,
RTAGS KYI RTZE DANG BSHANG LAM DANG BRLA GNYIS DANG

BYIN PA GNYIS DANG SOR MO BCU DRUG DANG BOL GONG GNYIS DANG
MTHE BONG BZHI DANG PUS MO GNYIS TE BRGYAD DE, ,BRGYAD GSUM NYI
SHU RTZA BZHI PO DE LA GNAS NYER BZHI ZHES BRJOD PA'I PHYIR, DE
YANG BRGYAD TSAN DANG PO'I RTZA RNAMS NAS GTZO BO RLUNG 'BAB PAS
THUGS KYI RTZA DANG, BRGYAD TSAN BAR PA'I

RTZA RNAMS NAS GTZO BO KHRAG 'BAB PAS GSUNG GI RTZA DANG, BRGYAD
TSAN THA MA'I RTZA RNAMS NAS GTZO BOR KHU BA 'BAB PAS SKU'I RTZA
ZHES BYA'O, ,RTZA DE RNAMS KYI STENG DU SNYING GAR THOG MAR
'CHAGS PA'I RTZA BRGYAD BSNAN PAS SUM CU RTZA GNYIS PO DE LA
RLUNG DANG BYANG SEMS 'BAB PA'I RTZA ZHES BYA'O, ,

@005B 'ON KYANG BDUD BRAL MA'I NANG NAS DE 'BAB PAR GSUNGS PA NI
'CHI BA'I DUS DANG LAM DUS LA DGONGS KYI, DA LTA GZHI LA DE'I
NANG NAS RLUNG DANG BYANG SEMS MI 'BAB STE, DE'I NANG NAS DE MI
'BAB PAR MA ZAD, DES RTZA GZHAN GYI NANG NAS RLUNG DANG BYANG
SEMS 'BAB PA'I GEGS BYED

PAS DE LA BDUD BRAL MA DANG, DUS KYI RTZA DANG, RNAL 'BYOR MA
'GOG PA'I RTZA ZHES BSHAD PA'I PHYIR, GNAS NYER BZHI'I RTZA DE
LAS KHU KHRAG RLUNG GSUM GTZO BOR 'BAB PA'I DBANG GIS GSUM GSUM
DU PHYE BAS BDUN CU RTZA GNYIS, DE RE RE LAS STONG STONG DU PHYE
BAS STONG PHRAG

BDUN CU RTZA GNYIS, DE RE RE LAS STONG PHRAG NYER BZHI PA TSAN
PA GSUM DU PHYE BA'I TSAN PA GCIG NAS GTZO BOR KHU BA BU PA DANG,
TSAN PA GCIG NAS GTZO BOR KHRAG DANG, TSAN PA GCIG NAS GTZO BOR
RLUNG 'BAB PA GSUM LA RIM PA BZHIN DU SKU GSUNG THUGS KYI RTZA
DANG, 'KHOR

LO GSUM GYI RTZA ZHES BYA STE, RDO RJE PHRENG BA LAS, GSUM PO
NYI SHU RTZA BZHIR 'GRO, ,DE LAS 'KHOR LO GSUM PHYE BAS, ,RTZA
NI BRGYAD KYI DBYE BA LAS, ,SKU GSUNG THUGS KYI SNGAGS KYIS NI,
,GSUM PHYE BDUN CU RTZA GNYIS GSAL, DE LAS STONG DU RAB PHYE
BAS, ,SO SOR

SPRO BA'I BDAG NYID CAN, ,STONG PHRAG BDUN CU RTZA GNYIS KYI,
,RTZA RNAMS KYI NI GRANGS ZHES BYA, ,ZHES GSUNGS PA'I PHYIR,
RTZA RNAMS KYI NANG NAS RTZA BRGYAD NYI SHU GTZO BO YIN TE, SPYI
BO'I RTZA 'DAB SO GNYIS, MGRIN PA'I BCU DRUG ,SNYING GA'I
BRGYAD, LTE BA'I DRUG CU RE BZHI

RNAMS GTZO BO YIN PA'I PHYIR TE, BRTAG GNYIS LAS, RTZA GYI GTZO
BO BRGYA NYI SHU, ,ZHES GSUNGS PA'I PHYIR, RTZA'I NANG NAS GNAS
NYER BZHI'I RTZA RNAMS GTZO BO YIN TE, DE RNAMS KYIS SKRA SPU
SEN MO SOGS KYI BYED PA'I PHYIR, DE'I NANG NAS KYANG RO RKYANG
DBU MA GSUM GTZO

@006A *, ,PO YIN TE, DE GSUM GYIS RLUNG DANG RNAM SHES KYI RTEN
BYED CING RTZA GZHAN RNAMS KYANG DE GSUM LA BRTEN NAS SKYE BA'I
PHYIR, RO RKYANG DBU MA GSUM GYI MING GI RNAM GRANGS YOD DE, DBU
MA LA, AA WA DH'U TI, SGRA GCAN, GNYIS SPANGS KYI RTZA, MUN PA'I
RTZA,

YID KYI RTZA, THUGS KYI RTZA ZHES BYA LA, RO MA LA, RA SA NA,
'DZIN PA'I RTZA, NYI MA'I RTZA, RDUL GYI RTZA, GSUNG GI RTZA,
SHES RAB KYI RTZA, G-YAS KYI RTZA ZHES BYA ZHING, RKYANG MA LA,
LA L'A NA, GZUNG BA'I RTZA, ZLA BA'I RTZA, SNYING STOBS KYI
RTZA, SKU'I RTZA, THABS KYI RTZA, G-YON GYI

RTZA ZHES BYA BA'I PHYIR, 'ON KYANG RO MA LA THABS KYI RTZA
DANG, RKYANG MA LA SHES RAB KYI RTZA ZHES BSHAD PA'ANG YOD DE MI
'GAL LO, ,GNYIS PA RLUNG 'CHAGS TSUL YOD DE, BAR DO MNGAL DU
NYING MTSAMS SBYAR BA'I DUS KYI RLUNG NI SROG 'DZIN GYI RLUNG
PHRA BA YIN LA, DE LAS SROG 'DZIN

'GAS PA SKYE, DE'I TSE SEMS CAN DE'I LUS NYA'I DBYIBS LTA BUR
YOD, DE NI ZLA BA DANG PO'I DBANG DU BYAS PA YIN, ZLA BA GNYIS
PA LA SROG 'DZIN RAGS PA DE LAS THUNG SEL GYI RLUNG SKYE ZHING,
SEMS CAN DE'I LUS 'BUR PO LNGA DOD PA RUS SBAL GYI DBYIBS SU
YOD, ZLA BA GSUM

PAR THUR SEL LAS MNYAM GNAS SKYE ZHING, SEMS CAN DE'I LUS STOD
CUNG ZAD SGUR BA PHAG RGOD LTA BU, ZLA BA BZHI PAR MNYAM GNAS
LAS GYEN RGYU SKYE ZHING, SEMS CAN DE'I LUS STOD CUNG ZAD RGYAS
PA SENG GE LTA BU, ZLA BA LNGA PAR GYEN RGYU LAS KHYAB BYED KYI
RLUNG SKYE ZHING,

SEMS CAN DE'I LUS MI'U THUNG LTA BU, ZLA BA DRUG PA BDUN PA
BRGYAD PA DGU PA BCU PA RNAMS LA RIM PA BZHIN DU MIG RNA BA SNA
LCE LUS KYI SGOR RGYU BA'I RLUNG KLU DANG RUS SBAL DANG RTZANGS
PA DANG LHAS BYIN DANG GZHU LAS RGYAL RNAMS DANG, 'BYUNG BAS CHU
ME RLUNG NAM MKHA'I KHAMS

@006B RNAMS RIM PAR 'CHAGS PA'I PHYIR, RLUNG GI RNAM GZHAG CUNG
ZAD RGYAS PAR 'OG TU 'CHAD PAR 'GYUR RO, ,GSUM PA THIG LE 'CHAGS
PA'I TSUL YOD DE, BAR DO'I 'CHI BA 'OD GSAL GYI RLUNG SEMS KYI
RIGS 'DRA PHYI MA DANG, PHA MA GNYIS KYI KHAMS DKAR DMAR GYI
DANGS MA

GNYIS GCIG TU 'DRES NAS GONG BU GCIG TU GYUR PA'I THIG LE DE,
SNYING GA'I RTZA 'KHOR GYI DH'U T'I'I NANG DU SBUBS STONG CUNG
ZAD YOD PA DE'I NANG NA GNAS PA'I PHYIR, DE'I MING GI RNAM
GRANGS YOD DE, MI SHIGS PA'I THIG LE, LHAN SKYES KYI THIG LE, YE
SHES KYI THIG LE ZHES KYANG

BYA BA'I PHYIR, THIG LE DKAR DMAR DE GNYIS LUS ZUNG THAMS CAD
KYI GTZO BO YIN TE, DKAR PO DE LAS KHU BA RUS PA'AM TSIL RKANG
RNAMS 'BYUNG ZHING, DMAR PO LAS SHA KHRAG LPAGS PA RNAMS 'BYUNG
BA'I PHYIR, MI SHIGS PA DE LA TSE JI SRID 'TSO'I BAR GYI MI
SHIGS PA DANG,

DUS NAM YANG MI SHIGS PA GNYIS YOD DE, THIG LE MI SHIGS PA DANG
PO DANG, RLUNG SEMS MI SHIGS PA GNYIS PA YIN PA'I PHYIR, PHYI MA
LA PHYE NA GNYIS SU 'GYUR TE, RLUNG DANG SEMS MI SHIGS PA GNYIS
SU 'GYUR BA'I PHYIR, RTZA 'KHOR GYIS KHAMS DKAR DMAR GANG 'PHEL

BA'I GNAS SU 'GYUR TSUL YOD DE, SPYI BO DPRAL PA MGRIN PA NOR
BU'I DBUS RNAMS KHAMS DKAR PO 'PHEL BA'I GNAS DANG, DE'I NANG
NAS SPYI BO'I RTZA 'KHOR NI KHAMS DKAR PO 'PHEL BA'I GNAS KYI
GTZO BO YIN LA, MGRIN PA LTE BA DANG GSANG GNAS RNAMS NI KHAMS

DMAR PO 'PHEL BA'I GNAS DANG, DE'I NANG NAS LTE BA'I RTZA 'KHOR
NI KHAMS DMAR PO 'PHEL BA'I GNAS KYI GTZO BO YIN ZHING, SNYING
GA'I RTZA 'KHOR NI KHAMS DKAR DMAR GNYIS CHA MNYAM DU 'PHEL BA'I
GNAS YIN PA'I PHYIR, GNAS SKABS KYI DBANG DU BYAS NA BZHI YOD
DE, ,

@007A *, ,SNYING GA DANG NOR BU'I DBUS NA GNYID 'THUG BSKYED
PA'I THUGS KYI THIG LE, MGRIN PA DANG GSANG GNAS NA RMI LAM
BSKYED PA'I GSUNG GI THIG LE, SPYI BO DANG LTE BA NAS SRED PA
BSKYED PA'I SKU'I THIG LE, LTE BA DANG GSANG GNAS SU SHI BA'I
GNAS SKABS BSKYED BA'I

YE SHES KYI THIG LE RNAMS SU YOD PA'I PHYIR, DE DAG JI LTAR
BSKYED PA'I TSUL YOD DE, RTZA 'KHOR DE DANG DER RLUNG 'DUS PA NA
DE RNAMS BSKYED PA YIN PA'I PHYIR, DANG POR 'CHAGS BAR DU GNAS
NAS MTHAR JI LTAR 'JIG PA'I TSUL YOD DE, RLUNG THIG GNYIS THOG
MAR SNYING GAR 'CHAGS

PA BZHIN DU MTHAR 'CHI BA'I TSE YANG SNYING GAR RIM GYIS SDUD PA
YIN PA'I PHYIR TE, RDO RJE 'PHRENG BA LAS, JI LTAR MES BSREGS
DNGOS PO MED, ,RGYU MED PAR NI THIM NAS 'GRO, ,SLAR YANG SROG GI
RLUNG SHAR NAS, ,LAS KYI RLUNG NI SNA TSOGS PA, ,DE NI RNAM
SHES LHAN CIG DANG, ,SLAR

YANG 'JIG RTEN GSUM DU GNAS, ,ZHES GSUNGS PA'I PHYIR, GNYIS PA
NI, GANG LA GNANG DU BSNUN PA'I GZHI NI RTZA 'KHOR RNAMS YIN LA,
DE YANG SPYI BOR BDE CHEN GYI 'KHOR LO LTE BA GRU GSUM PA KHA
THUR DU LTA BA, MGRIN PAR LONGS SPYOD KYI 'KHOR LO LTE BZLUM PO
KHA STENG DU

LTA BA, SNYING GA CHOS KYI 'KHOR LO LTE BA ZLUM PO KHA THUR DU
LTA BA, LTE BAR SPRUL PA'I 'KHOR LO LTE BA GRU GSUM PA KHA STENG
DU LTA BA STE GRANGS NI BSHAD ZIN LA, GZHAN YANG GSANG GNAS SU
BDE SKYONG GI 'KHOR LO RTZA 'DAB SO GNYIS DANG, DPRAL BAR RLUNG
'KHOR RTZA 'DAB DRUG PA GCIG

DANG, MGRIN PA DANG SNYING GA'I BAR NA ME 'KHOR RTZA 'DAB GSUM
PA GCIG DANG, NOR BU'I DBUS NA RTZA 'DAB BRGYAD PA GCIG RNAMS
SO, ,DE RNAMS LAS GANG GNAD DU BSNUN SA'I GTZO BO YIN ZHE NA
YOD DE, SPYIR RTZA 'KHOR DE RNAMS DANG KHYAD PAR DU DH'A T'I'I
YAR SNA MAR SNA GNYIS DANG

@007B SNYING KHA RNAMS NA RLUNG DBU MAR 'JUG PA'I SGO KHYAD PAR
BAR YOD PAS GNANG DU BSNUN SA'I GTZO BO YIN PA'I PHYIR, SKABS
'DIR GANG GTZO BO YIN PA YOD DE, SNYING GA DANG LTE BA'I RTZA
'KHOR GNYIS GTZO BO YIN PA'I PHYIR, RLUNG DBU MAR 'JUG PA'I
THABS KYI GTZO BO YANG DU MA YOD DE, RDOR BZLAS

DANG BUM PA CAN DANG LTA BA DANG GSANG GNAS GNYIS SU GTUM MO'I
RNAL 'BYOR DANG, SNYING GA DANG DH'U T'I'I MAR SNAR THIG LE'I
RNAL 'BYOR BSGOM PA RNAMS SU YOD PA'I PHYIR, GZHUNG NAS BSHAD
TSUL THA DAD PA'I DBANG GIS GRUB CHEN RNAMS KYIS KYANG BZHED
TSUL MI 'DRA BA YOD DE, dOm BI BA DAG

NAG PO SPYOD PA DANG, N'A RO CHOS DRUG PA NI GTZO BOR LTE BAR
GTUM MO BSGOMS PA LA BRTEN NAS RLUNG DBU MAR 'JUG PAR BYED, L'U
HI PA NI LTE BAR H'Um YIG BSGOMS PA LA BRTEN NAS BYED, DRIL BU
BA NI THOG MAR SNYING GA DANG, DE NAS DH'U T'I'I MAR SNA DANG,
DE NAS YAR SNA SOGS LA GNANG DU

BSNUN NAS BYED, MTSO SKYES DANG KU KU RI PA NI SNYING GAR RDOR
BZLAS BSGOMS NAS BYED, YE SHES ZHABS YUGS PA NI DANG POR SNYING
GA DANG, DE NAS DH'U T'I'I MAR SNA DANG, DE NAS SNYING KHAR GNAD
DU BSNUN NAS BYED, 'DUS PA 'PHAGS LUGS PA NI DANG POR DH'U T'I'I
MAR SNA DANG, DE NAS SNYING KHAR

GNAD DU BSNUN NAS BYED, LUGS 'DIR DANG POR LTE BA DANG, DE NAS
SNYING KHAR RDOR BZLAS BYAS PA LA BRTEN NAS RLUNG DBU MAR 'JUG
PAR BYED PA'I PHYIR, DE LTAR MI 'DRA BA DE THAMS CAD KYANG NGANG
GIS GANG LA BRTEN PA'I RGYUD DE'I DGONGS PA YIN PAS, THABS DES
LTE GSANG GI GTUM MO SPAR

TE SPYI PO NAS BYANG SEMS ZHU BA BABS PA LAS DGA' BZHI DRANGS
NAS BDE STONG SBYOR BA LA NI 'DRA BA YIN LA, DE LTAR SHES NA NI
BLA MED KYI RDZOGS RIM MI 'DRA BA MTHA' DAG LA MKHAS PAR 'GYUR
BA YIN NO, ,BZHI BA LA GNYIS, THABS SHES KYI KHYAD PAR BSHAD PA
DANG, DE AE WAm GNYIS

@008A *, ,KYI DON DU 'GYUR TSUL LO, ,DANG PO LA GNYIS, DNGOS
DANG, DE DAG BSKYED PA LA LUS LA GNAD DU BSNUN DGOS PAR BSTAN
PA'O, ,DANG PO LA GNYIS, BDE STONG DBYER MED DANG, BDEN GNYIS
DBYER MED KYI DON BSHAD PA'O, ,DANG PO LA GSUM, STONG PA BSHAD
PA, BDE BA BSHAD PA,

BDE STONG DBYER MED DU SBYOR TSUL BSHAD PA'O, ,DANG PO LA SPYAIR
BYAE BRAG SMRA BA MDO SDE PA RANG RGYUD PAS KYANG 'DOD PA'I GANG
ZAG RANG RGYA THUB PA'I RDZAS YOD KYIS STONG PA'I STONG NYID
NAS, THAL 'GYUR PAS 'DOD PA LTAR RANG BZHIN GYIS GRUB PAS STONG
PA'I STONG NYID KYI BAR BZHI YOD KYANG, 'DIR

NI THAL 'GYUR BAS 'DOD PA LTAR RANG BZHIN GYIS GRUB PAS STONG
PA'I STONG NYID DE, BDE STONG SBYOR RGYU'I STONG NYID DU 'DOD PA
YIN NO, ,GNYIS PA BDE BA LA'ANG SHIN SBYANGS KYI BDE BA DANG,
BSAM GTAN GYI DNGOS GZHI'I BDE BA DANG, STONG NYID RTOGS PA'I
BDE BA DANG, RLUNG BSGOMS PA'I BDE BA

DANG, GTUM MO PHAL BA 'BAR NAS BYANG SEMS BZHUS PA'I BDE BA
DANG, PHYAG RGYA GNYIS LA BRTEN PA'I BDE BA TZAM NI SKABS 'DIR
STONG PA DANG SBYOR RGYU'I BDE BA MIN GYI, BSGOMS STOBS KYIS
RLUNG DBU MAR ZHUGS GNAS THIM GSUM BYAS PAS BRTEN NAS BYUNG BA'I
RDZOGS RIM

PA'I THUN MONG MA YIN PA'I LHAN SKYES KYI BDE BA DE NYID, SKABS
'DIR STONG PA DANG SBYOR RGYU'I BDE BA YIN NO, ,GSUM PA BDE
STONG SBYOR TSUL YANG CHOS CAN DANG CHOS NYID NGO BO GCIG TU
SBYOR BA DANG, STONG NYID RTOGS PA'I BLO DANG BDE BA GNYIS NGO
BO THAD PA'I TSUL GYIS ZIN BYA ZIN BYED DU

SBYOR BA TZAM NI 'DIR BDE STONG SBYOR BA'I DON MIN GYI, STONG
NYID RTOGS PA'I BLO DE NYID BDE BA DANG NGO BO GCIG TU SONG BA'I
SGO NAS YUL YUL CAN GNYIS NGO BO DBYER MED DU SBYOR BA NYID,
'DIR BDE STONG DBYER MED DU SBYOR BA'I DON YIN NO, ,DE LTAR BDE
STONG DBYER MED DU SBYOR BA DGOS KYI, BDE

@008B BA DANG BRAL BA'I STONG NYID RTOGS PA'I BLO DANG, STONG
NYID RTOGS PA DANG BRAL BA'I BDE BA TZAM GYIS NI MI CHOG STE,
GRUB CHEN SA RA HAS, SNYING RJE DANG BRAL STONG PA NYID ZHUGS
PA, ,DES NI LAM MCHOG RNYED PA MA YIN NO, ,'ON TE SNYING RJE
'BA' ZHIG BSGOMS NA YANG, ,'KHOR BA 'DIR GNAS THAR PA THOB

MI 'GYUR, ,GANG YANG GNYIS PO SBYOR BAR NUS PA DE, ,'KHOR BAR MI
GNAS MYA NGAN 'DAS MI GNAS, ,ZHES GSUNGS PA'I PHYIR, 'DI'I
SNYING RJE NI SPYI DON GYI SNYING RJE TZAM MIN GYI, BDE CHEN LA
SNYING RJE'I THA SNYAD BYAS PA YIN LA, MYA NGAN 'DAS MI GNAS
ZHES PA'ANG SPYIR MYANG 'DAS LA MI GNAS PA'I

DON MIN GYI, ZHI MTHA' DMAN PA'I MYANG 'DAS LA GNAS PAR MI 'GYUR
BA'I DON NO, ,GNYIS PA LA GNYIS, NGOS BZUNG BA DANG, RIGS PAS
BSGRUB TSUL LO, ,DANG PO NI, SKABS 'DIR THUN MONG DU GRAGS PA'I
BDEN PA GNYIS LA MI BYED GYI, 'DIR BDEN GNYIS SO SO'I DBANG DU
BYAS NA SHES

RAB DON DAM BDEN PA DON GYI 'OD GSAL DANG, THABS KUN RDZOB BDEN
PA DAG PA SGYU MA'I SKU STE, DE GNYIS NGO BO DBYER MED DU SBYOR
BA NI BDEN GNYIS ZUNG 'JUG STE, DE LA NI SLOB MI SLOB KYI ZUNG
'JUG GI SKU GNYIS YOD DO, ,GNYIS PA LA BZHI STE, GZUGS SKU'I
THUN MONG MA YIN PA'I RGYU LA BRTEN

NAS SGRUB PA, SBYAR GZHI'I GNAD LA BRTEN NAS SGRUB PA, LHA
BSKYED TSUL GYI GNAD LA BRTEN NAS SGRUB PA, THABS SHES DBYER MED
DU SBYOR TSUL GYI GNAD LA BRTEN NAS SGRUB PA RNAMS SU YOD PA'I
PHYIR, DANG PO GRUB STE, GDUL BYA'I DON DU GNYER BYA'I GTZO BO
NI SANGS RGYAS KYI GZUGS SKU YIN LA, DE NI

RANG DANG RNAM PA SHIN TU MTHUN PA'I DNGOS KYI RGYU ZHIG LA
BRTEN NAS BSGRUB DGOS SHING, DE 'DRA BA NI PHAR PHYIN THEG PA
DANG, RGYUD SDE 'OG MA GSUM DANG, BSKYED RIM DANG, DBEN PA GSUM
DANG, RIM PA GSUM PA'I SKABS SU'ANG MED PA'I PHYIR, RE RE NAS
GRUB STE, PHAR PHYIN THEG PA BAS GZUGS SKU DE RANG DANG

@009A *, ,RNAM PA MTHUN PA'I LAM GYIS BSGRUB PAR MI 'DOD, RGYUD
SDE 'OG MA GSUM GYI SKABS SU DE DANG RNAM PA MTHUN PA'I LAM
BSGOM PA YOD KYANG DE TZAM GYIS GZUGS SKU THOB PAR MI NUS,
BSKYED RIM GYI SKABS SU LHA'I GSAL SNANG BRTAN PO YOD KYANG RANG
GI LUS SEMS PHRA

RAGS GANG YANG LHA SKUR MA SONG, DBEN PA GSUM GYI SKABS SU YID
NGO'I LHA SKU TZAM ZHIG TU ZAD, RIM PA GSUM PA'I SKU DE YANG DON
GYI 'OD GSAL SKYES PA'I CHE 'JA' YAL BA LTAR 'GYUR BA'I PHYIR,
DE LTAR NA RIM PA BZHI PA'I DON GYI 'OD GSAL GYI BZHON PAR GYUR
PA'I RLUNG 'OD ZER LNGA PAS NYER

LEN DANG, SEMS KYIS LHAN CIG BYED RKYEN BYAS PA LAS BYUNG BA'I
DAG PA SGYU MA'I SKU DE GZUGS SKU DANG RNAM PA SHIN TU MTHUN
PA'I RDO RJE'I SKU DNGOS YIN PAS, DE'I RIGS 'DRA PHYI MA ZHIG
GIS RANG 'BRAS GZUGS SKU'I DNGOS KYI NYER LEN GYI RGYU BYED PAR
'GRUB PA'O, GNYIS PA GRUB STE, GZHI LA

'CHI BA 'OD GSAL GYI BZHON PAR GYUR BA'I RLUNG 'OD ZER LNGA PAS
NYER LEN DANG, SEMS KYIS LHAN CIG BYED RKYEN BYAS PA LA BRTEN
NAS BAR DO RLUNG GI LUS CAN ZHIG RNAM SMIN GYI PHUNG PO RNYING
PA LAS GO SA LOGS SU PHYE NAS 'GRUB PA DE BZHIN DU, LAM DUS SU DPE
DON GYI 'OD GSAL GYI

BZHON PA'I RLUNG DANG SEMS GNYIS LA BRTEN NAS DAG MA DAG GI SGYU
MA'I SKU GNYIS 'GRUB PAR 'GYUR BA YANG SHES PA'I PHYIR, GSUM PA
GRUB STE, RGYUD SDE 'OG MA GSUM NAS DBEN PA GSUM GYI BAR DU
STONG NYID BSGOMS PA'I MTHAR LHA'I SKUR LDANG BA ZHIG YOD KYANG
LHAR DNGOS GNAS SU

'GYUR BA MED CING, RIGS DES RDZOGS RIM GYI SKABS SU LHA SKUR
DNGOS GNAS LA LDANG BA ZHIG YOD PAR 'GRUB LA, GZHAN DU NA SNGAR
STONG NYID BSGOMS NAS LHAR BSKYED PA YANG DON MED DU THAL BA'I
PHYIR, BZHI PA GRUB STE, PHAR PHYIN THEG PAR SKU GNYIS KYI
RGYU'I GTZO BO KHYAD PAR

@009B CAN GYI DBANG DU BYAS PA'I THABS SHES GNYIS NGO BO DBYER
MED DU SBYOR BA MED LA, BLA MED KYI 'OD GSAL LHAN SKYES KYI BDE
CHEN BSGOMS PA'I STENG NA CHOS SKU'I NYER LEN GYI RGYU'I GTZO
BOR MA ZAD, GZUGS SKU'I NYER LEN GYI RGYU'I GTZO BO THABS KYI
CHA YANG TSANG BA SHIN TU

GSAL BA'I PHYIR, DE YANG DPE DON GYI 'OD GSAL LAS DAG MA DAG GI
SGYU MA'I SKU BSGRUB TSUL SHES NA 'BYUNG BA YIN NO, ,GNYIS PA LA
BDE STONG DBYER MED KYI LHAN SKYES SKYE BA LA LUS LA GNAD DU
BSNUN DGOS TE, LUS LA GNAD DU BSNUN PA DANG BRAL NA DE MI SKYE
BA'I PHYIR,

GNAD DU BSNUN PA LA NI PHYI PHYAG RGYA LA BRTEN PA DANG, NANG
RTZA RLUNG THIG LE LA BRTEN PA GNYIS GSUNGS SHING, THABS DE
GNYIS GANG RUNG LA BRTEN NAS RO RKYANG GI RLUNG DH'U T'IR ZHUGS
GNAS THIM GSUM BYAS PA LAS, GTUM MO SPAR NAS BYANG SEMS BZHUS
PA'I BDE BAS STONG

NYID RTOGS PA'I BDE STONG DBYER MED DU SBYOR BA NI GDAMS NGAG
THAMS CAD KYI GNAD BSDUS PA YIN TE, SA RA HAS, ZA ZHING 'THUNG
LA GNYIS SPROD KYIS DGA' ZHING, ,RTAG TU YANG DANG YANG DU 'KHOR
LO'I 'GENGS, ,CHOS 'DI LTA BUS 'JIG RTEN PHA ROL 'GRUB 'GYUR TE,
,RMONGS PA'I

'JIG RTEN MGO BOR RDOG PAS MNAN NAS SONG, ,GANG DU RLUNG DANG
SEMS NI MI RGYU ZHING, ,NYI MA ZLA BA 'JUG PA MED GYUR BA, ,MI
SHES PA DAG GNAS DER SEMS NI DBUGS PHYUNGS SHIG ,MDA' BSNUN GYIS
NI MAN NGAG MTHA' DAG BRTEN NAS SONG, ,ZHES GSUNGS PA'I PHYIR,
GNYIS

PA NI, AE WAm GYI DON LA DRANG NGES KYI BSHAD PA GNYIS YOD PA'I
NGES DON GYI DBANG DU BYAS NA, STONG NYID RTOGS PA'I SHES RAB DE
AE YIG GI MTSON DON DANG, LHAN SKYES KYI BDE BA DE WA YIG GI
MTSON DON DANG, DE GNYIS NGO BO DBYER MED DU SBYOR BA NI THIG
LE'I MTSON DON YIN LA, DE NI BDE STONG

@010A *, ,DBYER MED KYI AE WAm GYI DON MTSAN TSUL YIN TE, RDO
RJE 'PHRENG BA LAS, AE WAm DE BZHIN GSHEGS PA'I RGYA, ,GNYIS SU
MED PA'I MTSON BYED DANG, ,STONG NYID SNYING RJE DBYER MED PA,
,GANG LA DE NYID MNGON PAR BRJOD, ,DE LA DE BZHIN GSHEGS PA'I
RGYA, ,GNYIS MED

YE SHES MTSON PA NI, ,RGYUD RNAMS KUN GYI GLENG GZHIR GSUNGS,
,ZHES GSUNGS PA'I PHYIR, YANG BDE STONG DBYER MED KYI YE SHES DE
AE YIG GI DON DANG, SGYU MA'I SKU DE WA YIG GI DON DANG, DE
GNYIS NGO BO DBYER MED DU SBYOR BA'I ZUNG 'JUG NI THIG PA'I DON
TE, DE LA'ANG LAM DUS DANG

'BRAS DUS LA SBYAR BA GNYIS YOD DO, ,DRANG DON 'DREN BYED RTAGS
KYI AE WAm GYI DON LA PHYI NANG GNYIS LAS, PHYI LA SBYAR NA AES
PHYAG RGYA'I PADMA DANG, WAS YAB KYI RDO RJE NOR BU DANG, THIG
LES DE GNYIS PHAN TSUN SBYOR BA DE MTSON LA, NANG LA SBYAR NA,
AES SPYI BO DANG LTE BA'I RTZA 'KHOR, WAS

MGRIN PA DANG SNYING GA'I RTZA 'KHOR, THIG LES SPYI BO DANG
MGRIN PA'I RTZA 'KHOR THABS SHES SU PHYOGS PA DANG, SNYING GA
DANG LTE BA'I RTZA 'KHOR THABS SHES SU PHYOGS PA DE MTSON NO, `
,GNYIS PA SKABS SU BABS PA'I RDZOGS RIM BSHAD PA LA GSUM, GZHI
DNGOS PO'I GNAS TSUL,

LAM BGROD PA'I RIM PA, 'BRAS BU MNGON DU BYED PA'I TSUL LO,
,DANG PO NI SNGAR RTZA RLUNG THIG LE'I RNAM GZHAG BSHAD PA DE
YIN LA, 'DIR YANG CUNG ZAD BRJOD NA GSUM, LUS KYI GNAS TSUL
DANG, SEMS KYI GNAS TSUL DANG, LUS SEMS THUN MONG BA'I GNAS TSUL
LO, ,DANG PO LA'ANG

GSUM, RAGS PA, PHRA BA, SHIN TU PHRA BA'O, ,DANG PO NI, RNAM SMIN
GYIS BYUNG LUS RAGS PA 'DI LTA BU, GNYIS PA NI, RTZA RLUNG THIG
LE LTA BU, GSUM PA NI STONG PA GSUM DANG GZHI LAM GYI 'OD GSAL
GYI BZHON PA'I RLUNG PHRA BA LTA BU YIN, GNYIS PA SEMS KYI GNAS
TSUL LA'ANG RAGS

@010B PA PHRA BA SHIN TU PHRA BA GSUM, DANG PO NI, MIG RNA BA
SNA LCE LUS KYI RNAM SHES LTA BU, GNYIS PA NI KUN RTOG BRGYAD CU
DANG RTZA NYON DANG NYE NYON LTA BU, GSUM PA NI STONG PA GSUM
DANG THAMS CAD STONG PA 'OD GSAL GYI SEMS LTA BU YIN, GSUM PA
LUS SEMS THUN MONG BA'I GNAS TSUL NI, SHIN TU PHRA BA'I RLUNG

SEMS GNYIS NGO BO GCIG PA STE DE YANG 'CHI BA 'OD GSAL GYI RLUNG
SEMS DNGOS PO GCIG PA LTA BU'O, ,GNYIS PA LAM BGROD PA'I RIM PA
LA NI, RDOR SEMS KYI SGOM BZLAS DANG, BLA MA'I RNAL 'BYOR GNYIS
'KHRID KYI SNGON 'GROR BYED DGOS PAS DE NI GZHAN DU SHES PAR BYA
LA, 'DIR NI 'KHRID DMIGS

TZAM GTZO BOR MI BYED GYI, GZHUNG DON BSHAD PA DANG 'BREL BAR
'CHAD PA YIN NO, ,'ON KYANG SNGON 'GRO SPYOD LAM JI LTA BU DANG,
RLUNG RO BSAL TSUL GNYIS LAS, DANG PO NI BSHAD RGYUD RDO RJE
'PHRENG BA LAS, SGRUB PO BDE BA'I STAN 'DUG NAS, ,MIG GNYIS SNA
RTZER GTAD BYAS LA, ,SNA NI LTE BA'I TSAD DU

BZHAG ,PHRAG GONG MNYAM LA LCE RKAN SBYAR, ,MCHU DANG SO NI BDE
BAR BZHAG ,DBUGS KYI 'BYUNG RNGUB GLOD NAS NI, ,CUNG ZAD CUNG
ZAD RTZOL BRAL BA, ,JI LTA BA BZHIN 'BYUNG RNGUB NI, ,SEMS DPA'I
SKYIL KRUNG LEGS GNAS PA, ,ZHES GNAD BZHI'I NANG NAS LUS DANG
RLUNG GI GNAD GNYIS BSTAN

PA LTAR YIN LA, DE YANG GNAD BZHI NI RIM LNGA BSDUS PA GSAL BA
LAS, LUS DANG DUS DANG YUL RLUNG GI ,GNAD NI RNAM PA BZHIR SHES
BYA, ,ZHES 'BYUNG BA LTAR TE, LUS KYI GNAD NI BSHAD MA THAG PA'I
RNAM SNANG GI CHOS BDUN LDAN DANG, DUS NI SPYIR DUS THAMS CAD
DANG, KHYAD PAR THOR RANG

RIG PA DANGS BA'I DUS DANG, PHYI DRO ME RLUNG RGYU BA'I DUS SU
BSGOM, YUL NI SNYING GA SOGS MANG DU GSUNGS KYANG 'DIR RANG LHAR
GSAL BA'I LTE BA'I RTZA 'KHOR GYI DH'U T'I'I NANG DU DMIGS NAS
BYED, RLUNG GI GNAD NI DBUGS KYI 'BYUNG RNGUB GLOD PA SOGS SNGAR
LTAR RO, ,GNYIS PA RLUNG RO BSAL TSUL NI,

@011A *, ,RANG 'JIGS BYED DU GSAL BA'I LUS KYI NANG DBUS THAD
KYI SGAL TSIG LA NYE BAR DBUS SU DBU MA PHYI SNGO LA NANG DMAR
BA YAR SNE SMIN MTSAMS KYI MDZOD SPU'I THAD DANG, DE'I G-YAS
SU RO MA DMAR PO, ,G-YON DU RKYANG MA DKAR PO, ,GNYIS KA'I YAR
SNE DON LA SMIN,

MTSAMS SU DBU MA'I G-YAS G-YON DU YOD KYANG, BSGOM PA'I TSE
SNA BUG G-YAS G-YON DU GNAS PAR BSAM PA DANG, GSUM KA'I MAR
SNA RTAGS KYI RTZE MOR MNYAM MO, ,DE BZHIN DU SPYI BO LA SOGS
PA'I RTZA 'KHOR RNAMS BSHAD PA LTAR GSAL GDAB, 'ON KYANG DON LA
NI RTZA 'KHOR

GYI THAD DU MDUD PA BCINGS YOD PA RNAMS LA NI, 'DIR BSGOM PA'I
TSE MDUD PA MA BCINGS PAR SOG SPUG GI RNAM PA CAN DU BYA'O, ,RO
MA'I MAR SNE RKYANG MA'I NANG DU BCUG STE, RANG GI SNA BUG G-YAS
NAS RLUNG NANG DU RNGUBS PAS RO MA'I NANG BRGYUD DE RKYANG MA'I
NANG DU DRANGS, SNA BUG G-YON NAS,

LAN GSUM PHYIR BUS PAS RKYANG MA'I NANG GI RTZA SKYON THAMS CAD
SBYANGS NAS PHYIR THON PAR BSAM, YANG RKYANG MA'I MAR SNE RO
MA'I NANG DU BCUG PAR MOS TE, RANG GI SNA BUG G-YON NAS RLUNG
NANG DU RNGUBS PAS RO MA'I NANG DU YAR DRANGS, SNA BUG G-YAS NAS
LAN GSUM PHYIR BUS PAS RO

MA'I NANG GI RTZA SKYON THAMS CAD SBYANGS NAS PHYIR THON PAR
BSAM, YANG RO RKYANG GNYIS KYI MAR SNE DBU MA'I NANG DU SNGAR
LTAR BTZUD DE, SNA BUG GNYIS KA NAS MNYAM DU RLUNG NANG DU RDUBS
PAS DBU MA'I NANG DU YAR DRANGS, STENG GI SNA SGOR SLEBS PA NA
SNA BUG GNYIS NAS MNYAM DU LAN GSUM

PHYIR BUS PAS, DBU MA'I NANG GI RTZA RENGS PA, KHUM PA, ZHAR PA
SOGS KYI SKYON THAMS CAD SBYANGS NAS, DBU MA'I NANG THAMS CAD
DANGS SHING SNUM PHROM PA ZHIG TU BYUNG BAR BSAM MO, ,RGYA
GZHUNG 'GA' ZHIG TU RLUNG SBYOR MI 'DRA BA GZHAN MANG PO ZHIG
KYANG BSHAD DO, ,DE NAS DNGOS GZHI BSHAD

@011B PA LA BZHI, SNGAGS KYI RNAL 'BYOR, DAM TSIG GI RNAL 'BYOR,
DBYIBS KYI RNAL 'BYOR, RNAM DAG YE SHES KYI RNAL 'BYOR RO, ,DE
YANG GRUB CHEN GYI GZHUNG LAS, DBYIBS DANG SNGAGS DANG DAM TSIG
DANG, ,RNAM DAG YE SHES ZHES BYA BAS, ,ZHES DBYIBS KYI RNAL
'BYOR SNGON DU GSUNGS PA NI BSHAD PA'I RIM PA

YIN LA, 'DIR SNGAGS KYI RNAL 'BYOR SNGON DU 'CHAD PA NI BSGOM
PA'I RIM PA YIN NO, ,RNAL 'BYOR BZHI'I LAM GYIS NI 'DUS PA'I
THAB LAM RIM PA LNGA'I GNAD THAMS CAD BSDUS PA MIN TE, RJE DGE
'DUN RGYA MTSO'I GSUNG LAS, ZAB LAM RIM PA LNGA YI GNAD KYI DON,
,MA LUS BSDUS PA RNAL

'BYOR RNAM PA BZHI, ,SPYOD PA GSUM DANG BCAS PA'I LAM BZANG GIS,
,SKU GSUM GO 'PHANG TSE 'DIR THOB PAR SHOG ,CES GSUNGS PA'I
PHYIR, SMON LAM 'DI NI RJE YAB SRAS KYI DGONGS PA LTAR GSUNGS
'DUG PAS 'DI DANG BSTUN NAS BSHAD PAR BYA STE, DANG PO SNGAGS
KYI RNAL 'BYOR 'CHAD PA LA

GNYIS, SNGON DU LTE BAR GNAD DU BSNUN TSUL, DE NAS BUM PA CAN
DANG SNYING GAR RDOR BZLAS BYA TSUL LO, ,DANG PO NI, BSKYED RIM
LA BRTAN PA THOB PA'I RJES SU, GRUB CHEN GYI GZHUNG LAS, MKHA'
'GRO'I PHO BRANG CHU BSKYES DBUS, ,ZHES SOGS KYIS BSTAN PA LTAR,
SMON LAM LAS, SPRUL PA'I 'KHOR LOR 'DOD

LTA YAB YUM LA, ,SEMS GZHOL RJES GZHIG SDUD RIM MCHOG GIS NI,
,ZLA NYI'I RGYU BA SGRA GCAN LAM BKAG PAS, ,YAS BABS MAS BRTAN
DGA' BZHI SKYE BAR SHOG ,CES GSUNGS PA'I DON NI, RANG 'DOD LHA
'JIGS BYED ZHAL PHYAG YONGS RDZOGS SAM ZHAL GCIG PHYAG GNYIS PA
YUM BCAS

GANG RUNG BSGOMS PA'I RTZA GSUM 'KHOR LO BZHI DANG, KHYAD PAR
LTE BA'I RTZA 'KHOR GSAL BTAB STE RTZA LAM JI LTAR SBYONG TSUL
NI 'KHRID YIG TU 'BYUNG BA LTAR BYAS NAS, LTE BA'I RTZA 'KHOR
GYI DBUS SU DH'U TR'I'I NANG DU 'JIGS BYED ZHAL GCIG PHYAG GNYIS
PA YAB YUM TSON GANG BA ZHIG GSAL

@012A *, ,GDAB CING, YAB KYI THUGS GAR NYI GDAN SRAN MA PHYED
GSHAGS TZAM GYI STENG DU H'Um YIG DKAR LA DMAR BA'I MDANGS CAN
'OD 'PHRO BA ZHIG LHA'I NGO BOR BSAM PA TE SEMS ZHUGS PA BZHIN
BYAS NAS BSGOM, DE NAS LTE BA'I 'JIGS BYED LA YAB YUM SNYOMS PAR
ZHUGS PA'I

SBYOR MTSAMS NAS 'OD ZER DMAR PO'I TSOGS SPROS TE, DAM TSIG PA'I
SKU GANG BA SPU'I BU GA THAMS CAD NAS PHYIR THON SNOD KYI 'JIG
RTEN LA 'PHOG PAS DAG PA'I ZHING DANG 'OD KYI RANG BZHIN DU
GYUR, BCUD KYI SEMS CAN THAMS CAD LA 'PHOG PAS SGRIG PA SBYANGS
NAS 'JIGS BYED DU BYAS,

DE NAS SNOD BCUD DANG BCUD THAMS CAD DUR KHROD GZHAL YAS KHANG
BSGOMS PA YIN NA RIM GYIS BSDUS TE DE RNAMS 'KHOR BSGOMS PA YOD
NA DER BSDU BAR YANG BSHAD, DE DAM TSIG SEMS DPA' YAB YUM, DE
YANG RIM GYIS BSDUS NAS 'JAM DPAL BSGOMS PA YOD NA DER BSDU BAR
YANG

GSUNGS, 'KHRID YIG LTAR NA 'DIR DE MED KYANG RUNG BAR SNANG BAS
DAM TSIG PA LTE BA'I YE SHES SEMS DPA' YAB YUM LA BSDU ZHING, DE
YANG LTE BA'I H'Um YIG LA THIM DE NYID KYANG ZHABS KYU NAS N'A
DA'I BAR BSDUS TE N'A DA LA SEMS 'DZIN PA'AM, N'A DA YANG MI
DMIGS PAR BYAS NAS DE'I THAD KA

MA 'CHUGS PAR BYAS TE SEMS BZUNGS KYANG CHOG STE, GZHUNG DE NYID
LAS, JI LTAR DBUGS KYI ME LONG LA, ,ZHES SOGS GSUNGS, BLO GROS
CHOS SKYONG PAS H'Um YIG DE THIG LE YUNGS 'BRU TZAM DKAR LA DMAR
BA'I MDANGS CAN DU GYUR PA'I NANG SEMS 'DZIN PAR BSHAD DE,
GZHUNG

DE NYID LAS, YUNGS KAR TZAM DU BRTAG BYA GANG, ,ZHES SOGS KYIS
BSTAN PAS MI 'GAL, DE LTAR LTE BAR GNAD DU BSNUN NAS BSGOMS PAS
LTE BA'I DBU MA'I NANG DU RLUNG ZHUGS GNAS THIM GSUM BYED PA
'BYUNG BA YIN TE, RLUNG SEMS 'JUG PA GCIG PA'I GNAD KYIS GANG DU

@012B SEMS BZUNG BA DER RLUNG YANG SDUD NUS PA'I PHYIR RO, ,DE
YANG DANG PO ZHUGS, ,DE NAS GNAS, DE NAS THIM PA 'ONGS SHING,
ZHUGS PA'I RTAGS SU SNA BUG GNYIS NAS RLUNG MNYAM RGYU SHED
MTSUNGS NGES CAN DU 'PHRENGS PA DE 'BYUNG, GNAS PA'I RTAGS SU
SNA BUG GNYIS NAS RLUNG GI RGYU BA

CHAD CING LTO BA MI 'GUL, THIM PA'I RTAGS SU SA CHU LA THIM PA
NA SMIG RGYU LTA BU'I SNANG BA 'CHAR TE, DE NI SOS KA'I DUS SU
RI THANG MTSAMS SU BLTAS PA NA CHU SNGO KHREB KHRAB RGYUGS PA'I
SNANG BA 'CHAR BA LTA BU, CHU ME LA THIM PA NA DU BA LTA BU'I
SNANG BA 'CHAR TE, DE NI DU BA PHRA MO SNGO SANGS KYI

RNAM PA LTA BU, ME RLUNG LA THIM PA NA ME 'KHYER LTA BU'I SNANG
BA 'CHAR TE, DE NI RTZVA PHUNG MER BSREGS PA'I ME MDAG PHRA MO
NAM MKHAR GTOR BAS DMAR KHREM KHREM 'BYUNG BA LTA BU, KUN RTOG
G-YO BYED KYI RLUNG PHAL CHER DBU MA'I NANG DU THIM PA NA MAR
ME 'BAR BA LTA BU'I SNANG BA 'CHAR, KUN RTOG G-YO

BYED KYI RLUNG RNAMS SNANG BA LA THIM PA NA MTSAN MO ZLA 'OD
KYIS KHYAB PA LTAR DKAR LAM PA'I SNANG BA 'CHAR, SNANG BA MCHED
PA LA THIM PA NA STON DUS KYI NAM MKHA' G-YA' DAG PA LA NYI 'OD
KYIS KHYAB PA LTA BU DMAR SKYE'AM DMAR LAM PA'I SNANG BA 'CHAR,
MCHED PA NYER THOB LA THIM PA NA STON

DUS KYI NAM MKHA' G-YA' DAG PA LA SROD KYI SMAG 'THUG POS KHYAB
PA LTA BU NAG LAM PA'I SNANG BA 'CHAR TE, 'DI LA THOG MAR DRAN
PA MNYAM PA DANG, DE NAS DRAN MED DU 'GRO BA GNYIS YOD, NYER
THOB 'OD GSAL LA THIM PA'I 'OD GSAL RANG DUS SU STEN GYI NAM
MKHA' G-YA' DAG PA LAS

SLONG BYED GSUM PO DE MED PAR THO RANGS KYI NAM MKHA'I RANG MDOG
JI LTA BA BZHIN 'CHAR BA STE, DE RNAMS KYI DUS SU YUL SNANG
GZHAN GANG YANG YID DOD MI 'CHAR BAR SNANG BA DE DANG DE RNAMS
'CHAR PA'O, ,DE LTA BU'I SNANG BA GSUM DANG KHYAD PAR 'OD GSAL
GYI DUS SU STONG NYID KYI LTA BA DRAN TE BDE STONG

@013A *, ,SBYAR NAS CI NUS SU BSGOM, 'OD GSAL DE LA MNYAM PAR
BZHAG BZHIN PA DANG, YANG DE LAS 'JIGS BYED DU PHANGS NAS 'JIGS
BYED DU BSGOMS PA'I RTZA 'KHOR BZHI DANG, SPYI BO'I RTZA 'KHOR
GSAL BTAB STE, RTOG BDUN LAS BSHAD PA LTAR GTUM MO SBAR NAS
BYANG SEMS

BZHUS PA LAS DGA' BZHI 'DREN PAR BYA TSUL NI, SPYI BO'I RTZA
'KHOR NANG DU ZLA GDAN DANG, DE'I 'OG NAS BYAR SEMS KYI NGO BO
HAm YIG DKAR PO MGO THUR DU BLTA ZHING, RTZA BA ZLA GDAN LA ZUG
PA DANG, MGRIN PA'I RTZA 'KHOR GYI DH'U T'I'I NANG DU GTUM MO'I
NGO BO AA YIG DMAR PO DANG, YANG SNYING

GA'I DH'U T'I'I NANG DU BYANG SEMS KYI NGO BO H'Um YIG DKAR PO,
,LTE BA'I DH'U T'I'I MAR SNER NYI GDAN LA GTUM MO'I NGO BO AA
THUNG SHAD KYI RNAM PA CAN ZLA TSES THIG LE DANG BCAS PA ZHIG
BSGOMS LA, RANG GI RLUNG NANG DU RNGUB PAS RO RKYANG GNYIS KYI
NANG BRGYUD DE DBU MA'I MAR SNE NAS ZHUGS, YUM

GYI DH'U T'I'I MAR SNE NAS KYANG RLUNG BYUNG STE RANG GI DH'U
T'I'I NANG DU DRANGS, RLUNG DE GNYIS BSDOMS PAS, NYI GDAN AA
THUNG DANG BCAS PA BUS TE DMAR HAR HAR GYUR NAS ME 'BAR LA KHYAD
BYAS, SLAR YANG BUS PAS ME RGYA KHAB TZAM 'BAR, DE NYID CHER
'BAR NAS BYA'I SGRO RKANG LTAR SONG STE, SNYING GA

MGRIN PA SPYI BO RNAMS SU RIM GYIS SLEBS PA NA, SPYI BO'I HAm
YIG MAR ZHU BA LTAR RIM GYIS BZHUS NAS SPYI BO NAS MGRIN PAR
SLEB PA NA DGA' BA, MGRIN PA NAS SNYING GAR SLEB PA NA MCHOG
DGA', SNYING GA NAS LTE BAR SLEB PA NA KHYAD PAR GYI DGA' BA, LTE
BA NAS NOR BU'I RTZER SLEB PA NA,

LHAN SKYES KYI DGA' BA 'DREN PA NI YAS BABS KYI DGA' BZHI DANG,
YANG DMIGS PAS GYEN DU BZLOG NAS RTAGS KYI RTZE NAS LTE BA DANG,
DE NAS SNYING GA DANG, DE NAS MGRIN PA DANG, DE NAS SPYI BO'I
BAR RIM PA BZHIN DU DGA' BA DANG MCHOG DGA' DANG KHYAD DGA' DANG
LHAN SKYES KYI DGA'

@013B BA 'DREN PA NI LUGS LDOG GI DGA' BZHI STE, DE LTA BU'I
DGA' BZHI ZUNG GCIG DRANGS NAS DGA' BA BZHIG DANG, KHYAD PAR
LHAN SKYES KYI DUS SU BDE BAS STONG PA NGES PA'I BDE STONG SBYAR
NAS BSGOM PAR BYA'O, ,DGA' BZHI 'DREN TSUL NI DE LTAR YIN TE,
RDO RJE 'PHRENG BA LAS, DE RJES LUGS 'BYUNG BSHAD

BYA STE, ,BDE CHEN 'KHOR LO SPYI BO LA, ,DE NI DGA' BAR BSHAD PA
YIN, ,LONGS SPYOD 'KHOR LO MCHOG DGA' DANG, ,DGA' BRAL CHOS KYI
'KHOR LOR GNAS, ,SPRUL PA'I 'KHOR LO LHAN CIG SKYES, ,DGA' BA
NYAMS SU MYONG BAR BYED, ,CES DANG, DE NYID LAS, SPRUL PA'I
'KHOR LO DGA' BA DANG, ,

MCHOG DGA' CHOS KYI 'KHOR LOR GNAS, ,LONGS SPYOD BRAL BA'I DGA'
BA DANG, ,LHAN CIG SKYES DANG BDE BA CHE, ,LUGS LDOG RIM PA
ZHES NI GSUNGS, ,ZHES GSUNGS PA'I PHYIR, 'OD GSAL LAS LDANG BA
NA 'JIGS BYED YAB YUM GYI SKUR LDANG SNYAM PA'I 'PHEM PA BTANG
NAS LDANG NGO, ,'DIR

BSRE BA'I SKOR NYAMS SU LEN PAR BSHAD KYANG DE'I TSUL NI 'OG TU
'CHAD PA LAS SHES PAR BYA'O, ,MNYAM GZHAG TU BDE STONG BSGOM TE
RJES THOB TU LANGS PA'I TSE GANG SNANG THAMS CAD BDE STONG GI
RNAM ROL TU 'CHAR BA LA BSLAB PAR BYA ZHING, DE YANG CHOS THAMS
CAD RANG BZHIN GYIS STONG

PAS NA, STONG PA DE'I RNAM 'PHRUL DU BLTA BA DANG, DE BZHIN DU
GANG SHAR THAMS CAD KYANG BDE CHEN GYI RNAM ROL TU BLTA BAR BYA
STE, DE'I TSE GANG SNANG STONG PA, STONG PA BDE BA, BDE BA LHA'I
SKUR 'CHAR BA LA GOMS PAR BYED PA YIN NO, ,'DI NI 'DUS PA'I LUGS
KYI LUS DBEN GYI DOD THUB TU

'GYUR PA YIN TE, BLO GROS CHOS SKYONG BAS 'DI'I RDZOGS RIM 'CHAD
PA'I SKABS LAS, 'DI NI 'DUS PA 'PHAGS YUGS KYI LUS DBEN GYI RIM
PA'I DOD THUB TU 'GYUR BA YIN NO, ,ZHES GSUNGS PA'I PHYIR RO,
,GNYIS PA BUM PA CAN DANG SNYING GAR RDOR BZLAS BYA TSUL NI,
,RGYA GZHUNG DE

@014A *, ,NYID LAS, DAG PA'I SBYOR BAS DAG BYA STE, ,ZHES SOGS
DANG, SMON LAM LAS, CHOS KYI 'KHOR LOR SNGAGS KYI RNAL 'BYOR
MCHOG ,BUM PA CAN DANG RDO RJE'I BZLAS PA YIS, ,SNYING GA'I
RTZA MDUD MA LUS GROL BYAS NAS, ,LHAN SKYES BDE BAS YID LA
MYOS THOB SHOG ,

CES GSUNGS PA LTAR 'CHAD PA LA GNYIS, BUM PA CAN BSGOM TSUL
DANG, SNYING GAR RDOR BZLAS BYA TSUL LO, ,DANG PO LA GRUB CHEN
GYI GZHUNG DES RLUNG SBYOR MI 'DRA BA GZHAN BSTAN PAR 'DOD PA'I
TSUL YOD KYANG, RJE YAB SRAS KYI LUGS LA BUM PA CAN BSGOM
TSUL BSTAN PAR

BZHED PAS DE LTAR NA, 'DIR RANG NYID 'JIGS BYED DU BSGOMS PA'I
SNYING GA'I RTZA 'KHOR GYI DH'U T'I'I NANG DU THIG LE DKAR PO
SRAN MA PHYED GSHAGS TZAM STENG DANG, THIG LE DMA' PO DE LTA BU
ZHIG 'OG TU GA'U KHA SBYOR GYI TSUL BYAS, DE'I LTE BAR H'Um YIG
DKAR PO YUNGS 'BRU TZAM ZHIG GSAL

BTAB NAS SEMS BZUNG STE, SNA BUG GNYIS NAS RLUNG NANG DU CUNG
ZAD RNGUBS RJES, MCHIL MA SGRA MED ZHIG MID PA DANG MNYAM DU
STENG RLUNG SROG 'DZIN MAR MNAN, YANG 'OG SGO BTZUMS PA RANG
MNYAM DU 'OG RLUNG THUR SEL YAR DRANGS, DE GNYIS GA SNYING GA'I
H'Um YIG LA THIM PAR BSAMS

LA, LAG PA LAN GSUM DU MNYED PA GNAS GSUM DU REG PA, SEL GOL LAN
GSUM GDAB PA'I YUN LA THOGS PA SUM CU RTZA DRUG ,DE NAS DE
LA NYIS 'GYUR, DE NAS DE'I SUM 'GYUR TZAM LA MNYAM PAR BZHAG
,RLUNG MI THUB NA KHA NAS DAL BUS GTONG, KHA DE LTAR BSGOM PAS

RLUNG DBU MAR ZHUGS GNAS THIM GSUM 'BYUNG ZHING, 'OD GSAL GYI
BAR 'DREN, YANG SNGAR LTAR GTUM MO SBAR NAS DGA' BZHI LUGS
'BYUNG LUGS LDOG TU 'DREN PA DANG, BSRE BA'I SKOR RNAMS KYANG
NYAM SU LEN NO, ,GNYIS PA SNYING GAR RDOR BZLAS BYA TSUL NI,
GZHUNG DE NYID LAS,

@0014B SNYING GA'I H'Um YIG DKAR PO LAS, ,ZHES DANG, SEMS CAN KUN
GYI SROG GYUR PA, ,RLUNG ZHES BYA BAS LAS KUN BYED, ,'DI NI RNAM
SHES BZHON PA STE, ,SRID DANG RNAM GROL THOB BYED PA'O, ,ZHES
GSUNGS PA'I DANG POS RDOR BZLAS DANG, PHYI MAS RLUNG GI BYED LAS
SNYON PAS 'DIR GNYIS, RLUNG GI DBYE BA

SOGS BSHAD PA DANG, RDOR BZLAS NYAMS SU LEN TSUL BSHAD PA'O,
,DANG PO LA LNGA, RLUNG GI DBYE BA, PHYE BA SO SO'I DON, JI LTAR
'PHO TSUL, BYED LAS, DE LA BRTEN NAS NYAMS LEN GYI GNAD SHES
PA'I TSUL LO, ,DANG PO NI, RLUNG DE LA DBYE NA BCU YOD DE, RTZA
BA'I RLUNG LNGA DANG, YAN LAG GI RLUNG LNGA

YOD PA'I PHYIR, DANG PO GRUB STE, SROG 'DZIN, THUR SEL, MNYAM
GNAS, GYEN RGYU, KHYAB BYED DANG LNGA PO DE RTZA BA'I RLUNG DU
'JOG PA'I PHYIR, GNYIS PA GRUB STE, RGYU BA, RNAM PAR RGYU BA,
YANG DAG PAR RGYU BA, RAB TU RGYU BA, NGES PAR RGYU BA LNGA NI
YAN LAG GI RLUNG DU 'JOG PA'I PHYIR, PHYI MA

LNGA'I MING GI RNAM GRANGS YOD DE, RDO RJE 'PHRENG BA LAS, KLU
DANG RUS SBAL RTZANGS PA DANG, ,LHAS BYIN DANG NI GZHU LAS
RGYAL, ,ZHES GSUNGS PA LTAR YIN PA'I PHYIR, GNYIS PA LA GSUM,
RTZA BA DANG, YAN LAG GI RLUNG SO SO'I DON DANG, RLUNG GNYIS
THUN MONG PA'I DON BSHAD PA'O, ,

DANG PO NI, SROG 'DZIN, THUR SEL, MNYAM GNAS, GYEN RGYU, KHYAB
BYED LNGA'I RTZA BA'I GNAS KYI DBANG DU BYAS NA RIM BZHIN,
SNYING KHA, GSANG GNAS, LTE BA, MGRIN PA, LUS KYI TSIGS RNAMS
DANG, MGON PO'I DBANG DU BYAS NA MI BSKYOD PA, RIN 'BYUNG, DON
GRUB, 'OD DPAG MED

RNAM SNANG GI RLUNG DANG, LHA MO'I DBANG DU BYAS NA, MA M'A KI,
SPYAN MA, SGROL MA, GOS DKAR MO, YANG SPYAN MA'I RIGS KYI RLUNG,
'BYUNG BA'I DBANG DU BYAS NA, CHU SA RLUNG ME NAM MKHA'I RLUNG,
,KHA DOG GI DBANG DU BYAS NA, DKAR PO, SER PO, LJANG KHU, DMA' PO,
SNGON PO, RGYU TSUL GYI DBANG DU BYAS NA

@015A *, ,SNA BUG GNYIS KA NAS DAL BAR RGYU BA, DRAG TU RGYU BA
DANG, G-YON RKYANG NAS DAL BAR RGYU BA, G-YAS RKYANG NAS DRAG
TU RGYU BA DANG, 'CHI DUS MA GTOGS SNA SGOR MI RGYU BA'O, ,DE
LTAR GSUNGS PA NI RLUNG BZHI PO RE RES GTZO BYAS NAS RGYU BA'I
DBANG DU BYAS KYI, DER MA NGES TE, RTZA

BA'I RLUNG BZHI GANG RUNG RES GTZO BYAS NAS DGU BRGYA PA PHRAG
RE RGYU BA'I TSE GZHAN GSUM YANG 'KHOR DU BYAS NAS RGYU BA'I
PHYIR, DE YANG GYEN RGYUS GTZO BYAS NAS RGYU BA'I TSE GYEN RGYU
DMAR BA'I DBANG GIS SROG 'DZIN DKAR LA DMAR BA, THUR SEL SER
LA DMAR BA, MNYAM GNAS LJANG LA

DMAR BA'I MDANGS CAN DU BYAS NAS RGYU LA, MGON PO BZHI'I RLUNG
GANG RUNG GIS GTZO BYAS NAS DGU BRGYA PA PHRAG RE RGYU BA LA,
LHA MO BZHIS BGOS PAS NYIS BRGYA NYER LNGA RE 'BYUNG LA, DE YANG
MTSON NA GYEN RGYUS GTZO BYAS NAS DGU BRGYA RGYU BA'I TSE, NYIS
BRGYA NYER LNGA PA DANG PO

GOS DKAR MO'I RLUNG SNA BUG GI STENG LA BRDAR NAS RGYU BA DANG,
DE NAS NYIS BRGYA NYER LNGA SGROL MA'I RLUNG SNA BUG GI LOGS LA BRDAR
NAS DANG, DE NAS NYIS BRGYA NYER LNGA SPYAN MA'I RLUNG
SNA BUG GI DBUS NAS DANG, DE NAS NYIS BRGYA NYER LNGA MA M'A
KI'I RLUNG SNA BUG GI 'OG NGOS

LA BRDAR NAS RGYU BA YIN TE, LUNG STON LAS, GOS DKAR LA SOGS
RIM BZHIN DU, ,STENG DANG GSEG DANG THAD KA 'OG ,ME DANG RLUNG
DANG DBANG CHEN DANG, ,CHU STE SO SO'I DKYIL 'KHOR RO, ,ZHES
GSUNGS PA'I PHYIR, GNYIS PA NI, RGYU BA, RNAM PAR RGYU BA, YANG
DAG PAR RGYU BA, ,

RAB TU RGYU BA, NGES PAR RGYU BA LNGA NI MGON PO'I DBANG DU BYAS
NA RIM PA BZHIN DU RNAM SNANG, RIN 'BYUNG, 'OD DPAG MED, DON
GRUB, MI BSKYOD PA'I RLUNG, LHA MO'I DBANG DU BYAS NA GZUGS SGRA
DRI RO REG BYA RDO RJE MA'I RLUNG, 'BYUNG BA'I DBANG DU BYAS NA SA
CHU ME RLUNG NAM MKHA'I RLUNG, KHA DOG

@015B GI DBANG DU BYAS NA DMAR SNGO SER DKAR LJANG, GNAS KYI
DBANG DU BYAS NA SROG 'DZIN GYI CHA SHAS YIN PAS SNYING GAR GNAS
SHING, DE YANG SNYING GA'I ZLA BA'I CHA DANG, SNANG BA DANG,
BSNYEN BKUR DANG, LKOG SHAL DANG, MCHIN PA MA STE RTZA 'DAB LNGA
LAS RGYU BAR GSUNGS TE, DE NI BDUD BRAL MA

SOGS LNGA DANG DON GCIG GO ,SNYING GA NAS BYUNG BA'I LAN LAG GI
RLUNG LNGA DANG SROG 'DZIN RAGS PA DANG DRUG NI ,GZUNG 'DZIN GYI
RLUNG BCU GNYIS SU 'GYUR BA YIN TE, MIG GI RNAM SHES SOGS DRUG
PO DE YUL GZUGS SOGS DRUG LA G-YO PAR BYED PAS 'DZIN PA'I RLUNG
DRUG DANG, GZUGS

SOGS DRUG GSAL BAR BYED PA'I CHA NAS GZUNG BA'I RLUNG DRUG STE
BCU GNYIS SU 'GYUR BA'I PHYIR RO, ,GSUM PA NI, RLUNG BCU PO
MNGAL DU 'CHAGS KYANG MA BTZAS BAR DU SNA SGOR 'BYUNG 'JUG MI
BYED CING, PHYIR BCOS PA NA 'BYUNG 'JUG BYED LA, BCU PO DE
NI AA THUNG GI GZHIR GYUR NAS

NGAG SMRA BA'I RGYU BYED PA DANG, YI GE GSUM GYI GZHIR GYUR NAS
RDOR BZLAS KYI RGYU BYED PA DANG, MI SHIGS PA LA THIM NAS 'OD
GSAL 'CHAR BA'I GZHI BYED DO, ,KHYAD PAR DU RLUNG GIS RNAM SHES
KYI BZHON PA BYED PA YIN TE, GRUB CHEN GYI GZHUNG SNGAR DRANGS PA
LTAR DANG, RIM LNGA LAS KYANG,

'DI NI RNAM SHES BZHON PA STE, ,ZHES GSUNGS PA'I PHYIR, BZHON
PAR 'GYUR BA'I TSUL YOD DE, RLUNG GROGS SU YOD PA'I DBANG GIS
RNAM SHES YUL LA 'JUG GI ,DE MED NA RNAM SHES YUL LA G-YO MI
NUS PA'I PHYIR TE, MED NA DE'I RTEN MED PA'I PHYIR RO GSUM PA LA
DSUM, SNA BU GI 'PHO BA, DKYIL

'KHOR GYI 'PHO BA, RTZA 'DAB KYI 'PHO BA'O, ,DANG PO NI, NYIN
ZHAG GCIG LA RLUNG DGU BRGYA PA PHRAG NYER BZHI RGYU PA'I PHYED
SROG THUR GNYIS KYIS GTZO BYAS NAS DGU BRGYA PA BCU GNYIS RGYU
BA'I TSE SNA BUG GNYIS KA NAS MNYAM RGYU BYED PAS SNA PHUG GI
'PHO BA MED LA, DE'I PHYIR ME

@016A *, ,MNYAM GNYIS KYIS GTZO BYAS NAS DE LTAR RGYU BA'I TSE
DGU BRGYA RE LA 'PHO BA RE BYAS PA'I 'PHO BA DRUG DRUG STE BCU
GNYIS SU 'GYUR RO, ,GNYIS PA NI, DKYIL 'KHOR CHE BA'I DBANG DU
BYAS NA DKYIL 'KHOR BZHI PO RE RE LA 'PHO BA DRUG DRUG STE DRUG
BZHI NYI SHU RTZA BZHIR SNGAR LTAR 'GYUR

RO, ,DKYIL 'KHOR CHE BA'I 'PHO BA RE RER CHUNG BA'I 'PHO BA
BZHI BZHI STE GO DRUG ,SDOM 'BYUNG DANG BRTAG GNYIS LAS NYIN
ZHAG GCIG LA DKYIL 'KHOR CHE BA'I 'PHO BA BCU DRUG ,DE LA LHA
MO BZHIS BSGYUR BAS 'PHO CHUNG RE BZHIR BSGYUR PAS, BCU DRUG
TU 'BYED TSUL YANG

SNA BUG GI 'PHO BA BRGYAD DANG, MI 'PHO BA BRGYAD DE BCU DRUG
GO ,GSUM PA NI, PHYI LA DBYUG GU DRUG CU RTZA BZHI YOD PA
LTAR, NANG DU NYIN ZHAG GCIG LA LTE BA'I RTZA 'DAB DRUG CU
RTZA BZHI NAS DBYUG GU RE BZHI'I RLUNG RGYU, PHYI LA CHU TSOD
SO GNYIS YOD PA LTAR, NANG DU SPYI BO'I RTZA 'DAB

SO GNYIS NAS CHU TSOD SO GNYIS KYI RLUNG RGYU, PHYI LA 'PHO BA
BCU DRUG YOD PA LTAR, NANG DU MGRIN PA'I RTZA 'DAB BCU DRUG
NAS 'PHO BA BCU DRUG GI RLUNG RGYU, PHYI LA THUN TSOD BRGYAD
YOD PA LTAR, NANG DU SNYING GA'I RTZA 'DAB BRGYAD NAS THUN
TSOD BRGYAD KYI RLUNG RGYU STE, NYIN ZHAG GCIG LA

RLUNG 'BYUNG 'JUG GNYIS GCIG TU BYAS PA'I NYIS KHRI CHIG STONG
DRUG BRGYA LHAG CHAD MED PAR RGYU'O, ,DE YANG LTE BA'I RTZA
'DAB GNYIS KYI RGYU BA RDZOGS PA NA SPYI BO'I RTZA 'DAB GNYIS
PAR 'PHO, SPYI BO'I RTZA 'DAB GNYIS KYI RGYU BA RDZOGS PA NA
MGRIN PA'I RTZA 'DAB GNYIS PAR 'PHO,

MGRIN PA'I RTZA 'DAB GNYIS KYI RGYU BA RDZOGS PA NA SNYING GI
RTZA 'DAB GCIG NAS GNYIS PAR 'PHO BA YIN NO, ,BZHI BA BYED LAS
NI, RLUNG PHRA BA DANG RNAM SHES 'DRES PA DES 'JIG RTEN PA LA
'KHOR BA'I BYA BA DANG, RNAL 'BYOR PA LA THAR PA'I BYA BA BYED
PA YIN ZHING, DE'I DANG PO SHES

@016B NA 'KHOR BA'I 'JUG RIM THUN MONG BA DANG THUN MONG MA
YIN PA DE SHES, DE SHES NA RNAL 'BYOR PA LA THAR PA'I BYA BA
BYED TSUL DE SHES, DE SHES NA 'KHOR BA LAS LDOG PA'I RIM PA
YANG SHES PAR 'GYUR RO, ,'O NA RLUNG GIS 'JIG RTEN PA LA 'KHOR
BA'I BYA BA BYED TSUL JI LTAR YIN ZHE NA, DE YANG LAS

NYON GYI DBANG GIS SKYE 'CHI GCIG NAS GCIG TU BRGYUD CING
'KHOR BA'I CHA NI 'KHOR BA YIN LA, DE NI RLUNG GIS BYED PA YIN
TE, SEMS CAN 'CHI BA'I TSE, SA CHU LA THIM, CHU ME LA, ME
RLUNG LA, RLUNG SNANG BA LA, SNANG BA MCHED PA LA, MCHED PA
NYER THOB LA, NYER THOB 'OD

GSAL LA THIM PA'I 'OD GSAL DE NI 'CHI BA 'OD GSAL YIN LA DE
YANG RLUNG GI G-YO BA SNGA MA SNGA MA LAS PHYI MA PHYI MA JE
ZHAN JE ZHAN DU SONG BA'I SGO NAS 'BYUNG NGO, ,SA CHU LA THIM
ZHES PA NI SA KHAMS RAGS PAS RNAM SHES KYI RTEN BYED PA'I NUS
PA NYAMS PAS DE LTAR BRJOD

PA YIN GYI, DE'I TSE SA KHAMS MED PA NI MIN TE, GZUGS PHUNG
YOD PA'I PHYIR DANG, DE BZHIN DU RLUNG THIM PA'I BAR LA SBYOR
ZHING, THIM PA YANG NGO BO'I SGO NAS DNGOS SU THIM PA MIN GYI,
SNGA MA PHYI MA LA 'PHOS PA 'DRA BA ZHIG 'BYUNG BAS DE LTAR DU
BRJOD PA'I PHYIR RO, ,SKYE BA'I TSE YANG

'CHI BA 'OD GSAL LAS NYER THOB SOGS 'BYUNG BA NI RLUNG GI
G-YO BA SNGA MA LAS PHYI MA JE RAGS SU SONG BA'I SGO NAS
'BYUNG NGO, ,DE LTAR NA RLUNG GIS KUN RTOG BRGYAD CU DANG
NYON MONGS RNAMS BSKYED CING, DES LAS BSAGS NAS 'KHOR BAR SKYE
BAR 'GYUR BAS NA SKYE 'CHI'I

RIG PA YANG RLUNG GIS BYED PAR 'GRUB PO, ,DE NI 'KHOR BA'I
'JUG RIM THUN MONG MA YIN PA'I DBANG DU BYAS LA, THUN MONG BA
NI MA RIG PA'I DBANG GIS LAS BSAGS, DE'I DBANG GIS 'KHOR BAR
'KHOR BA NI GONG DANG 'DRA'O, ,LAS RLUNG 'KHOR BA 'GRUB PA'I
RGYUR KHAS LEN PA'I

@017A *, ,TSE MA RIG PA'I LHAN CIG BYED RKYEN BYAS PA'I SGO
NAS 'KHOR BA 'GRUB PAR 'DOD PA YIN GYI, LAS RLUNG DE NYID
'KHOR BA'I RTZA BAR 'DOD MI NUS TE, 'KHOR BA'I RTZA BA NI MA
RIG PA KHO NAR NGES PA'I PHYIR TE, 'KHOR BA'I RTZA BA LA 'DZIN
STANGS MI MTHUN PA GNYIS MED PA'I

PHYIR, BYED LAS DE DAG NI THUN MONG BA'I DBANG DU BYAS LA, SO
SO'I BYED LAS YOD DE, SROG 'DZIN GYIS TSE GNAS PA DANG, YAN
LAG GI RLUNG RNAMS DBANG PO'I SGOR 'DREN, THUR SEL GYIS
BSHANG GCI KHU KHRAG RNAMS LUS KYI SMAD DANG KHYAD PAR DU 'OG
SGOR 'DREN, MNYAM GNAS

KYIS BZA' BTUNG LA LONGS SPYOD PA RNAMS LTE BAR 'JU PA DANG,
ZAS KHYI DANGS MA RNAMS SNYING KHAR 'DREN, GYEN RGYUS BLDANG
BA DANG, MYONG BA DANG, 'OG RLUNG STENG DANG PHYI RLUNG NANG DU
SDUD PA DANG, NGAG SMRA BA RJOD KYI BYA BA BYED, KHYAB BYED
KYIS LUS G-YO 'GUL SPYI DANG 'GRO 'ONG SOGS KYI BYA BA

BYED, YAN LAG GI RLUNG LNGAS RIM PA BZHIN DU, MIG GIS GZUGS
MTHONG, RNA BAS SGRA THOS, SNAS DRI TSOR, LCES RO MYONG, LUS
KYIS REG BYA 'DZIN PA'I BYA BA RNAMS BYED PA'I PHYIR, DE LTA
BU NI 'JIG RTEN PA DANG RNAL 'BYOR PA GNYIS KA LA BYED CING,
RNAL 'BYOR PA LA BYA BA BYED

TSUL YOD DE, RTZA BA'I RLUNG BZHI LA RDOR BZLAS BYAS PAS ZHI
SOGS THUN MONG GI DNGOS GRUB 'GRUB PA DANG, RLUNG SEMS TZAM
LAS SGYU MA'I SKU 'BYUNG BAS MCHOG GI DNGOS GRUB KYI RGYU YANG
BYED PA'I PHYIR, LNGA PA NI, RLUNG GI NGO BO DANG BYED LAS
SHES PA LA BRTEN NAS NYAMS LEN GYI GNAD

SHES PA ZHIG KYANG 'BYUNG BA YIN TE, DE LTAR SHES NA BDE STONG
GI YE SHES KHYAD PAR CAN DANG, SGYU MA'I SKU GNYIS BSKYED PA
LA RLUNG DNGOS SAM BRGYUD PA CI RIGS KYI SGO NAS BSGOM DGOS
PAR SHES PA DE 'BYUNG ZHING, DE LA BRTEN NAS NYAMS LEN GYI
GNAS KYANG MA 'PHYUGS PA ZHIG 'ONG BA'I PHYIR,

@017B TE; DE SHES PA LAS 'KHOR BA'I 'JUG RIM GNYIS SHES PA DE
'BYUNG LA, 'KHOR BA'I 'JUG RIM THUN MONG BA SHES NA MA RIG PA
'KHOR BA'I RTZA BAR SHES TE DE'I GNYEN POR BDAG MED RTOGS PA'I
SHES RAB BSKYED PA LA 'BAD PA ZHIG 'ONG, THUN MONG MA YIN PA
SHES NA KUN RTOG G-YO BYED KYI RLUNG 'KHOR BA

'GRUB PA'I RKYEN DU SHAS NAS DE'I GNYEN POR LUS LA GNAD DU
BSNUN PA'I THABS LA 'JUG PA CIG 'ONG BA'I PHYIR RO, ,GNYIS PA
SNYING GAR RDOR BZLAS BYA TSUL LA, 'DUS PA NAS 'BYUNG BA LTAR
YI GE GSUM 'THU TSUL RGYAS PAR BSHAD PA'ANG SKABS SU BABS MOD,
'DIR CUNG ZAD BSHAD NA

BSHAD RGYUD RTOG GSUM LAS, A'A LI K'A LI'I GRONG KHYER NI,
,GSANG SNGAGS 'BYUNG BA'I RTZA BA STE, ,ZHES GSUNGS PA LTAR,
DBYANGS BCU DRUG DANG, GSAL BYED SO GSUM RNAMS SNGAGS BTU BA'I
GZHI YIN LA, DE LAS BTUS PA'I SNGAGS LA SNYING PO NYE SNYING
RTZA SNGAGS SOGS

MANG YANG, 'DIR AOm A'A: H'Um GSUM LA SDU BA YIN ZHING DE
LA'ANG DRANG NGES GNYIS YOD KYANG DRANG DON GYI 'THU TSUL TZAM
BSHAD NA AOm LA AA AU MA GSUM YOD PA'I AU DE AA LA BYIN PAS AO
DANG, MA YIG THIG LER BYIN PAS AOm MO, ,AA: LA AA THUNG GNYIS
DANG HA SROG MED GCIG

STE GSUM YOD PA'I AA PHYI MA SNGA MA LA BYIN PAS A'A DANG, HA
RNAM BCAD DU BYAS PAS A'A:'O, ,SGRON GSAL GYI DGONGS PA RJES
BKRAL BA LTAR NA HA RNAM BCAD DU SONG BA YIN LA, MKHAS PA KHA
CIG SA RNAM BCAD DU BYAS PA NI DE DANG MI MTHUN YANG MTSAMS SBYOR
LTA BA LAS

RA SA NGAG GIS RNAM BCAD DO, ,ZHES 'BYUNG BA DANG MTHUN NO,
,H'Um LA HA A'U MA GSUM YOD PA'I A'U HA LA BYIN PAS H'Um DANG,
MA YIG THIG LER BRGYAN PAS H'Um MO, ,SNGAGS KYI LHA THAMS CAD
RDO RJE GSUM DU 'DU BAS SNGAGS KYI YI GE RNAMS BYED LAS KYI SGO
NAS YI GE GSUM DU 

@018A *, ,STE, AOm A'A: H'Um GSUM RIM PA BZHIN DU SKU GSUNG
THUGS RDO RJE GSUM GYI SA BON YIN PA DANG, YI GE GSUM GYI RDOR
BZLAS GYIS SNGAGS THAMS CAD KYI BYED LAS BSGRUB NUS PA'I
PHYIR, MTSON DON NI, AOm GYI AA AU MA GSUM GYIS SROG 'DZIN
GYEN RGYU BYANG SEMS

DKAR PO GSUM RIM PAR MTSON LA, A'A:'I AA GNYIS DANG HAS NI
SROG 'DZIN GYEN RGYU THUR SEL GSUM DANG, H'Um GI HA A'U MA
GSUM GYIS THUR SEL GYEN RGYU SROG 'DZIN GSUM MTSON TE, DE'I
DGOS PA PHAL CHER NI GZHAN DU SHES PAR BYA ZHING, DGOS PA'I
GTZO BO NI

YI GE GSUM GYI RDOR BZLAS BYAS PAS SGYU MA'I SKU 'GRUB PA'I
CHED DU YIN NO, ,RDOR BZLAS BYA TSUL DNGOS LA NI, SPYI 'GRO'I
TSUL DU BYED PA DANG, MAN NGAG GIS BYED PA GNYIS LAS, DANG PO
NI, RANG NYID 'JIGS BYED DU GSAL PA'I THUGS KA'I DMIGS RTEN
H'Um DANG BCAS PA

GSAL BTAB NAS DE LA SEMS BZUNG STE, RLUNG PHYI RGYU PA'I TSE
RLUNG GI RANG GDANGS H'Um GI RANG GDANGS SU MOS PA DANG, NANG
DU 'JUG PA'I TSE RLUNG GI RANG GDANGS LA AOm GYI RANG GDANGS SU
SHAR BA'I SGO NAS 'JUG PA DANG, DE NAS RLUNG NANG DU LDANG
'JUG GANG RUNG GI YUN TSAD CIG

BZUNG STE, GNAS PA'I RANG GDANGS LA AA:'I RANG GDANGS SU MOS
PA'I TSUL GYIS BYA BA YIN NO, ,DE YANG NGAG GIS BRJOD PA'AM,
YID KYIS 'DON PA TZAM MIN GYI, 'JUG LDANG GNAS GSUM GYI RANG
GDANGS YI GE GSUM DU MOS NAS BYED PA YIN NO, ,DE'I TSE RLUNGS
SNGAGS

NGO BO DBYER MED DU MOS DGOS TE, RLUNG SNGAGS NGO BO THA DAD
DU ZHEN PA DE RDOR BZLAS KYI MI MTHUN PHYOGS YIN PA'I PHYIR
TE, 'DUS PA'I RTZA RGYUD LAS, SLONG MO ZA ZHING MI BZLA STE,
,ZHES PA'I NGES DON 'CHAD PA NA, LUNG STON LAS, THA DAD YI GE
SLONG MO YIN, ,DE 'DON PA NI ZA BA STE, ,

@018B ZHES DE'I TSE RLUNG SNGAGS NGO BO THA DAD DU MI LTA BAR
BSHAD PA'I PHYIR, YI GE GSUM RLUNG LDANG 'JUG GNAS GSUM DANG
SBYOR TSUL SNGAR BSHAD PA LTAR YIN TE, ZHAL LUNG LAS, DE LAS
H'Um GIS DBYUNG BA DANG, AOm GYIS SDUD DANG AA YIS GNAS, ,ZHES
GSUNGS PA'I PHYIR, DE YANG DANG POR

RLUNG 'JUG LDANG GNAS GSUM TSAD MNYAM PA'I RDOR BZLAS BYAS PAS
GOMS PA NA RANG SHUGS KYIS GNAS PA ZHIG 'ONG LA, DE NAS GNAS
PA JE RING DANG 'JUG LDANG GNYIS JE THUNG DU SONG NAS MTHAR
GNAS PA 'BA' ZHIG TU 'GYUR ZHING, GNAS RJES SU THIM PAR 'GYUR
PA

YIN TE, RDO RJE 'PHRENG BA LAS, BRDA YI DE NYID GSUM GNAS PA,
,RANG BZHIN BZLAS PA'I MTSAN NYID DO, ,CES PA NAS, GSUM PO DE
NYID GCIG PHYUNG BA, ,'GRO BA MED CING 'ONG BA MED, ,CES
GSUNGS PA'I PHYIR, ,DE LTAR BYAS PAS RDOR BZLAS KYIS THUR SEL
GYI RLUNG G-YOS

NAS LTE BA'I GTUM MO SBAR TE SPYI BO'I BYANG SEMS BZHUS PA LAS
BDE CHEN SKYE BA YIN TE, RDO RJE 'PHRENG BA LAS, RLUNG GI DE
NYID YANG DAG LDAN, ,YI GE H'Um GIS BSKUL NAS NI, ,ME YI 'KHOR
LO SAD PAR BYED, ,CES DANG, ZHAL LUNG LAS, SDOM BRTZON GZHU
DBYIBS G-YO BA

YIS, ,SUM MDOR YE SHES ME 'BAR BAS, ,KHAMS ZHU NAS NI, ZHES
DANG, PHYAG CHEN THIG LE LAS, DE YI ME 'BAR YANG DAG GIS, ,BDE
CHEN 'KHOR LO BZHU BAR 'GYUR, ,ZHES GSUNGS PA'I PHYIR, DE LTAR
BYUNG BA NA BDE STONG GI YE SHES SKYE BAR 'GYUR BA YIN TE,

ZHAL LUNG LAS, DE LA DE NYID RAB BZUNG BAS, ,'JUG DANG GNAS
DANG LDANG BA LAS, ,GROL BA'I YE SHES RNYED 'GYUR BA, ,SOM
NYI YID GNYIS MA BYED CIG ,CES GSUNGS PA'I PHYIR, RDOR BZLAS
KYIS SNYING GA'I RTZA MDUD 'GROL NUS PA YIN TE, RDO RJE
'PHRENG BA

@019A *, ,LAS, SNGAGS KYI DE NYID KYIS DE 'BYED, ,RNAL 'BYOR
MDUD PA BKROL NAS NI, ,ZHES GSUNGS PA'I PHYIR, 'GROL TSUL
YOD DE, SNYUG SBUBS SAS 'GAGS PA THUR MA RING POS DE'I NANG DU
'BYUNG 'JUG MANG DU BYAS PAS SANGS PAR 'GYUR BA DE BZHIN DU,

SNYING GA'I DHI'I T'I'I NANG DU LDANG 'JUG GNAS GSUM GYI DMIGS
PA YANG YANG BYAS STOBS KYIS SNYING GA'I RTZA MDUD RIM GYIS
LHOD POR SONG STE MTHAR RTZA MDUD RNAMS GROL BAR BYED PA YIN
PA'I PHYIR, GROL BA'I TSE SNYING GA'I RTZA 'DAB DE NYID GYEN DU
LOG DGOS PA YIN TE, RDO RJE

'PHRENG BA LAS, GANG PHYIR DER NI BZLAS BYAS PAS, ,SNYING GA'I
PADMA STENG BLTAS 'JIG ,ZHES GSUNGS PA'I PHYIR, RTZA MDUD
RNAMS KYI NANG NAS SNYING GA'I RTZA MDUD DE 'BYED DKA' BA YIN
TE, RTZA 'KHOR GZHAN GYI THAD NA RO RKYANG GIS G-YAS G-YON
NAS 'KHYUD PA'I

MDUD PA RE RE STE GNYIS RE LAS MED, SNYING GA'I DH'U T'I LA RO
RKYANG GIS G-YAS G-YON NAS 'KHYUD PA'I MDUD PA GSUM GSUM STE
DRUG GIS BSDAMS NAS YOD PA'I PHYIR TE, RDO RJE 'PHRENG BA LAS,
DE LA DBYE BAR DKA' BA YI, ,DBUS SU MDUD PA GSUM GYIS DKRIS,
,ZHES

GSUNGS PA'I PHYIR, GZHAN YANG RDOR BZLAS LA NGO BO'I SGO NAS
H'Um HO GNYIS KYI RDOR BZLAS DANG, YI GE GSUM GYI RDOR BZLAS
GNYIS YOD LA, RLUNG GI DBYE BAS RTZA BA DANG YAN LAG GI RLUNG
GI RDOR BZLAS GNYIS, GNAS KYI DBYE BAS STENG 'GRO DANG 'OG
'GRO'I RDOR BZLAS GNYIS

RNAMS SU YOD DO, ,MAN NGAG GIS YE GE GSUM GYI RDOR BZLAS BYED
PA'I TSE, H'Um GI N'A DA LAS RLUNG SPOS RENG GI DUD PA LTA BU
PHRA MO ZHIG THON PA H'Um GI GDANGS SU MOS NAS, DE AOm GYI
GDANGS KYIS DMIGS RTEN LA THIM PA DANG, A'A:'I GDANGS KYIS
GNAS PAR BSAM PA'O, ,

@019B GTZO BO NI GONG DU BSHAD PA LTAR STENG 'GRO'I RDOR BZLAS
BYAS PAS RLUNG DBU MAR ZHUGS GNAS THIM GSUM 'BYUNG BA DANG,
RTAGS NI SNGAR LTAR RO, ,DE'I TSE LTE GSANG GI GTUM MO SPOR BA
YANG SNGAR BZHIN BYAS NAS DGA' BZHI LUGS 'BYUNG LUGS LDOG TU
DRANGS TE BDE STONG SBYAR NAS BSGOM

PA DANG BSRE BA'I SKOR RNAMS KYANG BYA'O, ,RDOR BZLAS KYI SKOR
'DI 'DUS PA'I LUGS LA NGAG DBEN GYI SKABS SU 'BYUNG BAS 'DIR
YANG DE DANG 'DRA'O, ,GNYIS PA DAM TSIG GI RNAL 'BYOR NI, RGYA
GZHUNG DE NYID LAS, SHES RAB THABS KYI PHYAG RGYA LAS, BLA
MA'I MAN NGAG RIM PA YIS, ,

SRID PA'I SDUG BSNGAL GZHOM 'DOD PAS, ,MI 'GYUR BDE BA BSGOM
PAR BYA, ,ZHES DANG, SMON LAM LAS, SLAR YANG BYIN GYIS BRLAB
PA'I RNAL 'BYOR GYIS, ,NANG GI RJES GZHIG BSAM GTAN RIM PA
DANG, ,PHYAG RGYA GNYIS DANG SBYOR BA'I THABS MKHAS LAS, ,SEMS
DBEN

MTHAR THUG TING 'DZIN 'DREN PAR SHOG ,CES GSUNGS PA LTAR YIN
LA, DE YANG SPYIR RDOR BZLAS KYIS SNYING GA'I RTZA MDUD GROL
BAR BYED NUS PAS SEMS DBEN GYI STONG PA GSUM 'DREN NUS KYANG,
DE TZAM GYIS SEMS DBEN MTHAR THUG 'DREN MI NUS PAS 'DIR DE
'DREN PA'I

CHED DU PHYI NANG GI THABS LA BRTEN NAS SNANG BA'I YE SHES
KHYAD PAR CAN BSKYED PA YIN PAS 'DI LA GNYIS, RJES GZHIG GI
SDUD RIM BSHAD PA DANG, PHYAG RGYA LA BRTEN NAS SNANG BA'I YE
SHES KHYAD PAR CAN BSKYED TSUL LO, ,DANG PO NI SNGAR LTAR RDOR
BZLAS BYAS PAS RTZA MDUD LHOD

POR SONG NAS RLUNG GZHAN BZHI SNYING GA'I MI SHIGS PA LA SDUD
NUS KYANG, KHYAB BYED SDUD DKA' BAS DE MA BSDUS BAR DU SEMS
DBEN GYI YE SHES MTHAR THUG MI 'CHAR BAS NA, DE BSDU BA'I
PHYIR DU SNGA MA'I BOGS 'DON LTA BUR RANG LHA YAB YUM DU GSAL
BA'I SNYING GA'I H'Um

@020A *, ,YIG LAS 'OD ZER 'PHROS PAS SNOD BCUD THAMS CAD LA
PHOG PAS, SNOD KYI SKYON THAMS CAD SBYANGS NAS DAG PA'I ZHING
DANG 'OD KYI RANG BZHIN DANG, BCUD KYI SEMS CAN THAMS CAD
'JIGS BYED YAB YUM DU GYUR PAR BSAMS LA, DE NAS

SNOD BCUD DANG BCUD DANG YAB YUM DANG, RANG SNYING GA'I H'Um
YIG LA THIM PAR MOS TE SEMS ZHUGS PA BZHIN BYAS NAS BSGOMS
PAS, RLUNG DBU MAR ZHUGS GNAS THIM GSUM DANG, GTUM MO SPAR TE
DGA' BZHI LUGS 'BYUNG LUGS LDOG TU 'DREN TSUL DANG

BSRE BA SOGS NI SNGAR LTAR RO, ,GNYIS PA LA GNYIS, PHYI PHYAG
RGYA LA BRTEN DGOS PA DANG, DE LAS SNANG BA'I YE SHES KHYAD
PAR CAN BSKYED TSUL LO, ,DANG PO NI, RGYA GZHUNG DE NYID LAS,
'DIR PHYI'I PHYAG RGYA LA RIGS BZHIR BSHAD NAS PHYAG RGYA MA
LA BRTEN PA NI 'DIR MI

RUNG BA'I DAM TSIG YIN PAS, DAM TSIG GI RNAL 'BYOR DU BSHAD
LA, BLA MA KHA CIG DBYIBS KYI RNAL 'BYOR BSGOM PA'I RIM PAR
BSDUS NAS BSHAD DE GANG BYAS KYANG MI 'GAL YANG, DANG PO LTAR
BYAS NA SEMS DBEN MTHAR THUG BSKYED PA NI LAS RGYA LA LTOS

PA YIN TE, RIM LNGA LAS, SGYU MA DAG NI THAMS CAD LAS, ,BUD
MED SGYU MA KHYAD PAR 'PHAGS, ,YE SHES GSUM GYI DBYE BA NI,
,GSAL BAR 'DI LAS MTSON PAR 'GYUR, ,ZHES DANG, SPYOD BSDUS LAS
KYANG, RDO RJE DANG MADMA MNYAM PAR SBYOR BA MED PAR RNAM

PAR SHES PA GSUM NYE BAR MTSON PAR MI NUS SO, ,BHA GA DANG
LING GA YANG DAG PAR SBYOR BAR MI NUS PA DES NI BDE BA CHEN
PO'I TING NGE 'DZIN MI RNYED DO, ,CES GSUNGS PA'I PHYIR, LAS
RGYA LA DBYE NA PADMA CAN, GLANG PO CAN, DUNG CAN MA, RI DAGS
CAN PA DANG BZHI,

@020B DE BZHI YANG TZARTZI KA DANG, PHAG MO DANG, DBYANGS CAN
MA DANG, GOO RI DANG BZHI'I RIGS SU BSHAD LA, SO SO'I MTSAN
NYID KYANG RGYA GZHUNG NYID LAS, PADMA CAN GYI MTSAN NYID NI,
,BZHIN NI KUN NAS ZLUM PO STE, ,ZHES SOGS KYIS BSTAN CING, LUS
THUN MONG BA'I

MTSAN NYID NI, BCU DRUG LON MA SKAL BZANG MA, ,ZHES SOGS KYIS
'CHAD, RNAL 'BYOR PAS NI JI SRID DU, ,BYANG SEMS 'BYIN PAR MI
BYED PA, ,ZHES SOGS KYIS PHYAG RGYA SROL RTZOL DU SONG NAS
BYANG SEMS BABS PA LAS LHAN SKYES KYI BDE BA SKYE TSUL BSTAN
TO, ,

GNYIS PA LA GNYIS, DNGOS DANG, SNANG BA'I RANG BZHIN BSHAD
PA'O, ,DANG PO NI, DE LTAR LAS RGYA'I MTSAN NYID SHES PAR BYAS
NAS, DE LA RIM GNYIS KYI LAM BSTAN PAS NYAMS SU BLANGS TE
RGYUD SMIN PA NA BSTEN DGOS LA, DE 'DRA BA'I PHYAG RGYA'I DH'U
T'I'I MAR SNA

RANG GI DH'U T'I'I NANG DU BCUG STE SNYOMS PAR 'JUG BZHIN PA'I
NGANG NAS, SNYING GA'I SDUD RIM DANG KHYAB BYED LA DMIGS PA'I
RDOR BZLAS DANG, KHA SBYOR BUM PA CAN BSGOMS PAS, RLUNG DGU
DANG, KHYAB BYED KYI RLUNG PHAL CHER SNYING GA'I DBU MAR
ZHUGS GNAS THIM GSUM BYED

NUS PA 'BYUNG LA, DE LAS SMIG SGYU NAS 'OD GSAL GYI BAR GYI
RTAGS RNAMS 'CHAR ZHING, GTUM MO SPAR TE STONG BZHI DGA' BZHI
KHYAD PAR CAN GYI NGO BOR BSKYED NUS PA DE 'BYUNG BAS, DE'I
TSE BZHI GA DANG LHAN SKYES KYI DUS SU BDE STONG SBYAR NAS
BSGOM, SKABS 'DIR BSRE

BA'I SKOR RNAMS KYANG BYED DO, ,'OD GSAL LAS LDANG BA RTZOM PA
NA PHUNG PO RNYING PO LAS GO SA LOGS SU SGYU MA'I SKUR LDANG
SNYAM PA'I 'PHEN PA YANG YANG BTANG BAS, 'OD GSAL LAS LANGS
PA'I STSE RE ZHIG LHA SKUR MOS PA YID BYED KYIS LDANG BA 'BYUNG YANG,
DE LA

@021A *, ,GOMS PAR BYAS PA'I MTHAR DNGOS GNAS LA LDANG NUS TE
'CHAD PAR 'GYUR RO, ,SNANG BA GSUM GYI MING GI RNAM GRANGS YOD
DE, YUL SNANG MI 'DRA BA GSUM 'CHAR BA'I DBANG DU BYAS NAS SNANG
BA DANG MCHED PA DANG NYER THOB CES BRJOD LA, DE YANG SNGAR
BSHAD PA

LTAR ZLA 'OD LTAR DKAR LAM PA'I SNANG BA 'CHAR BAS NA SNANG BA
DANG, DE SNGAR LAS NYI 'OD BZHIN DU GSAL BAR SONG BAS NA MCHED
PA DANG, DE NAS SROD KYI SMAG BZHIN DU MI GSAL ZHING 'OD GSAL
DANG NYE BAR SONG BAS NA NYER THOB DANG, SNANG BA DANG PO DE KUN

RTOG BZHON PA'I RLUNG DANG BCAS PAS STONG PAS NA STONG PA DANG,
MCHED PA DE SNANG BA BZHON PA'I RLUNG DANG BCAS PAS STONG PAS NA
SHIN TU STONG PA DANG, NYER THOB DE MCHED PA BZHON PA'I RLUNG
DANG BCAS PAS STONG PAS NA STONG PA CHEN PO ZHES BRJOD PA'I
PHYIR, DE 'DRA

BA'I SNANG BA GSUM PO DE 'CHI DUS DANG, LAM DUS SU NI SNYING
GA'I DH'U TIR RLUNG THIM PA LAS MTSAN NYID TSANG BAR 'CHAR LA,
GNYID DUS DANG, LAM DUS KYI SKABS GZHAN 'GA' ZHIG GI TSE SNA BUG
GI RGYU BA PHRA MO MI LDOG PAS RDZOGS PAR MI 'CHAR YANG CHA

'DRA TZAM 'CHAR RO, ,GNYIS PA SNANG BA GSUM GYI RANG BZHIN KUN
RTOG DE LA BRGYAD CU YOD DE, SNANG BA'I RANG BZHIN GYI RTOG PA
SO GSUM DANG, MCHED PA'I RANG BZHIN GYI RTOG PA BZHI BCU DANG,
NYER THOB KYI RANG BZHIN GYI RTOG PA BDUN YOD PA'I PHYIR,

DANG PO GRUB STE, CHAGS BRAL YUL MI 'DOD PA'I BLO NAS, PHRAG DOG
GI BAR SUM CU RTZA GSUM YOD PA'I PHYIR, GNYIS PA GRUB STE, SNGAR
MA THOB PA'I YUL LA CHAGS PA NAS, GYA GYU MI DRANG BA'I BAR BZHI
BCU YOD PA'I PHYIR, GSUM PA GRUB STE, CHAGS

@021B SDANG DANG, SNYAM PA'I BLON NAS THE TSOM GYI BAR BDUN YOD
PA'I PHYIR, DE DAG GI KHYAD PAR RGYAS PAR NI GZHAN DU BLTA'O,
,DE YANG SKYE BA'I TSE SNANG BA'I RJES SU RANG BZHIN GYI RTOG PA
CI RIGS PAR SKYE YANG, 'GAG PA'I TSE SNANG BA THIM PA'I SNGON DU
RANG BZHIN RNAMS 'GAG DGOS TE, SNANG BA

DANG PO SKYES PA NA KUN RTOG BRGYAD CU'I BZHON PAR GYUR PA'I
RLUNG RAGS PA RNAMS THIM PA'I PHYIR, DES NA SNANG BA GSUM DANG
DE GSUM GYI RANG BZHIN RNAMS SPEL NAS SKYE BA MIN NO, ,RTOG PA
DE RNAMS SNANG BA GSUM GYI RANG BZHIN DU 'JOG PA'I RGYU MTSAN
YOD DE, RTOG PA TSAN PA

GSUM LA RLUNG GI G-YO BA SHAS CHE CHUNG BAR MA GSUM YOD LA, DE
YANG SNANG BA GSUM GYI BZHON PAR GYUR PA'I RLUNG LA SHAS CHE
CHUNG BAR MA GSUM YOD PA'I LAG RJES YIN PAS NA DE'I DBANG GIS
BZHAG PA YIN PA'I PHYIR, DE RNAMS LA SNANG BA GSUM GYI RANG
BZHIN NAM

MTSAN NYID DU BRJOD PA NI NGO BO GCIG PA'I SGO NAS MTSON BYED DU
BYAS PA MIN GYI, NGO BO THA DAD PA'I MTSON BYED YIN TE, DPER NA
BYA ROG GIS KHANG BZANG MTSON PA BZHIN NO, ,MDOR NA SEMS DBEN
GYI YE SHES RNAMS RDZOGS PAR BSKYED PA LA NANG RKYEN RDOR BZLAS
DANG, PHYI RKYEN

PHYAG RGYA LA BRTEN PA DGOS SHING, PHYAG RGYA LA'ANG LAS DANG YE
SHES KYI PHYAG RGYA GNYIS LAS YE RGYA LA BRTEN NAS KUN RTOG
BRGYAD CU BZHON PA'I RLUNG DANG BCAS PA THIM NAS SEMS DBEN TZAM
BSKYED NUS KYANG, SEMS DBEN MTHAR THUG BSKYED MI NUS PAS DA LA NI
LAS RGYA DGOS SO, ,

DE YANG YUL RTEN GNYIS KA RGYUD NAS BSHAD PA LTAR MTSAN NYID
TSANG DGOS KYI, GANG BYUNG GIS MI CHOG GO ,'ON KYANG MKHAS GRUB
NOR BZANG PAS NI YE RGYA TZAM LA BRTEN NAS SEMS DBEN DPE'I 'OD
GSAL MTHAR THUG BSKYED NUS PA ZHIG KYANG BZHED DE DPYAD PAR
BYA'O, ,DE LTAR PHYI,

@022A *, ,NANG GI THABS DE GNYIS LA BRTEN NAS RLUNG THAMS CAD
'CHI BA'I DUS SU THIM RIM JI LTAR 'BYUNG BA DE BZHIN DU SNYING
KHAR BSDUS NAS, DPE'I 'OD GSAL SNGA PHYI RNAMS 'CHI BA 'OD GSAL
BZHIN DU BSKYED PA NI SEMS DBEN GYI RIM PAR 'GYUR TE DE NI

'DUS PA 'PHAGS LUGS KYI SEMS DBEN DANG 'DRA'O, ,GSUM PA DBYIBS
KYI RNAL 'BYOR NI, GRUB CHEN GYI GZHUNG DE LAS, 'OD GSAL BA LA
DE BSAMS NAS, ,DE LAS RDO RJE 'DZIN 'DRAR 'GYUR, ,ZHES DANG,
SMON LAM LAS KYANG, 'CHI RIM JI BZHIN RLUNG

RNAMS MA LUS PA, ,SNYING KHAR THIM PA'I 'OD GSAL DE NYID LAS,
,DBYIBS KYI RNAL 'BYOR MTSAN DPE'I DRA BA CAN, ,SGYU MA LTA BU'I
TING 'DZIN RDZOGS PAR SHOG ,ZHES GSUNGS, 'DI LA GNYIS, 'GRUB
TSUL DNGOS DANG, DE'I YAN LAG BSHAD PA'O, ,DANG PO NI, PHYI

NANG GI THABS DE LA BRTEN NAS SA CHU ME RLUNG DANG KUN
RTOG G-YO BYED KYI RLUNG THAMS CAD SNANG BA, DE MCHED PA, DE
NYER THOB, DE 'OD GSAL LA SNGAR BSHAD PA LTAR THIM NAS DPE'I 'OD
GSAL MTHAR THUG SHAR BA DANG, DPE'I 'OD GSAL GYI BZHON PAR GYUR
PA'I RLUNG

'OD ZER LNGA PAS NYER LEN DANG, 'OD GSAL GYI SEMS DES LHAN CIG
BYED RKYEN BYAS PA LA BRTEN NAS LUGS LDOG TU LANGS PA'I TSE NYER
THOB GRUB PA DANG MNYAM DU, PHUNG PO RNYING PA LAS GO SA LOGS SU
BYE STE SGYU LUS RDO RJE 'JIGS BYED SKUR DNGOS GNAS LA BZHENGS
PA DE

'BYUNG LA, DE NAS MCHED PA, DE NAS SNANG BA, DE NAS RANG BZHIN
GYI RTOG PA RNAMS SKYE LA, DE YANG SNANG BA GSUM NI MYUR BA'I
TSUL GYIS SKYE'O, ,SGYU LUS GRUB MA THAG PA'I GNAS NI SNYING
GA'I RTZA 'KHOR GYI DBUS KYI DH'U T'I'I NANG YIN TE, DPE'I GSAL
MTHAR THUG 'CHAR BA'I

@022B GNAS DE LTAR YIN PA'I PHYIR TE, RJES, 'OD GSAL NYI MA
SNYING DBUS 'CHAR BAR SHOG ,ZHES GSUNGS PA'I PHYIR, 'ON KYANG
MKHAS PA KHA CIG SGYU LUS THOG MAR LUS KYI PHYI ROL TU 'GRUB PAR
BZHED LA, KHA CIG PHYI NANG GANG DU LDANG BA 'DOD PA DE
BZHIN DU 'GYUR BAR 'DOD DE MI 'DRA'O, ,GANG

LTAR YANG GZHI'I BAR DO JI LTAR 'GRUB PA DE BZHIN DU 'BYUNG LA,
NANG LDANG 'DOD NA'ANG GRUB MA THAG NAS PHYIR THON PAR 'GYUR BA
YIN NO, ,SGYU MA'I SKU DE NI 'DUS PA LTAR SGYU MA, CHU ZLA, MIG
G-YOR, MIG 'PHRUL, SMIG RGYU, RMI LAM, BRAG CA, DRI ZA'I GRONG
KHYER, 'JA' TSON, GLOG ,

CHU BUR, ME LONG GI GZUGS BRNYAN TE DPE BCU GNYIS KYIS MTSON
DU'ANG YOD MOD, 'DIR DPE LNGA'I SGO NAS MTSON PA YIN TE, RMI
LAM, SGYU MA, CHU ZLA, CHU BUR, ME LONG NANG GI GZUGS BRNYAN
DANG LNGAS MTSON PA'I PHYIR, DE YANG SGYU MA'I SKU DE PHUNG PO
RNYING PA LAS GO SA LOGS

SU BYE YANG, SLAR DE LA 'JUG DGOS PA ZHIG YIN PA NI, DPER NA,
RMI LAM GYI LUS KHYAD PAR CAN PHUNG PO RNYING PA LAS LOGS SU BYE
NAS SLAR DE LA 'JUG PA BZHIN DANG, SKU DE RLUNG SEMS KYI RANG
BZHIN CAN YIN YANG BZHIN LAG GI RNAM PA CAN DU SKYE BA NI SGYU
MA'I MI BZHIN DANG, SKU DE

NGO BO GCIG YIN YANG GDUL BYA GANG DU YOD PA DER SPRUL PA 'BYUNG
BA NI ZLA BA GCIG YIN YANG GZUGS BRNYAN CHU DU MAR 'CHAR BA
BZHIN DANG, SKU DE RANG RGYU DPE'I 'OD GSAL LAS BYUNG BA NI, CHU
LAS CHU BUR 'BYUNG BA BZHIN DANG, SKU DE YAN LAG THAMS CAD
RDZOGS PAR

CIG CAR DU GRUB PA NI, ME LONG NANG DU LHA'I GZUGS BRNYAN ZHAL
PHYAG THAMS CAD CIG CAR DU SNANG BA BZHIN NO, ,SKU DE NI SGRUB
GZHI RANG RGYU SHIN TU PHRA BA'I RLUNG SEMS LAS GRUB PA YIN TE,
RIM LNGA LAS, SEMS GANG GIS NI BYIS PA RNAMS, ,'KHOR BA'I 'CHING
BAS

@023A *, ,BCINGS GYUR BA, ,SEMS DE NYID KYIS RNAL 'BYOR PA, ,BDE
GSHEGS GNAS SU 'GRO BAR 'GYUR, ,ZHES THA MAL PA LA 'KHOR BA'I
RGYUR 'GYUR BA'I SHIN TU PHRA BA'I RLUNG SEMS DE, RNAL 'BYOR BA
LA SGYU MA'I SKUR 'GYUR BAR GSUNGS SHING, YANG DE

NYID LAS, DE NYID RLUNG DANG YANG DAG LDAN, ,RNAM SHES GSUM PO
SLAR YANG NI, ,RNAL 'BYOR PA YI LUS SU 'GYUR, ,SGYU MA'I SKU
ZHES DE LA BSHAD, ,CES SNANG BA GSUM RLUNG DANG BCAS PA LAS SGYU
MA'I SKU 'GRUB PAR BSHAD PA'I PHYIR, SHIN TU PHRA BA'I RLUNG
SEMS DE NYID THA MAL

PA LA 'CHI BA 'OD GSAL GYI RLUNG SEMS SU GYUR NAS LUS SNA TSOGS
SKYE 'GAG BYED PA'I RGYUR 'GYUR PA YIN TE, RDO RJE 'PHRENG BA
LAS, SNYING POR GYUR PA RANG SROG LAS, ,KHAMS GSUM NA NI GZHAN
MED DE, ,SGYU MA RLUNG GI KHAMS GSUM LA, ,RMI LAM RMI BA BZHIN
DU

MTHONG, ,ZHES DANG, SKYE DANG GNAS DANG 'JIG PA DANG, ,SRID PA
BAR MAR GNAS PA STE, ,JI SNYED 'JIG RTEN GYIS BTAGS PA, ,SEMS
KYI RLUNG GI RNAM 'PHRUL LO, ,ZHES DANG, LUNG STON LAS KYANG,
'DU SHES CAN DANG 'DU SHES MED, ,SEMS CAN DU BTAGS 'DIR

GNAS PA, ,DE RNAMS RLUNG LAS BYUNG BA STE, ,RLUNG LAS SLAR YANG
'GAG PA YIN, ,ZHES DANG, RIM LNGA LAM, 'GRO KUN RANG DBANG MED
PA STE, ,RANG DBANG DU NI 'BYUNG MA YIN, ,DE YI RGYU NI 'OD GSAL
BA, ,'OD GSAL THAMS CAD STONG PA'O, ,ZHES GSUNGS PA'I PHYIR,

SGYU LUS KYI SKOR 'DI 'DUS PA'I LUGS KYI RIM PA GSUM PA'I SGYU LUS
SGRUB TSUL DANG SHIN TU MTHUN PAS RGYAS PAR NI DE LAS SHES PAR
BYA STE, 'DIR MTSON PA TZAM MO, ,GNYIS PA BSRE BA'I SKOR CUNG
ZAD 'CHAD PA LA GNYIS, DBYE BA DANG, RANG BZHIN NO, ,DANG PO NI,

@023B BSRE BA LA RGYAS PAR PHYE NA DGU YOD DE, SAD DUS KYI SKU
GSUM GYI BSRE BA DANG, GNYID DUS KYI SKU GSUM GYI BSRE BA DANG,
'CHI DUS KYI SKU GSUM GYI BSRE BA RNAMS SU YOD PA'I PHYIR, DE NI
BSDU NA GSUM DU 'GYUR TE, CHOS LONGS SPRUL SKU'I BSRE BA GSUM DU
'GYUR BA'I PHYIR,

GNYIS PA LA GSUM, SAD DUS KYI, GNYID DUS KYI, 'CHI DUS KYI SKU
GSUM DANG BSRE BA'O, ,DANG PO LA SAD DUS KYI CHOS SKU DANG BSRE
TSUL YOD DE, LUS DBEN THOB NAS ZUNG 'JUG GI BAR SAD PA'I GNAS
SKABS SU DGA' BZHI DRANGS TE, BDE STONG SBYAR NAS BSGOM PA YIN
PA'I

PHYIR, SAD DUS KYI LONGS SKU DANG BSRE TSUL YOD DE, 'OD GSAL DE
LAS LHA'I SKUR YID NGOR RAM DNGOS GNAS LA LDANG BA YIN PA'I
PHYIR, SAD DUS KYI SPRUL SKU DANG BSRE TSUL YOD DE, LDANG BA'I
SKU DE NYID RNAM SMIN GYI PHUNG PO RNYING PA 'JIGS BYED DU
BSGOMS PA'I THUGS

KAR YE SHES SEMS DPA'I TSUL GYIS 'JUG PA YIN PA'I PHYIR, GNYIS
PA GNYID DUS KYI CHOS SKU DANG BSRE TSUL YOD DE, GNYID KYI 'OD
GSAL GYI DUS SU BDE STONG SBYAR NAS BSGOM PA YIN PA'I PHYIR,
GNYID DUS KYI LONGS SKU DANG BSRE TSUL YOD DE, GNYID

KYI 'OD GSAL LAS LHA'I SKUR YID NGOR RAM DNGOS GNAS LA LDANG BA
YIN PA'I PHYIR, GNYIS SAD PA SPRUL SKU DANG BSRE TSUL YOD DE,
LDANG BA'I SKU DE NYID PHUNG PO RNYING PA LHAR BSGOMS PA'I THUGS
KAR YE SHES SEMS DPA'I TSUL GYIS ZHUGS NAS SAD PAR BYA BA YIN

PA'I PHYIR, GSUM PA 'CHI DUS KYI CHOS SKU DANG BSRE TSUL YOD DE,
'CHI BA 'OD GSAL GYI DUS SU BDE STONG SBYAR NAS BSGOM PA YIN
PA'I PHYIR, BAR DO LONGS SKU DANG BSRE TSUL YOD DE, BAR DOR LHA'I
SKUR YID NGOR RAM BAR DO 'BYUNG BA'I DOD DU LHA'I SKUR DNGOS
GNAS LA LDANG

@024A *, ,PA YIN PA'I PHYIR, SKYE BA SPRUL SKU DANG BSRE TSUL
YOD DE, BSAM BZHIN DU SKYE GNAS SU NYID MTSAMS SBYOR BA YIN PA'I
PHYIR, RIM PA GSUM PA'I SGYU MA'I SKU 'DI YE SHES KYI SKU MTSAN
NYID PA YIN KYANG, RDO RJE'I SKU BTAGS PA TZAM YIN GYI, MTSAN
NYID PA MA YIN

TE, DON GYI 'OD GSAL SKYES PA'I TSE RIGS 'DRA RGYUN CHAD PAR
'GYUR BA'I PHYIR, DON GYI 'OD GSAL GYI SNGON DU SGYU MA'I SKU
SNGON DU 'GRO DGOS PA'I RGYU MTSAN YOD DE, DON GYI 'OD GSAL DE
SHES SGRIB SBYONG BA'I NUS PA MTHU CAN DU 'GYUR PA LA DE SNGON
DU 'GRO DGOS PA'I PHYIR TE,

RIM PA GSUM PA'I SGYU MA'I SKU 'DI PHAR PHYIN THEG PA'I BSKAL BA
GRANGS MED GSUM DU BSOD NAMS KYI TSOGS BSAGS PA'I DOD DU 'GYUR
ZHING, 'DI SBYANGS PA LAS BYUNG BA'I DON GYI 'OD GSAL DES NYON
SGRIB DNGOS SU SPONG NUS SHING, SHES SGRIB KYANG SBYONG BA'I NUS
PA PHUL DU BYUNG

BA YANG THOB PA'I PHYIR RO, ,BZHI PA RNAM DAG YE SHES KYI RNAL
'BYOR BSHAD PA LA GNYIS, DON GYI LHAN SKYES BSHAD PA DANG, DE
LAS ZUNG 'JUG GI SKU 'GRUB TSUL BSHAD PA'O, ,DANG PO NI, GZHUNG
DE NYID LAS, MKHA' 'GRO'I PHO BRANG ZHES SOGS DANG, RNAL 'BYOR
BZHI'I RIM PA

LAS, GANG SKYES YE SHES PHYAG RGYA CHE, ,ZHES SOGS DANG, SMON
LAM LAS, DBANG PO'I GZHU LTAR DANGS PA'I SKU DE NYID, ,NAM
MKHA'I DBYINGS SU CHU 'DZIN ZHU BA BZHIN, ,SBYANGS BA'I RNAM DAG
YE SHES RNAL 'BYOR GYIS, ,BDEN PAR 'DZI PA'I SA BON DRUNGS
'BYIN SHOG ,

CES GSUNGS, DE NI, BDAG GI THUGS KA'I SA BON LAS, ,ZHES SOGS
KYIS BSTAN PA LTAR, RNAL 'BYOR BA DE LA DON GYI 'OD GSAL 'GRUB
TU NYE BA'I MTSAN MA MTHONG BA NA, PHYI RKYEN LAS RGYA DANG
SNYOMS PAR 'JUG CING, NANG RKYEN RANG GI SNYING GA'I H'Um YIG
LAS 'OD ZER 'PHROS

@024B PA SNOD BCUD THAMS CAD LA PHOG PAS 'OD DU GYUR, DE NAS
SNOD BCUD DANG BCUD RANG LA THIM PA SOGS SNGAR BZHIN BSGOM PA NI
RJES GZHIG GI BSAM GTAN DANG, YANG SNOD SNGON DU MI SDUD PAR
RANG GI LUS KYI STOD SMAD NAS N'A DA'I BAR DANG, DE YANG 'OD
GSAL DU THIM PAR BSGOM

PA NI RIL 'DZIN GYI BSAM GTAN TE, DE GNYIS KYI SGO NAS SGYU LUS
'OD GSAL DU 'JUG PA'I SDUD RIM YANG YANG BYAS PAS GOMS PA NA,
RLUNG DBU MAR ZHUGS GNAS THIM GSUM DANG 'BYUNG BA'I THIM RIM
RNAMS KYANG 'CHI RIM BZHIN DU 'BYUNG ZHING, SNANG MCHED THOB

GSUM GYI MTHAR LHAN SKYES KYI BDE BAS STONG NYID MNGON SUM DU
GSAR DU RTOGS PA NA RIM PA BZHI PA'I DON GYI LHAN SKYES SKYES PA
YIN LA, DE SKYES PA DANG MNYAM DU RIM PA GSUM PA'I SGYU MA'I LUS
DE NYID 'JA' YAL BA LTAR DAG NAS YAL 'GRO BA YIN NO, ,DE'I TSE
'PHAGS LAM

GSAR DU THOB CING, DE NI MTHONG LAM YIN KYANG, NYON SGRIB KUN
BTAGS DANG LHAN SKYES GNYIS KA'I DNGOS GNYEN BAR CHAD MED LAM
YIN NO, ,GNYIS PA NI, GZHUNG DE NYID LAS, BSAM PA RDZOGS MDZAD
ZUNG 'JUG SKU, ,ZHES DANG, STONG NYID SNYING RJE DBYER MED PA,
,ZHES

SOGS DANG, SMON LAM LAS, DON GYI LHAN CIG SKYES PA DE NYID LAS,
,MTSAN DPES BRGYAN PA'I YONGS SU DAG PA'I SKU, ,DON DAM 'OD GSAL
THUGS DANG MNYAM SBYOR BA'I, ,ZUNG DU 'JUG PA'I RNAL 'BYOR MCHOG
'GRUB SHOG ,CES PAS SLOB PA'I ZUNG 'JUG GI

GTZO BO 'GRUB TSUL BSTAN NAS, DE'I RGYUN LAS MI SLOB PA'I ZUNG
'JUG KHA SBYOR YAN LAG BDUN LDAN KYANG 'GRUB PAR 'GYUR BA NI, NAM
MKHA' JI SRID SKU LNGA'I BDAG NYID CAN, ,KHA SBYOR BDUN LDAN GO
'PHANG MNGON GYUR NAS, ,MTHA' DAG 'GRO 'DI GO 'PHANG DE

@025A *, ,NYID LA, ,SKAD CIG NYID LA BDE BLAG 'GOD PAR SHOG ,CES
GSUNGS SO, ,'DI LA GNYIS, SLOB PA'I ZUNG 'JUG 'GRUB TSUL DANG,
SPYOD PA'I RNAM GZHAG BSTAN PA'O, ,DANG PO NI, DON GYI 'OD GSAL
GYI BZHON PAR GYUR PA'I RLUNG 'OD ZER LNGA BAS NYER LEN DANG,
'OD GSAL DE'I

SEMS KYIS LHAN CIG BYED RKYEN BYAS PA LA BRTEN NAS, DAG PA'I
SGYU MA'I SKU DE PHUNG PO RNYING PA LAS GO SA LOGS SU BYE BA'I
TSUL GYIS 'GRUB CING, DE YANG 'DIR 'JIGS BYED ZHAL PHYAG YONGS
RDZOGS SAM, ZHAL GCIG PHYAG GNYIS PA SKU MDOG DKAR PO'I RNAM PA
CAN DU BZHENGS PAR 'GYUR

PA YIN NO, ,'KHRID YIG LAS RTEN BRTEN PA'I DKYIL 'KHOR YONGS
RDZOGS KYI RNAM PAR BZHENGS PAR YANG BSHAD SKU MDOG DKAR NI
SGRUB GZHI SROG 'DZIN KHA DOG DKAR PA'I RGYU MTSAN GYIS YIN
NO, ,'PHRUL PA'I GNAS DANG MTSON TSUL NI SNGAR BZHIN YIN LA
SKU 'DI NI RIGS 'DRA NAM YANG

RGYUN MI CHAD PA'I RDO RJE'I SKU DNGOS YIN NO, ,DUS NI SNGAR RIM
PA GSUM PA'I SGYU LUS LTAR LUGS LDOG GI NYER THOB GRUB PA DANG
MNYAM DU 'BYUNG ZHING, DE NAS MCHED PA SOGS KYANG RIM GYIS
'BYUNG, DE NI ZUNG 'JUG PHAL PA SPANGS MA ZUNG 'JUG GAM, DAG PA'I
SGYU LUS THOB PA YIN LA, DE'I TSE GANG ZAG DE NYID

DGRA BCOM PAR SONG BA DANG, NYON SGRIL SPANGS PA'I RNAM GROL LAM
THOB PA DUS MNYAM MO, ,ZUNG 'JUG PA DES SLANG YANG LHAN SKYES
KYI BDE BAS STONG NYID MNGON SUM DU NAM RTOGS PA DE'I TSE ZUNG
'JUG GI GTZO BO RTOG PA ZUNG 'JUG DE NYID THOB PA YIN NO, ,'ON
KYANG MNYAM GZHAG LAS LANGS PA NA SPANGS PA ZUNG

'JUG PAR 'GYUR BA YIN GYI, RTOGS PA ZUNG 'JUG PA NI MA YIN TE,
RJES THOB DU STONG NYID MNGON SUM DU RTOGS PA'I SLOB PA MED PA'I
PHYIR RO, ,ZUNG 'JUG SKOR 'DI NI 'DUS PA 'PHAGS LUGS DANG SHIN
TU 'DRA BAS RGYAS PAR DE NAS SHES PAR BYA'O, ,GNYIS PA NI SPYOD
PA LA DBYE BA DUS CHO GA PHAN YON SOGS MANG PO ZHIG YOD PA
RNAMS 'DIR 'CHAD

@025B DGOS PAR GSUNGS KYANG MANG DU DOGS PAS CUNG ZAD BSHAD NA,
SPYIR SPYOD PA DE LA GSUM YOD DE, CHAGS BRAL GYI SPYOD PA, SA
DANG PHA ROL TU PHYIN PA'I SPYOD PA, 'DOD CHAGS KYI SPYOD PA
GSUM YOD PA'I PHYIR, SKABS 'DI'I SPYOD PA DE LA GSUM YOD, ,SPROS
BCAS, SPROS MED,

SHIN TU SPROS MED KYI SPYOD PA RNAMS SU YOD PA'I PHYIR TE, RIM
PA BZHIN DU LAS RGYA DANG 'DRA BAG CHAS GOS SOGS YOD CING, BRDA
DANG DE'I LAN BYA BA SOGS DGOS PA'I SPROS BCAS KYI SPYOD PA
DANG, LAS RGYA DANG 'DRA BAG CHAS GOS SOGS YOD KYANG, BRDA DANG
DE'I LAN BYA BA SOGS KYI

SPROS PA DANG BRAL BA'I SPROS MED KYI SBYONG BA DANG, DE THAMS
CAD SPANG NAS YE RGYA DANG SNYAM PAR 'JUG CING, GNYID KYI 'OD
GSAL CHIG DRIL DU BSGOM PA'I SHIN TU SPROS MED KYI SPYOD PA
RNAMS SU YOD PA'I PHYIR RO, ,DE NAS MI SLOB PA'I ZUNG 'JUG 'GRUB
LUGS NI 'BRAS BU MNGON DU BYED TSUL

GYI NANG DU 'DU BAS LOGS SU 'CHAD MI DGOS SO, ,GSUM PA 'BRAS BU
MNGON DU BYED PA'I TSUL NI, SLOB PA'I ZUNG 'JUG THOB MA THAG PA
NAS NYON SGRIB SPANGS ZIN PAS, DE NAS BZUNG STE MI SLOB PA'I
ZUNG 'JUG MA THOB PAR DU SHES SGRIB SPONG BA'I PHYIR DU BRTZON
DGOS LA, DE'I TSUL

NI SPYOD PA GSUM GANG RUNG LA BRTEN NAS DON GYI 'OD GSAL YANG
YANG DRANGS TE, DE LAM SGOM LAM SKOR DGUR PHYE BA'I DANG PO
BRGYAD KYIS SHES SGRIB SKOR DGUR PHYE BA'I DANG PO BRGYAD SPANGS
ZIN NAS MI SLOB PA'I ZUNG 'JUG 'GRUB TU NYE BA'I MTSAN MA KHYAD
PAR CAN MTHONG BA NA, SLOB PA'I

ZUNG 'JUG PA DES PHYI'I ZLA 'OD NYI 'OD SROD KYI SMAG 'THUG PO
GSUM DANG BRAL BA'I THO RANGS KYI DUS SU NANG GI DKAR DMAR NAG
LAM PA'I SLONG BYED KYI RKYEN GSUM DANG BRAL BA'I MNGON BYANG
THAMS CAD STONG PA 'OD GSAL RGYUN MTHA'I YE SHES MNGON BYAS TE,
YE SHES DES SHES

@026A *, ,SGRIB CHUNG NGU'I CHUNG NGU DNGOS SU SPANGS PA, RNAM
MKHYEN SKAD CIG DANG PO THOB PA, MI SLOB PA'I ZUNG 'JUG THOB PA,
SANGS RGYAS PA RNAMS DUS MNYAM PA'I TSUL GYIS 'BYUNG BA YIN NO,
,DE LTA BU'I MI SLOB PA'I ZUNG 'JUG GI SKU DE THOB PA LA, RNAM

DAG YE SHES KYI RNAL 'BYOR GNYIS SNGON DU 'GRO DGOS, DE LA
DBYIBS KYI RNAL 'BYOR MA DAG PA'I SGYU LUS SNGON DU 'GRO DGOS,
DE LA DAM TSIG GI RNAL 'BYOR 'CHI RIM BZHIN DU RLUNG RNAMS
SNYING GA'I MI SHIGS PA'I THIG LE LA BSDUS TE THIM PA LAS BYUNG
BA'I

SEMS DBEN DPE'I 'OD GSAL MTHAR THUG SNGON DU 'GRO DGOS, DE LA
SNGAGS KYI RNAL 'BYOR RDOR BZLAS DANG SNYING GA'I SDUD RIM BSGOM
PA SNGON DU 'GRO DGOS, DE LA BSKYED RIM MTHAR PHYIN PA SNGON DU
'GRO DGOS, DE LA DBANG BSKUR LEGS PAR THOB CING DAM TSIG DANG

SDOM PA BSRUNG BA SNGON DU 'GRO DGOS, DE LA LAM THUN MONG BAS
RGYUD LEGS PAR SBYANGS PA RNAMS SNGON DU 'GRO DGOS PA YIN TE, DE
RNAMS LAS SNGA MA SNGA MA MED NA PHYI MA PHYI MA RNAMS MI 'BYUNG
LA, YOD NA PHYI MA PHYI MA RNAMS KYANG TSUL BZHIN DU 'BYUNG BAS,
TSE GCIG

LUS GCIG LA 'TSANG RGYA NUS PA'I PHYIR RO, ,DE DAG NI THEG PA
'DI'I CHED DU BYA BA'I GDUL BYA RIN PO CHE LTA BU'I GANG ZAG GI
DBANG DU BYAS PA YIN LA, DA LTA'I GANG ZAG GIS KYANG THA NA SMON
LAM YAN CHAD KYI SGO NAS LAM 'DI LA BAG CHAGS BZANG PO RE 'JOG

PA YANG GNAD CHE BAR RJE NYID KYIS GSUNGS SO,, ,,SMRAS PA, GSANG
CHEN RNAL 'BYOR BLA MED RGYUD KUN LAS, ,'KHRUL 'KHOR MTHAR THUG
GSHIN RJE GSHED KYI RGYUD, ,RNAM PA MANG YANG 'DI YI RTZA BA'I
RGYUD, ,SKAL PA 'BUM PHRAG GCIG PA

@026B ZHES SU GRAGS, ,DE LAS PHYUNG BA RTOG PA MDUN PA DANG,
,DMAR NAG GNYIS KYI RGYUD LA BRTEN NAS NI, ,GRUB CHEN DPAL 'DZIN
SOGS KYIS BSHAD PA LTAR, ,RNAL 'BYOR BZHI YI RNAM GZHAG CUNG ZAD
PHYE, ,TSUL 'DI MKHAS PA'I MAN NGAG LA BRTEN NAS, ,

BLA MA 'JAM DPAL GSHIN RJE GSHED PO YI, ,RIM GNYIS BSTAN PA RNAM
PAR RGYAS PA'I CHED, ,GUS PAS BGYIS PA YIN GYI GZHAN DU MIN, ,DE
LTAR RNAL 'BYOR BZHI YI RIM PA 'DIR, ,SNAM BSHAD LOG PAR BSHAD
PA'I CHA GANG YIN, ,BDAG BLO'I SKYON

TE LEGS PAR BSHAD PA'I CHA, ,LHA DANG BLA MA DAM PA'I DRIN LAS
YIN, ,'DIR 'BAD DGE LEGS ZLA ZER 'BUM 'KHYUD PA, ,GANGS RI'I TOG
LTAR GANG ZHIG THOB PA DE, ,SKYE KUN 'JAM DPAL ZHI KHROS RJES
'DZIN CING, ,ZUNG 'JUG GO 'PHANG MCHOG DE

THOB PHYIR BSNGO,, ,,CES DPAL RDO RJE 'JIGS BYED CHEN PO'I RIM
PA GNYIS PA'I RNAM PAR BSHAD PA DNGOS GRUB KYI SNYEN MA ZHES BYA
BA 'DI NI, ,BSTAN PA'I MNGA' BDAG TU GYUR PA LHA BTZUN GANG GIS
RANG DGON DU SNGAGS DANG MTSAN NYID KYI 'CHAD NYAN BTZUGS

PA'I TSE, DE GNYIS KYI BLA MA'I GO SAR GNAS PA SH'AKYA'I DGE
SLONG GRAGS PA BSHAD SGRUB CES BYA BAS, SNGAR SLOB DPON RDO RJE
'CHANG BLO BZANG SBYIN PA DANG, KHRI CHEN BLO BZANG DAR RGYAS
RNAM PA GNYIS KYI DRUNG DU CHOS 'DI'I DBANG 'KHRID SOGS LEGS PAR
MNOS

SHING, DON CUNG ZAD SHES PA'I SGO NAS NYAMS LEN PHYOGS TZAM ZHIG
BGYIS PA'I MTHU DANG, KHYAD PAR 'DI'I RDZOGS RIM GYI 'KHRID TZAM
ZHIG SNANG YANG, 'DIR GZHUNG CHE BA NAS BSHAD TSUL SOGS JI LTAR
YIN PA DANG, KHA SKONG DGOS PA DAG GIS

@027A *, ,KHA BSKANGS NAS RJE DANG MKHAS GRUB YAB SRAS KYIS PHYE
BA BZHIN GSAL BAR BSHAD PA MI 'DUG PAS, 'DIR RGYUD DON GRUB CHEN
GYIS BKRAL BA'I RJES SU 'BRANG STE RJE YAB SRAS DANG CHOS RJE
BLO GROS CHOS SKYONG SOGS KYI MAN NGAG LA BRTEN

NAS, GZHUNG NAS BSHAD TSUL DANG, 'DUS DANG THUN MONG BA'I RNAM
GZHAG KHA 'GENG 'OS PA DAG GIS KHA BSKANGS NAS CO NE'I GZIMS
KHANG NYID DU SBYAR BA STE, 'DIR KYANG RJE BLA MA'I BSTAN PA LA
PHAN THOGS PAR GYUR SHIG , ,,BKRA SHIS,,
