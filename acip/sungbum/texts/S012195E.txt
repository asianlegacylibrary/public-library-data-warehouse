@1A *, ,ME KHYI LO CHOS GRVA CHEN PO BKRA SHIS LHUN POR 7PAn
CHEN CHOS KYI RGYAL PO RJE BTZUN BLO BZANG DPAL LDAN YE SHES
DPAL BZANG POS SDE SNOD 'DZIN PA GSUM

STONG LHAG TZAM LA BSTAN BCOS TSAD MA RNAM 'GREL GYI MAN NGAG
RGYAS PAR GNANG BA RNAMS KYI SNYING PO BSDUS DON TZAM ZHIG ZIN
BRIS SU BKOD PA BZHUGS SO, ,

@1B #, ,NA MO GU RU, RJE BTZUN BLA MA DAM PA THUB DBANG RDO
RJE 'CHANG DANG DBYER MA MCHIS PA'I ZHABS LA DUS THAMS CAD DU
PHYAG 'TSAL LO, ,BRTZE BA CHEN POS

RJES SU BZUNG DU GSOL, 'DIR PAn CHEN CHOS KYI RGYAL POS RNAM
'GREL GYI MAN NGAG GSUNGS PA'I TSE, THOG MAR CHOS KYI RGYAL PO
TZONG KHA PA CHEN POS, DANG POR RGYA CHEN

THOS PA MANG DU BTZAL, ,BAR DU GZHUNG LUGS THAMS CAD GDAMS PAR
SHAR, ,MTHA' MAR NYIN MTSAN KUN TU NYAMS SU GLANGS, ,KUN KYANG
BSTAN PA RGYAS PA'I CHED DU

BSNGOS, ZHES GSUNGS PA LTAR 7RJE BLA MAS DANG POR GZHUNG LUGS
RNAMS LA SBYANG TSUL, LHAG PAR RNAM 'GREL GDAMS NGAG TU SHAR
TSUL, DE NAS SKAL LDAN GYI

@2A *, ,GDUL BYA RNAMS LA RNAM 'GREL GYI GDAMS NGAG GSUNGS
TSUL, RJE BLA MAS GSUNGS PA LTAR RGYAL TSAB MKHAS GRUB GNYIS
KYIS t'IKKA MDZAD TSUL, RJE'I LUNG BSTAN

LTAR RJE DGE 'DUN GRUB KYIS CHOS GRVA 'DI BTAB NAS RNAM 'GREL
GYI 'CHAD NYAN MDZAD TSUL, RNAM 'GREL THOG MAR JI LTAR BYUNG
BA'I LO RGYUS NI RGYAL BAS CHOS GSUNGS TSUL, DE THAMS CAD BSDU

NA SDE SNOD GSUM DU 'DU, SDE SNOD GSUM GYI DGONGS 'GREL JI LTAR
BYUNG TSUL, BKA' 'KHOR LO GSUM SHING RTA CHEN PO RNAMS KYIS
DKRAL TSUL, DE NAS PHYOGS GLANG GI BSTAN BCOS BRGYA RTZA

BRGYAD DANG, DE THAMS CAD GCIG TU BSDUS NAS KUN BTUS MDZAD TSUL,
DE'I DGONGS PA 'GREL BA LA CHOS GRAGS KYIS TSAD MA SDE BDUN
MDZAD TSUL, DE'I NANG NAS GTZO BO RNAM 'GREL,

'DIS GSUNG RAB SPYI DANG GTZO BOR 'KHOR LO THA MA'I DGONGS PA
'GREL, 'DI'I DON MAN NGAG NYAMS LEN DU SGRIL NA, RIG PA DRUG CU
PA LAS, DGE BA 'DI YIS SKYE BO KUN, ,BSOD NAMS YE

SHES TSOGS RDZOGS SHING, ,BSOD NAMS YE SHES LAS BYUNG BA'I, ,DAM
PA SKU GNYIS THOB PAR SHOG ,CES GSUNGS PA LTAR THOB BYA SKU
GNYIS ZUNG 'JUG ,DE LA LAM THABS SHES

@2B ZUNG 'BREL, DE LA GZHI BDEN GNYIS 'GAL MED DU GTAN LA
'BEBS DGOS PAS TSUL DE DAG THOG MAR RANG GI RTOGS PA'I THABS
RANG DON LE'U DANG, RTOG BYA LAM GYI RIM PA 'BRAS BU DANG BCAS
PA

GTAN LA 'BEBS PA TSAD MA GRUB PA'I LE'U DANG, GZHAL BYA BDEN
GNYIS KYI GNAS TSUL PHRA MO THUN MONG MIN PA RNAMS GTAN LA 'BEBS
PA DANG DON DE DAG MNGON SUM DU RTOGS PA'I TSUL MNGON

SUM LE'U DANG, RANG GI LEGS PAR RTOGS NAS GZHAN LA 'DOMS PA'I
TSUL GZHAN DON LE'U GSUNGS, LKOG GYUR GSAL BYED RANG DON LE'U
DANG, THAR LAM GSAL BYED TSAD MA GRUB PA'I LE'U, MNGON

GYUR GSAL BYED MNGON SUM LE'U, GZHAN DON GSAL BYED GZHAN DON
LE'U CES KYANG GSUNGS, DANG PO RANG DON LE'U LA BSTAN BCOS KYIS
LUS MDOR BSTAN MCHOD BRJOD, RTZOM PAR DAM BCA', LE'U

DNGOS, YANG LE'U DNGOS DE LA YANG MDOR BSTAN RGYAS BSHAD, MCHOD
BRJOD KYI SKABS GZHI LAM 'BRAS GSUM DANG SKYABS 'GRO SOGS BSTAN,
DAM BCA'I SKABS RGYUD SNOD RUNG DGOS TSUL BSTAN, MDOR

BSTAN GYI SKABS SANGS RGYAS KYI GO 'PHANG SGRUB PA LA LAM MA NOR
BA ZHIG DGOS, DE LA BDEN GNYIS LA NGES PA PHU THAG CHOD PA ZHIG
DGOS NGES SHES DE 'DRA ZHIG SKYE BA TSUL GSUM TSANG BA'I RTAGS
LA

@3A *, ,LTOS SHING, DE LA MA BRTEN PAR RJES DPAG TSAD MA SKYE
THABS MED PAR BSTAN, DE NAS RGYAS BSHAD DU 'BRAS BRTAGS KYI SGO
NAS SPYIR KUN NAS NYON MONGS DANG RNAM BYANG GI RGYU

'BRAS MTHA' DAG, LHAG PAR LAS RGYU 'BRAS LA NGES PA RNYED DGOS
TSUL SKYES BU CHUNG NGU'I SKOR BSTAN, DE NAS RANG BZHIN GYI
BRTAGS KYIS 'DUS BYAS MI RTAG PA DANG, ZAG BCAS SDUG BSNGAL DU

RIG PAS SGRUBS NAS NGES PA GTING TSUGS PAR BYED PA SKYES BU
'BRING BSTAN, DE NAS MA DMIGS PA'I RTAGS KYIS STOD BDAG MED DANG
SPANG BA MYANG 'DAS LE'U GNYIS PA'I SEMS BSKYED SOGS DANG 'BREL

BA'I SKYES BU CHEN PO BSTAN, DE LA YANG MI SNANG BA MA DMIGS PAS
CHAGS SDANG SPANGS NAS KUN LA SEMS SNYOM PA DANG DAG SNANG SKYED
TSUL, BSHES GNYEN BSTEN TSUL SOGS GNAD MAD, SNANG RUNG MA

DMIGS PAS BDAG 'DZIN SPONG TSUL SOGS LTA BA'I GNANG BSTAN, DE
NAS GZHAN SEL GYI GZHI BDEN GNYIS KYI GNAS TSUL PHU THAG CHOD PA
DANG LHAG PAR LTA BA'I DGAG BYA SPONG TSUL BSTAN, GZHAN YANG

RGYAL BA'I BKA' BSLU BA MED PA DANG, DE LA JI LTAR 'JUG PA'I
TSUL DANG, SGRA RTOG SEL BAS 'JUG CING, SGRUB PA RANG DBANG BAS
'JUG PA 'GOG PA DANG, RIG BYED KYI NGAG TSAD MA 'GOG PA DANG,
RTAGS LTAR

@3B SNANG BA'I RJES SU 'BRENG NA BSLU BA'I TSUL RNAMS BSTAN,
MDOR NA GZHI LAM 'BRAS BU'I TSUL RNAMS RGYU MTSAN YANG DAG LA
BRTEN NAS TSAD MAS NGES PAR BYED PA'I THABS TSANG LA MA NOR BA
KHYAD PAR DU 'PHAGS

PA BSTAN, DE LTAR LE'U DANG POR BSTAN PA'I RTAGS YANG DAG GI
TSUL LA BRTEN NAS RIG SHES RJES DPAG TSAD MAS NGES PA NA DON DE
GOMS PAR BYAS PA LAS, GOMS BYA'I DON LA GSAL SNANG MTHAR PHYIN

PA'I RNAL 'BYOR MNGON SUM JI LTAR 'BYUNG TSUL DANG, RNAM RIG
PA'I LUGS KYI THUN MONGS MIN PA'I LAM GYI GNAD RNAMS STON PA LA
MNGON SUM LE'U GSUNGS, DE LA THOG MAR TSAD MA'I NGO BO NGES PAR

BYAS NAS DE NAS GRANG NGES BSGRUBS, DE NAS MNGON SUM RTOG BRAL
DU RIGS PA DU MAS BSGRUBS, DE NAS MNGON SUM GYI DBYE BA DBANG
MNGON LA SOGS PA BZHI JI LTAR SKYED TSUL DANG SO SO'I RNAM PA
NGOS ZIN

PAR BYAS, LHAG PAR DBANG MNGON GYIS SNANG BA 'KHRUL PAR BSGRUBS
TE, BZUNG 'DZIN GNYIS STOD DU RIGS PA DU MAS BSGRUB, 'DI'I SKABS
SU SEMS CAN RANG RANG LA GANG SNANG BA'I SNANG CHA THAMS

CAD RANG 'DZIN SHES PA DE'I BDAG NYID DU BSGRUB PA GNAD KYI DON
PO YIN GSUNGS, DE NAS TSAD 'BRAS GTAN LA PHAB STE, TSAD MA'I
DGOS PA DANG BYED LAS RNAMS NGOS ZIN PAR BYAS, LHAG PAR RNAM

@4A *, ,RIG PA'I THUN MONG MIN PA'I LTA BA NGES DGOS GSUNGS,
LHAN CIG DMIGS NGES KYI DON YANG, GZUGS SNGON PO ZHIG MTHONG
BA'I RJES SU SLAR BSAM PA NA, NGAS SNGON PO DE 'DRA ZHIG

MTHONG SNYAM DU DRAN PA SKYE, DE'I TSE YUL SNGON PO DANG, DE
MTHONG BA'I DBANG SHES GNYIS KA DUS GCIG TU DRAN PA YIN PAS
SNGAR DE MTHONG BA'I TSE DE GNYIS DUS GCIG TU SKYES PA RANG RIG
GI MYONG BAS GRUB

LHAN CIG DMIGS NGES KYI MTHU LAS SHES PA'I BDAG NYID GRUB PA
SOGS RNAM RIG PA'I LUGS ZHIB TU GSUNGS, DE LTA BU'I LAM NYAMS SU
LEN PA'I TSE LE'U GNYIS PAR THOG MAR THUB PA TSAD MAR SGRUBS

NAS RGYAL BA'I BKA' LA YID CHES RNYED PAR BYAS TE DE DANG MI
MTHUN PA RNAMS BKAG, DE NAS LUGS 'BYUNG GI BSHAD PA LTAR MAR
SHES DRIN DRAN RNAMS LA NGES SHES DRANGS TE SGOMS, DE NAS BYAMS
SNYING RJE BYANG

CHUB KYI SEMS SGOM PA BSAM PA PHUN TSOGS DANG, DE NAS RGYAL SRAS
KYI SPYOD PA SPYI DANG, KHYAD PAR SBYOR BA PHUN TSOGS BDAG MED
RTOGS PA'I LTA BA SGOM, BSAM SBYOR DE NYID LA BRTEN NAS BDE BAR

GSHEGS PA'I GO 'PHANG 'GRUB PA NI SKYOB PA YIN NO, ,DE LTAR LUGS
'BYUNG GI SGO NAS STON PA LAM GANG NAS GSHEGS PA'I TSUL DANG,
GDUL BYA RANG NYID STON PA'I MDZAD PA LTAR THEG PA CHEN PO'I

@4B LAM LA RIM GYIS SLOB TSUL BSTAN, YANG LUGS LDOG GI SGO NAS
STON PA LAM DE NAS BYON PA'I SHES BYED KYI RGYU MTSAN BSTAN
CING, BDEN BZHI MI RTAG SOGS BCU DRUG RGYAS PAR BSTAN, DE LTAR
LE'U

GNYIS PA 'DIR RNAM GROL DON GNYER LA NAM YANG BSLU BA MED PA'I
TSAD MA'I SKYES BU NI STON PA THUB PA'I DBANG PO NYID YIN PAR
'BAD PA DU MAS BSGRUB CING, THUB PA'I GO 'PHANG DER BGROD PA'I
LAM GYI RIM

PA RGYAS PAR BSTAN, DE LTAR GZHAL BYA BDEN GNYIS LA SGRO 'DOGS
CHOD CING NGES PA DRANGS NAS THEG PA CHEN PO'I LAM GYI RIM PA
NYAMS SU BLANGS PAS RTOGS PA THOB PA NA GZHAN RJES SU 'DZIN DGOS

DE LA GDUL BYA'I LAM GYI GNAD LA PHYIN CI LOG TU 'DZIN PA DAG
THAL 'GYUR GYI SGO NAS BSUN PHYUNG, DON 'GYUR GYI THE TSOM CAN
RNAMS SBRUB NGAG GI SGO NAS NGES SHAS BSKYED, GZHAL BYA'I GNAS
GSUM

TSAD MA GSUM GYI SGO NAS NGES SU BCUG ,GRAGS PA'I RJES DPAG GI
SGO NAS CHOS BRGYAD MGO SNYOMS PA DANG, CHAGS SDANG SPONG PA
DANG, CHOS THAMS CAD MING TZAM GYIS BZHAG PA'I DBU MA'I LTA BA
LA BAG

CHAGS 'JOG ,MDOR NA BSTAN BCOS 'DIR 'DUS BYAS THAMS CAD MI RTAG
PA, ZAG BCAS THAMS CAD SDUG BSNGAL BA, CHOS THAMS CAD STONG
ZHING BDAG MED PA, MYA NGAN LAS 'DAS PA NYID ZHIB DANG

@5A *, ,BSIL BAR LTA BA STE, LTA BA BKA' RTAGS KYI PHYAG RGYA
BZHI RGYAS PAR GTAN LA PHAG CHOS KYI SDOMS BZHI ZHES PA'ANG DE
LA BRJOD, LTA BA DE BZHI DANG, BSAM PA SEMS BSKYED SOGS

THABS KYI CHA RNAMS ZUNG DU SBREL TE THEG PA CHEN PO'I LAM GYI
RIM PA TSANG LA MA NOR BA DRI MA MED PA'I RIGS PA'I LAM NAS
DRANGS TE STON PAR MDZAD PAS NA, NYAMS LEN STON PA'I GZHUNG
MCHOG TU

GYUR PA MDO SNGAGS GANG LA YANG RIGS PA'I MIG 'DI LA BRTEN NAS
LAM BGRED DGOS PA SHA STAG YIN GSUNGS, BYIN RLABS KYI MTSAN KHA
SHIN TU CHE BAS 'DI'I TSIG TZAM STON PAS KYANG LAS SGRIB

MANG DU 'DAG PA DANG, MTHAR 'DI LA BRTEN NAS MCHOG GI DNGOS GRUB
MYUR DU THOB PAR 'GYUR GSUNGS, DE LTAR RGYA GAR PAn CHEN RNAMS
KYI GTZUG GI NOR BU RANG GZHAN GYI GRUB MTHA' RGYA MTSO'I PHA
ROL

TU BYON ZHING, KHYAD PAR 'KHOR LO SDOM PA'I LAM LA BRTEN NAS
ZUNG 'JUG GI SKU BRNYES PA DPAL CHOS KYI GRAGS PAS MDZAD PA'I
BSTAN BCOS TSAD MA RNAM 'GREL GDAMS NGAG TU 'CHAR TSUL, RJE YAB

SRAS KYI DGONGS PA LTAR BSHAD PA 'DI NYID MNYAMS PAR BZUNG LA
PHYOGS THAMS CAD DU DAR ZHING RGYAS PAR BYED PA LA LHAG BSAM
SNYING STOBS CHES CHER BSKYED NAS THUB PA'I BSTAN PA SHIN TU
SNYIGS

@5B SHING SKAD CIG RES NUB PA LA MNGON DU PHYOGS PA 'DI NYID
MI NUB PAR YUN RING DU GNAS PHYIR, BSHAD SGRUB GNYIS KYI SGO NAS
LEGS PAR BZUNG ZHIG, 'DI NI KHYOD CAG LA CHOS 'DI GTAD PA YIN
NO, ,ZHES

GSUNGS, DE NAS, DE LTAR LAM BZANG DRI MA MED PA 'DI LA BRTEN NAS
'GRO BA MTHA' DAG SGROL BA'I KHUR CHEN PO 'KHYER DGOS PAS, MDUN
GYI NAM MKHAR SENG+GE CHEN PO BRGYAD KYIS BTEG PA'I RIN PO CHE'I
KHRI MTHO

ZHING YANGS PA'I STENG DU 7BLA MA KHAMS GSUM CHOS KYI RGYAL PO
TZONG KHA PA CHEN PO'I RNAM PA CAN, THUGS KHAR THUB DBANG RDO
RJE 'CHANG, G-YAS G-YON RGYAB MDUN RNAMS SU BRGYUD PA GSUM
DANG, DNGOS KYI BLA MA

RNAMS BZHUGS PA, KHYAD PAR DPAL CHOS KYI GRAGS PA LA RIGS LAM
BRGYUD PA'I BLA MA RNAMS KYIS BSKOR BA, GZHAN YANG YI DAM SANGS
RGYAS BYANG SEMS NYAN RANG BSTAN SRUNG DANG BCAS PAS BSKOR

BA GSAL BTAB NAS THEG PA CHEN PO'I SDOM PA 'DZIN PA 'DI LTAR
MDZOD GSUNGS NAS, SANGS RGYAS BYANG CHUB SEMS DPA' KUN, BDAG LA
DGONGS PAR MDZAD DU GSOL, ,JI LTAR SNGON GYI BDE GSHEGS

KYIS; ;BYANG CHUB THUGS NI BSKYED PA DANG, BYANG CHUB SEMS DPA'I
BSLAB PA LA, ,DE DAG RIM BZHIN GNAS PA LTAR, ,BDAG KYANG 'GRO LA
PHAN DON DU, ,BYANG CHUB SEMS NI BSKYED BGYI ZHING, ,BYANG CHUB

@6A *, ,SEMS DPA'I BSLAB PA LA, ,RIM PA BZHIN DU BSLAB PAR
BGYI, ,LAN GSUM GYIS SDOM PA BZUNGS, DENG DUS BDAG TSE 'BRAS BU
YOD, ,MI YI SRID PA LEGS PAR THOB, ,DE RING

SANGS RGYAS RIGS SU SKYES, ,SANGS RGYAS SRAS SU NGA GYUR TO, ,DA
NI BDAG GIS CI NAS KYANG, ,RIGS DANG MTHUN PA'I LAS BRTZAMS TE,
,SKYON MED BTZUN PA'I RIGS 'DI LA, ,RNYOG PAR MI 'GYUR DE

LTAR BYA, ZHES SPRO BA BSKYED BA DANG DAM BCA' BCAS MDZAD DO,
,'DI NI CHOS GRVA CHEN PO BKRA SHIS LHUN POR BAn CHEN CHOS KYI
RGYAL PO RJE BTZUN BLO BZANG DPAL LDAN YE SHES DPAL BZANG POS
SDE SNOD

'DZIN PA GSUM STONG LHAG TZAM LA ME KHYI ZLA BA DRUG PA'I TSES
NYER DRUG NAS ZLA BA BDUN BA'I TSES BCU'I BAR RNAM 'GREL GYI MAN
NGAG RGYAS PAR GNANG BA RNAMS KYI SNYING PO BSDUS DON TZAM ZHIG
DGE SLONG

YE SHES RGYAL MTSAN GYIS ZIN BRIS SU BKOD PA'O,, (7GSEL 'JUG NI
YUL LA CHA SHAS SU 'JUG PA DANG, SGRUB 'JUG NI YUL THUG PHRAD DU
'DZIN BAR GSUNGS,, BKRA SHIS,,) *, SVASTI, PHAN BDE'I

'BYUNG GNAS RGYAL BSTAN YONGS 'DU'I LJON, ,RAB RGYAS 'GRO KUN
THAR MCHOG 'BRAS BZANG LA, ,SPYOD PHYIR BKRA SHIS LHUN GRUB CHOS
GRVA CHER, ,CHOS SBYIN 'DZAD MED DAL 'GRO'I RGYUN 'DI SPEL,,
BKRA SHIS,

@6B [BLANK PAGE]
