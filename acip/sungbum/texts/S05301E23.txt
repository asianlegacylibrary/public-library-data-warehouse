` BCU GSUM PA 'PHO PA'I YIG CHUNG LA GNYIS, RTZA BA DANG YAN LAG GO
,DANG PO NI, RJE BTZUN DAM PA RNAMS LA PHYAG 'TSAL LO, ,'PHO BA'I
RNAL 'BYOR GYI YI GE BKOD PA'I SKABS SU

SNYING GA CHOS KYI 'KHOR LO'I DBUS KYI DH'U T'I'I NANG DU SROG
'DZIN GYI RLUNG GI NGO BO RLUNG GI DKYIL 'KHOR GZHU GDUNGS PA LTA
BU THUR DU LTA BA'I DKYIL NAS RANG GI RNAM SHES KYI NGO BO H'Um YIG
MGO THUR DU LTA BA, H'Um GI KLAD KOR GYI 'OG TU RNAM SHES KYI

BZHON PAR GYUR PA'I RLUNG MTSON BYED YUm YIG GNYIS MGO THUR DU
BSTAN TE GSHIBS PA'I YUm GYI ZHABS KYU GNYIS KYI BAR DU H'Um YIG
KLAD KOR CHUD TZAM BYED CING, YUm GNYIS PO DE'I BAR DU H'Um YIG MGO
THUR DU BLTA BA CHUD PAR BYED, H'Um YIG GI

ZHABS KYU'I STENG DU RNAM SHES KYI BZHON PA'I RLUNG GI NGO BO YUm
YIG GNYIS MGO THUR DU LTA BA'I YUm GNYIS KYI KLAD KOR GYI BAR DU
H'Um GI ZHABS KYU CHUD TZAM BYED CING, YUM GNYIS PO DE'I BAR DU KA
YIG MGO THUR DU LTA BA CHUD PAR BYED DO, ,DE

LTAR BYAS PAS 'PHO KHRID CHEN MO DANG, RJE BTZUN TZONG KHA PA CHEN
PO'I BSRE 'PHO'I MAN NGAG DANG, MAN NGAG SNYE MA RNAMS DANG MI
'GAL
ZHING, DGONGS PA GCIG PA'I DES PA BDE BLAG TU STER BAR 'GYUR ZHING,
'PHO KHRID CHEN MO'I SKABS DANG,

@45B MAN NGAG SNYE MAR YUm GYI BAR DU HAm BKOD CES PA'I DON YANG
KHONG DU CHUD PAR 'GYUR RO, ,'PHO BA'I SKABS KYI YUM YIG GNYIS KA
MGO GYEN LTA BYED PA'I DON H'Um YIG GI MGO PHYOGS LA STENG DU BYAS
NAS DE LTAR BYA LA, GYEN DU LTA ZHES GSUNGS

PA YIN CING, H'Um DANG MGO BO LTA PHYOGS MI 'DRA BA MIN NO, ,SROG
'DZIN GYI RLUNG MTSON BYED KYI DKYIL 'KHOR GZHU GDUNGS PA LTA BU'I
DBUS SU BSGOM ZHES PA'I DON SHEL DVANGS PA'I PHRENG BA'I DKYIL NAS
YAR PHRENG THAG YOD PA LTAR BSGOM PA

MAN NGAG YIN NO, ,SNYING GAR YI GE LNGA ZHES DNGOS SU GSUNGS SHING,
'DIR YI GE BDUN DU BYED PA MI 'GAL TE, STENG GI YUm GNYIS PO NGO BO
GCIG DANG, 'OG GI YUm GNYIS PO NGO BO GCIG PAS SKYON MED DO, ,MAN
NGAG 'DI DANG MI LDAN PAR, ,

'PHO BA'I NYAMS LEN BYED PA KUN, ,SMIG RGYU'I CHU LA 'THUNG DANG
MTSUNGS, ,DE BAS 'DI LA GCES PAR BZUNG, ,('PHO BA'I MAN NGAG SHIN
TU GCES PA'I YIG CHUNG MKHAS GRUB RJES ZIN BRIS MDZAD PA BKA' RGYA
DAM PAR YOD DO,,) ` GNYIS

PA DE'I YAN LAG RGYAS PAR BSHAD PA NI, DRUG PA RDO RJE 'CHANG GI
NGO BO RJE BTZUN BLA MA DMIGS PA MED PA'I THUGS RJE CHEN PO DANG
LDAN PA'I ZHABS LA PHYAG 'TSAL LO, ,BRTZE BA CHEN POS DUS THAMS CAD
DU BZUNG DU GSOL, 'PHO BA BSDUS TE NYAMS

SU BLANG TSUL NI, DA LTA NAS SGOM PAR BYED TSUL DANG, DUS THA MAR
LAS LA SBYOR TSUL GNYIS, DANG PO NI, RANG YI DAM LHA GANG YIN DU
BSGOM, LUS KYI DBUS DRANG PO NAS RTZA DBU MA THAL MAR STENG 'OG TU
YOD PA'I SNYING GA'I RTZA 'KHOR GYI DH'U T'I'I @046A *, ,NANG NA
RANG GI RNAM SHES KYI NGO BO H'Um YIG SNGON PO MGO THUR DU BLTAS
PA, DE'I MGO BO'I 'OG TU YUm YIG SNGON PO MGO THUR DU BLTAS PA
GNYIS KYI MJUG MA'I H'Um YIG MGO BO GA-YAS GA-YON NAS BRTEN PA,
DE'I 'OG TU KA YIG

SNGON PO MGO THUR DU BLTAS PA'I MJUG MA YUm YIG GNYIS KYIS MJUG MAS
GA-YAS GA-YON NAS BRTEN PA, H'Um GI ZHABS KYU'I STENG DU'ANG YUm
YIG SNGON PO MGO THUR DU BLTAS PA GNYIS KYIS H'Um GI ZHABS KYU'I
GA-YAS GA-YON NAS BRTEN PA, DE'I STENG DU

HAm YIG SNGON PO MGO THUR DU BLTAS PA'I MGO BO YUm YIG GNYIS KYI
MJUG MAS GA-YAS GA-YON NAS BRTEN PA GSAL BTAB, RANG GI SHES PA DBUS
KYI H'Um YIG DANG DBYER MED DU BYAS NAS SPYI BO TSANGS BUG GI BAR
GYI DBU MA'I NANG MAR ME BTEG PA

BZHIN GSAL SING NGE MTHONG BAR MOS, TSANGS BUG GI NANG NA HAm YIG
DKAR PO MGO THUR DU BLTAS PAS BKAG PAR BSGOM, DE NAS RLUNG PHYIR
'GRO BA NA SNYING GA'I YI GE THAMS CAD MGO GYEN DU LTA BA DANG
MNYAM DU SNGAR GYI YI GE BRTZEGS PA'I RIM

PA DE 'GYUR NAS SNGAR 'OG NA GNAS PA'I KA YIG SNGON DU 'GRO, DE'I
RJES SU 'OG GI YUm YIG GNYIS, DE'I RJES SU DBUS KYI H'Um, DE'I RJES
SU STENG GI YUm YIG GNYIS, DE'I RJES SU STENG GI HAm YIG GNYIS 'GRO
BA'I TSUL GYIS RLUNG GIS BDAS NAS

TSANGS BUG GI HAm YIG LA REG PA TZAM DU THAL MAR 'GRO BAR BSGOM,
RLUNG NANG DU 'JUG PA NA YI GE RNAMS MGO MJUG BSGYUR NAS SNGAR
SNYING GAR GNAS PA'I RIM PA BZHIN DU BYAS TE, RLUNG GIS THUR DU
BDAS NAS SNYING GA'I RTZA 'KHOR GYI DBUS SU 'ONGS,

@046B DE LTAR 'BYUNG 'JUG DANG BSTUN NAS STENG 'OG TU 'GRO 'ONG
BYED BA BAR MA CHAD PA CI TZAM NUS NUS KYI BAR BSGOM, SPYI GTZUG ZA
BA DANG 'PHRIG PA SOGS BYUNG NA LEGS PO 'BYONGS PA YIN PAS, NUS PA
MI NYAMS SHING BRTAN PA THOB PA'I PHYIR DE

NAS KYANG RGYUN LDAN DU BSGOM DGOS SO, ,GONG GI YI GE RNAMS TSANG
BAR BSGOM MA NUS NA SNYING GA'I DBUS SU H'Um YIG GCIG PU BSGOM, DE
DANG SHES PA BSRES NAS SNGAR LTAR SBYONG BA YIN NO, ,LAS LA SBYOR
BA NI, DUS LA BAB PA'I TSE LUS LONGS

SPYOD LA CHAGS ZHEN SPANGS, SPYI GTZUG GI HAm YIG GSAL, SPYI BOR
BLA MA RDO RJE 'CHANG GI RNAM PA CAN DU BSGOM, GSOL PA DRAG TU
BTAB, RANG GI SHES PA H'Um DANG BSRES, HIG NYER GCIG BRJOD PA DANG
SHES PA H'Um DANG BSRES PA DE DBU MA'I NANG

NAS GYEN DU SONG STE, TSANGS BUG SKAR KHUNG KHA BYE BA 'DRA BA DE
NAS THAL MAR THON TE BLA MA'I THUGS KAR THIM PAS, CHOS SKU'I NGANG
DU DBYER MED DU 'DRES PAR BSGOM, DE LTAR BYAS PAS MKHA' SPYOD LA
SOGS PA'I GNAS SU 'GRO BAR GDON MI

ZA'O, ,BLO MCHOG TU GYUR PAS NI RIGS DRUG GI GNAS SO SOR 'PHO BA'I
SGO DGUR YI GE BKOD NAS, 'GOG PA'I RNAL 'BYOR GYIS SGO DE DAG NAS
RGYU BA'I RLUNG RENGS PAR BYED PA DANG, LTE BAR BUM PA CAN GYI RNAL
'BYOR GYIS RLUNG DH'U T'IR 'JUG PA LA

'BAD NAS, DE'I RJES SU LTE BA'I BUM PA CAN GYI RLUNG DH'U T'IR
ZHUGS PA'I LHAN SKYES KYI YE SHES DE LAS LDANG BAR RTZOM PA NA,
DH'U T'I'I DBUS KYI GTUM MO'I ME SHIN TU PHRA ZHING RNO BA GYEN DU
SONG STE, SNYING GA'I DH'U T'I'I NANG GI YI GE RNAMS LA

@047A *, ,PHOG PAS YI GE RNAMS SNGAR BSHAD PA BZHIN MGO GYEN DU
LDOG PA DANG MNYAM DU SNYING GA'I RTZA 'DAB RNAMS GDUGS KHA SPUB
PA
LTA BU'I DBYIBS SU YOD PA DE GYEN DU LDOG NAS, GDUGS KHA GYEN DU
BSTAN PA LTA BUR

BSGOM ZHING, YI GE RNAMS THUR DU BABS TE SNYING GAR SLEB MA THAG
SNGAR BZHIN RTZA 'DAB KHA THUR LTAS SU SONG BAR BSGOM PA YIN NO,
,SGO DGU'I YI GE 'GOD TSUL KHRID YIG CHEN MO GSER GYI SGO 'BYED DU
MDZAD PA LTAR YIN CING, CHOS RJE SH'AKA

YES PA LA GNANG BA'I YIG CHUNG DU STENG 'OG TU YUm YIG RE RE LAS MA
GSUNGS SHING, YI GE 'GA' ZHIG MGO GYEN BSTAN DANG, KHA DOG DKAR POR
MDZAD KYANG PHYIS KHRID YIG CHEN MOR SNGAR BZHIN DU MDZAD PA,
MKHAS
GRUB THAMS CAD MKHYEN PA

NAS BRGYUD PA DANG, JI GDAN BSOD NAMS LHUN GRUB NAS BRGYUD PA
GNYIS
KA YIG CHUNG BDUN DANG, 'GOD TSUL SNGAR LTAR MDZAD PA YIN CING, YIG
CHAR MI GSAL BA BLA MAS BSTAN DGOS PA'I ZHAL SHES NI RTZA 'KHOR
LDOG PA DANG, YI GE LDOG

PA'I TSUL YIN LA, RTZA 'KHOR LDOG PA'I TSUL NI, GDUGS PHYI NANG
BSGYUR BA BZHIN BLA 'OG BSGYUR BA MIN GYIS, DMIGS PA SNGAR BZHIN
BYAS PA NA RTZA 'KHOR GYI LTE BA LA 'OG NAS 'ONG BA'I RLUNG 'PHOG
PA'I SHUGS KYIS DAR GYI SHAM BU GYEN DU BTEG

PA BZHIN BSGOM PA YIN LA, 'CHI BA'I DUS SU'ANG SNYING GAR RLUNG
'DUS PA NA RTZA 'DAB GYEN LA PHYOGS TSUL DE BZHIN DU 'ONG BA YIN
NO, ,YI GE LDOG PA'I TSUL NI, DBYUG PA MGO MJUG BSGYUR BA LTAR SONG
BAR BSGOM PA DANG, KHA CIG THANG SKU'I

@047B ZHAL KHEBS BSGRIL BA LTAR 'OG NAS RIM PA BZHIN BSGRIL NAS,
STENG 'OG BSGYUR BAR BSGOM PA RNAMS NI DON MA GO BAR BLOS BTAGS
KYIS TSOD 'JOG PA YIN PAS MI RUNG NGO, ,DES NA YI GE DE DAG GI PHYI
ROL TU RLUNG PHOG PAS ZHVA RLUNG GIS KHYER BA LTAR SONG

BA MA YIN GYI, DH'U T'I'I NANG NAS GYEN DU 'ONGS PA'I RLUNG DE YI
GE DE DAG GI NANG DU ZHUGS PAS RE RE ZHING PHYI NANG LOG STE RLUNG
DANG LHAN CIG TU STENG DU SONG BAS, DAR GYI SBU GU'I NANG DU DBYUG
PA BRDZANGS NAS PHYI NANG LOG BA NA 'OG NA GANG YOD PA DE DA BYUG
PA'I RTZE LA

BLANGS TE STENG DU 'ONG LA, SNGAR STENG NA GANG YOD PA DE DAG 'OG
MAR 'GYUR BA BZHIN NO, ,DE BZHIN DU 'OG TU 'JUG PA NA'ANG RLUNG SNA
BUG NAS NANG DU 'JUG BA NA'ANG, RLUNG GIS KA YIG GI RTZE NAS SNGAR
BZHIN LDOG PAS KA YIG PHYI NANG LOG PA BZHIN MGO

THUR DU BSTAN NAS RLUNG GIS RTZE LA SNGON DU KHYER TE, GZHAN
RNAMS
RE RE NAS LDOG PAS SNYING GAR BKOD PA'I RIM PA BZHIN BYAS NAS
SNYING GAR SLEB PA NA DE'I SHUGS KYIS RTZA 'DAB RNAMS KYANG KHA
THUR DU LTA BA YIN NO, ,BLA MA'I MAN NGAG LAS SHES DGOS

PA 'DI RNAMS MA GTOGS YIG CHAR GSAL BA KHO NA YIN GYI, 'DI DAG LAS
GZHAN PA'I MAN NGAG GZHAN GYI 'KHRID LUGS SNA RE TZAM MTHONG BA
DANG THOS PA 'DIR BSRE BA DANG, PHO TSOD KYIS SBYAR BA'I YI GE MANG
DU BYAS NAS RJE TZONG KHA PA'I ZHAL

SHES YIN NO ZHES SMRA BA NI, RNYED PA DANG BKUR STI SGRUB PA'I
PHYIR LUGS MI MTHUN PA RNAMS GCIG TU BSRES PAS 'CHOL MA'I BU LTA
BU'I GDAMS NGAG GIS GZHAN RNAMS SLU BAR BYED PA YIN PAS, BLO GROS
DANG LDAN PA YANG DAG PA'I

@048A *, ,LAM DON DU GNYER PA RNAMS KYIS RING DU DOR TE LAM BZANG
PO LA 'JUG PAR BYA'O,, ` MAN NGAG YID BZHIN NOR BU 'DI, ,DAD PA'I RGYAL
MTSAN RTZER BKOD PAS, ,RDO RJE'I TSE LA DBANG THOB NAS, ,BSAM BZHIN
DAG

PA'I GNAS BGROD SHOG ,(GCUNG CHOS RGYAL BA'I ZIN BRIS SO),,