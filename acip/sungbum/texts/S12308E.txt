@147A *, ,GSANG BDAG SNYAN BRGYUD CHEN MO LAS DPAL PHYAG NA RDO RJE'I SGRUB THABS DANG DON DAM SEMS BSKYED KYI RJES GNANG GI CHO GA GSANG BDAG DGYES PA'I MCHOD SPRIN DNGOS GRUB MCHOG STZOL ZHES BYA BA BZHUGS SO, ,

@148A *, ,NA MO GU RU BADZRA P'A nA YE, 'DIR GZHAN PHAN BYANG CHUB KYI SEMS KYIS 'GRO BA THAMS CAD LA BU GCIG PU LTAR DGONGS SHING, MTHU STOBS DANG MKHYEN PA'I YON TAN DPAG GIS MI KHANG BA'I GRUB CHEN LAS KYI RDO RJE,

RING MO ZHIG NAS DPAL GSANG BA'I BDAG POR MNGON PAR BYANG CHUB ZIN NA'ANG, THA MAL BSHES GNYEN GYI TSUL BZUNG BA'I SKU TSE DE LA DPAL PHYAG NA RDO RJE'I SKU'I SNANG BA NAM 'DOD DU GZIGS NAS THEG PA CHEN PO'I CHOS BKA' MTHA' YAS PA GSAN

PA LAS, SNYAN BRGYUD GLEGS BAM DU BZHUGS PA'I NANG TSAN BCOM LDAN 'DAS DPAL GSANG BDAG PHYAG NA RDO RJE'I SGRUB THABS NYAMS SU LEN PA LA, RTEN GYI GANG ZAG MTSAN NYID DANG LDAN PAS THOG MAR THEG PA CHEN PO'I GSO SBYONG BLANG ZHING SKYABS

SEMS TSAD MED BZHI SPYI LTAR BSGOM, DE NAS RANG NYID PHYAG NA RDO RJER GSAL BA'I SNYING GAR RAm LAS NYI MA'I DKYIL 'KHOR GYI STENG DU H'Um YIG SNGON PO, DE LAS 'PHROS PA'I 'OD ZER GYIS, RANG BZHIN GYI GNAS NAS

@149A *, ,BLA MA DANG DBYER MA MCHIS PA'I BCOM LDAN 'DAS DPAL GSANG BA'I BDAG PO'I LHA TSOGS LA SANGS RGYAS DANG BYANG CHUB SEMS DPA'I TSOGS KYIS BSKOR BA MDUN GYI NAM

MKHAR SPYAN DRANGS, AOm GU RU BADZRA P'A nI SA PA RI W'A RA AARGHAm NAS SHAPTA'I BAR GYIS MCHOD, GUR NAS BYUNG BA'I RGYUN BSHAGS SNGON DU 'GRO BAS BYANG CHUB KYI SEMS BZUNGS LA, AOm SVA BH'A WA SHUDDHA SARBA DHA RMA'A: SVA BH'A SHUD DHO NYA

HAm, CHOS THAMS CAD RANG BZHIN GYIS GRUB PAS STONG PA'I STONG PA NYID DU GYUR, STONG PA'I NGANG LAS BHRUm LAS GZHAL YAS KHANG GRU BZHI SGO BZHI LA SOGS PA MTSAN NYID THAMS CAD YONGS SU RDZOGS

PA'I DBUS SU, SNA TSOGS PADMA DANG NYI MA'I DKYIL 'KHOR GYI STENG DU RANG NYID DPAL PHYAG NA RDO RJE ZHAL GCIG PHYAG GNYIS PA GA-YAS GSER GYI RDO RJE RTZE LNGA PA THUGS KAR GTAD DE 'DZIN PA, GA-YON DRIL BU

@150B DKUR BRTEN PA, SPYAN GSUM DANG LDAN ZHING MCHE BA BZHI GTZIGS PA, DBU SKRA KHAM SER GYEN DU BRDZES PA, KLU CHEN BRGYAD KYIS BRGYAN CING, DAR SNGON PO'I STOD GA-YOGS DANG STAG GI LPAGS PA'I SHAM THABS CAN, ZHABS GA-YAS BSKUM ZHING

GA-YON RKYANG GI STABS KYIS BZHUGS PA'I SPYI BOR AOm, MGRIN PAR A'A: THUGS KAR H'Um, DE LAS 'OD 'PHROS, RANG DANG 'DRA BA'I YE SHES PA DBANG LHA DANG BCAS PA SPYAN DRANGS, DZA: H'Um BAm HO: SA GNYIS SU MED PAR GYUR, DBANG GI LHAS

DBANG BSKUR MI BSKYOD PAS DBU BRGYAN PAR GYUR, BDAG BSKYED KYI MCHOD PA, AA MRi TAS BSANGS, SVA BHA WAS SBYANGS, STONG PA'I NGANG LAS BHRUm LAS RIN PO CHE'I SNOD YANGS SHING RGYA CHE BA RNAMS KYI NANG DU AOm 'OD DU ZHU BA LAS BYUNG BA'I MCHOD YON, ZHABS BSIL,

ME TOG ,BDUG SPOS, SNANG GSAL, DRI CHAB, ZHAL ZAS, ROL MO RNAMS DVANGS SHING THOGS PA MED PA NAM MKHA' DANG MNYAM PAR GYUR, AOm AARGHAm A'A: H'Um NAS SHAPTA A'A: H'Um GIS BYIN GYIS BRLABS LA, AOm GU RU BADZRA P'A nI AARGHAm PRA T'I TZTSA H'Um SV'AH'A,

NAS SHAPTA PRA T'I TZTSA H'Um SV'AH'A, ZHES PA'I BAR GYIS MCHOD, STOBS PO CHE LA DRAG SHUL CHE, ,RIG SNGAGS RGYAL PO DGE BA CAN, ,GDUL DKA' PO DAG 'DUL BA PO, ,RDO RJE 'DZIN LA PHYAG 'TSAL LO, ,ZHES BSTOD, RANG GI SNYING GAR NYI MA'I DKYIL 'KHOR GYI STENG DU H'Um YIG GI

MTHAR BZLAS BYA'I SNGAGS KYIS BSKOR BA LAS 'OD ZER 'PHROS, PHYOGS BCU'I RGYAL BA SRAS BCAS MCHOD, SKU GSUNG THUGS KYI BYIN BRLABS 'OD ZER GYI RNAM PAR BSDUS NAS RANG LA BSTIM PA'I MOS PA DANG BCAS, AOm BADZRA TZAndAL MAH'A RO shA nA H'Um PHAt, CES CI 'GRUB BZLAS PA'I MTHAR

@151A *, ,YIG BRGYA BRJOD DE LHAG CHAD KYI NYES PA GSO, MCHOD BSTOD MDOR BSDUS BYAS TE, MA 'BYOR PA DANG SOGS KYIS NONGS PA BZOD PAR GSOL LA, BDAG BSKYED KYI YE SHES PA RANG BZHIN GYI GNAS SU GSHEGS, RANG DAM TSIG PAR GSAL BA'I DPRAL BAR

AOm, MGRIN PAR A'A: THUGS KAR H'Um GIS MTSAN PAR GYUR PAR BSAMS LA, DGE BA 'DI YIS MYUR DU BDAG ,PHYAG NA RDO RJE 'GRUB GYUR NAS, ,'GRO BA GCIG KYANG MA LUS PA, ,DE YIS LA 'GOD PAR SHOG ,CES SOGS BSNGO SMON CI RIGS BRJOD, DE NAS GRUB

CHEN LAS KYI RDO RJE LA GSANG BA'I BDAG POS DNGOS SU STZAL BA'I DON DAM SEMS BSKYED KYI RJES GNANG BYA BAR 'DOD PAS, GNAS YID DU 'ONG BAR SA STEGS GTZANG MA DRI BZANG GI CHUS BYUGS SHING PADMA 'DAB BRGYAD BRIS PA'I STENG DU MANYDZI BTZUGS PA'I KHAR 'BRAS LA SOGS PA'I TSOM BU

DBUS SU SER PO, SHAR DU SNGON PO, LHOR SER PO, NUB TU DKAR PO, BYANG DU LJANG SER, SHAR LHOR DMAR PO, LHO NUB TU SNGON PO, NUB BYANG DU DKAR PO, BYANG SHAR DU SER PO STE RANG RANG GI SKU MDOG DANG MTSUNGS PA'I DBUS MCHE BA, GZHAN RNAMS DE LAS CHUNG BA RE BZHAG ,DE'I MDUN DU MDUN

BSKYED KYI MCHOD PA TSOM BU'I GA-YAS NAS 'GO BRTZAMS TE BSHAMS PA DANG, DKAR GTOR ZLUM PO PAD 'DAB CAN BZHI BSHAM, DE'I PHYI NGOS SU RANG GI GA-YAS NAS 'GO BRTZAMS TE BDAG BSKYED KYI MCHOD PA DANG, GZHAN YANG 'THOR NAS, TING SHAG SOGS LEGS PAR 'DU BYAS NAS,

BDAG BSKYED SNGAR LTAR DANG, MDUN BSKYED SGRUB PA LA, THOG MAR BSANGS CHU BSGRUB TSUL NI, LAS BUM GYI NANG DU NYI MA'I DKYIL 'KHOR GYI DBUS SU H'Um YIG GI MTHAR BZLAS BYA'I SNGAGS KYIS BSKOR BA LAS 'OD ZER 'PHROS, PHYOGS BCU'I RGYAL BA SRAS BCAS KYI MTHU

@152B STOBS NUS PA THAMS CAD SNGAGS PHRENG 'OD ZER RAB TU 'BAR BA'I RNAM PAR SPYAN DRANGS, BUM PA'I NANG GI SNGAGS PHRENG LA THIM, DE LAS BDUD RTZI'I RGYUN BABS, BUM PA'I CHU DANG DBYER MED DU 'DRES PAR BSAMS LA, AA MRi TA'I SNGAGS MANG DU BZLAS PA'I

MTHAR, BUM PA'I NANG GI H'Um YIG SNGAGS PHRENG GDAN DANG BCAS PA 'OD DU ZHU NAS BSANGS CHU DANG DBYER MED DU 'DRES PAR BSAM DE NAS MDUN GYI MAndAL LA DMIGS TE, AA MRi TAS BSANGS, SVA BHA WAS STONG PAR SBYANGS, STONG PA'I NGANG LAS BHRUm LAS RIN PO CHE'I

GZHAL YAS KHANG BSRUNG BA'I 'KHOR LO RDO RJE'I RVA BA ME RI DANG BCAS PA'I DBUS SU PAm LAS PADMA 'DAB MA BRGYAD PA LTE BA DANG BCAS PAR AA LAS ZLA BA'I DKYIL 'KHOR RE, DBUS SU H'Um SER PO LAS 'OD ZER 'PHROS, DON GNYIS BYAS, TSUR 'DUS H'Um LA THIM PA

YONGS SU GYUR PA LAS, BCOM LDAN 'DAS SH'AKYA THUB PA SKU MDOG GSER BTZO MA LTA BU ZHAL GCIG PHYAG GNYIS GA-YAS SA GNON GA-YON MNYAM BZHAG MDZAD PA, ZHABS RDO RJE SKYIL KRUNG GIS BZHUGS PA'I SPYI BOR RNAM SNANG DKAR PO ZHAL GCIG PHYAG GNYIS

MNYAM PAR GZHAG CING LONGS SPYOD RDZOGS PA'I SKU'I CHA BYAD CAN, 'DAB MA BRGYAD LA NYE SRAS BRGYAD CHU LAS CHU BUR RDOL BA'I TSUL DU BYUNG BA NI, SHAR DU PHYAG NA RDO RJE SNGON PO GA-YAS RDO RJE, GA-YON DRIL BU 'DZIN PA, LHOR 'JAM DBYANGS SER PO CHOS 'CHAD KYI PHYAG

RGYA'I GA-YAS RAL GRI, GA-YON AUTPA LA'I STENG DU GLEGS BAM BSNAMS PA, NUB TU SPYAN RAS GZIGS DKAR PO GA-YAS MCHOG SBYIN, GA-YON THUGS KAR PADMA DKAR PO SNYAN GYI THAD DU 'DZIN PA, BYANG DU SA SNYING LJANG SENG GA-YAS NOR BU, GA-YON

@153A *, ,MCHOG SBYIN MDZAD PA, SHAR LHOR BYAMS PA DMAR PO GA-YAS KLU SHING, GA-YON SKYABS SBYIN MDZAD PA, LHO NUB TU NAM SNYING SNGON PO GA-YAS ZLA BA, GA-YON MCHOG SBYIN, NUB BYANG DU SGRIB SEL DKAR PO GA-YAS NYI MA, GA-YON RDO RJE KHU

TSUR MDZAD PA, BYANG SHAR DU KUN BZANG SER PO GA-YAS RDO RJE, GA-YON PADMA 'DZIN PA, THAMS CAD KYANG LONGS SPYOD RDZOGS SKU'I RNAM PA CAN MTSAN DPES SPRAS SHING RIN PO CHE'I RGYAN THAMS CAD KYIS MDZES PAR BYAS PA, DAR SNA TSOGS KYIS SKU SMAD DKRIS PA

SHIN TU BKRA ZHING GZI MDANGS DANG LDAN PAR BSAM, RANG GI THUGS KA NAS 'OD ZER 'PHROS, MDUN BSKYED KYI GTZO BO'I THUGS KAR PHOG PAS THUGS RGYUD BSKUL BAS GTZO BO'I THUGS KA NAS 'OD ZER 'PHROS, GZHAL YAS KHANG GTZO 'KHOR DANG BCAS PA'I YE

SHES PA MDUN GYI NAM MKHAR SPYAN DRANGS, AOm SH'AKYA MU NA YE SA P'A RI WA RA AARGHAm PRA T'I TZTSA SV'AH'A, ZHES SOGS KYIS MCHOD, THABS MKHAS THUGS RJE MA DANG, TSOGS GNYIS MTHAR GYIN RNAM SNANG NYE BA'I SRAS, ,NAM MKHA'I SNYING PO BYAMS PA SPYAN RAS GZIGS, ,

SA YI SNYING PO KUN BZANG RDO RJE 'DZIN, ,'JAM DBYANGS SGRIB SEL RNAMS LA PHYAG 'TSAL LO, ,ZHES BSTOD, DZA:H'Um BAm HO: SA DAM TSIG PA DANG GNYIS SU MED PAR GYUR, DE RNAMS KYI THUGS KAR ZLA BA'I DKYIL 'KHOR GYI STENG DU H'Um DKAR PO RE LA RANG RANG GI SNYING POS

BSKOR BA, GTZO BO'I THUGS KAR AOm MU NE MU NE MAH'A MU NA YE H'Um MAH'A PI RA SV'AH'A, ZHES PAS BSKOR BAR BSAMS NAS GTZO 'KHOR TSANG MA'I SNYING PO GSHAM GSAL LTAR LAN BRGYA RTZA SOGS CI 'GRUB BZLAS LA YIG BRGYA LAN GSUM BRJOD, GTOR MA MA BZHI'I DANG PO BSANGS TO, 'BRU GSUM

@154B GYIS BYIN GYIS RLABS NAS, MCHOD SBYIN GYI GTOR MA RGYA CHEN PO 'DI RTZA BA DANG BRGYUD PAR BCAS PA'I BLA MA DAM PA RNAMS DANG, PHYAG NA RDO RJES GTZO BYAS PA'I YI DAM LHA TSOGS RNAMS LA 'BUL LO, ,SLOB MA 'DI RNAMS KYI LUS DAG YID GSUM LA BYIN GYIS BRLAB TU

GSOL, ZHI RGYAS DBANG DRAG GI DNGOS GRUB MA LUS PA STZAL DU GSOL, RKYEN PHYI NANG GI BAR CHAD THAMS CAD ZHI BAR MDZAD DU GSOL, GNYIS PA BSANGS TE, 'BRU GSUM GYIS BYIN GYIS RLABS LA, DPAL PHYAG NA RDO RJE'I SPYAN SNGAR SROG SNYING PHUL NAS, BSTAN

PA BSRUNG BAR DAM BCAS PA'I CHOS SKYONG BA'I BSRUNG MA RNAMS LA 'BUL LO, ,SLOB MA 'DI RNAMS KYI MTHUN RKYEN BSGRUB PA DANG, RJES GNANG ZHU BA'I BAR DU GCOD PA THAMS CAD ZHI BAR BYIN GYIS BRLAB TU GSOL, GSUM PA BSANGS TE, 'BRU GSUM GYIS BYIN GYIS

BRLABS, ,YUL LHA GZHI BDAG GI TSOGS RNAMS LA STER BA YIN NO, ,BDAG CAG CHOS SGRUB PA RNAMS KYI 'GAL RKYEN SPONG BA DANG, MTHUN RKYEN BSGRUB PA'I 'PHRIN LAS MDZAD DU GSOL, BZHI PA YANG SNGA MA BZHIN DU DMIGS LA, GNOD BYED LA SOGS PA'I

MGRON TSOGS SU GYUR PA LA STER BA YIN NO, ,BDAG CAG CHOS SGRUB PA LA GNOD PA MA BYED, BU LON LAN CHAGS SHA KHON THAMS CAD 'KHYER NAS GNOD PA'I SEMS DANG GDUG PA'I SEMS THAMS CAD ZHI BAR GYUR CIG ,CES BRJOD, SLOB MA RJES SU 'DZIN

PAR GSOL BA GDAB, DE LTAR SNGON DU BYA BA'I RIM PA LEGS PAR GRUB RJES, SLOB MA RNAMS KHRUS BYAS MDUN DU 'KHOD, RANG PHYAG NA RDO RJER GSAL BA'I THUGS KA'I H'Um LAS 'OD ZER 'PHROS, NYE BA'I SRAS BRGYAD KYI RJES GNANG BYED PA LA BAR DU GCOD PA'I GNOD

@155A *, ,BYED THAMS CAD BKUG PAR GYUR, AA K'A ROS GTOR MA SBYIN LA, KHRO BO'I TSOGS THAMS CAD KYIS GNOD BYED RNAMS MTHA'I LCAGS RI'I PHA ROL DU BSKRAD PAR GYUR, SUM BHA, NI SUM BHA SOGS BRJOD CING ROL MO DKROL, KHRO BO RNAMS SLAR

'DUS NGO BO KHRO BO LA RNAM PA MTSON CHA'I 'KHOR LO ME RIS BSKOR BAR GYUR, AOm BADZRA RAKshA RAKshA:H'Um, RNAM PA THAMS CAD DU 'GRO BA RNAMS BGEGS DANG BRAL BAR GYUR, CES BRJOD CING BSAM, DE NAS SLOB MA SDOM PA GSUM LDAN RNAMS SMON PA DANG 'JUG PA'I SEMS BSKYED

CING TSAD MED BZHI BSGOM, YIG DRUG BRGYA RTZA SOGS 'DON DU 'JUG NAS DBANG BSKUR BA LA, SLOB MAS BLA MA LA GSOL BA 'DEBS PA, BLA MAS LHA LA GSOL BA 'DEBS SHING BYIN RLABS ZHU BA, DNGOS GZHI SPYAN DRANGS TE BSTIM PA, DMIGS PA'I SPRO BSDU BYED PA DANG

BCAS YOD PA LAS DANG PO GSOL BA 'DEBS PA LA, MAndAL PHUL NAS GSOL BA 'DEBS PA 'DI'I RJES ZLOS MDZOD, BLA MA RDO RJE 'DZIN BA DGONGS SU GSOL, BDAG NYID GCIG PU SDUG BSNGAL DANG BRAL ZHING BDE BA DANG LDAN PA'I DON DU DKYIL 'KHOR

DU ZHUGS PA MA LAGS KYI, SEMS CAN THAMS CAD 'KHOR BA SDUG BSNGAL GYI RGYA MTSO LAS BSGRAL BA'I PHYIR, DKYIL 'KHOR DU 'JUG PA LAGS PAS BLA MAS RJES SU GNANG BA MDZAD DU GSOL, LAN GSUM, DE RJES BLA MAS RIGS KYI PU KHYOD RNAMS

KYIS KUN RDZOB DANG DON DAM PA'I BYANG CHUB KYI SEMS BSGOM NUS SAM, ZHES DRI, SLOB MAS NUS LAGS SO, ZHES LAN GDAB, GNYIS PA BLA MAS LHA LA GSOL BA 'DEBS SHING BYIN RLABS ZHU BA NI, GANG GIS 'KHOR BA'I NYES PA NI, ,DRAN PA TZAM GYIS 'JOMS

@156B MDZAD CING, ,BLA MED BYANG CHUB THOB MDZAD PA'I, ,BLA MA'I ZHABS LA PHYAG 'TSAL LO, ,SANGS RGYAS GTZO LA PHYAG 'TSAL LO, ,SKYOB PA CHOS LA PHYAG 'TSAL LO, ,DGE 'DUN CHE LA PHYAG 'TSAL LO, ,GSUM LA RTAG TU GUS PHYAG 'TSAL, ,'JAM

DBYANGS PHYAG NA RDO RJE SPYAN RAS GZIGS, ,SA YI SNYING PO SGRIB PA RNAM PAR SEL, ,NAM MKHA'I SNYING PO BYAMS PA KUN TU BZANG, ,NYE BA'I SRAS CHEN BRGYAD LA PHYAG 'TSAL LO, ,DNGOS BSHAMS YID SPRUL MCHOD PA MA LUS 'BUL, ,THOG MED NAS

BSAGS SDIG LTUNG THAMS CAD BSHAGS, ,SKYE 'PHAGS DGE BA RNAMS LA RJES YI RANG, ,'KHOR BA MA STONG BAR DU LEGS BZHUGS NAS, ,'GRO LA CHOS KYI 'KHOR LO BSKOR BA DANG, ,BDAG GZHAN DGE RNAMS BYANG CHUB CHEN POR BSNGO, ZHES YAN LAG

BDUN PA PHUL, GSUM PA DNGOS GZHI SPYAN DRANGS TE BSTIM PA LA, BLA MAS LHA LA GSOL BA GDAB PA NI, BLA MA RDO RJE 'DZIN PA LA SOGS PA PHYOGS BCU DUS GSUM NA BZHUGS PA'I RTZA BA DANG BRGYUD PAR BCAS PA'I BLA MA THAMS CAD BDAG LA DGONGS SU GSOL, SANGS

RGYAS SH'AKYA THUB PAS GTZOS PA'I NYE BA'I SRAS BRGYAD LA SOGS PA'I YI DAM DKYIL 'KHOR GYI LHA TSOGS THAMS CAD BDAG LA DGONGS SU GSOL, PHYOGS BCU NA BZHUGS PA'I SANGS RGYAS DANG BYANG CHUB SEMS DPA' THAMS CAD BDAG LA DGONGS SU

GSOL, BDAG NYID GCIG PU SDUG BSNGAL DANG BRAL ZHING BDE BA 'DOD PA'I SLAD DU DKYIL 'KHOR DU ZHUGS PA MA LAGS KYI, SEMS CAN THAMS CAD SDUG BSNGAL DANG BRAL ZHING BDE BA DANG LDAN PA'I DON DU ZHUGS PA LAGS PAS BLA MA RNAMS KYIS BYIN

@157A *, ,GYIS BRLAB TU GSOL, STON PA SH'AKYA THUB PAS GTZOS PA'I NYE BA'I SRAS BRGYAD LA SOGS PA'I YI DAM DKYIL 'KHOR GYI LHA TSOGS RNAMS KYIS BYIN GYIS BRLAB TU GSOL, SANGS RGYAS DANG BYANG CHUB SEMS DPA' THAMS CAD

KYIS BYIN GYIS BRLAB TU GSOL, ZHES GSOL BA BTAB PAS DE RNAMS KYI THUGS KA NAS 'OD ZER 'PHROS PA'I SNA LA MCHOD PA'I LHA MO LAG NA MCHOD RDZAS SNA TSOGS THOGS PA DPAG TU MED PA SPROS TE, SANGS RGYAS DANG BYANG CHUB SEMS DPA'

BSAM GYIS MI KHYAB PA LA MCHOD PA PHUL BAS DE RNAMS KYI THUGS RGYUD BSKUL TE MDUN GYI NAM MKHAR BYON, DKYIL 'KHOR GYI LHA LA THIM PAR GYUR, CES BRJOD CING BSGOM, BZHI PA DMIGS PA'I SPRO BSDU BYED PA LA, BLA MA LA GSOL BA 'DEBS PA 'DI'I RJES

ZLOS MDZOD, BLA MA RDO RJE 'DZIN PA LA SOGS PA PHYOGS BCU NA BZHUGS PA'I SANGS RGYAS DANG BYANG CHUB SEMS DPA' RNAMS DANG, STON PA SH'AKYA THUB PAS GTZO MDZAD PA'I NYE BA'I SRAS BRGYAD YI DAM DKYIL 'KHOR GYI LHA TSOGS KYIS BDAG GI

LUS RDO RJER BYIN GYIS BRLAB TU GSOL, TSE RABS THAMS CAD DU LUS KYI BYA BA MI DGE BA THAMS CAD BZLOG TU GSOL, BDAG GI NGAG RDO RJER BYIN GYIS BRLAB TU GSOL, TSE RABS THAMS CAD DU NGAG GI BYA BA MI DGE BA THAMS CAD BZLOG TU

GSOL, BDAG GI YID RDO RJER BYIN GYIS BRLAB TU GSOL, TSE RABS THAMS CAD DU YID KYI BYA BA MI DGE BA THAMS CAD BZLOG TU GSOL, LUS NGAG YID GSUM LA DGE BA'I TSOGS RGYA CHEN PO BSKYED DU GSOL, BYANG CHUB SEMS DPA'

@158B PHYAG NA RDO RJES, BDAG CAG SEMS CAN THAMS CAD KYI MI MTHUN PA'I RKYEN PHYI'I BAR DU GCOD PA BGEGS RIGS STONG PHRAG BRGYAD CU, NANG GI BAR DU GCOD PA NAD RIGS BZHI BRGYA RTZA BZHI, TING NGE 'DZIN LA BAR DU GCOD PA NYON MONGS PA BRGYAD KHRI BZHI STONG

GI GNOD PA THAMS CAD ZHI BAR BYIN GYIS BRLAB TU GSOL, RTOGS PA KHYAD PAR CAN RGYUD LA SKYE BAR + ME LONG LTA BU'I YE SHES RGYUD LA SKYE BAR + BYANG CHUB SEMS DPA' 'JAM DBYANGS KYIS, BDAG CAG SEMS CAN THAMS CAD KYI MA RIG PA'I MUN PA SEL

BAR BYIN GYIS BRLAB TU GSOL, SHES BYA THAMS CAD LA BLO GROS KYI SNANG BA PHYOGS MED DU RGYAS PAR + MNYAM PA NYID KYI YE SHES RANG RGYUD LA SKYE BAR + BYANG CHUB SEMS DPA' SPYAN RAS GZIGS KYIS, BDAG CAG SEMS CAN THAMS CAD KYI

SNYING RJE'I GEGS SU GYUR PA'I ZHE SDANG ZHI BAR BYIN GYIS BRLAB TU GSOL, BDAG GZHAN MNYAM BRJE BYANG CHUB KYI SEMS RGYUD LA SKYE BAR + SO SOR RTOG PA'I YE SHES RANG RGYUD LA SKYE BAR + BYANG CHUB SEMS DPA' SA'I SNYING POS, BDAG CAG

SEMS CAN THAMS CAD KYI PHRAG DOG GI SDIG PA BYANG ZHING DAG PAR BYIN GYIS BRLAB TU GSOL, CHOS KYI MDZOD CHEN PO THOB PAR + BYA BA BSGRUB PA'I YE SHES RGYUD LA SKYE BAR + BYANG CHUB SEMS DPA' MGON PO BYAMS PAS, BDAG CAG SEMS

CAN THAMS CAD KYI SRA ZHING 'THAS PA'I GTI MUG GI SDIG SGRIB THAMS CAD DAG PAR BYIN GYIS BRLAB TU GSOL, SEMS CAN THAMS CAD BDE BA DANG LDAN PAR 'DOD PA'I BYAMS PA TSAD MED PA SKYE BAR + CHOS KYI DBYINGS KYI YE SHES RGYUD

@159A *, ,LA SKYE BAR + BYANG CHUB SEMS DPA' NAM MKHA'I SNYING POS, BDAG CAG SEMS CAN THAMS CAD KYI TSE RABS THAMS CAD DU DNGOS PO DANG MTSAN MAR 'DZIN PA THAMS CAD BZLOG PAR BYIN GYIS BRLAB TU GSOL, CHOS

THAMS CAD KYI GNAS LUGS STONG NYID RTOGS PAR + ZHI GNAS DANG LHAG MTHONG GI TING NGE 'DZIN RGYUD LA 'CHAR BAR + BYANG CHUB SEMS DPA' SGRIB PA RNAM PAR SEL BAS, BDAG CAG SEMS CAN THAMS CAD KYI MA RIG PA'I 'KHRUL SNANG SEL BAR

BYIN GYIS BRLAB TU GSOL, YE SHES KYI SNANG BA CHEN PO GSAL BAR + RTOGS PA KHYAD PAR CAN RGYUD LA SKYE BAR + BYANG CHUB SEMS DPA' KUN TU BZANG POS, BDAG CAG SEMS CAN THAMS CAD KYI RNAM PAR SHES PA'I RTOG PA 'GAGS PAR BYIN GYIS BRLAB

TU GSOL, RANG LA YOD PA'I YE SHES RTOGS PAR + YE SHES LNGA LDAN GYI SNANG BA RGYAS PAR + DE LTAR GSOL BA BTAB PAS, GTZO BO SH'AKYA THUB PA KHYED RANG RNAMS KYI SPYI BOR THIM, PHUNG PO LNGA RNAM PAR DAG ,SA SNYING MIG LA THIM, MIG GI RNAM SHES

RNAM PAR DAG ,PHYAG NA RDO RJE RNA BA LA THIM, RNA BA'I RNAM SHES RNAM PAR DAG ,NAM MKHA'I SNYING PO SNA LA THIM, SNA'I RNAM SHES RNAM PAR DAG ,SPYAN RAS GZIGS MGON LCE LA THIM, LCE'I RNAM SHES RNAM PAR DAG ,SGRIB PA RNAM SEL LUS

LA THIM, LUS KYI RNAM SHES RNAM PAR DAG ,KUN TU BZANG PO YID LA THIM, YID KYI RNAM SHES RNAM PAR DAG ,BYAMS MGON NYON YID LA THIM, NYON MONGS PA CAN GYI YID RNAM PAR DAG ,'JAM PA'I DBYANGS KUN GZHI LA THIM, KUN GZHI'I

@160B RNAM SHES RNAM PAR DAG ,DE LTAR PHUNG PO LNGA TSOGS BRGYAD KYI SHES PA DANG BCAS PA RNAM PAR DAG STE, STON PA SH'AKYA THUB PA NYE BA'I SRAS BRGYAD DANG BCAS PA'I NGO BOR GYUR PA'I MOS PA MDZOD BYAS LA AARGHAm SOGS KYIS MCHOD NAS, YON TAN RIN

CHEN MANG PO'I TSOGS MNGA' ZHING, ,MTSAN RAB YE SHES YONGS SU DAG PA'I SKU, ,GSER GYI MDOG CAN LHA DANG MIS MCHOD PA, ,BCOM LDAN LHA YI LHA LA PHYAG 'TSAL LO, ,TSOGS GNYIS MTHAR PHYIN RNAM SNANG NYE BA'I SRAS, ,NAM

MKHA'I SNYING PO BYAMS PA SPYAN RAS GZIGS, ,SA YI SNYING PO KUN BZANG RDO RJE 'DZIN, ,'JAM DBYANGS SGRIB SEL RNAMS LA PHYAG 'TSAL LO, ,ZHES BSTOD, DES SKU'I RJES GNANG GRUB, DE NAS GSUNG GI RJES GNANG ZHU BA'I DON DU GSOL BA

'DEBS PA 'DI'I RJES ZLOS MDZOD, MNGA' BDAG BDAG LA DGONGS SU GSOL, MNGA' BDAG CHEN PO BDAG LA STZAL DU GSOL, BDAG LA BYIN GYIS BRLAB TU GSOL, LAN GSUM, BLA MAS LHA LA GSOL BA 'DEBS PA NI, BLA MA RDO RJE 'DZIN PA LA

SOGS PA PHYOGS BCU'I SANGS RGYAS BYANG SEMS SH'AKYA THUB PAS GTZOS PA'I BYANG CHUB SEMS DPA' NYE BA'I SRAS BRGYAD DANG BCAS PA BDAG LA DGONGS SU GSOL, BLA MA YI DAM DKYIL 'KHOR GYI LHA TSOGS KHYED RNAMS KYIS

SLOB MA 'DI RNAMS LA GSANG SNGAGS KYIS NGAG RDO RJER BYIN GYIS BRLAB TU GSOL, SEMS CAN THAMS CAD LA PHAN PA DANG BDE BA'I SLAD DU MGAG NUS MTHU DANG LDAN PAR BYIN GYIS BRLAB TU GSOL, LAN DGU SOGS BRJOD, GSUNG

@161A *, ,GI DNGOS GRUB DAM PA STZAL DU GSOL, ZHES PA YANG BRJOD, DE NAS RANG SKAD CIG GIS SH'AKYA THUB PAR BSGOMS PA'I THUGS KAR H'Um SER PO'I MTHAR MU NE'I SNGAGS KYIS BSKOR BAR BSAM, BLA MA'I PHRENG BA SLOB MA'I LAG TU GTAD

DE, BLA MA'I THUGS KA'I SNGAGS ZHAL NAS THON, SLOB MA RNAMS KYI KHAR ZHUGS, SNYING GA'I H'Um LA BSKOR NAS LTE BA NAS BLA MA'I LTE BAR ZHUGS, THUGS KA'I H'Um LA BSKOR NAS SLAR BLA MA'I ZHAL NAS THON, SLOB MA'I SNYING GAR ZHUGS PAS

'GAL MED LTAR 'KHOR BAR DMIGS NAS BLA MA'I PHRENG BA NAS BZUNG STE 'DI'I RJES ZLOS MDZOD BYAS LA, AOm MU NE MU NE MAH'A MU NE YE H'Um MAH'A BI RA SV'AH'A, BRGYA RTZA BZLAS PA'I MTHAR, BLA MAS BDAG GI SLOB MA 'DI RNAMS KYIS GTZO BYAS PA'I SEMS CAN

THAMS CAD KYI NGAG GI SDIG SGRIB MA LUS PA DAG PAR BYIN GYIS BRLAB TU GSOL, CES BRJOD, DE BZHIN DU NYE BA'I SRAS BRGYAD PO RE RE LA'ANG DMIGS PA CUNG ZAD KHA BSGYUR NAS PHYAG NA RDO RJE'I SNYING PO BZLA BA NI, AOm KU RU BHANDHA HA SV'AH'A, 'JAM DPAL GYI AOm SHR'I AAm TA

GH'A SV'AH'A, SPYAN RAS GZIGS KYI AOm HR'I: H'Um PADMA PAm YA SV'AH'A, SA SNYING GI AOm KshIm TI HA RA DZA SV'AH'A, BYAMS PA'I AOm MEE HA RA SV'AH'A, NAM SNYING GI AOm GHAm GA NA GARBHA YA SV'AH'A, SGRIB SEL GYI AOm NA SVA RAm BHA SV'AH'A, KUN BZANG GI AOm SVA HI DZA YA SV'AH'A, ZHES SNYING PO BRGYA RTZA

RE'I RJES ZLOS BYA, DES GTZO BOR NGAG GI SGRIB PA DAG CING TSOGS BRGYAD KYI SHES PA GNAS BSGYUR NAS 'TSANG RGYA BAR 'GYUR RO, ,ZHES BRJOD, DES GSUNG GI RJES GNANG GRUB, THUGS KYI RJES GNANG GI DON DU GSOL BA 'DEBS PA 'DI'I RJES ZLOS

@162B MDZOD, BLA MA RDO RJE 'DZIN PA CHEN PO DGONGS SU GSOL, BDAG NYID GCIG PU SDUG BSNGAL DANG BRAL ZHING BDE BA DANG LDAN PA'I PHYIR DKYIL 'KHOR DU ZHUGS PA MA LAGS KYI, SEMS CAN THAMS CAD BDE BA DANG LDAN ZHING SDUG BSNGAL DANG BRAL

BA'I DON DU THUGS KYI RJES SU GNANG BA STZAL DU GSOL, LAN GSUM, BLA MAS LHA LA GSOL BA GDAB PA NI, BLA MA RDO RJE 'DZIN PA CHEN PO DANG, BCOM LDAN 'DAS SH'AKYA THUB PAS GTZO BYAS PA'I NYE BA'I SRAS BRGYAD DANG BCAS PA BDAG LA DGONGS SU

GSOL, SLOB MA 'DI RNAMS BDAG NYID GCIG PU SDUG BSNGAL DANG BRAL ZHING BDE BA DANG LDAN PA'I PHYIR DKYIL 'KHOR DU ZHUGS PA MA LAGS KYI, SEMS CAN THAMS CAD BDE BA DANG LDAN ZHING SDUG BSNGAL DANG BRAL BA'I DON DU

ZHUGS PA LAGS PAS, SLOB MA 'DI RNAMS KYI RGYUD LA ZHI GNAS DANG LHAG MTHONG ZUNG DU 'BREL BA'I TING NGE 'DZIN KHYAD PAR CAN RGYUD LA SKYE BAR BYIN GYIS BRLAB TU GSOL, CHOS THAMS CAD KYI GNAS LUGS PHYIN CI MA LOG PA RGYUD LA SKYE BAR BYIN +

STONG NYID SNYING RJE'I SNYING PO CAN RGYUD LA SKYE BAR + YID RDO RJER BYIN GYIS BRLAB TU GSOL, LAN GSUM, DE LTAR GSOL BA BTAB PAS, RANG SH'AKYA THUB PAR BSGOMS PA'I THUGS KA'I H'Um LAS 'OD ZER MTHA' YAS PA 'PHROS TE BSKAL BA BZANG

PO'I SANGS RGYAS STONG RTZA GNYIS, 'DAS PA'I SANGS RGYAS SNYAN PA CHEN PO LA SOGS PA DANG, SLAD KYIS 'BYON PA'I BSKAL BA SKAR MA LTA BU'I SANGS RGYAS RNAMS MDUN GYI NAM MKHAR SPYAN DRANGS TE AARGHAm SOGS KYIS MCHOD, SGRIB GNYIS

@163A *, ,BAG CHAGS MA LUS RAB SPANGS SHING, ,RNAM DAG YE SHES KUN NAS RAB RGYAS PA, ,'DAS DANG MA BYON DA LTA RAB BZHUGS PA'I, ,PHYOGS BCU'I RGYAL BA RNAMS LA PHYAG 'TSAL LO, ,DUS GSUM GYI SANGS RGYAS

SPRUL PA'I SKU'I LHA TSOGS RNAMS KYIS SLOB MA 'DI RNAMS KYI LUS NGAG YID GSUM RDO RJER BYIN GYIS BRLAB TU GSOL, CES LAN GSUM BRJOD, DE LTAR GSOL BA BTAB PAS, DUS GSUM GYI SANGS RGYAS DE DAG GCIG LA GCIG THIM,

DE YANG SANGS RGYAS SH'AKYA THUB PAR THIM, DE NYID DZA: H'Um BAm HO: SA SLOB MA RNAMS LA BSTIM PAS SLOB MA RNAMS SPRUL PA'I SKU MYUR DU THOB NAS 'GRO BA SEMS CAN THAMS CAD KYI DON DPAG TU MED PA BYED PAR GYUR CIG ,YANG RANG SANGS RGYAS

SH'AKYA THUB PAR GSAL BA'I THUGS KA'I H'Um LAS 'OD ZER 'PHROS, SHAR PHYOGS KYI 'JIG RTEN GYI KHAMS KYI SANGS RGYAS BYANG CHUB SEMS DPA' THAMS CAD SPYAN DRANGS, PHYAG NA RDO RJE LA THIM, DE SLOB MA RNAMS LA THIM PAS SLOB MA 'DI RNAMS SHAR

PHYOGS KYI 'JIG RTEN GYI KHAMS KYI 'GRO BA SEMS CAN THAMS CAD KYI DON DPAG TU MED PA BYED PAR GYUR CIG ,CES BRJOD, DE BZHIN DU RANG SH'AKYA THUB PAR GSAL BA'I THUGS KA NAS 'OD ZER 'PHROS, LHO PHYOGS KYI 'JIG RTEN GYI KHAMS KYI SANGS RGYAS

BYANG CHUB SEMS DPA' THAMS CAD SPYAN DRANGS, 'JAM DBYANGS LA THIM, DE SLOB MA RNAMS LA THIM PAS SLOB MA 'DI RNAMS LHO PHYOGS KYI 'JIG RTEN GYI KHAMS KYI 'GRO BA SEMS CAN THAMS CAD KYI DON DPAG TU MED PA BYED PAR GYUR CIG ,

@164B RANG SH'AKYA THUB PAR GSAL BA'I THUGS KA NAS 'OD ZER 'PHROS, NUB PHYOGS KYI 'JIG RTEN GYI KHAMS KYI SANGS RGYAS BYANG CHUB SEMS DPA' THAMS CAD SPYAN DRANGS, SPYAN RAS GZIGS LA THIM, DE SLOB MA RNAMS LA THIM PAS SLOB MA 'DI

RNAMS NUB PHYOGS KYI 'JIG RTEN GYI KHAMS KYI 'GRO BA SEMS CAN THAMS CAD KYI DON DPAG TU MED PA BYED PAR GYUR CIG ,RANG SH'AKYA THUB PAR GSAL BA'I THUGS KA NAS 'OD ZER 'PHROS, BYANG PHYOGS KYI 'JIG RTEN GYI KHAMS KYI SANGS RGYAS BYANG

CHUB SEMS DPA' THAMS CAD SPYAN DRANGS, SA SNYING LA THIM, DE SLOB MA RNAMS LA THIM PAS SLOB MA 'DI RNAMS BYANG PHYOGS KYI 'JIG RTEN GYI KHAMS KYI 'GRO BA SEMS CAN THAMS CAD KYI DON DPAG TU MED PA BYED PAR GYUR CIG ,RANG SH'AKYA THUB

PAR GSAL BA'I THUGS KA NAS 'OD ZER 'PHROS, SHAR LHO PHYOGS KYI 'JIG RTEN GYI KHAMS KYI SANGS RGYAS BYANG CHUB SEMS DPA' THAMS CAD SPYAN DRANGS, BYAMS PA LA THIM, DE SLOB MA RNAMS LA THIM PAS SLOB MA 'DI RNAMS SHAR

LHO PHYOGS KYI 'JIG RTEN GYI KHAMS KYI 'GRO BA SEMS CAD THAMS CAD KYI DON DPAG TU MED PA BYED PAR GYUR CIG ,RANG SH'AKYA THUB PAR GSAL BA'I THUGS KA NAS 'OD ZER 'PHROS, LHO NUB PHYOGS KYI 'JIG RTEN GYI KHAMS KYI SANGS

RGYAS BYANG CHUB SEMS DPA' THAMS CAD SPYAN DRANGS, NAM SNYING LA THIM, DE SLOB MA RNAMS LA THIM PAS SLOB MA 'DI RNAMS LHO NUB PHYOGS KYI 'JIG RTEN GYI KHAMS KYI 'GRO BA SEMS CAD THAMS CAD KYI DON DPAG TU MED PA BYED PAR GYUR CIG ,

@165A *, ,RANG SH'AKYA THUB PAR GSAL BA'I THUGS KA NAS 'OD ZER 'PHROS, NUB BYANG PHYOGS KYI 'JIG RTEN GYI KHAMS KYI SANGS RGYAS BYANG CHUB SEMS DPA' THAMS CAD SPYAN DRANGS, SGRIB SEL LA THIM, DE SLOB MA RNAMS LA

THIM PAS SLOB MA 'DI RNAMS NUB BYANG PHYOGS KYI 'JIG RTEN GYI KHAMS KYI 'GRO BA SEMS CAN THAMS CAD KYI DON DPAG TU MED PA BYED PAR GYUR CIG ,RANG SH'AKYA THUB PAR GSAL BA'I THUGS KA NAS 'OD ZER 'PHROS, BYANG SHAR PHYOGS KYI 'JIG

RTEN GYI KHAMS KYI SANGS RGYAS BYANG CHUB SEMS DPA' THAMS CAD SPYAN DRANGS, KUN TU BZANG PO LA THIM, DE SLOB MA RNAMS LA THIM PAS SLOB MA 'DI RNAMS BYANG SHAR PHYOGS KYI 'JIG RTEN GYI KHAMS KYI 'GRO BA SEMS CAN THAMS CAD

KYI DON DPAG TU MED PA BYED PAR GYUR CIG ,CES BRJOD, DE NAS BLA MA SH'AKYA THUB PAR GSAL BA SLOB MA RNAMS KYI SPYI BOR BYON NAS THIM PAS SLOB MA RNAMS SH'AKYA THUB PA'I SKU SNANG LA RANG BZHIN MED PA ZHIG TU GYUR TE, DE YANG 'OD DU ZHU BA ME LONG LA HA

BTAB PA BZHIN YAL BA'I MOS PA MDZOD, CES BRJOD LA, DNGOS PO THAMS CAD DANG BRAL ZHING, ,PHUNG PO KHAMS DANG SKYE MCHED DANG, ,BZUNG DANG 'DZIN PA RNAM PAR SPANGS, ,CHOS BDAG MED PA MNYAM NYID PA, CES PA'I DON BSHAD DE, DE'I DON LA MA YENGS PAR

MNYAM PAR 'JOG TU BCUG ,DES THUGS KYI RJES GNANG GRUB PAS RDZOGS RIM BSGOM PA LA DBANG NGO, ,ZHES BRJOD, DE DAG GIS KHYED RANG RNAMS GRUB CHEN LAS KYI RDO RJE LA GSANG BA'I BDAG POS DNGOS SU STZAL BA'I DON DAM SEMS BSKYED KYI RJES GNANG

@166B THOB PA YIN PAS RANG GZHAN GYI DON RGYA CHEN PO MDZAD SNYAM PAS 'DI'I RJES ZLOS MDZAD, GTZO BOS JI LTAR SOGS DANG, MAndAL PHUL, BDAG NYID BRAN 'BUL SOGS SPYI LTAR BYA'O, MJUG CHOG LA, MCHOD BSTOD, YIG BRGYA, BZOD GSOL, BSNGO SMON, SHIS BRJOD

RNAMS DKYUS LTAR BYA'O, ,ZHES DPAL PHYAG NA RDO RJE'I SGRUB THABS DANG, DON DAM SEMS BSKYED KYI RJES GNANG BYA TSUL BKLAG CHOG NAG 'GROS SU BKOD PA GSANG BDAG DGYES PA'I MCHOD SPRIN DNGOS GRUB MCHOG STZOL ZHES BYA BA 'DI NI AOR TO SU DAL DA BES ZE'I SHOG ,BKRA SHIS THEG CHEN CHOS GLING GI

KHRIB BSTAN PA'I GSAL BYED ZHABS DRUNG RNAM RGYAL BSTAN 'DZIN NYI MAS NAN TAN DU BSKUL NGOR, 7 DUS MTHA'I DGE SBYOR CI BDE BA NGAG DBANG BLO BZANG BSTAN PA'I RGYAL MTSAN DPAL BZANG POS, BKA' GDAMS PA RNAMS KYI BSTI GNAS, DGE 'PHEL DGA' LDAN CHOS MDZOD GLING GI BLA BRANG BKRA SHIS BSAM

GTAN PHO BRANG DU GSAR BSGRIGS BGYIS PA'O, ,