` PHYAG RDOR 'KHOR LO CHEN PO'I SGRUB THABS

MDOR BSDUS BZHUGS, ` NA MO GU RU MA H'A TZAKRA'A YA, 'DIR GSANG
BDAG 'KHOR LO CHEN PO'I BDAG BSKYED MDOR BSDUS NI, DUS GSUM
'BYUNG BA'I SANGS RGYAS DANG, ,THEG CHEN DAM CHOS 'DI DANG NI,
,DGE 'DUN SANGS

RGYAS SRAS TSOGS LA, ,BYANG CHUB BAR DU SKYABS SU MCHI, ,ZHES
SKYABS 'GRO DANG, NGO MTSAR CHE MCHOG BYANG CHUB NI, ,BLA MED
DAG NI THOB NAS SU, ,SHIN TU MTHAR THUG MYANG 'DAS LA, ,'GRO BA
MYUR DU DGOD PAR

BGYI; ;ZHES SEMS BSKYED SNGON DU BTANG STE, AOm SH'U N+YA T'A
DZNY'A NA BADZRA SVA BH'A WA A'ATMA KO NYA HAm, CHOS THAMS CAD
RANG BZHIN GYIS STONG ZHING BDAG MED PAR GYUR, STONG PA'I NGANG
LAS RANG GI SEMS H'Um YIG DKAR DMAR

@18B GYI RNAM PAR NAM MKHAR GNAS PAR GYUR, DE'I NGANG LAS SKAD
CIG GIS RDO RJE SA GZHI, RVA BA; BLA RE; ME RI; DUR KHROD DANG
BCAS PA'I DBUS SU CHOS 'BYUNG GI NANG DU 'BYUNG BZHI RIM BRTZEGS
RI RAB, SNA TSOGS PADMA

LA GNAS PA'I SNA TSOGS RDO RJE'I LTE BAR GZHAL YAS KHANG, GRU
BZHI, SGO BZHI, RTA BABS BZHI DANG BCAS PA MTSAN NYID THAMS CAD
YONGS SU RDZOGS PA'I DBUS SU, SNA TSOGS PADMA 'DAB MA BRGYAD
PA'I LTE BAR, TSANGS PA

DKAR PO DANG BRGYA BYIN DMAR SER GA-YAS GA-YON DU BSGYEL BA'I
SOG PHAG GI ZLA NYI'I GDAN GYI STENG DU, A'A LI LAS ZLA BA DANG
K'A LI LAS NYI MA'I DKYIL 'KHOR, RANG NAM MKHA'I H'Um YIG ZLA
NYI'I BAR DU ZHUGS, YONGS SU GYUR

PA LAS H'Um H'Um LAS KHRO BO'I RDO RJE RTZE LNGA PA DANG THOD PA
H'Um H'Um GIS MTSAN PA, DE LAS 'OD ZER 'PHROS, DON GNYIS BYAS,
'DUS YONGS SU GYUR PA LAS, RANG NYID SANGS RGYAS 'KHOR LO CHEN
PO GOS SNGON PO CAN, SKU MDOG MTHING

NAG ZHAL GSUM PHYAG DRUG PA, ZHABS GA-YAS BSKUMS SHING GA-YON
BRKYANGS PA, RTZA ZHAL MTHING GA CHAR SPRIN LTAR GNAG PA, GA-YAS
ZHAL DUNG LTAR DKAR ZHING YA SOS MA MCHU MNAN PA, ,GA-YON ZHAL
PADMA R'A GA LTAR

DMAR ZHING SNUM PA'I MDANGS CAN, ZHAL GSUM ZLA BA'I DKYIL 'KHOR
LTAR RGYAS PA, ZHAL RE RE 'ANG DMAR LA ZLUM PA'I SPYAN GSUM GSUM
ME'I PHUNG PO 'DRA BA, SMIN MA DANG DPRAL BA'I MTSAMS SU KHRO
GNYER BSDUS SHING SHIN TU

@19A *, ,KHROS PA, LJAGS 'DRIL ZHING MCHE BA GTZIGS PA, H'Um
H'Um DANG AA LA LA'I SGRA CHEN PO PHYOGS BCUR SGROG CING DGUGS
ME LCE LTAR RAB TU 'BAR BA, DBU SKRA KHAM SER GYEN DU BRDZES PA,
RAL PA'I COD PAN LA MI

BSKYOD PAS BRGYAN PA, LTO BA YANGS SHING GSUS PA'I SMAD 'KHYIL
BA, PHYAG GA-YAS KYI DANG POS KHRO BO'I RDO RJE RTZE LNGA PA
'PHYAR ZHING GA-YON GYI DANG POS SDIGS MDZUB MDZAD PA, BAR PA
GNYIS THAL MO'I SGRA SGROG PAS SUM

LHA MO MDZES LDAN MA SNGON MO DAR DANG RIN PO CHES BRGYAN CING
GRI THOD 'DZIN PA LA 'KHYUD PA, THA MA GNYIS KYIS GDOL BA'I RIGS
STOBS RGYU DANG RIGS LDAN NAG PO'I RKED PA NAS BZUNG STE, MGO BO
RTZA ZHAL DU GSOL ZHING

MJUG MA ZHABS 'OG TU MNAN PA, GOS SNGON PO'I STOD GA-YOGS DANG
STAG GI PAGS PA'I SHAM THABS 'PHYANG PA, KLU RGYAL RIGS SER POS
DBU RGYAN, RJE'UI RIGS DMAR POS SNYAN RGYAN, BRAM ZE'I RIGS DKAR
POS

GDUB BU, GDOL PA'I RIGS NAG POS MCHOD PHYIR THOGS DANG SKA RAGS
BYAS SHING YE SHES KYI ME RAB TU 'BAR BA'I DBUS NA BZHUGS PA,
SEMS DPA' GSUM GYI BDAG NYID CAN DU RGYUR BA'I SPYI BOR AOm DKAR
PO,

MGRIN PAR A'A: DMAR PO, THUGS KAR H'Um SNGON PO, THUGS KA'I H'Um
LAS 'OD ZER 'PHROS PAS RANG BZHIN GYI GNAS NAS BSGOMS PA DANG
'DRA BA'I YE SHES PA DBANG LHA DANG BCAS PA SPYAN DRANGS, DZA:
H'Um BAm HO: GNYIS
@19B SU MED PAR GYUR, DBANG GI LHAS DBANG BSKUR, ,MI BSKYOD PAS
DBU BRGYAN PAR GYUR, AOm BADZRA P'A nI SA PA RI W'A RA AARGHAm,
NAS; SHAPTA RRA T'I TZTSA H'Um SV'A H'A'I BAR GYIS PHYI MCHOD
DANG, AOm BADZRA P'A nA SA PA RI W'A RA AOm A'A: H'Um

GIS NANG MCHOD PHUL, THIG LE'I RANG BZHIN MI SHIGS GSAL, ,KHA
SBYOR NYI ZLA'I 'PHRO 'DU LAS, ,BGEGS RIGS STONG PHRAG 'JOMS
MDZAD PA, ,'KHOR LO'I BDAG PO KHYOD LA BSTOD, CES BSTOD, RANG GI
THUGS

KA'I TING NGE 'DZIN SEMS DPA'I MTHAR SNGAGS 'PHRENG GIS BSKOR BA
LAS 'OD ZER GYI SPRO BSDU DANG LDAN PAR GYUR, AOm N'I L'Am W'Am
BA RA DHA RA BADZRA P'A nI HRI DA YA MH'A GRO DHA SA TVA H'Um
PHAt, CES SNYING PO BZLA, MJUG TU, DAG 'DIS

MTHUN MONG LAM GYIS RGYUD SMIN CING, ,RNAM DAG DBANG THOB DAM
TSIG SDOM LA GNAS, ,ZAB GSAL GNYIS MED RIM PA DANG PO YI, ,RNAL
'BYOR PHRA RAGS MYUR DU MTHAR PHYIN SHOG ,DPAL LDAN 'KHOR LO
CHEN PO'I

RGYUD KYI DON, ,TSAD LDAN GRUB MCHOG DAG GIS LEGS BKRAL BA'I,
,RDZOGS RIM BYIN RLABS BZHI LDAN RNAL 'BYOR GYIS, ,TSE 'DI NYID
LA SKU GSUM 'GRUB PAR SHOG ,LHA KLU GNOD SBYIN DRAG PO'I GDON LA
SOGS,,

PHYI NANG 'GAL RKYEN MTHA' DAG RAB ZHI ZHING, ,DAM CHOS SGRUB
PA'I MTHUN RKYEN MA LUS PA, ,YID LA BSAM PA TZAM GYIS 'GRUB GYUR
CIG ,CES BSNGO SMON BYA'O, ,(ZHES PA 'DI YANG DGE SLONG DHA RMA
BHA DRAS DAM PA'I GSUNG LAS

@20A *, ,BTUS NAS RANG GI NYAMS LEN DU SBYAR BA'O,,