*, ,KHYAB BDAG RDO RJE 'CHANG PHA BONG KHA PA DPAL BZANG POS,
BYANG CHUB LAM GYI RIM PA'I NYING PO BSDUS PA YON TAN GZHIR GYUR
MA'I ZAB KHRID GNANG SKABS KYI BRJED BYANG MDOR BSDUS SU BKOD PA
BLANG DOR LTA BA'I MIG RNAM PAR 'BYED PA ZHES BYA BA BZHUGS SO,, ,RJE
BTZUN BLA MA DAM PA BLO BZANG THUB DBANG RDO RJE 'CHANG CHEN PO
BDE CHEN SNYING PO'I ZHABS KYI PADMOR SGO GSUM GUS PAS PHYAG 'TSAL
LO, ,DE LA 'DIR KHYAB BDAG 'KHOR LO'I  MGON PO RDO RJE 'CHANG PHA
BONG KHA PA BKA' DRIN MNYAM MED DE NYID KYI ZHAL SNGA NAS, DUS
GSUM GYI RGYAL BA THAMS CAD GANG NAS GSHEGS PA'I GZHUNG LAM GCIG
PU, BYANG CHUB LAM GYI RIM PA'I SNYING PO  BSDUS PA, YAB RJE RGYAL BA
GNYIS PA'I GDAMS PA'I NYING KHU GSUNG RAB KUN GYI BCUD PHYUNG BA
LTA BU YON TAN GZHIR GYUR MA'AM BYIN RLABS SPUNGS ZHUS SU GRAGS
PA'I ZAB KHRID LEGS PAR NOS SKABS  KYI ZIN THO MDO TZAM BRI BA LA,
THOG MAR RJE NYID NAS DBU BSKUL GYIS SHER SNYING DANG SENG GDONG
BZLOG PA NAS, BDE LEGS SHOG CES PA'I BAR SPYI LTAR DANG, YANG RE RE
BZHIN DBU BSKUL TE, PHUN  TSOGS DGE LEGS, BYAMS PA THOGS MED, 'JAM
DBYANGS YOD MED, THUGS RJE CHEN PO, BSHAD SGRUB GDAMS PA'I, GANGS
CAN SHING RTA'I, SKYABS GSUM KUN 'DUS,  RAB 'BYAMS GSUNG RAB, SKYE BA
KUN TU RNAMS SHLOO KA RE LHAN DU GSUNGS, DBU MDZAD KYIS BSKUL
NAS MAndALA SA GZHI SPOS BYUGS, MDUN GYI NAM MKHAR SENG KHRI,
PHUL BYUNG MKHYEN BRTZE'I CHU 'DZIN, AI  DAm GU RU BCAS DANG, YANG
RDO RJE 'CHANG MCHOG NAS DBU BSKUL GNANG STE, SANGS RGYAS CHOS
TSOGS LAN GSUM SDEB GSUNGS DANG, DE NAS, LHA DANG LHA MIN SOGS
DANG, LHA YI SKAD DANG SOGS SHLOO KA RE RE RJE  NYID NAS GNANG BA'I
MTHAR, 'O LAGS SO, ,DE YANG NI JI SKAD DU KHAMS GSUM CHOS KYI RGYAL
PO TZONG KHA PA CHEN PO'I GSUNGS LAS, DAL BA'I RTEN 'DI YID BZHIN NOR
LAS LHAG ,CES SOGS 'DREN PAR MDZAD DE, THAR 'DOD KHYED KYANG DE
BZHIN BSKYANG 'TSAL LO, ,ZHES GSUNGS PA LTAR, RANG CAG RNAMS 'KHOR
BA THOG MED NAS DA LTA PHAN CHAD LA 'GRO BA RIGS DRUG TU SKYE BA
'DI MA BLANGS BYA BA GCIG KYANG MED PAR, 'PHRAL GYI BDE  BA DANG
SDUG BSNGAL SNA TSOGS PA MYONG STE SRID RTZE NAS MNAR MED KYI BAR
'KHYAMS 'KHYAMS NAS BSDAD KYANG SNYING PO GANG YANG MA LON PAR
DON MED STONG ZAD DU SHOR NAS DA DUNG YANG KHAMS GSUM GYI
'KHOR BA'I NANG DU  'KHOR DANG 'KHOR NGES PA 'DI GA YIN, SNGON CHAD
NGA RANG TSO STABS LEGS KYI DBANG GIS THANG 'GA' TZAM LA BLA MA
DKON MCHOG GI THUGS RJES BZUNGS TE LAS BZANG PO STOBS LDAN 'GA'
BSAGS PA'I MTHU LAS DA  LTA MI KHOM PA'I SKYON DANG BRAL BA'I DAL
'BYOR GYI RTEN BZANG PO 'DI LAN CIG TZAM RNYED PA RED MOD DE, DA RES
LUS RTEN DANG, BLA MA DANG, CHOS SOGS MTHUN RKYEN THAMS CAD
'DZOMS TE, CHOS BYED PA'I NUS PA  RANG LAG NA YOD PA'I DUS 'DIR SKYE
BA GTAN GYI 'DUN MA SGRUB THUB PA ZHIG MA BYUNG NA, SLAR YANG MI
KHOM PA'I GNAS SU LTUNG BAR 'GYUR BA LA THE TSOM MED, DE LTAR
LHUNG NA MI KHOM PA'I GNAS NGAN GA 'DRA ZHIG  TU SKYES KYANG SDUG
BSNGAL KHO NA LAS MA 'DAS SHING, PHYIN CHAD MI KHOM PA'I SKYE BA
BZLOG PA'I THABS NI DA RES CHOS RNAM DAG CIG BSGRUB PA LAS LHAG PA
BYAR MED LA, CHOS DE YANG DA LTA NYID NAS MA BSGRUBS NA, RANG
NYID 'CHI BAR NGES SHING NAM 'CHI CHA MED PA DANG, 'CHI BA'I 'OG TU
JI LTAR 'GYUR SNYAM NA, DA LTA RANG RES LAS DGE SDIG GANG DANG
GANG SPYAD PA DES PHYI MAR BDE 'GRO DANG NGAN 'GRO SO SOR 'PHEN
PAS,  CHOS MA 'GRUB PAR DA LTA'I BYED STANGS NGAN PA 'DI GA'I MUS NAS
SHI NA PHYI MAR NGAN SONG RANG DU 'GRO BA LAS 'OS MED PAS, RE ZHIG
NGAN 'GRO'I SKYE BA BZLOG PA'I SLAD DU DKON MCHOG GSUM LA SKYABS
SU 'GRO ZHING, SNGON BYAS KYI SDIG PA LA GNYEN PO STOBS BZHI'I SGO
NAS BSHAGS BSDAMS SHUGS DRAG DANG, DGE MI DGE'I BLANG DOR PHRA
ZHING PHRA BA LA 'BAD, DE'I STENG DU LAM LHAG PA'I BSLAB PA GSUM
NYAMS SU BLANGS NA, RANG NYID 'KHOR BA'I 'JIGS PA MTHA' DAG LAS GROL
BAR 'GYUR LA, DE LTAR RANG GCIG PU 'KHOR BA LAS THAR BA TZAM GYIS
KYANG MI CHOG PAR, SLOB DPON TZANDRA GO MIS, SHIN TU RNYED SLA'I
RTZVA KHAM 'GA' LTA PHYUGS KYANG RANG NYID ZA, ,SHIN TU SKOM PAS
GDUNGS PA'ANG CHU ZHIG RNYED NA DGA' MGUR 'THUNG, ,'DI NA SKYES BU
GZHAN DON BYED PAR BRTZON PA GANG YIN PA, ,DE 'DI'I BRJID BAG YIN TE
DE BDE SKYES PU'I RTZAL DE 'PHAGS, ,NYI MA RLABS CHEN RTA ZHON RGYU
BA SNANG BYED GANG YIN DANG, ,KHUR LA MI RTZEG SA YIS 'JIG RTEN 'DEGS
PA GANG YIN DE, ,RANG DON 'GA' MED CHEN PO RNAMS KYI RANG BZHIN DE
'DRA STE, ,DE DAG 'JIG RTEN PHAN DANG BDE BA'I RO LA GCIG TU GZHOL,
,ZHES GSUNGS PA LTAR SNYING STOBS CHEN PO'I SGO NAS SEMS CAN GZHAN
GYI DON BSGRUB STE DUD 'GRO DANG KHYAD THON PA ZHIG BYA DGOS, DE
DGOS PA'I RGYU MTSAN YANG, SEMS CAN THAMS CAD RANG GI PHA MA LAN
GRANGS BGRANG LAS 'DAS PAR BYED MYONG BA SHA STAG YIN CING, DE
BYAS PA'I DUS SU DRIN CHEN PO'I SGO NAS YANG YANG MA BSKYANGS PA
MED, DE'I PHYIR DE DAG LA DRIN GZO'I BSAM PA MED NA, KLU'I RGYAL PO
RNGA SGRA'I TSIGS SU BCAD PA LAS, RGYA MTSO DANG NI RI RAB DANG, ,SA
RNAMS BDAG GI KHUR MIN GYI, ,BYAS PA MI GZO GANG YIN PA, ,DE NI BDAG
GI KHUR CHEN YIN, ,ZHES DANG, GZHAN YANG, DRIN LA LAN YOD BZANG
PO STE, ,DRIN GZO MED PA NGAN PA YIN, ,ZHES PA LTAR MA RABS KHREL
MED KYI LUGS NGAN PA YIN PAS, RANG RES SEMS CAN GYI DRIN LAS DA LTA
LUS RTEN BZANG PO TSUN CHAD RNYED SKABS 'DIR DRIN GZO BA DGOS, DRIN
LAN BSAB PA'I DUS KYANG DA RES RANG GIS CHOS LDAN GYI LUS RTEN
PHUN SUM TSOGS PA RNYED PA'I DUS 'DIR MGO 'DZUGS THUB PA ZHIG DGOS
KYI, DE MIN 'DI NAS DON CHEN PO BSGRUB RGYU MA BYUNG BAR STONG LOG
TU SHOR NA, SEMS CAN GYI DON BYED PA LTA BZHAG ,RANG GIS BDE 'GRO'I
RTEN RNYED PA TZAM YANG DKA' BA YOD, 'O NA DRIN JI LTAR GZE SNYAM
NA, DRIN GZO'I MCHOG TU GYUR PA NI BDE BA THAMS CAD DANG LDAN PA
DANG, SDUG BSNGAL THAMS CAD DANG BRAL BAR BYED PA YIN PAS DE LTAR
BYA'O SNYAM DU BYAMS PA DANG SNYING RJE SHUGS DRAG TU BSKYED
CING, SEMS CAN THAMS CAD BDE BA THAMS CAD DANG LDAN PA DANG
SDUG BSNGAL THAMS CAD DANG BRAL BA DE YANG GZHAN LA RAG MA LAS
PAR RANG NYID GCIG PUS BYED SNYAM PA'I KHUR DU 'KHYER BA DGOS, DE
LTAR BYED PA'I NUS PA YOD PA SANGS RGYAS NYAG GCIG LAS GZHAN SU
YANG MI 'DUG ,SEMS CAN KHO NA'I DON DU SANGS RGYAS KYI GO 'PHANG
ZHIG THOB NA DON GNYIS PHUN SUM TSOGS PA BRNYES TE RANG DON YANG
MA TSANG BA MED PA ZHAR LA 'BYUNG, GZHAN DU NA NYAN RANG DGRA
BCOM PA YIN YANG RANG DON YONGS SU MA RDZOGS LA, GZHAN DON
YANG NYI TSE BA TZAM LAS MED, DES NA DON GNYIS MTHAR PHYIN PA'I
SANGS RGYAS KYI GO 'PHANG DE SGRUB DGOS, DE LA BSGRUB TSUL SHES
DGOS, DE LA CHOS THOS DGOS PAR 'DUG PAS DE'I PHYIR BDAG GIS CHOS 'DI
LTA BU THOS NAS NYAMS SU BLANGS TE SANGS RGYAS KYI GO 'PHANG SGRUB
SNYAM DU THEG CHEN SEMS BSKYED GSAL 'DEBS PA DANG, DMA' MTHA'ANG
SEMS BSKYED BCOS MA TSUN CHAD KYI RTZIS ZIN PA'I SGO NAS GSAN DGOS
PA YIN, GSAN PAR BYA BA'I CHOS NI, 'JAM MGON BLA MA TZONG KHA PA
CHEN POS BYANG RVA SGRENG RGYAL BA'I DPEN GNAS KYI YANG DGON
BRAG SENG GE 'DRA BA'I ZHOL DU BSTAN 'GRO 'BA' ZHIG LA DGONGS NAS
RJES 'JUG GI GDUL BYA RNAMS LA GDAMS PA DON DANG LDAN PA YON TAN
GZHIR GYUR MA'AM, BYIN RLABS SPUNGS ZHUS SU GRANGS PA'I GZHUNG,
BYANG CHUB LAM GYI RIM PA MGO BSHES GNYEN BSTEN TSUL NAS, MJUG MI
SLOB PA'I ZUNG 'JUG GI BAR MDO SNGAGS KUN GYI GNAD TSANG LA MA NOR
BA, RGYAL BA'I GSUNG RAB THAMS CAD KYI SNYING PO GCIG TU BSDUS PA'I
THEG PA CHEN PO'I CHOS KYI YANG RTZE BLA NA MED PA 'DOMS PAR
MDZAD PA 'DI NYID YIN ZHING, RJE BLA MA'I NYAMS MGUR LAS, LAM MCHOG
GNYIS KAR DGOS PA'I THUN MONG LAM, ,JI BZHIN BSKYED NAS, ZHES PA
LTAR SPYIR MDO SNGAGS GANG YIN YANG CHOS BYANG CHUB LAM GYI RIM
PA 'DI MED THABS MED LA, LHAG PAR DU RGYAL MCHOG LNGA PA CHEN
POS, SKYES PU CHEN PO'I CHOS LUNGS SNYING PO'I DON, ,GANG DER RGYU
DANG 'BRAS BU'I THEG PA LAS, ,CHES ZAB GSANG BA SNGAGS ZHES RAB
GRAGS KYANG, ,THUN MONG LAM GYIS RGYUD SBYANGS MA SONG BA, ,MA
DUL GLANG PO ZHON LTAR RANG NYID PHUNG, ,ZHES GSUNGS PA LTAR
GSANG SNGAGS KYI SGOR 'JUG BAR 'DOD PA RNAMS KYIS SNGON DU LAM
THUN MONG BAS RGYUD SBYANG BA 'DI HA CANG GAL CHE BA YOD,
GZHUNG 'DI LA BYIN RLABS SPUNGS ZHU ZHES GSUNGS PA'I DON YANG
BSHES GNYEN BSTEN TSUL NAS ZUNG 'JUG GI BAR GYI RTOGS PA THAMS CAD
GCIG TU SPUNGS TE BYIN RLABS KYI TSUL DU ZHU BAS NA DE LTAR BRJOD LA,
DGE BSHES STON PA'I ZHAL NAS, BSTAN PA THAMS CAD GRUB BZHI LAM GYIS
'KHYER SHES PA NGA'I BLA MA'I KHYAD CHOS MIN PA LA MED, CES GSUNGS
PA DANG, NGO MTSAR BKA' NI SDE SNOD GSUM YIN TE, ,GDAMS PA SKYES BU
GSUM GYIS MDZES PA YIN, ,BKA' GDAMS RIN CHEN GSER GYI 'PHRENG BA 'DI,
,'GRO BA GANG GIS GRANGS KYANG DON YOD 'GYUR, ,CES PA LTAR, BYANG
CHUB LAM GYIS RIM PA 'DI NI, RJE BLA MAS LAM RIM CHE CHUNG NAS
GSUNGS PA LTAR KHYAD CHOS GSUM DANG CHE BA BZHI'I SGO NAS CHOS
GZHAN DANG GZHAN LAS KHYAD PAR DU 'PHAGS LA, RGYAL BA'I BKA' SDE
SNOD GSUM GYI GNAD BSDUS PA, CHOS PHUNG BRGYAD KHRI BZHI STONG
GI 'GAG MDO LTA BU, DUS GSUM GYI RGYAL BA THAMS CAD GANG NAS
GSHEG PA'I GZHUNG LAM GCIG PU YIN TE, YON TAN RIN PO CHE SDUD PA
LAS, RGYAL BA 'DAS DANG MA BYON DA LTAR GANG BZHUGS PA, ,KUN LAM
PHA ROL PHYIN PA 'DI YIN GZHAN MA YIN, ,ZHES GSUNGS PAS SO, ,DES NA
RANG CAG BLA MA'I DRUNG NAS DBANG LUNG KHRID SOGS ZHU BA DANG,
GZHUNG BKA' BOD LNGA LA THOS PA MTHIL PHYIN BYAS ZER BSOGS JI 'DRA
ZHIG YIN YANG MTHAR MAL RIM RANG LA GCIG TU DRIL TE NYAMS SU LEN
THUB PA MA BYUNG NA, LNGA PA CHEN POS, MI SHES BLUN PO TSE 'DI'I DON
GYI CHED, ,MI DGE'I LAS LA 'JUG PA BDEN MOD KYI, ,KHO BO GSUNG RAB
MANG PO THOS BZHIN DU, ,GTAN 'DUN RLUNG LA BSKUR BA NGO RE GNONG,
,ZHES GSUNGS PA LTAR 'GRO NYEN YOD PAS, THOS PA BYAS PA KHA NANG
DU BSKOR TE CHOS BYANG CHUB LAM GYI RIM PA'I CHE BA BZHI PO RANG
RGYUD LA 'BYOR BA ZHIG BYA DGOS, DER MA ZAD STAG TSANG LO TZ'A BAS,
GSUNG RAB MTHA' DAG KHYAD PAR RDO RJE'I THEG ,RGYUD SDE MTHA' DAG
KHYAD PAR BLA MED DON, ,RIM GNYIS MTHA' DAG KHYAD PAR SGYU LUS LA,
,SNGON MED LEGS BSHAD GTER CHEN KHYOD LA BSTOD, ,CES SOGS DANG,
KARMA PA MI BSKYED RDO RJE, BYANG GI PHYOGS 'DIR RGYAL BA'I BSTAN PA
LA, ,PHAL CHER LOG PA 'BA' ZHIG SPYOD PA'I SKABS, ,'KHRUL MED BYI DOR
MDZAD PA'I TZONG KHA PA, ,RI BO DGA' LDAN PA LA BSTOD PAR BGYI, ,ZHES
SOGS LTAR SKU TSE'I SMAD DU RJE BLA MA LA DBANG RNON CHOS RJES
'BRANGS PA'I DAD PA RMAD DU BYUNG BA SKYES NAS BSTOD PA PHUL BA
DANG, RGYAL MCHOG BSKAL BZANG RGYA MTSOS KYANG, RNAM THAR
GTZANG MA DGA' LDAN BKA' BRGYUD, ,PHYOGS RE 'DZIN PA'I GRUB MTHA'
MIN NO, ,MDO SNGAGS THAMS CAD GDAMS PAR SHAR BA'I, ,BSHAD SGRUB
BSTAN PA'I NYING KHU LAGS SO, ,ZHES GSUNGS PA LTAR RANG RE RI PO DGA'
LDAN PA'I BKA' SROL 'DI LA MDO SNGAGS GANG GI THAD NAS KYANG
GZHAN LA MED PA'I BSTAN PA CHA TSANG LA DRI MA DANG BRAL BA, ZAB
CING MYUR BA SOGS KHYAD CHOS 'GRAN ZLA MED PA MANG PO YOD PAS,
'JAM MGON TZONG KHA PA CHEN POS SROL PHYE BAR MDZAD PA'I BYANG
CHUB  LAM RIM 'DI LA'ANG GRUB MTHA' GZHAN PHYOGS PA DANG, BKA'
GDAMS GONG MA RNAMS LA MED PA'I MAN NGAG MTHA' YAS PA LTA BU
YOD LA, CHOS BYANG CHUB LAM GYI RIM PA 'DI LAS ZAB CING RGYA CHE BA
NI, GZHAN DAG GI CHOS ZAB ZAB MO DANG, RTOGS PA MTHO MTHO MO YIN
ZER BA TSO LA'ANG MED PAS, GCOD DANG BSKYED RDZOGS, RTZA RLUNG
THIG LE, PHYAG CHEN RDZOGS CHEN SOGS GSANG CHEN SNGAGS KYI YANG
RTZE SGROGS PA ZHIG MNGON DU BYED PA SKAD ZER KYANG, BYANG CHUB
LAM RIM 'DI LA MA BRTEN NA, LAM YONGS RDZOGS RGYUD LA SKYE BA LTA
CI, BAG CHAGS TZAM YANG 'JOG PAR MI NUS, DE'I PHYIR 'DI LA THOS BSAM
SGOM GSUM BYED PA GAL CHE BAS, 'DIR BYANG CHUB LAM GYI RIM PA'I
SNYING PO BSDUS PA YON TAN GZHIR GYUR MAR GRAGS PA'I BSHAD LUNG
MDOR BSDUS TZAM ZHIG 'BUL BAR BYED PA YIN GSUNGS, 'DI LA SA BCAD DU
PHYE NA, LAM GYI RTZA BA BSHES GNYEN BSTEN PA'I TSUL, BSTEN NAS BLO
JI LTAR SBYANG BA'I TSUL, LAM SGRUB PA'I MTHUN RKYEN 'GRUB PA DANG
'GAL RKYEN ZHI BAR GSOL BA 'DEBS PA, SKYE BA THAMS CAD DU BLA MAS
RJES SU GZUNG STE SA LAM GYI 'BRAS BU MNGON DU BYED NUS PAR SMON
PA DANG BCAS TE BZHI YOD PA LAS, DANG PO NI, YON TAN KUN GZHIR
GYUR DRIN CAN RJE, ,TSUL BZHIN BSTEN PA LAM GYI RTZA BA RU, ,LEGS PAR
MTHONG NAS 'BAD PA DU MA YIS, ,GUS PA CHEN POS BSTEN PAR BYIN GYIS
RLOBS, ,ZHES PA'I SHLOO KA GCIG GIS BSTAN, DE LA RTZA BA DAD PA
SBYANG BA DANG, BKA' DRIN RJES SU DRAN TE GUS PA BSKYED PA GNYIS,
DANG PO LA'ANG BSAM PAS BSTEN TSUL DANG, SBYOR BAS BSTEN TSUL GNYIS
YOD, DE YANG SAm BHU tA'I RGYUD LAS, SKYA BA 'DZIN PA MED PAR NI, ,GRU
YIS PHA ROL PHYIN MI NUS, ,YON TAN THAMS CAD RAB RDZOGS KYANG, ,BLA
MA MED NA SRID THAR MIN, ,ZHES DANG, SHER PHYIN MDO SDUD PA LAS,
SANGS RGYAS CHOS RNAMS DGE BA'I BSHES LA BRTEN TO ZHES, ,YON TAN
KUN GYI MCHOG MNGA' RGYAL BA DE SKAD GSUNGS, ,ZHES PA DANG, DE
LTA BAS NA BYANG CHUB DAM PA 'TSOL BA YI, ,BSAM PA DRAG LDAN MKHAS
PAS NGA RGYAL NGES BCOM NAS, ,NAD PA'I TSOGS KYIS GSO PHYIR SMAN PA
BSTEN PA LTAR, ,G-YEL BA MED PAR DGE BA'I BSHES GNYEN BSTEN PAR BYA,
,ZHES DANG, 'JAM MGON TZONG KHA PA CHEN POS KYANG, 'PHRAL DANG
YUN GYI BDE BA YID BZHIN DU, ,LEGS PAR 'GRIGS PA'I RTEN 'BREL RTZA BA NI,
,GSUNG RAB KUN LAS BLA MAR GSUNGS PAS NA, ,SKYABS GSUM NGO BOR
BSGOMS LA GSOL BA THOB, ,CES GSUNGS PA LTAR RANG GIS SA LAM GYI YON
TAN ZHIG 'THOB PAR 'DOD NA, THOG MAR DE BSGRUB TSUL STON PA'I BLA
MA ZHIG NGES PAR BSTEN DGOS, DE 'DRA'I BLA MA'ANG GANG BYUNG
BYUNG GI MING DU BTAGS PAS MI CHOG PAR, MDO SDE RGYAN LAS GSUNGS
PA LTAR SGO GSUM DUL BA, ZHI BA, NYE BAR ZHI BA STE BSLAB GSUM DANG
LDAN PA, SLOB MA LAS YON TAN LHAG PA, BRTZON 'GRUS CHEN PO DANG
LDAN PA, LUNG GI YON TAN PHUN SUM TSOGS PA MNGA' BA, DE KHO NA
NYID RTOGS PA, CHOS SMRA BA LA MKHAS PA, SLOB MA LA BRTZE BA CHEN
PO YOD PA, CHOS JI TZAM 'CHAD KYANG SKYO NGAL MED PA BCAS YON  TAN
BCU DANG LDAN PA ZHIG DANG, DA LTA SNYIGS MA'I DUS SU DE THAMS CAD
TSANG BA RNYED DKA' NA, RJE BLA MAS, YIN LUGS KHONG DU CHUD CING
DBANG PO DUL, ,MTHONG BA TZAM GYIS GZHAN YID 'PHROG PAR BYED,
,BSTEN PA TZAM GYIS DGE 'PHEL SKYON 'GRIB PA'I, ,BSHES GNYEN DAM PA
STEN DANG RGYAL KHAMS PA, ,ZHES SOGS LTAR BSLAB PA GSUM GYIS THUGS
RGYUD DUL BA, DE NYID RTOGS PA, BRTZE BA DANG LDAN PA STE LNGA
TSANG BA DGOS SHING, DMA' MTHA' DMA' MTHA'ANG CHOS DANG 'JIG RTEN
GNYIS LAS CHOS GTZO BOR BYED PA, TSE 'DI DANG PHYI MA GNYIS LAS PHYI
MA GTZO BOR BYED PA, RANG DANG GZHAN GNYIS LAS GZHAN GTZO BOR
BYED PA, SGO GSUM BAG MED DU MI GTONG BA, SLOB MA LAM LOG LAM GOL
LTA SPYOD PHYIN CI LOG TU MI 'KHRID PA STE YON TAN DE DAG DANG
LDAN PA ZHIG NGES PAR DGOS, DE LTA'I BLA MA MTSAN LDAN RNYED NAS
TSUL GZHIN BSTEN PA'I PHAN YON 'DI PHYI'I LEGS TSOGS THAMS CAD 'BYUNG
BA DANG, MA BSTEN PA DANG BSTEN TSUL LOG PA'I NYES DMIGS 'PHRAL
DANG YUN GYI SDUG BSNGAL MI BZAD PA DU MA 'BYUNG TSUL RNAMS LEGS
PAR SHES PAR BYAS TE, RANG RGYUD KYI SKYON SNA GCIG 'GRIB PA DANG,
YON TAN SNA GCIG SKYE BA TSUN NAM, ZUNG 'JUG GI GO 'PHANG NAS DGE
BA'I BLO SKAD CIG TZAM SKYES PA YAN GYI MDO SNGAGS GNYI GA'I SA LAM
GYI YON TAN THAMS CAD 'BYUNG BA'I GZHI'AM RTZA BA LTA BUR GYUR BA
NI BLA MA YIN ZHING, RGYAL BA'I SKU GSUNG THUGS YON TAN 'PHRIN LAS
KUN GYI NGO BO'AM BDAG NYID KYI GZHIR GYUR PA'ANG BLA MA NYID YIN
PAR BSAM PA NI RTZA BA DAD PA SBYANG BA STE, RANG GI DAD PA'I NGOS
NAS BLA MA LA SANGS RGYAS DNGOS KYI 'DU SHES BYUNG NA SANGS RGYAS
DNGOS KYI BYIN RLABS 'JUG PA 'ONG BAS, LAM RIM LAS GSUNGS PA LTAR BLA
MA SANGS RGYAS SU BLTA DGOS PA'I RGYU MTSAN, BLTA NUS PA'I RGYU
MTSAN, TSUL JI LTAR BLTA TSUL SOGS LA BLO SBYANG BA GAL CHE, DRIN
CAN ZHES PAS BKA' DRIN RJES DRAN GYIS GUS PA BSKYED PA BSTAN, RJE NI,
SKAD DOD SV'A MI ZHES PA'I STENG NAS 'GRO BA LHA DANG BCAS PA'I
BTZUG GI NOR BU LTAR GYUR PA LA 'JUG CING, DE TSUL BZHIN BSTEN PA
RANG NYID BLA MA'I DBANG DU GTONG BAR YANG GO DGOS PA SDONG
BKOD LAS BYUNG BA'I BU MDZANGS PA LTA BU'I SEMS SOGS SEMS DGUS
BSTEN TSUL GSUNS PA LTAR DANG, MDOR NA, BSHES GNYEN BSTEN TSUL GYI
CHOS SKOR RNAMS NAS JI SKAD BSHAD PA'I BLANG DOR MTHA' DAG MA NOR
BAR BYED PA ZHIG DGOS SHING, DE LTAR TSUL BZHIN DU BSTEN PAS NI DPER
NA, KHANG PA'I 'GRAM RTZA'AM RTZIG RMANG BRTAN NA KHANG PA BRTAN
PO 'ONG BA DANG, SHING GI RTZA BA BRTAN NA YAL GA LO 'BRAS SOGS
'BYUNG BA BZHIN DU DAL 'BYUR NAS ZUNG 'JUG BAR GYI LAM YONGS
RDZOGS 'BYUNG BA LA DKA' TSEGS MED PAR LEGS PAR MTHONG BA'I NGES
SHES BRTAN PO RNYED PAR BYAS NAS BSHES GNYEN BSAM PAS BSTEN TSUL
GYI SKOR RNAMS 'DIR, LEGS PAR MTHONG NAS ZHES PA 'DIS BSTAN PAS, DGE
BA'I BSHES GNYEN LA SANGS RGYAS DNGOS SU BLTAS TE, SBYOR BA'I BSTEN
TSUL, BLA MA MNYES PA'I CHA RNAMS LAM THUN MONG BAR BSHES GNYEN
BSTEN TSUL SPYIR BTANG SKABS GSUNGS PA BZHIN DANG, GSANG SNGAGS
LTAR NA BLA MA LNGA BCU PA NAS BSTAN PA BZHIN DU SGO GSUM CI NUS
KYI DKA' SPYAD LHUR BLANGS NAS, 'BAD PA DU MA ZHES PAS RNYED PA
ZANG ZING DBUL BA, BKUR STI RIM GRO BYED PA, THOS DON SGRUB PA LA
GZHOL BA BCAS SNGA MA SNGA MA LAS PHYI MA PHYI MA RNAMS BLA MA'I
ZHABS TOG MCHOG YIN PAS, BLA MAS CHOS BSTAN PA RNAM LA SGRUB PA
SNYING POR BYED PA SOGS SO SO'I BLO NUS DANG BSTUN TE THABS SNA
TSOGS KYIS BSTEN DGOS TSUL GSUNGS PA YIN LA, BSTEN PA'I TSE YANG,
ZHING SA LA SA BON 'DEB PA NA, SO NAM GYI DKA' LAS JI LTAR BYUNG
YANG RANG GI DON KHO NA LAS ZHING LA PHAR DRIN GYIS BSKYANGS PA'I
YUS MI BYED PA LTAR, BDAG NYID THAR PA DANG THAMS CAD MKHYEN PA
THOB THABS SU BLANG DOR BYA DGOS KYANG DA LTA RANG NYID BLANG
DOR LA RMONGS PA LONG BA LTA BUR GYUR PA'I SKABS 'DIR LONG 'KHRID
DANG 'DRA BA'I DGE BA'I BSHES GNYEN BSTEN SKABS KYANG SDIG DANG MA
'DRES PA'I NGAL DUB KYI NGAN LAS JI 'DRA ZHIG BYED DGOS PA BYUNG
YANG GZHAN LA DKA' SPYAD BYAS RABS KYI YUS MI BDO BAR MA ZAD, DA
DUNG KHUR DU MA SONG BAR RGYAN DU BZUNG STE BDAG SKAL BA RE
BZANG SNYAM DU DAD CING GUS PA CHEN PO'I SGO NAS BSAM SBYOR GNYIS
KYIS TSUL BZHIN BSTEN TE BSGRUB PA DGOS, DE LTAR BSHES GNYEN BSTEN
TSUL 'DI BZANG PO BYUNG NA, TSE RABS THAMS CAD DU BLA MAS RJES SU
'DZIN PA DANG, DA RES KYI LUS RTEN 'DI AANG KI DANG POR BRTZIS TE, 'DI
NAS BZUNG DAL BRGYAD 'BYOR BCU TSANG BA'I MI'I RTEN BZANG BAR MA
CHAD PAR THOB NAS DAL 'BYOR GYI AANG KI MA 'KHRUGS PAR CHOS NYAMS
SU BLANGS TE SANGS RGYAS KYI GO 'PHANG SGRUB THUB PA 'ONG, BYIN GYIS
RLOBS ZHES PA GZI BYIN SGYUR CES PA STE, RANG RGYUD SKAD CIG SNGA
MA NYON MONGS DANG MTSUNGS LDAN DU SONG BA'I BLO PHYIN CI LOG
TU YOD PA DE SKAD CIG PHYI MAR BLA MA LA DAD GUS CHEN PO'I SLO NAS
TSUL BZHIN DU BRTEN NUS PA DANG, LAM YONGS RDZOGS PHYIN CI MA LOG
PA RGYUD LA LDAN PA'I SKAL BA CAN DU SGYUR BAR MDZOD CIG CES GSOL
BA BTAB PA STE, 'DI 'OG MA RNAMS LA'ANG 'GRE GSUNGS, GNYIS PA BSTEN
NAS BLO JI LTAR SBYANG BA'I TSUL LA GNYIS, DAL 'BYOR LA SNYING PO
BLANG BA'I PHYIR BSKUL BA DANG, SNYING PO JI LTAR LEN PA'I TSUL LO,
,DANG PO NI, LAN CIG RNYED PA'I DAL BA'I RTEN BZANG 'DI, ,SHIN TU RNYED
DKA' DON CHEN SHES GYUR NAS, ,NYIN MTSAN KUN TU SNYING PO LEN PA'I
BLO, ,RGYUN CHAD MED PAR SKYE BAR BYIN GYIS RLOBS, ,ZHES PA'I SHLOO
KA GCIG STE, LAN CIG RNYED CES PA PHYIN CHAD YANG YANG MI RNYED
PA'I DON DANG, 'DIR DAL 'BYOR NGOS BZUNG BA'I SKABS, DAL 'BYOR RTEN
ZHES MA GSUNGS BAR DAL BA'I RTEN ZHES GSUNGS PA'I RGYU MTSAN, NGAN
SONG GSUM DANG LHA TSE RING PO, KLA KLO, LOG LTA CAN, LKUG PA,
RGYAL BA 'JIG RTEN DU MA BYON PA'I DUS SU SKYES PA STE MI KHOM PA
BRGYAD DANG BRAL BA'I DAL BA BRGYAD DNGOS SU TSANG LA, MI NYID
DBUS SKYES DBANG PO TSANG, ,LAS MTHA' MA LOG GNAS LA DAD, ,CES PA
LTAR DGE SLONG PHA MA, DGE BSNYEN PHA MA BCAS STON PA'I 'KHOR
RNAM BZHI'AM, GTZO BO DGE SLONG PHA YOD PA'I CHOS TSIGS KYI YUL
DBUS SU SKYES SHING, ,LAS MTHA' MA LOG PA STE TSE 'DIR MTSAMS MED KYI
LAS BSAGS LA MA SBYANGS PA MIN PA DANG, DKAR PO'I CHOS KUN SKYE BA'I
GNAS 'DUL BA STE, RANG RGYUD 'DUL PHYIR 'DUL BA'I SGRAS BTAGS PA SDE
SNOD GSUM LA DAD PA SOGS RANG 'BYOR LNGA KA TSANG BA YOD KYANG,
SANG RGYAS BYON DANG DAM CHOS STON, ,BSTAN PA GNAS DANG DE RJES
'JUG ,GZHAN PHYIR SNYING NI BRTZE BA'O, ,ZHES PA'I GZHAN 'BYOR LNGA
NAS, SANGS RGYAS BYON TE BZHUGS BZHIN PA DANG, SANGS RGYAS SAM
DE'I NYAN THOS KYIS CHOS GSUNGS PA, SANGS RGYAS MYA NGAN LAS MA
'DAS PAR 'BRAS BU'I BSTAN PA GNAS PA, CHOS BSTAN PA DES 'BRAS BU BZHI
DNGOS SU THOB PAR MTHONG NAS GDUL BYA GZHAN MA'ANG DE'I RJES SU
'JUG PA BZHI DGE SLONG 'CHAR KA LTA BU LA TSANG BA LAS, MGON PO KLU
SGRUB LA'ANG DNGOS GNAS PA MTSANG LA, RANG RES KYANG SANGS RGYAS
DANG KHYAD MED PA'I BLA MA MJAL TE CHOS GSUNGS PA SOGS KYIS DE DAG
DOD THUB SBYOR DU YOD PA LAS DNGOS GNAS MA TSANG YANG, DAL BA
BRGYAD DNGOS SU TSANG BA LA GTZO BOR DGONGS TE GSUNGS PA RED,
GZHAN PHYIR SNYING BRTZE ZHES PA, SBYIN BDAG DANG BLA MA SOGS KYIS
GANG ZAG GZHAN RANG NYID KYI PHYIR DU SNYING BRTZE BAS CHOS KYI
MTHUN RKYEN ZAS GOS SOGS STER BA'AM, CHOS STON PA SOGS TE, RANG GIS
CHOS SGRUB PA'I MTHUN RKYEN SBYIN MKHAN YOD PA LA BYA DGOS, RANG
CAG MI KHOM PA BRGYAD DANG BRAL NAS CHOS SGRUB TU YOD PA'I DUS
'DIR MI SGUB PAR, TSE 'DI PA'I 'CHING THAG GIS BCINGS TE, RNYED BKUR
SNYAN GRAGS DANG, 'JIG RTEN MTHUN 'JUG SGRUB PA SOGS DON MIN GYI
LAS MANG PO BRTZAM STE BREL BA BYED PA 'DI, MI KHOM PA DGU PA ZHIG
CHED DU BTZAL BA YIN ZHING, SNGAR GYI DAM PA TSOS SANGS RGYAS
SGRUB PAR MDZAD PA'I RTEN BZANG 'DI LTA BU RANG RES SDIG PA BSAGS
PA'I SNOD DU BKOL NA, DAL 'BYOR 'DI SDUG 'BYOR DU SONG BA YIN PAS,
SLAN CHAD DE LTAR MA SHOR BAR DA RES MTHUN RKYEN MA TSANG BA
MED PA 'DZOMS PA'I RTEN BZANG LAN CIG TZAM RNYED PA 'DI LA SNYING
PO KHYAD PAR CAN LON PA ZHIG MA BYUNG NA, PHYIS NAS DAL 'BYOR GYI
LUS RTEN RNYED PAR SHIN TU DKA', DE RNYED MI RNYED DA LTA RANG LA
DAL 'BYOR GYI RGYU TSANG MA TSANG BLTA BA LAS, MI MANG NYUNG LA
BLTAS PAS MI PHAN TE, 'GRO BA RIGS DRUG NAS GCIG MI YIN PAS 'KHOR BA'I
SEMS CAN RIGS DRUG PO MA  ZAD BAR DU MI YANG RDZOGS MTHA' MED PAR
MANG PO DE GA RANG 'ONG LA, DAL 'BYOR MA TSANG NA MI MANG YANG
SDIG PA MI DGE BA BSAG STOBS CHE BAS 'KHOR BA'I ZONG RTEN MANG BA
LA DGA' RGYU MED GSUNGS, 'O NA DAL 'BYOR GYI RGYU JI 'DRA DGOS SHE
NA, DAL RTEN RNAM DAG THOB PA'I RGYU LA TSUL KHRIMS RNAM PAR DAG
PAS GZHI BZUNG, SPYIN SOGS DRUG GIS GROGS BYAS, SMON LAM DRI MA
MED PAS MTSAMS SPYAR BA BCAS DGOS PAS RGYU'I SGO NAS RNYED DKA' BA
DANG, RANG CAG GIS SDIG PA MI DGE BA LA DUS RTAG TU SPYAD PA 'DI
YANG DAL 'BYOR 'THOB PA'I GEGS THU SHOS SHIG YIN PAR MA ZAD, 'DUL BA
LUNG GZHI SOGS NAS GSUNGS PA BZHIN NGAN 'GRO GZHAN LAS DUD 'GRO
NYUNG, DE LAS MI'I 'GRO BA NYUNG, MI YANG SANGS RGYAS KYI STAN PA
DAR BA'I YUL DU SKYE BA NYUNG, DE SKYES KYANG CHOS DANG MJAL BA'I
RTEN BZANG KHYAD PAR CAN NI RNYED MI SRID PA LTA BU YIN PAS NA,
NGO BO'I SGO NAS RNYED DKA',  BSHES SPRING LAS, RGYA MTSO CHER
G-YENGS GNYA' SHING BU GA DANG, ,RUS SBAL PHRAD PA BAS KYANG DUD
'GRO LAS, ,MI NYID CHES THOB DKA' BAS MI DBANG GIS, ,DAM CHOS SPYAD
PAS DE 'BRAS MCHIS PAR MDZOD, ,CES SOGS LTAR  DPE'I SGO NAS KYANG
RNYED DKA' BAS, DA RES CHOS SGRUB PAR KHOM ZHING, PHYI'I RKYEN BLA
MA DGE BA'I BSHES GNYEN SANGS RGYAS DNGOS LTA BU DANG PHRAD,
NANG GI RKYEN SHES PA LA SKYON MA ZHUGS SHING THOS BSAM SGOM
GSUM BYAR RUNG BA'I SHES RAB DANG LDAN, RANG GIS SGRUB PAR BYED NA
GNAS SKABS MNGON MTHO LHA MI'I RTEN BZANG NAS MTHAR THUG RDO
RJE 'CHANG GI GO 'PHANG MAN CHAD NGES PAR SGRUB NUS PA'I RTEN
BZANG KHYAD PAR CAN RNYED PA 'DI NYID DON CHEN PO DANG LDAN PAR
SHES SHING NGO 'PHROD PAR GYUR NAS, DPER NA SEMS LA DGA' BA DANG,
SDUG BSNGAL CHEN PO YOD PA'I MI DES MTSAN MOR GNYID SAD RES KYANG
DGA' SDUG DE DANG DE LHANG LHANG DU 'BYUNG BA BZHIN DAL 'BYOR
NGOS ZIN PA'I LAG RJES SU, RNYED PAR DKA' ZHING RNYED NA DON CHE BA'I
DAL 'BYOR TSANG BA'I RDO RJE'I LUS RTEN 'DI LTA BUD RES THENGS GCIG
TZAM RNYED PA'I SKABS 'DIR 'KHOR BA MTHA' MED KYI NGANG TSUL DANG,
SANGS RGYAS KYI GO 'PHANG BSKAL PA MANG POR SGRUB DGOS LUGS SOGS
BSAMS NAS, NYIN MTSAN BAR MA CHAD PAR GNAS SKABS KUN TU DON MED
STONG LOG TU MA SHOR BAR SNYING PO LEN 'DOD KYI BLO RGYUN CHAD
MED PAR SKYE BAR BYIN GYIS RLOBS SHIG CES GSOL BA BTAB PA YIN, GNYIS
PA SNYING PO JI LTAR LEN PA'I TSUL LA GSUM LAS, DANG PO SKYES BU
CHUNG DU DANG THUN MONG BA'I LAM GYI RIM PAR BLO SBYANG BA NI,
LUS SROG G-YO BA CHU YIN CHU BUR BZHIN, ,MYUR DU 'JIG PA'I 'CHI BA
DRAN PA DANG, ,SHI BA'I RJES SU LUS DANG GRIB MA BZHIN, ,DKAR NAG LAS
'BRAS PHYI BZHIN 'BRANG BA LA, ,NGES PA BRTAN PO RNYED NAS NYES PA'I
TSOGS, ,PHRA ZHING PHRA BA RNAMS KYANG SPONG BA DANG, ,DGE TSOGS
MTHA' DAG SGRUB PAR BYED PA LA, ,RTAG TU BAG DANG LDAN PAR BYIN
GYIS RLOBS, ,ZHES PA'I SHLOO KA GNYIS KYIS BSTAN TE, DE LTAR DAL 'BYOR
GYIS RTEN BZANG KHYAD PAR CAN THOB KYANG LUS SROG YUN RING DU MI
GNAS PAR G-YO ZHING 'GYUR NAS SKAD CIG MA RE RES KYANG 'CHI BA LA
JE NYER 'GRO BAR MA ZAD, 'CHI RKYEN GLO BUR BA NAD GDON BGEGS RIGS
'BYUNG BZHI'I GNOD PA SOGS KYIS TSE SROG 'PHROG PA LA KHYIS GLUD LA
BRNGAMS ? PA LTAR BSKOR NAS BSDAD YOD CING, RANG GI LUS 'DI CHU'I
CHU BUR BZHIN DU RKYEN PHRA MO TZAM YANG MI THEG PAR TSER MA
ZUG PA TZAM GYIS KYANG 'CHI BA'I RKYEN DU BYED NUS PA MTHONG CHOS
SU 'ONG BA SOGS LTAR SHIN TU NYAM CHUNG BAS NA, MYUR DU 'JIG PA'I
'CHI BA 'ONG TSUL RJE'I LAM RIM CHE CHUNG SOGS LAS GSUNGS PA LTAR
RTZA BA GSUM DANG, RGYU MTSAN  DGU, THAG BCAD PA RNAM PA GSUM
GYI SGO NAS 'CHI BAR NGES SHING, NAM 'CHI LA NGES PA MED LUGS, 'CHI
BA'I TSE GNYEN NOR LONGS SPYOD SOGS DANG, THA NA LUS KYIS KYANG MI
PHAN PA RNAM YANG DANG YANG DU BSAMS SHING DRAN PA DANG, DE
YANG RANG DGAR 'CHI BA LA SKRAG STE BSDAD PAS MI 'ONG ZHING, BU
STON THAMS CAD MKHYEN PA'I ZHAL NAS, TSE 'DI LONG MED MYUR DU 'CHI
'GYUR ZHING, ,GSOD SAR KHRID PA'I DUD 'GRO JI BZHIN DU, , SKAD CIG RE RE
BZHIN YANG 'CHI LA NYE, ,DENG BYA SANG BYA'I BSAM PA MA RDZOGS PAR,
,BSAM PA BRGYA PHRAG MA BSAMS GCIG 'OG TSUD, ,GSHIN RJE 'JIGS RUNG
NYAM PA'I MDUN BSUS NAS, MAL GYI THA MAR DBUGS SDUD SROG CHAD
TSE, ,CHOS LAS GZHAN GYIS MI PHAN RIN CHEN GRUB, ,CES PA DANG, PHA
DAM PA SANGS GYAS KYIS, LAS KYI RNAM SMIN RGYU 'BRAS BDEN NGES PAS,
, MI DGE SDIG LA 'DZEMS SHIG DING RI BA, ,ZHES DANG, PHYI MA'I YUL NA
GNYEN BSHES NYUNG BA YIN, ,BLO GTAD CHOS LA GYIS SHIG DING RI BA,
,ZHES SOGS DANG, BO DONG PAn CHEN 'JIGS BRAL PHYOGS LAS RNAM RGYAL
GIS KYANG, SKYE BA SNGA PHYI YOD PAR RIGS PAS KYANG SHES TE, MI LUS
RGYU MED LAS YONG NA SHES BYA THAMS CAD MI LUS KYIS GANG BA'I TSOD
YIN, MI LUS SEMS SNGA MA SNGON DU MA SOGS BAR BEM PO TZAM LA 'ONG
NA, SA RDO RI LUNG THAMS CAD MI LUS KYIS GANG BA'I TSOD YIN GSUNG
STE CHAD LTA BA RNAMS LA THOG BABS PA DANG 'DRA BA YIN, GZHAN
YANG MKHAS GRUB MNGON SHES CAN MANG POS GZIGS PAS KYANG RANG
GZHAN YI BAR DO DANG SKE BA SNGA PHYI DRAN PA'I RNAM THAR SHIN TU
MANG ZHING, PHYI ROL BA'I DRANG SRONG MNGON SHES CAN RNAMS KYIS
KYANG SKYE BA BRGYAD CU DRAN PA LA SOGS PA BYUNG BA YIN, ZHES
GSUNGS PA LTAR 'CHI BA'I SKABS DANG PHYI MA'I SKYE BA LEN PA'I TSE CHOS
MA GTOGS GZHAN GANG GIS KYANG MI PHAN PAS NA, TSE BLOS BTANG GIS
PHYI MAR PHAN THABS KYI 'CHI CHOS GSHA' MA ZHIG NGES PAR 'SGRUB PA
GAL CHE STE, RANG RE RNAMS SHI BA'I RJES SU RIG PA RGYUN CHAD NAS
MED DE MI 'GRO BAR SKYE BA RE MA BLANGS THABS MED LA, DE LEN SA BDE
'GRO NGAN 'GRO GNYIS LAS MA 'DAS, DE GNYIS GANG DU SKYE RANG LA
RANG DBANG MED PAR 'GRO BA GNYIS KYI RGYU'AM, LAS DKAR NAG GI RJES
SU 'GRO DGOS SHING, RANG RGYUD LA BDE 'GRO'I RGYU SHIN TU NYUNG LA,
NGAN 'GRO'I RGYU NI HA CANG MANG BA YOD, DA LTAR DGE SDIG GI BYA
BA DKAR NAG JI 'DRA ZHIG BYAS KYANG 'CHI KHAR DE DANG MTHUN PA'I
LAS SHIG LA GSOS BTAB NAS NYING MTSAMS SBYOR DGOS LA, DE NAS KYANG
PHYI MAR DGE MI DGE'I LAS KYI 'BRAS BU BZANG NGAN CUNG ZAD KYANG
MI 'CHOL BAR RNAM SHES GANG DU 'GRO BA'I PHYI RJES SU LUS DANG GRIB
MA JI BZHIN 'BRANG STE BDE SDUG SO SO NAS MYONG DGOS TSUL RGYAL BA'I
BKA' DRI MA MED PA MDO SDE DANG 'DUL BA SOGS NAS LAS NGES PA DANG,
'PHEL CHE BA, LAS MA BYAS PA DANG MI 'PHRAD PA, LAS BYAS PA CHUD MI
ZA BA SOGS DANG,. LUS CAN DAG GI LAS RNAMS NI, ,BSAL PA BRGYAR YANG
CHUD MI ZA, ,TSOGS SHING DUS LA BAB PA NA, ,'BRAS BU SMIN PA NYID DU
'GYUR, ,CES GSUNGS, MKHAS PA PO DONG PAS KYANG MDO LUNG 'DI DRANGS
NAS, KHO BO NI CHU BUR GYI MIG PAS STON PA'I BKA' LA TSA DMAR BYED
DE, SHI SKYE BA CHAD, RGAS MA LE BOG KYANG STON PA KHO NA LA YID
CHES BYED PA YIN, ZHES GSUNS YOD, DE LTAR GSUNGS PA'I RGYU MTSAN
YANG, ZHI BA LHAS, LAS TSUL BSAM GYIS MI KHYAB STE, ,THAMS CAD
MKHYEN PA KHO NAS MKHYEN, ,ZHES GSUNGS PA LTAR YIN PAS, STON PAS
LAS 'BRAS KYI RNAM GZHAG MTHA' YAS PAR GSUNG BA LA NGES PA BRTAN
PO RNYED THABS BYED CING, DE RNYED NAS SNGON CHAD SDIG PA BSAS PA'I
'BRAS BUR TSE RJES MAR NGAN 'GROR 'GRO BAR SHES TE NGAN SONG GSUM
GYI GTZO SREG TSA GRANG, BKRES SKOM NGAL 'JIGS, GLEN ZHING GTI MUG
PA DANG, GCIG LA GCIG ZA LA SOGS PA'I SDIG BSNGAL SHUGS DRAG TU
BSAMS PAS YID 'JIGS NAS DE LAS SKYOB PA'I SKYABS DKON MCHOG GSUM LA
SNYING THAG PA NAS SKYABS SU 'GRO SHING, PHYIN CHAD NGAN SONG DU
SKYE BA'I RGYU NYES PAR SPYAD PA SDIG PA MI DGE BA'I TSOGS SHES SLA BA'I
RAGS PA RNAMS MI BYED PA SMOS CI, HA CANG RIG DKA' BA'I SDIG PA PHRA
ZHING PHRA BA RNAMS KYANG NGOS ZIN PAR BYAS NA SPANG BA DANG,
LHAG PAR DU 'BROM CHOS KYI RGYAL POS, TSE LA LONG MED YUN RING MI
SDOD NGES, ,'JIG RTEN LTO RGYAB SPRANGS KYANG PHYID DE MCHIS, ,CHOS
DANG MTHUN NA LTOGS GRIR SHI DOGS MED, 'JIG RTEN 'DI YI BYA BA RGYAB
TU BOR, ,'DI DANG PHYI MA GNYIS KA MI 'GRUB KYI, ,PHYI MA GAL CHE CHOS
LA 'BAD PA THON, ,ZHES DANG, TSE 'DI'I LTO RGYAB JI LTAR BYAS KYANG
PHYID, ,TSE RABS PHYI MA CHOS DANG 'PHRAD PAR DKA', ,DE BAS TSE 'DIR
CHOS LA 'BAD PAR GYIS, ,DA LTA DGE BA'I LAS LA MA 'BAD NA, ,PHYI MAR
SDUG BSNGAL MYONG BAR 'GYUR TA RE, ,ZHES GSUNGS PA LTAR PHYI MAR
BDE 'GROR 'GRO BA'I RGYUR DGE SDIG GI BLANG DOR RNAM PAR DAG PA
ZHIG MA BYAS THABS MED, DE BYA TSUL LA SPYIR MTHA' YAS PA LTA BU YOD
KYANG, STON PA THUGS RJE CAN GYIS RANG CAG GI BLANG DOR BYA SA'I
GNAS CHE LONG TZAM DU BSDUS NAS DGE MI DGE'I LAS LAM BCUR GSUNGS,
DES NA, MI DGE BCU SPONG GI TSUL KHRIMS BSRUNG BSAM TSON TE SKYABS
'GRO'I BSLAB BYA PHRA RAGS KYIS BSDUS PA'I DGE BA'I TSOGS MTHA' DAG
TSUL BZHIN DU SGRUB PAR BYED PA LA DUS RTAG TU DRAN SHES BAG YOD
DANG LAN PA'I SGO NAS 'JUG PA ZHIG DANG, DER MA ZAD, SKYES BU CHUNG
'BRING DANG THUN MONG GI BSAM PA SBYANG BA GANG GI SKABS KYANG
BLO PHUGS SU SKYES BU CHEN PO'I LAM LA BLO SBYONG BA GZHIR BCAS
BYAS TE BYANG CHUB KYI SEMS SKYE BA'I THABS SU 'KHYEN SHES PA DGOS
PAS, DE LTAR NUS PAR GSOL BA BTAB PA YIN GSUNGS, GNYIS PA SKYES BU
'BRING DANG THUN MONG BA'I LAM GYI RIM PAR BLO SBYANG BA LA GNYIS
LA, DANG PO THAR PA DON DU GNYER BA'I BLO BSKYED PA NI, SPYAD PAS MI
NGOMS SDUG BSNGAL KUN GYI SGO, ,YID BRTAN MI RUNG SRID PA'I PHUN
TSOGS KYI, ,NYES DMIGS RI GNAS THAR PA'I BDE BA LA, ,DON GNYER CHEN
PO SKYE BAR BYIN GYIS RLOBS, ,ZHES PA'I SHLOO KA GCIG GSUNGS, DE LTAR
'CHI BA'I NGANG TSUL DANG, NGAN SONG GI SDUG BSNGAL BSAM ZHING,
SKYABS 'GRO DANG LAS 'BRAS KYI BLANG DOR LA TSUL BZHIN 'BAD PAS,
GNAS SKABS MNGON MTHO LHA MI'I RTEN BZANG DANG DPAL 'BYOR PHUN
SUM TSOGS PA LAN RE LAN GNYIS TZAM 'THOB PA SRID MOD, 'KHOR BA'I BDE
BA NI JI TZAM BYUNG YANG LONGS SPYAD PAS MI NGOMS PAR DA DUNG
CHAGS PA LHAG PAR 'PHEL TE SDUG BSNGAL MI BZAD PA DU MA 'DREN PAR
BYED PAS SDUG BSNGAL KUN GYI SGOR GYUR PA YIN CING, DE YANG RGYAL
MCHOG LNGA PA CHEN POS,  SNGON THOG MED DUS NAS RANG SEMS DANG,
,DUS SKAD CIG 'BRAL BA MED PA YI, ,GROGS NYON MONGS 'DI KO BSTEN
BSTEN PAS, ,MTHA' MI MNGON 'KHOR BA'I RGYA MTSOR BSKYUR, ,LAS MI 'DOD
RLUNG GIS RAB BSKYED NAS, ,YONGS SDUG BSNGAL  GSUM GYI RBA KLONG
DU, ,DUS GTAN DU MGAL MI LTAR 'KHOR BA, ,'DI BSAMS KYIN NYON MONGS
DVANGS MA'I DGRA, ,TSE 'DI SNANG DGRA ZHIG BSAD PA LA, ,RANG GO
CHOD DPAG BOR RLOM BYED NA, ,DUS GTAN GYI DGRA PO NYON MONGS 'DI,
,DA GDUL PA'I DUS LA NGES PAR BAB, ,CES GSUNGS PA LTAR 'KHOR BA 'DIR
SDUG BSNGAL THAMS CAD 'BYUNG BA'I RTZA BA NI, RANG GIS GCES PAR
BYAS TE SNYING DBUS SU BCUG PA'I NYON MONGS PA'I DGRA PO 'DI NYID YIN
LA, 'DIS RANG CAG RNAMS SNGON CHAD THOB MED NAS DA BAR SDUG
BSNGAL MI BZAD PA LA SBYAR ZHING, DA DUNG NYON MONGS 'DI GTAN
BRLAG TU GTONG THUB PA ZHIG MA BYUNG NA, DE'I DBANG GIS LAS BSAGS,
LAS KYI DBANG GIS 'KHOR BA'I GNAS SU NYING MA TSAMS SBYAR, DER SLAR
YANG NYON MONGS PAS LAS BSAGS TE DE'I DBANG GIS NYER LEN GYI PHUNG
POR NYING MTSAMS SBYAR NAS 'GRO BA RIGS DRUG TU YANG DANG YANG
DU SKYE BA LEN PA THAG CHOD, DE BLANGS NA 'KHOR BA 'DIR MTHO DMA'
GANG 'DRA ZHIG TU SKYE BA BLANGS KYANG SDUG BSNGAL GSUM GYIS GO
MTSAMS MED PAR MNGAR BA LAS, BDE BA'I SKABS CUNG ZAD KYANG MI
'BYUNG BAS GNAS GANG DU PHYIN KYANG SDUG BSNGAL GYI GNAS, GROGS
SU DANG 'GROGS KYANG SDUG BSNGAL GYI GROGS, LONGS SPYOD GANG LA
LONGS SPYAD KYANG SDUG BSNGAL GYI LONGS SPYOD KHO NA LAS MA 'DAS,
'O NA DE LTA'I SDUG BSNGAL DANG 'BRAL BA'I THABS JI LTAR BYA DGOS
SNYAM NA, LAS DANG NYON MONGS PA'I RANG BZHIN CAN GYI 'KHOR BA'I
SKYE RGYUN GCOD THUB PA ZHIG MA BYUNG BAR DU SDUG BSNGAL DANG
BRAL BA'I GNAS MED LA, 'KHOR BA'I SKYE RGYUN GCOD PA LA RJE BLA MA'I
LAM GTZO'I RTZA TSIG LAS, LAS 'BRAS MI SLU 'KHOR BA'I SDUG BSNGAL
RNAMS, ,YANG YANG BSAMS PAS PHYI MA'I SNANG SHAS LDOG , CES PA LTAR
THOG MAR 'KHOR BA'I PHUN TSOGS KYI MTHAR THUG TSANGS PA BRGYA
BYIN 'KHOR BSGYUR SOGS KYI LUS RTEN DANG DPAL 'BYOR LTA BU RNYED
KYANG YIN BRTAN MED PAR SNGAR MI DGE BA BSAGS PA'I LAS KYI 'BRAS BUR
MTHAR NGAN SONG GSUM LA SOGS PAR SKYES TE 'KHOR BA'I SDUG BSNGAL
MTHA' MED DU MYONG DGOS TSUL DANG, KUN 'BYUNG LAS DANG NYON
MONGS PA'I NYES DMIGS YANG YANG BSAMS NAS PHYI MA'I SNANG SHAS
LDOG PA DGOS SHING, DE LA DANG POR, SNGAR SKYES BU CHUNG NGU'I
SKABS BSHAD PA BZHIN DU, ,DAL 'BYOR RNYED DKA' TSE LA LONG MED PA,
,YID LA GOMS PAS TSE 'DI'I SNANG SHAS LDOG ,CES PA LTAR RNYED PAR DKA'
BA'I DAL 'BYOR RTEN BZANG PO DA RES LAN CIG TZAM RNYED KYANG TSE LA
SNON PA BRGYAG TU MED CING 'BRID BYED PAR MA CHAD PA YOD PAS DUS
YUN RING POR MI GNAS PAR 'CHI DGOS PA'I TSUL BSAMS NAS TSE 'DI'I SNAG
SHAS LDOG PA DGOS LTE ?, RANG RES NGAN 'GRO'I SKYE BA ZLOG PA DANG,
THAR PA DANG THAMS CAD MKHYEN PA'I GO 'PANG BSGRUB PA GANG
LA'ANG TSE 'DI SNANG GI ZHEN PA ZLOG PA 'DI THOG MTHA' BAR GSUM DU
GAL CHE ZHING, 'DI'I SKOR RNAMS BKA' GDAMS GSAR RNYING DANG BKA'
BRGYUD GONG MA TSO'I GSUNG LA BRTEN NAS BLO SBYANGS NA NUS PA CHE
BA YOD, DE YANG RGYAL BA YANG DGON PAS, TSE NGES MED LA NAM 'CHI'I
DUS BTAB MED, ,BDUD 'CHI BDAG KHO BREL KHOM GYI BYUS MI RTZI, ,DUS DE
RING 'BYUNG BZHI DANG RNAM SHES 'GYES GYUR NA, , GDENG DANG BLO
BDE TSAGS SU TSUD DAM SOMS, ,ZHES DANG, GZHAN YANG, BDE SDUG GTAM
NGAN KHYAD BSAD NAS, ,PHANGS SRIS BYAS PA'I NOR GYIS KYANG, ,KHAM
CIG 'KHYER DBANG MED PAS NA, ,DGOS DUS MED PA'I NOR GYIS CI, ,MTHUN
'JUG NGO SRUNG BYED BYED NAS, ,SDUG ROGS BYAS PA'I GNYEN GYIS KYANG,
,GOM GANG SKYEL MKHAN MED PAS NA, ,DGOS DUS MED PA'I GNYEN GYIS
CI, ,SGO GSUM RDUL DU RAB BRLAGS TE, ,'BAD PAS BRTZIGS PA'I MKHAR GYIS
KYANG, , 'CHI BDAG NANGS GCIG MI THUN NA, ,DGOS DUS MED PA'I KHANG
PAS CI, ,ZHES BYA BA BLA SOGS PA DANG, DBYAR SPRIN CHEN 'KHRIGS PA'I
NAM MKHA' LA, ,GLOG DA LTA BYUNG BA DA LTA YAL, ,TSE MI RTAG PA'I
SDUG BSNGAL THUR GYIS DRAN, ,RTAG 'DZIN GRABS SHOMS KYI KHO THAG
DE NAS CHOD, ,RGYU NYI CHAR GYI RTEN 'BREL TSOGS PA LAS, ,'JA' DA LTA
BYUNG BA DA LTA YAL, ,BDE SKYID MI RTAG PA'I SDUG BSNGAL THUR GYIS
DRAN, ,MDZES CHOS MCHOR SGEG GI KHO THAG DE NAS CHOD, ,RGYU
LHANGS KYIS KU CO BTAB PA NA, ,BRAG CA DA LTA BYUNG BA DA LTA YAL,
,SNYAN GRAGS MI RTAG PA'I SDUG BSNGAL THUR GYIS DRAN, ,CHE 'DOD
GRAGS 'DOD KYI KHO THAG DE NAS CHOD, ,YUL DBUS KYI TSONG DUS
MGRON KHANG DU, ,MGRON PO SNGA DRO SLEB PA PHYI DRO THEGS, ,
GROGS MI RTAG PA'I SDUG BSNGAL THUR GYIS DRAN, ,GNYEN MTHUN 'JUG
GI KHO THAG DE NAS CHOD, ,DBYAR DUS SBRANG MAS YANG YANG BSAGS
PA YI, ,SBRANG TSANG GLO BUR ZHIG PA MTHONG TZA NA, ,ZAS NOR MI
RTAG PA'I SDUG BSNGAL THUR GYIS DRAN, , ZAS NOR GSOG 'JOG GI KHO
THAG DE NAS CHOD, ,CES DANG, 'BROM RGYAL BA'I 'BYUNG GNAS KYI RANG
RGYUD BSKUL 'DEBS LAS GSUNGS PA SOGS LTAR YANG NAS YANG DU BSAMS
TE TSE 'DI'I SNANG SHAS LDOG THABS LA 'BAD CING, DES KYANG MI CHOG PA
RGYAL MCHOG BSKAL BZANG RGYA MTSOS, KHAMS GSUM 'KHOR BA ZHES
GRAGS LCAGS SREG GI KHANG PA, ,PHYOGS BCU GANG DU PHYIN KYANG
SDUG BSNGAL GYIS BSREG PA'I, ,SNYING LA GZAN KYANG RANG GI SNANG
TSUL DU 'DUG PA, ,GNAS NGAN 'DI 'DRAR 'KHYAMS PA'I SNANG TSUL 'DI SKYO
BA, ,ZHES GSUNGS PA LTAR KHAMS GSUM GYI 'KHOR BA 'DIR MTHO DMAN
GANG 'DRA ZHIG TU SKYES KYANG SDUG BSNGAL GYI RANG BZHIN KHO NA
LAS MED TSUL BSAMS NAS 'KHOR BA LAS THAR THABS DANG, DGRA NYON
MONGS PA 'JOMS THABS LA 'BAD DGOS, DES NA RANG RES 'DZAM GLING 'DIR
LUS LONGS SPYOD STOBS 'BYOR SNYAN GRAGS JI TZAM 'DZOMS PAR BRLOMS
KYANG, SO SO'I 'KHOS KA LA DPAGS NA, DUD 'GRO 'BU SRIN DANG BYA BYE'U
SOGS LAS KHYAD PAR MA THON PA'I RIG RTZAL STOBS 'BYOR RGYA CHUNG
CHUNG ZHIG LAS MED PA 'DI LA SHI SBAR 'THAM STE CHAGS SEMS DANG YID
BRTAN BYAR MI RUNG BA LTA CI,  'KHOR BA'I BDE 'BYOR GYI MTHAR THUG
TSANGS PA BRGYA BYIN DANG 'KHOR SGYUR GYI RGYAL SRID LA LONGS
SPYOD PA MANG PO YANG MTHAR NGAN 'GRO'I GNAS NGAN MI BZAD PAR
'KHYAM DGOS PAR BSHES SPRING SOGS NAS GSUNGS PA LTAR SRID PA'I PHUN
TSOGS JI 'DRA ZHIG THOB KYANG MTHAR BSLU BA'I CHOS CAN LAS MA 'DAS
PA'I RANG MTSANGS SAM NYES DMIGS LEGS PAR BSAMS PAS, 'KHOR BA MTHA'
DAG SDUG BSNGAL GYI RANG BZHIN CAN DU MTHONG ZHING RIG NAS, GNAS
SKABS NGAN SONG DANG, MTHAR THUG 'KHOR BA'I SDUG BSNGAL MTHA'
DAG LAS GROL BA'I THAR PA MI GNAS PA'I MYANG 'DAS KYI BDE BA THOB
PAR 'DOD PA'I NGES 'BYUNG GI BSAM PA KHYAD PAR CAN GZHAN GYI ZER
RJES 'BRANG BA DANG KHA  TZAM TSIG TZAM GYI YAM ME BA LTA BU MA
YIN PAR, THAR PA'I BDE BA LA DON GNYER CHEN PO BCOS MA MA YIN PA'I
BLO SHUGS DRAG TU SKYE BAR GSOL 'DEBS BYED PA YIN GSUNGS, GNYIS PA
THAR PAR BGROD PA'I LAM GYI RANG BZHIN GTAN LA DBAB PA NI, RNAM
DAG BSAM PA DE YIS DRANGS PA YI, ,DRAN DANG SHES BZHIN BAG YOD
CHEN PO YIS, ,BSTAN PA'I RTZA BA SO SO THAR PA LA, ,SGRUB PA SNYING POR
BYED PAR BYIN GYIS RLOBS, ,ZHES PA'I SHLOO KA GCIG STE, SNGAR BSHAD PA
LTAR 'KHOR BA'I PHUN TSOGS LA'ANG SNYING PO MED PAR MTHONG NAS
'KHOR BA MTHA' DAG LA YID GTING NAS LOG STE, THAR PA DON GNYER GYI
BLO RNAM PAR DAG BA NGES 'BYUNG GI BSAM PA SHUGS DRAG PO DES
DRANGS NAS, RJE THAMS CAD MKHYEN PA NYID KYIS, RGYAL BA'I GSUNG
RAB MA LUS SDE SNOD GSUM, ,DE PHYIR BSTAN PA'I SNYING PO BSLAB PA
GSUM, ,DE DAG THOG MA TSUL KHRIMS BSLAB PA STE, ,DE YI GNAS NI 'DUL
BA YIN PAR GSUNGS, ,DE PHYIR LEGS PAR GSUNGS PA'I DAM PA'I CHOS, ,'DUL
BA'I TSUL LA MANG PO BKOD PA LA, ,BSTAN PA'I GO RIM SHES PA'I MKHAS PA
RNAMS, ,CI YI PHYIR NA DGA' BA SKYE MI 'GYUR, ,LHAG MTHONG SHES RAB
BSLAB PA SKYE BA LA, ,ZHI GNAS TING 'DZIN DGOS PA'I MING TZAM SNANG,
,'DI NA RNAM DAG GTING 'DZIN SKYE BA LA, ,TSUL KHRIMS BSLAB PA DGOS
PA'I GTAM YAG NUB, ,KHAS LEN TAM LA RAB TU DPA' BA YIS, ,DAM BCAS RAB
TU 'DOR BA PHAL BA'I PHAL, ,RANG GIS CI TZAM KHAS LEN BYAS PA YI, ,TSUL
KHRIMS BSRUNG LA BRTZON PA DAM PA'I TSUL, ,DE LTAR MTHONG NAS NYES
PA'I SGO GSUM LA, ,YANG DANG YANG DU RTOG PA'I SHES BZHIN DANG,
,DRAN DANG BAG YOD NGO TSA KHREL YOD KYIS, ,LOG PA'I LAM DU ZHUGS
PA'I DBANG PO'I RTA, ,'BAD PAS 'DU BAR BYED PA DE YI YID, ,DGE BA'I DMIGS
PA GANG GANG 'DOD DE LA, ,DE LTA DE LTAR RAB TU GNAS PAR 'GYUR, ,DE
PHYIR TSUL KHRIMS TING 'DZIN RGYU RU BSNGAGS, ,ZHES GSUNGS PA LTAR
DRAN PAS DANG POR BLANG DOR GYI GNAS MA BRJED PAR 'DZIN, SHE BZHIN
GYIS BAR BAR DU SGO GSUM GYI SPYO PA LEGS NYES GANG DANG GANG DU
'GRO MI 'GRO LTA RTOG BYED, BAG YOD KYIS SKABS THAMS CAD DU MI RUNG
BA'I BSAM SBYOR MTHA' DAG 'GOG CING, RUNG B'I KUN SPYOD RNAMS BSTEN
PA LAS MI 'DA' BAR BYAS TE, RGYAL BA'I BSTAN PA'I GNAD LUNG SDE SNOD
GSUM GYI BRJOD BYA'I DON RNAMS TSUL KHRIMS DANG, TING NGE 'DZIN
DANG, SHES RAB KYI BSLAB PA STE LHAG PA'I SLAB PA RIN PO CHE RNAM PA
GSUM DU 'DU ZHING, PHYI MA 'DI GNYIS 'BYUNG MI 'BYUNG GI GNAS DANG,
RTEN DANG, RTZA BA'AM SA GZHI LTA BU NI, GTZO BOR SO SOR THAR PA'I
TSUL KHRIMS NYID YIN LA, DE YANG PAn CHEN BLO BZANG CHOS KYI RGYAL
MTSAN GYI ZHAL NAS, SNGON CHAD BCAS RKYANG PHRO MO DU MA LA, ,'DI
TZAM 'DAS KYANG NYS PA CHUNG SNYAM DU, ,BSAM ZHING DE DANG 'GAL
BA DU MA BYAS, ,LEGS PAR BRTAGS NA DE LTAR SEMS PA DE, , BDE 'GRO'I
SROG RTZA GCOD PA'I GSHED MAR 'DUG ,CES GSUNGS PA LTAR BCAS RGYANG
PHR MO ZHIG GIS KYANG DE LTAR 'GYUR NA, DE LAS CHE BA'I NYES PA BSAGS
PAS NI SDUG BSNGAL BZOD GLSGS MED PA'I NGAN 'GRO KHO NAR BRGYUD
DE 'GRO BA LAS 'OS MED PHYIR BCAS RKYANG TSUN CHOD LA MNANGS
CHUNG MI BYED PAR TSUL BZHIN DU SRUNG DGOS PAS NA, DGE BSNYEN NAS
DGE SLONG GI BAR GYI SO THAR RIS BRGYAD PO'I BSLAB SDOM GANG KHAS
BLANGS PA RNAMS LA MKHAS PAR BSLAB CING SGRUB PA SNYING POR BYAS
TE RANG RGYUD KYI SDOM PA 'DI NI STON PA'I SKU TSAB YIN SNYAM DU
BSAMS NAS BSLAB BYA RNAMS GCES SPRAS CHEN PO'I SGO NAS BSRUNG BA
SOGS LAM LHAG PA'I BSLAB PA GSUM TSUL BZHIN NYAMS SU LEN NUS PAR
BYIN GYIS RLOBS SHIG CES PA YIN GSUNGS, GSUM PA SKYE BU CHEN PO'I LAM
GYI RIM PAR BLO SBYANG BA LA GNYIS LAS, DANG PO BYANG CHUB TU SEMS
BSKYED PA'I TSUL NI, RANG NYID SRID MTSOR LHUNG BA JI BZHIN DU, ,MAR
GYUR 'GRO BA KUN KYANG DE 'DRA BAR, ,MTHONG NAS 'GRO BA SGROL BA'I
KHUR 'KHYER BA'I, ,BYANG CHUB SEMS MCHOG 'BYONGS PAR BYIN GYIS
RLOBS, ,ZHES PA'I SHLOO ? KA GCIG GSUNGS, DE YANG DPA' BYIN GYIS ZHUS
PA'I MDO LAS, BYANG CHUB SEMS KYI BSOD NAMS GANG, ,DE LA GAL TE
GZUGS MCHIS NA, ,NAM MKHA'I KHAMS NI KUN BKANG STE, ,DE NI DE BAS
LHAG PAR 'GYUR, ,ZHES DANG, SPYOD 'JUG LAS, DGE BA GZHAN KUN CHU
SHING BZHIN DU NI, ,'BRAS BU BSKYED NAS ZAD PAR 'GYUR BA NYID, ,BYANG
CHUB SEMS KYI LJON SHING RTAG PAR YANG, ,'BRAS BU 'BYIN PAS MI ZAD
'PHEL BAR 'GYUR, ,ZHES SOGS DANG, JO BO CHEN POS, THABS GOMS DBANG
GIS BDAG NYID KYIS, ,GANG GIS SHES RAB RNAMS BSGOMS PA, ,DES NI BYANG
CHUB MYUR DU 'THOB, ,BDAG MED GCIG PU BSGOMS PAS MIN, ,ZHES PA
DANG, RJE BLA MA RANG NYID KYIS KYANG, SEMS BSKYED THEG MCHOG LAM
GYI GZHUNG SHING STE, ,ZHES SOGS PHAN YON MTHA' KLAS PA GSUNGS PA
LTAR RANG RES SANGS RGYAS KYI GO 'PHANG ZHIG 'DOD PHYIN CHAD
BYANG CHUB KYI SEMS BSKYED PA 'DI MED THABS MED, 'DI YOD NA YON TAN
GZHAN GANG YANG MED KYANG RGYAL BA'I SRAS ZHES BYA BA'I MING THOB
CING, THEG CHEN PA'I GRAL DU TSUD, SEMS 'DI MED PAR BDAG MED PA'I LTA
BA BSGOM PA SOGS YON TAN GZHAN JI 'DRA YOD KYANG 'TSANG RGYA RGYU
LTA CI, THEG PA CHEN PO'I GRAL DU'ANG MI CHUD PAS NA, BYANG CHUB TU
SEMS BSKYED PA GAL CHE, DE LA SKYES BU CHUNG 'BRING SKABS NGAN
SONG DANG 'KHOR BA'I SDUG BSNGAL RANG STENG DU BSGOMS PAS NGES
'BYUNG SKYES YOD TSE, 'DIR GZHAN STENG DU KHA SPOS TE BSAMS NA
SNYING RJE SOGS SKYE BA 'ONG BAS, BYANG CHUB LAM RIM LAS GSUNGS PA
LTAR GYI MAN NGAG RGYU 'BRAS BDUN MA DANG, BDAG GZHAN MNYAM
BRJE'I SGO NAS BLO RIM GYIS SBYANGS TE, SEMS BSKYED KYI MYONG BA SNE
ZIN TZAM SKYES PA SOGS NAS SMON 'JUG GI SEMS CHO GAS BZUNG BA SOGS
LA SLOB PA DGOS, DES NA GZHUNG 'DIS BSTAN PA'I DON YANG, RANG NYID
SRID PA STE 'KHOR BA SDUG BSNGAL GYI RGYA MTSO GTING DANG MTHA' MI
MNGON LA,  LAS NYON DANG SKYE RGA NA 'CHI'I RBA KLONG DRAG TU
'KHRUGS PA'I NANG DU LHUNG NAS, SDUG BSNGAL GYI SDUG BSNGAL, 'GYUR
BA'I SDUG BSNGAL, KHYAB PA 'DU BYED KYI SDUG BSNGAL GSUM GYI CHU
SRIN GDUG PA CAN DU MAS DUS RTAG TU GTZES TE SDUG BSNGAL BZOD
DKA' BAS BAR MTSAMS MED PAR MNAR BA JI LTA BA DE BZHIN DU, TSE RABS
THOG MA MED PA'I DUS NAS DRIN CHEN PO'I SGO NAS YANG DANG YANG DU
BSKYANGS PA'I MAR GYUR PA'I 'GRO BA KUN TE SEMS CAN THAMS CAD
KYANG DE DANG 'DRA BAR SDUG BSNGAL DU MAS NYAM THAG PA'I TSUL
MTHONG NAS, DE LTA BU'I 'GRO BA RNAMS GZHAN LA RAG MA LAS PAR
RANG NYID GCIG PUS SDUG BSNGAL RGYU DANG BCAS PA LAS SGROL, BDE
BA THAMS CAD DANG LDAN PAR BYED PA'I KHUR 'KHYER ZHING, LHAG PAR
SANGS RGYAS KYI GO 'PHANG LA'ANG BDAG RANG GIS DGOD SNYAM DU, MA
RGAN SEMS CAN RNAMS BDE BAS PHONGS SHING SDUG BSNGAL GYIS MNAR
BA LA CHES MI BZOD PA'I BYAMS PA DANG SNYING RJE SHUGS DRAG POS KUN
NAS BSLANGS PA'I BYANG CHUB SEMS MCHOG BCOS MA MA YIN PAR GOMS
PA YONGS SU RDZOGS PA'I BLO STAN THOG 'DI GA RANG DU 'BYONGS PA'AM
SKYE NUS PAR GSOL BA BTAB PA YIN GSUNGS, GNYIS PA SEMS BSKYED NAS
SPYOD PA LA SLOB PA'I TSUL LA GNYIS, MDO PHYOGS LA SLOB TSUL DANG,
SNGAGS PHYOGS LA SLOB TSUL LO, ,DANG PO MDO PHYOGS KYI SPYOD PA LA
SLOB PA'I TSUL LA'ANG GNYIS LAS, DANG PO SPYOD PA SPYI LA SLOB TSUL NI,
SEMS TZAM BSKYED KYANG TSUL KHRIMS RNAM GSUM LA, ,GOMS PA MED NA
BYANG CHUB MI 'GRUB PAR, ,LEGS PAR MTHONG NAS RGYAL SRAS SDOM PA
LA, ,BRTZON PA DRAG POS SLOB PAR BYIN GYIS RLOBS, ,ZHES PA'I SHLOO KA
GCIG STE, DE LTAR SNGAR BSHAD PA BZHIN SEMS CAN GYI DON DU SANGS
RGYAS KYI GO 'PHANG THOB PAR BYED SNYAM PA'I SEMS TZAM ZHIG BSKYED
PAR BYAS KYANG, SEMS BSKYED NAS RGYAL SRAS KYI SDOM PA BZUNG STE
SPYIN SOGS PHAR PHYIN DRUG LA MA BSLAB PAR 'TSANG RGYA BAR MI 'GYUR
LA, DES NA 'DIR PHAR PHYIN DRUG TSUL KHRIMS RNAM PA GSUM DU BSDUS
TE GSUNGS PA HA CANG GNAD CHE STE, SPYIR SER SKYA GANG YIN YANG
NGES PAR BSRUNG DGOS PA'I BSRUNG BYA THUN MONG BA MI DGE BCU
SPONG GI TSUL KHRIMS LEGS PAR BSRUNG BA'I THOG ,BYE BRAG TU RANG
RANG GIS SO THAR, BYANG SEMS, GSANG SNGAGS TE SDOM PA GSUM GANG
KHAS BLANGS PA DE DANG DE'I BCAS MTSAMS DANG 'GAL BA'I NYES PAS
NAM YANG MA GOS PA'I THABS LA NAN TAN CHEN PO'I SGO NAS 'BAD PAR
BYED PA NYES SPYOD SDOM PA'I TSUL KHRIMS, BSOD NAMS DANG YE SHES TE
TSOGS GNYIS KYIS BSDUS PA'I DGE RTZA RLABS PO CHE RNAMS THABS SNA
TSOGS KYI SGO NAS RANG RGYUD LA SDUD PAR BYED PA DGE BA'I CHOS
SDUD PA'I TSUL KHRIMS, SNGAR BSHAD PA'I SDOM PA'I TSUL KHRIMS DE
RNAMS RANG DON YID BYED KYIS MA BSLAD PAR SEMS CAN THAMS CAD KYI
PHYIR RDZOGS BYANG DON DU GNYER BA KHO NA'I CHED DU BSRUNG BA
SEMS CAN DON BYED KYI TSUL KHRIMS YIN PAS, DE LTA BU'I TSUL KHRIMS
RNAM PA GSUM LA GOMS SHING 'DRIS PAR BYAS PA'I MYONG BA CHEN PO
ZHIG MED NA, BLA NA MED PA YANG DAG PAR RDZOGS PA'I BYANG CHUB
KYI GO 'PHANG MI 'GRUB PAR LEGS PAR MTHONG BA'I NGES PA BRTAN PO
RNYED NAS, RGYAL BA'I SRAS TE BYANG CHUB SEMS DPA'I SDOM PA BZUNG
NAS TSUL KHRIMS RNAM PA GSUM LA BRTZON PA SHUGS DRAG POS SLOB
NUS PAR BYIN GYIS RLOBS ZHES PA YIN GSUNGS, GNYIS PA PHAR PHYIN THA
MA GNYIS LA SLOB TSUL NI, LOG PA'I YUL LA G-YENG BA ZHI BYED CING,
,YANG DAG DON LA TSUL BZHIN DPYOD PA YI, ,ZHI GNAS LHAG MTHONG
ZUNG DU 'BREL BA'I LAM, ,MYUR DU RGYUD LA SKYE BAR BYIN GYIS RLOBS,
,ZHES  PA'I SHLOO KA GCIG GIS BSTAN, DE YANG LOG PA'I YUL ZHES PA
PHYIN CI LOG GI YUL LA BYA DGOS PA DPER NA, PHYI ROL PAS RDEL SHING
SOGS LA SEMS BZUNGS NAS TING NGE 'DZIN BSGOM PA LTA BU STE, DE 'DRA'I
SEMS PHYI ROL GYI LOG PA'I YUL LA RNAM PAR G-YENG BA ZHI BA'AM MED
PAR BYED CING, BOD KHA CIG LTAR YID BYED THAMS CAD BKAG STE NAG
THOM ME BAR GNAS PA LA ZHI GNAS DANG, DE THOG NAS, SEMS ZHES PA
DE DBYIBS DANG KHA DOG GANG DU GRUB 'DUG BRTAGS NAS MA RNYED PA'I
SEMS KYI KUN RDZOB PA'I NGO BO STONG SANG TZAM LA LHAG MTHONG DU
BSHAD PA LTA BU MIN PAR, RGYAL TSAB BYAMS PA'I DBUS MTHA' RNAM
'BYED KYI MAN NGAG RJE'I LAM RIM CHE CHUNG SOGS LAS GSUNGS PA LTAR
NYES PA LNGA SPONG ZHING, GNYEN PO 'DU BYED BRGYAD BSTEN PA DANG,
YID BYED BZHI DANG LDAN PA'I SEMS GNAS PA DGU RIM BZHIN BSGRUBS TE,
DGE BA'I DMIGS RNAM GANG RUNG ZHIG LA RTZE GCIG TU BZHAG PAS LUS
SEMS SHIN SBYANGS KYI DGA' BA DES DRANGS PA'I ZHI GNAS DANG, YANG
DAG STE, BDAG MED PA'I DON LA SO SOR RTOG PA'I SHES RAB KYIS TSUL
BZHIN DU DPYOD CING, DPYAD MTHAR RNYED PA'I NGES SHES KYI DON LA
MNYAM PAR 'JOG PA'I DPYAD 'JOG ZUNG DU 'BREL BA LA BRTEN NAS BYUNG
BA'I LUS SEMS SHIN SBYANGS KYI BDE BAS ZIN PA'I LHAG MTHONG BSGOM PA
BCAS DE LTA BU'I ZHI GNAS DANG LHAG MTHONG YA MA  BRAL BAR NYAMS
SU BLANGS PA LA BRTEN NAS ZHI LHAG ZUNG 'BREL GYI RTOGS PA KHYAD
PAR CAN MYUR BA NYID DU RGYUD LA SKYE BAR BYIN GYIS RLOBS SHIG CES
GSOL BA BTAB PA'O, ,GNYIS PA SNGAGS PHYOGS KYI SPYOD PA LA SLOB PA'I
TSUL LA GSUM, RGYUD SNOD RUNG DU BYAS NAS DBANG BZHI RNAM PAR
DAG PA NOS TE RDO RJE'I THEG PA LA 'JUG PA, DBANG DUS KYI KHAS BLANGS
PA'I DAM TSIG DANG SDOM PA DAG PAR BYA TSUL, DAM SDOM LA GNAS NAS
LAM RIM PA GNYIS BSGOM PA'I TSUL LO, ,DANG PO NI, THUN MONG LAM
SBYANGS SNOD DU GYUR PA NA, ,THEG PA KUN GYI MCHOG GYUR RDO RJE'I
THEG ,SKAL BZANG SKYE BO'I 'JUG NGOGS DAM PA DER, ,BDE BLAG NYID DU
'JUG PAR BYIN GYIS RLOBS, ,ZHES PA'I SHLOO KA GCIG GSUNGS TE, DE LTAR
MDO SNGAGS GNYIS KA LA MED DU MI RUNG BA'I THUN MONG BA'I LAM GYI
RIM PA SPYI DANG, KHYAD PAR DU NGES 'BYUNG BYANG SEMS YANG DAG
PA'I LTA BA STE LAM GYI GTZO BO RNAM GSUM GYI RGYUD LEGS PAR
SBYANGS TE BYANG CHUB KYI SEMS SHUGS DRAG TU SKYES PA SNGON DU
SONG NAS GSANG SNGAGS LA 'JUG RUNG GI SNOD DU GYUR PA DE'I TSE NA,
'BRAS BU LAM DU BYED PA SOGS YOD PA'I CHA NAS NYAN THOS DANG RANG
RGYAL DANG BYANG CHUB SEMS DPA'I THEG PA KUN GYI MCHOG TU GYUR
PA GSANG SNGAGS RDO RJE'I THEG PA LA 'JUG DGOS SHING, RDO RJE'I SKAD
DOD BDZRA ZHES PA DBYER MI PHYED PA LA 'JUG PAS NA, RDO RJE NI NGES
DON GYI THUGS RDO RJE LTA BU'I TING NGE 'DZIN NAM, THABS BDE BA CHEN
PO DANG SHES RAB STONG PA NYID GNYIS DBYER MI PHYED PA'I YE SHES DE
NYID YIN LA, THEG PA ZHES PA BZHON PA'I MING STE, RDO RJE'I THEG PA
ZHES PA'ANG RDO RJE'I BZHON PA ZHES PA LTA BUR YOD PAS, PHAR PHYIN
THEG PAR SANGS RGYAS KYI GO 'PHANG GRANGS MED GSUM GYI YUN LA
SGRUB DGOS PHYIR BZHON PA MED PAR RKANG THANG GIS BGROD PA'I TSOD
TZAM DU 'GOR BA YIN ZHING, GSANG SNGAGS RDO RJE'I THEG PA LA BRTEN
NA DE LTAR MI DGOS PAR ZUNG 'JUG GI GO 'PHANG SNYIGS DUS KYI TSE
THUNG GCIG GAM, LO GSUM PHYOGS GSUM TZAM GYI RING LA 'THOB PAR
BYED NUS PAS RTA BZANG PO BANG RTZAL CAN ZHON PA LTAR 'TSANG
RGYA BA'I THABS HA CANG ZAB CING MYUR LA, NYAN THOS DANG RANG
SANGS RGYAS RNAMS KYIS RANG NYID GCIG PU'I ZHI BDE DON DU GNYER
BAS GZHAN DON KHUR DU 'KHYER BA'I SKAL BA DMAN PA DANG, BYANG
CHUB SEMS DPA' RNAMS KYIS NI RANG BDE YAL BAR DOR NAS, GZHAN DON
'BA' ZHIG LA ZHUGS TE DON GNYIS MTHAR  PHYIN PA'I SANGS RGYAS KYI GO
'PHANG SGRUB PA'I SKAL BA BZANG PO DANG LDAN PA YIN PAS, DE LTA'I
SKAL BZANG SKYE BO BYANG CHUB SEMS DPA' RNAMS KYI 'JUG NGOGS TE
LAM LA 'JUG PA'I SGO DAM PA'AM MCHOG TU GYUR PA GSANG SNGAGS RDO
RJE THEG PA'I DBANG BZHI LEGS PAR NOS PAS SKU BZHI'I SA BON THEBS NGES
SU BYAS TE GSANG SNGAGS BLA MED RDO RJE THEG PA'I LAM ZAB MO DE LTA
BUR BDE BLAG NYID DU 'JUG NUS PAR BYIN GYIS RLOBS SHIG CES PA YIN
GSUNGS,  GNYIS PA DBANG DUS KYI KHAS BLANGS PA'I DAM TSIG DANG
SDOM PA DAG PAR BYA BA'I TSUL NI, DE TSE DNGOS GRUB RNAM GNYIS 'GRUB
PA'I GZHI, ,RNAM DA DAM TSIG SDOM PAR GSUNGS PA LA, ,BCOS MA MIN PA'I
NGES PA RNYED GYUR NAS, ,SROG DANG BSDOS TE BSRUNG BAR BYIN GYIS
RLOBS, ,ZHES PA'I SHLOO KA GCIG GIS BSTAN CING, DE YANG GSANG SNGAGS
RDO RJE THEG PA'I SNOD RUNG DU GYUR NAS DBANG BZHI LEGS PAR THOB
PA DE'I TSE, MCHOG GI DNGOS GRUB MI SLOB PA'I  ZUNG 'JUG RGYAL BA RDO
RJE 'CHANG GI GO 'PHANG DANG, RAL GRI, MIG SMAN, RKANG MGYOGS, RI
LU, SA 'OG ,MI SNANG BA, BCUD LEN, MKHA' SPYOD KYI DNGOS GRUB BCAS
GRUB PA CHEN PO BRGYAD LA SOGS PA'I THUN MONGS GI DNGOS GRUB STE
DNGOS GRUB RNAM PA GNYIS GANG LAS SGRUB PA'I GZHI'AM, BRTEN SA LTA
BU NI DBANG GI DUS SU GANG KHAS BLANGS PA'I RTZA BA DANG YAN LAG
GI DAM TSIG DANG SDOM PA MTHA' DAG RNAM PAR DAG PAR BSRUNG BA
NYID YIN PAS, BYANG SEMS KYI RTZA LTUNG BCO BRGYAD DANG, NYES BYAS
ZHE DRUG ,GSANG SNGAGS KYI RTZA LTUNG BCU BZHI DANG, SBOM PO
BRGYAD, GZHAN YANG RIGS LNGA SPYI BYE BRAG GI DAM TSIG RNAMS TSUL
BZHIN BSRUNG DGOS SHING, DE YANG, MI SHES PA, MA GUS PA, BAG MED PA,
NYON MONGS MANG BA STE LTUNG BA 'BYUNG BA'I SGO BZHI PO MA BKAG
PAR BSRUNG MI NUS, DE DGAG PA'I TSUL NI, LTUNG BA 'BYUNG TSUL RNAMS
SHES PA, LAS 'BRAS BSAMS NAS BSLAB PA LA GUS PA, RGYUN DU DRAN PA
DANG SHES BZHIN LA GNAS PA, NYON MONGS GANG SHAS CHE BA'I GNYEN
PO BSTEN PA RNAMS YIN CING, BYANG SEMS DANG SNGAGS KYI BSLAB BYA'I
SKOR RNAMS RJE TZONG KHA PA CHEN PO'I GSUNG BYANG SEMS BSLAB BYA
BYANG CHUB GZHUNG LAM DANG, GSANG SNGAGS KYI RTZA LTUNG RNAM
BSHAD DNOS GRUB SNYEM SOGS DANG, NYUNG MTHAR SDOM GSUM BSLAB
BYA NOR BU'I 'OD 'PHRENG DANG, SNGAGS BYANG SEMS KYI BSLAB BYA'I
SDOMS TSIG LTA BU BSLAB BYA RGYAS BSDUS CI LCOGS LAS NGES PAR BYAS
TE BSRUNG DGOS, DE LTAR BSRUNGS TE DAM SDOM LA TSUL BZHIN DU GNAS
PA ZHIG BYUNG PHYIN CHAD LAM BSKYED RDZOGS BSGOM PA SOGS LA 'BAD
PA CHEN PO MA THUB PAR TSE 'DIR SA LAM MTHAR PHYIN PA MA BYUNG
YANG, DAM TSIG DANG SDOM PA DAG PAR GYUR PA'I STOBS KYIS SKYE BA
BRGYUD MAR SNGAGS SPYOD PA'I RTEN KHYAD PAR CAN 'THOB CING, RDO
RJE SLOB DPON MTSAN LDAN DANG MJAL, GSANG SNGAGS KYI LAM NYAMS
SU LEN NUS PA SHA STAG TU GYUR TE SKYE BA BDUN NAM, DMA' MTHA'ANG
SKYE BA BCU DRUG TSUN CHAD DU NGES PAR 'TSANG RGYA BAR STON PA
RDO RJE 'CHANG GIS GSANG BA'I MDZOD KYI RGYUD LAS, DBANG BSKUR
YANG DAG SBYIN LDAN NA, ,SKYE DANG SKYE BAR DBANG BSKUR 'GYUR, ,DE
YIS SKYE BA BDUN LA NI, ,MA BSGOMS PAR YANG DNGOS GRUB THOB, ,GANG
LA BSGOM PA DANG LDAN ZHING, ,GAL TE DAM TSIG SDOM LA GNAS, ,SKYE
'DIR LAS DBANG GIS MA 'GRUB, ,SKYE BA GZHAN DU DNGOS GRUB THOB, ,CES
DANG, RNAM GROL ZLA BAS, MA BSGOM SGYUR KYANG LTUNG MED NA,
,SKYE BA BCU DRUG DAG NA 'GRUB, ,CES PA DANG, DAM TSIG LNGA PA LAS
KYANG, GAL TE LTUNG BA MED GYUR NA, ,SKYE BA BCU DRUG DAG NA
'GRUB, ,CES SOGS GYUD DANG GRUB CHEN DU MAS LAN CIG MA YIN PAR
GSUNGS PAS, DE 'DRA'I BKA' BSLU BA MED PA LA BCOS MA MIN PA'I NGES
PA'AM YID CHES BRTAN PO GZHAN YIS BSGYUR DU MI BTUB PA'I GTING PHYIN
PA RNYED PAR GUR NAS SROG DANG BSDOS ZHES PA DPER NA, MU STEGS PA
DANG KLA KLO LTA BU MI BSRUN PA'I SKYE BO SDIG PO CHE ZHIG GIS,
KHYOD SDOM PA DAM THIG 'DI TSO MI BSRUNG RGYU KHAS MA BLANGS NA
DA LTA RANG GSOD NGES YIN ZHES ZER TE TSUL KHRIMS BLOS MA BTANG
NA GSOD PAR THAG CHOD PA ZHIG TU GYUR KYANG, NGAS TSUL KHRIMS 'DI
YAL BAR BOR NA KHOS MA BSOD KYANG SKYE BA GTAN GYI 'DUN MA SHI
TSAR BA YIN PAS GSON KYANG SHI BA DANG KHYAD PAR MED LA, TSUL
KHRIMS BSRUNG NA TSE RABS GTAN DU BDE BAR 'GYUR BAS DE BSRUNG BA'I
DON DU DA LTA KHOS GSAD KYANG RUNG STE TSUL KHRIMS BLOS MI GTONG
SNYAM DU SROG 'DOR BA DANG TSUL KHRIMS NYAMS PA GNYIS SNGA MA
RANG LA 'DAM STE, RANG GIS TSE 'DIR GCES SHOS SU BYED PA'I SROG LAS
KYANG DAM TSIG DANG SDOM PA LA GCES SPRAS LHAG PAR DU TSE BAR
BYAS TE DAM SDOM TSUL BZHIN DU BSRUNG NUS PAR BYIN GYIS RLOBS ZHES
PA'O, ,GSUM PA DAM TSIG DANG SDOM PA LA GNAS NAS LAM RIM PA GNYIS
BSGOM PA'I TSUL NI, DE NASGYUD SDE'I SNYING PO RIM GNYIS KYI, ,GNAD
RNAMS JI BZHIN RTOGS NAS BRTZON PA YIS, ,THUN BZHI'I RNAL 'BYOR
MCHOG LAS MI G-YEL BAR, ,DAM PA'I GSUNG BZHIN SGRUB PAR BYIN GYIS
RLOBS, ,ZHES PA'I SHLOO KA GCIG STE, DE LTAR DAM SDOM LA GNAS PA'I 'OG
TU JI LTAR BYA DGOS SNYAM NA, RGYAL BA'I DBANG PO BSKAL BZANG RGYA
MTSOS, LAR SKYE 'CHI BAR DO GANG LA YANG, ,DUS DA LTA'I BAG CHAGS
GTZO CHE BAS, ,DE SPYOD BYED BSKYED RDZOGS RNAL 'BYOR GYIS, ,SKYABS
SKU GSUM RANG NGO SHES BAR MDZOD, ,CES GUNGS PA BZHIN SNGAR
BSHAD PA DE LTA BU'I GSANG SNGAGS KYI DAM TSIG DANG SDOM PA MTHA'
DAG TSUL BZHIN DU BSRUNG BA'I THOG NAS, RGYUD SDE RGYA MTSO'I
SNYING PO, THA MAL GYI GNAS LUS LONGS SPYOD PHUNG KHAMS SKYE
MCHED SOGS LA RANG GA BAR 'DZIN PA'I THA MAL GYI SNANG ZHEN DANG,
SKYE SHI BAR DO THA MAL PA RNAMS KYANG RGYAL BA'I SKU GSUM DU
'KHYER BAS MTSON TE,  GANG SHAR SNANG GRAG RIG GSUM GZHAL YAS
KHANG DANG LHA DANG BLA MA'I SGYU 'PHRUL DAG PA RAB 'BYAMS 'BA'
ZHIG TU 'CHAR BAR BYED PA'I LAM BSKYED PA'I RIM PA DANG, RTZA RLUNG
BSGOM PA TZAM LA CHED CHER BYAS TE GTUM MO PHAL PA 'BAR BA TZAM
DANG, SEMS GSAL RIG GI NGO BO MTHONG BA TZAM LA LAM MTHON BOR
'KHRUL BA LTA BU MA YIN PAR, KUN RTOG LAS RLUNG GI RGYU BA MTHA'
DAG DBU MA'I NANG DU ZHUGS GNAS THIM GSUM BYAS PA LAS BYUNG BA'I
GNYUG SEMS 'OD GSAL LHAN CIG SKYES PA'I YE SHES KYI MTHUS GANG
SNANG BDE STONG GI ROL BAR 'CHAR BA'I RNAL 'BYOR SOGS YANG DANG
YANG DU GOMS PA'I MTHAR, SKU THUGS ZUNG 'JUG KHYAB BDAG RDO RJE
'CHANG GI GO 'PHANG MNGON DU BYED PA'I LAM RDZOGS PA'I RIM PA STE
RIM PA GNYIS KYI LAM LA LEGS PAR SLOB PA ZHIG DGOS PAS, DE DAG JI LTAR
NYAMS SU LEN TSUL GYI GNAD DON RNAMS PHYIN CI MA LOG PAR RGYUD
DANG GRUB CHEN GYIS BKRAL BA'I DGONGS PA JI LTA BA BZHIN DU LEGS
PAR RTOGS NAS, BRTZON PA STE BRTZON 'GRUS THANG LHOD RAN PAR
RGYUN MI 'CHAD DU BSTEN PA YIS, THO RANGS DANG, SNGA DRO, PHYI DRO,
SROD KYI THUN TE THUN BZHI'I RNAL 'BYOR GYI NYAMS LEN LA MCHOG TU
SPYOD PA NYID LAS DUS RTAG TU MI G-YEL BA'AM MI 'DA' BAR 'BAD CING, DE
YANG RMONGS ZHEN GYIS BCOS PA'I RANG BZO'I RDZUN CHOS DANG, LAM
LOG LAM GOL, BON DANG MU STEGS SOGS KYI BSLAD PA MA ZHUGS PAR,
DAM PA ZHES PA, NAM YANG MI SLU BA'I SKYES BU TSAD MA, THUN PA
SANGS RGYAS BCOM LDAN 'DAS LA BYED PAS, DE'I GSUNG RAB LAS BYUNG
BA'I MAN NGAG JI LTA BA BZHIN DU SGRUB NUS PAR GSOL BA BTAB PA YIN
GSUNGS, RTZA BA'I GSUM PA LAM SGRUB PA'I MTHUN RKYEN 'GRUB PA DANG
'GAL RKYEN ZHI BAR GSOL BA 'DEBS PA NI, DE LTAR LAM BZANG STON PA'I
BSHES GNYEN DANG, ,TSUL BZHIN SGRUB PA'I GROGS RNAMS ZHABS BRTAN
CING, ,PHYI DANG NANG GI BAR DU GCOD PA'I TSOGS, ,NYE BAR ZHI BAR BYIN
GYIS BRLAB TU GSOL, ,ZHES PA'I SHLOO KA GCIG GSUNGS, DE YANG LAM LA
PHYIN CI MA LOG PA DANG, LAM GOL BA DANG, LAM NOR BAR SHOR BA
SOGS BZANG NGAN SNA TSOGS YOD CING, RANG CAG GIS NYAMS SU BLANG
BYA'I LAM DE LAM BZANG PO MA NOR MA 'KHRUL BA ZHIG LA MA ZHUGS
NA, 'KHRUL BA'I LAM PHYIN CI LOG CIG LA LO STONG DU SGRUB PA BYAS
KYANG 'BRAS BU BZANG PO MA 'KHRUL BA 'BYUNG BA GTAN NAS MI SRID LA,
DE DAG KYANG RGYAL MCHOG LNGA PA CHEN POS, GUR KUM TSOS KYIS
BTZOS PA'I LVA BA'I ZHVAS, ,RANG RIGS BSTAN PA ZIN NA CHES LEGS KYI,
,PHA MAS LUNG DANG RTOGS PA'I KHYAD NOR TSOGS, ,RNAM G-YENG RKUN
POR SHOR BA'I LAG STONG MANG, ,ZHES GSUNGS PA LTAR BKA' RNYING SOGS
DANG DGE LUGS KYI KHYAD PAR ZHVA DMAR SER TZAM GYIS 'BYED NA MA
GTOGS, GZHAN MA'I LUNG RTOGS KYI BSTAN PA'I ZAB KHYAD 'DON RGYU
MED NA, DGE LDAN PA'I ZHABS DRANGS PA YIN PAS, DE LTAR MA SONG BAR
'JAM MGON TZONG KHA PA CHEN POS DKA' BA BRGYA PHRAG DU MAS THUB
BSTAN YONGS SU RDZOGS PA LA BSREGS BCAD BRDAR BA'I GSER BZHIN DU
DAG THER LEGS PAR MDZAD PA'I RING LUGS GSER ZHUN MA LTA BU 'DI 'DRA
DANG DA RES LAN CIG TZAM MJAL BA 'DIR MJAL GO CHOD PA BYED DGOS
PAS NA, LTA SPYOD RNAM PAR DAG PA'I RANG LUGS KYI BSHES GNYEN TSAD
LDAN BSTEN CING, GZHUNG CHEN BKA' POD LNGA LA THOS BSAM MTHIL
PHYIN PA BYAS TE BDEN GNYIS KYI RNAM GZHAG PHYIN CI MA LOG PAR
GTAN LA 'BEB, LAM THABS SHES YA MA BRAL BAR NYAMS SU LEN TSUL LA
SGRO 'DOGS GCOD TSUL SHING RTA CHEN PO'I BZHED SROL DRI MA MED PAR
RJE BLA MA YAB SRAS RJES 'BRANG BCAS KYIS LEGS PAR BKRAL BA'I GZHUNG
LUGS SNYAN BRGYUD KYI MAN NGAG DANG BCAS PA LEGS PAR NOS TE THOS
BSAM SGOM GSUM YA MA BRAL BA ZHIG BYUNG NA, 'BRAS BU BZANG PO
SANGS RGYAS KYI SAR 'GRO BA LAS GZHAN DU 'KHYOGS MED PAS LAM
BZANG PO ZHES PA DE LTA BU LA BYA DGOS, DES NA GONG DU ZHUS ZIN PA
LTAR GYI MDO SNGAGS ZUNG 'BREL GYI LAM BZANG PO NYAMS SU LEN PA'I
MTHUN RKYEN BLO LAS SU RUNG BA SOGS DANG, KHYAD PAR LAM DE STON
PAR MDZAD PA'I BLA MA DGE BA'I BSHES GNYEN DANG, DES JI LTAR BSTAN
PA'I DON MTHA' DAG TSUL BZHIN SGRUB PA'I CHOS MTHUN GYI GROGS TSAD
LDAN RNAMS ZHABS ZUNG RDO RJE'I RANG BZHIN DU BRTAN CING, 'GAL
RKYEN GYI GTZO BO PHYI'I BAR GCOD RGYAL PO CHOS BZHIN DU MI SPYOD
CING, GZHAN YANG CHOS BYED LA DGRA LDANG BA SOGS CHOS LAM DU MI
GTONG BA DANG, NANG GI BAR CHAD LUS LA NAD DANG GDON SOGS KYIS
GTZES SHING, RANG GI RGYUD DGE BA LA BKOL DU MI RUNG BAS MTSON TE
PHYI NANG GI BAR DU GCOD PA'I TSOGS MTHA' DAG NYE BAR ZHI BAR BYIN
GYIS BRLAB TU GSOL, ZHES GSOL BA BTAB PA YIN, 'DI DANG GONG DU BSHAD
PA RNAMS KYI DMIGS RIM DANG, BDUD RTZI 'BEB SBYANG BYA TSUL SOGS
MAN NGAG GI GNAD MANG DU YOD PA RNAMS LAM RIM GYI DMAR KHRID
RGYAS PA'I SKABS LTAR SHES DGOS PA YOD GSUNGS, BZHI PA SKYE BA THAMS
CAD DU BLA MAS RJES SU GZUNG STE SA LAM GYI 'BRAS BU MNGON DU BYED
NUS PAR SMON PA NI, SKYE BA KUN TU YANG DAG BLA MA DANG, ,'BRAL
MED CHOS KYI DPAL LA LONGS SPYOD CING, ,SA DANG LAM GYI YON TAN
RAB RDZOGS NAS, ,RDO RJE 'CHANG GI GO 'PHANG MYUR THOB SHOG  ,CES
PA'I SHLOO KA GCIG GIS BSTAN, DE YANG SKYE BA 'DI DANG SKYE BA GZHAN
KUN TU, YANG DAG PA STE DGE BA'I BSHES GNYEN MTSAN NYID DANG LDAN
PA BLA MA BLO BZANG THUB DBANG RDO RJE 'CHANG CHEN PO DANG DUS
SKAD CIG KYANG 'BRAL BA MED PAR, MDO SNGAGS SAM, LTA SPYOD KYI
GDAMS PA ZAB CING RGYA CHE BA'I CHOS KYI DPAL 'BYOR LA NGOMS PA
MED PAR LONGS SPYOD CING, BLA MAS JI LTAR BSTAN PA LTAR GYI LAM GYI
RIM PA RNAMS NYAMS SU BLANGS PA LA BRTEN NAS SA BCU DANG LAM
LNGA'I YON TAN MA LUS PA RAB BAM MCHOG TU GYUR PA STE LEGS PAR
RDZOGS NAS, BLA MA BLO BZANG THUB DBANG RDO RJE 'CHANG GI GO
'PHANG TSE 'DI NYID DAM, DMA' MTHA' SKYE BA BDUN NAM, BCU DRUG NAS
MA 'GYANGS PAR MYUR DU THOB PA'I SKAL BA CAN DU 'GYUR BAR SHOG CIG
, CES SMON LAM BTAB PA STE, SKYE BA KUN TU SOGS KYI TSIGS BCAD 'DI YON
TAN GZHIR GYUR MA'I MJUG GI BKA' RTZOM MIN YANG, RANG RES BSNGO
SMON BYA SA'I YUL LA, DGE BA 'DI YIS SKYE BO KUN, ,ZHES SOGS LTA BU
SANGS RGYAS 'THOB PA'I RGYUR BSNGO BA, RGYAL SRAS SMON LAM
GANGG'A'I KLUNG RNAMS NI, ,ZHES SOGS LTA BU BSTAN PA RGYAS PA'I
RGYUR BSNGO BA, STON PA BLA NA MED PA'I BSTAN PA DANG, ,ZHES SOGS
LTA BU BLA MAS RJES SU 'DZIN PA'I RGYUR BSNGO BA STE GSUM LAS, BLA MAS
RJES SU BZUNG NA SNGA MA GNYIS RANG SHUGS KYIS 'ONG BAS NA, 'DIR
PHYI MA LTAR BYED PA BSNGO SMON GYI SDOMS CHEN PO YIN PAS, RANG
PHYOGS KYI MKHAS GRUB GONG MA MANG PO'I GSUNG RGYUN PHYAG
BZHES LTAR MJUG THOGS 'DIR SBYAR NAS BSHAD PA YIN GSUNGS, DE LTAR
'JAM MGON TZONG KHA PA CHEN PO'I THUGS BCUD, CHOS PHUNG BRGYAD
KHRI BZHI STONG GI YANG SNYING RJEN PAR PHYUNG BA LTA BU TSIG
NYUNG LA DON 'DUS PA'I GDAMS PA KHYAD PAR DU 'PHAGS PA BYIN RLABS
SPUNGS ZHUS SU GRAGS PA'I BSHAD PA SA BCAD MA STONGS TZAM LEGS PAR
PHUL ZIN PA YIN PAS, BLO GROS MCHOG DMAN TSANG MAS, SNGAR GONG
DU ZHUS PA LTAR RJE BLA MAS BYANG RVA SGRENG RGYAL BA'I DBEN GNAS
KYI DGON PA GONG DU LAM MCHOG SGO 'BYED DANG YON TAN GZHIR GYUR
MA 'DI BKA' RTZOM DANG GSOL 'DEBS MDZAD PAS LAM RIM BLA MA BRGYUD
PA YONGS RDZOGS KYI ZHAL GZIGS, BYANG CHUB LAM RIM GYI BSTAN PA
NYIN MO LTAR GSAL BAR MDZAD PA SOGS BSTAN 'GRO'I DON RLABS PO CHE
GNANG RGYU'I RTEN 'BREL GYI SGO MANG PO BYE STE 'PHRIN LAS NAM
MKHA' DANG MNYAM PAR BYUNG BA'I RNAM THAR GYI RJES SU 'BRANGS NAS
BYANG CHUB LAM GYI RIM PA'I BSTAN PA RANG GZHAN GYI RGYUD LA
RGYAS PAR MDZAD PA'I PHYIR DU SBYOR CHOS DANG DGA' LHA SOGS KYI
SGO NAS BSAGS SBYANG GSOL 'DEBS NAN TAN BYED PA SNGON DU BTANG,
NYUNG MTHA' YANG GZHUNG 'DI TZAM GYI TSIG DON LA 'DRIS PAR BYAS TE,
BSHAR SGOM GYIS BAG CHAGS 'JOG PA TSUN LA NAN TAN DU 'BAD PA DANG,
THU'U BKVAN CHOS KYI NYI MA'I GSUNG LAS, THOS RGYU'I CHOS DE GANG,
DE THOS PA'I TSUL JI LTAR ZHE NA, CHOS NI BLANG DOR GYI GNAD LA TSAD
MAR GYUR PA SANGS RGYAS NYAG GCIG YIN PAS DES GSUNGS PA'I  MDO
RGYUD NAS BSHAD PA'I NYAMS LEN GYI GNAD MA TSANG BA MED PAR STON
PA JO BO'I LAM SGRON DANG, DE'I DGONGS 'GREL LAM RIM CHE CHUNG LTA
BU SOGS LA THOS PA BYA YI, GZHAN DU NA SA LAS THON PA SKAD DANG,
GNAM LAS BABS PA SKAD DANG, PHA MES KYI SNYAN BRGYUD NAS BYUNG
BA SKAD PA'I SHOG DRIL CHANG CHUNG TZAM 'PHRAL DU THOS NAS SHES
KYANG PHUGS SU BSLU BA'I CHOS CAN LAS MA 'DAS PAS DE'I RGYU MTSAN
GYIS MID LA DANG, KHYUNG PO SOGS TSAD LDAN GYI SKYES BU DAM PA
GONG MA 'GA' ZHIG GIS KYANG DANG POR DE LTA BU'I CHOS LTAR SNANG
RE GSAN KYANG RJES SU KHYI LUD LTAR DOR NAS 'TSANG RGYA BA'I CHOS
LOGS SU 'TSOL DGOS BYUNG BA YIN NO, ,ZHES DANG, LCANG SKYA ROL PA'I
RDO RJE'I ZHAL NAS, SNGON BYON PA'I SANGS RGYAS BGRANG YAS KYIS,
,CHOS ZAB DGU MANG DU GSUNGS LAGS KYANG, ,RJE THUB PA'I DBANG PO'I
GSUNG RAB KUN, ,DON MA TSANG MED PAR GCIG BSDUS PA, ,BLO MCHOG
DMAN KUN LA PHAN PA'I CHOS, ,LTA SGOM DANG SPYOD PA MA 'KHRUL BA,
,KHONG BLO BZANG GRAGS PA'I LEGS PAR BSHAD, ,GZHUNG BYANG CHUB
LAM RIM LAS GZHAN GANG, ,DE NYAMS LEN MDZOD CIG SKAL LDAN DAG 
,CES PA DANG, GUNG THANG BSTAN PA'I SGRON MES KYANG, SEMS DE LTAR
CHOS LA 'KHRUL BA NA, ,CHOS ZAB MO'I SGRA CAN MANG NA YANG, ,MGON
DUS GSUM RGYAL BA'I THUGS KYI BCUD, ,RJE BLO BZANG RGYAL BA'I RING
LUGS MCHOG  ,CHOS MDO SNGAGS BSHAD SGRUB ZUNG 'BREL GYI, ,LAM NGO
BO GRANGS DANG GO RIM SOGS, ,GNAD TSANG LA MA NOR YONGS RDZOGS
LA, ,DUS NYIN BZHIN BAG CHAGS CI THEBS KYIS, ,BSHAR SGOM LA NYAMS
LEN DNGOS GZHIR BYAS, ,DE'I SBYOR DANG MJUG GI RIM PA YANG, ,RJE BLA
MA'I BKA' BZHIN LEGS BSGRUB STE, ,DAL 'BYOR LA SNYING PO LEN PAR 'TSAL,
,ZHES SOGS GSUNGS PA LTAR RJE YAB SRAS RJES 'BRANG DANG BCAS PA'I
GSUNG DU MDO SNGAGS LAM GYI RIM PA RGYAS 'BRING BSDUS GSUM JI 'DRA
ZHIG DGOS KYANG RIN PO CHE'I ZA MA TOG KHA PHYE BA LTAR LAG MA
THOGS PA YOD PAS, GZHAN GYIS CHOS SKAD ZAB ZAB MOR SGROGS PA'I
SNYING PO MED PA'I STONG 'UR LA 'GRAM CHU MI LDANG BAR, RANG LUGS
KYI MKHAS GRUB DU MA'I GZHUNG MAN NGAG DANG BCAS  PAR THOS BSAM
SGOM GSUM GYI SGO NAS LAM RIM LA RTZOL BCAS RTZOL MED KYI MYONG
BA LEGS PAR BTON, NGES 'BYUNG BYANG SEMS YANG DAG PA'I LTA BA, LAM
RIM PA GNYIS DANG BCAS PA'I NYAMS MYONG KHYAD PAR CAN RANG RANG
GI RGYUD LA RIM BZHIN BSKYED NAS, DA RES DAL 'BYOR GYI RTEN BZANG
LAN CIG RNYED PA'I SKABS 'DIR DON MED DON CHUNG STONG LOG TU MA
SHOR BAR MKHA' KHYAB KYI 'GRO BA DRIN SHIN TU CHE BA'I MA RGAN
NYAM THAG PA'I SEMS CAN RNAMS KYI DON DU ZUNG 'JUG RDO RJE 'CHANG
GI GO 'PHANG RIN PO CHE DUS RING POR MI THOGS PAR 'THOB PA'I THABS
LA 'BAD DE DAL BA'I RTEN LA SNYING PO MCHOG TU LON PA ZHIG NGES PAR
MDZAD DGOS PA YIN GSUNGS, RGYAL KUN BGROD PA GCIG GYUR DRI MED
LAM, ,BU RAM SHING PA'I GSUNG RAB GCES RGU'I MDZOD, ,RGYAL TSAB MI
PHAM MGON DANG 'JAM PA'I DBYANGS, ,LAS 'ONGS ZAB MO'I LTA DANG
RGYA CHE'I GZHUNG, ,KLU SGRUB YAB SRAS THOGS MED MCHED LA SOGS,
,SNGON MED SHING RTA CHE LAS LEGS BRGYUD PA, ,LHA GCIG PHUL BYUNG
ZHABS DANG 'BROM STON RJE'I, ,DRIN LAS GANGS CAN 'GRO BA'I DPAL DU
THOB, ,LO PAn MKHAS GRUB DU MA'I DKA' BA BRGYAS, ,'PHAGS YUL BKA'
BSTAN BYE SNYED GANGS LJONGS 'DIR, ,DAR BA'I SROL BZANG SPEL BA RING
ZHIG NAS, ,MI MKHAS BSLAD PAS 'GRIB LA MNGON DU PHYOGS, ,DE TSE 'JAM
DPAL  DBYANGS DNGOS TZONG KHA PAS, ,THUB BSTAN YONGS RDZOGS MDO
SNGAGS LAM RIM GYI, ,SHING RTA'I SROL CHEN GSAR DU PHYE BA'I TSE,
,THAR 'DOD SKYE RGU YONGS LA SKAL BZANG BYIN, ,KHYAD PAR GSUNG RAB
KUN GYI SNYING PO ZHES, ,BSNGAGS PA DON LDAN MCHOG 'BRING DMAN
PA'I BLOR, ,'TSAMS PA DE KO YANG DAG LAM STON BSHES, ,BLANG DOR MA
NOR LTA BA'I MIG KYANG YIN, ,ZAB RGYAS LAM GYI RIM PA'I GNAD BSDUS 'DI,
,MDO RGYUD ZLA MED SMRA BA'I DRANG SRONG CHE, ,KHYAB BDAG BDE
CHEN SNYING PO PHA BONG KHA'I, ,DRUG CU'I DBYANGS LDAN DPAL GYI
MGUR LAS THON, ,DE PHYIR LEGS BSHAD ZLA BA'I MA MA 'DIS, ,THUB BSTAN
DBANG GI RGYAL PO'I MDZOD BZUNG STE, ,DGA' LDAN LUGS 'DZIN KLU
DBANG BYE BA'I SHUGS, ,MKHA' MNYAM PHAN BDE'I DPYID DU DAR GYUR CIG
,CES YON TAN GZHIR GYUR MA'I GSUNG BSHAD KYI BRJED BYANG MDOR
BSDUS SU BKOD PA 'DI YANG, KHYAB BDAG 'KHOR LO'I MGON PO BKA' DRIN
MNYAM MED RJE PHA BONG KHA PA RDO RJE 'CHANG CHEN PO'I ZHAL SNGA
NAS KYIS, CHU SPREL HOR ZLA BZHI PA'I TSES NYER GNYIS NYIN DBEN GNAS
BKRA SHIS CHOS GLING DU, 'GO LOG BLA MA 'JAM DPAL ROL PA'I BLO GROS
DPAL BZANG PO DANG, ZHOL KHANG SRAS GANGS GI'U SPRUL SKU RIN PO
CHE SOGS SKAL LDAN GYI TSOGS PA SUM CU SKOR LA, BDE MCHOG DRIL BU
LUGS PHYI DKYIL LHA LNGA SOGS KYI DBANG BKA' 'GA' SHAS SHIG GNANG
BA'I SNGON DU 'DI'I BSHAD LUNG ZHUS STZAL DANG, SKABS GZHAN DU RDO
RJE 'CHANG NYID KYI DRUNG NAS ZAB KHRID MDOR BSDUS 'GA' TZAM NOS
PA'I RANG NYID KYI DRAN GSO'I BRJED THO NYUNG NGU RE BTAB YOD PA
RNAMS SLAD PHYOGS SGRIGS BGYID 'DUN THOG  ,BLO BZANG RGYAL BA'I
DBANG PO'I BSTAN PA BSTAN 'DZIN BLA MA SLOB BRGYUD DANG BCAS PA LA
MI PHYED DAD DAM ZLA MED RDO RJE'I LHUN PO LTAR BRTAN PA'I YON GYI
BDAG MO CHEN MO LHA LCAM SKU NGO G-YANG 'DZOMS TSE RING MCHOG
NAS, ZIN BRIS 'DI NYID SPAR BRKO ZHU RGYUR MA DPE 'PHRAL THON DGOS
TSUL GYI BSKUL MA NAN CHER GNANG BAR, GZHAN LA ZHU DAG GZIGS 'BEB
SOGS NYI 'PHRUL ZLA 'PHUL GYI YUN BGYANGS MA SPOBS PAR, RANG MNYAM
BLO DMAN DAG LA'ANG PHAN 'DOD KYI BSAM PAS ZIN THO KHAG DANG,
RANG BLOR RE ZUNG NGES PA RNAMS LAS SNYING PO'I CHA MTHA' DAG
BREL RTAB KYIS LEGS PAR BTUS TE, 'DAN GRVA DGE MING PA BLO BZANG RDO
RJES MA SPREL DBO ZLA'I MAR GYI MKHA' 'GRO 'DU BA'I DUS BZANG POR YAB
GZHIS LHA KLU DGA' TSAL BA'I PHO BRANG DU MJUG GRUB PAR BYAS PA,
RGYAL BA GNYIS PA TZONG KHA PA CHEN PO'I MDO SNGAGS KYI BSTAN PA'I
SNYING PO DRI MA MED PA RANG GZHAN YONGS KYI RGYUD LA RGYAS PAR
BYED NUS PA'I RGYUR GYUR CIG , ,,` DAD GTONG RAB YANGS SBYIN PA'I BDAG
MO CHE, ,G-YANG 'DZOMS TSE RING GIS BSKRUN RNAM DKAR MTHUS, ,SA
LAM BGROD PA RAB MYUR SHING RTA'I SHUGS, ,ZUNG 'JUG GDOD MA'I RGYAL
SAR MYUR 'GOD SHOG , ,,DGE LEGS 'PHEL,, ,,