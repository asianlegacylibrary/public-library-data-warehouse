*, ,A'A DY'A TA DZNY' NA SYA S'U TRA t'I KA BH'I TA BI DHA MA
TYA LYA TI N'A MA BI HA RA,,

*, ,'PHAGS PA 'DA' GA YE SHES KYI MDO 'GREL 'JIGS SEL SKYES MA
ZHES BYA BA BZHUGS, ,

@001A #, ,SVA STI PRA DZ'A BHYA: MTSAN DPE'I RI DVAGS MTSAN MAS
MDZES, ,DRUG CU'I BSIL ZER PHYOGS BCUR 'PHRO, ,MKHYEN BRTZE'I
CHA SHAS RDZOGS LDAN PA, ,STON MCHOG SH'AKYA

SENG GER 'DUD, ,DE YI ZHAL GYI SPRIN KLONG NAS, ,BSGRAGS PA'I
ZAB RGYAS GDAMS PA'I RNGA, ,THOS PA'I BAN RGAN GTZUG PHUD CAN,
,RNAM BSHAD GAR GYI RTZED 'JO BGYID, ,GZIGS MOR

MDZOD CIG SNYING BRAL GYI, ,BYA BYED RIN LA MA ZHEN PA'I,
,PHYOGS LHUNG LING THOG GIS STONGS SHING, ,RNAM DPYOD 'DREN BYED
GSAL LDAN DAG ,DE YANG 'DIR 'PHAGS PA 'DA' GA YE SHES

KYI MDO DON 'CHAD PA LA BZHI, MTSAN GYI DON, 'GYUR GYI PHYAG
,GZHUNG GI DON, MJUG GI DON NO, ,DANG PO MTSAN GYI DON NI, RGYA
GAR SKAD DU, A'ARYA A'A TA DZNY'A NA N'A MA MH'A YA NA S'U TRA,

@002A *, ,BOD SKAD DU, 'PHAGS PA 'DA' GA YE SHES ZHES BYA BA
THEG PA CHEN PO'I MDO, ZHES PA STE, RGYA GAR NA SKAD RIGS BZHI
LAS LEGS SBYAR GYI SKAD DU YOD PA, BOD SKAD

DU BSGYUR NA, A'ARYA NI 'PHAGS PA, A'A TA NI 'DA' GA ,DZNYA NA
NI YE SHES, N'A MA NI ZHES BYA BA, MH'A YA NA NI THEG PA CHEN
PO, S'U TRA NI MDO STE, GTZO BOR 'PHAGS PA'I GANG ZAG GI NYAMS

LEN YIN PAS 'PHAGS PA, GTZO BOR 'TSI GAR DGOS PAS 'DA' GA ,DE
NYID RTOGS PA'I YE SHES BRJOD BYA'I GTZO BOR STON PAS YE SHES
ZHES BYA BAR MTSAN THOGS SHING, SNYING RJE

SEMS BSKYED SOGS STON PAS THEG PA CHEN PO, DON GYI GNAD TSIG
NYUNG DUS STON PAS MDO'O, ,GNYIS PA 'GYUR GYI PHYAG NI, SANGS
RGYAS DANG BYANG CHUB SEMS DPA' THAMS CAD

@002B LA PHYAG 'TSAL LO, ,ZHES PA STE, TSIG DON SLA ZHING, 'DI
TING NGE 'DZIN GYI BSLAB PA STON PA'I MDO SDE'I SDE SNOD DU
GTOGS PAS SNGON GYI BKAS BCAD DANG MTHUN PAR LO TZ'A BAS 'GYUR
PHYAG MDZAD PA'O, ,

GSUM PA GZHUNG GI DON LA GNYIS, GLENG GZHI'I DON BSHAD PA DANG,
MDO DNGOS KYI DON BSHAD PA'O, ,DANG PO GLENG GZHI'I DON BSHAD PA
NI, 'DI SKAD BDAG GIS THOS PA DUS GCIG NA, BCOM LDAN 'DAS

'OG MIN LHA'I RGYAL PO'I KHANG BZANG NA BZHUGS TE, 'KHOR THAMS
CAD LA CHOS STON PA DANG, ZHES PA STE, 'OG NAS 'BYUNG BA'I CHOS
PHUN SUM TSOGS PA 'DI SKAD CES SDUD PA PO PHUN SUM TSOGS

PA KUN DGA' BO'AM PHYAG NA RDO RJE BDAG GIS, BRGYUD NAS MIN PAR
DNGOS SU THOS PA'I DUS PHUN SUM TSOGS PA GCIG GI TSEN, STON PA
PHUN SUM TSOGS PA BDUD BZHI BCOM ZHING SKAL BA DRUG

DANG LDAN LA SRID ZHI'I MTHA' LAS 'DAS PA DE NYID, GNAS PHUN SUM
TSOGS PA GTZANG RIS KYI 'OG MIN LAS GRONG LAS DGON PA'I TSUL DU
'PHAGS PA STUG PA BKOD PA'I 'OG MIN LHA'I RGYAL

PO DBANG PHYUG CHEN PO'I KHANG BZANG NA BZHUGS TE, 'KHOR PHUN
SUM TSOGS PA SA LA GNAS PA'I BYANG CHUB SEMS DPA' THAMS CAD DE
'BA' ZHIG LA CHOS STON PA DANG STE TSE NA'O, ,GNYIS PA

@003A *, ,MDO DNGOS KYI DON LA GSUM, NAM MKHA'I SNYING POS DRI
PA ZHUS PA, BCOM LDAN 'DAS KYIS LAN GSUNGS PA, 'KHOR RNAMS KYIS
'DZIN PAR DAM BCAS PA'O, ,DANG PO NAM MKHA'I SNYING POS DRI

BA ZHUS PA NI, BYANG CHUB SEMS DPA' NAM MKHA'I SNYING POS BCOM
LDAN 'DAS LA PHYAG 'TSAL NAS 'DI SKAD CES GSOL TO, ,BCOM LDAN
'DAS BYANG CHUB SEMS DPA' NAM 'CHI GA MA'I SEMS JI LTAR BLTA BAR
BGYI

ZHES PA STE, GZHAN DON DU BYANG CHUB THOB PAR SEMS SHING RGYAL
SRAS KYI SPYOD PA LA DPA' BA, NAM MKHA' LTA BU'I CHOS NYID RTOGS
PA'I YE SHES DANG LDAN PA'I NAM MKHA'I SNYING POS BCOM LDAN 'DAS
LA SGO GSUM

GUS PAS PHYAG BTZAL NAS TSIG 'DI SKAD CES SNYAN LA GSOL TO,
,TSIG JI LTAR ZHE NA, KYE BCOM LDAN 'DAS ZHES BOS NAS, BYANG
CHUB SEMS DPA' DUS NAM ZHIG 'CHI GA MA'I TSE RANG GI SEMS JI
LTAR

BLTA BAR BGYI, ,ZHES SPYIR BSDUS NAS ZHUS PA'O, ,GNYIS PA BCOM
LDAN 'DAS KYIS LAN GSUNGS PA LA GSUM, MDOR BSTAN PA, RGYAS PAR
BSHAD PA, DON BSDU BA'O, ,DANG PO MDOR BSTAN PA NI,

DE NAS BCOM LDAN 'DAS KYIS BKA' BSTZAL PA, NAM MKHA'I SNYING PO,
BYANG CHUB SEMS DPA' NAM 'CHI BA'I TSE, 'DA' GA YE SHES BSGOM
PAR BYA'O, ,ZHES PA STE, DE NAS BCOM LDAN 'DAS KYIS

@003B LAN DU BKA' BSTZAL PA NI, NAM MKHA'I SNYING PO ZHES BOS
NAS, BYANG CHUB SEMS DPA' DUS NAM ZHIG 'CHI GA MA'I DUS LA BAB
PA'I TSE, 'DA' GA MA'I YE SHES BSGOM PAR BYA'O, ,ZHES MING GI
SGO NAS BSDUS

TE BSTAN TO, ,DE YANG 'DA' GA YE SHES NI, MYA NGAN LAS 'DAS PA
LA KHAD NYE BAR BYED PA'I YE SHES SAM, YANG NA 'CHI GA LA BSGOM
PA'I YE SHES SO, ,PHYI MA LA'ANG, KLU SGRUB KYIS, DE BAS SKYES
PA KHO NA NAS, ,

'CHI BDAG KHA NA GNAS PA YIN, ,ZHES GSUNGS PA LTAR, SKYES TZAM
NAS 'CHI GA MAR BYAS PA ZHIG DANG, YANG MDZOD 'GREL DU DRANGS PA
LAS, LAS KYIS 'KHOR BAR LCI GANG DANG, NYE BA GANG DANG GOMS PA

GANG, ,ZHES SOGS GSUNGS PA LTAR, LAS LCI BA DANG, 'CHI GAR NYE
BA DANG, GOMS PA CHE BA DANG, SNGAR BYAS PA RNAMS RIM PAS SMIN
PAS, 'CHI GAR DGE SEMS STOBS LDAN GAL SHIN TU CHE BA'I GNAD

KYIS YIN PAR GSUNGS SO, ,GNYIS PA RGYAS PAR BSHAD PA LA BZHI,
DNGOS PO MED PA'I 'DU SHES BSGOM PA, SNYING RJE CHEN PO'I 'DU
SHES BSGOM PA, CI LA YANG MA CHAGS PA'I 'DU SHES BSGOM PA, SANGS

RGYAS GZHAN LAS MI 'TSOL BA'I 'DU SHES BSGOM PA'O, ,DANG PO
DNGOS PO MED PA'I 'DU SHES BSGOM PA NI, DE LA 'DA' GA YE SHES
NI, CHOS THAMS CAD RANG BZHIN GYIS RNAM PAR DAG PAS NA, DNGOS PO

@004A *, ,MED PA'I 'DU SHES RAB TU BSGOM PAR BYA'O, ,ZHES PA STE,
DE LA BSGOM PAR BYA BA'I 'DA' GA YE SHES NI, 'DUS BYAS DANG 'DUS
MA BYAS KYI CHOS THAMS CAD RANG RANG GI GDAGS

GZHI LA BRTEN NAS RTOG PAS BTAGS PA TZAM MA GTOGS RANG BZHIN
GYIS GRUB PAS RNAM PAR DAG PA STE RANG BZHIN GYIS MA GRUB PAS
NA, DON DAM PAR BDEN PAR GRUB PA'I DNGOS PO RDUL TZAM YANG MED

PA'I 'DU SHES RAB TU BSGOM PAR BYA'O, ,ZHES SO, ,GNYIS PA SNYING
RJE CHEN PO'I 'DU SHES BSGOM PA NI, CHOS THAMS CAD BYANG CHUB
KYI SEMS SU 'DUS PAS NA, SNYING RJE CHEN PO'I 'DU SHES RAB TU
BSGOm

PAR BYA'O, ,ZHES PA STE, DON DAM DU BDEN PAR GRUB PA MED KYANG,
MA BRTAGS MA DPYAD PA'I THA SNYAD TZAM DU BYA BYED KYI RNAM
GZHAG THAMS CAD 'THAD PAS NA, THEG CHEN GYI CHOS THAMS CAD KYI
RTZA BA

SEMS CAN GYI DON DU SANGS RGYAS THOB PAR 'DOD PA'I BYANG CHUB
KYI SEMS SU 'DUS PA YIN PA'I PHYIR NA, SEMS DE 'BAD PA CHEN POS
BSKYED DGOS LA, DE YANG LHAG BSAM 'DREN NUS KYI SNYING

RJE CHEN PO LAS 'BYUNG BAS, MAR SHES DRIN DRAN DRIN GZO GSUM
SNGON DU BTANG NAS, SEMS CAN THAMS CAD SDUG BSNGAL RGYU BCAS
DANG BRAL BAR 'DOD PA'I SNYING RJE CHEN PO'I 'DU SHES BSGOM PAR

@004B BYA'O, ,ZHES SO, ,GSUM PA CI LA YANG MA CHAGS PA'I 'DU SHES
BSGOM PA NI, CHOS THAMS CAD RANG BZHAN GYIS MA DMIGS SHING 'OD
GSAL BAS NA, DNGOS PO CI LA YANG MA CHAGS PA'I 'DU SHES

RAB TU BSGOM PAR BYA'O, ,ZHES PA STE, DON DAM PAR RANG GI SEMS
KYIS MTSON PA'I CHOS THAMS CAD RANG BZHIN GYIS MI DMIGS SHING
'OD GSAL BA STE STONG PA NYID YIN PA DANG, KUN RDZOB TU 'DUS

BYAS THAMS CAD SKAD CIG GIS 'JIG PAS MI RTAG PA DANG, ZAG BCAS
THAMS CAD SDUG BSNGAL SKYED BA'I RANG BZHIN CAN YIN PAS NA, GNAS
LUS LONGS SPYOD SOGS ZAG BCAS KYI DNGOS PO CI

LA YANG MA CHAGS PA'I NGES 'BYUNG SKYO SHAS KYI 'DU SHES RAB TU
BSGOM PAR BYA'O, ,ZHES SO, ,'OD GSAL BA LA SEMS GSAL RIG GI CHA
LA 'OD GSAL DU BZHAG PA DANG, BDEN STONG GI CHA LA 'OD

GSAL DU BZHAG PA GNYIS YOD KYANG 'DIR PHYI MA YIN GSUNGS, BZHI
PA SANGS RGYAS GZHAN LAS MI 'TSOL BA'I 'DU SHES BSGOM PA NI,
SEMS RTOGS NA SANGS RGYAS YIN PAS NA, SANGS RGYAS

GZHAN DU NI BTZAL BA'I 'DU SHES RAB TU BSGOM PAR BYA'O, ,ZHES PA
STE, DE LTAR NGES 'BYUNG SNYING RJE SEMS BSKYED SOGS THABS DANG,
SEMS KYI RANG BZHIN BDEN STONG MNGON SUM DU RTOGS

@005A *, ,PA'I SHES RAB ZUNG 'BREL DU BSGOMS PAS SGRIB GNYIS LAS
GROL BA NA SANGS RGYAS KYI YE SHES CHOS SKU 'THOB PA YIN PAS NA,
SANGS RGYAS RANG LAS RGYUD GZHAN DU MI BTZAL

BAR, RANG GI SEMS RGYUD KYI DRI MA SBYANG BA'I PHYIR DU THABS
SHES ZUNG 'BREL GYI LAM LA SLOB PA'I 'DU SHES RAB TU SPRO BAS
BSGOM PAR BYA'O, ,ZHES SO, ,DE YANG SEMS CAN THAMS CAD KYI

RGYUD LA, NGES LEGS KYI 'PHRIN LAS 'JUG RUNG GI CHA DANG, SEMS
KYI CHOS NYID KYI CHA DANG, SKU GSUM GYI NYER LEN SA BON GYI CHA
STE GSUM YOD CING, DE GSUM GA LA BDE GSHEGS SNYING

PO'I SGRA 'JUG PAR GSUNGS, GSUM PA DON BSDU PA NI, BCOM LDAN
'DAS KYIS TSIGS SU BCAD DE BKA' BSTZAL PA, CHOS RNAMS RANG BZHIN
RNAM DAG PAS, ,DNGOS PO MED PA'I 'DU

SHES BSGOM, ,BYANG CHUB SEMS DANG RAB LDAN PAS, ,SNYING RJE CHEN
PO'I 'DU SHES BSGOM, ,RANG BZHIN MI DMIGS 'OD GSAL BAS, ,DNGOS
PO CI LA'ANG MI CHAGS BSGOM, ,SEMS NI SANGS

RGYAS 'BYUNG BA'I RGYU, ,SANGS RGYAS GZHAN DU MA 'TSOL CIG ,CES
PA STE, DE LTAR BCOM LDAN 'DAS KYIS 'DA' GA YE SHES TSIG LHUG TU
RGYAS PAR GSUNGS NAS SLAR YANG MDOR BSDUS

@005B TSIGS SU BCAD DE BKA' BSTZAL BA NI, DON DAM PAR 'KHOR 'DAS
KYI CHOS RNAMS RANG BZHIN GYIS RNAM PAR DAG PA YIN PAS NA, BDEN
GRUB KYI DNGOS PO RDUL TZAM YANG MED PA'I 'DU SHES BSGO

BAR BYA'O, ,SANGS RGYAS THOB PA LA BYANG CHUB KYI SEMS DANG RAB
TU LDAN DGOS PAS NA, DE'I RTZA BA SEMS CAN THAMS CAD SDUG BSNGAL
LAS SGROL 'DOD KYI SNYING RJE CHEN PO'I 'DU SHES BSGOM PAR

BYA'O, ,CHOS THAMS CAD RIGS PAS DPYAD NA RANG BZHIN GYIS GRUB PA
CUNG ZAD KYANG MA DMIGS PA'I 'OD GSAL BA STONG PA NYID YIN PAS
NA, RMI LAM GYI RTA GLANG LTA BU'I ZAG BCAS KYI DNGOS PO

CI LA'ANG MA CHAGS PA'I 'DU SHES BSGOM PAR BYA'O, ,RANG GI SEMS
NI 'BRAS BU SANGS RGYAS GANG LAS 'BYUNG BA'I RGYU YIN PAS NA,
'BRAS BU SANGS RGYAS 'BYUNG BA'I RGYU RANG GI SEMS LAS

GZHAN DU MA 'TSOL CIG ,CES SO, ,GSUM PA 'KHOR RNAMS KYIS 'DZIN
PAR DAM BCAS PA NI, BCOM LDAN 'DAS KYIS DE SKAD CES BKA' BSTZAL
BA DANG, BYANG CHUB SEMS DPA' NAM

MKHA'I SNYING PO LA SOGS PA'I 'KHOR THAMS CAD RAB TU DGA' STE,
BCOM LDAN 'DAS KYIS GSUNGS PA LA MNGON PAR BSTOD DO, ,ZHES PA
STE, BCOM LDAN 'DAS KYIS SNGAR BSHAD PA DE

@006A *, ,SKAD CES TSIG LHUG PA DANG BCAD PA'I SGO NAS BKA'
BSTZAL PA DANG, BYANG CHUB SEMS DPA' NAM MKHA'I SNYING PO LA
SOGS PA'I 'KHOR PHUN SUM TSOGS PA THAMS

CAD DRI BA ZHUS PA'I LAN GSUNG RAB KYI SNYING PO BSDUS NAS BSTAN
PAS THE TSOM CHOD CING RAB TU DGA' STE, BCOM LDAN 'DAS KYIS JI
LTAR GSUNGS PA LA MNGON PAR BSTOD PA STE, BSHAD

SGRUB KYI SGO NAS 'DZIN PAR DAM 'CHA'O, ,ZHES PA'O, ,BZHI PA
MJUG GI DON NI, 'PHAGS PA 'DA' GA YE SHES ZHES BYA BA THEG PA
CHEN PO'I MDO RDZOGS SO, ,ZHES PA STE, DON GONG DU BSTAN

ZIN CING 'GYUR BYANG GSAL BAR MI SNANG NGO, ,SMRAS PA, RGYAL BAS
GSUNGS PA'I MDO YI DON, ,'PHAGS BOD MKHAS PAS BKRAL BA BZHIN,
,RGYAS BSDUS 'TSAM ZHING GO SLA BAR, ,DGE

BYED CHU ZLA'I YAR TSES LA, ,DBEN GNAS DNGUL CHU'I RI PHUG TU,
,NA TSOD MTHO YANG BLO DMA' BA'I, ,DGE SLONG DHARMA'I MING CAN
GYIS, ,DKAR 'JAM SHOG BU'I NGOS SU BRIS, ,DGE BAS 'JIG

RTEN PHA ROL TU, ,SKYES CHEN 'DEGS PA'I DUS KYI TSE, ,THABS SHES
LAM BZANG MNGON GYUR TE, ,MKHA' SPYOD ZHING DU PHYIN GYUR CIG
,MANG GA LAm,, ,,