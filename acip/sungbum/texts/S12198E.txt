*, ,DPAL 'KHOR LO SDOM PA RNAL 'BYOR GYI DBANG PHYUG DRIL BU
PA'I BZHED SROL GYI RIM LNGA'I DMAR KHRID ZUNG 'JUG THEM SKAS
ZHES BYA BA BZHUGS SO,, ,,

@1 #, ,NA MO BADZRA HE RU K'A YA, RGYAL BA KUN GYI BDAG PO RDO
RJE 'CHANG, ,PHYI NANG NYER BZHI'I GNAS SU ROL GAR RGYAS, ,RNAM
MANG SKU DANG CHA LUGS RJES CHAGS BRTZES, ,ROL

MDZAD BLO BZANG HE RU KA LA 'DUD, ,DE NYID THUGS LA BDE CHEN BYE
BA'I NYAMS, ,STON MDZAD YUM GCIG RDO RJE RNAL 'BYOR MA, ,DPA' BO
DBA' MO'I TSOGS DANG BCAS PA LA, ,LUS NGAG YID

GSUM GUS PAS PHYAG 'TSAL LO, ,GANG GI RNAL 'BYOR RIM PA JI LTA
BAR, ,NYAMS SU BLANGS PAS TSE 'DIR RDO RJE 'CHANG, ,MNGON DU
BYED NUS RIM PA LNGA'I MAN NGAG, SKAL LDAN THAR

'DOD RNAMS KYI DON DU SPEL, ,SHIN TU ZAB CING RTOGS DKA' RDO
RJE'I TSIG ,MKHA' 'GRO'I CITTA'I KHU BA LTA BU 'DI, ,SPEL LA
NYER BZHI'I DPA' BO MKHA' 'GRO YIS, ,GNANG BA LEGS

@2A *, ,STZOL DNGOS GRUB CHAR CHEN PHOB, ,DE YANG RNAL 'BYOR
GYI DBANG PHYUG CHEN PO SLOB DPON RDO RJE DRIL BU BA NYID KYIS
AO dI BI SHA'I GNAS SU LO BCU GNYIS SU LAM GYI RIM PA 'DI NYID
PHYI

NANG GI SROG RTZOL GNYIS LA BRTEN NAS BSGOMS PAS DPAL HE RU KA'I
GO 'PHANG MNGON DU GYUR NAS, RANG NYID KYIS GANG LAS GSHEGS PA'I
LAM BZANG DE NYID SKAL BA MCHOG DANG LDAN PA'I

GDUL BYA RNAMS LA 'DOMS PA'I PHYIR RIM PA LNGA'I MAN NGAG 'DI
MDZAD CING, DE'I DON STON PAR BYED PA'I RGYA BOD KYI GZHUNG ZAB
CING RGYA CHE BA MANG MONG KYI, CHES MCHOG TU GYUR PA NI KHAMS
GSUM

CHOS KYI RGYAL PO RGYAL BA GNYIS PA TZONG KHA BA CHEN PO'I GSUNG
LAS 'BYUNG BA'I MAN NGAG GI BDUD RTZI ZAB MO RNAMS YIN LA, DE
NYID LA SNYAN BRGYUD KYI ZAB GNAD DU MAS BRGYAN PA'I BSHAD SROL

MI 'DRA BA MTHA' YAS PA DANG, DE DAG LA 'KHRID PA'I TSUL MTHA'
YAS PA RNAMS KYI NANG NAS BDAG GIS JI LTAR THOB PA'I RIM PA DBEN
SA SNYAN BRGYUD KYI MAN NGAG LAS 'BYUNG BA BZHIN NYAMS

@2B SU LEN PA'I RIM PA RNAMS SNYING POR DRIL NAS 'DIR BSHAD
PAR BYA STE, DE LA NYAMS SU LEN PA PO'I GANG ZAG LAM MTHUN MONG
BAS RGYUD LEGS PAR SBYANGS TE, DON DAM PA'I BYANG CHUB KYI SEMS
DANG, KUN RDZOB PA'I BYANG CHUB KYI SEMS

GNYIS SGOM PA'I MAN NGAG LA MKHAS SHING NANG BYANG CHUB PA DANG,
LUGS 'DI'I PHYI NANG GI DKYIL 'KHOR DU DBANG RNAM PAR DAG PA
THOB CING, DBANG NGUS SU KHAS BLANGS PA'I DAM TSIG DANG SNGOM BA
MIG GI 'BRAS BU LTAR BSRUNG BA GZHIR BZUNG,

DBANG BSKUR BA DANG MAN NGAG NOS PA'I BLA MA SKYABS GSUM KUN
'DUS KYI BDAG NYID CAN DU BLTA BA MAN NGAG GI MTHIL DU BYAS, RIM
PA DANG PO'I MAN NGAG LAS 'BYUNG BA BZHIN, SKYE 'CHI BAR DO GSUM
SBYANGS PA'I GZHI DANG CHOS LONGS SPRUL

GSUM GYI LAM KHYER GSUM SPYONG BYED DU SHES PA'I SBYANG GZHI
SBYONG BYED 'PHROD PA DANG, THA MAL GYI SNANG ZHEN DAG PAR BYED
CING RDZOGS RIM ZAB MO'I SMIN BYED DU 'GYUR BA DANG, BZLAS PA
KHA SKONG DANG BCAS PAS LHA MNYES PAR BYED PA'I TSUL

RNAMS LEGS PAR CHA TSANG BA'I BSKYED PA'I RIM PA BSGOMS NAS
RGYUD SMIN PAR BYAS PA NGAG GIS, SDIG PA CAN GYI SKYE BOS DBEN
CING, BSAM GTAN DANG RJES SU MTHUN PA'I GNAS SU STAN BDE BA LA
'DUG NAS JI LTAR NYAMS SU LEN PA'I

TSUL LA 'GAL RKYEN SDIG SGRIB SBYONG BA RDO RJE SEMS DPA'I SGOM
BZLAS DANG, MTHUN RKYEN TSOGS GSOG PA'I BLA MA'I RNAL 'BYOR SGOM
PA RNAMS RGYAS PAR MA SPROS TE, 'ON KYANG 'DI GNYIS KA'I GNAD LA
MTHAR BLA MA LHA RNAMS RANG LA BSTIM

@3A *, ,PA'I DUS SU SNYING DBUS SU SHIN TU PHRA BA'I RLUNG
SEMS DANG NGO BO DBYER MED DU GYUR PAR MOS PA DANG, BLA MA'I
RNAL 'BYOR GYI DUS SU SPYI BOR BLA MA BSGOM PA'I DUS NAS BZUNG
BLA MA RANG LA BSTIM ZIN PA'I RJES SOGS DUS

KUN TU SNYING KHONGS RUS PA'I GTING NAS BLA MA DE NYID SKYABS
GSUM KUN 'DUS KYI NGO BO BCOM LDAN 'DAS DPAL HE RU KAR DNGOS SU
MOS TE GSOL BA 'DEBS PA LAN NA TAN DU BYA ZHING, RANG GI LUS
NGAG YID GSUM DANG KHAMS GSUM GYI

SNOD PA CUNG THAMS CAD BLA MA'I SNANG BAR 'CHAR BA LA SLOB PA NI
SNYAN BRGYUD 'DI'I MAN NGAG GI GNAD DAM PA YIN NO, ,KHYAD PAR DU
YANG BLA MA'I SKU GSUNG THUGS KYI MDZAD PA RANG LA CI SNANG BA
THAMS CAD BDE STONG ZUNG 'JUG DANG BDE BA CHEN PO'I

RNAM ROL DU BLTA BAR BYED DGOD PA YIN NO, ,DNGOS GZHI LA LNGA,
BDAG BYIN RLABS KYI RIM PA, SNA TSOGS RDO RJE'I RIM PA, NOR BU
'GENGS PA'I RIM PA, DZA' LAN DHA RA'I RIM PA, BSAM MI KHYAB KYI
RIM PA'O, ,DANG PO LA GNYIS, SA BON DANG

BCAS PA DANG, DE DANG MA BCAS PA'I RIM PA'O, ,DANG PO NI, THO
RANGS DANG PHYI DRO ME'I DUS SOGS SU STAN BDE BA LA LUS RNAM
SNANG GI CHOS BDUN LDAN GYIS 'DUG STE BDAG BSKYED BZLAS PA DANG
BCAS PA RGYAS BSDUS SKABS SBYAR SNGON DU

BTANG, NYER BSDU BYAS NAS RANG NYID HE RU KA ZHAL GCIG PHYAG
GNYIS PA'AM, ZHAL PHYAG YONGS RDZOGS GANG RIGS KYI SKUR BZHENGS
PA'I LUS KYI NANG SEN MO'I RTZE'I BAR DU STONG SANG DU BSGOMS
PA'I STONG RA 'DI RDZOGS RIM ZAB

@3B MO'I TING NGE 'DZIN SKYE BA LA SHIN TU GNAD CHE ZHES, SRID
ZHI'I GTZUG RGYAN RGYAL MCHOG RDO RJE 'CHANG DE NYID KYI ZHAL
LUNG ZAB MO LAS THOS SHING GNAD SHIN TU CHE, DE LTAR BSGOM PA'I
LUS KYI DBUS DRANG POR SGAL TSIGS LA CUNG ZAD NYE BAR RTZA

DBU MA SBOM PHRA GRO GSOG TZAM DMAR ZHING SNUM PA DVANGS SHING
GSAL BA, DRANG ZHING 'DRONG BA, 'JAM ZHING MNYEN PA STE KHYAD
CHOS BZHI LDAN NAM; YANG NA KHA DOG SNGON PO YAR SNE SPYI BO NAS
SEG KHAR SMIN MTSAMS SU GZUGS CING, MAR SNE NOR

BU'I RTZE DANG KHAD CHAD DU YOD PA, G-YAS PHYOGS SU RO MA DMAR
PO DANG G-YON PHYOGS SU RKYANG MA DKAR PO GNYIS ZHAR BA'I RNAM
PA CAN DU GSAL BTAB, DE NAS SNA BUG G-YAS PA NAS RLUNG DAL
ZHING 'JAM PAR BRDUBS PAS RTZA RO MA SDE

TSAN DANG BCAS PA RLUNG GIS 'KHRIG GER GANG, LTE 'OG SOR BZHI'I
MTSAMS SU RI MO'I MAS SNE RKYANG MA'I NANG DU PHU DUNG DKAR PO'I
NANG DU PHU DUNG DMAR PO TSUD PA BZHIN GNAS PA'I NANG NAS KHYUR
GYIS ZHUGS, ,RKYANG MA RTZA PHRAN DANG BCAS

PA'I NANG GANG, SNA BUG G-YON NAS RLUNG RNAMS RLUNG RO MA LUS
PAR SANGS KYIS BUS PAS RTZA RKYANG MA SDE TSAN DANG BCAS PA'I
NANG GI NAD GDON SOGS LJAN LJIN DANG MI GTZANG BA THAMS CAD
PHYIR THON, RTZA CHAD PA RNAMS MTHUNG BZAR BA

BSGANG, NYAMS PA RNAMS GSOS TE SNUM SANG NGER GYUR PAR MOS, YANG
G-YON NAS BRDUB STE G-YAS LA 'BUD PA'I DUS SU RKYANG MA'I NANG
NAS RO MAR RLUNG ZHUGS TE RO MA SDE TSAN DANG BCAS PA SBYANGS BA
DANG RO RKYANG GI MAR SNE GNYIS

@4A *, ,LTE 'OG GI TSIGS MTSAMS NAS DBU MA'I NANG DU CHUNG BA
YI GE CHA'I RNAM PA CAN DU MOS NAS SNA BUG GNYIS KA NAS RLUNG
BRDUB STE GNYIS KA NAS BUS PAS RO RKYANG GNYIS KA NAS RLUNG DBU
MA'I NANG DU ZHUGS,

DBU MA'I STENG SGO NAS PHYIR THON BAS DBU MA LE LAG DANG BCAS
PA'I SKYON RNAMS BSAL BAR BSGOM, DE BZHIN DU G-YON NAS BRDUBS
TE G-YAS LA 'BUD PA DANG G-YAS NAS BRDUBS TE G-YON LA 'BUD PA
DANG, GNYIS

KA NAS BRDUBS TE GNYIS KA NAS 'BUD PA DANG, YANG G-YAS NAS
BRDUBS TE G-YON DANG G-YON NAS BRDUBS TE G-YAS DANG, GNYIS KA
NAS BRDUBS TE GNYIS KA LA 'BUD PA STE RLUNG RO DGU PHRUGS SU
BSAL, 'DI LA GNAD

DU MA YOD PA ZHAL LAS ZHES, DE NAS SPYO BO BDE CHEN GYI 'KHOR LO
RTZA 'DAB SO GNYIS, MGRIN PA LONGS SPYOD KYI 'KHOR LO RTZA 'DAB
BCU DRUG, SNYING KHA CHOS KYI 'KHOR LO RTZA 'DAB BRGYAD, LTE BA
SPRUL BA'I 'KHOR LO RTZA 'DAB DRUG

CU RE BZHI, GSANG GNAS BDE SKYONG GI 'KHOR LO RTZA 'DAB SO
GNYIS, NOR BU'I DBUS SU RTZA 'DAB BRGYAD RNAMS GSAL BTAB, SNYING
DBUS KYI MI SHIGS PA'I THIG LE ZHES PA PHA LAS THOB PA'I KHAMS
DKAR PO DANG MA LAS THOB

PA'I KHAMS DMAR PO'I DVANG MA GNYIS KHA SBYOR NANG DU RLUNG SEMS
NGO BO DBYER MED DU GNAS PA DE GNYUG LUS SEMS DANG BCAS PA YIN
PAS, DE NYID SGRUB GZHIR BYAS TE DBEN PA GSUM GYI TING NGES
'DZIN BSKYED PA NI BDAG GI

@4B GDAGS GZHI'I RTZA BA MTHAR THUG PA DANG BCAS PA HE RU KA'I
SKU GSUNG THUGS SU BSKYED PA'I PHYIR BYIN GYIS BRLAB PAS BDAG
BYIN RLABS KYI RIM PA ZHES BYA BAS DE LTAR BU'I MI SHIGS PA'I
THIG LE 'OD ZER 'PHRO BA LA BDAG NYID KYI SEMS ZHUGS

PA BZHIN DU BYAS TE, THIG LE DE NYID KYIS SNYING KHA'I RTZA 'DAB
KYI PHYI NANG THAMS CAD 'OD GSAL BAR BYAS YAR SONG, MGRIN PA
DANG SPYI BO RNAMS KYANG DE BZHIN DU GSAL BAR BYAS, SMIN MTSAMS
NAS THIG LE PHYIR THON RANG GI LUS HE RU KAR

GSAL BA 'DA LEGS PAR MTHONG, SLAR YANG SMIN MTSAMS NAS ZHUGS,
SPYI BO MGRIN PA SNYING KHA LTE BA GSANG GNAS RNAMS RIM GYIS
GSAL BAR BYAS, SLAR LOG NAS SNYING DBUS SU 'ONG BAR BSGOM STE
'DI LA NI RTZA LAM SBYANG BA

ZHES BYA'O, ,DE NAS THIG LE DE NYID RGYA SPRAN 'BRING PO'I TSAD
TZAM PHYED KYI STENG DKAR BA DANG 'OG DMAR BA KHA SBYAR GYI NANG
DU RLUNG SEMS NGO BO DBYER MED PA DE NYID SIN DHU RAS BYUNGS
PA'I MU TIG LTA BU'I H'Um YIG DKAR LA DMAR PA'I MDANGS CHAGS

PA DVANGS SHING GSAL BA'I N'A DA GSUM KYOG STONG DMAR ZHING SMAD
CUNG ZAD DKAR BA SKRA'I RTZE MO BRGYA STONG GI CHA TZAM SBUS
BRIS PA LTA BU LA SEMS ZHUGS PA BZHIN DU BYAS TE RTZE GCIG TU
BSGOM, DE YANG LUS SEMS GNYIS KA DE LA ZHUGS PA BZHIN

DU BYAS TE MNYAM PAR 'JOG BA NI GNAD KYI DON PO'O, ,DE LTAR
NYAMS SU BLANGS PAS RLUNG DBU MAR ZHUGS GNAS THIM GSUM 'BYUNG,
ZHUGS PA'I RTAGS SNA BUG GNYIS KYI RLUNG RGYU BA MNYAM DU
'BYUNG, GNAS PA'I RTAGS RAGS PAR

@5A *, ,SNA BUG GI RGYU BA CHAD, ZHIB PAR LTO BA MI 'GUL, THIM
PA'I RTAGS SU SA CHU LA THIM PA NA SMIG RGYU LTA BU'I SNANG BA,
CHU ME LA THIM PA NA DU BLTA BU'I SNANG BA, ME RLUNG LA THIM PA
NA MKHA' SNANG ME KHYER LTA BU'I SNANG BA, RLUNG

SNANG BA LA THIM PAR RTZOM PA NA MAR ME LTAR 'BAR BA LTA BU'I
SNANG BA, RLUNG SNANG BA LA THIM PA NA SNANG BA RANG DUS SU STON
GYI NAM MKHA' G-YA' DAG PA LA ZLA 'OD KYIS KHYAB PA LTA BU'I
SNANG BA DKAR LAM PA, SNANG BA MCHED PA LA THIM PA NA STON GYI
NAM

MKHA' G-YA' DAG PA LA NYI 'OD KYIS KHYAB PA LTA BU'I MCHED PA
DMAR LAM PA, MCHED PA NYER THOB LA THIM PA NA STON GYI NAM MKHA'
G-YA' DAG PA LA SROD KYI SMAG MTHUG POS KHYAB PA LTA BU'I NYER
THOB NAG LAM PA 'CHAR, NYER THOB 'DI'I

STOD LA DRAN PA DANG SMAD LA DRAN MED 'BYUNG ZHING, DRAN MED JI
TZAM RGYUN RING BA DE BZHIN DU 'OD GSAL MTHUG CING RGYA CHE BAR
GSUNGS, NYER THOB DE 'OD GSAL DU THIM PA NA SNANG NGOR ZLA NYI
SMAG GSUM GYI SKYON DANG BRAL BA'I STON DUS KYI THO RANGS

KYI NAM MKHA'I RANG MDOG JI LTA BA'I 'OD GSAL RANG DUS KYI SNANG
BA 'CHAR LA, TSUL 'DI LTA BUS RLUNG DBU MAR ZHUGS GNAS THIM GSUM
BYUNG BA'I TSE SKABS 'DIR RANG STOBS KYIS GTUM MO 'BAR TE SPYI
BO'I HAm YIG BYANG CHUB KYI SEMS ZHU

BA SPYI BO NAS MGRIN PAR SLEBS PA NA DGA' BA, MGRIN PA NAS
SNYING KHAR SLEBS PA NA MCHOG DGA', SNYING KHA NAS LTE BAR SLEBS
PA NA KHYAD DGA', LTE BA NAS NOR BU'I RTZER SLEBS PA NA LHAN
SKYES KYI DGA' BA SKYE ZHING, BDE BA DES STONG PA

@5B NYID NGES PA'I BDE STONG GNYIS SU MED PA'I YE SHES DANG
NAM MKHA'I RANG MDOG LTA BU'I SNANG BA GNYIS SNANG STONG GNYIS
TSOGS SU MNYAM PAR 'JOG PAR BYA'O, ,RTAGS MNGON DU MA GYUR PA'I
LAS DANG PO PA MOS PA YID BYED TSUN CHAD KYIS

NYAMS SU LEN PA RNAMS KYIS SKABS 'DIR SNYING KHA'I DMIGS RTEN
LAS GTUM MO SBAR TE BYANG SEMS ZHU BA SPYI BO NAS NOR BU'I
RTZE'I BAR DU DGA' BZHI RIM BZHIN SKYES PA'I MOS PA DANG BDE
STONG SBYAR BA RNAMS SNGAR BZHIN BYA'O, ,'OD GSAL DE LAS

LDANG BA NA LUGS LDOG GI NYER THOB GRUB PA DANG DUS MNYAM DU CHU
LAS NYA LDANG BA LTAR CHOS GZHAN GYIS BAR MA CHOD PAR YID NGOR
BCOM LDAN 'DAS DPAL HE RU KA'I DKYIL 'KHOR RTEN DANG BRTEN PAR
DNGOS SU BZHENGS PAR MOS NAS LUS KHYAD PAR CAN

GYIS ZHING KHAMS BLTA BA DANG, DE BZHIN GSHEGS PA LAS CHOS NYAN
PA DANG SEMS CAN GYI DON BYED PA SOGS KYI RTZAL SBYONG, SLAR
YANG PHUNG PO RNYING PA DAM TSIG SEMS DPAR GSAL BA LA YE SHES
SEMS DPA'I TSUL DU ZHUGS PAS SNA BUG

GNYIS NAS RLUNG RGYU, YUL SNANG 'CHAR, GANG SNANG STONG PA,
STONG PA BDE PA, BDE BA NI DPAL HE RU KAR 'CHAR BA LA BSLAB PAR
BYA ZHING, GONG DU BSHANG PA'I 'ONG GSAL LA MNYAM PAR BZHAG PA
NI SAD DUS KYI 'CHI BA CHOS SKU DANG BSRE PA DANG, 'OD

GSAL LAS LHAR LDANG BA NI BAR DO LONGS SKU DANG BSRE BA DANG, DE
LAS PHUNG PO RNYING PA LA 'JUG PA NI SAD PA SPRUL SKU DANG BSRE
BA ZHES BYA'O, ,RNAL 'BYOR PA GNYID DU 'GRO BA'I TSE SNYING
DKHA'I DMIGS RTEN LA RTZE GCIG TU DMIGS NAS BSGOM, RLUNG

@6A *, ,DBU MAR ZHUGS GNAS THIM GSUM SOGS SNGAR BZHIN BYAS TE,
GNYID KYI 'OD GSAL CHOS SKU DANG BSRE BA, 'OD GSAL LAS LDANG
BA'I TSE RMI LAM GYI LUS KHYAD PAR CAN LONGS SKU DANG BSRE BA,
GNYID SAD PAN PHUNG PO RNYING

PA DAM TSIG SEMS DPA' LA YE SHES SEMS DPA'I TSUL DU ZHUGS TE,
SAD PA SPRUL SKU DANG BSRE BA RNAMS LA BSLAB, 'DIR RMI LAM GYI
LUS KHYAD PAR CAN DU LDAN TSUL DANG, DES KYANG ZHUGS GNAS THIM
GSUM GYI MAN NGAG LA SLOB TSUL

SOGS DANG, YANG THIM RIM 'DI RNAMS KYI RTAGS 'CHAR TSUL MI 'DRA
BA DU MA LA SOGS PA DANG, YID NGOR HE RU KAR BZHENGS RGYU'I LUS
KHYAD PAR CAN GYI GNAD SOGS SHIN TU ZAB PA MANG PO NI 'PHAGS
PA'I YUL GYI GRUB PA'I SLOB DPON

CHEN PO DRIL BU PA'I ZHABS DANG KLU SGRUB YAB SRAS RJE BTZUN N'A
RO PA SOGS KYIS RGYUD SDE RIN PO CHE'I BCUD PHYUNG BA'I NYING
KHU BLO BZANG RGYAL BA GNYIS PA'I ZHAL LUNG ZAB MO'I SNYAN
BRGYUD 'DZIN PA RNAMS KYI ZHAL GYI BDUD RTZI LAS SHES

PAR BYA'O, ,RNAL 'BYOR PA LAM GONG MA'I RTOGS PA MNGON DU MA
GYUR PAR 'CHI BA'I DUS LA SLEB NA 'CHI KHANG SNYING KHA'I DMIGS
RTEN LA DMIGS NAS SNGAR BZHIN BSGOMS TE RLUNG DBU MAR ZHUGS GNAS
THIM GSUM BYAS NAS

'CHI BA'I 'OD GSAL CHOS SKU DANG BSRE, BAR DOR DPAL HE RU KAR
YID DOR LDANG STE SNGAR BSHAD PA'I RTZAL SBYANGS PA RNAMS MNGON
DU BYAS NAS LONGS SKU DANG DANG BSRE, SKYE BA LEN PA'I TSE PHA
MA GNYIS DAM TSIG SEMS DPAR

@6B GSAL BA LA YE SHES SEMS DPA'I TSUL DU ZHUGS NAS SKYE BA
SBRUL SKUR BSRES TE LAM LHAG MA RNAMS RDZOGS BAR BYED PA YIN NO,
,SNYING KHA'I DMIGS RTEN DE LA BRTAN PA THOB NAS RDOR BZLAS JI
LTAR BYA BA NI DMIGS RTEN GYI N'A DA LAS 'OD ZER LNGA BA'I

H'Um YIG GI GDANGS KYIS MGRIN PA'I BAR DU SONG, AOm GYI GDANGS
KYIS SLAR LOG ,A'A: 'I GDANGS KYIS DMIGS RTEN LA THIM PAR BSAM
PA LAN GSUM DANG, DE NAS SPYI BO'I RTZA 'KHOR GYI BAR DU SONG
ZHING LDOG BA LAN GSUM, DE NAS RLUNG SNA SGO

THON TE PHYIR 'PHRO BA H'Um GI GDANGS, NANG DU 'JUG PA AOm GYI
GDANGS, DMIGS RTEN LA THIM PA A'A: 'I GDANGS SU SHAR BA'I RDO
RJE'I BZLAS PA LA BSLAB, DE YANG RLUNG GI RANG GDANGS RDO RJE
GSUM GYI GDANGS SU SHAR BA LA SLOB KYI RLUNG SNGAGS THA DAD DU

SHAR BA NI MA YIN NO, ,DE LTA BU'I RDOR BZLAS LA'ANG BSRE BSKOR
GSUM DU SHES PAR BYA'O, ,GNYIS PA SA BON MED PA'I BDAG BYIN
RLABS KYI RIM PA NI RTZA LAM SBYAD BA YAN CHAD KYI SNGON 'GRO
RNAMS SNGAR BZHIN LA SNYING BZHIN LA SNYING KHA'I THIG LE GA'U
KHA SBYOR GYI

DBUS SU SHIN TU PHRA BA'I N'A DA GSUM KYOG RTZE DMAR ZHING RTZA
BA DKAR PA'I RTZE MO REG BYA TSA BA'I RANG BZHIN CAN LA DMIGS
NAS RLUNG RDOR BZLAS DANG, BSRE BA SKOR GSUM LA SOGS PA SNGAR
BZHIN BYA BA YIN NO, ,GNYIS PA SNA TSOGS RDO RJE'I RIM PA

LA'ANG SA BON DANG BCAS PA DANG MA BCAS PA GNYIS LAS, DANG PO NI
LUS GNAD DUS GNANG SOGS SNGON 'GRO RNAMS SNGAR BZHIN LA, RANG HE
RU KA YAB YUM ZUNG GCIG GI NGA RGYAL LA GNAS SHING, KHYAD PAR
RDO RJE PHAG MOS YAB KYI BRAL GNYIS KYI

@7A *, ,STENG NAS 'KHRIL BA'I RNAM PA SHIN TU GSAL BAR BSGOM
LA RTAGS KYI RDO RJE PHYI RTAGS KYI RNAM PA LA NANG RDO RJE
SNGON PO RTZE LNGA PA'I RNAM PA CAN GYI DBUS RVA DBU MA GRO GSOG
'BRING PO'I SBOM PHRA TZAM GYI RTZE MO RDO RJE'I BU GA LAS CUNG

ZAD PHYIR THON PA, YUM GYI CHU SKYES PHYI RTAGS KYI RNAM PA LA
NANG PADMA 'DAB MA GSUM PA ZE'U 'BRU DANG BCAS PA'I DBUS SU RANG
GI DH'U T'I'I MAR SNA TSUD NAS YAB YUM GNYIS KYI RTZA KA KHA MU
KHA GNYIS 'PHRAD PA'I SNE MOR RDO RJE DMAR SKYA RTZE GCIG PA

BSGRENGS STABS SU GNAS PA'I RTZE MOR H'Um YIG DKAR LA DMAR BA'I
MDANGS CAN N'A DA DANG BCAS PA GSAL BTAB, RANG GI SNYING KHA'I
THIG LE DE NYID HRIL LI LI SONG H'Um YIG GI N'A DA'I NANG DU
ZHUGS TE RANG GI LUS NGAG YID GSUM N'A DA'I NANG

DU ZHUGS PA ZHIG BYAS NAS MNYAM PAR 'JOG DE LA REG MTHONG GI
MTSAN MA MTHONG BA NA THIG LE RDO RJE DANG BCAS PA 'OD DU ZHU
NAS YAR DH'U T'I'I NANG BRGYUD SNYING KHA'I NANG DU GNAS PAR
BSGOM, SA BON MED PA'I SNA TSOGS RDO RJE'I RIM PA NI

SNGON 'GRO DANG SGOM TSUL SOGS GZHAN RNAMS SNGAR LTAR LA DH'U
T'I'I YAR SNA SMIN MTSAMS SU BU GA HA RER YOD PA'I NANG DU RDO
RJE RTZE GCIG PA DMAR SKYA GYEN BSGRENGS SU GNAS PA ZHIG BSGOM
LA, DE NAS SNYING KHA'I THIG LE DE NYID YAR DH'U T'I'I NANG

NAS HRIL LI LI SONG, RDO RJE DE NYID KYI RTZE MOR ZHUGS PAS RDO
RJE'I STOD KYI NANG DU THIG LE'I DMAR CHA NYI MA'I DKYIL 'KHOR
'OD ZER 'PHRO BA DANG, DE'I STENG DU THIG LE'I DKAR CHA ZLA
DKYIL BSIL ZHING NYA GANG BA'I DBUS SU MI BSKYOD PA'I NGO BO

@7B THIG LE SNGON PO RTOG GI TSUL CAN, MDUN DU RNAM SNANG GI
NGO BO THIG LE DKAR PO, G-YAS SU RIN 'BYUNG GI NGO BO SER PO,
RGYAB TU 'OD DPAG MED KYI NGO BO DMAR PO, G-YON DU DON GRUB KYI
NGO BO LJANG KHU RNAMS GSAL BTAB NAS RTZE GCIG TU

MNYAM PAR 'JOG CING, REG MTHONG GI MTSAN MA MTHONG BO NA THIG LE
RNAMS 'OD DU ZHU, ZLA NYI RDO RJE DANG BCAS PA LA THIM, DE NYID
THIG LE'I RNAM PAR GYUR NAS SNYING KHAR PHAB STE MNYAM PAR 'JOG,
DE LA BRTEN NAS RLUNG DBU MAR ZHUGS GNAS

THIM GSUM DANG BSRE BA SOGS SNGAR BZHIN NO, ,MIG DANG SNA SGO
SOGS SU RDO RJE SGOM PA LAS DE RNAMS KYI YON TAN SKYE TSUL SOGS
KYI GNAD KYANG SHES PAR BYA'O, ,GSUM PA NOR BU 'GENGS PA'I RIM
PA LA LAS RGYA, YE RGYA, CHOS RGYA, PHYAG RGYA CHEN

PO DANG BZHI LAS, DANG PO NI, PADMA CAN, DUNG CAN MA, GLANG PO
CAN MA, RI DVAGS CAN MA RNAMS DANG, DE RE RE LA RDO RJE PHAG
MO'I RIGS, MKHA' 'GRO MA'I RIGS, L'A MA'I RIGS, DUM SKYES MA'I
RIGS, GZUGS CAN MA'I RIGS DANG,

DE DAG LA YANG ZHING SKYES, SNGAGS SKYES, LHAN SKYES RNAMS KYI
DBYE BA DANG, RIGS BZHI'I MTSAN NYID DANG LDAN PA'I PHYAG RGYA
DANG, ZHING GI RNAL 'BYOR MA RTOGS DKA' BA'I YUL RNAMS SU DBANG
GIS RGYUD SMIN CING LHA DANG CHOS LA MOS PA

SOGS KYI MTSAN NYID TSANG BA'I PHYAG RGYA MO RDO RJE PHAG MOR
GSAL BA'I DH'U T'I'I MAR SNA PADMA LAS PHYIR THON PA RANG GI RDO
RJE NOR BU'I BU GAR BTZUD NAS DPAL HE RU KA DANG RDO RJE PHAG
MO'I NGA RGYAL BRTAN POS BSGOM ZHING SNYOMS PAR ZHUGS PA'I

@8A *, ,YUM GYI DH'U T'I NAS RLUNG SPOS RANG GI DUD PA LTA BU
'BYUNG, RANG GI DH'U T'I'I LAM NAS ZHUGS, LTE BAR GNAS PA'I GTUM
MO'I ME AA THUNG SHAD KYI RNAM PA CAN LTA BU LA SBAR BAS, DE LAS
KHYAD CHOS GSUM LDAN GYI

ME GYEN DU 'BAR BAS SPYI BO'I DH'U T'I'I NANG GI HAm YIG LA PHOG
PAS RTZA NANG RNAMS NA GNAS PA'I BYANG SEMS RNAMS ZHU NAS SPYI
BOR 'DUS SHING, SPYI BO NAS MGRIN PAR SLEBS PA NA DGA' BA, MGRIN
PA NAS SNYING KHAR SLEBS PA NA MCHOG

DGA'; SNYING KHA NAS LTE BAR SLEBS PA NA KHYAD DGA', LTE BA NAS
NOR BU'I RTZER SLEBS PA NA LHAN SKYES KYI DGA' BA SKYES, DE
BZHIN DU YUM GYI BYANG SEMS DMAR PO YANG RIM GYIS BAB STE, DGA'
BZHI DRANG STE GSANG BA'I SNA

RTZER BYANG SEMS DKAR DMAR GNYIS 'PHRAD PA THIG LE RDO RJE SKYIL
KRUNG YAB YUM GYI THUR SEL GYI RLUNG GNYIS 'PHRAD PA RLUNG RDO
RJE SKYIL KRUNG DH'U T'I'I MAR SNA GNYIS 'PHRAD PA RTZA RDO RJE
SKYIL KRUNG RNAMS KYIS SNYOMS PAR ZHUGS, BDE STONG

SBYAR NAS BSGOM ZHING, SLAR YANG GYEN DU LDOG PA'I MAS BRTAN GYI
DGA' BZHI 'DRAN, YE RGYA NI SGOM BA DANG DNGOS KYI KHYAD PAR MA
GTOGS DMIGS PA'I KHYAD PAR RNAMS 'DRA LA, CHOS RGYA NI RANG GI
RDO RJE NOR BU'I BU GAR THIG LE

GA'U KHA SBYAR GYI DBUS SU RDO RJE DMAR SKYA RTZE GCIG PA DBUS
SBOM LA MTHA' PHRA BA GSAL BTAB STE MNYAM PAR BZHAG PA LAS BDE
CHEN 'DREN PA'O, ,PHYAG RGYA CHEN PO NI RANG BZHIN MED PA'I DON
NYID LA DMIGS TE ZHU BDE 'DREN

@8B PAR BYED PA YIN CING, 'DI RNAMS LA YANG RJE RGYAL BA GNYIS
PA'I SNYAN BRGYUD BLA MA'I ZHAL LAS SHES PAR BYA BA MANG DU YOD
DO, ,BZHI PA DZ'A LANDHA RA'I RIM PA NI, SNGON 'GRO DANG RTZA
GSUM 'KHOR LO DRUG DANG BCAS PA GSAL 'DEBS PA SNGAR LTAR

LA SPYI BO BDE CHEN GYI 'KHOR LOR HAm YIG DKAR PO MGO 'THUR DU
BLTA BA, SNYING KHA CHOS KYI 'KHOR LOR H'Um YIG DKAR PO MGO
'THUR DU BLTA BA, PHYOGS BZHIR RTZA 'DAB LA LAm DKAR PO, MAm SER
PO, PAm DMAR PO, TAm LJANG KHU RNAMS MGO GYEN

DU BLTA BA, LTE BA SPRUL PA'I 'KHOR LOR CHOS 'BYUNG GRU GSUM
PHYI DKAR LA NANG DMAR BA'I NANG DU NYI GDAN LA DBUS SU THIG LE
SNGON PO, PHYOGS BZHIR DKAR SER DMAR LJANG BZHI GSAL BTAB, 'OG
RLUNG GYEN DU DRANGS STENG RLUNG BSNAN TE LTE

BAR BUM PA CAN BZUNG BAS THIG LE LAS ME 'OD GYEN DU 'BAR, SNYING
KHA'I YI GE LNGA LA PHOG PAS DE LAS BYANG SEMS KYI RGYUN BABS,
LTE BA'I ME LA PHOG PAS TSEG SGRA DANG BCAS TE CHAR 'BAR BAS
SNYING KHA'I YI GE LNGA BSREGS, SPYI BO'I HAm

YIG LA REG TZAM BYAS PAS BYANG SEMS KYI RGYUN CHER BAB, LTE BA'I
ME CUNG ZAD BSNAN CING, SLAR CHER 'BAR TEG TU MO MA'I ME SNA BUG
G-YAS NAS THON, PHYOGS BCU'I SANGS RGYAS THAMS CAD KYI SHANGS
BUG G-YON NAS ZHUGS THUGS KA'I

YE SHES KYI BDUD RTZI BKUG STE SHANGS BUG G-YAS NAS THON RANG
GI SNA BUG G-YON NAS ZHUGS, SPYI BO'I HAm YIG GSOS LONGS SPYOD
KYI 'KHOR LOR NGAL BSOS SNYING KHA'I YE GE RNAMS GSOS NAS LTE
BAR BAB PA'I 'BAR 'DZAG LA DMIGS

@9A *, ,NAS ZHUGS GNAS THIM GSUM DANG BSRE BA RNAMS LA SBYONG
BA YIN NO, ,LNGA PA BSAM MI KHYAB KYI RIM PA NI, GONG GI RNAL
'BYOR RNAMS PHYI NANG GI RKYEN LA BRTEN NAS GOMS BAR BYAS PAS
LUS DBEN SKU RDO RJE, NGAG DBEN

GSUNG RDO RJE, SEMS DBEN THUGS RDO RJE'I TING DE 'DZIN RNAMS
LEGS PAR 'GRUB, SEMS DBEN MTHAR THUG GI DPE'I 'OD GSAL DANG RIM
PA GSUM PA'I SGYU LUS MNGON DU BYED PA'I MTSAN MA BRTAN PO
MTHONG BA NA PHYI'I RKYAN LAS KYI PHYAG

RGYA SOGS DANG SNYOMS PAR 'JUG CING, NANG GI RKYEN 'BAR 'DZAG GI
BDE CHEN KHYAD PAR CAN BSGOM PA'I RLUNG DBU MAR ZHUGS GNAS THIM
GSUM GYI RTAGS RNAMS RDZOGS PAR SHAR BA'I NYER THOB KYI MJUG TU
STONG NYID DON SPYI'I TSUL GYIS

RTOGS PA'I DPE'I YE SHES NAM MKHA' SLONG BYED KYI RKYEN GSUM
DANG BRAL BA LTA BU'I SNANG BA DANG BCAS PA DE 'CHAR, 'OD GSAL
DE LAS LDANG BAR RTZOM PA NA LUGS LDOG GI NYER THOB GRUB PA DANG
DUS MNYAM DU CHOS GZHAN GYIS BAR MCHOD

PAR 'OD GSAL DE LAS CHU LAS NYA LDANG BA'I TSUL DU 'OD GSAL GYI
BZHON PAR GYUR PA'I RLUNG 'OD ZER LNGA PAS SKU'I SGRUB GZHI DE
DANG NGO BO DBYER MED PA'I SEMS KYIS THUGS KYI SGRUB GZHIR BYAS
TE MTSAN DPES BRGYAN PA'I DPAL HE RU KAR

DNGOS SU BZHENGS PA DE 'BYUNG, DE LTA BU'I SGYU MA'I SKU DPE BCU
GNYIS KYIS MTSON PAR BYA BA DE NI SO SO SKYE BO YIN KYANG SA LA
GNAS PA'I SEMS DPA' CHEN PO THAMS CAD KYI RDZU 'PHRUL DANG MDZAD
PA JI SNYED PA BDE BLAG TU 'GRUB CING, LAM

@9B DUS KYI LONGS SKU'I SGRAS BRJOD PAR BYA BA YIN TE ZAB MO
RDO RJE THEG PA RNAL 'BYOR BLA MED KYI KHYAD CHOS MTHUN MONG MA
YIN BA'O, ,DE LTA BU'I SGYUR LUS PA DES MNYAM GZHAG GI SKABS SU
PHYI NANG GI RKYEN GNYIS LA BRTEN NAS RLUNG DBU MAR ZHUGS GNAS

THIM GSUM BYAS TE BDE STONG GI YE SHES LA MNYAM PAR 'JOG CING,
RJES THOB TU GDUL BYA LA CHOS STON PA DANG LAS RGYA DANG SNYOMS
PAR 'JUG PA DANG, RI DVAGS BSHOR BA LA SOGS PA'I SPYOD PA ZLA BA
DRUG GAM BCO BRGYAD DU SPYAD PAS DON

GYI LHAN SKYES MNGON DU BYED PA'I MTSAN MA BRTAN PO MTHONG BA
NAS PHYI'I RKYEN LAS RGYA DANG SNYOMS PAR 'JUG CING, NANG GI
RKYEN BDE STONG GNYIS SU MED BA'I YE SHES LA MNYAM PAR BZHAG PAS
RLUNG DBU MAR ZHUGS GNAS THIM GSUM BYAS NAS

NYER THOB KYI MTHAR STONG NYID MNGON SUM DU RTOGS PA'I YE SHES
DON GYI 'OD GSAL LAM LHAN SKYES MDON DU BYED CING, RIM PA GSUM
PA'I SGYU MA'I SKU DE YANG 'OD GSAL DE'I NGO BOR NAM MKHA'I
DBYINGS SU SPRIN DENGS PA BZHIN DAG PAS NYON

SGRI BZANG BAR 'GYUR BA YIN NO, ,'OD GSAL DE LA MNYAM PAR BZHUG
PA'I NGO BO NA THO RANGS KYI NAM MKHA'I RANG MDOG LTA BU LA SOGS
PA'I GNYIS SNANG GI SPROS PA NI CUNG ZAD KYANG MI 'CHAR ZHING,
CHOS THAMS CAD KYI THOG MA'I SDOD LUGS DANG

BZHIN STONG PA NYID DE BDE BA CHEN PO DANG CHU LA CHU BZHAG PA
BZHIN DU SNANG BA YIN NO, ,'OD GSAL DE LAS LDANG BA NA RDO RJE'I
SKU MTSAN NYID PA RIM PA BZHI PA'I DAG PA'I SGYU LUS SU BZHENGS
PA DE 'BYUNG ZHING, 'OD GSAL 'DI RNAMS STONG PHYOGS,

@10A *, ,BSAM GYIS MI KHYAB PA DANG, SGYU LUS KYI CHA LA SNANG
PHYOGS BSAM MI KHYAB CES LUGS SROL CHEN PO 'DI LAS BSHAD DO, ,DE
LTA BU'I SGYU LUS PA DES PHYI NANG GI RKYEN GNYIS LA BRTEN NAS
'OD GSAL LA MNYAM PAR BZHAG,

PAS SKU DAG PA SGYU MA'I SKU DANG THUGS DAG PA DON GYI 'OD GSAL
GNYIS SKU THUGS SU DNGOS PO ZUNG GCIG TU 'JUG PA'I SLOB PA'I ZUD
'JUG MNGON DU BYED CING, ZUNG 'JUG PA DES MNYAM GZHAG GI DUS SU
PHYI'I RKYEN LAS RGYA DANG SNYOMS

PAR 'JUG BZHIN PA DANG NANG GI RKYEN BDE STONG GNYIS SU MED PA'I
YE SHES LA MNYAM PAR 'JOG PA DANG, RJES THOB TU GDUL BYA LA CHOS
STON PA DANG, LAS RGYAL SNYOMS PAR 'JUG PA DANG, RI DVAGS BSHOR
BA LA SOGS PA'I

SPYOD PA SPYOD TSUL GYIS SHES SGRIB SKOR DGU'I GNYEN POR SGOM
LAM SKOR DGU SBYAR TE BSGOM PAS, MTHAR MI SLOB BA'I ZUNG 'JUG
DPAL LDAN RDO RJE 'CHANG HE RU KA NYID MNGON DU BYED PA'I MTSAN
MA MTHONG BAN, THO RANGS NYI MA'I DMAR 'OD

MA SHAR BA, ZLA BA SGRA GCAN GYIS BSGRIB PA, SROD KYI SMAG MTHUG
YAL BA'I DUS SU KHYI'I RKYEN LAS RGYA DANG SNYOMS PAR 'JUG CING,
NAD GI RKYEN BDE STONG GNYIS SU MED PA'I YE SHES LA LA RTZE GCIG
TU MNYAM PAR BZHAG PAS, RLUNG

DBU MAR ZHUGS GNAS THIMS GSUM BYAS PA'I MTHAR NYER THOB 'GAGS PA
DANG DUS MNYAM PAR SGRIB GNYIS BAG CHAGS DANG BCAS PA RDZOGS PAR
SPANGS PA'I MI SLOB PA'I ZUNG 'JUG KHYAB BDAG HE RU KA KHA SBYOR
YAN LAG BDUN LDAN

@10B RDO RJE 'CHANG CHEN PO'I GO 'PHANG MNGON DU BYAS NAS NAM
MKHA' JI SRID KYI BAR DU GDUL BYA THAMS CAD KYI RE BA SKONG
BZHIN PAR BZHUGS PA YIN NO, ,'DI'I MAN DAG GI GNAD MANG PO NI
BLA MA'I ZHAL LAS SHES PAR BYA'O, ,DPA' BO MKHA' 'GRO BYA

BA'I GSANG BA'I BCUD, ,GRUB PA'I DBANG PHYUG BGRANGS YAS GSHEGS
PA'I LAM, ,GANG 'DI BLO BZANG RGYAL BA GNYIS PA YI, ,MAN NGAG JI
BZHIN BDAG GIS GSAL BAR PHYE, ,SA YI DBANG PHYUG SEMS DPA' CHE
RNAMS KYANG, ,BLO GROS 'KHYOG

LA 'CHANG BA'I RTOGS DKA'I GNAD, ,BDAG BLO BYIS PA'I SHES RAB
KYIS GSAL BAR, ,NONGS BA CI MCHIS BLA MA LHA LA BSHAGS, ,'DIR
'BAD DGE BA GANG ZHIG THOB PA DES, ,BLO BZANG RID LUGS PHYOGS
BCUR RGYAS PA DANG, ,'GRO KUN DON

DU HE RU KA'I GO 'PHANG, ,BDE BLAG NYID DU THOB PA'I RGYU DU
BSNGO, ,NYER BZHI'I YUL GNAS DPA' BO RNAL 'BYOR MA, ,KUN GYIS
MYUR BA'I TSUL GYIS LEGS BYON NAS, ,PHO NYA'I LAM GYI BDE CHEN
KHRAG 'THUD DBAL, ,GAR DGU'I NYAMS KYI ROL

PA NYID THOB SHOG (,CES DPAL DPAL 'KHOR LO SNGOM PA RNAL 'BYOR
GYI DBANG PHYUG DRIL BU BA'I ZHABS KYI BZHED SROL GYI RIM LNGA'I
DMAR KHRID 'DI NI, YONGS RDZOGS BSTAN PA'I MDA' BDAG KHYAB BAR
GA HE RU KA LCANG SKYA ROL BA'I RDO RJE 'PHRIN LAS KYI BYED POR
LAS DANG SMON LAM MCHOG

TU DGE ZHING MKHYEN DPYOD MKHA' LTAR YANGS PAR RIM GNYIS KYI
RNAL 'BYOR LA GZHOL BA SOGS YON TAN DU MA'I DPAL GYIS MNGON PAR
MTHO BA JA SAG BLA MA DGE LEGS NAM MKHAS BSKUL BA LTAR RGYA BOD
KYI MKHAS GRUB DU MA'I ZHAL LUNG BDUD RTZI'I SNYING PO BLO BZANG
RGYAL BA'I MAN NGAG BZHIN

@11A *, ,7 SH'AKYA' DGE SONG BLO BZANG DPAL LDAN YE SHES KYIS
SBYAR BA'O, ,SVASTI; PAN BDE'I 'BYUNG GNAS RGYAL BSTAN YONGS
'DU'I LJON, ,RAB RGYAS 'GRO KUN THAR MCHOG 'BA' BZANG LA, ,SPYOD
PHYIR BKRA

SHIS LHUN GRUB CHOS GRVA CHER, ,CHOS SPYAN 'DZAD MED DAL 'GRO'I
RGYUN 'DI SPEL, ,SARBA MANG+GA LAm, , , ,

@11B [BLANK PAGE]