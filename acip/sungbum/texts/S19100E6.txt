@001A *, ,CHOS MNGON MDZOD KYI MTHA' DPYOD THUB BSTAN NOR BU'I
GTER MDZOD DUS GSUM RGYAL BA'I BZHED DON KUN GSAL LAS GNAS DRUG
BA BZHUGS SO,,

@001B #, ,ZLA MED DKON MCHOG GSUM DANG BLA MA LHA, ,KHYAD PAR
RGYAL KUN YAB GCIG DBYANGS CAN MAR, ,GUS PAS 'DUD DO THEG GSUM
'PHAGS

PA'I YUL, ,MNGON RTOGS MA LUS BDAG BLOR BKRA BA STZOL, ,SHES
BZHIN MNGON DU GYUR BZHIN MNGON RTOGS KUN, ,'CHAD MI NUS KYANG
'JAM MGON MI'I ZLOS GAR, ,

DAM PA'I DRIN GYIS GONG 'OG SO SO'I LUGS, ,MA NOR NYUNG DUS 'CHAD
LA SPRO BAR GYUR, ,GSUM BA THOB BYA 'GOG LAM GYI BDEN PA GTAN LA
DBAB PA LA, ,LAM GYI RNAM

BZHAG ,DE'I RTEN GANG ZAG GI RNAM BZHAG ,LAM GYI KHYAD CHOS GZHAN
BSHAD PA DANG GSUM, DANG PO LA, LAM GYI NGO PO, ,DMIGS PA, SGOM
TSUL GSUM, DANG PO

@002A *, ,NI; BDEN PA MTHONG DANG GOMS PA LAS, ,NYON MONGS SPANGS
PA ZHES BSHAD PA, ,SGOM PA'I LAM NI RNAM GNYIS TE, ,MTHONG BA
ZHES BYA ZAG

PA MED, ,CES BYUNG, SHES BYA CHOS CAN, BDEN BA MNGON SUM DU GSAR
DU MTHONG BA'I LAM DANG MTHONG ZIN RGYUD LDAN DU SGOM PAR BYED
BA'I SGOM LAM GNYIS BSGOM PAR

BYAS PAS NYON MONGS PA SPANGS PA'I STOBS KYIS YE SHES YONGS SHES
KYI MING 'THOB STE, DE LTAR YE SHES DANG SPANGS PA'I YONGS SHES
THOB TSUL BSHAD ZIN PA'I PHYIR TE, BCU

NI SGOM PAS SPANGS BYA YIN, LA YANG, ZHES DANG, 'DOD NA SDUG
BSNGAL LA SOGS PA, MTHONG BA'I RIM BZHIN SPONGS BAR BYED, CES PA
LA SOGS PAR BSHAD PA'I

@002B PHYIR; BDEN PA MNGON SUM DU MTHONG ZIN SGOM PAR BYED PA'I
CHA NAS BZHAG PA'I YE SHES DE SGOM LAM GYI NGO BO DANG, DE LA
SGRAS BRJOD KYI DBYE NA, GNYIS YOD DE, ZAG BCAS 'JIG RTEN PA'I
LAM GOMS PAR BYED PA'I 'JIG

RTEN PA'I SGOM LAM DANG, ZAG MED BDEN PA MNGON SUM DU RTOGS ZIN
GOMS PAR BYED BA'I SGOM LAM GNYIS YOD BA'I PHYIR, MTHONG LAM NI
ZAG MED 'DAS LAM KHO NA YIN TE, KHAMS GSUM GYI GNYEN PO YIN PA'I
PHYIR, MTHA'

CUNG ZAD DPYAD NA, KHA CIG NA RE, SDUG BDEN YIN NA, SDUG BSNGAL
YIN PAS KHYAB ZER NA, ZAG BCAS KYI TSOR BA BDE BA CHOS CAN, SDUG
BSNGAL YIN PAR THAL, SDUG BDEN YIN BA'I PHYIR, DER THAL, 'KHOR BA
YIN PA'I PHYIR,

ZAG BCAS KYI PHUNG PO YIN PA'I PHYIR RO, ,'DOD MI NUS TE, BDE BA
YIN PA'I PHYIR, KHA CIG MTHONG LAM RJES THOB YE SHES YOD ZER NA,
SKAD CIG MA BCU DRUG MNYAM BZHAG THUN GCIG GIS BSDUS PA MA YIN
PAR THAL, 'DOD PA'I

PHYIR; KHYAB STE, BCU DRUG PA SGOM LAM YIN PA'I PHYIR, YANG KHA
CIG ,ZAG MED KYI 'PHAGS LAM LAM LA MNYAM BZHAG GIS KHYAB ZER NA
SGOM LAM RJES THOB PA'I RGYUD KYI MI RTAG SOGS BCU DRUG RTOGS
PA'I 'PHAGS LAM CHOS CAN, DER

THAL; DE'I PHYIR, KHYAB PA KHAS, RTAGS GRUB STE, LAM BDEN YIN
PA'I PHYIR, 'DOD MI NUS TE, RJES THOB YE SHES YIN PA'I PHYIR,
YANG KHA CIG ,MI SDUG PA'I TING NGE 'DZIN DANG, DBUGS 'BYUNG RDUB
KYI TING NGE 'DZIN GANG RUNG

@003A *, ,YIN NA BSAM GTAN GYI DNGOS GZHI LA BRTEN PAS KHYAB ZER
NA, BSAM GTAN BZHI'I NYER BSDOGS LA BRTEN PA'I DE BZHI RE RE NAS
CHOS CAN, DER THAL, DE'I PHYIR, KHYAB PA KHAS, RTAGS GRUB STE,

DE'I DBUGS RDUB PA LNGA DANG MI SDUG PA DE SA BCU LA BRTEN PAR
BSHAD PA'I PHYIR, GZHAN YANG DE SGOM PA'I 'DOD SEMS LA TING NGE
'DZIN ZHIG MED PAR THAL, DAM BCA' DE'I PHYIR, 'DOD MI NUS TE,
BSAM GTAN BZHI'I DNGOS

GZHI; BSAM GTAN KHYAD PAR CAN DANG, NYER BSDOGS BZHI DANG, 'DOD
SEMS DANG BCU LA BRTEN PA'I PHYIR, RTZA BAR, MI SDUG MA CHAGS BCU
DANG, ZHES GSUNGS PA'I PHYIR, KHA CIG MI SDUG MA CHAGS SA BCU
DANG ZHES PA'I

DNGOS BSTAN GYI SA YIN NA, SA LAM GNYIS SU PHYE BA'I SA YIN PAS
KHYAB ZER NA, LAM MA ZHUGS KYI MI SDUG PA'I SEMS RTEN GYI BSAM
GTAN GYI DNGOS GZHI CHOS CAN, DER THAL, DE'I PHYIR, YANG KHA CIG
,NYAN THOS 'PHAGS PA'I

RTOGS PA SNGON SONG GI BYANG 'PHAGS YOD ZER NA NYAN THOS 'PHAGS
PA NGAN SONG DU SKYE BA YOD PAR THAL, DAM BCA' DE'I PHYIR, KHYAB
STE, GNYIS SLOB RIGS LAS LOGS NAS NI, SANGS RGYAS SU 'GYUR, ZHES
DROD RTZE LAS THEG CHEN

DU 'JUG PA YOD LA BZOD PA NAS MED PA'I RGYU MTSAN BSKAL CHEN
GRANGS MED GSUM TSOGS LAM MAN CHAD DU BYED DGOS PA'I RGYU MTSAN
GYI YIN PA'I PHYIR, ,GNYIS PA LAM GYI DMIGS PA LA BDEN BZHI BSHAD
PA DANG, BDEN GNYIS

@003B BSHAD PA GNYIS, DANG PO LA, DNGOS DANG, ZAG BCAS THAMS CAD
SDUG BDEN DU BSHAD PA GNYIS, DANG PO NI, BDEN PA DAG NI BZHIR
BSHAD DO, ,SDUG BSNGAL KUN 'BYUNG DE BZHIN DU, ,'GOG DANG LAM STE
DE LTAR NA, ,DE DAG JI LTAR

MNGON RTOGS RIM, ,ZHES BYUNG, LAM GYI DMIGS YUL 'PHAGS PA'I BDEN
PA DE LA BZHI YOD DE, SNGAR BSHAD PA'I PHYIR TE, ZAG MED LAM GYI
BDEN PA DANG, ,ZHES DANG, SO SOR BRTAG PA'I 'GOG PA GANG, ,ZHES
DANG, SDUG BSNGAL

KUN 'BYUNG 'JIG RTEN DANG, ,ZHES PA'I SKABS SU BSHAD PA'I PHYIR,
DE BZHI'I GO RIM YOD DE, SDUG BSNGAL BDEN PA DANG, KUN 'BYUNG
BDEN PA DANG, DE BZHIN DU 'GOG BDEN DANG LAS BDEN TE GO RIM DE
LTAR MDO LAS BSHAD PA'I PHYIR,

RTZA BAR, SDUG BSNGAL KUN 'BYUNG DE BZHIN DU, ,'GOG DANG LAM STE
DE LTAR NA, ,ZHES SO, ,GO RIM DE BZHIN DU STON PA BDEN PA MNGON
PAR RTOGS PA'I RIM PA YIN TE, BDEN PA SNGAR MNGON PAR RTOGS DE
SNGAR BSTAN PA'I PHYIR TE, MDO

LAS BSHAD TSUL LA SKYE RIM DANG MTHUN PA DRAN PA NYER BZHAG BZHI
DANG BSAM GZUGS BRGYAD LTA BU DANG BRTAGS PA DANG MTHUN PAR YANG
DAG PAR SPONG BA BZHI LTA BU DANG, MNGON RTOGS KYI RIM PA RNAMS
LAS 'DI PHYI MA'I DBANG DU BYAS PA'I

PHYIR; RTZA BAR, DE DAG JI LTAR MNGON RTOGS RIM, ZHES SO, ,DE
YANG, GZHI BDEN BZHI LA DPYOD PA'I GNAS SKABS DANG, BDEN PA YONGS
SU RTOGS PA DE KHO NA BZHIN DU MNGON PAR RTOGS PA'I SKABS SU YANG
GO RIM DE LAS

@004A *, ,RTOGS PA YIN TE, DROD SOGS BZHI KA'I DBYOD BA'I SKABS
SU DE LTAR DBYOD BA GANG ZHIG ,MTHONG LAM GYI SKABS SU YANG MI
RTAG SOGS BCU DRUG GI GO RIM DE LTAR MNGON PAR RTOGS PAR 'GYUR
BA'I PHYIR, DANG

PO GRUB STE, RANG 'GREL LAS, JI LTAR DPYOD PA'I GNAS SKABS NA,
,ZHES DANG, GANG SBEL LAS, DON RNAM PA GSUM PA LA NYE BAR YONGS
SU RTOG PA NA NYE BAR BZUNG NAS DRO BAR GYUR BA DANG, RTZE MO
DANG, BZOD PA DANG, 'JIG

RTEN PA'I CHOS KYI MCHOG GI BAR 'DI NI RNAM PAR DPYOD BA'I GNAS
SKABS SO, ,ZHES GSUNGS PA'I PHYIR, DPYOD BA'I RNAM GRANGS YANG,
GANG SPEL LAS, RTOG BA DANG RAB TU BRTAG PA DANG, NGES PAR RTOG
PA NI RNAM

GRANGS SO, ,ZHES GSUNGS PA'I PHYIR, GNYIS PA GRUB STE, GANG SPEL
LAS, DE BZHIN DU RNAM PAR DPYOD PA'I GNAS SKABS NA BDEN PA RNAMS
JI LTAR MTHONG BA DE KHO NA LTAR RNAM PAR RTOG PA GZHAN BA DE DAG
GI GEGS

MNGON PAR RTOGS SO, ,ZHES GSUNGS PA'I PHYIR, MNGON PAR YANG DAG
PAR RTOG PA'I DON YANG MTHONG BA LA MNGON DU PHYOGS PA'I MNGON
PAR DANG YANG DAG PAR ZHES PA'I DON BDEN PA DANG, RTOGS PA KHONG
DU CHUD PA LA BYED

PA'I PHYIR, PHAR TSAD DANG PA'I SKABS DANG MI 'DRA'O, ,'DI'I GONG
MI RGYUD BLA MA LTAR MDO LAS KYANG BSHAD DE, MDO LAS, YAN LAG
BZHI DANG LDAN PA'I SMAN PA, NAS, BZHI PO GANG ZHEN NAD LA MKHAS
PA YIN, NAD

@004B KYI GZHI LA MKHAS PA YIN, NAD SPANGS PA LA MKHAS PA YIN,
NAD SPANGS NAS KYANG PHYIS MI SKYE BA LA MKHAS PA YIN NO, ,DE
BZHIN DU YAN LAG BZHI DANG LDAN PA'I DE BZHIN GSHEGS PA DGRA BCOM
PA YANG DAG PAR RDZOGS PA'I

SANGS RGYAS KYANG SMAN PA ZUG RDU 'BYIN PA BLA NA MED PA NAS 'DI
SDUG BSNGAL 'PHAGS PA'I BDEN PA'O, ,ZHES GSUNGS PA'I PHYIR, DES
NA 'DI MNGON RTOGS KYI YUL DANG DMIGS PA GTZO BOR 'CHAD BYED YIN
PAS MNGON RTOGS SKYE

RIM GTZO POR BSHAD NA 'OG GI MNGON RTOGS SKYE RIM DANG ZLOS SKYON
YONGS PA'I PHYIR DANG, MTSAMS SBYOR LAS KYANG DMIGS PAR SHIN TU
GSAL BA'I PHYIR, RANG 'GREL LAS, BDEN PA MTHONG BA LAS ZHES BSHAD
PA BDEN PA DE DAG KYANG

GANG ZHIG CE NA, BDEN PA DAG NI BZHIR BSHAD DO, ,ZHES GSUNGS PA'I
PHYIR, GNYIS PA NI, YID 'ONG YID DU MI 'ONG DANG, ,DE LAS GZHAN
ZAG BCAS RNAMS NYID, ,SDUG BSNGAL NYID GSUM LDAN PA'I PHYIR, ,CI
RIGS MA LUS SDUG

BSNGAL LO, ,ZHES BYUNG, TSOR BA'I PHUNG PO YID DU 'ONG BA BDE BA
DANG, YID DU MI 'ONG BA MI BDE BA SDUG BSNGAL DANG, GNYIS BO DE
LAS GZHAN TSOR BA BTANG SNYOMS PA DANG TSOR BA GSUM PO MTSUNGS
LDAN DANG, MTSUNGS LDAN MA

YIN PA'I ZAG BCAS NYER LEN GYI PHUNG PO CHOS CAN, SDUG BSNGAL BA
ZHES BRJOD DE, SDUG BSNGAL GSUM CI RIGS DANG LDAN PA'I SDUG
BSNGAL PA'I PHUNG PO YIN PA'I PHYIR TE, RANG 'GREL LAS, TSOR BA'I
PHYOGS GCIG SDUG BSNGAL

@005A *, ,KYI RANG BZHIN YIN PA DE'I TSE JI LTAR NA 'DU BYED ZAG
PA DANG BCAS PA THAMS CAD SDUG BSNGAL ZHES BRJOD CE NA, ZHES
GSUNGS PA'I PHYIR, SKABS 'DIR RTZOD TSUL MANG LA, RANG 'GREL LAS,
RE ZHIG BOD

BA LA SKUR BA 'DEBS PA DE LA ZHES PA 'DIS SLOB DPON A'ARYA DE BA
YANG BKAG BAR BZHI BRGYA PA'I 'GREL BAR BSHAD DO, ,GNYIS PA NI,
GANG LA BCOM DANG BLO YIS GZHAN, ,BSAL NA DE BLO MI 'JUG STE,
,BUM CHU BZHIN DU KUN RDZOB

TU; ;YOD DE DON DAM YOD GZHAN NO, ,ZHES BYUNG, KUN RDZOB BDEN
PA'I MTSAN NYID YOD DE, GANG LA BCOM PA'AM BLOS CHOS GZHAN SO SOR
BSAL NA DER 'DZIN GYI BLO MI 'JUG PA'I CHOS DE KUN RDZOB BDEN
PA'I MTSAN NYID

DANG; KUN RDZOB TU YOD TSAD GNYIS KA YIN PA'I PHYIR, DPER NA BUM
PA DANG, BUM NANG GI CHU BZHIN NO, ,BUM PA NI THO BAS BCOM NA BUM
PA'I BLO 'DOR, BUM CHU YANG CHU DE'I KHA DOG DRI RO REG SO SOR
BLOS BSAL NA CHUR 'DZIN GYI BLO 'DOR

PA'I PHYIR, DE GNYIS CHOS CAN, KHYOD LA KUN RDZOB BDEN PA ZHES
BRJOD PA'I RGYU MTSAN YOD DE, KUN RDZOB NI THA SNYAD PA'I SHES PA
NYON MONGS CAN DANG NYON MONGS CAN MA YIN PAS 'DZIN PA YIN LA
DE'I NGOR BDEN PA'I KUN RDZOB BDEN

PAR BRJOD PA'I PHYIR, GANG SPEL LAS, JI LTAR 'JIG RTEN PA GZHAN
GYIS 'DZIN BA DE LTAR NI KUN RDZOB KYI BDEN PA YIN NO, ,KUN RDZOB
DANG THA SNYAD BDEN PA NI KUN RDZOB KYI BDEN PA'O, ,ZHES DANG,
RGYAL SRAS MA LAS KYANG, KUN

@005B RDZOB KYI BDEN PA YIN TE, KUN RDZOB KYI THA SNYAD DE SHES
PA NYON MONGS CAN DANG NYON MONGS CAN MA YIN PAS 'DZIN PAS NA KUN
RDZOB PA'O, ,ZHES GSUNGS PA'I PHYIR, RANG 'GREL LAS KYANG DE DAG
KHO NA, NAS, YIN NO, ,ZHES SO, ,KUN RDZOB TU YOD TSAD

KYANG GRUB STE, THA SNYAD DU YOD PA DE DE YIN PA'I PHYIR, RGYAL
SRAS MA LAS, KUN RDZOB TU YOD DE ZHES BYA BA NI THA SNYAD DU YOD
PA'O, ,ZHES GSUNGS PA'I PHYIR, DBYE NA GNYIS YOD DE, DBYIBS KYI
KUN RDZOB BUM SOGS DANG, TSOGS

PA'I KUN RDZOB CHU SOGS GNYIS YOD PA'I PHYIR, YANG GNYIS YOD DE,
KUN RDZOB GZHAN LA BSTEN PA DANG, RDZAS GZHAN LA BSTEN PA GNYIS
YOD PA'I PHYIR, DON DAM BDEN PA'I MTSAN NYID YOD DE, BCOM PA DANG
BLOS BSAL

BA GANG RUNG GI DE 'DZIN PA'I BLO MI 'DOR PA'I CHOS DE DE'I MTSAN
NYID YIN PA'I PHYIR, RTZA BAR, DON DAM YOD GZHAN NO, ,ZHES SO,
,MTSAN GZHI GZUGS DANG TSOR BA DANG 'DU SHES DANG SEMS PA SOGS
KYI SEMS BYUNG RANG

SKYA BA RNAMS DON DAM BDEN PA YIN TE, DE DAG BCOM PA DANG BLOS
BSHIG KYANG GZUGS DANG TSOR SOGS KYI BLO MI 'DOR PA'I PHYIR TE,
RANG GI MTSAN NYID KYIS GRUB PA'I PHYIR, RGYAL SRAS MA LAS, TSAR
BA DANG 'DU SHES DANG SEMS PA

LA SOGS PA YANG RDZAS SU YOD PA KHO NAR LTA'O, ,ZHES GSUNGS PA'I
PHYIR, DE DON DAM DU YOD PA'I TSAD KYANG YIN PA'I PHYIR, TSOR BA
SOGS CHOS CAN, KHYOD LA DON DAM BDEN PA ZHES BRJOD PA'I RGYU
MTSAN YOD DE, DAM PA

@006A *, ,'THAGS PA'I LE SHES YIN LA, DE'I DON TU LOD PAS DON DAM
PA DANG, BDEN PA ZHES BRJOD PA'I PHYIR, RANG 'GREL LAS, DE NI DON
DAM PAR YOD PA'I PHYIR, DON DAM PA'I BDEN PA ZHES BYA'O,

ZHES DANG, GANG SPEL LAS, DAM PA ZHES BYA BA NI 'JIG RTEN LAS
'DAS PA'I YE SHES TE, DE'I DON DU YOD PA'I YUL NI DON DAM PA'O,
,ZHES GSUNGS PA'I PHYIR, DBYE NA GNYIS YOD DE, GZUGS TSOR SOGS
RANG

MTSAN GYI 'DUS BYAS DANG, 'DUS MA BYAS GNYIS YOD, 'DUS BYAS RANG
MTSAN LA'ANG LNGA YOD DE, RANG MTSAN GYI PHUNG PO LNGA YOD PA'I
PHYIR, GSUM YANG YOD DE, RANG MTSAN GYI GZUGS DANG RANG MTSAN GYI
DUS

MTHA'I SKAD CIG MA DANG, TSOR SOGS SHES PA GSUM YOD PA'I PHYIR,
,GSUM PA LAM SGOM TSUL LA, LAM LA 'JUG TSUL GYI SGO NAS MDOR
BSTAN, LAM SGOM TSUL GYI SGOS RGYAS PAR BSHAD PA GNYIS, DANG PO
NI,

TSUL GNAS THOS DANG BSAM LDAN PAS, ,BSKOR BA LA NI RAB TU SBYOR,
,THOS SOGS LAS BYUNG BLO RNAMS NI, ,MING DANG GNYIS KA DON YUL
CAN, ,ZHES BYUNG, BDEN PA MNGON PAR RTOGS PAR 'DOD PA'I LAM LA
'JUG TSUL MA

NOR BA GCIG DGOS STE, DANG PO KHO NAR TSUL KHRIMS SRUNG PAR BYED
DGOS, DE'I 'OG TU BDEN PA MTHONG BA DANG MTHUN PA'I THOS PA BA'AM
DE MI NUS NA DON NYAN PAR BYED PA'I MANG THOS GCIG DGOS, THOS NAS
PHYIN CI MA LOG PAR SEMS PAR

@006B BYED DGOS, BSAM NAS TING NGE 'DZIN BSGOM PA LA RAB TU SBYOR
PA 'DI BCOM LDAN 'DAS KYIS THEG PA GONG 'OG KUN TU MTHUN PAR
GSUNGS PA'I PHYIR, DANG PO YIN TE, 'DIR SO THAR RIS BDUN GANG
RUNG GI TSUL KHRIMS LA GNAS SHING DE BSRUNG BA

NI 'DU 'DZI MED PA'I RGYU DANG RNAM G-YANG MED PA'I RGYU DANG
CHOG PHUN SUM TSOGS PA'I RGYU DANG YON TAN THAMS CAD KYI RTEN YIN
PA'I PHYIR, 'PHAGS PA RNAMS KYIS KYANG NYES BYAS PHRA MO RE YANG
SROG DANG BSDOS NAS SRUNG BAR BYED PA'I RGYU MTSAN YOD PA'I

PHYIR; RGYAL SRAS MA LAS, TSUL KHRIMS TE, DE NI 'DU 'DZI MED PA'I
RGYU DANG, RNAM PAR MI G-YANG BA'I RGYU DANG, CHOG PHUN SUM TSOGS
PA'I RGYU YIN NO, ,ZHES DANG, MDO LAS KYANG, TSUL KHRIMS LA BRTEN
CING TSUL KHRIMS

LA GNAS TE CHOS GNYIS BSGOM PAR BYA'O, ,ZHES DANG, GANG SPEL LAS,
TSUL NI TSUL KHRIMS TE, DE NI MI G-YO BA'I RGYU DANG RTEN GYI
RGYU YIN NO, ,ZHES DANG, YANG DE NYID LAS, DES NA THOG MA KHO NAR
TSUL KHRIMS DAG LA SHIN

TU GUS PAS BYED PAR BYA DGOS SO, ,'DIR NI SO SOR THAR PA'I TSUL
KHRIMS NI, MNGON PAR 'DOD KYI ZHES GSUNGS PA'I PHYIR, GNYIS PA
YIN TE, MANG DU THOS PAS SGOM BYA'I DON LA MA RMONGS PA GCIG DGOS
PA'I PHYIR TE, GANG

SPEL LAS, THOS PA NI MI RMONGS PA'I RGYU'O, ,ZHES DANG, YANG DE
NYID LAS, DE'I 'OG TU BDEN PA MTHONG BA DANG MTHUN PA'I THOS PA
'DZIN PA ZHES BYA BA LA THOS PA DANG SGOM PA RDZOGS PAR 'GYUR TE,
THOS NAS CHOS RNAMS SHES

@007A *, ,'GYUR TE, ,THOS NAS SDIG LAS LDOG PAR 'GYUR, ,THOS NAS
DON MIN GTONG BA STE, ,THOS NAS MYA NGAN 'DAS PA THOB, ,ZHES SO,
,MANG THOS KYI TSAD SGOM BYA'I DON CHA TSANG BRDZOGS PAR SKYED
PA'I THABS

SHES PA DE YIN, THAMS CAD THOS PA DANG GANG BYUNG BYUNG GI MI
CHOG PA'I PHYIR, MDO LAS BTZUN PA DGE SLONG MANG DU THOS PA ZHES
BGYI NA, JI LTAR NA DGE SLONG MANG DU THOS PA LEGS, JI TZAM GYIS
NA DE BZHIN GSHEGS PA'I DGE SLONG

MANG DU THOS PAR 'DOGS SHING 'DOGS PAR MDZAD, DGE SLONG DGE SLONG
GI GZUGS LA SKYO BA DANG, 'DOD CHAGS DANG BRAL BA DANG, 'GOG PAR
BYA BA'I PHYIR CHOS THOS PAR GYUR CING, DGE SLONG DGE SLONG GIS
TSOR BA DANG 'DU SHES

DANG; 'DU BYED DANG RNAM PAR SHES PA LA SKYO BA DANG 'DOD CHAGS
DANG BRAL BA DANG, 'GOG PAR BYA BA'I PHYIR CHOS THOS PAR GYUR NA,
DGE SLONG MANG DU THOS PA ZHES BRJOD PAR NUS SO, ,ZHES GSUNGS
PA'I PHYIR, DE MI NUS NA

DON NYAN PA YIN TE, RGYAL SRAS MA LAS, DON NYAN PAR BYED DO ZHES
BYA BA NI DE'I DON NYAN PA'I SGOS RNAM PAR SHES PAR BYED DO,
,ZHES DANG, GANG SPEL LAS, THOS PA NYAN PA 'AM DON NYAN PAR BYED
DO, ,ZHES BYA BA

SMOS TE, GAL TE GZHUNG 'DZIN MI NUS NA SNYAM DU DGONGS PA'O,
,ZHES SO, ,GSUM PA YIN TE, THOS PA'I PHYIN CI LA LOG PAR BSAM NAS
DON GTAN LA 'BEBS DGOS PA'I PHYIR TE, RANG 'GREL LAS, THOS NAS
PHYIN CI

@007B MA LOG PAR SEMS BAR BYED DO, ,ZHES DANG, GANG SPEL LAS,
BSAM PA NI GTAN LA 'BEBS PA'I RGYU'O, ,ZHES GSUNGS PA'I PHYIR,
BZHI BA YIN TE, BSAM PA TZAM GYIS NYON MONGS MI LDOG PAS, BSAM
NAS

RTOGS PA'I DON BSGOM PAS BDEN PA MTHONG BA MNGON DU GYUR TE, NYON
MONGS DANG 'BRAL BAR BYED PA'I PHYIR, RANG 'GREL LAS, TING NGE
'DZIN SGOM PA LA RAB TU SBYOR BAR BYED DE, ,ZHES DANG, GANG SPEL
LAS, SGOM PA NI 'BRAL

BA'I RGYU'O, ,BCOM LDAN 'DAS KYIS KYANG, DGE SLONG RTUN CING RTAG
'GRUS PA, ,TSUL KHRIMS YANG DAG BLANG BYAS NAS, ,SEMS DANG SHES
RAB SGOM BYED PAS, ,SDUG BSNGAL ZAD PA 'THOB PAR 'GYUR, ,ZHES
GSUNGS PA'I PHYIR, 'DI

DAG GI GO RIM YANG NGES CAN KHO NA YIN TE, DE LTAR DU MDO BSTAN
BCOS THAG PA GONG 'OG THAMS CAD MTHUN PA'I PHYIR TE, RANG 'GREL
LAS, DE THOS PA LAS BYUNG BA'I SHES RAB LA BRTEN NAS BSAM PA LAS
BYUNG BA SKYE'O, ,BSAM

BA LAS BYUNG BA LA BRTEN NAS BSGOM PA LAS BYUNG BA SKYE'O, ,ZHES
GSUNGS LA, SHES BYED GZHAN MA SPROS, BYE SMRA NA RE, THOS BYUNG
BSAM BYUNG BSGOM BYUNG GI SHES RAB GSUM GI NGO BO SO SOR YOD DE,
MING TZAM LA DMIGS

PA'I SHES RAB DE THOS BYUNG GI SHES RAB DANG, RES MING RES DON LA
DMIGS PA'I SHES RAB DE BSAM BYUNG GI SHES RAB DANG, DON KHO NA LA
DMIGS PA'I SHES RAB DE SGOM BYUNG GI SHES RAB TU 'JOG PA'I PHYIR,
RTZA BAR, THOS

@008A *, ,SOGS LAS BYUNG BLO RNAMS NI, ,MING DANG GNYIS KA DON
YUL CAN, ,ZHES SO, ,DE LA SLOB DPON GYIS BSAM BYUNG GI DE MED PAR
THAL, DON RTOGS PA'I SHES RAB LA THOS BYUNG DANG SGOM BYUNG GIS

KHYAB PA'I PHYIR, DER THAL, RES 'GA' MING 'DZIN PA THOS BYUNG
DANG RES 'GA' DON 'DZIN PA SGOM BYUNG YIN PA'I PHYIR, RTAGS MTSAN
NYID LA SONGS, SLOB DPON GYI LUGS 'THAD LDAN YOD DE, YID CHES
PA'I LUNG TSAD MA

LAS SKYES PA'I NGES PA DE THOS BYUNG GI MTSAN NYID DANG, BRTAGS
SHING DPYAD PA LAS SKYES PA'I RIGS PAS NGES PA DE BSAM BYUNG GI
MTSAN NYID TING NGE 'DZIN ZHI GNAS YAN CHAD LAS SKYES PA'I SHES
PA DE SGOM BYUNG GI MTSAN

NYID YIN PA'I PHYIR,, ,,GNYIS PA LA LAM SGOM PA'I GANG ZAG DANG,
,SGOM PA'I TSUL DNGOS GNYIS, ,DANG PO LA, GANG ZAG GI NGO BO MI
MTHUN PHYOGS DANG BCAS PA, DE LA LDAN PA'I YON TAN DANG, RIGS SU
'JOG TSUL

DANG GSUM, DANG PO NI, DE LTAR SGOM PA LA BRTZON PA'I GANG ZAG
CHOS CAN, ,KHYOD KYIS JI LTAR BYA SNA SGOM PA RDZOGS PAR 'GYUR
BA'I THABS GNYIS YOD DE, GCIG BUR GNAS PA'I LUS KYIS 'DU 'DZI
THAG BSRING BA DANG, MI

DGE BA'I LDAN BSNYOG [?] [?] [?] [?] [?] BSRING BA GNYIS DANG
LDAN PA DE YIN PA'I PHYIR, RTZA BAR, BSRING GNYIS, ZHES GSUNGS
PA'I PHYIR, 'DU 'DZI DANG RNAM RTOG BSRING BA GNYIS GANG ZAG GNAG
LA SLA MI SLA'I KHYAD PAR

@008B YOD DE, 'DOD CHUNG CHOG SHES CAN LA SLA ZHING, CHOG MI SHES
PA DANG 'DOD CHEN CAN LA SLA BA MA YIN PA'I PHYIR, RANG 'GREL
LAS, DE GNYIS SU LA SLA ZHE NA, 'DOD PA CHUNG BA DANG CHOG SHES
PA LA SLA YI, CHOG MI SHES PA DANG,

'DOD CHEN CAN LA MA YIN NO, ,ZHES GSUNGS PA'I PHYIR, CHOS MNGON
PA PA NA RE, CHOG MI SHES PA DANG, 'DOD CHEN CAN GNYIS KYI NGO BO
YOD DE, CHOS GSOL LA SOGS PA GYA NOM PA RNYED PA LA YANG DANG
YANG DU 'DOD PA NI CHOG

MI SHES DANG, MA RNYED PA DAG LA 'DOD PA NI 'DOD CHEN CAN YIN
ZHES GRAGS PA'I PHYIR, SLOB DPON NI GYA NOM PA DANG MANG PO MA
YIN PA RNYED NA YID MI BDE BA NI CHOG MI SHES PA'I NGO BO DANG,
GYA NOM PA 'AM MANG PO MA RNYED PAS

DE LA 'DOD PA NI 'DOD CHEN CAN GYI NGO BO YIN PA'I PHYIR, GNYIS
PA NI, BZLOG PA DE YI GNYEN PO DAG ,DE GNYIS KHAMS GSUM GTOGS DRI
MED, ZHES BYUNG, DE GNYIS LAS BZLOG PA GNYIS NI CHOG MI SHES DANG
'DOD CHEN DE'I

GNYEN PO CHOG SHES DANG 'DOD PA CHUNG BA DAG YIN PA'I PHYIR, RTZA
BAR, BZLOG PA DE YI GNYEN PO DAG ,ZHES SO, ,DE GNYIS LA GNYIS YOD
DE, DE GNYIS LA KHAMS GSUM DU GTOGS PA RE DANG DRI MED DE ZAG MED
'PHAGS

LAM GYIS BSDUS PA RE YOD PA'I PHYIR, RTZA BAR, DE GNYIS KHAMS
GSUM GTOGS DRI MED, ZHES SO, ,GSUM PA DE GSUM RIGS SU 'JOG TSUL
NI, MA CHAGS 'PHAGS RIGS DE DAG LAS, ,GSUM NI CHOG SHES

@009A *, ,BDAG GNYID DO, ,GSUM GYIS TSUL BSTAN THA MA'I LAS,
,SRENG BA SKYE BA'I GNYEN PO'I PHYIR, BDAG GIR BDAG 'DZIN DNGOS
'DOD PA, ,DE'I DUS DANG GTAN ZHI'I PHYIR, ZHES BYUNG, 'DOD CHUNG
CHOG SHES

GNYIS CHOS CAN, MA CHAGS PA YIN TE, CHAGS PA'I 'GAL ZLA STE GNYEN
PO YIN PA'I PHYIR, RTZA BAR, MA CHAGS, ZHES DANG, RANG 'GREL LAS,
'DI GNYIS KYI RANG BZHIN CI ZHE NA MA CHAGS ZHES BYA BA SMOS TE,
ZHES DANG,

GONG DU'ANG, BZLOG PA ZHES BSHAD DO, ,MA CHAGS PA CHES CAN,
'PHAGS PA'I RIGS YIN TE, KHYOD LAS 'PHAGS PA RNAMS SKYES PAS NA
RIGS SAM DE'I RANG BZHIN YIN PAS NA RIGS ZHES BRJOD PA'I PHYIR,
RTZA BAR, 'PHAGS

RIGS, ZHES DANG, RANG 'GREL LAS, 'DI DAG LAS 'PHAGS PA RNAMS SKYE
BAS NA 'PHAGS PA'I RIG BZHI STE, DE DAG KYANG 'PHAGS PA'I RANG
BZHIN YIN NO, ,ZHES GSUNGS PA'I PHYIR DANG, DE LTAR DGONGS NAS
MDO LAS

KYANG; CHOS GOS NGAN DON TZAM GYIS CHOG SHES PA 'PHAGS PA'I RIGS,
BSOD SNYOMS NGAN NGON TZAM GYIS CHOG SHES PA 'PHAGS PA'I RIGS,
GNAS MAL NGAN DON TZAM GYIS CHOG SHES PA 'PHAGS PA'I RIGS, SPONGS

PA DANG SGOS PA LA DGA' BA 'PHAGS PA'I RIGS, ZHES GSUNGS PA'I
PHYIR, RIGS BZHI 'DI DAG LAS DANG PO GSUM PO NI CHOS GOS DANG
BSOD SNYOMS DANG MAL CHA LA CHOG SHES PA GSUM CHOS CAN, MA CHAGS
PA YIN TE, 'DOD

@009B CHUNG CHOG SHES KYI BDAG NYID YIN PA'I PHYIR, RTZA BAR, DE
DAG LAS, GSUM NI CHOG SHES BDAG NYID DO, ,ZHES SO, ,RIGS BZHI PA
SPONGS BA DANG SGOM PA LA DGA' BA CHOS CAN, MA CHAGS PA'I RANG
BZHIN YIN TE, SPONGS PA

NI 'GOG BDEN DANG, SGOM PA NI LAM BDEN YIN PAS, DE LA DGA' BA NI
SRID PA'I 'DOD CHAGS DANG 'DOD PA'I 'DOD CHAGS LA RGYAB KYIS
PHYOGS PA YIN PA'I PHYIR TE, DE GNYIS SPANGS PA'I BRAL BA DANG
LAM LA DGA' BA'I PHYIR,

RANG 'GREL LAS, JI LTAR NA MA CHAGS PA'I RANG BZHIN YIN ZHE NA,
SRID PA DANG 'DOD BA'I 'DOD CHAGS LA RGYAB KYI PHYOGS PA'I PHYIR
RO, ,ZHES GSUNGS PA'I PHYIR, RGYAL SRAS MA LAS, JI LTAR NA RIGS
BZHI PA 'DI YANG MA CHAGS

PA'I RANG BZHIN YIN ZHE NA, DE'I PHYIR SRID PA DANG, ZHES PA NAS,
RGYAB KYI PHYOGS PA MA CHAGS PA YIN NO, ,ZHES GSUNGS PA'I PHYIR,
RIGS BZHI'I GANG BSTAN CEN, RIGS DANG PO GSUM GYI DANG TSUL LAM
THABS BSTAN, RIGS

THA MA BZHI BAS LAS BSTAN TE, CHOS KYI RJE SANGS RGYAS BCOM LDAN
'DAS KYIS KHYIM PA'I PHYOGS KYIS BSDUS PA'I RANG GI TSUL DANG LAS
KYI MTHA' SPANGS SHING THAR PA 'DOD PAS TSUL 'DI LA GNAS NAS LAS
'DI KYIS DANG RING POR

MI THOGS PAR THAR BA THOB PAR 'GYUR ZHES BCAS PA DE YIN BA'I
PHYIR, RTZA BAR, GSUM GYI TSUL BSTAN THA MA'I LAS, ZHES DANG, MDO
LAS, KHYED TSUL 'DI LTA BU LA GNAS NAS LAS 'DI LTA BU BYED NA
RING POR MI THOGS PAR

@010A *, ,THAR PA THOB PAR 'GYUR RO, ,ZHES GSUNGS PA'I PHYIR, CI
PHYIR DU RIGS BZHI BSTAN ZHE NA SRED PA SKYE BA'I GNYEN PO'I
PHYIR DU BSTAN PA'I PHYIR, RTZA BAR, SRED PA SKYE BA'I GNYEN PO'I
PHYIR, ZHES DANG,

MDO LAS, SRED PA SKYE BA BZHI GSUNGS TE, DGE SLONG SRED PA SKYE
BA NA CHOS GOS KYI PHYIR DANG, BSOD SNYOMS KYI PHYIR DANG, MAL
CHA DANG STAN GYI PHYIR SKYE'O, ,ZHES GSUNGS PA'I PHYIR, DE'I
GNYEN POR GSUNGS TSUL YOD DE,

RIGS DANG PO GSUM CHOS GOS SOGS BDAG GIR 'DZIN PA'I DNGOS PO 'DOD
PA DE'I DUS SU ZHI BYED DANG, BZHI PA NI BDAG GIR 'DZIN PA DANG
BDAG TU 'DZIN PA'I DUS GNYIS KA 'DOD PA GTAN DU ZHI BAR BYED PA
DE YIN PA'I PHYIR, RTZA BAR

BDAG GIR BDAG 'DZIN DNGOS 'DOD PA, ,DE'I DUS DANG GTAN ZHI'I
PHYIR ZHES DANG, RANG 'GREL LAS, BZHI PA NI GNYIS KA 'DOD PA GTAN
DU ZHI BAR BYED PA YIN NO, ,ZHES GSUNGS PA'I PHYIR,, ,,GNYIS PA
SGOM TSUL

DNGOS LA, ZHI GNAS SGOM TSUL DANG, LHAG MA THONG SGOM TSUL GNYIS,
DANG PO LA MDOR BSTAN, RGYAS PAR BSHAD PA GNYIS, DANG PO NI, DE
LA 'JUG PA MI SDUG DA, ,DBUGS RDUB DBUGS 'BYUNG DRAN PA YI, ,'DOD
CHAGS

RNAM RTOG LHAG RNAMS SO, ,ZHES BYUNG, ,'DI LA TSIG DON DANG, SPYI
DON GNYIS, DANG PO NI, DE LTAR LAM SKYE BA'I SNOD RIGS SAD PAR
GYUR PA DES BSGOM PA DE LA 'JUG TSUL YOD DE, SGOM LA 'JUG PA 'DOD
CHAGS LHAG PAR

@010B SHAS CHE ZHING SPYAD PA'I GANG ZAG GIS MI SDUG PA DANG,
RNAM RTOG LHAG PAR CHE ZHING SHAS CHER SPYAD PA'I GANG ZAG GIS
DBUGS RDUB PA DANG DBUGS 'BYUNG BA DRAN PA LA 'JUG PA DRAN PA YIN
PA'I PHYIR, GNYIS PA SPYI DON LA, THAR LAM LA

MTSAN NYID, DBYE BA, SO SO'I RANG BZHIN, GRANGS NGES, GE RIM,
THUN MONG GI RNAM BZHAG DANG DRUG ,DANG PO YOD DE, THAR PAR
BSGROD PA'I GSHEGS SHUL GYI MNGON RTOGS DE, THAR LAM GYI MTSAN
NYID DANG SGRA BSHAD KYANG DE YIN,

GNYIS PA NI, DBYE BRTEN GYI SGOS NYAN RANG THEG CHEN GYI LAM GSUM
DANG, DE RE RE LA TSOGS SBYOR MTHONG SGOM MI SLOB LAM LNGAR YOD,
'KHOR DANG BCAS NA PHUNG PO LNGA PA CAN NO, ,GSUM PA NI, SDUG KUN
LA NGES 'BYUNG DANG 'GOG LAM

LA 'JUG PA'I SEMS LA BCOS MIN GYI MYONG BA THON ZHING DES ZIN
PA'I THAR BA CHA MTHUN DE TSOGS LAM GYI MTSAN NYID, DE LA RTEN
GYI SGOS GSUM DANG, DE RE RE LA CHUNG 'BRING CHEN PO GSUM GSUM
YOD, CHOS MNGON RTOGS THAR PA CHA

MTHUN LAS DANG PO'I SA TSOGS LAM RNAMS DON GCIG ,SHES PA YIN
KYANG 'KHOR DANG BCAS NA PHUNG PO LNGA LDAN YIN PAS LDAN MIN 'DU
BYED DO, ,BDEN BZHI'I KHYAD CHOS MI RTAG SOGS LA DMIGS PA'I LHAG
MTHONG GI ZIN PA'I DON MNGON

RTOGS SBYOR LAM GYI MTSAN NYID, DBYIN RTEN GYI GSUM DANG, DE RE
RE LA DROD, RTZE, BZOD MCHOG BZHI, DON MNGON RTOGS, NGES 'BYED
CHA MTHUN, SKABS 'DIR MOS SPYOD KYIS SBYOR LAM RNAMS DON GCIG
,BDEN PA SNGAR MNGON

@011A *, ,BAR MA RTOGS PA GSAR TU RTOGS PAS ZIN PA'I RAB TU PHYE
BA'I YE SHES MTHONG LAM GYI MTSAN NYID, DBYEN RTEN GYI GSUM DANG,
DE RE RE LA BZOD PA BRGYAD DANG, RNAM GROL LAM SHES PA BDUN STE
BCO LNGA

MTHONG LAM YIN LA BCU DRUG PA SGOM LAM YIN PA'I PHYIR TE, RTZA
BAR, DE LA SKAD CIG BCO LNGA NI, ,MA MTHONG MTHONG PHYIR MTHONG
BA'I LAM, ,ZHES DANG, RANG 'GREL LAS, SKAD CIG BCO LNGA PO DE DAG
NI MTHONG BA'I LAM MO, ,CI'I

PHYIR ZHEN BDEN PA MA MTHONG BA MTHONG BA'I PHYIR RO, ,BCU DRUG
PA LA NI MA MTHONG BA MTHONG BAR BYAR MED KYI JI SNYED PA MTHONG
BA SGOM PAR BYED PA'I PHYIR SGOM LAM MO, ,ZHES GSUNGS PA'I PHYIR,
BDEN PA GSAR MTHONG GI LAM, NGES SHUGS

KYI LAM, CHOS KYI MIG DRI MA MED PA, MTHONG LAM RNAMS RNAM GRANGS
SO, ,BDEN PA MTHONG ZIN SGOM PAR BYED PA'I RJES LA MNGON RTOGS DE
SGOM LAM GYI MTSAN NYID, DBYEN RTEN GYI GSUM DANG, DE RE RE LA
BAR CHAD MED LAM DANG,

RNAM GROL LAM GNYIS LAM GNYIS GNYIS YOD, RANG LAM GYI SGOM PA
MTHAR THUG PA'I YE SHES DE MI SLOB LAM GYI MTSAN NYID, DBYEN RTEN
GYI GSUM, DE THAMS CAD KYANG 'KHOR DANG BCAS NA PHUNG PO LNGA CAN
NO, ,BZHI PA GRANGS NGES NI, THAR LAM

LTAR GRANGS NGES DE, DE LA 'JUG CING RGYUD SMIN PA'I LAM TSOGS
SBYOR GNYIS DANG, GROL BA PAR BYED PA'I LAM MTHONG SGOM GNYIS
DANG MTHAR THUG RDZOGS PAR GROL BA'I MI SLOB LAM GSUM DU DES PA'I
PHYIR, RANG 'GREL LAS, CHOS

@011B NYID 'DI LA RGYUD RIM GYIS 'JUG PA DANG, YONGS SU SMIN PA
DANG, RNAM PAR GROL BAR 'GYUR RO, ,ZHES GSUNGS PA'I PHYIR, LNGA
BA NI, GO RIMS DE LTAR NGES TE SNGA MA SNGA MA MA THOB PAR PHYIM
PHYIM MI THOB PA'I DES CAN YIN PA'I PHYIR,

LAM THUN MONG GI RNAM BZHAG YOD DE, TSOGS LAM CHUNG 'BRID SKABS
SU THOS BYUNG DANG BSAM BYUNG GTZO CHE LA SGOM BYUNG LA ZHI GNAS
YAN CHAD DGOS PAS, ZHI GNAS PHAL CHER LA MED DE, RANG 'GREL LAS,
THAR BA'I CHA DANG MTHUN

PA DE YANG THOS BSAM LAS BYUNG BA YIN PAR BRJOD DE, BSGOM PA LAS
BYUNG BA NI MA YIN NO, ,ZHES GSUNGS PA'I PHYIR, DES NA TSOGS LAM
SKABS SU DUG GSUM CHER SPYAD PA YIN NA DMIGS PA BYE BRAG PAS NYAN
SA LTAR SBYANGS PAS ZHI

GNAS GRUB STE, DE'I 'OG TU MTSAN NYID SO SOR RIGS PAS PHUNG KHAMS
DANG BDEN PA LA ZHUGS PA'I DUS DANG DRAN PA NYER BZHAG LA ZHUGS
PA DANG LHAG MTHONG BSGOM PA DAG DUS MNYAM, DRAN PA NYER BZHAG GI
LHAG MTHONG GRUB PA DANG DRAN BA NYER

BZHAG LA DPYAD SGOM GYI SGOM BYUNG THOB PA DANG, SBYOR LAM DROD
THOB PA DUS MNYAM PAR 'DIR YANG 'DOD PA'I PHYIR, RTZA BAR, ZHI
GNAS GRUB PA GYUR PA YI, ,DRAN PA NYER BZHAG BSGOM PAR BYA, ,ZHES
GSUNGS PA'I PHYIR, 'DIS

TSOGS LAM SKABS SU LHAG MTHONG MED PAR BSTAN SNYAM NA MI RUNG
STE, MI SDUG PA LA DMIGS PA'I ZHI LHAG GNYIS KA YOD PA GANG ZHIG
,DBUGS 'BYUNG RDUB RNGAN PA LA'ANG DE GNYIS KA YOD PA'I PHYIR,
DANG PO GRUB STE, MI SBYAG

@012A *, ,PA'I TING NGE 'DZIN LA BSAM GTAN BZHI'I DNGOS GZHI NYER
BSDOGS BZHI DANG, BSAM GTAN KHYAD PAR CAN DANG 'DOD SEMS DANG BCU
YOD PAS TSOGS LAM NA'ANG NYER BSDOGS KYI YID BYED DRUG KA'ANG

YOD PA'I PHYIR, RANG 'GREL LAS, SA NI BSAM GTAN BZHI NYER BSDOGS
DANG BSAM GTAN KHYAD PAR CAN DANG BCAS PA DANG 'DOD PA'I KHAMS NA
YOD DO, ,ZHES GSUNGS PA'I PHYIR, RTZA BAR YANG, SMIN MA'I BAR DU
SEMS

'DZIN PAS, ,YID LA BYED PA RDZOGS PA YIN, ,ZHES DANG, DE'I RANG
'GREL LAS, 'DI NI MI SDUG PA YID LA BYED BA RDZOGS PA'I RNAL
'BYOR SPYOD BA YIN NO, ,ZHES GSUNGS PA'I PHYIR, KHYAB STE, ZHI
LHAG MA THOB KYANG RNAL 'BYOR

ZER NA GANG ZAG THAMS CAD LA ZER DGOS SO, ,GNYIS PA GRUB STE,
DBUGS RDUB DBUGS 'BYUNG DRAN PA LA BGRANG BA SOGS DRUG YOD PAS,
TING NGE 'DZIN MA THOB BAR DU BGRANG BA BSGOM LA, NYER BSDOGS GI
DUS NAS PHUNG PO LNGA

LA RTOG CING, BSGYUR BA NAS CHOS MCHOG GI BAR DU SGOM TSUL DANG,
YONGS DAG MTHONG LAM SOGS DANG SBYAR BDE'I PHYIR, ZUR DANG PO
GRUB STE, RANG 'GREL LAS, ZHI GNAS PHUNG PO LNGA NYE BAR RTOG PAR
BYED PA'O, ,ZHES SO, ,GNYIS

PA GRUB STE, RANG 'GREL LAS, BSGYUR BZHES BYA BA NI RLUNG LA
DMIGS PA'I BLO BSGYUR, CHOS KYI MCHOG GI BAR DU GONG NAS GONG DU
DGE BA'I RTZA BA RNAMS LA YANG DAG BAR SBYOR PA'O, ,ZHAS SO,
,GSUM PA GRUB STE, RANG

@012B 'GREL LAS, YONGS SU DAG BA NI MTHONG BA'I LAM LA SOGS BA LA
'JUG PA'O, ,ZHES GSUNGS BA'I PHYIR, 'DI'I TING NGE 'DZIN GRUB PA
ZHI GNAS SU MA ZAD LHAG MTHONG YANG YOD KYANG 'DAS LAM GYI DMIGS
BA MED BAS ZHI GNAS SU BSDUS

TE; MNGON PA 'DIR 'JIG RTEN PA'I SGOM LAM GYIS BGROD PA KUN LA
YANG SNGON ZHI GNAS GOMS BA'I LAM GYIS BGROD TSUL DU YANG YANG
BSHAD PA'I PHYIR, 'DI DAG GI MING DON NGOM 'JAL BAS BOD KYI SNGON
GYI MNGON PA PA MANG POS KYANG,

KUN BTUS LUGS LA NYER BSDOGS GI THOG MA MTSAN NYID SO SOR RIGS PA
BYAS SHING, LA LAS MDZOD KYI DGONGS PAR NYER BSDOGS MI LCOGS MED
KYI YID BYED DRUG BSAM BA SOGS 'KHRUL BA MANG BAR LAM RIM CHEN
MOR BSHAD PA DE YIN

BA'I PHYIR, LAM CHA TSANG LA DPYOD LUGS KYI SGO TZAM BSTAN TE,
DBYOD LDAN GYIS DES SHES NUS SO, ,SPRO BYA MANG YANG PHAN DKA'
BSAM NAS MA SPROS SO, ,GNYIS PA RGYAS BSHAD LA, MI SDUG PA SGOM
TSUL DANG, DBUGS RDUB

DBUGS 'BYUNG DRAN BSGOM TSUL GNYIS, DANG PO LA DE SGOM TSUL DANG,
DE'I RNAM BZHAG GNYIS, DANG PO NI, KED RUS CHAGS BCAS THAMS CAD
LA, ,RUS PA RGYA MTSO'I BAR DU NI, ,SPRO ZHING SDUNG PAS LAS DANG
PO, ,RKANG RUS

NAS NI THOD PHYED PAR, ,BTANG BAS SPYANGS BA BYAS PAR BSHAD,
,SMIN MA'I BAR DU SEMS 'DZIN PAS, ,YID LA BYED BA RDZOGS PA YIN,
,ZHES BYUNG, MI SDUG PA'I TING NGE 'DZIN LA BZHI YOD DE, KHA DOG
LA CHAGS PA'I

@013A *, ,GNYEN POR RNAM PAR SDOS PA DANG, ,DBYIBS LA CHAGS PA'I
GNYEN POR RNAM PAR ZOS PA DANG 'THOR PA DANG, REG PAR CHAGS PA'I
GNYEN POR RNAM PAR 'BUS GZHIG PA DANG RGYUS PA SPRENG BA'I KENG
RUS LA

DMIGS PA DANG, BSNYEN BKUR LA CHAGS PA'I GNYEN POR SHI BA'I RO MI
G-YO BA LA DMIGS PA BZHI YOD PA'I PHYIR, KHA DOG DBYIBS SOGS LA
CHAGS BCAS THAMS CAD LA KENG RUS TE BCUD MED PA'I RUS RNYING DKAR
POR SGOM

PA SHIS TE, DE LA CHAGS PA BZHI PO GANG YANG MI SKYE BA'I PHYIR,
'DI MOS PA YID BYED TZAM YIN PAS NYON MONGS SPANGS MI THUB KYANG
MGO GNON THUB STE, DE'I 'GAL ZLA YID BYED YIN PA'I PHYIR DANG,
MDO LAS KYANG, GAL TE 'DOD

CHAGS 'JOM 'DOD NA, ,DES NI DUR KHROD 'GRO BAR GYIS, ,ZHES SO,
,DE SGOM PA LA GSUM YOD DE, LAS DANG PO BA DANG, YONGS SU SBYANGS
PA BYAS PA DANG, YID LA BYED PA RDZOGS PA GSUM YOD PA'I PHYIR,
DANG PO'I SGOM TSUL YOD

DE; DES RANG GI RKANG BA'I MTHE MO 'AM, DBRAL BA'I DBYES GANG
RUNG GI SHA MYAGS SHING ZAG PA'AM, LHUD NAS RUS PA KENG RUS LTAR
DKAR LHAG GE YOD PAR MOS SHING, DE BZHIN DU RIM GYIS LUS KYI RUS
PA THAMS CAD DANG, GTZUG

LAG KHANG NAS RGYA MTSO'I BAR DU SPRO ZHING KHYAB PAR MOS PA
DANG, SDUD PA'I TSE YANG PHYI NAS RIM GYIS BSDUS TE, RANG GCIG BU
LA KENG RUS SU MOS PAR BYED PA DE YIN PA'I PHYIR, 'DI KA TZAM JI
BZHIN BSGOM THUB NA MI SDUG PA SGOM

@013B TSUL YONGS SU RDZOGS PAR MNGON PA BAR GRAGS SO, ,GNYIS PA'I
SGOM TSUL YOD DE, RKANG BA'I RUS PA BOR NAS LHAG MAR MOS SHING DE
BZHIN DU THONG PA'I PHYED KA POR NAS PHYED KA GZHAN YID LA BYED
PA 'DI NI YONGS SU SBYANGS PA BYAS PA'I

SGOM TSUL YIN PA'I PHYIR, GSUM PA'I SGOM TSUL YOD DE, THOD PA'I
PHYED SGOM PA YANG BOR NAS SMIN MA GNYIS KYI BAR TZAM RKANG RUS
SU SEMS 'DZIN PAR BYED PA 'DI NI MI SNGUG PA'I YID BYED RDZOGS
PA'I RNAL 'BYOR BA'I SGOM TSUL YIN

NO ZHES BYE SMRA LA GRAGS PA'I PHYIR, GNYIS PA NI, MI SDUG MA
CHAGS SA BCU DANG, ,DMIGS PA 'DOD SNANG MIS SKYED DO, ,ZHES
BYUNG, MI SDUG PA'I TING NGE 'DZIN GYI RANG BZHIN DANG, SEMS RTEN
DANG, DMIGS PA DANG, LUS

RTEN KHAMS GANG DU SKYED PA BZHI YOD DE, DE'I NGO BO MA CHAGS PA
DANG, SEMS RTEN BSAM GTAN BZHI DANG DE'I NYER BSNGOGS BZHI DANG,
BSAM GTAN KHYAD PAR CAN DANG 'DOD SEMS TE, SA BCU LA BSTEN, DMIGS
PA KHA PHYIR

BLTAS KYI 'DOD PA'I SNANG BA LA DMIGS, LUS RTEN GLING GSUM GYI
MI'I RTEN LA SKYED PA'I PHYIR, DANG PO GRUB STE, CHAGS PA'I GNYEN
PO YIN PA'I PHYIR, RTZA BAR, MI SDUG MA CHAGS ZHES SO, ,GNYIS PA
GRUB STE, 'DOD SEMS KYI MI

SDUG PA'I TING NGE 'DZIN, NAS, BZHI'I DNGOS GZHI'I MI SDUG PA'I
TING NGE 'DZIN YOD PA'I PHYIR DANG, GZUGS MED LA GZUGS LA DMIGS
PA MED PA'I PHYIR DANG BCUR NGES PA'I PHYIR RO, ,RTZA BAR, SA BCU
DANG, ZHES DANG, RANG 'GRE

@014A *, ,LAS; SA NI BCU STE BSAM GTAN BZHI NYER BSNGOGS DANG,
BSAM GTAN KHYAD PAR CAN DANG SA DANG BCAS PA DANG 'DOD PA'I KHAMS
NA YOD DE, ,ZHES DANG, GANG SPEL LAS, GZUGS MED PA'I

SEMS LA YOD PA NI MA YIN NO, ,ZHES SO, ,GSUM PA GRUB STE, MI SDUG
BA YID KYIS BA YIN KYANG, DBANG SHES YUL GYI 'DOD BA'I KHA DOG
DANG DBYIBS LA DMIGS PA'I TING NGE 'DZIN YIN PA'I PHYIR, RTZA
BAR, DMIGS PA

'DOD SNANG, ZHES DANG, RANG 'GREL LAS, SNANG BA ZHES BYA BA CI
ZHE NA, KHA DOG DANG DBYIBS TE, DE GNYIS KYI PHYIR DON LA DMIGS
PA ZHES BYA BAR GRUB PO ZHES GSUNGS PA'I PHYIR DANG DON LA DMIGS
ZHES PAS PHYIR BLTAS SU BSHAD

DO; ;BZHI PA GRUB STE, THOG MAR SKYED DUS MI KHO NA LAS 'GRO BA
GZHAN NA'ANG MED NA KHAMS GZHAN LTA CI SMOS PA'I PHYIR, DER THAL,
SNGAR SKYED ZIN LHA RNAMS KYI NANG DU MNGON DU BYED PA'I BSAM
GTAN GYI DNGOS GZHI YOD PA'I PHYIR,

RTZA BAR, MIS BSKYED DO, ,ZHES DANG, RANG 'GREL LAS, MI RNAMS KYI
NANG KHO NAR SKYED KYI, ZHES DANG, GANG SPEL LAS, THOG MAR MI
RNAMS KYI NANG KHO NAR SKYED LA, SNGAR BSKYED PA NI LHA RNAMS KYI
NANG DU MNGON DU BYED PA'I YIN

NO; ;ZHES SO, ,GZHAN YANG, DE CHOS CAN, DUS KYI DANG, DMIGS TSUL
GYI DANG THOB TSUL GYI KHYAD PAR GSUM DANG LDAN TE, DUS KYI KHYAD
PAR DUS GANG YIN PA DE LA DMIGS, DMIGS TSUL GYI KHYAD PAR MOS PA
YID BYANG YIN PAS

@014B DMIGS PA'I ZAG BCAS DANG, THOB TSUL GYI KHYAD PAR 'DRIS PA
SO SKYE'I RGYUD KYI CHAGS BRAL GYIS THOB, MA 'DRIS PA 'PHAGS
RGYUD KYI SBYOR BYUNG KHO NAS THOB PA'I PHYIR, DANG PO GRUB STE,
RANG 'GREL LAS, DUS GANG YIN PA DE'I DUS LA DMIGS

SO; ;ZHES DANG, GANG SPEL LAS, MIG GI RNAM PAR SHES PA BZHIN DU
'DAS PA'I DMIGS PA NI 'DAS PA YIN PAS NA, DA LTAR BYUNG BA'I
DMIGS PA DA LTAR BYUNG BA'I BAR DU YIN NO, ,ZHES GSUNGS PA'I
PHYIR, GNYIS PA GRUB STE, RANG

'GREL LAS, PHOS PA YID LA BYED PA YIN PA'I PHYIR, ZAG PA DANG
BCAS PA YIN NO, ,ZHES SO, ,PHYI MA GNYIS GRUB STE, RANG 'GREL
LAS, 'DRIS PA DANG MA 'DRIS PA YIN PA'I PHYIR, 'DOD CHAGS DANG
BRAL BA'I THOB PA DANG, SBYOR BA LAS

BYUNG BA'I THOB PA YIN NO, ,ZHES GSUNGS PA'I PHYIR,, ,,GNYIS PA
DBUGS RDUB DBUGS 'BYUNG DRAN PA SGOM PA LA DE'I RNAM BZHAG DANG,
SGOM TSUL DRUG BSHAD PA DANG, DE'I YUL BSHAD PA DANG GSUM, DANG
PO NI, DBUGS

RDUB DBUGS 'BYUNG DRAN PA NI, ,SHES RAB SA LNGA SBYONG YUL RLUNG,
,'DOD RTEN PHYI BA'I MA YIN NO, ,ZHES BYUNG, DBUGS NI RLUNG YIN
LA RDUB PA NANG DU 'JUG PA DANG, 'BYUNG BA PHYIR 'BYIN PA STE, DE
GNYIS DRAN PA NI DBUGS RDUB 'BYUNG

DRAN PA DE CHOS CAN, KHYAD PAR DRUG DANG LDAN TE, NGO BO SHES RAB
DANG, SEMS RTEN SA LNGA BRTEN PA DANG, DMIGS PA RLUNG YIN PA, LUS
RTEN 'DOD PA, THOB TSUL SBYOR BYUNG DANG, CHAGS BRAL GYI DE YID
LA BYED TSUL TSUL

@015A *, ,BZHIN YIN PA DRUG DANG LDAN PA'I PHYIR, DANG PO GRUB
STE, SHES RAB KYI RANG BZHIN YIN PA'I PHYIR TE, DRAN PA'I STOBS
KYIS BSKYED PA'I DRAN PA ZHES BRJOD PA'I PHYIR, RTZA BAR, DBUGS
RDUB DBUGS

'BYUNG DRAN PA NI, SHES RAB, ZHES SO, ,GNYIS PA GRUB STE, BSAM
GTAN DANG PO GSUM GYI NYER BSNGOGS GSUM DANG BSAM GTAN KHYAD PAR
CAN DANG, 'DOD PA'I SEMS TE, SA LDAN YOD PA'I PHYIR, DER THAL, DE

LNGAR YOD PA'I RGYU MTSAN BDE SDUG NI RNAM RTOG DANG MTHUN LA,
'DIR RNAM RTOG GI GNYEN PO YIN PAS TSOR BA BTANG SNYOMS DANG
MTSUNGS PAR LDAN PA'I PHYIR, RANG 'GREL LAS, SA LNGA BO NYER
BSNGOGS GSUM DANG, BSAM

GTAN KHYAD PAR CAN DANG, 'DOD PA'I KHAMS NA YOD DE, BTANG SNYOMS
DANG MTSUNGS PAR LDAN PA'I PHYIR RO, ,ZHES SO, ,GSUM PA GRUB STE,
LUS RTEN GANG YIN GYIS DE'I RLUNG YIN PA'I PHYIR, RTZA BAR, SPYOD
YUL RLUNG, ZHES

SO; ;BZHI PA GRUB STE, 'DOD PA'I LHA MI GANG RUNG GI RTEN CAN
DGOS PA'I PHYIR, DER THAL, DE NA RNAM RTOG MANG LA GONG MA GNYIS
DE LTAR MA YIN PA'I PHYIR, RTZA BAR, 'DOD RTEN ZHES DANG, RANG
'GREL LAS, LHA DANG MI DAG GI

NANG NAS SKYED DO, ,ZHES GSUNGS PA'I PHYIR, LNGA PA GRUB STE,
SNGAR LTAR MA 'DRIS PAS SBYOR BYUNG DANG 'DRIS PA'I CHAGS BRAL
GYIS THOB BA'I PHYIR, RANG 'GREL LAS, SBYOR BA LAS BYUNG BA DANG
'DOD CHAGS DANG BRAL BAS THOB BA YIN

@015B NO; ;ZHES SO, ,DRUG PA GRUB STE, RANG 'GREL LAS, 'DI NI DE
KHO NA YID LA BYED PA YIN NO, ,DE 'DRA'I SGOM TSUL DE NANG BA KHO
NAR YOD KYI PHYI ROL BA LA MED DE, PHYI BA LA RLUNG 'DZIN PA'I
LUNG YOD KYANG, DBUGS RDUB 'BYUNG DRAN PA'I

LUNG MED PA'I PHYIR DANG, DBUGS RDUB 'BYUNG TZAM GYIS TING NGE
'DZIN SKYED PA YANG MI SHES NA, RLUNG GI GDAMS BA ZAB PA'I KHYAD
PAR BGRANG BA DANG RJES 'GRO SOGS DRUG DANG LDAN PA SHES BA LTA
CI SMOS PA'I PHYIR, RTZA BAR, PHYI BA'I MA YIN NO,,

ZHES DANG, GANG SPEL LAS, ZAB BA NYID NI RGYU DRUG DANG LDAN PA'I
PHYIR RO, ,LUNG MED PAR NI BGRANG BA TZAM YANG MI SHES NA, RJES
SU 'GRO BA LA SOGS BA LTA SMOS KYANG CI DGOS ZHES GSUNGS PA'I
PHYIR, ,GNYIS PA SGOM TSUL DRUG GI KHYAD PAR

BSHAD PA NI, BGRANG PA LA SOGS RNAM PA DRUG ,CES BYUNG, DBUGS
RDUB 'BYUNG CHOS CAN, SGOM TSUL KHYAD PAR DRUG DANG LDAN TE,
BGRANG BA LA SOGS DRUG GIS SGOM PA DE RDZOGS PAR BSGOM TSUL YIN
PA'I PHYIR, DRUG YOD DE,

RANG 'GREL LAS, DBUGS RDUB DBUGS 'BYUNG DRAN PA 'DI, BGRANG DANG
RJES 'GRO 'JOG PA DANG, RTOGS DANG YONGS SU GYUR BA DANG, ,YONGS
DAG RNAM PA DRUG YIN NO, ,ZHES SO, ,BGRANG PA'I SGOM TSUL YOD DE,
DBUGS RDUB 'BYUNG

LA SEMS GTAD DE, LUS CHOS BDUN LDAN DANG SEMS DE LAS GZHAN DU 'DU
BYED PA DOR NAS SGOM PAR BYED PA'I PHYIR, RANG 'GREL LAS, LUS
DANG SEMS RNAL DU BZHAG STE, ZHES DANG, GANG SPEL LAS, LUS DANG
SEMS MNGON

@016A *, ,PAR 'DU MI BYED PA STE, LUS GLOD PA DANG SEMS GLOD PA
YIN NO, ,ZHES GSUNGS PA'I PHYIR, DBUGS DE GNYIS KYI SNGON LA 'JUG
PA NAS BGRANG BA'I RGYU MTSAN YOD DE, SKYE DUS DBUGS 'JUG PA DANG
'CHI

DUS 'BYUNG BAS NA DE RTOGS PAS SKYE 'CHI'I MI RTAG PA YID LA BYAS
PAR 'GYUR BA'I PHYIR, GANG SPEL LAS, SNGAR 'JUG PA BGRANG BAR BYA
STE, SKYE BA LA SNGAR 'JUG LA, 'CHI BA LA PHYIS 'BYUNG DE ZHES
SO, ,BGRANG BA DE SGOM TSAD

YOD DE, ZHI GNAS MA GRUB PAR DU SGOM PA'I PHYIR, RANG 'GREL LAS,
YANG MGO NAS JI SRID DU TING NGE 'DZIN MA THOB KYI BAR DU BGRANG
BAR BYA'O, ,ZHES GSUNGS PA'I PHYIR, GNYIS PA RJES 'GRO 'DI YOD
DE, DBUGS 'JUG GNAS 'BYUNG

BA'I TSAD DANG GANG LA KHYAB DANG GANG RGYU RNAMS LA SNGAR LTAR
SGOM PA DE YIN PA'I PHYIR DANG, GSUM PA 'JOG PA'I DE YOD DE,
RLUNG SNA RTZE NAS RKANG BA'I MTHE BO'I BAR DU GNAS PAR LTA
ZHING, DES PHAN GNOD GRANG DRO'I REG BYA LA SNGAR

LTAR SEMS PA DE YIN PA'I PHYIR TE, 'DI DPYAD PA'O, ,BZHI PA NYE
BAR RTOG PA'I DE YOD DE, LUS SEMS SNGAR LTA BUS RLUNG KHO NA MA
YIN PAR 'BYUNG BZHI DANG PHUNG PO LNGA LA NYE BAR STE YANG YANG
SO SOR DPYOD PA'I SGOM TSUL DE YIN PA'I

PHYIR; RANG 'GREL LAS, GZUGS DANG DE DAG LA BRTEN PA SEMS DANG
SEMS LAS BYUNG BA RNAMS KYANG YOD DO ZHES PHUNG PO LNGAR NYER BAR
RTOGS PAR BYED PA'O, ,ZHES GSUNGS PA'I PHYIR, NYE BAR RTOG TSUL
DE'O, ,LNGA BA BSGYUR BA'I DE

@016B YOD DE, LUS DANG SEMS SNGAR LTA BUS RLUNG LA DMIGS PA'I BLO
BSGYUR TE DRAN PA NYER BZHAG NAS 'PHAGS LAM YAN LAG GI BAR DU
BYANG PHYOGS SDE TSAN DANG PO LNGA LA GONG NAS ZHI LHAG ZUNG
'BREL GYI SGOM PA DE YIN PA'I PHYIR, RANG 'GREL

LAS; BSGYUR BA ZHES BYA BA RLUNG LA DMIGS PA'I BLO BSGYUR TE CHOS
KYI MCHOG GI BAR DU, ZHES DANG, GANG SPEL LAS, CHOS MCHOG GI BAR
DU ZHES BYA BAS NI DRAN PA NYER BZHAG NAS BZUNG STE ZHES STON,
ZHES GSUNGS PA'I PHYIR

DANG; GONG NAS GONG DU'I TSUL YANG BYANG PHYOGS SDE TSAN GONG NAS
GONG DANG SPYOR LAM DROD SOGS GONG NAS GONG DU'I DON YIN PA'I
PHYIR TE, RGYAL SRAS MA LAS KYANG, GANG NAS GOD DU DGE BA'I RTZA
RNAMS LA ZHES BYA BA NI, DRAN PA NYE BAR

BZHAG PA DANG DRO BAR GYUR BA LA SOGS PA'O, ,ZHES GSUNGS PA'I
PHYIR, DRUG PA YONGS DAG GI DE YOD DE, DMIGS PA DE DAG SGOM PAS
MTHONG LAM DANG SOGS SGRAS SGOM LAM GYI RDO RJE LTA BU'I BAR GYI
DRI MA DAG PA STE MI SLOB LAM LA 'JUG PA

RNAMS YIN PA'I PHYIR, RANG 'GREL LAS, YONGS SU DAG PA NI LAM LA
SOGS PA LA 'JUG PA'O, ,ZHES DANG, GANG SPEL LAS, MTHONG PA'I LAM
LA SOGS PA LA 'JUG PA'O, ,LA SOGS PA ZHES BYA BA SMOS PA NI SGOM
PA DANG MI SLOB

PA'I LAM GZUNG BAR BYA BA'I PHYIR RO, ,ZHES GSUNGS PA'I PHYIR,
GSUM PA DE'I YUL GYI KHYAD PAR NI, DBUGS RDUB DBUGS 'BYUNG GANG
LAS LUS, ,SEMS CAN ZHES BYA MA ZIN PA'O, ,RGYU MTHUN LAS BYUNG
'OG MA YI, ,YID KYIS

@017A *, ,DE GNYIS MI RTOGS SO, ,ZHES BYUNG, DBUGS RDUB PA DANG
DBUGS 'BYUNG BA GNYIS CHOS CAN, LUS SA GANG YIN PA DE'I SA BA'I
RLUNG YIN TE, LUS KYI PHYOGS GCIG YIN PA'I PHYIR, DER THAL,

GZUGS MED PA DANG, GZUGS YOD KYANG NUR NUR BO SOGS DANG, SEMS MED
SNYOMS 'JUG PA DANG, BSAM GTAN BZHI'I SNYOMS 'JUG PA RNAMS LA MED
PAS NA LUS KYI KHYAD PAR LUS LA SPUB YOD PA DAD SEMS KYI

KHYAD PAR DBUGS RDUB 'BYUNG GIS BA'I SEMS MNGON DU GYUR BA NA
DBUGS RDUB 'BYUNG YOD PA'I PHYIR, DE GNYIS SEMS CAN ZHES BYA STE,
SEMS CAN RGYUD KYI DE YIN PA'I PHYIR, RTZA BAR, SEMS CAN ZHES
BYA, ZHES SO, ,DE CHOS CAN

MA ZIN PA YIN TE, DBANG PO GZUGS CAN GYI TSOGS BAR MED PA'I RLUNG
YIN PA'I PHYIR, RTZA BAR MA ZIN PA'O, ,ZHES SO, ,DE CHOS CAN,
RGYU MTHUN LAS BYUNG STE, SKAL MNYAM GYI RGYU LAS BYUNG BA'I
PHYIR, RTZA BAR, RGYU MTHUN LAS BYUNG,

ZHES SO, ,'OG MA'I YID KYI DE GNYIS MI RTOG STE, DE GNYIS RANG
GIS PA DANG GONG MA'I SEMS KYI RTOGS KYI 'OG MA'I SPYOD LAM PA
DANG SPRUL SEMS KYI MI RTOGS PA'I PHYIR, ,GNYIS PA LHAG MTHONG
SGOM TSUL LA, TSOGS LAM SKABS SU

THOG MAR LHAG MTHONG BSGOM DUS KYI DRAN PA NYER BZHAG DANG, DE
LAS DROD SOGS BZHI DANG, BDEN PA MNGON RTOGS BCU DRUG SGOM TSUL
GSUM, DANG PO LA DRAN PA NYER BZHAG BZHI SGOM TSUL SBYIR BSTAN PA
DANG, CHOS DRAN BA NYER BZHAG

@017B SGOM TSUL BYE BRAG TU BSHAD PA GNYIS, DANG PO NI, ZHI GNAS
GRUB PAR GYUR BA YI, DRAN PA NYER BZHAG SGOM PAR BYA, ,LUS TSOR
SEMS DANG CHOS RNAMS LA, ,MTSAN NYID GNYIS SU YONGS BRTAGS PAS,
,SHES RAB THOB SOGS LAS

BYUNG BA, ,GZHAN NI 'BREL DANG DMIGS PA LAS, ,RIM NI JI LTAR SKYE
BA BZHIN, ,PHYIN CI LOG GI GNYEN PO BZHI, ,ZHES BYUNG, SNGAR
BSHAD PA LTAR ZHI GNAS GRUB PAR GYUR BA'I RJES SU BDEN BZHIL
DMIGS PA'I LHAG MTHONG SGOM PAR BYA

STE; ZHI GNAS GRUB KYANG LHAG MTHONG MA GRUB NA KHAMS GSUM GYI
NYON MONGS SPONGS MI NUS PA'I PHYIR, MDO LAS, NYON MONGS PA NI YE
SHES KYIS GZHOM PAR BYA BA YIN NO, ,ZHES SO, ,DRAN PA NYER BZHAG
SGOM PAS, LHAG MTHONG

'GRUB PAR 'GYUR TE, DRAN PA NYER BZHAG NI SHES RAB YIN PAS DES
LHAG MTHONG SGRUB PA NI BGROD PA GCIG SOGS KYI YON TAN LAS
BSNGAGS PA'I PHYIR TE, MDO LAS, DGE SLONG DAG BGROD PA GCIG PA'I
LAM NI 'DI LTA STE, DRAN PA NYER

BAR BZHAG PA RNAMS LAS SO, ,DGE BA'I PHUNG PO MA 'DRES PA NI 'DI
YIN TE, BDE LTA STE, DRAN PA NYE BAR BZHAG PA BZHI'O, ,ZHES
GSUNGS PA'I PHYIR, DRAN PA NYER BZHAG BZHI BSGOM TSUL YOD DE, LUS
DANG TSOR BA DANG SEMS DANG

DE GSUM LAS GZHAN PA'I CHOS RNAMS LA RANG RANG GI NGO BO NI RANG
MTSAN DANG, DE'I 'DUS BYAS RNAMS MI RTAG PA DANG ZAG BCAS RNAMS
SDUG BSNGAL BA DANG CHOS THAMS CAD STONG BA DANG BDAG MED BZHI
SKYE'I MTSAN NYID DE, DE

@018A *, ,GNYIS BRTAGS SHING DBYAD DE SHES RAB KYIS BSGOM PAR
BYED PA DE YIN PA'I PHYIR, RTZA BAR, LUS TSOR SEMS DANG CHOS
RNAMS LA, ,MTSAN NYID GNYIS SU YONGS BRTAGS PAS, ,ZHES GSUNGS
PA'I PHYIR,

KHYAB STE, DRAN PA NYER BZHAG BSGOM PAR BYA, ZHES PA'I SGOM TSUL
YIN PA'I PHYIR, RANG 'GREL LAS, DRAN PA NYER BZHAG SGOM PAR BYA,
JI LTAR BYA ZHE NA, LUS TSOR ZHES SO, ,DRAN PA NYER BZHAG LA GSUM
YOD DE, RANG BZHIN

DRAN PA NYER BZHAG ,'BREL BA DRAN PA NYER BZHAG ,DMIGS BA DRAN PA
NYER BZHAG GSUM YOD PA'I PHYIR, RANG BZHIN DRAN PA NYER BZHAG YOD
DE, LUS SOGS LA RJES SU LTA BA'I SHES RAB DE DE YIN PA'I PHYIR
TE, DE DMIGS PA DANG

'BREL BAR MA LTOS PAR RANG BZHIN GYIS DE YIN PA'I PHYIR, RTZA BAR
SHES RAB CES DANG, RANG 'GREL LAS, DE LA RANG BZHIN GYI DRAN PA
NYER BZHAG SHES RAB PO, ,ZHES GSUNGS PA'I PHYIR, RANG BZHIN GYI
DRAN PA NYER BZHAG SHES RAB DE

LA GSUM YOD DE, TSOGS LAM CHUNG DU'I SKABS KYI LUS SOGS LA DMIGS
PA'I THOS BYUNG GI SHES RAB DANG, 'BRING DANG, CHEN PO'I SKABS
KYI LUS SOGS LA DMIGS PA'I BSAM BYUNG GI SHES RAB DANG, SBYOR LAM
DROD YAN

CHAD KYI LUS SOGS LA DMIGS PA'I SGOM BYUNG GI SHES RAB GSUM YOD
PA'I PHYIR, RTZA BAR, THOS SOGS LAS BYUNG BA'I ZHES SO, ,RANG
BZHIN GYI DRAN PA NYER BZHAG DE LTAR 'JOG STE, MDO LAS, NANG GI
LUS DANG, SO SO'I

@018B NANG GI LUS LA LUS KYI RJES SU LTA BA DANG MTHUN PAR LTA
ZHING GNAS SO, ,ZHES GSUNGS PA'I PHYIR, BYE SMRAN TE, SHES RAB
YIN KYANG DRAN PA NYER BZHAG CES BRJOD PA'I RGYU MTSAN YOD DE,
DRAN PA SHAS CHE BA'I PHYIR, ZER, SLOB DPON GYIS,

'DIS DRAN PA NYE BAR 'JOG PAS NA DRAN PA NYER BZHAG SHES RAB YIN
TE, JI LTAR MTHONG BA MNGON PAR BRJOD PA'I PHYIR, KHYAB STE
MTHONG BA SHES RAB DANG BRJOD PA DRAN PAR BYED PA'I PHYIR, RGYAL
SRAS MA LAS, SHES RAB KYI DON JI LTAR

MTHONG BA DE KHO NA BZHIN DU DRAN PAS MNGON PAR BRJOD PAR BYED DE
'DZIN PAR BYED DE ZHES BYA BA'I DON TO, ,ZHES GSUNGS PA'I PHYIR,
'BREL BA'I DRAN PA NYER BZHAG YOD DE, SHES RAB DANG LHAN GCIG
PA'I 'DU SHES SOGS DE YIN CING, SEMS

DANG TSOR BA YONG KYANG DMIGS PA YIN PAS MA SMOS PA'I PHYIR TE,
GANG SPEL LAS, SHES RAB DANG LHAN CIG 'BYUNG BA 'DU SHES LA SOGS
PA RNAMS SO, ,SEMS DANG TSOR BA LA SOGS PA RNAMS SO, ,ZHES GSUNGS
PA'I PHYIR, 'DI

LA YUL CAN DGOS SHING DRAN PA NYER BZHAG YIN TE, GROGS SHAS RAB
DANG 'BREL BA'I 'DIS DRAN PA NYE BAR 'JOG PA'I PHYIR, RTZA BAR,
GZHAN NI 'BREL DANG, ZHES DANG, MDO LAS KYANG, 'DI LTAR NANG GI
LUS LA LUS KYI RJES SU LTA

ZHING GNAS SO ZHES PA'I SHUGS LA STON PA'I PHYIR, DMIGS PA'I DRAN
PA NYE BZHAG YOD DE, RANG BZHIN GYI DRAN PA NYER BZHAG DANG 'BREL
BA'I DRAN PA NYER BZHAG GNYIS KYI DMIGS PA YIN PAS NA DRAN PA
NYER BZHAG ZHES BYA STE, 'DI LA,

@019A *, ,DRAN PA NYE BAR GNAS PA'I PHYIR, RTZA BAR, GZHAN NI
DMIGS PA LAS, ZHES DANG, MDO LAS KYANG, DGE SLONG DAG CHOS THAMS
CAD CES BYA BA 'DI NI DRAN PA NYE BAR BZHAG PA BZHI'I TSIG BLA
DAG YIN NO, ,ZHES GSUNGS

PA'I PHYIR, NYER BSDOGS SOGS LA BRTEN NAS RANG GI DMIGS PA LUS
SOGS BZHI GANG RUNG LA RANG SPYI'I SO SOR RTOG PA'I SHES RAB
BRJES 'BRANG DANG BCAS PA'I MNGON RTOGS DE DRAN PA NYER BZHAG GI
MTSAN NYID, DBYE NA LUS TSOR

SEMS CHOS LA DMIGS PA'I DE BZHI YOD, DE RE RE LA RANG GI RGYUD LA
DMIGS PA, GZHAN GYI RGYUD LA DMIGS PA, RANG GZHAN GNYIS KA'I
RGYUD LA DMIGS PA GSUM GSUM YOD DE, RANG 'GREL LAS, RE RE ZHING
RNAM PA GSUM GSUM YIN NO, ,

ZHES DANG, MDO LAS KYANG, BRTUN PA DANG SHES BZHIN DANG DRAN PA
DANG LDAN PAR GYUR NAS 'JIG RTEN LAS BRNAB SEMS DANG YID DE MI
BDE PA RNAM PAR SPANGS TE, GANG GI LUS LA LUS KYI RJES SU LTA
ZHING GNAS SO, ,ZHES DANG, YANG MDO LAS,

PHYI'I LUS LA LUS KYI RJES SU LTA ZHING GNAS SO, ,ZHES SO, ,YANG
DE BZHIN DU, MDO LAS, NANG DANG PHYI'I LUS LA LUS KYI RJES SU LTA
ZHING GNAS SO, ,ZHES GSUNGS PA'I PHYIR, DRAN PA NYER BZHAG BZHI'I
GO RIM YOD DE, SKYE RIM DANG MTHUN

PAR BZHAG PA'I PHYIR, SNGA MA SNGAM RAGS PA'I RTOGS SLA BA'I
PHYIR, RTZA BAR, RIM NI JI LTAR SKYE BA BZHIN, ,ZHES SO, ,DE LA
BZHIR GRANGS NGES TE, GTZANG BDE RTAG BDAG GI PHYIN GYI LOG
BZHI'I GNYEN POR RIM BZHIN BZHAG PA'I PHYIR TE,

@019B LUS DRAN PA NYER BZHAG GTZANG 'DZIN PHYIN CI LOG GI GNYEN
PO DANG, TSOR BA DRAN PA NYER BZHAG NI BDER 'DZIN PHYIN CI LOG GI
GNYEN PO, SEMS DRAN PA NYER BZHAG NI RTAG 'DZIN PHYIN CI LOG GI
GNYEN POR DANG, CHOS DRAN PA NYER BZHAG NI BDAG

'DZIN PHYIN CI LOG GI GNYEN POR BZHAG PA'I PHYIR, DANG PO GRUB
STE, LUS NI PHYI SA DANG 'DRA PAR MI GTZANG BA'I RDZAS SO DRUG GI
RANG BZHIN YIN PAS DE BSGOM PAR MDO LAS BSHAD PA'I PHYIR DANG,
CHOS LHAG MA GSUM YANG 'BREL BAS NI

GTZANG BA YIN TE, PHYIS 'BYAR BA'I PHYAG DAR BZHIN NO, ,GNYIS BA
GRUB STE, MDO LAS, GANG CI TSOR YANG RUNG DE NI 'DIR SDUG BSNGAL
BA'O, ,ZHES GSUNGS PA'I PHYIR, GSUM PA GRUB STE, SEMS NI MYUR DU
'JIG PA'I PHYIR RO, ,BZHI

PA GRUB STE, CHOS RNAMS NI RNAM PAR DBYE NA RIL PO'I BDAG MED
PA'I PHYIR TE, CHOS TZAM DU ZAD PA'I PHYIR RO, ,RTZA BAR, PHYIN
CI LOG GI GNYEN POR BZHI, ,ZHES DANG, RANG 'GREL LAS, RIM BZHIN
TU BSTAN TE MI MANG MI NYUNG NGO, ,

ZHES GSUNGS PA'I PHYIR, GNYIS PA NI, DE NI CHOS DRAN NYER BZHAG
PA, ,SPYI LA DMIGS PA LA GNAS TE, ,DE DAG LA NI MI RTAG DANG,
,SDUG BSNGAL STONG BDAG MED PAR LTA, ,ZHES SO, ,LUS TSOR SEMS
GSUM LA SO SOR

NYER BZHAG GSUM MA 'DRES PA'I LTA TSUL DE LTAR YIN LA 'DIS CHOS
DRAN PA NYER BZHAG NI 'DRES PA LA DMIGS PA YIN TE, LUS TSOR SEMS
GSUM LAS GZHAN PA'I CHOS LA DMIGS PA YANG MA 'DRES PA LA DMIGS PA
YIN KYANG, LUS

@020A *, ,TSOR GNYIS LA DMIGS SAM GSUM LA DMIGS PA DANG, BZHI KA
BSDUS NAS DMIGS PA'I NYER BZHAG THAMS CAD CHOS DRAN PA NYER BZHAG
'DRES PA LA DMIGS PA KHO NA YIN PA'I PHYIR, DES NA SKABS 'DIR
YANG LUS SOGS

BZHI KA SPYIR BSDUS TE, MI RTAG SDUG BSNGAL STONG BDAG MED DANG
RNAM PA BZHIR LTA ZHING SGOM PA DE YIN PA'I PHYIR, RANG 'GREL
LAS, LUS LA SOGS PA DE DAG THAMS CAD SPYIR BSDUS TE, ZHES GSUNGS
PA'I PHYIR, 'DI TSOGS LAM CHEN PO'I 'BRING GI SKABS

NAS BSGOM PAR MNGON NO, ,GNYIS PA SBYOR LAM SKABS KYI SGOM TSUL,
DROD SOGS SKYE RIM GYIS SGOM TSUL DANG KHYAD CHOS, ZHAR LA THEG
PA GSUM GYI LAM BGROD TSUL GSUM, DANG PO LA, SKYE RIM GYI SGOM
TSUL DANG PHUNG PO DU YOD DANG, DES TSIG

GSUM, DANG PO NI, DE LAS DRO BAR GYUR PA 'BYUNG, NAS, DE NAS SKAD
CIG GCIG DE BZHIN, CHOS MCHOG ,CES SHO LO KA PHYED DANG GSUM
BYUNG, SBYOR LAM BZHI'I DROD SKYE TSUL YOD DE, TSOGS LAM GYI
SKABS SU SNGAR LTAR CHOS DRAN PA NYER BZHAG SPYIR

BSDUS TE BSGOM PA LAS SBYOR LAM DRO BAR GYUR PA 'BYUNG BA'I
PHYIR, RTZA BAR, DE LAS DRO BAR GYUR BA 'BYUNG, ZHES SO, ,DE CHOS
CAN, DROD DAM DRO BA ZHES BYA BA'I RGYU MTSAN YOD DE, GTZUB SHING
GTZUB PA LAS DROD DANG MI BYUNG BA'I SHING SREG BA LTAR

SHES BYA LA SHES PAS YANG YANG DPYAD PAS, NYON MONGS PA'I BUD
SHING SREG PA'I YE SHES KYI MA 'BYUNG BA'I SNGA LTAS SU BDAG MED
RTOGS PA'I SGOM BYUNG GI DROD 'BYUNG BA DE'I PHYIR, GANG SPEL
LAS, DROD LA NI, BRTZON 'GRUS KYIS YANG DANG YANG

@020B DU MNGON PAR GTZUB BAS RIM GYIS SRID PA'I BUD SHING SREG PA
LA 'JEBS BA ZAG PA MED PA'I YE SHES KYI ME 'BYUNG STE, ZHES SO,
,YE SHES DE CHOS CAN, KHYOD KYI SGOM TSUL YOD DE, SPYOD YUL BDEN
BA BZHI LA DMIGS NAS, RNAM PA MI RTAG BA SDUG

BSNGAL BA NAS, NGES 'BYIN GYI BAR BCU DRUG RGYUN LDAN GYIS SGOM
PA DE YIN PA'I PHYIR, RTZA BAR, DE NI BDEN BZHI'I SPYOD YUL CAN,
RNAM PA BCU DRUG ,CES DANG, RANG 'GREL LAS, SDUG BSNGAL LA MI
RTAG PA DANG, SDUG BSNGAL BA DANG, NAS, NGES

PAR 'BYIN PA RNAM PA BZHIR LTA STE, ZHES SO, ,RTZE MO, SKYE TSUL
YOD DE, DROD CHUD DU 'BRID CHEN PO GSUM 'PHEL BA LAS RTZE MO SKYE
BA DE'I PHYIR, RTZA BAR, BRO BA LA, RTZE MO, ZHES BYUNG, DE CHOS
CAN, RTZE MO, ZHES BYA STE, DGE BA'I RTZA BA G-YO BA'I RTZE MO LA
PHYIN

BA'I PHYIR, YE SHES DE CHOS CAN, SGOM TSUL DROD DANG 'DRA STE,
DMIGS PA BDEN BZHI DANG, RNAM PA MI RTAG SOGS BCU DRUG RGYUN LDAN
GYIS SGOM PA DE'I PHYIR, RTZA BAR, DE YANG DE DANG 'DRA STE, ZHES
SO, ,DROD DANG RTZE MO DE GNYIS KA DANG POR BDE NA BZHI

LA CHOS DRAN PA NYER BZHAG GIS RNAM PA GTONG PA'AM, 'GOD LA DRAN
PA NYER BZHAG GZHAN GYIS KYANG 'PHEN BAR RAM BYANG ZHING CHUB BAR
BYED PAS KYANG SGRAS BZHI KAS BYED PAR BSTAN PA'I PHYIR, RTZA
BAR, GNYIS KA CHOS KYI RNAM PA GTOD, ,

GZHAN DAG GIS KYANG 'PHEL BAR BYED, CES DANG, GANG SBEL LAS,
'PHEL BAR BYED PA NI BYANG BAR BYED PA, ,ZHES DANG, RANG 'GREL
LAS, RNAM PA GTOD PA ZHES BYA BA 'DI CI ZHE NA, DANG PO NYID DU
BDEN PA LA RNAM PA DAG 'GOD PA'O, ,ZHES SO, ,SBYOR LAM BZOD

@021A *, ,PA SKYE TSUL YOD DE, RTZE MO CHUNG 'BRING CHEN POR
'PHEL BA LAS BZOD PA SKYE BA'I PHYIR, RTZA BAR, BZOD PA, ZHES
DANG, RANG 'GREL LAS, BZOD PA SKYE STE, ZHES SO, ,DE CHOS CAN,
BZOD PA ZHES BYA STE,

BDEN PA LA CHEN POR BZOD PA'I PHYIR TE, DROD KYI SKABS SU BDEN PA
LA CHUNG DU BZOD, RTZE MO'I SKABS SU BDEN PA LA 'BRING DU BZOD
LA, BZOD PA'I GNAS SKABS SU CHER BZOD PA'I PHYIR, BZOD PA LA
CHUNG DU 'BRING CHEN PO GSUM YOD PAS,

CHUNG 'BRING GNYIS KA CHOS CAN, SGOM TSUL GYI DMIGS RNAM RTZE MO
DANG 'DRA STE, BDEN BZHI LA RNAM PA BCU DRUG DU RGYUN BCAS KYIS
SGOM PA'I PHYIR, RTZA BAR, GNYIS DE BZHIN, ZHES DANG, GANG SPEL
LAS, SKAD CIG MA GCIG NYID

YIN NA NI BDEN PA BZHI LA YANG DMIGS PAR MI 'GYUR NA, RNAM PA BCU
DRUG LTA SMOS KYANG CI DGOS, ZHES GSUNGS PA'I PHYIR, BZOD PA
'PHEL BAR BYED PA YOD DE, CHOS DRAN PA NYER BZHAG KHO NAS 'PHEL
BAR BYED PA'I PHYIR, RTZA BAR, BZOD

BA CHOS KYIS 'PHEL BAR BYED, ,CES SO, ,BZOD PA CHEN PO DE 'DOD
PAR GTOGS PA'I SDUG BSNGAL GYI YUL CAN YIN TE, BZOD PA GANG GI
'DOD PA'I SDUG BDEN LA RNAM PA BZHI YID LA BYED PA, NAS, GZUGS
GZUGS MED KYI GNYEN PO LAM

BDEN GYI RNAM PA'I BAR RNAM PA SO GNYIS LA MAS RIM NAS YID LA
BYED PA 'DI SBYOR LAM BZOD PA CHUNG DU YIN PA GANG ZHIG, DE
'DRA'I LAM RJES SHES KYI PHYOGS DANG MTHUN PA'I LAM BDEN LA RNAM
PA BZHIS RNAM PAR GTOD DE NAS GCIG DOR LA GSUM

@021B GYIS RNAM PA GTOD PA, ZHES PA NAS, 'DOD PA'I SDUG BDEN LA
BZHI DANG GSUM DANG GNYIS KYIS GTOD PA'I BAR GTOD PA 'DI NI BZOD
PA 'BRING YIN, DE NAS SDUG BDEN GYI RNAM PA LHAG MA GNYIS KYI
SDUG BSNGAL LA SKAD CIG MA GCIG GIS DMIGS PA NI

BZOD PA CHEN PO DANG, SKAD CIG GIS MI RTAG PAR DMIGS PA CHOS
MCHOG YIN PA'I PHYIR, DANG PO GRUB STE, RGYAL SRAS MA LAS, GANG
GI TSE 'DOD PA NA SPYOD PA'I SDUG BSNGAL LA RNAM BA BZHIS YID LA
BYED PA NAS, DE BZHIN DU, GZUGS DANG

GZUGS MED PA NA SPYOD PA RNAMS KYI GNYEN PO RNAM PA BZHIS YID LA
BYED PA 'DI NI BZOD PA CHUNG DU YIN NO, ,ZHES GSUNGS PA'I PHYIR,
GNYIS PA GRUB STE, RGYAL SRAS MA LAS, DE LTAR NA DANG PO 'BRI BA
NAS BZUNGS STE, SKAD CIG MA DE THAMS CAD NI

BZOD PA 'BRING YIN NO, ,ZHES GSUNGS PA'I PHYIR, KHYAB STE, DE'I
SKAD CIG MA BRGYA RTZA BCU DGU YOD PA THAMS CAD SBYOR LAM BZOD PA
'BRING YIN PA'I PHYIR, RGYAL SRAS MA LAS, DE LTAR NA BZOD PA
'BRING DE NI SKAD CIG MA BRGYA RTZA BCU DGU YIN NO, ,

ZHES DANG, BDEN PA'I DMIGS PA RE RE NAS BRI NAS GZUGS DANG GZUGS
MED PA'I RNAM PA 'BRI BA NAS BZUNG STE, 'DOD PA NA SPYOD PA'I
SDUG BSNGAL KHO NA SKAD CIG MA GNYIS SU YID LA BYED PA'I BAR 'DI
THAMS CAD NI BZOD PA 'BRING YIN NO, ,ZHES

GSUNGS PA'I PHYIR, RTAGS GSUM PA DANG BZHI BA GRUB STE, RGYAL
SRAS MA LAS, DE LA DMIGS PA NYID SKAD CIG MA GSUM PA LA NI BZOD
PA CHEN PO YIN NO, ,DE LA DMIGS PA NYID BZHI BA LA NI CHOS KYI
MCHOG YIN NO, ,ZHES

@022A *, ,GSUNGS PA'I PHYIR, BZOD 'BRING BRGYA RTZA BCU DGU'I
DMIGS PA BRI BA'I GO RIMS YOD DE, BZOD PA CHUNG DU'I RJES SU YAS
RIM NAS LAM RJES SHES KYI PHYOGS MTHUN LA LAM RIGS PA SGRUB PA
DES

'BYIN BZHIS BSGOM, DE NAS GCIG BOR NAS GSUM GYIS BSGOM, DE NAS
GNYIS BOR NAS, 'DOD PA'I SDUG BDEN LA RNAM PA BZHIS GTONG, DE NAS
GSUM GYIS DE NAS GNYIS KYIS RNAM PA GTOD PA'I PHYIR, RGYAL

SRAS MA LAS, RE ZHIG RJES SU SHES PA'I PHYOGS DANG MTHUN PA'I LAM
LA LAM DANG, RIGS PA DANG, SGRUB PA DANG, DES PAR 'BYIN PA STE,
RNAM PA BZHI BO 'DI DAG GIS RNAM PA GTOD PAR BYED DO, ,ZHES PA
NAS, 'DOD PA NA SPYOD PA'I

SDUG BSNGAL GYI BDEN PA LA RNAM PA BZHIS RNAM PA GTOD BAR BYED
DO, ,DE'I GSUM GYIS SO, ,DE'I 'OG TU GNYIS KYIS RNAM PA GTOD PAR
BYED DE, ,ZHES GSUNGS PA'I PHYIR, DE BRGYA RTZA BCU DGU'I GRANGS
'DREN TSUL YOD DE, BDEN PA BZHI LA

MNYAM BZHAG MA YIN PA'I SAS BSDUS BZHI DANG MNYAM BZHAG GIS SA
BSDUS BZHI STE BRGYAD DANG, DE RE RE LA RNAM PA BZHI BZHI YOD PAS
BDEN BZHI'I RNAM PA SUM CU RTZA GNYIS YOD LA, DE YANG DMIGS PA MA
DOR BAR DU RNAM PA MI DOR BAR SLOB

DPON RGYAL SRAS BZHED PAS, YAS RIM GYI LAM RJES SHES PHYOGS KYI
BZHI DOR BAS RNAM PA NYER BRGYAD LA DMIGS PA'I SKAD CIG MA NYER
BRGYAD DANG, DE BZHIN DU DE'I 'OG TU 'DOD PAR SPYOD PA'I LAM CHOS
SHES PHYOGS KYI BZHI DOR BAS

@022B RNAM PA NYER BZHI LA SKAD CIG MA NYER BZHI YOD PAS SKAD CIG
MANG GNYIS DANG, DE'I 'OG TU GONG GI 'GOG PA'I BZHI BOR BAS RNAM
PA NYI SHU LA SKAD CIG MA NYI SHU DANG, SKAD CIG MA BDUN CU DON
GNYIS DANG, DE'I 'OG TU 'DOD PA'I 'GOG PA'I BZHI BOR

PAS RNAM PA BCU DRUG LA SKAD CIG MA BCU DRUG STE SKAD CIG MA BYA
BRGYAD DANG, DE'I 'OG TU GOR GI KUN 'BYUNG GI BZHI BOR BAS RNAM
PA BCU GNYIS TE SKAD CIG MA BRGYA DANG, DE'I 'OG TU 'DOD PA'I KUN
'BYUNG GI BZHI BOR

BAS RNAM PA BRGYAD LA SKAD CIG MA BRGYAD DE BRGYA DANG BRGYAD
DANG, DE'I 'OG TU GONG GI SDUG BDEN GYI BZHI BOR BAS 'DOD PA'I
RNAM PA BZHI'I SKAD CIG MA BZHI STE BRGYA DANG BCU GNYIS DANG
GCIG DOR BA'I GSUM DANG, GNYIS DOR BAS GNYIS DANG, LNGA LA

DMIGS PA'I SKAD CIG MA LNGA DANG BRGYA DANG, BCU BDUN DANG, NYON
MONGS GANG SPYAD KYI GNYEN PO LHAG PA GNYIS DANG BRGYA RTZA BCU
DGU YOD PA'I PHYIR, DANG PO GRUB STE, RGYAL SRAS MA LAS, DE LA
GZUGS DANG GZUGS MED PA NA SPYOD BA'I

GNYEN PO BOR NA SEMS KYI SKAD CIG MA NYI SHU RTZA BRGYAD YIN NO,
,ZHES GSUNGS PA'I PHYIR, GNYIS PA GRUB STE, RGYAL SRAS MA LAS,
'DOD PA NA SPYOD PA'I 'DU BYED KYI GNYEN PO BOR NA NYI SHU RTZA
BZHI YIN NO, ,ZHES GSUNGS PA'I PHYIR,

GSUM PA GRUB STE, RGYAL SRAS MA LAS, GZUGS DANG GZUGS MED PA NA
SPYOD PA'I 'DU BYED KYI 'GOG BA BOR NA NYI SHU'O, ,ZHES GSUNGS
PA'I PHYIR, BZHI PA GRUB STE, BZHI PA GRUB STE, RGYAL SRAS MA
LAS, 'DOD PA NA SBYOR BA'I 'GOG PA BOR NA

@023A *, ,BCU DRUG YOD DO, ,ZHES GSUNGS PA'I PHYIR, LNGA BA GRUB
STE, RGYAL SRAS MA LAS, GZUGS DANG GZUGS MED PA NA SPYOD PA'I KUN
'BYUNG BA BOR NA BCU GNYIS YIN NO, ,ZHES SO, ,DRUG PA GRUB STE,

RGYAL SRAS MA LAS, 'DOD PA NA SPYOD PA'I KUN 'BYUNG BA BOR NA
BRGYAD DO, ,ZHES SO, ,BDUN PA GRUB STE, RGYAL SRAS MA LAS, GZUGS
DANG GZUGS MED PA NA SPYOD PA'I SDUG BSNGAL BOR NA BZHI'O, ,ZHES
GSUNGS PA'I PHYIR,

BRGYAD PA GRUB STE, RGYAL SRAS MA LAS, 'DOD PA NA SPYOD PA'I SDUG
BSNGAL LA RNAM LA RNAM ZHIS YID LA BYED PAS DE DAG NI 'DIS RNAM
PA BZHI YIN NO, ,ZHES GSUNGS PA'I PHYIR, DGU PA GRUB STE, RGYAL
SRAS MA LAS, DE LA RNAL

'BYOR BA BDAG TU LTA BA SPYAD PA NI 'DOD PA NA SPYOD PA'I SDUG
BSNGAL LA RNAM PA GCIG POR NAS GSUM GYIS YID LA BYED DO, ,DE'I
'OG TU STONG BA DANG BDAG MED PA'I RNAM PA GNYIS KYIS SO, ,ZHES
GSUNGS PA'I PHYIR,

MTHONG LAM SDUG BSNGAL LA CHOS BZOD DANG CHOS SHES GNYIS KYIS
RNAM PA GCIG LAN GNYIS SU MNGON DU BYED CING SKAD CIG MA GNYIS SU
'DREN PA BZHIN DU 'DIR YANG BDAG MED PA'I RNAM PA GCIG LA LAN
GNYIS MNGON DU BYED PA

GRANGS GNYIS LA BYAS NAS BZOD PA 'BRING LA SKAD CIG MA BRGYA RTZA
BCU DGU BYED PA'I PHYIR, RGYAL SRAS MA LAS, DE'I 'OG TU SDUG
BSNGAL LA CHOS SHES PA'I BZOD PA DANG SDUG BSNGAL LA CHOS SHES PA
'DRA BAS, BDAG MED PA'I RNAM PA

@023B GCIG LA LAN GNYIS MNGON DU BYED DO, DE LTAR NA BZOD PA
'BRING DE NI SEMS KYI SKAD CIG MA BRGYA RTZA BCU DGU YIN PAR
'GYUR RO, ,ZHES GSUNGS PA'I PHYIR, DE NI RNAL 'BYOR BA BDAG TU
LTA BA SPYAD PA'I DBANG DU BYAS LA, DE BZHIN DU RNAL 'BYOR

PA BDAG GIR LTA BA CHER SPYAD PAS STONG PA'I RNAM PA LAN GNYIS
BYAS NAS NGES PA LA 'JUG PAS BZONG 'BRING SKAD CIG MA BRGYA RTZA
BCU DGU YIN PA GANG ZHIG ,SRED PA CHER SPYAD PA GNYIS LAS NGA
BRGYAL CAN GYIS MI RTAG PA'I RNAM PA LAN GNYIS BYAS

NAS DE LTAR DANG, LE LO CAN GYIS SDUG BSNGAL GYI RNAM PA LAN
GNYIS, MNGON DU BYED PAS THAM GNYIS KYI SO SOR GRANGS 'DREN TSUL
MI 'DRA BA'I PHYIR, DANG PO GRUB STE, RGYAL SRAS MA LAS, BDAG GIR
MOS PA YANG DE DANG 'DRA STE, DE NI

STONG BA DANG BDAG MED PA'I RNAM PA DAG GI RNAM PA GTAD PAS,
STONG BA NYID KYI RNAM PA LAN GNYIS SU MNGON DU BYED DE, DE LTAR
NA BZOD PA 'BRING DE NI SKAD CIG MA BRGYA RTZA BCU DGU YIN NO,
,ZHES GSUNGS PA'I PHYIR, GNYIS PA GRUB STE,

RGYAL SRAS MA LAS, DE BZHIN DU SRED PA SPYAD PA RNAM PA GNYIS SO,
,NGA'O SNYAM PA'I NGA RGYAL NYAMS PA DANG, LE LO LHAG PA CAN LA
YANG BRJOD PAR BYA'O, ,ZHES GSUNGS PA'I PHYIR, RNAM PA DMIGS PA
RE RE NAS BRI BA'I RGYU MTSAN

YOD DE, KHAMS GSUM LA SUN 'BYIN PA DES DANG POR RNAM PA MTHA' DAG
SGOM LA DE NAS GANG THOG MAR SUN 'BYIN PA LA DMIGS PAR BSHAD PA'I
PHYIR, MTHA' CUD ZAD DPYAD NA, 'PHAGS PA'I YUL GYI CHOS MNGON
PA'I PAn CHEN

@024A *, ,KHA CIG NA RE, DMIGS PA BRI PA RNAM PA 'BRI BA SNGON DU
'GRO BA CAN YIN ZER, 'DI GAR SPEL GYI DGONGS PA MA LON PA'I DE'I
CES 'BRANG GCIG TU MNGON DE LA BO NA, THOB MAR RNAM PA BZHI BRI
BA DANG,

DE NAS DMIGS PA BDEN PA RE RE BRI BAR THAL, DAM BCA' DE'I PHYIR,
'DOD NA BZOD PA 'BRING SKAD CIG MA BRGYA RTZA BCU DGUR MNGON PAR
BSHAD PA MI 'THAD PAR THAL, DMIGS PA BRI BA BCU DRUG DANG RNAM PA
RE RE BRI RES KYI GRANGS BYAS NA GRANGS

BRGYA RTZA BCU DGU LAS CHES MANG PA'I PHYIR, RGYAL SRAS MA LAS,
BZOD PA 'BRING NI SKAD CIG MA BRGYA RTZA BCU DGU YIN PAR BRJOD
NA, DMIGS PA'I 'BRI BA RNAM PA 'BRI BA SNGON DU 'GRO BA CAN YIN
NA NI, ,SEMS KYI SKAD CIG MA MANG PO 'PHRO BAR

'GYUR RO, ,ZHES GSUNGS PA'I PHYIR, GZHAN YANG 'GOG BDEN LTA BU'I
BDEN PA DE'I RNAM PA DOR LA BDEN PA DE LA DMIGS PA MDOR BAR THAL,
'GOG BDEN LA DMIGS PA BRI PA'I SNGON DU 'GOG BDEN GYI RNAM PA DOR
DGOS PA'I PHYIR,

RTAGS SONG, DER THAL, DAM BCA' 'THAD PA'I PHYIR, 'DOD MI NUS TE,
'GOG BDEN LA BLO NGES DMIGS BZHIN TU 'GOG BDEN GYI RNAM PA 'DOR
MI RUNG PA'I PHYIR, DER THAL, 'GOG BDEN LA DMIGS PA'I BLO LA 'GOG
BDEN GYI RNAM

PA SNANG BA'I PHYIR, RGYAL SRAS THAM KA, BDE NAS DBU YOD BZHIN DU
RNAM PAR 'DOD PAR CAN GYI DANG BA YIN NO, ,ZHES GSUNGS PA'I PHYIR
'DIR ZHIB MTHON, DES THO NA RE, 'O NA RJES SU SHES PA'I PHYOGS
DANG MTHUN PA'I LAM DE LA NI

@024B RNAM PA BZHIR RNAM PA BTOD PAR BYED DO, ,DE NAS GSUM DU'O,
,DE NAS GNYIS SU'O, ,DE NAS GCIG TU STE, RE ZHIG BDEN PA'I RNAM
PA RE RE BRI BA DE LTA BU'O, ,DE NAS GCIG TU YANG RNAM PA GTOD
PAR MI BYED DE, DMIGS PA BRI BA DE LTA BU'O

ZHES GSUNGS PA MI 'THAD PAR THAL, DANG POR RNAM PA BRI NAS DE'I
RJES SU DMIGS PA BRI BA MA YIN PA'I PHYIR NA MA KHYAB STE, RNAM
PA GCIG LA GTONG BA'I DUS SU RNAM PA YANG MA DOR LA, DMIGS PA
YANG MA DOR PA'I PHYIR, DER THAL, RNAM PA

GCIG GIS KYANG RNAM PA MI GTOD PA DANG RNAM PA DANG, DMIGS PA DOR
BA DUS MNYAM YIN PA'I PHYIR TE, GANG SPEL LAS, DE NAS GCIG TU
YANG RNAM PA GTOD PAR MI BYED DE, DMIGS PA BRI BA YANG DE LTA
BU'O, ,ZHES GSUNGS PA'I PHYIR,

KHYAB STE, DMIGS PA GTOD PA LA DE'I RNAM PA GANG YANG MI GTOD PA
DGOS PAR BSHAD PA'I PHYIR, 'O NA, DMIGS PA DE MDOR BAR DU DE'I
RNAM PA GCIG KYANG MI DOR BAR THAL, DE'I RNAM PA DOR BA DMIGS PA
DOR BA DUS MNYAM PA'I PHYIR NA MA KHYAB

RTAGS GRUB STE, RGYAL SRAS MA LAS, BDEN PA DAG BOR BAR GYUR PA
DE'I TSE NI RNAM PA 'DOR RAM ZHES BYA BAR NI RIGS SO, ,ZHES
GSUNGS PA'I PHYIR, 'DOD MI NUS TE, DE'I RNAM PA RE RE BOR BA'I
TSE BDEN PA DE'I RNAM PA BRI BA YIN KYANG, DE'I

RNAM PA BOR BA MA YIN PA'I PHYIR, DER THAL, DE'I RNAM PA NYUNG
DUR BYAS KYANG DE'I RNAM PA MDOR BAR GSUM GYI RNAM PA LA GTOD
PA'I PHYIR, DE LA 'PHAGS YUL GYI PAn CHEN GZHAN NA RE, 'O NA LAM
BDEN GYI RNAM PA DANG PO GNYIS POR BA'I TSE

@025A *, ,LAM BDEN LA DMIGS PA BRI BA DANG RNAM PA BRI BA GNYIS
KA YIN PAR THAL, DE'I TSE LAM BDEN LA NYUNG BAR DMIGS PA DANG
RNAM PA NYUNG NGU'I RNAM PA GTONG PA GNYIS KA YIN PA'I PHYIR, DER
THAL, DE'I TSE LAM

BDEN LA DMIGS TSUL YANG RNAM PA BZHI LAS GNYIS KYIS NYUNG PA'I
PHYIR, 'DOD NA DE'I TSE RNAM PA RE RE BOR BA DANG, DMIGS PA YANG
RE RE'I DUS SU BOR BAR THAL, DE'I TSE DMIGS RNAM GNYIS KA NYUNG
BA'I PHYIR NA MA KHYAB STE, JI

SKAD DU RTZOD TSUL, RGYAL SRAS MA LAS, GZHAN DAG NA RE, DMIGS PA
RNAM RE RE NAS BRI NAS ZHES BYA BA, CES PA NAS, GZUNG PAR MI
BYA'O, ,ZHES SO, ,RU BAR 'DOD MI NUS TE, DE TSE DMIGS PA GCIG YIN
KYANG RNAM PA GCIG DANG

GSUM DANG GNYIS DANG GCIG GIS RNAM PA GTOD TSUL MI 'DRA BA'I
PHYIR, KHYAB STE, DES NA BDEN PA BZHI PO RE RE'I RNAM PA GANG YIN
PA DOR BAS DE DAG GI DMIGS PA BDEN PA DE BRI ZHES PA SLOB DPON
DANG GANG SPEL GYI DGONGS PA YIN PA'I

PHYIR TE, RANG 'GREL LAS, BDEN PA'I RNAM PA DMIGS PA RE RE NAS
BRI NAS, ZHES DANG, GANG SPEL LAS, DE DAG GI BDEN PA'I RNAM PA RE
RE BRI BA DANG, DMIGS PA RE RE BRI NAS SO, ,ZHES GSUNGS PA'I
DGONGS PA DE LTAR YIN

PA'I PHYIR, RGYAL SRAS MA LAS, BDEN PA RE RE'I RNAM PA GANG DAG
YIN PA DE DAG GIS DMIGS PA BRI BA ZHAS BYA BAR SHES PAR BYA'O,
,ZHES GSUNGS PA'I PHYIR, LEGS PAR BSHAD YOD DO, ,DES NA BZOD PA
CHEN PO NI DMIGS PA 'DOD

@025B BA'I SDUG BDEN GYI YUL CAN YIN KYANG RNAM PA GCIG TU MA
NGES TE, RNAL 'BYOR PA BZHIS SDUG BDEN GYI RNAM PA BZHI GANG RUNG
GI RNAM PA CAN SKAD CIG MA GCIG YIN PA'I PHYIR, RTZA BAR, CHEN PO
'DOD GTOGS SDUG BSNGAL YUL, ZHES DANG

GANG SPEL LAS, GANG ZHIG SKAD CIG MA GCIG KHO NA YIN PA DE NI
CHEN PO YIN TE, DE NI GANG ZAG GIS SPYAD PA JI LTA BA BZHIN DU MI
RTAG PA'I RNAM PA DANG, SDUG BSNGAL GYI RNAM PA'AM STONG PA'I
RNAM PA DANG, BDAG MED PA'I RNAM PA DANG

MTSUNGS PAR LDAN PA YIN NO, ,ZHES SO, ,BZOD CHEN DE BZHIN DU CHOS
MCHOG KYANG YIN TE, DMIGS PA 'DOD PA'I SDUG BDEN GYI YUL CAN
DANG, RNAM PA GANG ZAG GIS NYON MONGS SPYAD PA'I GNYEN PO SDUG
BDEN GYI MI RTAG PA'AM, SDUG

BSNGAL LAM STONG NGAM BDAG MED PA BZHI GANG RUNG GI RNAM PA LA
NGO BO SKAD CIG MA GCIG YIN PA RNAMS MTSUNGS PA'I PHYIR, RTZA
BAR, DE BZHIN, CHOS MCHOG ZHES DANG, RANG 'GREL LAS, RNAM PA BZHI
KHO NA STE, GZHAN MED

PA'I PHYIR DANG, MTHONG BA'I LAM DANG 'DRA BA'I PHYIR RO, ,ZHES
GSUNGS PA'I PHYIR, GNYIS PA NI, THAMS CAD PHUNG PO LNGA, THOB PA
MA GTOGS, ZHES BYUNG, NGES 'BYED CHA MTHUN THAMS CAD KYANG GTZO
BO DRAN PA NYER BZHAG

YIN PAS SHES RAB YIN LA, 'KHOR DANG BCAS NA PHUNG PO LNGA PA CAN
YIN TE, RNAM PAR RIG BYED MA YIN PA'I GZUGS YOD PA'I PHYIR, NGES
'BYAD CHA MTHUN GYI THOB PA NGES 'BYED CHA MTHUN MA YIN TE,
MTHONG LAM PA LA NGES 'BYED

@026A *, ,CHA MTHUN GYI THOB PA MNGON GYUR DU 'BYUNG YANG NGES
'BYED CHA MTHUN MNGON GYUR BA MED PA'I PHYIR, GSUM PA SGRA BSHAD
NI, DE LTAR NA, NGES 'BYED CHA MTHUN RNAM PA BZHI, ZHES BYUNG, DE
LTAR

SNGAR BSHAD PA'I DROD RTZE BZOD PA CHOS MCHOG BZHI CHOS CAN, NGES
'BYED CHA MTHUN ZHES BRJOD PA'I RGYU MTSAN YOD DE, NGES 'BYED NI
'PHAGS LAM YIN LA DE'I CHA MTHONG LAM GYI PHYOGS GCIG YIN PAS,
MTHONG LAM DE 'DREN PAR

BYED PA NYID KYIS PHAN 'DOGS PAS NA, NGES 'BYED CHA MTHUN ZHES
BRJOD PA'I PHYIR, RANG 'GREL LAS, NGES BAR 'BYED PAS DE 'PHAGS
PA'I LAM MO, ,NAS, DE'I CHA NI MTHONG PA'I LAM GYI PHYOGS GCIG
YIN TE, DE 'DREN PAR BYED PA

NYID KYI PHAN 'DOGS PA'I PHYIR, ZHES SO, ,'PHAGS LAM CHOS CAN,
NGES PAR 'BYED PAR BRJOD PA'I DON YOD DE, KHYOD KYIS THE TSOM
SPANGS PA'I NGES PA DANG, BDEN PA RNAMS LA 'DI NI 'DI'O ZHES SO
SOR RNAM PAR GTAN LA DBAB

CING 'BYED PAS NA DES 'BYED CES BRJOD PA'I PHYIR, GNYIS PA CHOS
KYI KHYAD PAR LA, NGO BO'I DANG, RTEN GYI DANG, BRAL THOB KYI
DANG, DE LA LDAN PA'I YON TAN, LAM GZHAN DU 'JUG TSUL DANG LNGA,
DANG PO NI, SGOM BYUNG, ZHES BYUNG,

SNGAR SGOM PA'I DMIGS RNAM BSHAD PA'I SBYOR LAM BZHI NI, SGOM
BYUNG KHO NA YIN TE, DE LA THAS BYUNG BSAM BYUNG DAG YOD PA MIN
LA SPYIR YOD PAR SHES BAR BYA BA'I PHYIR, GNYIS PA LA SEMS STER
DANG LUS RTEN GNYES, DANG PO NI, MI

@026B LCOGS MED PA DANG, KHYAD PAR BSAM GTAN PA'O, ,GNYIS NI 'OG
NA'ANG YOD PA'AM, ZHES BYUNG, DE CHOS CAN, SA GANG LA BRTEN PA
YOD DE, BSAM GTAN MJUG LA BRTEN PA'I PHYIR TE, BSAM GTAN DANG
PO'I NYER BSNGOGS MI LCOGS

MED PA DANG, BSAM GTAN KHYAD PAR CAN DANG, BSAM GTAN BZHI PA'I
DNGOS GZHI RNAMS LA BRTEN PA'I PHYIR, BZHI PO DE DAG RNAM SMIN
YOD DE, GZUGS KHAMS KYI PHUNG PO LNGA YIN PA'I PHYIR, DE YANG
RDZOGS BYED KHO NA YIN LA 'PHEN BYED NI MI

YIN TE, SRID PA MTHA' NGAG GI GNYEN PO YIN PA'I PHYIR, BTZUN PA
DBYANGS SGOGS LTAR NA DROD SA BDUN LA BRTEN TE, SNGA MA DRUG DANG
'OG MA 'DONG PA'I SEMS LA BRTEN PA'ANG YOD PAR 'DOD PA'I PHYIR,
GNYIS PA NI, 'DOD RTEN CHOS MCHOG

BUD KYI, GNYIS KA'I RTEN CAN THOB PAR 'GYUR, ZHES BYUNG, SBYOR
LAM BZHI'I LUS RTEN 'DOD PA'I RTEN YIN TE, BZOD PA CHEN PO MA YIN
PA'I DANG PO GSUM GSAR SKYE NI GLING GSUM GYI MING GI NANG KHO NA
DANG, DE GSUM SNGON BSKYED PA

NI LHA DAG GI NANG DU'ANG MNGON DU BYED CING, BZOD PA CHEN PO
DANG CHOS MCHOG NI LHA'I NANG DU 'ANG GSAR SKYE YOD PA'I PHYIR,
RTZA BAR, 'DOD RTEN, ZHES DANG, GANG SPEL LAS, BZOD PA CHEN PO
DANG CHOS KYI MCHOG NI DANG PO LHA DAG NI NANG DU

YANG BSKYED PAR BYED NGO, ,ZHES SO, ,SBYOR LAM DANG PO GSUM THOB
PA'I RTEN NGES RTEN THOB TSUL NI, DE GSUM THOB PA'I SKYES PAS
KYANG SKYES PA BUD DE GNYIS KA'I RTEN THOB PA YOD, BUR MED KYIS
KYANG DES GNYIS KYI RTEN THOB PA YOD DE, DE

@027A *, ,GSUM THOB PA'I SKYES PA DANG BUD MED TSE DE LA DBANG PO
'GYUR NA TSE DE LA'ANG GNYIS KA'I RTEN THOB PA ZHES BYA LA, TSE
'PHOS NAS RE RE'I SKYES PA DANG BUD MED DU SKYE BA YOD PAS GNYIS
KA THOB PA DE'I PHYIR, RANG 'GREL

LAS; GSUM NI SKYES PA DANG BUD MED GNYIS KA'I RTEN CAN DAG 'THOB
BO, ,ZHES DANG, RGYAL SRAS MA LAS, DE DGA' THOB PA'I BUD MED
RNAMS TSE GZHAN DU MO'I LUS SU MI SKYE BA NI MA YIN NO, ,ZHES
GSUNGS PA'I PHYIR, SRID TZAM GYI

TSUL LO, ,CHOS MCHOG THOB PA'I BUD MED KYIS BUD MED DANG SKYES PA
GNYIS KA'I RTEN CAN 'THOB STE, TSE DE LA BUD MED KYI RTEN DANG
LDAN ZHING TSE 'PHOS NAS SKYES PA KHO NA'I RTEN THOB PAS GNYIS
KA'I RTEN CAN THOB LA SKYES PAS NI SKYES PA KHO NA'I RTEN

THOB PA'I PHYIR TE, DE TSE DE LA 'PHAGS LAM THOB PAS BUD MED NYID
NI SO SOR BRTAGS PA MIN PA'I 'GOG PA THOB PA'I PHYIR RO, ,'DI'I
DNGOS BSTAN LA SBYOR LAM BZHI SPYI DANG NYAN THOS KYI DE BZHI CI
RIGS GTZO, ,RANG RGYAL DANG THEG CHEN GYI DE BZHI

DNGOS SUM BSTAN TE, KHYAD CHOS 'GAL BA'I PHYIR, ,GSUM PA BRAL
THOB KYI KHYAD PAR NI, 'PHAGS PAS DE DAG SA BOR NAS, GTONG NGO
'PHAGS MIN 'CHI BAS SO, ,DANG PO GNYIS YONGS NYAMS PAS KYANG,
,DNGOS GZHI DE NYID LA BDEN MTHONG, ,

RNAM PAR NYAMS NA SNGON MED THOB, ,NYAMS PA GNYIS NI MI LDAN PA,
,ZHES BYUNG, ,SBYOR LAM DE DAG GANG GIS GTONG PA YOD DE, 'PHAGS
PAS SBYOR LAM DES DRUG GIS GANG LA BRTEN PA'I SA DE BOR BA'AM
'PHOS PAS SBYOR LAM DE'I THOB PA GTONG BA GANG

@027B ZHIG; 'PHAGS PA MA YIN PA'I SO SKYE NI 'CHI 'PHOS BAS SBYOR
LAM DE'I THOB PA GTONG BA'I PHYIR, DANG PO GRUB STE, 'PHAGS PAS
BSAM GTAN DANG PO LTA BU LA BSTEN PA'I SBYOR LAM NI, BSAM GTAN
GNYIS PA YAN CHAD DU SKYES SHING SA 'PHOS PA'AM DOR BA

DE'I TSE GTONG LA, BSAM GTAN DANG PO LA CHAGS BRAL DANG SHIG TZAM
GYIS MI GTONG BA'I PHYIR, DANG PO GRUB STE, ,GANG SPAL LAS, SA
'DOR BA NI SA 'PHOS PA'I PHYIR RO, ,ZHES BYA BA NI, SHI STE GONG
DU 'PHOS PA'I PHYIR YIN GYI 'DOD CHAGS DANG BRAL BA'I PHYIR

NI MA YIN NO, ,JI LTAR BSAM GTAN DANG PO NAS 'PHOS NA BSAM GTAN
GNYIS PA LA SOGS PA DAG TU SKYES PA DE'I TSES 'DOR BA KHO NAS,
DES PAR 'BYED PA'I MTHUN PA DAG GTONG NGO, ,ZHES GSUNGS PA'I
PHYIR, 'CHI BAS GTONG BA DANG MI 'DRA STE, SHI TZAM

NAS BAR DE'I GONG NAS MI GTONG BA'I PHYIR, GNYIS PA GRUB STE, TSE
DE LA DANG PO LA CHAGS PA DANG BRAL NAS BSAM GTAN GNYIS PA THOB
KYANG MI GTONG LA 'CHI YANGS DER SKYES NA MI GTONG BA DANG, YONGS
SU NYAMS PAS KYANG MI GTONG BA'I PHYIR, GANG

SPEL LAS, 'PHAGS PA'I GANG ZAG NI DE'I DGE BA'I RTZA BA'I RGYUN
MTHONG BA'I LAM GYIS SPEL BA'I PHYIR, 'CHI BA TZAM DANG, YONGS SU
NYAMS PAS GTONG BAS MA YIN NO, ,ZHES GSUNGS PA'I PHYIR, GNYIS PA
GRUB STE, SO SKYE NI SHI TZAM GYIS SBYOR

LAM RNAMS GTONG GIS 'PHOS MA 'PHOS LA MI LTOS PA'I PHYIR, SO SKYE
KHO NA LA DE LTAR GTONG BA MNGON PAR BSHAD PA'I PHYIR, BSTAN BCOS
LAS, SGONG NGA DANG NUR NUR PO LA SOGS PAR GYUR PA'I SO SO SKYE
BO NI LUS DANG LDAN GYI LUS KYI LAS

@028A *, ,DANG NI MA YIN NO, ,ZHES DANG, RTZA BAR, 'PHAGS MIN
'CHI BAS SO, ,ZHES GSUNGS PA'I PHYIR, SBYOR LAM DANG PO DROD RTZE
GNYIS NI SO SKYE SHI BAR MA ZAD LOG LTA LTA BUS YONGS SU NYAMS
PAS KYANG GTONG STE, YONGS SU

NYAMS PAS KYANG DE MI LDAN PAR BYAS PA'I PHYIR, RTZA BAR, DANG PO
GNYIS YONGS NYAMS PAS KYANG, ZHES SO, ,BSAM GTAN GYI DNGOS GZHI
LA BRTEN NAS SBYOR LAM THOB PA YIN NA TSE DE NYID LA MNGON SUM DU
MTHONG BAR 'GYUR TE, YID SKYO BA SHAS

CHE BA'I PHYIR, RTZA BAR, DNGOS GZHI DE NYID LA BDEN MTHONG, ZHES
SO, ,NYAMS PAS SLAR THOB TSE SNGON MED PA KHO NA THOB KYI BTANG
BA DAG GI THOBS MA YIN TE, MA 'DRIS PA DANG 'BAD DE SGRUB PAR BYA
BA YIN PA'I PHYIR RO, ,RTZA BAR, RNAM PAR NYAMS NA SNGON

MED THOB, CES GSUNGS PA'I PHYIR, NYAMS PA SLAR THOB TSUL GNYIS
YOD DE, SBYOR LAM DROD LTA BU LAS SNGON NYAMS PA'I LAM GYI MTSAMS
'DI ZHES STON PAR BYED PA SMON NAS SHES PA THOB PA GCIG YOD NA
LAM NYAMS PA'I 'PHRO'I GONG RTZE MO NAS

SKYED CHOG LA, MED NA DROD SOGS GANG NYAMS PA THAMS CAD SLAR GZHI
NAS SKYED DGOS PA'I PHYIR, YONGS MNYAM DANG RNAMS NYAMS GNYIS KYI
NGO BO YOD DE, NYAMS PA GNYIS NI GANG MNYAM PA DE DANG MI LDAN
PA'I RANG BZHI YIN PA'I PHYIR, DE

GNYIS KYI KHYAD PAR YOD DE, YONGS NYAMS NI NYES PAS YON TAN NYAMS
PA SNYE DPER NAS LOG LTA'I DGE RTZA LTA BU DANG, RNAMS NYAMS NI
YON TAN GYIS KYANG DO NYAMS PAR BYAS PA STE, DPER NA MTHONG LAM
GYI SO SKYE DANG NGAN SONG NYAMS PA LTAR

@028B BU YIN PA'I PHYIR, RTZA BAR, NYAMS PA GNYIS NI MI LDAN PA,
ZHES SO, ,BZHI PA YON TAN GANG DANG LDAN TSUL NI, RTZE MO THOB PA
RTZA MI 'CHAD, BZOD THOB NGAN SONG MI 'GRO'O, ,ZHES BYUNG, SBYOR
LAM DE YON TAN GANG DANG LDAN PA YOD DE, DROD THOB PA

NYAMS KYANG NGES PAR MYANG 'DAS THOB PAS KHYAB PA DANG, BAR CHAD
BYED PA MED NA BDEN PA MTHONG BA LA THAR BA CHA MTHUN LAS CHES
NYE BA DANG, RTZE MO THOB PA NGAN SONG DU SKYE BA YOD CING MTSAMS
MED BYED PA'ANG YOD PAS DGE RTZA 'GA' ZHIG YONGS SU

NYAMS PA YOD KYANG DGE RTZA KU TU CHAD PA MED PA DE YIN PA'I
PHYIR, RTZA BAR, RTZE MO THOB PA RTZA MI 'CHANG, ,ZHES DANG, RANG
'GREL LAS, DRO BAR GYUR BA SOGS SO, ,BZOD PA THOB PA KHO NA 'GRO
BA'I SGRIB PA DANG, SKYE GNAS GYI SGRIB PA DANG, LUS KYI SGRIB PA
DANG,

SRID PA DANG NYON MONGS PA'I SGRIB PA RNAMS LAS CI RIGS PAR MI
SKYE BA'I CHOS NYID THOB STE, 'GRO BA NI BZOD PA CHUNG DU'I TSE
NGAN SONG GSUM GYI 'GRO BAR MI SKYE ZHING SKYE BA'I NI 'DU SHES
MED PA'I SEMS CAN DANG, SGRA MI SNYAN DANG TSANGS PA CHEN PO

RNAMS SU MI SKYE BA'I CHOS NYID THOB, SKYE GNAS NI BZOD PA CHEN
PO'I TSE SGO NGA DANG DROD GSHER LAS SKYE BA'I SKYE GNAS SU MI
SKYE BA DANG, LUS KYI NI ZAM DANG MA NING DANG MTSAN GNYIS PA'I
LUS SU MI SKYE BA'I CHOS THOB CING, CHEN PO NYID KYI TSE

NA SRID PA BRGYAD LA SOGS PA DANG NYON MONGS NI MTHONG SPANGS
NYON MONGS RNAMS LA MI SKYE BA'I CHOS NYID THOB CING BZOD PA SHI
BAS NYAMS KYANG NGAN 'GRO SOGS SU MI SKYE BA'I PHYIR, RTZA BAR,
BZOD THOB NGAN SONG MI 'GRO'O, ,ZHES DANG, RANG 'GRE

@029A *, ,LAS; BZOD PA THOB PA 'GRO BA DANG, SKYE GNAS DANG, SKYE
BA DANG, SRID BA DANG NYON MONGS PA RNAMS LAS KHA CIG GI MI SKYE
BA'I CHOS NYID THOB STE, ZHES GSUNGS PA'I PHYIR, LNGA BA NI,
GNYIS SLOB RIGS LAS LOG NAS NI,

SANGS RGYAS SU 'GYUR GZHAN GSUM YANG, ZHES BYUNG, DROD DANG RTZE
MO GNYIS LAS SLOB MA STE NYAN THOS KYI RIGS LAS BZLOGS NAS NI
SANGS RGYAS SU 'GYUR BA YONG KYI BZOD PA THOB NAS SANGS RGYAS SU
'GYUR BA MED DE, BZOD PA NAS NGAN 'GRO

BZLOGS PA'I PHYIR DANG, BYANG SEMS NI GZHAN LA PHAN BA'I PHYIR DU
NGAN SONG DU SKYE BAR BSHAD CES GRAGS PA'I PHYIR, GZHAN RANG
RGYAL LAM DU DROD RTZE BZOD PA GSUM YANG 'GYUR BA YOD BAR 'DOD
PA'I PHYIR, GSUM PA THEG PA GSUM GYI LAM BGROD TSUL

NI; STON DANG BSE RU BYANG CHUB PAR, ,BSAM GTAN MTHA' RTEN GCIG
LA KUN, ,DE'I SNGON DU THAR CHA MTHUN, ,MYUR BA SRID PA GSUM GYI
MTHAR, ,THOS BSAM LAS BYUNG LAS GSUM MO, ,MI YIN NANG NAS 'PHEN
PAR BYED, CES BYUNG, RANG RGYAL RIGS

NGES SAM BSE RU LTA BU'I RIGS LAS LOG NAS SANGS RGYAS SU 'GYUR PA
MED DE, STON PA SANGS RGYAS DANG BSE RU LTA BU'I RANG SANGS RGYAS
GNYIS KYIS BSAM GTAN GYI MTHA' BZHI PA'I DNGOS GZHI KHON LA BRTEN
NAS STAN GCIG TU NGES 'BYED

CHA MTHUN RNAMS NAS, BYANG CHUB ZAD MI SKYE SHES KYI BAR SKYED
PAR BYED PA DE'I PHYIR, BSE RU ZHES PA'I TSOGS SPYOD PA LA SANGS
RGYAS YOD PAR YANG BSHAD DO, ,'O NA, NGES 'BYED CHA MTHUN DANG PO
NAS SKYED DAM ZHE NA DE MA YIN TE, DE'I

@029B SNGON CHU SEMS BSKYED PA NAS GRANGS MED GSUM GYI TSOGS
RNAMS KYIS THAR PA CHA MTHUN SKYED DGOS PA'I PHYIR, RTZA BAR,
STON DANG, NAS, DE'I SNGON DU THAR CHA MTHUN, ZHES SO, ,THAR PA
CHA MTHUN THOB NAS CI TZAM NAS GROL ZHE NA, NYAN THOS

MYUR BA SRING BA GSUM GYI THAR PAR 'GYUR TE, SRID PA DANG PO LA
THAR PA CHA MTHUN SKYE, GNYIS PA LA NGES 'BYED CHA MTHUN SKYED,
GSUM PA LA 'PHAGS LA MTHOB PAR GYUR PA'I PHYIR, RTZA BAR, MYUR BA
SRID PA GSUM MA GYI MTHAR, ZHES SO, ,SHIN TU

MYUR NA SRID PA GNYIS KYI MTHAR YANG THAR BAR 'GYUR TE, SRID PA
DANG PO LA THAR PA CHA MTHUN DANG DE LTAR GROL BA'I SMON NAS
TSOGS BSAGS SRID PA GNYIS PA LA BSAM GTAN GYI DNGOS GZHI LA BSTEN
NAS SBYOR LAM RNAMS DANG 'PHAGS LAM SKYED

PA'I PHYIR TE, DE 'DRA'I TSOGS BSAGS PAS SHES RAB RNO, ,SKYOB BA
SHIN TU CHE BA'I PHYIR, RTZA BAR, DNGOS GZHI'I DE NYID LA BDEN
MTHONG, ZHES DANG, RGYAL SRID MA LAS, GANG GI TSE SNGA MA LA THAR
PA'I CHA DANG MTHUN PA'I TSOGS BSAGS PA DE NI TSE GCIG KHO NA LA
YANG

NGES PAR 'BYED PA'I CHA DANG MTHUN PA RNAMS DANG 'PHAGS PA'I LAM
SKYED PAR BYED DO, ,ZHES KHONG DU CHUD PAR BYA'O, ,ZHES GSUNGS
PA'I PHYIR, DE'I SNGON DU 'GRO BA'I THAR PA CHA MTHUN GYI NGO BO
THOS BSAM LAS BYUNG BA YIN TE, THOS BSAM GTZO POR GYUR PA'I SHES
PA DE

DE'I NGO PO YIN GYI SGOM BYUNG GTZO BOR GYUR PA MA YIN PA'I
PHYIR, RTZA BAR, THOS BSAM LAS BYUNG, ZHES GSUNGS PA'I PHYIR, DE
LAS GSUM GYIS BSDUS KYANG YID LAS GTZO CHE STE, BYANG CHUB 'DOD
PA'I SMON LAM GYIS ZIN PA'I DBANG GIS LUS NGAG GI LAS LA THAR PA
CHA MTHUN BZHAG PA'I PHYIR

@030A *, ,TE; LA LA ZHIG GIS SEMS SMON LAM NGES ZIN PA'I ZAS 'GA'
BYIN PAS KUN SLONG DANG BCAS PA'I LUS NGAG YID GSUM GYI SEMS PA
GSUM DANG, DE'I CHED DU BSLAB PA 'GA' TZAM BSRUNG PA'I LUS NGAG

GI LAS LTA BU YIN PA'I PHYIR, RTZA BAR, LAS GSUM MO, ,ZHES SO,
,BYANG CHUB THOB 'DOD KYIS ZIN NA DE'I SBYIN PA DANG TSUL KHRIMS
DANG THOS BSAM NYUNG ZAD KYIS KYANG THAR PA'I CHA MTHUN SKYED LA,
DES MA ZIN NA SBYIN SOGS

SHIN TU MANG PO DAG GIS KYANG THAR PA CHA MTHUN MI 'PHEN PAR GANG
SPEL LAS BSHAD PA'I PHYIR, DE CHOS CAN, THAR PA CHA MTHUN ZHES
BRJOD PA'I RGYU MTSAN YOD DE, THAR PA'I CHA NI DE'I THOB PA YIN
LA DE LA PHAN 'DOGS PA DANG

SKYED PAS NA DE LTAR BRJOD PA'I PHYIR, GANG SPEL LAS, THAR PA'I
CHA NI THOB PA YIN LA, ZHES SO, ,RTEN GANG LA 'PHEN ZHE NA, SANGS
RGYAS YOD DAM MED KYANG MI'I NANG KHO NA DANG DE YANG GLING GSUM
NA 'PHEN GYI GZHAN NA MA YIN

TE, 'GRO BA GZHAN NA CI RIGS PAR SHES RAB DANG SKYO BA MED PAS
GLING GSUM GYI MIR SKYED PA'I PHYIR DANG, DE YAN CHAD KYIS BDEN
PA MNGON RTOGS RIM PA LAS CHOS MCHOG YAN CHAD BSHAD ZIN PA'I
PHYIR, SMRAS BA, SEMS RGYUD THA

BA NGES 'BYUNG CHUS BRLAN PA'I, ,TSOGS LAM MYU GU'I PHANG PHUNG
CHER SKYES SHING, ,CHOS DRAN NYER BZHAG DROD SMIN SDONG BU DE,
,BZOD PA'I SNYER CHOS MCHOG G-YUR DU RGYAS, ,TSOGS GNYIS LUS
RGYAS SBYIN DRUG MCHE BA RING, ,THEG

@030B CHEN GLANG PO LA ZHON BSOD NAMS KYI, ,SPYAN STONG LDAN PA'I
NGES GNAS RDO RJE YIS, ,KUN DKRIS RI 'JOMS GRAGS SNYAN MKHA'
MTHAR SONG, ,RKANG PA'I MA 'GROD SA LAM RTZE MOR PHYIN, ,STOBS
KYIS BLANGS MIN PHUN TSOGS DBYANG

PHYUG THOB, ,BOS MIN 'GRO BA 'KHOR BA'I 'DAM LAS BTON, ,KHROS MIN
BDUD BCOM SANGS RGYAS 'DI RMAD BYUNG, ,ZHES BYA BA'ANG BAR SKABS
KYI TSIGS SU BCAD PA'O, ,GSUM PA BDEN PA MNGON RTOGS, BCU DRUG
BSGOM

TSUL LA, SKYE RIM, GRANGS NGES, SA GANG LA RTEN DANG, SPONGS
GNYEN GYI LAM GANG YIN BSHAD PA BZHI, DANG PO NI, 'JIG RTEN PA YI
CHOS MCHOG LAS, ,CHOS KYI BZOD PA ZAG PA MED, ,'DOD SDUG BSNGAL
LA DE NAS NI, ,DE NYID

LA CHOS SHING DE BZHIN, ,SDUG BSNGAL LHAG LA RJES BZONG SHES,
,BDEN PA GSUM LA DE BZHIN NO, ,ZHES BYUNG, BDEN PA MNGON SUM DU
RTOGS PA'I LAM SEMS KYI SKAD CIG BDU DRUG SKYE BA'I RIM PA YOD
DE, DANG POR 'JIG

RTEN PA'I CHOS MCHOG LAS, 'DOD PA'I SDUG BSNGAL LA DMIGS PA'I
CHOS KYI BZOD PA ZAG PA MED PA SKYE, DE NAS DE'I 'DOD PA'I SDUG
BSNGAL DE NYID LA DMIGS PA'I SDUG BSNGAL LA CHOS SHES SKYE, 'DOD
PA'I SDUG BSNGAL GCIG BU LA

DMIGS NAS BZOD SHES GNYIS SKYE BA DE BZHIN DU SDUG BSNGAL GYI
LHAG MA KHAMS GONG GI SDUG BSNGAL LA DMIGS PA'I RJES BZOD SKYE,
DE NAS DE LA DMIGS PA'I SDUG BSNGAL RJES SHES SKYE LA BDEN PA
GZHAN GSUM LA'ANG DE BZHIN

@031A *, ,DU SBYAR BAR BYA BA YIN PA'I PHYIR TE, SDUG BSNGAL RJES
SHES KYIS MJUG TU 'DOD PA'I KUN 'BYUNG CHOS BZOD DANG, DE NAS KUN
'BYUNG CHOS SHES DANG DE NAS GONG MA'I KUN 'BYUNG RJES BZOD DANG,
DE

NAS KUN 'BYUNG RJES SHES DANG, DE NAS 'DOD PA'I 'GOG PA CHOS BZOD
DANG, DE NAS 'GOG PA RJES SHES DANG, DE NAS GONG MA'I 'GOG PA
RJES BZOD DANG, DE NAS 'GOG PA RJES SHES DANG, DE NAS 'DOD PA'I
LAM LA CHOS

BZOD DANG, DE NAS LAM CHOS SHES DANG, DE NAS GONG MA'I LAM LA
RJES BZOD DANG, DE NAS LAM LA RJES SHES SKYED PA'I RIM PA DE'I
PHYIR, GNYIS PA GRANGS NGES NI, 'DI LTAR BDEN PA MNGON RTOGS 'DI,
,SEMS BCU DRUG

GO RNAM GSUM MO, ,MTHONG DMIGS BYA BA ZHES BYA'O, ,ZHES BYUNG,
'DI LAG ZHUNG DON DANG, SPYI DON GNYIS, DANG PO NI BDEN PA MNGON
RTOGS BSHAD MA THAG PA 'DI CHOS CAN, ZAG MED KYI SEMS BCU DRUG TU
GRANGS NGES

TE; SKYE BA'I RIM PA BDEN PA BZHI LA BZOD SHES RNAM PA BCU DRUG
RIM PAS SKYE TSUL DE LTAR NGES PA YIN PA'I PHYIR, RTZA BAR, DE
LTAR BDEN PA MNGON RTOGS 'DI, ,SEMS BCU DRUG GO ,ZHES DANG, RANG
'GREL LAS, DE

LTAR NA RIM PA 'DIS NA BDEN PA MNGON PAR RTOGS PA 'DI NI SEMS BCU
DRUG YIN NO, ,ZHES SO, ,BDEN PA MNGON RTOGS 'DOD TSUL THA DAD
KYANG BYE BRAG MED BAR MNGON RTOGS GSUM DU 'DOD DE, MTHOD BA'I
MNGON RTOGS,

@031B DMIGS PA MNGON RTOGS, BYA BA'I MNGON RTOGS ZHES BYA BA GSUM
'DOD PA'I PHYIR, RTZA BAR, MTHONG DMIGS BYA BA ZHES BYA'O, ,ZHES
GSUNGS PA'I PHYIR, MTHONG BA PO ZAG MED KYI SHES RAB NYID KYIS
BDEN PA MNGON PAR RTOGS

PA DE MTHONG PA MNGON RTOGS KYI SGRA DON YIN TE, MDO LAS KYANG,
DGE SLONG ZAG PA MED PA'I MTHONG PA GANG YIN PA DE NI MTHONG
BA'O, ,ZHES DANG, RANG 'GREL LAS, MTHONG SOGS SO, ,DMIGS PA MNGON
RTOGS YOD DE, ZAG MED

KYI SHES RAB DE DANG MTSUNGS LDAN GYI TSOR 'DU SOGS BDEN PA MNGON
RTOGS DE DMIGS PA MNGON RTOGS YIN TE, DMIGS PAS MNGON PAR RTOGS
PAS MA DMIGS PA MNGON RTOGS ZHES 'DZIN BYED LA BYED PA'I PHYIR,
GANG LAS

SPEL LAS, 'DIR DMIGS PA NI 'DZIN PA LA 'DOD DO, ,ZHES SO, ,DES NA
MTHONG MA MNGON RTOGS LA DMIGS PA'I MNGON RTOGS GYIS KHYAB KYANG,
DMIGS PA'I DE LA MTHONG PAS MA KHYAB STE, GANG SPEL LAS, DE'I
PHYIR DE

LTAR NA RE ZHIG MTHONG BA GANG YIN PA DE NI DMOGS PA YANG YIN LA
TSOR BA LA SOGS PA'I DMIGS PA NI MTHONG PA MA YIN NO, ,ZHES SO,
,BYA BA'I MNGON RTOGS YOD DE, BYA BA NYID MNGON PAR RTOGS PAS NA
BYA MA MNGON RTOGS

YIN PA'I PHYIR TE, ZAG MED KYI SHES RAB DE DANG LHAN CIG 'BYUNG
BA'I TSUL KHRIMS DANG SKYES SOGS MTSAN NYID BZHI DANG BDEN PA
LHAG MA GSUM LA BYED PA 'JUG PA'I SHES RAB RANG GI BYA BA DE YANG
YIN PA'I PHYIR, GANG SPEL

@032A *, ,LAS; BYA BA NYID MNGON PAR RTOGS PA YIN PAS BYA BA
MNGON PAR RTOGS PA YIN PA'AM, YANG NA BDEN PA GSUM GYI BYA BA
GANG YIN PA BYA BA YIN TE, ZHES SO, ,GNYIS PA SBYI DON LA BDEN PA
MNGON

RTOGS KYI SKAD CIG MA'I GRANGS SDE PA SO SO'I 'DOD TSUL DANG GCIG
DANG BCU DRUG TU 'DOD PA'I BRTZAD TSUL GNYIS, DANG PO NI, DE 'DOD
TSUL SDE PA SO SO'I LUNG RIGS LA BRTEN NAS DU MA YOD DE, CHOS
SRUNG SDE BA SOGS KYI BDEN PA

MNGON PAR RTOGS PA GCIG DU 'DOD, KHA CIG, ,BDEN PA MNGON RTOGS
SKAD CIG MA BZHIR 'DOD, KHA CIG ,BDEN PA MNGON RTOGS BRGYAD DU
'DOD, KHA CIG, ,BDEN PA MNGON RTOGS SKAD CIG MA BCU GNYIS SU
'DOD, KHA CHE BA RNAMS

BDEN PA MNGON RTOGS SKAD CIG MA BCU DRUG DU 'DOD PA'I PHYIR, DANG
PO GRUB STE, RANG 'GREL LAS, SDE PA GZHAN DAG SOGS, ZHES DANG,
RGYAL SRAS MA LAS, SDE PA GZHAN DAG CES BYA BA NI 'PHAGS PA CHOS
SRUNGS PA'I SDE BA LA SOGS

PA'O; ;ZHES DANG, GANG SPEL LAS, 'PHAGS PA CHOS SRUNGS PA'I SDE
BA LA SOGS PA DAG BDEN PA RNAMS MNGON PAR RTOGS PA GCIG TU BRJOD
DO, ,JI LTAR ZHE NA, KHA CIG GI LTAR NA SDUG BSNGAL SHES PA KHO
NAS 'PHAGS PA'I

BDEN PA BZHI RTOGS PAS MNGON PAR RTOGS PA NI SKAD CIG MA GCIG
MNGON PAR RTOGS PA YIN NO, ,ZHES GSUNGS PA'I PHYIR 'DI DANG BCU
DRUG GI BRTZOD TSUL MANG STE CUNG ZAD 'CHAD PAR 'BYUNG, GNYIS PA
GRUB STE, BDEN PA LA KHAMS

@032B GONG 'OG GNYIS MI BYED BAR BDEN BZHI LA SHES PA'I SKAD CIG
MA BZHIR 'DOD PA'I PHYIR, GANG SPEL LAS, KHA CIG MA BZHI STE DE
DAG LA MNYAM PAR BZHAG PA DANG MNYAM PAR MA BZHAG PA'I DBYE BA MA
BYAS PAR

BDEN BZHI LA SHES PA'I SKAD CIG MA BZHI'O, ,ZHES SO, ,GSUM PA
GRUB STE, KHAMS GONG 'OG GI BDEN PA BZHI BYAS NAS CHOS SHIS BZHI
DANG RJES SHES BZHI STE, SHES PA BRGYAD 'DOD LA BZOD PA ZUR DU MI
'DOD PA'I PHYIR

TE; GANG SPEL LAS, KHA CIG GI ,BRGYAD DE 'DOD PA DANG, GZUGS DANG
GZUGS MED PA'I BDEN PA'I DBYE BA DANG CHOS DANG RJES SU SHES PA'I
DBYE BAS BRGYAD YIN NO, ,ZHES GSUNGS PA'I PHYIR, BZHI PA GRUB
STE, BDEN BZHI

LA KHAMS 'OG MA DANG GONG MA'I CHOS SHES RJES SHES BRGYAD DAD
DE'I STENG DU GZHAN 'JIG RTEN PA'I SHES PA BZHI DANG BCU GNYIS
YOD PA'I PHYIR, GANG SPEL LAS, KHA CIG NI SKAD CIG MA BCU GNYIS
TE, SKAD CIG MA BRGYAD PO DE

DAG KHO NA LAS GZHAN 'JIG RTEN PA'I SHES PA BZHI 'BYUNG NGO,
,ZHES GSUNGS PA'I PHYIR, 'DI BAS SKAD CIG MA'I BAR SKABS SU SDANG
PAR YANG 'DOD PAR MNGON NO, ,DE LTAR 'DOD TSUL THA DAD KYANG BDEN
PA MNGON PAR RTOGS PA DANG

GSUM DU 'DOD PAR BYE BRAG MED DE, RANG 'GREL LAS, BYE BRAG MED
PAR NI MNGON PAR RTOGS PA ZHES BYA'O, ,DE NI RNAM PA GSUM STE,
ZHES GSUNGS PA'I PHYIR, GANG SPEL LAS, DE LTAR SDE PA GZHAN DAG
GI BLO THA DAD PAR GYUR TE,

@033A *, ,BYE BRAG MED PAR MNGON PAR RTOGS PA ZHES BYA'O, ,ZHES
GSUNGS PA'I PHYIR, ,GNYIS PA NI CHOS SRUNGS PA SOGS NA RE, BDEN
PA MNGON RTOGS SKAD CIG MA GCIG YIN TE SDUG BSNGAL MTHONG BA'I
DUS NA

KUN 'BYUNG SPONGS ZHING DES NA 'GOG PA THOB PAS MNGON DU BYED
CING, LAM BSGOM PAS SGOM PA MNGON DU BYED PA'I PHYIR, RANG 'GREL
LAS, SDUG BSNGAL MTHONG NA ZHES PA NAS, MNGON PAR RTOGS PA GCIG
GO ZHES

SMAN ZHES SO, ,KHA CHE BA SOGS NA RE, BDEN PA MNGON RTOGS SKAD
CIG MA GCIG LA MI RUNG BAR THAL, BDEN BZHI RE RE ZHING RNAM PA
BZHI BZHI DANG RNAM PA PHAN TSUN DON THA DAD PA YIN PA'I PHYIR,
KHYAB STE, SHES PA GCIG

GIS RNAM PA RNAM CAN THA DAD PA MI RUNG BA'I PHYIR, RANG 'GRAL
LAS, RNAM PA THA DAD PA'I PHYIR MI RIGS PA YIN NO, ,ZHES SO, ,DE
LA DE'I NANG GI LA LA NA RE, DE LTAR YIN KYANG 'DIR MA YIN PAS
BDEN PAS BDEN PA MNGON RTOGS SKAD CIG

MA GCIG PAR MI 'GAL BAR THAL LO, ,BDEN BA BZHIG RNAMS SO SOR MI
'BYED PAR THAMS CAD LA BDAG MED PA'I RNAM PAR SGOM NAS MTHONG PAR
'DOD PA'I PHYIR, RANG 'GREL LAS, 'ON TE THAMS CAD BDAG MED PA'I
RNAM PAR

MTHONG NGO ZHES ZER NA NI, ZHES SO, ,KHA CHE BA SOGS NA RE, 'O
NA, MI RTAG SDUG BSNGAL SOGS RNAM PA BCO LNGA MI MTHONG BAR THAL,
THAMS CAD BDAG MED GCIG BUR MTHONG BA DE'I PHYIR, 'DOD NA, MDO
LAS, 'PHAGS PA NYAN

@033B NAS SDUG BSNGAL LA SDUG TU YID LA BYED PA'AM, NAS, LAM
LA'AM GYI BAR DU YID LA BYED PA GANG ZAG PA MED PA'I YID LA BYED
PA ZHES GSUNGS PA MI 'THAD PAR THAL, DE LTAR SGOM PA'I MTHONG LAM
MED PA'I PHYIR, RANG 'GREL

NAS [?] ; 'O NA, BDEN PA RNAMS LA SDUG BSNGAL LA SOGS ZHES PA
NAS, MDO DANG 'GAL LO, ,ZHES SO, DE LA KHO NA RE, DE DANG MI 'GAL
TE, DE SGOM LAM GYI SGOM TSUL YIN PA'I PHYIR ZER, KHA CHEN RE, DE
SHIN TU MI 'THAD PAR

THAL; BDEN PA MTHONG PA JI LTA BAR BSGOM PA SGOM LAM GYI SGOM
TSUL YIN PA'I PHYIR, RANG 'GREL LAS, MA YIN TE JI LTAR MTHONG BA
BZHIN SGOM PA'I PHYIR RO, ,ZHES SO, ,'O NA TE SDE BA LA LAN RE,
SDUG BSNGAL GCIG BU MTHONG

BYAS SBYAR BA MED PAR BDEN PA LHAG MA RNAM MTHONG BA LA DBANG
THOB PA'I PHYIR, MNGON PAR RTOGS PA GCIG YIN LA DE'I PHYIR, RNAM
PA SO SOR SGOM PA'I MDO DANG 'GAL PA'I NYES PA MED ZHES ZER, RANG
'GREL LAS, 'O NA TE GCIG

MTHONG BA'I ZHES SOGS SO, ,'DI SO SOR MNGON PAR RTOGS PA'I DBANG
GI SKAD CIG MA GCIG TU 'DOD DGOS SO, ,'O NA, DANG PO DANG LHAG
MA'I BAR SKABS SU LDANG BA MED PAR THAL, DANG PO NAS LHAG MA
MTHONG BA LA DBANG THOB PA'I PHYIR

'DOD NA, MDO LAS, GANG ZHIG RGYUN DU ZHUGS PA'I 'BRAS BU MNGON DU
BYA DU BA'I PHYIR ZHUGS PA GCIG LA ZAS STER NA ZHES SOGS MI 'THAD
PAR THAL, MNYAM BZHAG LAS MA LANG BAR ZAS ZA BA MI SRID LA MDO
DE'I PHYIR, RANG

@034A *, ,'GREL LAS, BAR SKABS SU LDANG BA YOD DAM MED CES DPYAD
PAR BYA BA ZHES DANG, RGYAL SRAS MA LAS, LHAG MA RNAMS LA DBANG
THOB PA'I PHYIR BAR SKABS SU LDANG BAR 'GYUR BAS NYES PAR 'GYUR

RO SNYAM DU ZHES SO, ,DE LA KHA CIG NA RE, RKYEN MA TSANG BAS
LDANG BA YOD ZER, BYE SMRA NA RE, LDANG BA MED DE, MDO DE NI SRID
PA'I DBANG DU MDZAD PA SHING SA LA DANG GSO SBYONG BSTAN PA
BRTAGS PA MTHA' GZUD YIN PA'I PHYIR ZER TE,

GANG SPEL LAS, YANG LA LA NA RE, BYA BA'I MNGON RTOGS SO SOR
RTOGS PA SKAD CIG MA GCIG YIN TE, SDUG BSNGAL KHO NA YONGS SU
SHES NA KUN 'BYUNG SPONGS 'GOG PA YANG MNGON DU BYED CING LAM
YANG SGOM PAR BYED PA'I

PHYIR; KHO BO CAG GIS KYANG MDO LTAR BDEN BZHI MTHONG BAR KHAS
BLANGS PAS NYES PA MED DE, MDO LAS KYANG BYA BA'I MNGON RTOGS
GSUNGS PA'I PHYIR ZER TE, RANG 'GREL LAS, 'ON TE SDUG BSNGAL KHO
NA YONGS SU

SHES NA NI ZHES GSUNGS PA'I PHYIR RO, ,DE LA KHA CHE BA SOGS NA
RE, SKAD CIG MA GCIG LA BDEN BZHI SO SOR BYA BA'I MNGON PAR RTOGS
TSUL DE MI 'THAD PAR THAL, MDO LAS, BDEN PA BZHI MTHONG BA'I
MNGON RTOGS

RIM GYIS RTOGS KYI BDEN PA MNGON RTOGS SKAD CIG GCIG PA MI RUNG
BAR BSHAD PA'I PHYIR, DER THAL, MGON MED ZAS SBYIN LA DANG DGE
SLONG GCIG LA GDAMS PA'I MDO DANG, KUN DGA' BO LA GDAMS PA'I MDO
GSUM

@034B KHUNGS SU YOD PA'I PHYIR, DER THAL, MGON MED ZAS SBYIN GYI
MDO LAS, KHYIM BDAG BDEN PA MNGON PAR RTOGS PA GCIG PA NI MED PA
NYID DE, 'ON KYANG MTHAR GYIS MNGON PAR RTOGS SO, ,ZHES DANG, DE
BZHIN DU MDO LAS,

DGE SLONG DPER NA GANG ZHIG 'DI SKAD DU BAR RIM YOD PA'I THEM
SKAS NAS, DE BZHIN DU SDUG BSNGAL GYI BDEN PA MA MTHONG BAR KUN
'BYUNG GI BDEN PA MTHONG BAR 'GYUR BA GANG YIN PA'I DE NI GNAS
MED DO, ,ZHES DANG, MDO LAS,

KUN DGA' BOS GSOL BA, BTZUN PA CI LEGS, 'PHAGS PA'I BDEN PA BZHIN
MTHAR GYIS RTOGS SAM 'ON TE MNGON PAR RTOGS PA GCIG LAGS ZHES
GSUNGS PA'I PHYIR, DE LA BYA BA'I MNGON RTOGS SO SOR RTOGS PA
SKAD CIG

MA GCIG TU 'DOD PA NA RE, BYA BA'I MNGON RTOGS SKAD CIG MA GCIG
DANG BDEN PA SO SOR RTOGS MI RIGS PAR THAL, BDEN PA SO SOR RIM
GYIS KHO NAR MNGON PAR RTOGS DGOS PA MDO DON YIN PA'I PHYIR, 'DOD
NA SDUG BSNGAL

MNGON PAR RTOGS PA'I TSE BDEN PA GZHAN GSUM YANG MNGON PAR MA
RTOGS PAR THAL LO, ,'DOD PA DE'I PHYIR, 'DOD NA, SDUG BSNGAL
MNGON PAR RTOGS PA'I TSE SANGS RGYAS LA'ANG THE TSOM DANG NE MA
NUR SPANGS PA MA YIN PAR

THAL; LAM MNGON PAR MA RTOGS PAR SANGS RGYAS TE MI SLOB LAM LA
THE TSOM SPANGS MI THUB PA'I PHYIR, 'DOD MI NUS TE, MDO LAS, GANG
ZHIG SDUG BSNGAL LA NEM TSUR MED CING THE TSOM MED PA DE NI SANGS
RGYAS LA YANG

@035A *, ,THE TSOM DANG NEM NUR MED DO, ,ZHES GSUNGS PA'I PHYIR,
BYA BA'I MNGON RTOGS SKAD CIG MA GCIG GI BDEN BZHI SO SOR RTOGS
PA 'THAD DO ZHES 'DOD PA'I PHYIR, RANG 'GREL LAS, MDO LAS,

GANG ZHIG NAS, SANGS RGYAS LA YANG ZHES GSUNGS PA'I MNGON PAR
RTOGS PA GCIG GO ,ZHES ZER NA, ZHES DANG, GANG SPEL LAS, BDEN PA
RNAMS MNGON PAR RTOGS PA GCIG TU MI 'DOD NA, MDO JI LTAR DRANGS
ZHES

BYA BA'O, ,SANGS RGYAS ZHES BYA BA NI MI SLOB PA'I CHOS RNAMS YIN
LA, DE DAG KYANG LAM YIN TE, LAM GYI BDEN PA MNGON PAR MA RTOGS
PAR NI DE LA THE TSOM MED PAR MI RIGS SO, ,ZHES GSUNGS PA'I
PHYIR, DE LA KHA CHE

SOGS NA RE, DE'I SKYON MED DE, DE'I TSE THE TSOM KUN DU MI 'BYUNG
ZHING GDON MI ZA PAR SPONGS PA LA DGONGS PA'I PHYIR ZER TE, RANG
'GREL LAS, MA YIN TE, KUN DU MI 'BYUNG BA DANG, GDON MI ZA PAR
SPONGS PA LAS DGONGS TE, GSUNGS

PA'I PHYIR TE, ZHES SO, ,PHAL CHER GANG SPEL GSAL YANG LUNG
DRANGS NA MANG DOGS LA, BED KYI MNGON PA DANG DBU PHAR DAG LAS
BYA BA'I MNGON RTOGS SO SOR RTOGS PA'I MNGON RTOGS SKAD CIG MA
GCIG YAN PA'I 'DOD MKHAN DANG 'DOD TSUL MA THON

PA MANG YANG DGAG GZHAG GI DPYAD PA MA SPROS SO, ,GSUM PA SEMS
RTEN NI, DA NI CHOS MCHOG DANG SA GCIG ,CES BYUNG, MNGON PAR
RTOGS PA SEMS BCU DRUG PAR BSHAD PA GANG YIN DE CHOS CAN, SBYOR
LAM CHOS

@035B MCHOG DANG SEMS RTEN SA GCIG YIN TE, BSAM GTAN SA DRUG LA
RTEN CING, CHOS MCHOG DANG MNYAM BZHAG GCIG GIS BSDUS PA'I PHYIR,
BZHI PA GNYEN PO DANG SPONGS LAM GANG YIN BSHAD PA LA, BZONG DANG
SHES PA GO

RIMS BZHIN, ,BAR CHAD MED DANG RNAM GROL LAM, ,DE LAS SKAD CIG
BCO LNGA NI, ,MA MTHONG MTHONG PHYIR MTHONG BA'I LAM, ,ZHES
BYUNG, SKAD CIG MA BCU DRUG PO DE DAG GNYIS SU 'DU STE, BZOD PA
BRGYAD BAR CHAD MED LAM DANG

SHES PA BRGYAD RNAM GROL LAM DU GO RIMS BZHIN 'JOG PA'I PHYIR,
DER THAL, BZOD PA BRGYAD NI RANG GI SPANGS BYA NYON MONGS PA'I
THOB PA RNAM PAR GCOD PA LA BAR CHAD BYA MI NUS PAS NA BAR CHAD
MED LAM DANG, SHES PA RNAMS NI

NYON MONGS PA'I THOB PA LAS RNAM PAR GROL BA RNAMS LA BRAL BA'I
THOB PA DANG LHAN CIG SKYE BA'I RNAM GROL LAM DU BZHAG PA'I
PHYIR, DANG PO GRUB STE, BZOD PA NI NYON MONGS PA PHYIR 'BYIN PA
DANG SPONGS PA'I GNYEN PO YIN PA'I PHYIR, DPER

NA, RKUN PO PHYIR 'BYIN PA'I MI BZHIN, GNYIS PA GRUB STE, SHES PA
NI NYON MONGS PA DE SPANGS ZIN PA'I THOB PA DANG LDAN PA'I DE YIN
PA'I PHYIR, DPER NA, RKUN PO PHYIR PHYUNG BA'I SGO GCOD PA'I MI
BZHIN NO, ,JI SKAD DU RANG 'GREL

LAS; DE'I PHYIR GNYIS KA YANG YIN PAR 'GYUR TE, GNYIS KYIS RKUN
PO 'BYIN PA DANG SGO GCOD PA BZHIN NO, ,ZHES GSUNGS PA'I PHYIR,
BZOD PA NI SHES PA'I 'KHOR YI RNAMS BZOD PAS SPANGS PA LA SHES
PAS SPANGS ZHES PA

@036A *, ,BSTAN BCOS MNGON PA DANG, MDO LAS BSHAD PA'I PHYIR,
SKAD CIG BCU DRUG GI DANG PO BCO LNGA CHOS CAN, MTHONG LAM YIN
TE, BDEN PA SNGON MA MTHONG PA GSAR DU MTHONG BA'I LAM YIN PA'I
PHYIR,

LAM BCU DRUG PAS KYANG BCO LNGA PA'I DMIGS PA BDEN PA DE NYID LA
DMIGS PA'I PHYIR, LAM RJES SHES PHYOGS KYI BCU DRUG PA MNGON DU
MA GYUR YANG LAM MNGON DU GYUR PA MI 'GAL BA NI ZHING NYAG MA
GCIG TZAM LUS PAS ZHING MA

BRDAS BAR MI 'GYUR BA BZHIN YIN PA'I PHYIR DANG, SHES PA BDUN
THOB PAS KYANG MTHONG LAM RDZOGS PA MIN TE, BDEN PA THAMS CAD
MTHONG BA MA RDZOGS PA'I PHYIR, BCU DRUG PA LAM RJES SHES SGOM
LAM YIN TE, SHES BZOD

BCU DRUG THOB PA'I PHYIR DANG LAM SNGA MA NYAMS PA'I PHYIR, BDEN
PA MTHONG ZIN RGYUN CHAGS PA'I LAM YIN PA'I PHYIR, ,GNYIS PA GANG
ZAG GI RNAM BZHAG LA, ZHUGS GNAS KYI RNAM BZHAG SPYIR BSTAN PA
DANG NANG TSA NA GYI SGO NAS BDUN

DU DBYE BA DANG, GZHI RIGS BSDUS PA DANG GSUM, DANG PO LA, RGYUN
ZHUGS DANG CHAGS BRAL SNGON SONG GI RNAM BZHAG ,'BRAS BU RIM GYIS
PA'I RNAM BZHAG GNYIS, DANG PO NI, DBANG PO RNO RTUL DE DAG DU,
,DAD DANG CHOS KYI

RJES 'BRANG BA, ,BSGOM PA'I SPANG BYA MA SPANGS PA, ,'BRAS BU
DANG PO LA ZHUGS PA, ,RNAM LNGA'I BAR BCOM GNYIS PA LA, ,DGU BA
TSUN CHAD ZAD PA YIN, ,'DOD PA'AM YANG NA GONG MA LAS, ,CHAGS
BRAL GSUM PA LA ZHUGS PA,,

@036B GANG ZHIG GANG RUNG BCAS NI, ,BCU DRUG PA LA DE 'BRAS GNAS,
,DE TSE DBANG PO RNO RTUL DBANG, ,DAD PAS MOS DANG MTHONG BA
THOB, ,'BRAS THOB 'BRAS BUS KHYAD PAR GYIS, ,LAM THOB MED PA DE'I
PHYIR, ,'BRAS GNAS KHYAD

PAR BYA BA'I PHYIR, ,BRTZON PA NI ZHUGS MA YIN, ,ZHES BYUNG,
MTHONG LAM SKAD CIG BCO LNGA LA GNAS PA'I GANG ZAG LA GNYIS YOD
DE, LAM DE DAG TU DBANG RTUL GZHAN GYIS SMRAS PA LA LTOS PA'I DAD
PA'I RJES 'BRANG DANG

DBANG RNON GZHAN PA'I LTOS PAR RANG NYID KYIS MDO SOGS CHOS KYI
RJES SU 'BRANG BA GNYIS YOD PA'I PHYIR, RTZA BAR, DBANG PO RNO
RTUL DE DAG TU, ,DAD DANG CHOS KYI RJES 'BRANG BA, ,ZHES BYUNG,
'DOD PA'I SGOM SPANGS CI YANG MA

SPANGS PA'I DE DAG DANG, 'DOD PA'I SGOM SPANGS GCIG GAM GNYIS
DANG, GSUM DANG BZHI 'AM RNAM PA LNGA'I BAR TZAM SPANGS PA'I RNO
RTUL DE DAG CHOS CAN, 'BRAS BU DANG PO LA ZHUGS PA YIN TE, RGYUN
ZHUGS ZHUGS PA YIN PA'I

PHYIR; RTZA BAR, SGOM PAS SPANG BYA MA SPANGS NA, ,'BRAS BU DANG
PO LA ZHUGS PA, ,RNAM LNGA'I BAR BCOM, ZHES SO, ,RNO RTUL MTHONG
LAM GYI SNGON DU 'DOD PA'I SGOM SPANGS DRUG PA NAS DGU BA TSUN
CHAD DE BRGYAD PA ZAD PA DE 'BRAS

BU GNYIS PA LA ZHUGS PA YIN TE, CHAGS BRAL SNGON SONG GI 'BRAS BU
GNYIS PA LAN CIG PHYIR 'ONG GI CHED DU ZHUGS PA'I PHYIR, RTZA
BAR, GNYIS PA LA, DGU BA TSUN CHAD ZAD PA YIN, ZHES SO, ,MTHONG
LAM SNGON DU 'DOD PA LA

@037A *, ,CHAGS BRAL LAM GONG MA CI YANG MED MAN CHAD LA 'DOD
CHAGS BRAL BA'I GANG ZAG DE DAG 'BRAS BU GSUM PA PHYIR MI 'ONG LA
ZHUGS PA YIN TE, CHAGS BRAL SNGON SONG GI PHYIR MI 'ONG GI ZHUGS
PA YIN PA'I PHYIR, RTZA BAR,

'DOD PA'AM YANG NA GONG MA LAS, ,CHAGS BRAL GSUM PA LA ZHUGS PA,
,ZHES SO, ,RNO RTUL GYI ZHUGS PA DE GSUM GANG ZHIG ,'BRAS BU DE
GSUM GONG MA THOB PHYIR ZHUGS PA NI BCU DRUG PA LAM RJES SHES LA
GNAS PA DE 'BRAS

GNAS GSUM DU RIM PAS BZHAG STE, DE'I TSE RGYUN ZHUGS 'BRAS BU 'AM
LAN CIG PHYIR 'ONG GI DE'AM, PHYIR MI 'ONG GI 'BRAS BU LA GNAS
PAR 'JOG PA'I PHYIR, RTZA BAR, GANG ZHIG GANG LA ZHUGS PA NI,
,BCU DRUG PA LA DE 'BRAS

GNAS, ,ZHES SO, ,DBANG PO RNO RTUL DE DAG LA DE'I TSE DAD PA DANG
CHOS KYI RJES 'BRANG ZHES MI BYA STE, DE'I TSE DBANG RTUL LA DAD
MOS PA DANG, DBANG RNON LA MTHONG BAS THOB PA ZHES BYA BA'I
PHYIR, RTZA BAR, DE TSE DBANG PO RNO RTUL DAG

DAD PAS MOS DANG MTHONG BAS THOB, ,ZHES SO, ,'BRAS BU THOB PA'I
GANG ZAG GIS 'BRAS BU GONG MA THOB PHYIR MI BRTZON PA DE 'BRAS BU
KHYAD PAR CAN DANG 'BRAS BU GONG MA'I ZHUGS PA MIN TE, 'BRAS BU
KHYAD PAR CAN GYI THOB PA MED PA'I

PHYIR; RTZA BAR, 'BRAS THOB, NAS, ZHUGS MA YIN, ZHES SO, ,GNYIS
PA LA SPANG BYA SPONG TSUL DANG, ZHUGS GNAS KYI RNAM BZHAG DNGOS
GNYIS, DANG PO NI, SA DANG SA NA NYES RNAM DGU, ,DE BZHIN DU NI
YON TAN RNAMS, ,

@037B CHUNG DANG 'BRING DANG CHE RNAMS KYI, ,CHUNG DU LA SOGS THA
DAD PHYIR, ,ZHES BYUNG, 'DOD PA NAS SRID RTZE'I BAR GYI SA DANG
SA NA NYES PA RNAM PAR DGU DGU YOD DE, SA DANG SA DE DAG NA NYON
MONGS CHEN PO SKOR GSUM, 'BRING SKOR GSUM, CHUNG

CHUNG DU SKOR GSUM YOD PA'I PHYIR, NYON MONGS LA SKOR DGU YOD PA
DE BZHIN DU YON TAN PAR CHAD MED LAM DANG, RNAM GROL LAM YANG DGU
YOD DE, SGOM LAM CHUNG DU DANG 'BRING DANG CHEN PO RNAMS KYI DBYE
BA LA SLAR YANG SGOM LAM

CHUNG DU'I CHUNG DU DANG LA SOGS PA CHUNG DU'I 'BRING CHUNG DU'I
CHEN PO GSUM DANG, 'BRING GI CHUNG 'BRING CHE GSUM DANG, CHEN
PO'I CHUNG DU CHEN PO'I 'BRING CHEN PO'I CHEN PO'I PHYE BAS DBYE
BA THA DAD PA'I PHYIR, LAM CHUNG RIM GYIS NYON MONGS CHE

RIM NAS SPONG STE, DE LA BAR CHAD MED LAM CHUNG DU'I CHUNG DUS NI
NYON MONGS PA CHEN PO'I CHEN PO SPONG LA BAR CHAD MED LAM CHEN
PO'I CHEN POS NI, NYON MONGS PA CHUNG DU'I CHUNG DU'I BAR SPONG
PA'I PHYIR, DER THAL, DANG PO KHO NAR LAM

CHEN PO MI SRID PA'I PHYIR DANG, LAM CHEN PO SKYES PA LA NYON
MONGS PA CHEN PO MI SRID PA'I PHYIR DANG, DPER NA DRI MA CHE POR
NI SNGAR 'KHRUL PHRA MO NI PHYIS 'KHRU BA DANG, MUN PA CHEN PO NI
SNANG BA CHUNG DUS SEL LA, PHRA MO NI CHEN POS

SEL PA'I PHYIR, RANG 'GREL LAS, DE LA LAM CHUNG DU'I CHUNG DUS
NI, NYON MONGS PA CHEN PO'I CHEN PO SPONG LA, ZHES PA NAS, 'DI NI
DE DPE'I RNAM PA YIN NO, ,ZHES GSUNGS PA'I PHYIR, DES NA CHOS
DKAR PO RNAMS STOBS CHE LA NAG PO

@038A *, ,RNAMS STOBS CHUNG BA YIN TE, THOG MA MED PA NAS BRGYUD
PAS SPEL BA'I NYON MONGS YANG 'PHAGS PA'I YE SHES SKAD CIG MA
GCIG GIS KYANG SAL BA'I PHYIR, RANG 'GREL LAS, 'PHAGS PA'I LAM

SKAD CIG MA CHUNG DUS KYANG, NAS, MUN PA CHEN PO 'JOMS PA BZHIN
NO, ,ZHES GSUNGS PA'I PHYIR, RNAM BSHAD RIGS PAR GNYEN PO STOBS
CHE BA KHYAD PAR BCUS BSHAD DO, ,GNYIS PA LA, RGYUN ZHUGS ZHUGS
'BRAS,

PHYIR 'ONG, PHYIR MI 'ONG, DGRA BCOM ZHUGS GNAS TE BZHI, DANG PO
LA GNYIS KYI ZHUGS PA BSHAD ZIN, GNYIS PA 'BRAS GNAS LA, TZAM PO
DANG, KHYAD PAR CAN GNYIS, DANG PO NI, 'BRAS GNAS SGOM SPANGS BYA
MA ZAD,

RE LTAR THOGS NA LAN BDUN PA, ZHES BYUNG, RGYUN ZHUGS SRID PA LAN
BDUN PA YOD DE, 'BRAS BU LA GNAS PA GANG ZHIG ,SGOM SPANGS NYON
MONGS GCIG KYANG MA SPANGS PA DE NI, RGYUN ZHUGS 'BRAS GNAS YIN
LA RE LTAR THOGS

NA STE MCHOG TU THOGS NA 'AM RAB TU THOGS NA 'DOD PAR 'GRO BA
GCIG GI SRID PA LAN BDUN LEN PA'I RIGS CAN GYI 'PHAGS PA DE YIN
PA'I PHYIR, DE LA BDUN NGES MA NGES GNYIS YOD, SGRA DON NI, MYA
NGAN LAS 'DAS PA'I

LAM NI RGYUN STE, DE NAS MYANG 'DAS DER 'GRO BA'AM 'DI NI DER
ZHUGS CING PHYIN LA SON PAS NA RGYUN DU ZHUGS PA YIN PA'I PHYIR,
GNYIS PA NI, RNAM GSUM RNAM BZHI LAS GROL BA, ,TSE GNYIS GSUM DU
RIGS NAS

@038B RIGS, ,ZHES BYUNG, RGYUN ZHUGS RIGS NAS RIGS SKYE YOD DE,
RGYUN ZHUGS 'BRAS GNAS KHYAD PAR GSUM LDAN DE DE YIN PA'I PHYIR
TE, SPANGS PA'I KHYAD PAR SNGON SGOM SPANGS NYON MONGS PA'I RNAM
PA GSUM MAM BZHI SPANGS PA

DANG; DBANG PO'I KHYAD PAR DE'I GNYEN PO ZAG MED KYI DBANG PO
THOB PA DANG, SKYE BA'I KHYAD PAR 'DOD PA'I LHA 'AM, MI'I TSE
GCIG GAM GNYIS LUS PA'I 'BRAS GNAS DANG PO DE YIN PA'I PHYIR,
DBYE NA LHA DANG MI'I RIGS SKYE GNYIS

YOD, GNYIS PA LA PHYIR 'ONG ZHUGS PA DANG 'BRAS GNAS GNYIS, DANG
PO NI, RNAM PA LNGA YI BAR BCOM PA, ,GNYIS PA LA NI ZHUGS PA YIN,
ZHES BYUNG, RIM GYIS PA'I PHYIR 'ONG ZHUGS PA YOD DE, 'BRAS GNAS
GANG ZHIG,

SGOM SPANGS GCIG NAS LNGA PA'I BAR DU SPANGS PA GANG YIN PA DE NI
'BRAS BU GNYIS PA RIM GYIS PA'I PHYIR 'ONG ZHUGS PA YIN PA'I
PHYIR, GNYIS PA LA TZAM PO PA DANG, KHYAD PAR BA GNYIS, DANG PO
NI, RNAM PA DRUG PA ZAD GYUR PA, ,DE

NI LAN CIG PHYIR 'ONG BA, ,ZHES BYUNG, LAN CIG PHYIR 'ONG BA'I
'BRAS GNAS YOD DE, 'BRAS GNAS BZHI GANG RUNG LAS SGOM SPANGS RNAM
PA DRUG PA ZAD PAR GYUR PAS RAB TU PHYE BA'I 'PHAGS PA DE YIN
PA'I PHYIR, GNYIS PA NI,

NYES CHA BDUN DANG BRGYAD ZAD PA, ,TSE GCIG PAR CHAD GCIG PA
DANG, ,ZHES BYUNG, PHYIR 'ONG 'BRAS GNAS DE NYID RGYU GSUM GYI
TSE NA BAR CHAD GCIG PA YIN TE, SPANGS PA'I KHYAD PAR NYES PA STE
NYON MONGS KYI CHA MTHUN DANG

@039A *, ,BRGYAD ZAD BA, DBANG PO'I KHYAD PAR GANG SPANGS PA'I
GNYEN PO ZAG MED DBANG PO THOB PA, SKYE BA'I KHYAD BAR DGRA BCOM
PA'I 'BRAS BU THOB PA LA TSE GCIG DANG, PHYIR MI 'ONG GI 'BRAS BU
LA BAR CHAD GCIG

GIS TSONG BA DE YIN PA'I PHYIR, ,GSUM PA PHYIR MI 'ONG ZHUGS
'BRAS LA, ZHUGS BA DANG, 'BRAS GNAS GNYIS, DANG PO NI, GSUM PA LA
NI ZHUGS PA'ANG YIN, ZHES BYUNG, PHYIR 'ONG 'BRAS GNAS KHYAD PAR
CAN

DE GSUM BA PHYIR MI 'ONG 'BRAS BU LA ZHUGS BA'ANG YIN TE, GSUM PA
DE THOB PHYIR DU BRTZON PA'I 'PHAGS PA YIN PA'I PHYIR, GNYIS PA
LA, MDOR BSTAN, RGYAS PAR BSHAD PA GNYIS, DANG PO NI, DE DGU ZAD
PA'I PHYIR

MI 'ONG, ZHES BYUNG, GSUM PA DE THOB DUS YOD DE, 'BRAS GNAS GNYIS
PA KHYAD PAR CAN DES 'DOD NYON DGU BA SPANGS PA'I PHYIR MI 'ONG
DU GYUR BA YIN PA'I PHYIR, GNYIS PA LA, GZUGS SU NYER 'GRO ,GZUGS

MED NYER 'GRO ,MTHONG CHOS ZHI, TSE YONGS GYUR, LUS MNGON BYED
DANG LNGA, DANG PO LA, RTZA BA'I SGO NAS LNGAR DBYE BA, GONG 'PHO
BYE BRAG TU BSHAD PA GNYIS, DANG PO NI, DE NI BAR SKYES 'DU BYED
DANG, 'DU BYED

MED YONGS MYA NGAN 'DA', ,GONG DU 'PHO BA RNAMS, ,ZHES BYUNG,
PHYIR MI NGO NGA DE LA LNGA YOD DE, BAR NGOR MYANG 'DAS 'THOB
BA'I BAR 'DA' BA DANG, SKYES TZAM MI RING BAR MYANG 'DAS 'THONG
BA'I SKYE 'DA' BA DANG, SKYES NAS

@039B SBYOR BA DANG BRTZON PA'I 'DU BYED BCAS PA'I DE 'THOB PAS
MNGON PAR 'DU BYED DANG BCAS TE 'DA' BA DANG, BZLOG PAS DE THOB
PAS 'DU BYED MED PAR YONGS SU MYA NGAN LAS 'DA' BA DANG, GONG DU
'PHO BA DANG LNGA RNAMS YOD BA'I PHYIR, RTZA

BAR; DE NI BAR SKYES NAS, GONG DU 'PHO BA RNAMS, ZHES SO, ,RANG
'GREL LAS, SKYES PA TZAM LAS ME 'PHYI BAR ZHES GSUNGS PA'I SKYES
TZAM NAS 'DA' BA SKYE 'DA' BAS DON MIN PAR 'GREL BSHAD DAG GIS
KYANG BSHAD LA DGE 'DUN

NYI SHU CHEN MO SOGS SU RGYAS PAS 'DI SKOR MI SPRO, GNYIS PA NI,
DE NI, BSAM GTAN SPEL NAS 'OG MIN 'GRO ,DE 'PHAR PHYED 'PHAR
THAMS CAD DU, ,'CHI 'PHO GZHAN SRID RTZE MO 'GRO ,ZHES BYUNG,
PHYIR MI 'ONG GONG 'PHO DE NI GNYIS YOD

DE; BSAM GTAN SPEL NAS 'OG MIN GYI MTHAR THUG PAR 'GRO BA DANG,
SPEL SGOM MA BYAS PAR SRID RTZE'I MTHAR THUG PAR 'GRO BA GNYIS
YOD BA'I PHYIR, DANG PO GRUB STE, RTZA BAR, DE NI, BSAM GTAN SPEL
NAS 'OG MIN 'GRO ,ZHES

SO; ;GNYIS PA GRUB STE, RTZA BAR, GZHAN NI SRID PA'I RTZE MOR
'GRO ,ZHES SO, ,GONG 'PHO DE LA 'PHAR BA GSUM YOD DE, BSAM GTAN
SPEL KYANG BAR DU GONG DU MI 'GRO BAS NA 'PHAR BA DANG, SPEL SGOM
GYIS GNAS GTZANG DU SKYES

KYANG BAR NAS 'GA' TZAM BRGAL NAS 'OG MIN DU 'JUG PAS PHYED DU
'PHAR BA DANG, TSANGS CHEN MA YIN PA'I GNAS THAMS CAD DU 'PHOS
NAS 'OG MIN DU 'JUG PAS GNAS THAMS CAD DU 'CHI 'PHO BA DANG GSUM
YOD PA'I PHYIR, RTZA

@040A *, ,BAR, DE 'PHAR PHYED 'PHAR THAMS CAD DU, 'CHI 'PHO,
,ZHES SO, ,DE DAG GZUGS SU NYER 'GRO'I PHYIR MI 'ONG LNGA YANG
YIN NO, ,GNYIS PA NI, RTZA BAR GZHAN NI GZUGS MED 'GRO RNAMS
BZHI, ZHES

BYUNG, GZHAN GZUGS MED NYER 'GRO RNAM PA BZHI YOD DE, SKYES 'DA'
NAS, GONG 'PHO'I BAR BZHI YOD PA'I PHYIR, ,GSUM PA MTHONG CHOS
ZHI NI, GZHAN NI 'DI LA MYA NGAN 'DA', ,ZHES BYUNG, PHYIR ME 'ONG
MTHONG CHOS ZHI YOD DE,

GZUGS GZUGS MED KYI NYER 'GRO LAS GZHAN PA'I PHYIR MI 'ONG MTHONG
LAM THOB PA'I TSE 'DI LA MYA NGAN LAS 'DA' BA'I PHYIR MI 'ONG DE
DE YIN PA'I PHYIR, BZHI BA LA DGUR BSHAD PA DANG, DE'I KHYAD PAR
GNYIS, DANG PO NI, GZUGS

SU NYER 'GRO DGUR BSHAD PA NI, GSUM LA YANG RNAM GSUM BYE NAS,
,GZUGS SU NYER 'GRO DGUR BSHAD DO, ,ZHES BYUNG, GZUGS SU NYER
'GRO DGUR YOD DE, BAR DOR 'DA' BA DANG, SKYES NAS 'DA' BA DANG,
GONG DU

'BOB GSUM LA YANG GSUM GSUM PHYE NA DGUR YOD PA'I PHYIR TE, BAR
'DA' LA MYUR BAR DANG, MYUR BAR MA YIN PA DANG, DUS RING NAS 'DA'
BA GSUM DANG, SKYES 'DA' LA SKYES TZAM NAS DANG, 'DU BYED DANG
BCAS TE DANG,

'DU BYED MED PAR 'DA' BA GSUM DANG, GONG 'PHOL, 'PHAR BA PHYED
'PHYED 'PHAR, GNAS THAMS CAD DU 'CHI 'PHO BA GSUM DANG DGU YOD
PA'I PHYIR, GNYIS PA NI, DE DAG GI NI KHYAD PAR RNAMS, LAS DBANG
NYON MONGS BYE BRAG

@040B LAS, ,ZHES BYUNG, PHYIR MI 'ONG DGU BO DE DAG GI KHYAD PAR
RNAMS LAS DANG DBANG PO DANG, NYON MONGS PA'I BYE BRAG LAS BZHAG
STE, DANG PO GSUM MNGON PAR 'GRUB PA'I LAS KYI DANG, BAR PA GSUM
SKYES NAS MYONG 'GYUR GYI LAS KYI

DANG, PHYI MA GSUM LAN GRANGS GZHAN LA MYONG 'GYUR GYI LAS KYI
DANG, YANG DANG PO GSUM DBANG PO RNON PO, ,BAR PA GSUM DBANG PO
'BRID, THA MA GSUM DBANG PO RTUL BO DANG, YANG DANG PO GSUM NYON
MONGS CHUNG DU DANG, BAR PA

GSUM 'BRING DANG, PHYI MA GSUM NYON MONGS CHE BA'I BYE BRAG GIS
BZHAG PA'I PHYIR, LNGA PA DAM PA'I 'GRO BA BDUN NI, GONG DU 'PHO
BA MA PHYA BAR, ,DAM PA'I 'GRO PA BDUN DU 'DOD, ,DAM PA DAM MIN
'DUG MI 'JUG ,SON PA PHYIR MI 'ONG

PHYIR TE, ,ZHES BYUNG, MDO LAS SKYES BU DAM PA'I 'GRO BA BDUN
BSTAN PA YOD DE, DE LAS GONG DU 'PHO BA MA PHYE BAR DAM PA'I 'GRO
BA BDUN DU 'DOD PA'I PHYIR, MNGO LAS, BDUN GANG ZHE NA, BAR MA
DOR YONGS SU MYA NGAN LAS 'DA' PA GSUM

DANG, SKYES NAS YONGS SU 'DA' BA GSUM DANG, GONG DU 'PHO BA'O,
,ZHES GSUNGS PA'I PHYIR, GONG 'PHO MI 'BYED PA'I RGYU MTSAN YOD
DE, SHIN TU MANG BAS DBYE BA 'KHRUG PAR 'GYUR PA'I PHYIR TE, DE
NI BSAM GTAN SPEL MA SPEL DANG,

KHAMS GCIG DANG GNYIS SU NYE BAR 'GRO BA DANG, 'PHAR BA SOGS KYI
DBYE BA CHES MANG BA'I PHYIR, GANG SPEL LAS, GSUM BA NI MA PHYE
BAR BSTAN CE NA, DE'I DBYE BA SHIN TU MANG BSAM PHYE BA'I PHYIR
TE, 'KHRUG PAR 'GYUR TE 'ONG BAS

@041A *, ,SO; ;ZHES GSUNGS PA'I PHYIR, DE BDUN CHOS CAN, DAM PA'I
'GRO BAR BRJOD PA'I RGYU MTSAN GNYIS YOD DE, DAM PA DGE BA KHO NA
LA 'JUG CING, DAM PA MIN BA STE MI DGE BA LA MI 'JUG PAS DAM PA
DANG,

'GRO BA'AM SKYE BA'AM TSE PHYI MAR RANG SA DANG 'OG GI 'GRO BA
DER PHYIR 'ONG BA MED PAS NA DAM PA'I 'GRO BA YIN PA'I PHYIR,
RANG 'GREL LAS, GANG DAG LA 'GRO BA 'DI DAG YOD, ,CES DANG, GANG
SPEL LAS, SKYE BA DANG 'GRO BA DANG TSE

PHYI MA ZHES BYA BA NI RNAM GRANGS SO, ,ZHES GSUNGS PA'I PHYIR,
RGYAL SRAS MA LAS KYANG NGO, ,'DI'I DAM PA DANG 'GRO BA SO SOR
BSHAD DGOS LA 'GRO BA'I DON YANG DE LTAR YIN NO, ,BZHI PA TSE
YONGS GYUR GYI PHYIR MI 'ONG LA, DNGOS

DANG; ZHAR BYUNG BSAM GTAN SBEL SGOM BSHAD PA GNYIS, DANG PO NI,
'DOD PAR TSE YONGS GYUR PAS 'PHAGS, ,KHAMS GZHAN DU NI 'GRO BA
MED, ,DE DANG GONG MAR SKYES BA NI, ,YONGS NYAMS DBANG PO 'PHO MI
STEN, ZHES

BYUNG; 'DOD PAR TSE YONGS SU GYUR PA'I PHYIR MI 'ONG GI NGO BO
YOD DE, GANG TSE DANG PO LA RGYUN ZHUGS KYI 'BRAS BU 'AM, PHYIR
MI 'ONG GI 'BRAS BU THOB NAS 'DOD PA'I TSE GNYIS PA LA PHYIR MI
'ONG GI 'BRAS BU THOB PA DE DE YIN PA'I PHYIR, TSE

YONGS GYUR GYI PHYIR MI 'ONG LA 'DOD PAR TSE YONGS GYUR GYI DE
DANG, GZUGS SU TSE YONGS GYUR TE GNYIS YOD, DANG PO, 'DOD KHAMS
SU TSE YONGS GYUR GYI 'PHAGS PA KHAMS GZHAN DU MI 'GRO STE, TSE
DE NYID LA PHYIR MI 'ONG GI 'BRAS

@041B BU THOB NAS [?] [?] SU MYA NGAN LAS 'DA' BA'I PHYIR RO,
,RTZA BAR, 'DOD PAR NAS, MED, CES SO, ,GNYIS PA GZUGS KYI TSE
YONGS SU GYUR PA, KHAMS GZHAN DU'ANG 'JUG PA YOD DE, GZUGS MED
BZHI DAG CI RIGS SU 'JUG

PA YOD PA'I PHYIR TE, GONG 'PHO SRID RTZE'I MTHAR THUG 'GRO LTA
BU YIN PA'I PHYIR, RANG 'GREL LAS, GZUGS KYI KHAMS SU TSE YONGS
SU GYUR PA NI, ZHES PA NAS, GANG YIN PA'O, ,ZHES SO, ,'DOD PAR
TSE YONGS GYUR DE DANG KHAMS

GONG MAR SKYES PA'I 'PHAGS PA NI YONGS SU NYAMS PAR MI 'GYUR LA,
DBANG PO RTUL BO RNON POR 'PHO BA YANG MIN TE, MI NYAMS PA'I RTEN
KHYAD PAR CAN DANG, TSE RABS GZHAN DU 'PHAGS LAM LA 'DRIS PA'I
DBANG PO CHOS SMIN PA'I PHYIR, RTZA

BAR; DE DANG GONG MAR SKYES BA NI, ,YONGS NYAMS DBANG PO 'PHO MI
STEN, ,ZHES SO, ,GNYIS PA NI, DANG POR BZHI BA SPEL BAR BYED,
SKAD CIG MA NI BSRES PAS 'GRUB, ,SKYE DANG GNAS PAR BYA PHYIR
DANG, ,NYON MONGS BAS NI 'JIGS

PHYIR YANG, ,DE NI RNAM PA LNGA'I PHYIR, ,GNAS GTZANG SKYE BA
LNGA KHO NA, ZHES BYUNG, DANG POR BSAM GTAN BZHI BA DANG SPEL BAR
BYED DE, DE TING NGE 'DZIN THAMS CAD LAS SU RUNG BA DANG, LAM
SLAB RNAMS KYI MCHOG YIN PA'I PHYIR, SPEL

TSUL YOD DE, DGRA BCOM MA MA PHYIR MI 'ONG BA GANG RUNG GIS ZAG
MED KYI BSAM GTAN BZHI PA RGYUN LDAN LA SNYOMS PAR 'JUG CING, DE
LAS LANGS PA STE, DE DOR NAS, BZHI PA ZAG BCAS RGYUN LDAN DANG DE
NAS DE NYID ZAG MED RGYUN LDAN

@042A *, ,LA SNYOMS PAR 'JUG PA DE YIN PA'I PHYIR, DE BZHIN DU
SNYOMS PAR 'JUG YANG SNGA MA PHYI MA'I KHYAD PAR YOD DE, DE BZHIN
DU RGYUN PHRI NAS SKAD CIG MA GNYIS ZAG MED DANG, YANG GNYIS ZAG
BCAS DANG, YANG

GNYIS ZAG YOD LA SNYOMS PAR 'JUG PA DE YIN PA'I PHYIR, RTZA BAR,
DANG POR BZHI PA SPEL PAR BYED, ,CES SO, ,LUS RTEN YOD DE, DANG
BOR 'DOD KHAMS SU GLING GSUM GYI RTEN LA DANG, PHYIS NYAMS PA
GZUGS KHAMS SU YANG

SPEL PAR BYED PA'I PHYIR, GNYIS PA GRUB TSAD YOD DE, BSAM GTAN
ZAG BCAS ZAG MED SKAD CIG MA RE RE LA NI SPEL THUB PA GRUB PA'I
TSAD DU BYE SMRA 'DOD PA'I PHYIR, RTZA BAR, SKAD CIG MA NI BSRES
PAS GRUB, CES SO, ,SLOB

DPON GYIS DE MI 'THAD DE, SKAD CIG MA SANGS RGYAS MA GTOGS PAS
SBEL MI THUB PA'I PHYIR, DES NA GRUB TSAD YOD DE, RGYUN BCAS GSUM
GYIS RIM PAS SNYOMS PAR 'JUG PA DE RDZOGS PAR GRUB PA'I TSAD YIN
PAR GSUNGS SO, ,GSUM

PA NI, SKYE DANG GNAS PAR BYA PHYIR DANG, ,NYON MONGS PAS NI
'JIGS PHYIR YANG, ,ZHES BYUNG, SGOM PA'I RGYU MTSAN YOD DE, PHYIR
MI 'ONG GNAS GTZANG DU SKYE BA DANG DGRA BCOM GYIS MTHONG CHOS
LA, BDE PAR GNAS PAR BYA BA'I PHYIR

DANG, DE GNYIS DBANG RTUL NI NYON MONGS PAS 'JIGS NAS 'BRAS BU MI
NYAMS PA'I PHYIR YIN PA'I PHYIR, BZHI PA NI, DE NI RNAM PA LNGA'I
PHYIR, ,GNAS GTZANG SKYE BA LNGA KHO NA, ,ZHES BYUNG, GNAS GTZANG
MA'I SKYE BA LNGAR DES PA'I

@042B RGYU MTSAN YOD DE, DE'I RGYU BSAM GTAN SPEL SGOM DE NI RNAM
PA LNGA'I PHYIR RO, ,SPEL SGOM LNGA YOD DE, CHUNG DU GSUM SPEL,
'BRING DRUG SPEL, CHEN PO DGU SPEL, SHIN TU CHE BA BCU GNYIS
SPEL, SHIN TU CHES CHE BA BCO

LNGA SPEL LNGA YOD PA'I PHYIR, GSUM SPEL GYI GO RIM GYIS DRUG
DANG DGU SEGS YIN, 'DAS LAM ZAG MED DANG 'JIG RTEN PA'I BSAM GTAN
DAG PA ZAG BCAS SO, ,LNGA BA PHYIR MI 'ONG LUS MNGON BYED NI,
'GOG PA THOB PA'I PHYIR MI

'ONG, ,LUS KYIS MNGON DU BYED PAR 'DOD, ,CES BYUNG, PHYIR MI 'ONG
LUS MNGON BYED YOD DE, 'GOG PA THOB PA'I PHYIR MI 'ONG DE DE YIN
PA'I PHYIR, 'GOG PA LUS KYIS MNGON DU BYED PA ZHES BRJOD PA'I
RGYU MTSAN YOD DE, SEMS MED

PA'I LUS LA BRTEN NAS SKYE BA DE'I PHYIR, DE LTAR BSHAD PA'I RGYU
MTSAN YOD DE, MDO LAS SLOB PA BCO BRGYAD GSUNGS PA DANG BSTUN
PA'I DON BSHAD PA'I PHYIR, MDO LAS, KHYIM BDAG SLOB PA BCO BRGYAD
DANG MI SLOB PA DGU NI YON

GNAS YIN TA, SLOB PA BCO BRGYAD GANG ZHE NA, RGYUN DU ZHUGS PA'I
'GRAS BU MNGON DU BYA BA'I PHYIR ZHUGS PA DANG, NAS, DGRA BCOM
PA'I 'BRAS BU MNGON DU BYA BA'I PHYIR ZHUGS PA DANG, DAD PA'I
RJES SU 'BRANG BA DANG, CHOS KYI RJES SU

'BRANG BA DANG, DAD PAS MOS PA DANG, MTHONG BA'I THOB PA DANG,
REGS NAS RIGS SU SKYE BA DANG, BAR CHAD GCIG PA DANG, BAR MA DOR
YONGS SU MYA NGAN LAS 'DA' BA DANG, SKYES NAS YONGS SU MYA NGAN
LAS 'DA' BA DANG, MNGON

@043A *, ,PAR 'DU BYED DANG BCAS TE YONGS SU 'DA' PA DANG, MNGON
PAR 'DU BYED MED PAR YONGS SU 'DA' BA DANG, GONG DU 'PHO BA STE,
ZHES GSUNGS, LUS MNGON BYED MA BGRANGS SO, ,'DIR PHYE PHYIR

MI 'ONG LA KHRI NYIS STONG DGU BRGYA DANG DRUG CU YOD DE, PHYIR
MI 'ONG BAR 'DA' BA SOGS RIGS LNGA RE RE LA GNYIS STONG LNGA
BRGYA DGU BCU RTZA GNYIS RE YOD PA'I PHYIR, DPER NA DE PAR 'DA'
BA LA, NYIS STONG LNGA BRGYA DANG DGU BCU RTZA GNYIS

YOD PA BZHIN YIN PA'I PHYIR TE, RANG 'GREL LAS, BAR MA DER MYA
NGAN LAS 'DA' BA CI LTA BAR GONG DU 'PHO BA'I BAR THAMS CAD BSDUS
NA PHYIR MI 'ONG KHRI NYIS STONG DGU BRGYA DRUG CU YIN NO, ,ZHES
GSUNGS PA'I PHYIR, JI LTAR YOD

NA TSANGS RIS LTA BU'I GNAS GCIG NA PHYIR MI 'ONG RIGS KYI DRUG
DANG RIGS RE RE LA'ANG GZUGS KYI 'CHING BA MTHA' DAG DANG LDAN PA
NAS BRGYAD PA SPANGS PA'I BAR DGU DGU STE DGU STE DGU DRUG LNGA
BCU NGA BZHI DANG GNAS KYIS PHYE NA LNGA BCU RANG

BZHI BA PHRAG BCU DRUG NI BRGYAD BRGYA DANG DRUG CU RTZA BZHI YIN
NO, ,DE LA DBANG PO GSUM GYIS PHYE NA SUM 'GYUR NYIS STONG DANG
LNGA BRGYA DANG DGU BCU RTZA GNYIS YOD PA'I PHYIR, RANG 'BREL
LAS, NYIS STONG LNGA BRGYA DGU BCU RTZA GNYIS STE,

JI LTAR BYAS PA'I ZHE NA, GNAS GCIG NA RIGS DRUG GO ,RIGS RE RE
LA 'CHING BA MTHA' DAG DANG LDAN PA NAS RANG GI GNAS KYI RNAM PA
BRGYAD LAS 'DOD CHAGS DANG DRAL BA'I BAR GANG ZAG DGU DGU STE,
DGU DRUG NI LNGA BCU RTZA

@043B BZHI'O, ,LNGA BCU RTZA BZHI PHRAG BCU DRUG NI BRGYAD BRGYA
DANG DRUG CU RTZA BZHI'O, ,YANG DBANG PO'I BYE BRAG GIS SUM 'GYUR
TE, DE LTAR BYAS PAS SO, ,ZHES GSUNGS PA'I PHYIR, DE YANG RIGS
BSDUS KYI RTZI TSUL TE MA BRTZIS PA MANG YANG

BRTZI SLA BA'I TSUL BSTAN TZAM MO, ,BZHI BA DGRA BCOM ZHUGS GNAS
LA, ZHUGS PA DANG, 'BRAS GNAS GNYIS, DANG PO NI, SRID RTZE'I BAR
CHAD BRGYAD ZAD PA, ,DGRA BCOM NYID LA ZHUGS PA YIN, ,DGU BA'I
BAR CHAD MED LAM

YANG; ;DE NI RDO RJE LTA BU YIN, ,ZHES BYUNG, DGRA BCOM ZHUGS PA
YOD DE, BSAM GTAN DANG PO'I RNAM PA GCIG SPANGS PA, ZHES PA NAS,
SRID RTZE'I BAR GYI BSGOM SPANGS NYON MONGS KYI CHA BRGYAD ZAD
PA'I PHYIR MI 'ONG KHYAD PAR CAN RNAMS DANG

SRID NYON DGU BA'I DNGOS GNYEN BAR CHAD MED LAM LA GNAS PA DE
YANG DGRA BCOM PA NYID LA ZHUGS PA YIN PA'I PHYIR, SRID RTZE'I
DGU BA'I DNGOS GNYEN PAR CHANG MED LAM DE NI CHOS CAN, SGOM LAM
RDO RJE LTA BU'I TING NGE 'DZIN YIN

TE; RDZAS KYI RDO RJE BZHIN DU KHAMS GSUM GYI SGOM SPANGS NYON
MONGS PA 'JOMS PAR NUS SHING TSUR 'JOMS MI NUS PA'I SGOM LAM BAR
CHAD MED LAM YIN PA'I PHYIR, RTZA BAR, DE NI RDO RJE LTA BU YIN,
,ZHES SO, ,DE LA DBYE NA RDO RJE

LTA BU KHRI DANG SUM BRGYA DRUG CU RTZA BRGYAD SOGS YOD DO,
,GNYIS PA LA, DGRA BCOM 'BRAS GNAS DNGOS DANG, KHYAD CHOS RGYAS
PAR BSHAD PA DANG, 'BRAS GNAS KYI DBYE BA DANG GSUM, DANG PO NI,
DE ZAD THOB DANG ZAD PA SHES, ,DE

@044A *, ,TSE DE MI SLOB DGRA BCOM, ,ZHES BYUNG, SRID NYON DGU BA
ZANG PA'I BRAL THOB DANG LHAN CIG TU ZAG PA ZAD PA'I SHES PA SKYE
STE, DGRA BCOM ZHUGS PA DE'I TSE 'BRAS BU THOB PHYIR LAM LA SLOB
MI DGOS PAS MI

SLOB PA DANG NYON MONGS PA'I 'TSE BA BCOM PAS RANG DON RDZOGS
SHING GZHAN DON BYED PAR 'OS PA DANG, DES NA MCHOD PAR 'OS PAS
DGRA BCOM PA YIN PA'I PHYIR, 'DI DGRA BCOM SKAD DONG AADHA NTE'I
SGRA BSHAD YIN TE, AA RI DGRA

HA NA 'TSE BA'AM 'JOMS PAR BYAS NAS DGRA BCOM DANG AARHA MCHOD PA
LA BYAS NAS BSHAD PA'I PHYIR, SGRA BSGRUB SOGS MA SPROS, GNYIS PA
LA CHAGS BRAL GYI RNAM BZHAG DANG, DGE SBYONG TSUL GYI RNAM BZHAG
GNYIS, DANG PO LA,

LAM GANG GIS CHAGS PA DANG BRAL BA, BRAL THOB SKYE TSUL, SA GANG
GIS GANG LA CHAGS PA DANG BRAL BA DANG, 'JIGS RTEN PA'I LAM GYI
DMIGS RNAM BSHAD PA DANG BZHI, DANG PO NI, 'JIG RTEN 'DAS KYIS
SRID RTZE LAS, ,CHAGS

BRAL GZHAN NI RNAM PA GNYIS, ,ZHES BYUNG, 'JIG RTEN LAS 'DAS PA'I
SGOM LAM GYIS SRID RTZE LAS 'DOD CHAGS DANG BRAL BAR BYED PA KHO
NA YIN TE, DE'I GONG NA 'JIG RTEN PA'I SA MED CING RANG SA'I 'JIG
RTEN PA'I RANG SA'I

GNYEN PO MI THUB PA'I PHYIR, DE LAS RANG SA'I NYON MONGS RGYAS
PAR 'GYUR BA'I PHYIR, RTZA BAR, 'JIG RTEN 'DAS KYIS SRID RTZE
LAS, CHAGS BRAL, ZHES SO, ,SRID RTZE LAS GZHAN BA LHAG MA BRGYAD
LA 'DAS LAM KHO NA CHAGS

@044B BRAL BYED MI DGOS TE DE LA CHAGS BRAL BYED PA'I 'JIG RTEN
PA'I SGOM LAM DANG 'DAS PA'I SGOM LAM GNYIS YOD PA'I PHYIR, RTZA
BAR, GZHAN LAS RNAM PA GNYIS, ,ZHES SO, ,GNYIS PA NI, 'JIG RTEN
PA YI CHAGS BRAL BA'I, ,

'PHAGS PA BRAL BA'I THOB RNAM GNYIS, ,KHA CIG 'JIG RTEN 'DAS KYIS
KYANG, ,BTANG LA NYON MONGS MI LDAN PHYIR, ,SRID RTZE'I PHYED LAS
RNAM GROL DANG, ,GONG DU SKYES PA BZHIN MI LDAN, ,ZHES BYUNG,
'PHAGS PA 'JIG RTEN PA'I

LAM GYIS 'DOD CHAGS DANG BRAL BAR GYUR PA LA BRAL BA'I THOB PA
'JIG RTEN PA DANG 'JIG RTEN LAS 'DAS PA GNYIS YOD DE, DPER NA
RGYUN DU ZHUGS PA ZHI GNAS SPYAD PA ZHIG 'JIG RTEN PA'I LAM 'DOD
PA'I 'DOD CHAGS DANG BRAL BAR

GYUR PA NA, RNAM PA RE RE ZHING BRAL PA'I THOB PA ZAG BCAS DANG
ZAG MED GNYIS SKYE BA'I PHYIR, RTZA BAR, 'JIG RTEN PA YI CHAGS
BRAL BA'I, ,'PHAGS PA BRAL BA'I THOB RNAM GNYIS, ,ZHES DANG,
RGYAL SRAS MA LAS SO, ,DE LA BYE

SMRA NA RE, 'JIG RTEN LAS 'DAS PA'I LAM GYIS KYANG 'DOD CHAGS
DANG BRAL BA NA THOB PA ZAG BCAS ZAG MED GNYIS DANG LDAN PAR
THAL, 'DAS LAM GYIS CI YANG MED PA'I SKYE MCHED LAS 'DOD CHAGS
DANG BRAL BA PHYIR MI 'ONG DBANG

RTUL BSAM GTAN LA BRTEN NAS DBANG PO RNON POR 'PHOS PA NA SNGA
MA'I BRAL THOB ZAG MED NI BTANG YANG SNGAR SPANGS PA'I NYON MONGS
DANG YANG MI LDAN PA'I PHYIR, RTZA BAR, KHA CIG 'JIG RTEN 'DAS
KYIS KYANG, ,BTANG LA NYON MONGS

@045A *, ,MI LDAN PHYIR, ,ZHES GSUNGS PA'I PHYIR ZER NA KHYAB PA
MED DE, DE LA 'JIG RTEN PA'I BRAL THOB MED KYANG DES NYON MONGS
SNGAR SPANGS PA DE DAG DANG MI LDAN PA'I PHYIR TE, DPER NA, 'DAS
LAM GYIS SRID PA'I RTZE

MO'I PHYED LAS RNAM GROL BA'I PHYIR MI 'ONG BSAM GTAN LA BRTEN
NAS DBANG PO 'PHOS PA NA LAM SNGA MA BTANG ZHING 'JIG RTEN PA'I
BRAL THOB MED KYANG SRID RTZE'I NYON MONGS SNGAR SPANGS PA SLAR
MI LDAN PA BZHIN DANG 'DOD PAR CHAGS BRAL GYI

SO SKYE BSAM GTAN DANG PO YAN CHAD DU SKYES PA LA 'DOD PA'I NYON
MONGS DANG BRAL THOB ZAG BCAS BTANG BAS BRAL THOB MED KYANG 'DOD
NYON MI LDAN PA BZHIN YIN PA'I PHYIR, GSUM PA SA GANG GIS GANG LA
CHAGS PA DANG BRAL BA NI, ZAG

MED MI LCOG MED PA YIS, ,THAMS CAD LAS NI 'DOD CHAGS BRAL, ,SA
GSUM LAS RGYAL BSAM GTAN NAM, ,NYER BSNGOGS LAS MTHA'I RNAM GROL
LAM, ,GONG MA'I NYER BSNGOGS LAS MIN 'PHAGS, ,BRGYAD KYIS RANG
GONG SA

LAS RGYAL, ,ZHES BYUNG, ZAG MED KYIS DGU YANG YOD DE, BSAM GTAN
DANG PA'I NYER BSNGOGS ZAG MED DANG DANG PO'I NYER PO'I DNGOS
GZHI ZAG MED TZAM KHYAD GNYIS DANG BSAM GTAN PHYI MA GSUM GYI
DNGOS GZHI ZAG MED GZUGS MED

GSUM GYI ZAG MED GSUM DANG DGU YOD PAS BAR CHAD MED LAM DANG RNAM
GROL LAM YANG DES SHES DGOS, SPYIR DE DGU LA ZAG BCAS ZAG MED
GNYIS YOD PAS ZAG MED DUG LA RUNG, BSAM GTAN DANG PO'I NYER
BSNGOGS ZAG MED

@045B MI LCOG MED PA YIS 'DOD PA NAS SRID RTZE'I BAR GYIS DGU PO
THAMS CAD LAS 'DOD CHAGS DANG BRAL BAR 'GYUR TE, DE LA BAR CHAD
MED LAM SKAR RTEN RUNG BA DANG ZAG MED YIN PA'I PHYIR, RTZA BAR,
ZAG MED MI LCOG MED PA YIS, ,THAMS

CAD LAS NI 'DOD CHAGS BRAL, ,ZHES DANG, RANG 'GREL LAS, SRID PA'I
RTZE MO'I BAR LAS SO, ,ZHES DANG, 'DI KUN 'DUS LTAR NA SPANGS BYA
CIG CAR BA DANG 'DRA YANG 'DIR DE'I THA SNYAD MED PA'I RGYUN
ZHUGS DANG PHYIR 'OD GI SGOM LAM

DANG SBYOR DGOS SO, ,GANG ZHIG NYER BSNGOGS LA BRTEN NAS 'DOD PA
DANG BSAM GTAN GNYIS KYI BAR GYIS 'OG MA GSUM LAS 'DOD CHAGS DANG
BRAL NAS RGYAL BA RNAM GROL LAM 'THOB PA'I TSE 'PHAGS PA DBANG
RTUL GYI BAR CHAD MED

LAM LTAR MTHA'I RNAM GROL LAM YANG NYER BSNGOGS DANG, DBANG RNON
GYI BAR CHAD MED LAM NYER BSNGOGS DANG RNAM GROL LAM BSAM GTAN
GYI DNGOS GZHI LA BRTEN PA YIN TE, DBANG RTUL GYI DE'I RNAM GROL
LAM GYI TSE TSOR BA BDE BAR

'PHO MI NUS DBANG RNON GYI TSOR BA BTANG SNYOMS KYI DBANG PO TSOR
BA BDE BAR 'PHO NUS PA'I PHYIR DANG, BSAM GTAN DANG PO GSUM GYI
DNGOS GZHI DANG NYER BSNGOGS KYI TSOR PHA GNYIS RIGS MI GCIG PA'I
PHYIR DANG, SA GSUM YANG DE

LTAR YIN PA'I PHYIR, RTZA BAR, SA GSUM LAS RGYAL BSAM GTAN NAM,
,NYER BSNGOGS LAS MTHA'I RNAM GROL LAM, ZHES DANG, RANG 'GREL
LAS, CI 'DIS RNAM PAR GROL BA'I LAM THAMS CAD BAR CHAD MED PA'I
LAM BZHIN DU

@046A *, ,NYER BSNGOGS LAS SKYE 'AM SMRAS PA MA YIN NO, ,ZHES
GSUNGS PA'I PHYIR DANG, YANG RANG 'GREL LAS, BSAM GTAN GSUM NA NI
NYER BSNGOGS DANG DNGOS GZHI GNYIS KYI DBANG PO THA DAD PAS PHYIR
LA LA

ZHES GSUNGS PA'I PHYIR, DBANG RTUL LAM BU LA BAS, DE LTAR MI SKYE
BAS SO, ,GONG MA BSAM GTAN GSUM PA YAN CHAD LAS 'DOD CHAGS DANG
BRAL BA'I RNAM GROL LAM THA MA NYER BSNGOGS LAS MTHA'I RNAM GROL
LAM GYI NGO BOR MIN

GYI DNGOS GZHIR SKYE BA YIN TE, BSAM GTAN GSUM PA YAN CHAD KYI
NYER BSNGOGS DANG DNGOS GZHI TSOR BA MTHUN CING DNGOS GZHI MTHONG
BA LA GUS PA'I PHYIR, RTZA BAR, GONG MA'I NYER BSNGOGS LAS MIN,
ZHES SO, ,'PHAGS BA

ZAG PA MED PA'I BSAM GTAN BZHI KHYAD PAR CAN DANG GZUGS MED DANG
PO GSUM DANG ZAG MED DNGOS GZHI BRGYAD KYIS RANG SA DANG GONG SA
LAS RGYAL BAR BYED KYI 'OG SA LAS RGYAL BAR BYED PA MIN TE, DE
LAS 'DOD CHAGS BRAL ZIN

PA'I PHYIR, RTZA BAR, 'PHAGS, BRGYAD KYIS RANG GONG SA LAS RGYAL,
ZHES DANG, RANG 'GREL LAS, ZAG PA MED PA'I BSAM GTAN DANG BSAM
GTAN KHYAD PAR CAN DANG GZUGS MED PA DANG BRGYAD KYIS, ZHES
GSUNGS PA'I PHYIR

DANG; ZAG MED BRGYAD KYI 'DREN TSUL DE YIN PA'I PHYIR, BZHI PA
LAS GYI DMIGS RNAM LA, 'JIG RTEN PA'I LAM GYI DMIGS RNAM DANG,
'DAS LAM GYI MTHAR RNAM GROL LAM SKYE TSUL GNYIS, DANG PO NI,
'JIG RTEN RNAM

@046B GROL LAM DANG, ,BAR CHAD MED LAM GO RIMS BZHIN, ,ZHI SOGS
RAGS SOGS RNAM PA CAN, ,GONG DANG 'OG MA'I SPYOD YUL CAN, ,ZHES
BYUNG, 'JIG RTEN PA'I RNAM GROL LAM DANG BAR CHAD MED LAM GNYIS
KYI DMIGS PA

DANG RNAM PHA GO RIMS BZHIN DU YOD DE, 'JIG RTEN PA'I RNAM GROL
LAM NI ZHI BA DANG, SOGS BA GYA NOM PA DANG NGES 'BYUNG GI RNAM
PA'I GONG SA SPYOD YUL TE DMIGS PAR BYED, 'JIG RTEN BA'I BAR CHAD
MED LAM NI SKYON MANG BA'I RAGS PA

DANG SOGS PAS THA BA DAN PA DANG, RTZIG PA STUG PO LTA BUR LTA
BA'I RNAM PA'I SGOS 'OG MA'I SA LA SPYOD YUL DE DMIGS PAR BYED
PA'I PHYIR, GNYIS PA NI, GAL TE MI G-YO ZAD SHES LAS, ,MI SKYE'I
BLO GROS GAL TE MIN, ,ZAD PA

SHES SAM MI SLOB LTA, ,DE NI DGRA BCOM THAMS CAD LA, ,ZHES BYUNG,
ZAD BA SHES RJES SU GANG SKYE BA YOD DE, GAL TE DGRA BCOM PA DE
MI G-YO BA'I CHOS CAN YIN NA, ZAD PA SHES PA LAS MI SKYE BA'I BLO
GROS TE SHES PA SKYE,

GAL TE DGRA BCOM PA DE MI G-YO BA'I CHOS CAN MIN NA DE LAS ZAD PA
SHES PA'I RGYUN NAM, MI SLOB PA'I YANG DAG PA'I LTA BA GANG RUNG
SKYE LA MI SKYE SHES PA MI SKYE BA'I PHYIR, DANG PO GRUB STE, DE
RNAMS NYAMS PA MI SRID PA'I PHYIR, RTZA BAR

GAL TE MI G-YO ZAD SHES LAS, ,MI SKYE'I BLO GROS ZHES SO, ,GNYIS
PA GRUB STE, DE DAG NYAMS PA SRID PA'I PHYIR, RTZA BAR, GAL TE
MIN, ,ZAD PA SHES SAM MI SLOB LTA, ZHES SO, ,MI SLOB LTA PA DE NI
CHOS CAN, MI G-YO

@047A *, ,PA'I CHOS CAN GYI DGRA BCOM PA LA YOD PAR THAL, DGRA
BCOM PA THAMS CAD LA YOD PA'I PHYIR, RTZA BAR DE NI DGRA BCOM
THAMS CAD LA, ZHES SO, ,GNYIS PA DGE SPYOD TSUL GYI 'BRAS BU LA,
NGO BO DBYE

BA DANG BCAS PA DANG, MDO DANG 'GAL BA'I RTZOD PA SPANGS PA DANG,
MA KHYAB SNYAM PA'I DGOS PA GCOD PA DANG, 'THOB TSUL DANG BZHI,
DANG PO NI DGE SBYONG TSUL NI DRI MED LAM, ,'BRAS BU 'DUS MA
BYAS, ,DE DAG

BRGYAD CU RTZA DGU'O, ,GROL LAM ZAD PA RNAM DANG BCAS, ,ZHES
BYUNG, DGE SBYONG GI TSUL CHOS CAN, NGO BO YOD DE, DRI MED STE
ZAG MED KYI BAR CHAD MED LAM LA 'JOG PA'I PHYIR, RTZA BAR, DGE
SBYOD TSUL NI DRI MED LAM,

ZHES SO, ,DE CHOS CAN, DGE SBYONG GI TSUL YIN TE, RANG RGYUD LDAN
DON DAM PA'I DGE SBYONG DU BYED PA'I TSUL TE LAM YIN PA'I PHYIR,
MDO LAS KYANG, 'DIS SDIG PA MI DGE BA'I CHOS, NAS, RGA SHIR 'GYUR
BA'I BAR

RNAM PA DU MA ZHI BAR BYAS PA YIN PAS DE'I PHYIR, DGE SBYONG ZHES
GSUNGS PA'I PHYIR, DGE SBYONG GI SKAD DOD SHRA MA nA, DES TSIG GI
ZHI BA LA, SHA MA ZHI BA LA 'JUG PA'I SGO NAS BSHAD PA'I PHYIR,
GANG SPEL LAS, DGE

SPYOD DU 'GYUR TE ZHES BYA BA NI ZHI BAR 'GYUR TE ZHES BYA BA'I
THA TSIG STE ZHES GSUNGS PA'I PHYIR, YANG NA KHAMS GSUM 'GRO LNGA
SKYE GNAS BZHIR YANG YANG 'KHOR BAS NGAL BA BSAL BAS NA DGE
SBYONG ZHES BYA STE, GANG SPEL

@047B LAS; GZHAN DAG NA RE, KHAMS DANG 'GRO BA DANG SKYE GNAS SU
'KHOR BAS NGAL BA BSAL BAS NA DGE SBYONG DO, ,ZHES GSUNGS PA'I
PHYIR, DE LA DBYE NA, BRGYAD CU RTZA DGU YOD, DGE SBYONG TSUL GYI
'BRAS BU GNYIS SU YOD DE,

'DUS BYAS RNAM GROL LAM DANG 'DUS MA BYAS PA 'GOG BDEN GNYIS SU
YOD PA'I PHYIR, DE GNYIS KYI SGOS 'BRAS BU BZHIR YANG BYAS SO,
,RTZA BAR, 'BRAS BU 'DUS BYAS 'DUS MA BYAS, ,GROL LAM ZAD PA RNAM
DANG BCAS, ,ZHES SO,,

DBYE NA DE GNYIS DAG RE RE LA'ANG BRGYAD CU RTZA DGU YOD DE,
MTHONG SPANGS SPANGS PA'I RNAM GROL LAM BRGYAD DAD SA DGU NA SGOM
SPANGS SPANGS PA'I RNAM GROL LAM DGU DGU BRGYAD CU RTZA GCIG ,ZAD
PA 'GOG BDEN YANG BRGYAD CU RTZA GCIG

YOD PA DE'I PHYIR, RTZA BAR, DE DAG BRGYAD CU RTZA DGU'O, ,ZHES
SO, ,GNYIS PA NI, 'O NA DE LTAR 'BRAS BU MANG PO YIN NA MDO LAS
BZHI GSUNGS PA'I KHA LA BSNAN NAS KHA BSKANG DGOS SAM ZHE NA, DE
MI DGOS SHING BZHIR BZHAG PA'I

RGYU MTSAN 'CHAD PAR, 'BRAS BU BZHI RNAMS BZHAG PA NI, ,RGYU LNGA
DAG NI SRID PHYIR RO, ,'BRAS LA SNGON LAM BTANG BA DANG, ,GZHAN
THOB PA DANG ZAD BSNGOMS DANG, ,SHES PA BRGYAD TSAN THOB PA DANG,
,RNAM PA BCU DRUG THOB

BA'O; ;ZHES BYUNG, DGE SBYONG TSUL GYI 'BRAS BU BRGYAD CU RTZA
DGUR BSHAD PA, MDO LAS BZHIR BSHAD PA DANG 'GAL BA'I SKYON MED
DE, 'BRAS BU BZHIR RNAM PAR BZHAG PA LA RGYU MTSAN RNAM PA LNGA
SRID PA'I PHYIR, LNGA YOD DE,

@048A *, ,'BRAS BUL RANG GI ZHUGS LAM SNGON TU BTANG BA DANG,
ZHUGS PA LAS GZHAN 'BRAS GNAS KYI LAM THOB PA DANG, ZAD PA STE
MTHONG BA'I SPANGS PA THAMS CAD BSNGOMS PA'I THOB PA GCIG RNYED
PA

DANG; SDUG BSNGAL CHOS SHES SOGS SHES PA BRGYAD TSAN THOB PA
DANG, MI RTAG SOGS BCU DRUG RTOGS PA'I LAM THOB PA LNGA DGOS PA'I
PHYIR, GSUM PA MA KHYAB PA'I DOGS GCOD NI, 'JIG RTEN PA YI THOB
'BRAS NI, ,

BSRES DANG ZAG MED THOB 'DZIN PHYIR, ,DE NYID TSANGS TSUL TSANGS
PA YI, ,'KHOR LO TSANGS PAS BSKOR PHYIR RO, ,CHOS KYI 'KHOR LO
MTHONG BA'I LAM, ,MYUR BAR 'GRO SOGS RTZI BAS SOGS KYIS, ,ZHES
BYUNG, DE LA KHO

NA RE; DGE SBYONG TSUL ZAG MED KYI LAM KHO NA YIN NA CHAGS BRAL
SNGON SONG GI 'BRAS BU BAR BA GNYIS JI LTAR DGE SBYONG TSUL GYI
'BRAS BUR RUNG ZHE NA, DE GNYIS DGE SBYONG TSUL GYI 'BRAS BUR MI
RUNG BA'I SKYON MED DE, DE

GNYIS 'JIG RTEN PA'I THOB 'BRAS TZAM MA YIN PAR 'JIG RTEN PA'I
THOB 'BRAS DANG MTHOD LAM BRAL 'BRAS SPANGS PA YANG DER BSRES PAS
ZAG MED KYI 'BRAS BU GCIG LA 'DZIN PA'I PHYIR TE, MDO LAS, LAN
GCIG

PHYIR 'ONG BA'I 'BRAS BU GANG ZHE NA, KUN DU SBYOR BA GSUM SPANGS
PA DANG, 'DOD CHAGS DANG ZHE SDANG DANG GTI MUG RNAMS BSRUBS PA
GANG YIN PA DE YIN NO, ,PHYIR MI 'ONG BA'I 'BRAS BU GANG ZHE NA,
KUN DU SBYOR BA THA MA'I

@048B CHA DANG MTHUN PA LNGA SPANGS PA GANG YIN PA DE YIN NO,
,ZHES GSUNGS PA'I PHYIR, RTZA BAR, 'JIG RTEN PA YI THONG 'BRAS
NI, ,BSRES DANG ZAG MED THOB 'DZIN PHYIR, ,ZHES SO, ,DGE SBYONG
GI TSUL GYI DE NYID CHOS CAN, TSANGS PA'I

TSUL ZHES BYA STE, MYANG 'DAS NI TSANGS PA YIN LA, DE 'THOB PA'I
LAM YIN PA'I PHYIR, RTZA BAR, DE NYID TSANGS TSUL, ZHES SO,
,TSANGS PA YI 'KHOR LO CHOS CAN, SKOR BA PO YOD DE, TSANGS PA
SANGS RGYAS BCOM LDAN 'DAS

KYIS BSKOR BA'I PHYIR, RTZA BAR, TSANGS PA YI, ,'KHOR LO TSANGS
PAS BSKOR PHYIR RO, ,ZHES DANG, MDO LAS, BCOM LDAN 'DAS DE NI
TSANGS PA ZHES KYANG BYA, ZHI BA DANG BSIL PAR GYUR PA ZHES KYANG
BYA, ZHES SO, ,DE'I

NANG NAS MTHONG LAM CHOS CAN, CHOS 'KHOR YIN TE, RGYU BAS 'KHOR
LO RIN PO CHE DANG CHOS MTSUNGS PA'I PHYIR TE, 'KHOR LO DE MYUR
BAR 'GRO BA DANG, SOGS SGRAS DE DOR NAS GZHAN LA 'JUG PA DANG, MA
RGYAL BA LAS RGYAL

BA DANG, RGYAL BA RNAL DU 'GOD PA DANG, 'PHAR BA DANG, 'BAB PA
DRUG BYED PA LTAR MTHONG LAM GYIS KYANG BDEN PA MNGON RTOGS SKAD
CIG MA BCO LNGA'I RIM PA MYUR DU 'GROS DANG, RNAM PA SNGA MA DOR
NAS PHYI MAR 'JUG PA DANG, BAR

CHAD MED LAM GYI NYON MONGS DE'I THOB PA GCOD PAS MA RGYAL PA LAS
RGYAL BA DANG, RNAM GROL LAM BRAL THOB RGYAL BA RNAL DU 'GOD PA
DANG, GONG GI BDEN PA LA DMIGS PAS 'PHAR BA DANG 'OG MA'I BDEN PA
LA DMIGS PAS

@049A *, ,'BAB PA DRUG DANG MTHUN PA'I PHYIR, RTZA BAR, CHOS KYI
'KHOR LO MTHONG BA'I LAM, ,MYUR BAR 'GRO SOGS, ZHES SO, ,BTZUN PA
DBYANGS SGROG NA RE, MTHONG LAM GYI 'PHAGS LAM YAN LAG BRGYAD
CHOS

'KHOR YIN TE, 'KHOR LO LA LTE BA DANG RTZIBS DANG SOGS PAS MU
KHYUD GSUM YOD PA LTAR YANG DAG PA'I NGAG DANG LAS KYI MTHA' DANG
'TSO BA GSUM LTE BA DANG MTSUNGS PAR RTEN PA'I GZHI BYED, YANG
DAG PA'I LTA RTOG RTZOL GSUM

GYIS MTHONG PAS GCOD BRTZIBS DANG MTHUN, YANG DAG PA'I DRAN TING
GNYIS NI SEMS DGE BA'I DMIGS PA LA SDUD PAR BYED PA'I MU KHYUD
DANG MTSUNGS PA'I PHYIR, RTZA BAR, RTZIBS SOGS PHYIR, ZHES SO,
,CHOS 'KHOR BZLAS

LUGS SOGS MA SPROS, BZHI PA 'BRAS BU THOB TSUL NI, 'DOD PAR GSUM
THOB THA MA NI, ,GSUM TU'O GONG NA MTHONG LAM MED, ,MI SKYO LUNG
LAS 'DIR RTZOM ZHING, ,DER MTHAR PHYIN ZHES 'BYUNG PHYIR RO,
,ZHES BYUNG, 'BRAS

BU BZHI PO KHAMS GANG GI RTEN LA THOB PA YOD DE, 'DOD PA'I RTEN
LA 'BRAS BU DANG PO RGYUN ZHUGS DANG PHYIR 'ONG DANG, PHYIR MI
'ONG GI 'BRAS BU GSUM THOB, 'BRAS BU THA MA DGRA BCOM 'BRAS BU NI
KHAMS GSUM CAR GYI RTEN LA THOB

PA YOD PA'I PHYIR, DANG PO GRUB STE, RTZA BAR, 'DOD PAR GSUM
THOB, ZHES SO, ,GNYIS PA GRUB STE, RTZA BAR, THA MA NI GSUM DU,
ZHES SO, ,'O NA DER CI'I PHYIR CHAGS BRAL SNGON SONG DANG PHYIR
MI 'ONG MED CE NA, DE'I RGYU

@049B MTSAN YOD DE, KHAMS GRONG NA MTHONG LAM MED LA, DE MED PAR
YANG 'DOD PAR CHAGS BRAL GYI 'BRAS BU THOB PA MED PA'I PHYIR,
DANG PO GRUB STE, KHAMS GONG NA SKYO BA MED LA DE MED PAR 'PHAGS
LAM 'THOB MI NUS PA'I PHYIR,

RTZA BAR, GONG NA MTHONG LAM MED, ,MI SKYO, ZHES SO, ,DE RIGS PAS
SGRUB PA YIN, LUNG GIS KYANG DE LTAR GRUB STE, ,BCU TSAN LNGA
BA'I LUNG LAS, PHYIR MI 'ONG LNGA KA 'DIR LAM LA RTZOM ZHING
KHAMS GONG MA DER MTHAR 'BYIN,

ZHES GSUNGS PA'I PHYIR, KHYAB STE, RTZOM PA NI, MYANG 'DAS THOB
PAR RTZOM PA YIN PAS SO SKYE MI 'ONGS PA'I PHYIR, GANG SPEL LAS,
'PHAGS PA MIN PA 'GAS KYANG DER RTZOM PAR MA GSUNGS SO, ,RTZOM PA
NI RTZOM PA STE, MYA NGAN LAS

'DAS PAR 'GRO BA'I THABS RTZOM ZHES BYA BA'I THA TSIG GO ,ZHES
GSUNGS PA'I PHYIR, GSUM PA DGRA BCOM 'BRAS GNAS KYI DBYE BA LA,
MTSAN GZHI'I SGOS DRUG TU DBYE, GNYIS SU BSDU, RIGS DANG 'BRAS BU
GANG LAS NYAMS PA,

RIGS KYI DBYE BA DE GZHAN LA'ANG SBYAR BA NYAMS PA'I DBYE BA,
DBANG PO 'PHO TSUL, DGRA BCOM DGUR DBYE BA BDUN, DANG PO NI, DGRA
BCOM DRUG 'DOD, CES GYUR, DGRA BCOM LA DRUG TU 'DOD DE, MDO LAS,
DGRA BCOM PA DRUG STE,

YONGS SU NYAMS PA'I CHOS CAN DANG 'CHI BAR SEMS PA'I CHOS CAN
DANG, RJES SU SRUNGS PA'I CHOS CAN DANG, GNAS PA MI SKYOD PA
DANG, RTOGS PA'I SKAL PA CAN DANG, MI G-YO BA'I CHOS CAN NO,
,ZHES GSUNGS PA'I PHYIR,

@050A *, ,GNYIS PA NI DE DAG LAS, ,LNGA NI DAD PA'I MOS LAS
SKYES, ,DE DAG RNAM GROL DUS DANG SBYOR, ,MI G-YO CHOS CAN MI
G-YO BA, ,DE'I PHYIR DE DUS MI SBYOR GROL, ,DE NI MTHONG THOB
RGYU LAS BYUNG, ,KHA CIG DANG PO NAS

DE'I RIGS, ,KHA CIG SBYANG BA LAS GYUR TO, ,ZHES BYUNG, DE DAG
LAS MI G-YO BA'I CHOS CAN MA GTOGS PA'I DANG PO LNGA NI SLOB PA
DBANG RTUL DANG PA'I MOS BA SNGON DU 'GRO BA DANG MOS LAS SKYES
PA DANG DE DAG GI RNAM GROL DUS DANG

SBYOR BZHES KYANG BYA STE, 'DI DAG GIS MI SLOB BA'I TING NGE
'DZIN MNGON DU 'GYUR PA YO BYAD DANG NAD MED PA DANG YUL GYI BYE
BRAG LA LTOS PA'I PHYIR RO, ,RTZA BAR, DE DAG LAS, ,LNGA NI,
,NAS, DUS DANG SBYOR ZHES SO, ,MI G-YO BA'I

CHOS CAN GYI DGRA BCOM DE NI CHOS CAN, DUS DANG MI SBYOR BA'I
GROL BA ZHES BYA STE, NYON MONGS PAS MI G-YO BA DANG, TING NGE
'DZIN MNGON DU 'GYUR BA DUS LA MI LTOS PAR 'DOD DGUR 'BYUNG BA
DE'I PHYIR, DE NI MTHONG THOB LAS BYUNG BA

ZHES BYA STE, MTHONG BAS THOB BA SNGON DU SONG BCAN YIN PA'I
PHYIR, DGRA BCOM DRUG PO 'DI DAG DANG BO NAS DE DANG DE'I RIGS
CAN MIN TE, KHA CIG DANG BO NAS 'CHI BAR SEMS PA'I RIGS CAN YIN
LA, KHA CIG DANG BO DE LAS RTUL

PA NYAMS PA'I CHOS CAN GYI RIGS YIN KYANG DBANG PO SBYANGS NAS
'CHI BAR SEMS PA'I CHOS CAN DU GYUR PA NAS, KHA CIG ,DANG PO NAS
MI G-YO BA'I CHOS CAN DANG KHA CIG DANG PO RTOGS PA'I SKAL BA CAN
YIN PA DBANG PO SBYANGS PAS MI

@050B G-YO BA'I CHOS CAN DU GYUR PA YOD PA'I PHYIR, RANG 'GREL
LAS, KHA CIG GI CES PA NAS, MI G-YO BA'I CHOS CAN DU GYUR PA'I
BAR DU DA DANG 'DRA BAR RIG PAR BYA'O, ,ZHES GSUNGS PA'I PHYIR,
DES NA MI G-YO BA'I MTHONG THOB LAS BYUNG BA DANG

DE MIN PA GNYIS YOD, DANG PO NYID NAS RANG BZHIN KYIS DBANG PO
RNO BA DANG RGYUD GCIG PA'I DE MTHONG THOB LAS BYUNG BA YIN LA,
SLOB PA RTUL BO SBYANGS PAS DGRA BCOM DUS MI G-YO BA'I CHOS CAN
DU GYUR PA DE MTHONG THOB LAS BYUNG BA MA YIN

PA'I PHYIR, DANG PO GRUB STE, RGYAL SRAS MA LAS, BCU DRUG PA LA
MTHONG BAS THOB PA KHO NA YIN TE, DE BAS NA MI G-YO BA'I CHOS CAN
'DI NI MTHONG BAS THOB PA SNGON DU 'GRO BA ZHES BYA BA'I, ZHES
GSUNGS PA'I PHYIR, GNYIS PA GRUB STE,

RGYAL SRAS MA LAS, MI G-YO BA'I CHOS CAN DGRA BCOM PA NYID KYI
GNAS SKABS NA DBANG PO DAG 'PHO BAR BYED PA GANG YIN PA DE NI,
MTHONG BAS THOB PA SNGON DU 'GRO BA MA YIN, ZHES GSUNGS PA'I
PHYIR, 'DI GZHAN LA'ANG SBYOR, GSUM PA

NI; BZHI NI RIGS LAS LNGA 'BRAS LAS, ,NYAMS 'GYUR DANG PO LAS MA
YIN, ZHES BYUNG, DGRA BCOM DANG PO LNGA'I RIGS DANG 'BRAS BU LAS
NYAMS TSUL GYI KHYAD PAR YOD DE, NYAMS PA'I CHOS CAN RIGS DMA'
SHOS YIN PAS, DE

LAS MI NYAMS LA, 'CHI BAR SEMS PA SOGS RIGS LAS NYAMS PA YOD,
'BRAS BU LAS NYAMS PA LNGA KA LA YOD PA'I PHYIR, DANG PO GRUB
STE, RANG 'GREL LAS, 'CHI BAR SEMS PA'I CHOS CAN LA SOGS PA BZHI
NI RIGS LAS

@051A *, ,YONGS SU NYAMS PAR 'GYUR RO, ,ZHES SO, ,GNYIS PA GRUB
STE, RANG 'GREL LAS, YONGS SU NYAMS PA'I CHOS CAN LA SOGS PA LNGA
NI, 'BRAS BU YONGS SU NYAMS PAR 'GYUR RO, ,ZHES

GSUNGS PA'I PHYIR, SO SKYE LA YANG NYAMS PA'I CHOS CAN SOGS DRUG
YOD PAS DE DAG DANG PO NAS GANG GI RIGS YIN PA DE NI RIGS DE LAS
YONGS SU MI NYAMS TE, SLOB MI SLOB KYI LAM DAG GIS BRTAN POR BYAS
PA'I PHYIR, RTZA BAR, DANG PO

LAS MA YIN, ZHES SO, ,GANG GI 'BRAS BU DANG PO GANG YIN PA DE LAS
KYANG YONGS SU MI NYAMS TE, RGYUN ZHUGS KYI 'BRAS BU LAS NYAMS PA
MED PA'I PHYIR, BZHI PA LA DNGOS DANG LAM GANG LA DBANG PO 'PHO
BA GNYIS, DANG PO NI, SLOB

DANG 'PHAGS MIN RIGS DRUG LDAN, ZHES BYUNG, SLOB PA DANG, 'PHAGS
MIN SO SKYE LA YANG NYAMS PA'I CHOS CAN NAS, MI G-YO'I CHOS CAN
BAR RIGS DRUG DANG LDAN TE, DGRA BCOM DRUG LA DANG PO NAS DE'I
RIGS CAN RE YANG YOD PA'I

PHYIR; RANG 'GREL LAS, SLOB PA DANG SO SO SKYE BO RNAMS KYANG, DE
BZHIN DU RIGS DRUG DANG LDAN TE, ZHES SO, ,GNYIS PA NI, MTHONG BA
LA NI 'PHO BA MED, CES BYUNG, LAM GANG LA DBANG PO 'PHO BA'I
KHYAB PAR YOD DE MTHONG

BA'I LAM LA DBANG PO 'PHO BA MED CING LAM GZHAN LA DBANG PO 'PHO
BA YOD PA'I PHYIR, DANG PO GRUB STE, MTHONG BA'I LAM LA DBANG PO
'PHO BA'I SBYOR BA MED PA'I PHYIR, RANG 'GREL LAS, SBYOR BA MI
SRID PA'I PHYIR MTHONG BA'I LAM LA

@051B NI MA YIN NO, ,ZHES SO, ,GNYIS PA GRUB STE, RTUL PO LA LA
SO SKYE'I GNAS SKABS SU DBANG PO 'PHO, ,LA LA SLOB PA'I SGOM LAM
GYI GNAS SKABS SU 'PHO PA'I PHYIR, RANG 'GREL LAS, LA LA NI SO SO
SKYE BO'I GNAS SKABS NA DBANG

PO RNAMS 'PHO'O, ,ZHES BYUNG, RANG 'GREL LAS, MTHONG BA'I LAM LAS
GZHAN PA LA DBANG PO 'PHO BA YOD KYI ZHES GSUNGS PA'I PHYIR, LNGA
PA NI, THOB DANG MA THOB NYER SPYAD LAS, ,YONGS NYAMS RNAM PA
GSUM ZHES BYA, ,STON

LA THA MA MI G-YO LA, ,BAR MA'ANG GZHAN LA RNAM GSUM MO, ,'BRAS
LAS NYAMS PA 'CHI BA MED, ,BYA BA MA YIN DE MI BYED, CES BYUNG,
YONGS SU NYAMS GSUM ZHES BYA BA YIN TE, YON TAN THOB PA SHOR BA
NI THOB PA LAS

NYAMS PA DANG, THOB BYA MA THOB PA NI MA THOB PA LAS NYAMS PA,
THOB KYANG MNGON DU MA BYAS PA NYER SPYAD LAS NYAMS PA GSUM YOD
PA'I PHYIR, STON PA LA DE GSUM GYI THA MA NYER SPYAD LAS NYAMS PA
YOD DE, 'GOG SNYOMS SOGS THOB

KYANG MNGON DU MI MDZAD PA'I PHYIR, MI G-YO BA'I CHOS CAN GYI
NYAN THOS DGRA BCOM LA BAR MA MA THOB PA LAS NYAMS PA YOD DE, DES
SANGS RGYAS KYI CHOS MA 'DRES PA SOGS MA THOB PA'I PHYIR, 'DI
SGRAS NYER SPYAD LAS NYAMS PA'ANG YOD

DE; MTHONG CHOS BDER GNAS NYAMS PA YOD KYANG YON TAN THOB PA MI
NYAMS PAR MDO DANG RANG 'GREL LAS BSHAD PA'I PHYIR, GZHAN RNAMS
LA NYAMS PA GSUM YOD DE, 'BRAS BU LAS KYANG NYAMS PA YOD PA'I
PHYIR, DGRA

@052A *, ,BCOM PA 'KHOR BAR SKYE BA YOD PAR THAL, DE DGRA BCOM
LAS NYAMS PA YOD PA'I PHYIR NA MA KHYAB STE, DE 'BRAS BU DE SOR
MCHUD BAR DU 'CHI BA MED PA'I PHYIR DANG, DER MA ZAD 'BRAS DU GAR

LAS NYAMS PA DE DAG GIS KYANG 'BRAS BU DE DANG 'GAL BA'I BYA BA
MI BYED PA'I PHYIR TE, RTZAL PO 'DRED KYANG RDEG MI 'CHA' BA
BZHIN NO, ,DRUG PA DBANG PO 'PHO TSUL NI, MI G-YO RNAM GROL BAR
CHAD MED, ,LAM DGU'O SHIN

TU BSTEN PHYIR RO, ,MTHONG BAS THOB LA RE RE'O, ,ZAG MED MI YIN
'DU 'PHEL, ,MI SLOB SA DGU LA BRTEN TE, ,SLOB PA DRUG LA GANG GI
PHYIR, ,'PHEL BA 'BRAS BU KHYAB PAR BCAS, ,BTANG STE 'BRAS BU
THOB PAR 'GYUR,

ZHES BYUNG, DBANG BO 'PHO BA'I RNAM BZHAG YOD DE, DBANG BO 'PHO
BA DE LAM, NGO BO, RTEN, SA GANG LA BRTEN PA BZHIS BSHAD PA'I
PHYIR, RTOGS PA'I SKAL BA CAN MI G-YO BAR DBANG PO 'PHO NA, ZAG
MED LAM BCO

BRGYAD DGOS TE, DPER NA, DGRA BCOM PA THOB PA LTAR, BAR CHAD MED
LAM DGU DANG RNAM GROL LAM DGU DGOS PA'I PHYIR TE, DBANG PO RTUL
BO'I RIGS YUN RING DU GOMS PAR BYAS PA 'PHAD PA CHUNG DUS BZLOG
PAR MI

NUS PA'I PHYIR, RTZA BAR, MI G-YO RNAM GROL BAR CHAD MED, ,LAM
DGU'O SHIN TU BSTEN PHYIR RO, ,ZHES SO, 'DI DRUG GI 'OG MA GONG
MAR 'PHO BA LA BAR CHAD MED LAM DANG RNAM GROL LA DGU RE DGOS PAR
MNGON NO,

@052B DANG MOS PA MTHONG THOB PAR 'PHO BA LA BAR CHAD MED LAM
DANG RNAM GROL LAM GCIG KHO NA YIN TE, DBANG PO 'PHO SLA BA'I
PHYIR, RTZA BAR, MTHONG BA'I THOB LA RE RE'O, ,ZHES SO, ,'PHAGS
PA RNAMS KYI DBANG PHO 'PHO BA ZAG MED KYI

LAM KHO NA DGOS TE, BAR CHAD MED LAM DANG RNAM GROL LAM LA DE
LTAR DGOS PA DE'I PHYIR, RTZA BAR, ZAG MED, CES SO, ,DBANG PO
'PHO BA RTEN GANG NA 'PHEL NA MI'I NANG DU 'PHEL TE, MI RNAMS KYI
NANG KHO NAR DBANG PO

'PHEL LA GZHAN DU MA YIN PA'I PHYIR TE, KHAMS GONG DANG 'DOD LHAN
DE NYAMS PA MED PA'I PHYIR TE, RTZA BAR, MI'I NANG DU 'PHEL ZHES
DANG, RGYAL SRAS MA LAS, YONGS SU NYAMS PAS 'JIG PA'I PHYIR DBANG
PO 'PHO BAR 'DOD

NA GZHAN 'DOD BA SBYOD PA LHA'I RIS DRUG DANG GZUGS DANG GZUGS
MED PA'I KHAMS DAG NA NI YONGS SU NYAMS PA MED DO 'PHAGS PA GONG
MAR SKYES PA NI DBANG PO DAG KYANG MI 'PHO LA JI LTAR YONGS SU
NYAMS PAR MI 'GYUR RO, ,ZHES GSUNGS

PA'I PHYIR, SBYIR DGRA BCOM DRUG KHAMS GSUM NA YOD RUNG NYAMS DES
DANG DBANG PO 'PHO NGES BYAS NA 'DOD PA'I KHAMS KYI MIN DRUG DANG
GONG NA GNAS PA LAS MI SKYOD PA DANG MI G-YO CHOS CAN GNYIS LAS
MED DE, RANG 'GREL LAS,

GANG DAG GI GDON MI ZA BAR YONGS SU NYAMS PAR 'GYUR BA NAS MNGON
PAR RTOGS PA'I BAR DU 'GYUR BA DE DAG GI LTAR NA 'DOD PA'I KHAMS
NA NI DRUG GO ,GZUGS DANG GZUGS MED PA'I KHAMS DAG NA NI GNAS PA
LAS MI BSKYOD

@053A *, ,PA DANG MI G-YO BA'I CHOS CAN DANG ZHES GSUNGS PA'I
PHYIR, MI SLOB PAS GANG LA BRTEN NAS DBANG PO 'PHO BA YOD DE, ZAG
MED KYI MI LCOG MED PA NAS GZUGS MED DANG [?] SO GSUM TSUN CHAD
KYIS

DGU GANG RUNG LA BRTEN TE, DBANG PO 'PHO BA'I PHYIR, MI SLOB PA
DGU LA BRTEN TE, ZHES SO, ,SLOB PA PHYIR 'ONG DANG PHYIR MI 'ONG
DANG MOS GNYIS NI DBANG PO 'PHO BA BSAM GTAN SA DRUG GANG RUNG LA
BRTEN TE, ZAG MED KYI

BSAM GTAN SA DRUG LA BRTEN DGOS PA'I PHYIR, RTZA BAR, SLOB PA
DRUG LA ZHES SO, ,DE DAG GI DBANG PO 'PHO BA DE LTAR YIN PA'I
RGYU MTSAN YOD DE, RGYU MTSAN GANG GI PHYIR NA, DE DAG GI DBANG
PO 'PHEL ZHING 'PHO BA NI,

DBANG BRTUL GYI LAM 'BRAS DANG 'BRAS BU KHYAB PAR CAN YANG BTANG,
DBANG RNON RIGS KYI LAM 'BRAS KHO NA 'THOB PA DE DE YIN PA'I
PHYIR DANG, DE 'DRA GONG NA MED PA'I PHYIR, ,BDUN PA DGRA BCOM
DGUR DBYE BA NI, SANGS

RGYAS GNYIS DANG NYAN THOS BDUN, ,DE DGU DBANG PO RNAM DGU CAN,
,GANG ZAG BDUN BO SBYOR BA DANG, ,DBANG PO SNYOMS 'JUG RNAM GROL
DANG, ,GNYIS KAS BYAS PA'O DE DAG GSUM [?], 'DI LTAR LAM GSUM LA
GNYIS

GNYIS, ,'GOG THOB GNYIS KA LAS RNAM GROL, ,SHES RAB KYIS NI GCIG
SHOS SO, ,ZHES BYUNG, DGRA BCOM PA DBANG PO'I BYE BRAG GIS DGU
YOD DE, RANG SANGS RGYAS DANG RDZOGS PA'I SANGS RGYAS GNYIS DANG
NYAN

@053B THOS BDUN DANG DGUR YOD PA'I PHYIR, DGU BO DE CHOS CAN,
DBANG PO CHUNG 'BRING CHEN PO RNAM PA DGU CAN YIN TE, DBANG PO
CHEN PO'I CHEN PO NAS CHUNG NGU'I CHUNG NGU'I BAR SO SOR YIN PA'I
PHYIR, NYAN THOS BDUN PO DAG

SBYOR BA DANG DBANG PO SNYOMS 'JUG ,RNAM GROL GNYIS KAS CHA NAS
GROL BA LNGAS SO SOR 'JOG PA YIN TE, SBYOR BAS DAD PA DANG CHOS
KYI RJES 'BRANG GNYIS DANG DBANG BO'I DAD MOS DANG MTHONG THOB
GNYIS DANG, 'GOG SNYOMS THOB

PAS LUS MNGON BYED DANG, NYON MONGS LAS RNAM PAR GROL BA SHES RAB
KYI RNAM PAR GROL BA DANG, NYON MONGS LAS RNAM GROL BA DANG, 'GOG
THOB GNYIS KYIS GNYIS PA'I CHA NAS RNAM GROL BA 'JOG PA DE YIN
PA'I PHYIR, ,GSUM PA

GANG ZAG GI RIGS BSDU BA [?] DRUG DANG, RNAM GROL GYI KHYAD PAR
GNYIS, DANG PO NI, DE DAG DRUG 'DI LTAR LAM GSUM LA GNYIS GNYIS,
ZHES BYUNG, MING GI SGOS BDUN PO DE RDZAS KYI SGOS DRUG YIN TE,
MTHONG SGOM MI SLOB LAM

GANG ZAG GNYIS 'JOG PA'I PHYIR TE, MTHONG LAM LA RJES 'BRANG
GNYIS, DE DAG SGOM LAM LA DAD MOS DANG MTHONG THOB GNYIS, DE
GNYIS KYANG MI SLOB LAM LA, DUS KYI RNAM PAR GROL BA DANG, DUS
DANG MI SBYOR BA'I RNAM PAR GROL

BA DANG DRUG 'JOG PA'I PHYIR, DE DAG DBANG PO DANG RIGS DANG LAM
DANG CHAGS BRAL DANG RTEN GYI SGO NAS DBYE BA BSDOMS NA 'BUM BZHI
KHRI BDUN STONG BRGYAD BRGYA [?] SHI SHU RTZA LNGA RE YOD DE, DAD
PA'I RJES 'BRANG LA DBANG BO'I SGO NAS, RIG

@054A *, ,KYIS LNGA, LAM GYIS BCO LNGA, CHAGS BRAL GYI BDUN CU
SOGS YOD PA'I PHYIR, GNYIS PA NI, 'GOG THOB GNYIS KA LAS RNAM
GROL, ,SHES RAB KYIS NI GCIG SHOS SO, ,ZHES BYUNG,

DGRA BCOM RNAM GROL PA GNYIS KYI KHYAB PAR YOD DE, 'GOG SNYOMS
THOB PA'I DGRA BCOM NI TING NGE 'DZIN DANG SHES RAB GNYIS KYIS
NYON SGRIB DANG RNAM THAR GYI SGRIB PA GNYIS LAS GROL PAS NA
GNYIS KAS RNAM PAR GROL BA DANG, SHES

RAB KYIS NYON SGRIB SPANGS TZAM GYIS DGRA BCOM PA DE GCIG SHOS
SHES RAB KYIS RNAM GROL BAR BSHAD PA YIN PA'I PHYIR, BZHI PA ZHAR
LA YAN LAG GI RDZOGS TSUL NI, SNYOMS 'JUG DBAR PO 'BRAS RNAMS
KYIS, ,SLOB PA

RDZOGS PA ZHES BYA'O, GNYIS KYI MI SLOB YONGS SU RDZOGS, ,ZHES
BYUNG, SLOB PA RDZOGS PAR BYED PA'I CHOS GSUM YOD DE, 'BRAS BU
DANG DBANG PO DANG SNYOMS 'JUG GSUM GYIS RDZOGS PAR BYED PA'I
PHYIR TE, PHYIR MI 'ONG DANG

MOS LUS KYIS MNGON BYED MI PA 'BRAS BU KHO NAS RDZOGS, MTHONG
THOB PA CHAGS BRAL MIN PA NA DBANG PO KHO NAS RDZOGS, LUS MNGON
BYED MA YIN PA'I PHYIR MI 'ONG MTHONG THOB PA NI 'BRAS BU DANG
DBANG POS RDZOGS, DAD MOS PA

LUS MNGON BYED NI 'BRAS BU DANG SNYOMS 'JUG GNYIS KYIS RDZOGS,
MTHONG THOB PA LUS MNGON BYED NI 'BRAS BU DANG DBANG PO DANG
SNYOMS 'JUG GSUM GYIS RDZOGS PA'I PHYIR, ,MI SLOB PA CHOS GNYIS
KYIS RDZOGS TE, DBANG PO DANG

@054B SNYOMS PAR 'JUG PA GNYIS KYIS RDZOGS PA'I PHYIR, SMRAS PA,
KUN DKRIS RLAN GYI PHUL BA'I NYON MONGS DRI, ,DBANG PO'I DRI
'DZIN LA RTZUB THOS PA'I CHUS, ,BKRUS SBYANGS BSAM PA'I BUR DRIS
BSGOS PA'I, ,SA GSUM GTZUG NA MI

SLOB RIN CHEN 'BAR, ,YON TAN BYE BA'I KHAMS LDAN RNAM SHES LA,
,DRI BRAL CHOS KUN MKHYEN LA YA MTSAN CI, ,DRI NGAN DUG SOGS
BSRAGS SBYANGS DNGUL CHUS KYANG, ,LCAGS RDO SOGS KYANG GSER BYED
MTHONG MIN NAM, ,

DE LTAR SEMS KYI RDOL BYANG CHUB KYI, ,RIN CHEN KHAMS GNAS BYANG
CHUB PHYOGS MTHUN GYIS, ,BSREGS PA KRUS SBYANGS PA'I MNGON RTOGS
DMAR ZLUM 'DI, ,THAR PA'I 'JIG RTEN SNANG BYED MIG YIN GYI, ,CES
BYA BA'ANG BAR

SKABS KYI TSIGS SU BCAD PA'O, ,GSUM PA LAM GYI KHYAD CHOS GZHAN
BSHAD PA LA, LAM GYI DBYE PA SPYIR BSTAN, BYANG CHUB KYI PHYOGS
BYE BRAG TU BSHAD PA, LAM GYIS THOB PA'I RNAM GROL LAM NGOS BZUNG
BA GSUM, DANG PO LA

RIGS BSDUS BZHIR BSHAD PA DANG, DKA' SLA MYUR BUL GYI BZHIR BSHAD
PA GNYIS, DANG PO NI, MDOR NA LAM NI RNAM BZHI STE, ,KHYAD PAR
CAN DANG RNAM GROL DANG, ,BAR CHAD ME DANG SBYOR ZHES BYA, ZHES
GSUNGS, SHES

BYA CHOS CAN, 'JIG RTEN PA DANG 'JIG RTEN LAS 'DAS PA DANG,
MTHONG SGOM MI SLOB LAM RNAMS DANG, SBYOR BA DANG BAR CHAD MED PA
DANG RNAM PAR GROL BA KHYAD PAR GYI LAM ZHES MANG DU BSHAD PA
MDOR BSDUN LAM RNAM PA BZHI

@055A *, ,ZHES BYA STE, SBYOR BA'I LAM DANG, BAR CHAD MED LAM
DANG, RNAM GROL LAM DANG, KHYAD PAR GYI LAM BZHIR 'DU BA'I PHYIR,
DE BZHI'I NGO BO SO SOR YOD DE, GANG GI MJUG TU BAR CHAD MED

LAM SKYE BA'I LAM DE SBYOR BA'I LAM DANG 'DI STA GON GYI MING YIN
PAS, DES 'BYED DU MI 'DZIN GANG GI SGRIB PA DE RAB TU SPONG BA'I
LAM DE BAR CHAD MED LAM DANG, DES SPANGS PA'I SGRIB PA LAS NGES
PAR GROL BA BAR MA CHAD DU SKYES PA RNAM

GROL LAM DANG, RNAM GROL LAM YAN CHAD KYI LAM NI KHYAD PAR GYI
LAM YIN PA'I PHYIR, 'JIG RTEN PA'I SGOM LAM DANG 'DAS LAM BZHI
BZHI YOD, GNYIS PA NI, BSAM GTAN DAG GI LAM RNAMS SLA, ,SA GZHAN
DAG

GI DKA' BA YIN, ,BLO RTUL MNGON SHES BU LA BA STE, ,GCIG SHOS KYI
NI MNGON SHES MYUR, ,ZHES BYUNG, YANG LA MA DE DKA' SLA MYUR BU
LA BZHI YOD DE, SEMS RTEN DANG DBANG PO'I SGOS DE LTAR YOD PA'I
PHYIR, SA'I SGOS

DKA' SLA GNYIS YOD DE, BSAM GTAN GYI DNGOS GZHI BZHI YAN LAG GIS
ZIN PA DANG ZHI LHAG CHA MNYAM PAS NA LAM GSAL LA BRTAN PA RANG
GI 'BYUNG BAS LAM BSKYED PA SOGS SLA, SA GZHAN BSAM GTAN DANG
PO'I DNGOS GZHI KHYAD PAR

CAN DANG, NYER BSNGOGS BRGYAD NI LHAG MTHONG SHAS CHE BAS LAM
GSAL YANG MI BRTAN PA'I DKA' BA DANG GZUGS MED KYI DNGOS GZHI
BZHI ZHI GNAS SHAS CHE LA YAN LAG GIS MA ZIN PAS BRTAN YANG MI
GSAL BAS LAM DKA'

@055B BDE YIN PA'I PHYIR, DANG PO GRUB STE, BSAM GTAN DAG GI LAM
RNAMS SLA, ,ZHES SO, ,GNYIS PA GRUB STE, RTZA BAR, SA GZHAN DAG
GI DKA' BA YIN, ZHES SO, ,LAM DKA' SLA DE GNYIS LA MYUR BUL GNYIS

GNYIS YOD DE, DBANG PO RTUL BO DKA' 'AM SLA MANG RUNG MNGON SHES
BU LA, RNON PO DKA' 'AM SLA YANG RUNG MNGON SHES MYUR BA GNYIS
YOD DE, DKA' SLA SEMS RTEN GYIS LNGAR LTAR YIN LA MYUR BUL DBANG
PO'I STABS YIN

PA'I PHYIR TE, DBANG RNON BLO MYUR DU YUL LA 'JUG ,RTUL PO 'JUG
PA BUL BA'I PHYIR, GNYIS PA MI DGE SGOS DBYE BA DANG, RDZAS KYI
BSDU BA, SDE TSAN GYI GO RIMS, NGO BO'I KHYAD PAR, SA GANG GIS
BSDUS PA DANG,

ZHAR BYUNG SHES NAS DAD PA THOB TSUL DRUG ,DANG PO NI, ZANG DANG
MI SKYE SHES PA NI, ,BYANG CHUB DE DANG MTHUN NYID PHYIR, ,SUM CU
RTZA BDUN DE'I PHYOGS MTHUN, ,MING GI SGOS, ZHES BYUNG, THEG GSUM
RANG RANG GI ZAD PA DANG

MI SKYE SHES PA'I YE SHES CHOS CAN, NYAN THOS KYI DE NYAN THOS
KYI BYANG CHUB RANG RGYAL GYI DE RANG RGYAL GYI BYANG CHUB DANG,
BLA NA MED PA RDZOGS PA'I BYANG CHUB DANG, BYANG CHUB GSUM ZHES
BYA STE, MA RIG PA SPANGS PAS RIG PA

DANG; RANG DON BYAS SHING SLAR SLOB PAR BYA BA MED PA YANG DAG
PAR RTOG PA'I PHYIR, RTZA BAR, ZAD DANG MI SKYE SHES PA NI, BYANG
CHUB, ZHES SO, ,BO DHI RTOG PA DANG KHONG DU CHUB PAR 'JUG PAS
SO, ,DRAN SOGS SUM CU

@056A *, ,RTZA BDUN CHOS CAN, BYANG CHUB DE'I PHYOGS DANG MTHUN
PA ZHES BYA STE, DE SKYED PA DANG MTHUN PA'I LAM YIN PA'I PHYIR,
RTZA BAR, DE DANG MTHUN NYID PHYIR, ,SUM CU RTZA 'DUN DE'I PHYOGS

MTHUN, ZHES SO, ,DE CHOS CAN, MING GI SGOS SUM CU RTZA BDUN YOD
DE, DRAN PA NYER BZHAG BZHI, YANG DAG PAR SPONG BA BZHI DANG,
RDZU 'PHRUL GYI RKANG BA BZHI DANG, DBANG PO LNGA DANG, STOBS
LNGA DANG, BYANG CHUB KYI

YAN LAG BDUN DANG, 'PHAGS PA'I LAM YAN LAG BRGYAD YOD PA'I PHYIR,
RTZA BAR, MING GI SGOS, ZHES SO, ,GNYIS PA NI, RDZAS SU BCU, DAD
DANG BRTZON 'GRUS DRAN PA DANG, ,SHES RAB TING 'DZIN BTANG SNYOMS
DGA',,

RTOG DANG TSUL KHRIMS SHIN TU SBYANGS, ,DRAN PA NYER BZHAG SHES
RAB STE, ,BRTZON 'GRUS YANG DAG 'JOG CES BYA, ,RDZU 'PHRUL RKANG
BA TING 'DZIN TE, ,GTZO BO SMOS PA DE DAG NI, ,SBYOR BYUNG YON
TAN KUN KYANG YIN, ,ZHES BYUNG,

SO BDUN PO, ,DE DAG RDZAS SU BCUR 'DU STE, DAD PA DANG, BRTZON
'GRUS DANG, DRAN PA DANG, SHES RAB DANG, TING NGE 'DZIN DANG,
BTANG SNYOMS DANG, DGA' BA DANG, RTOG PA DANG, TSUL KHRIMS DANG,
SHIN TU

SBYANGS PA DANG, BCUR 'DU BA'I PHYIR, DER THAL, DRAN PA NYER
BZHAG BZHI SHES RAB DANG, YANG DAG SPONG BA BRTZON 'GRUS SU 'DU,
RDZU 'PHRUL RKANG BA TING NGE 'DZIN DU 'DU BA'I PHYIR, DANG SOGS
DBANG STOBS KYI RDZAS LNGA DANG,

@056B DGA' BA YANG DAG BYANG CHUB KYI YAN LAG SOGS LNGA DANG
BCU'I RDZAS SU 'DU BA'I PHYIR, DPER NA, SHES RAB RDZAS BRGYAD 'DU
BA BZHIN NO, ,RGYAL SRAS MA LAS, RDZAS BCU YIN NO ZHES BYA BA NI
DAD PA LA SOGS PA LNGA DANG, DGA' BA YANG

DAG BYANG CHUB KYI YAN LAG LA SOGS PA LNGA STE, ZHES GSUNGS PA'I
PHYIR, DRAN PA NYER BZHAG SHES RAB TU BSHAD PA SOGS NI GTZO BO
SMOS PA YIN TE, DRAN PA NYER BZHAG SOGS DE DAG NI RANG RANG GI
SBYOR BA DE'I STOBS KYIS BYUNG BA

KUN KYANG DE YIN PA'I PHYIR, RTZA BAR, GTZO BO SMOS PA DE DAG NI,
,SBYOR BYUNG YON TAN KUN KYANG YIN, ZHES SO, ,SDE TSAN GNYIS PA'I
BRTZON 'GRUS CHOS CAN, YANG DAG SPONG BA'AM YANG DAG 'JOG CES
BRJOD PA'I RGYU MTSAN

YOD DE, BRTZON 'GRUS KYIS MI DGE BA SPONG BAS YANG DAG SPONG BA
DANG BRTZON 'GRUS KYIS LUS DAG DGE BAR YANG DAG PAR RAB TU 'JOG
PAS YANG DAG PAR 'JOG PA ZHES BRJOD PA'I PHYIR, RANG 'GREL LAS,
DES LUS DANG NGAG YANG DAG PAR

'JOG PAS SO, ,ZHES GSUNGS PA'I PHYIR, SDE TSAN GSUM PA'I TING NGE
'DZIN CHOS CAN, RDZU 'PHRUL GYI RKANG PA ZHES BRJOD PA'I RGYU
MTSAN YOD DE, YON TAN THAMS CAD 'BYOR BAS NA RDZU 'PHRUL DANG
DE'I RTEN YIN PAS NA GNAS ZHES BRJOD

PA'I PHYIR, RANG 'GREL LAS, DE NI YON TAN THAMS CAD KYI 'BYOR
BA'I RTEN YIN PA'I PHYIR RO, ,ZHES GSUNGS PA'I PHYIR, 'DI LA
'PHAGS YUL NA YANG BRTZOD TSUL YOD, GSUM PA NI, SDE TSAN BDUN NI
GO RIM BZHI NA, ,

@057A *, ,LAS NI DANG PO BDAG DANG, ,NGES 'BYED CHA MTHUN RNAMS
DANG NI, ,MTHONG DANG SGOM LA RAB TU PHYE, ,ZHES GSUNGS, BYE SMRA
NA RE, SDE TSAN BDUN PO DE NI GO RIM LAS NI DANG PO PA DAG DANG,
DES

'BYED CHA MTHUN RNAMS DANG SGOM LAM DANG MTHONG LAM BRGYAD LA RIM
BZHIN BZHAG STE, DRAN PA NYER BZHAG TSOGS PA LAM NAS DANG, YANG
DAG SPONG BA DRONG NAS DANG, RDZU 'PHRUL RKANG BRTZE MO NAS DANG
DBANG PO LNGA BZOD PA NAS DANG,

STOBS LNGA CHOS MCHOG NAS DANG, BYANG CHUB YAN LAG SGOM LAM NAS
DANG, 'PHAGS LAM YAN LAG MTHONG LAM NAS BZHAG PA'I PHYIR, GO RIM
SKYE RIM YANG YIN TE, SDE TSAN SNGA MA SNGA MA LAS PHYI MA PHYI
MA SKYE BA'I PHYIR, RANG

'GREL LAS, DE'I STOBS KYIS BRTZON 'GRUS YANG DAG PAR 'PHEL BAS,
ZHES PA NAS, MTHONG BA'I LAM LA NI BYANG CHUB KYI YAN LAG RNAMS
TE, ZHES GSUNGS PA'I PHYIR, SLOB DPON DANG THEG CHEN LUGS LA NYER

BZHAG TSOGS LAM CHUNG DU NAS, YANG DAG SPONG 'BRING NAS, RDZU
'PHRUL RKANG PA CHEN PO NAS, DBANG PO DRONG NAS, STOBS BZOD PA
NAS, BYANG CHUB YAN LAG MTHONG LAM NAS, 'PHAGS LAM YAN LAG SGOM
LAM

DANG SBYAR TE, DBUS MTHA' LAS, DBANG PO RNAMS DANG STOBS RNAMS
LA, ,NGES 'BYED CHA MTHUN GNYIS GNYIS SE, ,ZHES GSUNGS PA'I
PHYIR, BZHI PA NI, BYANG CHUB YAN LAG LAM YAN LAG ,ZAG PA MED

@057B GZHAN RNAM GNYIS SO, ,ZHES GSUNGS, BYANG CHUB YAN LAG
'PHAGS LAM YAN LAG CHOS CAN, ZAG MED YIN TE, 'PHAGS LAM YIN PA'I
PHYIR, GZHAN YANG ZAG BCAS ZAG MED GNYIS YOD DE, LAM

BDEN DANG LAM BDEN MIN PA'I LAM GNYIS YOD PA'I PHYIR, LNGA PA NI,
BSAM GTAN DANG PO NA THAMS CAD, ,MI LCOG MED NA DGA' MA GTOGS,
,GNYIS PA NA NI RTOG MA GTOGS, ,GNYIS NA DE GNYIS MA GTOGS

PA; ;BSAM GTAN BAR NA'ANG GZUGS MED PA, ,GSUM NA'ANG DE DANG
MTSUNGS YAN LAG ,BYANG CHUB DANG NI LAM YAN LAG ,MA GTOGS 'DOD
KHAMS SRID RTZE NA, ,ZHES GSUNGS, SNGE TSAN BDUN PO DE KHAMS GANG

DANG SA GANG YID KYI KHYAD PAR YOD DE, BSAM GTAN DANG PO NA SO
BDUN PO THAMS CAD YOD, MI LCOG MED NA DGA' BA MA GTOGS SO DRUG
YOD, BSAM GTAN SA GNYIS PA NA YANG DAG PA'I RTOG PA MA GTOGS PA'I
SO DRUG YOD, BSAM

GTAN GSUM PA BZHI PA GNYIS DANG BSAM GTAN PAR NYER BSNGOGS GSUM
DANG DANG PO KHYAD PAR CAN GSUM NA DGA' BA DANG, RTOG PA GNYIS MA
GTOGS SUM CU RTZA LNGA YOD, GZUGS MED PA DANG PO GSUM NA YANG DAG
PA'I DAG DANG LAS

KYI MTHA' DANG 'TSO BA DANG DGA' BA DANG RTOG PA MA GTOGS PA SO
GNYIS YOD, 'DOD KHAMS DANG SRID RTZE NA BYANG CHUB YAN LAG DANG
LAM YAN LAG MA GTOGS PA'I NYER GNYIS YOD PA'I PHYIR, DRUG PA,
SHES NAS DAD PA THOB TSUL

@058A *, ,NI; BDEN GSUM MTHONG NA TSUL KHRIMS DANG, ,CHOS LA SHES
NAS DANG PA 'THOB, ,LAM MNGON RTOGS NAS SANGS RGYAS DANG, ,DE YI
DGE 'DUN DAG LA YANG, ,CHOS BDEN GSUM DANG

RANG SANGS RGYAS, ,BYANG CHUB SEMS DPA'I LAM YIN NO, ,RDZAS SU
GNYIS TE DAD PA DANG, ,TSUL KHRIMS DRI MA MED PA YIN, ZHES
GSUNGS, MDO LAS SHES NAS DANG PA THOB PA BZHI BSHAD DE, BDEN PA
DANG PO GSUM MNGON SUM

DU MTHONG NA 'PHAGS PA DGYES PA'I TSUL KHRIMS DANG CHOS LA SHES
NAS DANG PA 'THOB, ,LAM BDEN MNGON SUM RTOGS NA SANGS RGYAS DANG,
DE'I NYAN THOS KYI DGE 'DUN LA SHES NAS DANG PA 'THOB CING YANG
SGRAS SNGA MA GNYIS LA DAD

PA THOB PAR BSHAD PA'I PHYIR, RTZA BAR, BDEN GSUM SOGS, DE'I
DMIGS YUL GYI CHOS YOD DE, CHOS NI BDEN PA GSUM DANG, RANG SANGS
RGYAS DANG BYANG CHUB SEMS DPA'I LAM YIN PA'I PHYIR, DAD YUL SGOS

BZHIR BSHAD KYANG RDZAS SU BA GNYIS YIN TE, SANGS RGYAS CHOS DGE
'DUN LA SHES NAS DAD PA NI DAD PA'I RANG BZHIN DANG, TSUL KHRIMS
GNYIS SU 'DU BA'I PHYIR, RTZA BAR, RDZAS SU GNYIS TE DAD PA DANG,
TSUL KHRIMS ZHES

SO; ;SHES NAS DAD PA CHOS CAN, DRI MA MED PA STE, ZAG MED YIN TE,
YANG DAG PA JI LTA BA BZHIN MNGON PAR RTOGS NAS YID CHES PA'I
'PHAGS RGYUD KYI DAD PA YIN PA'I PHYIR, RTZA BAR, DRI MA MED PA
YIN, ZHES SO, ,

@058B GSUM PA LAM GYIS THOB PA'I RNAM GROL LA, RNAM GROL GYI DBYE
BA DANG, RNAM GROL 'THOB TSUL, 'DUS MA BYAS RNAM GROL BYE BRAG TU
BSHAD, YID 'BYUNG DANG CHAGS BRAL KHYAD PAR BZHI, DANG PO NI,
BCINGS PHYIR SLOB PA'I

YAN LAG TU, RNAM GROL MA BSHAD DE RNAM GNYIS, ,NYON MONGS BCOM PA
'DUS MA BYAS, ,MOS PA 'DUS BYAS YAN LAG NI, ,DE YIN DE NYID RNAM
GROL GNYIS, ZHES GSUNGS, SHES BYA CHOS CAN, SLOB PA'I YAN LAG TU

YANG DAG PA'I RNAM GROL DANG YANG DAG PA'I SHES PA MA BSHAD PA'I
RGYU MTSAN YOD DE, SLOB PA NYON MONGS PAS BCINGS PA'I PHYIR DANG,
YANG DAG PA'I SHES PA YIN NA, NYON MONGS KYI 'CHING BA THAMS CAD
LAS GROL BA SO SO RANG RIG GIS

PHYE BA DGOS PA'I PHYIR, RTZA BAR, BCING PHYIR SLOB PA'I YAN LAG
TU, RNAM GROL MA BSHAD, CES SO, ,RNAM GROL DE LA RNAM PA GNYIS
YOD DE, NYON MONGS THAMS CAD BCOM PA'I RNAM GROL SO SOR BRTAG
'GOG 'DUS MA

BYAS DANG, MI SLOB PA'I MOS PA NI 'DUS BYAS RNAM GROL YIN PA'I
PHYIR, RTZA BAR, DE RNAM GNYIS, NYON MONGS BCOM PA 'DUS MA BYAS,
MOS PA 'DUS BYAS, ZHES SO, ,MI SLOB PA'I MOS PA RNAM GROL CHOS
CAN, MI

SLOB PA'I YAN LAG YIN TE, MI SLOB PA'I MNGON RTOGS DE YIN PA'I
PHYIR, RTZA BAR, YAN LAG NI, DE YIN, ZHES SO, ,'DUS BYAS RNAM
GROL DE NYID LA RNAM GROL GNYIS YOD DE, MDO LAS SEMS RNAM PAR GRO

@059A *, ,BA DANG, SHES RAB RNAM PAR GROL BA GNYIS SU GSUNGS PA
DE YIN PA'I PHYIR, RTZA BAR, DE NYID RNAM GROL GNYIS, ZHES SO,
,GNYIS PA LA, SEMS GANG RNAM PAR GROL BA DANG LAM

GANG GIS RNAM PAR GROL BA GNYIS, DANG PO NI, BYANG CHUB JI SKAD
BSHAD SHES PA, ,MI SLOB SEMS NI SKYE 'GYUR BA, ,SGRIB PA LAS NI
RNAM 'GROL 'GYUR, ,ZHES GSUNGS, SHES BYA CHOS CAN, SEMS RNAM PAR
GROL

BAR 'GYUR BA DANG GROL DUS SO SOR YOD DE, ,BYANG CHUB JI SKAD
BSHAD PA MI SLOB PA'I SEMS NI DUS GSUM LAS MA 'ONGS PA SKYE 'GYUR
BA DE SGRIB PA LAS NI RNAM PAR GROL BAR 'GYUR BA DE YIN, MI SLOB
PA'I SEMS SKYES ZIN PA DANG

RNAM PAR GROL BA DUS MNYAM YIN PA'I PHYIR, DANG PO GRUB STE,
BSTAN BCOS LAS, MI SLOB PA'I SEMS MA 'ONGS PA SGRIB PA RNAMS LAS
RNAM PAR GROL BAR 'GYUR RO, ,ZHES GSUNGS PA'I PHYIR DANG, RANG
'GREL LAS

KYANG; RDO RJE LTA BU'I TING NGE 'DZIN GYI TSE SPONG BAR 'GYUR
LAS MI SLOB PA'I SEMS SKYE BAR 'GYUR BA DE YANG RNAM PAR GROL BAR
'GYUR RO, ,ZHES GSUNGS PA'I PHYIR, GNYIS PA GRUB STE, RANG 'GREL
LAS, DE SPANGS NAS

NI MI SLOB DE YANG SKYES PA DANG RNAM PAR GROL BA YIN NO, ,ZHES
GSUNGS PA'I PHYIR, LEGS PAR BSHAD YOD DO, ,GNYIS PA NI, 'GAG PAR
'GYUR BA'I LAM GYIS NI, ,DE'I SGRIB BA RAB TU SPONG, ,ZHES
GSUNGS,

@059B LAM GANG GIS MI SLOB LAM SKYE BA'I SGRIB PA SPONG BAR BYED
PA YOD DE, RDO RJE LTA BU'I LAM 'GAG BZHIN PA'AM, DA LTAR BAR
GYUR PA'I LAM GYIS DE'I SGRIB PA RAB TU SPONG BAR BYED PA'I
PHYIR, RTZA BAR, 'GAG PAR 'GYUR

BA'I LAM GYIS NI, ,DE'I SGRIB PA RAB TU SPONG, ,ZHES DANG, RANG
'GREL LAS, DA LTAR GYI ZHES BYA BA'I THA TSIG GO ZHES GSUNGS PA'I
PHYIR, GSUM PA NI, 'DUS MA BYAS NYID KHAMS ZHES BYA, ,

'DOD CHAGS KUN ZAD 'DOD CHAGS BRAL, ,SPANGS PA'I KHAMS NI GZHAN
DAG GO ,'GOG PA'I KHAMS ZHES BYA BA GZHI, ,ZHES GSUNGS, RNAM GROL
'DUS MA BYAS NYID LA KHAMS ZHES BYA BA LA DE LA SPANGS

PA'I KHAMS DANG, 'DOD CHAGS DANG BRAL BA'I KHAMS DANG, 'GOG PA'I
KHAMS GSUM YOD PA'I PHYIR, RTZA BAR, 'DUS MA BYAS NYID KHAMS ZHES
BYA, ,ZHES DANG, RANG 'GREL LAS,

RNAM PAR GROL BA 'DUS MA BYAS DE NYID KHAMS GSUM YIN NO, ,ZHES
GSUNGS PA'I PHYIR, DANG PO YOD DE, 'DOD CHAGS LAS GZHAN PA'I NYON
MONGS DAG SPANGS PA DE SPANGS PA'I KHAMS YIN PA'I PHYIR, RTZA
BAR,

SPANGS PA'I KHAMS NI GZHAN DAG GO ,ZHES SO, ,GNYIS PA YOD DE,
'DOD CHAGS KUN ZAD CING SPANGS DE DE 'DOD CHAGS DANG BRAL BA'I
KHAMS YIN PA'I PHYIR, RTZA BAR, 'DOD CHAGS KUN ZAD 'DOD

@060A *, ,CHAGS BRAL, ,ZHES SO, ,GSUM PA YOD DE, NYON MONGS MIN
PA'I GZHI'I ZAG BCAS SPANGS PA DE 'GOG PA'I KHAMS YIN PA'I PHYIR,
RTZA BAR, 'GOG PA'I

KHAMS ZHES BYA BA GZHI, ,ZHES SO, ,BZHI PA NI, SDUG BSNGAL RGYU
BZOD SHES RNAMS KYIS, ,YID 'BYUNG GANG GIS SPONG 'GYUR BA, ,KUN
GYIS 'DOD CHAGS BRAL BAR 'GYUR, ,DE LTAR

NA NI MU BZHI SRID, ,CES GSUNGS, SDUG BSNGAL DANG RGYU KUN 'BYUNG
LA CHOS BZOD CHOS SHES BZHIS YID 'BYUNG BAR 'GYUR TE, DE DAG LA
ZAG BCAS KYI SKYON DU LTA BA'I PHYIR, RTZA BAR, SDUG

BSNGAL RGYU BZOD SHES RNAMS KYIS, YID 'BYUNG, ZHES SO, ,SDUG KUN
'GOG LAM BZHI LA RJES BZOD RJES SHES BRGYAD KYIS CHAGS PA DANG
BRAL BAR 'GYUR TE GANG GIS BDEN PA DE'I MTHONG SPANG SPONGS PAR

'GYUR BA KUN GYIS 'DOD CHAGS BRAL BAR 'GYUR BA'I PHYIR, DE LTAR
NA MNGON RTOGS DE LA YID 'BYUNG LA NYON MONGS MI SPONG BA DE CIG
SHOS DANG GNYIS KA YIN PA DANG MIN PA DANG MU BZHI SRID DE, SDUG
KUN LA DMIGS PA'I

SBYOR LAM DANG SHES PA DANG, KHYAD PAR GYI LAM MI SLOB LAM RNAMS
YID 'BYUNG YIN LA NYON MONGS DANG BRAL BYED MIN PA DANG, 'GOG LAM
LA DMIGS PA'I BAR CHAD MED LAM NI NYON MONGS SPONG BYED YIN LA

@060B YID 'BYUNG MIN, SDUG KUN LA DMIGS PA'I BAR CHAD MED LAM NI
GNYIS KA YIN, 'GOG LAM LA DMIGS PA'I SBYOR LAM DANG RNAM GROL LAM
YID 'BYUNG DANG CHAGS PA DANG BRAL BYED GNYIS KA MA YIN PA'I
PHYIR, 'DI

LTAR YANG RUNG KYANG MDZOD KYI DGONGS PA CHAGS BRAL SNGON SONG GI
MNGON RTOGS SEMS BCU DRUG DANG SBYAR NAS CHAGS PA DANG BRAL MA
BRAL BSHAD RGYU YIN PA'I PHYIR, ,SMRAS PA, NYON MONGS BRGYAD

KHRI BZHI STOD NANG KYI ZUG RNGU NGE, ,GSO BYED GNYEN PO'I CHOS
KYI SGO NI SO SO'AM, ,KUN GYI GNYEN PO ZLA BRAL STONG BA'I AA
MRiTA, ,LEGS BSTEN RNAM GROL DON DAM RNAM SAD MGON DE

MCHOD, ,MANG MANG SKYE BA'I CHU RGYUN NYIN MTSAN DU, ,MYUR MYUR
'KHOR BA'I MTHOD MAN GNYER MA'I RLABS, ,YANG YANG BSAM NAS THAR
PAR GSHEGS PA LA, ,DUNG DUNG

SEMS KYIS SKUL MA BYED RE RAN, ,DAL 'BYOR TSANG BA'I DGA' TSAL
'DAB BRGYA RGYAS, ,LEGS BSHAD BDUD RTZI'I PAD MTSOR DAD PAS 'JUG
,THOS BSAM BSGOM PA'I

KHRUS KYIS ROL BYED PA'I, ,MNGON MTHO NGES LEGS RIN CHEN SKAS DER
'JUG ,CES BYA BA NI BAR SKABS KYI TSIGS SU BCAD PA'O, ,ZHES CHOS
MNGON PA MDZOD KYI DGONGS 'GREL

@061A *, ,GYI BSTAN BCOS, THUB BSTAN NOR BU'I GTER MDZOD DUS GSUM
RGYAL BA'I BZHED DON KUN GSAL LAS GNAS DRUG PA'I TSIG DON DANG
DKA' GNAD NYUNG NGUR LEGS PAR BSHAD ZIN TO, ,

@061B [BLANK PAGE]