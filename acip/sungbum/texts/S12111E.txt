*, ,DBANG BSKUR CHOG RGYA BOD KYI MKHAS PA SO SO'I PHYAG BZHES
DANG BZHED PA MI 'DRA BA RNAMS GSAL BAR BYED PA BZHUGS SO,,

` LNGA PA CHOS BSHAD DE SPRO BA BSKYED PA, DBANG DON 'DI, ZUNG
'JUG GSAL BA, DKYIL CHOG NYI SHU PA NAS CI RIGS BSDUS, CIG SHOS
YONGS GRAGS 'DI RNAM SNANG MNGON BYANG NAS 'BYUNG,

AU DUM WA RA'I ME TOG SANGS RGYAS LTAR DKON PA, RNAM PAR GTAN LA
DBAB PA'I RGYAL PO'I MDOR KUN DGA' BOR GSUNGS SHING, RTOGS BRJOD
DANG, MDO SDE BSKAL BZANG LAS,

'DI'I 'OG BSKAL BA DRUG CU MUN, ,DE NAS SNYAN PA CHEN POR SANGS
RGYAS KHRI, MUN BSKAL KHRI, ZHES GSUNGS, SANGS RGYAS LAS GSANG
SNGAGS DKON PA, GSANG SNGAGS /GANG GIS

MYA NGAN MI 'DA'\ TE 'CHI MED GO 'PHANG THOB NUS, TSE GCIG LA
SANGS RGYA BA'I /CHOS BSTAN PA\ NI, SGYU LUS DANG, 'OD GSAL, X
STONG PHYOGS /ZAB\ PA'I RDZOGS RIM, SNANG PHYOGS /RGYA

CHE\ BA'I RDZOGS RIM /ZHES BSHAD PA\ YANG X X /PHYE TE SO SOR
SHES\ PA STE RGYUD LA BSKYED PAR BYAS NAS /GCIG 'DRES\ KYI RGYUN
/ZAD PA MED\ PA ZUNG 'JUG BSKYED PA'I TSUL GYI /BSGOM\ PAR BYA,

ZUNG 'JUG /DE\ NI DUS /KUN TU\ SPANG BYA /KUN LAS\ MKHYEN CHA
GZUGS SKU'I CHA /KUN\ KYANG GROL, THABS /RNAM\ PA /KUN\ LDAN GYI
YE SHES DE DUS /KUN\ GYI /TSA\ STE DUS NAM DU'ANG 'GYUR

@334A *, ,MED GZUGS SKU'I /RANG NYID\ DU STE DE'I BDAG NYID DU
BRTAN PA NI LONGS SKU YIN, DE DANG MNYAM DU RNAM SNANG SOGS
SPRUL SKU'I /SANGS RGYAS\ RNAMS KYANG DNGOS RGYU TSOGS PA GCIG

PA /THAMS CAD KYI RANG BZHIN\ NAM NGO BOR /GRUB\ PA SKU GSUM
DBYER MED PAR /RANG NYID KYI\ RLUNG SEMS TZAM LAS /MTHONG\ BAR
/'GYUR\ RO,, /RANG CHOS\ TE SNYUG MA'I LUS SEMS KYI CHOS

MNGON DU 'GYUR PA, DE'I DRI MA SBYONG THABS /YONGS SU SHES PA'I\
BYED PA /LAS\ SGRIB PA DAG TSE /SANGS RGYAS ZHES BAG LA NYAL\ TE
RIGS KYI /DBYE BAS\ DMAN PA LA BSTAN MI RUNG BAS, RGYUD SDE

'OG MAR /SBAS NAS\ MA BSTAN NO, ,GANG ZHE NA /PHUNG PO'I ZA MA
TOG TU BZHAG PA\ 'I RIN PO CHE SHIN TU PHRA BA'I RLUNG SEMS /DE
NYID NI\ 'O, GANG GI NA, /YANG DAG MGON PO\ RDO RJE 'CHANG GIS
SO,,

/GTZANG SBRA MED,\ SBYANG YON GYI /SDOM PA MED,\ LUS GDUNG BA'I
/DKA' THUB MED,\ PHYI ROL PA'O /DKA' SPYAD\ DANG, PHAR THEG MGO
LAG GTONG BA SOGS /DKA' SPYAD\ KYANG MED, 'DOD PA'I

LONGS SPYOD LA RIS SU BCAD PA'I /NGES\ PA /MED\ PAR 'DOD PA
BZHIN SPYAD PA'I /BDE BA BSTEN PAS\ SANGS RGYAS KYI GO 'PHANG
/'GRUB PAR 'GYUR,\ X X /BLO GROS DRI MED NI\ MI G-YO BA STE,
SNGAGS

@334B LA DAD PA BRTAN PA, /BDAG NYID CHEN PO\ NI GSANG SNGAGS
KYI SKAL BA LDAN PA RJES SU /BZUNG STE\ RIGS SU /SKYE BZHIN\ PAR
DE RING /GNAS SANG\ DE BZHIN GSHEGS PA'I /SKYE BAR 'GYUR, THEG
CHEN\

GSANG SNGAGS NI, BYANG CHUB 'BYUNG BA'I RGYU'I GTZO BO YIN PAS
/CHER 'BYUNG BA\ 'AM, 'BYUNG BA CHE BA YIN, 'BRAS BU SKU GSUM
'GRUB PA'I /DPAL DANG LDAN, X DER DONG BA\ STE ZHUGS PAS

SKAL BA DRUG LDAN NAM, /BSKAL PA CHEN PO'I\ YUN GYIS SGRUB DGOS
PA DE THOB PAR 'GYUR RO,, ` SGRA GCAN 'DZIN BSHES GNYEN GYI
GSUNG 'DUS PA'I DKYIL CHOG ZUNG 'JUG GSAL BA,

KYE RDOR DKYIL CHOG BZANG PO YONGS GZUNG MI THUB ZLA BAS MDZAD,
GDAN GZHI'I DKYIL CHOG SNYING PO MDOR BSAGS 'PHAGS PA LHAS
MDZAD, ` KHRUS, RDOR PHRENG LAS, TZAN DAN

GA BUR GLA RTZI YI, ,CHU YIS KYANG NI KHRUS BYAS TE, ,DAD PA'I
CHU NI 'CHANG BA YIS, ,SEMS KYI DRI MA RNAM PAR 'KHRUD, ,CES
PHYI'I KHRUS DANG NANG GI KHRUS GNYIS DANG, RTZE MO LAS,

NYIN RE BZHIN DU CI NUS PAR, ,KHRUS BZHI DAG NI RTAG TU BYA,
,ZHES 1 SDOM PAR NYES PAS MA GOS PA NANG, 2 BSHAGS PA DANG GSOL
'DEBS SOGS GSANG BA, 3 PHYAG RGYA

@335A *, ,'CHING BA RNAL 'BYOR GYI KHRUS, 4 CHUS DRI MA KHRU BA
PHYI'I KHRUS TE BZHI, GOS BRJE BA NI, DE NYID SNANG BA LAS, GOS
BRJE BA'ANG BYA'O, ,DE LA SDOM PA RNAMS LA GNAS

PA NI GOS DANG PO'O, ,NGO TSA SHES PA DANG KHREL YOD PA NI GNYIS
PA'O, ,PHYI'I GOS GTZANG MA NI GSUM PA'O,, ` ,RMI LAM BZLOG
THABS, BGEGS GTOR NI, GTOR MA'I SGO NAS BZLOG

PA DANG, LAS SNGAGS BSANGS CHU GTOR BA NI, LAS THAMS CAD PA'I
SNGAGS KYIS BZLOG PA, SPRO NA BDAG MED KYI DON BSHAD NAS BZLOG
THABS BYA, 'DI RDOR PHRENG LE'U NGA BZHI

PA LAS, /'DI NA\ NYE TSIG /'KHOR BA,\ GTING MTHA' MED PA'I 'KHOR
BA NI, ,RGYA MTSO'I NANG NA X ZHI BA LHAS, SDUG BSNGAL 'DOR 'DOD
X SDUG BSNGAL X BDE BA 'DOD X RANG

GI DGE BA X /RGYA MTSO\ 'DIR /LAS\ DANG /NYON MONGS KYIS KHYAB,
LAS KYI RLUNG GI\ SA BSKYOD PA'I SDUG BSNGAL RBA KLONG 'KHRUG
,DER /BDAG BYING\ BAS, /MI SHES LING TOG GIS\ SHES RAB /MIG
SGRIBS,\

DE 'DRA'I NYON MONGS 'DUL BA'I /DBANG\ DU /MDZAD\ PA'AM, YANG
NA, /NYON MONGS DBANG DU\ SONG BA'I BDAG GI NGANG TSUL DGONGS
PAR /MDZAD NAS\ DMAN PA'I ZHI /BDE\ DANG 'KHOR BA'I /SDUG

@335B BSNGAL\ LAS SKYOBS, YANG NA, SEMS CAN /BDE\ BA /DANG\ LDAN
ZHING, /SDUG BSNGAL LAS SKYOBS,\ YANG NA, ZAG BCAS 'KHOR BA'I
/BDE\ BA /DANG SDUG BSNGAL LAS SKYOBS,\ SRID PA'I

SRED LAS X LAS GZHAN X MDZOD LAS, 'DIR /NA KRA\ NI NYON MONGS X
KLU BZHIN X LTAR DANG, BZHI BRGYA LNGA BCU PAR, KUN BYED BUM
PA'I CHU YIS NI, ,YOL BA'I MTHAR

NI BSANGS GTOR BYA, ,ZHES DANG, NYI SHU PAR, SHAR GYI SGO RU
BKUG NAS NI, ,BUM PA'I CHU YIS YANG DAG PAR, ,BYAS TE ZHES PA
LTAR, LAS BUM CHUS BSANGS, ` MIG DAR,

MIG DAR KHA DOG DMAR SER GANG RUNG DU PHRENG BA DANG L'A BA PAS
GSUNGS, DE NYID BSDUS PA LAS DUM BU SO SOR KHA DOG MI 'DRA BA,
DUS 'KHOR LA, LAS MTHUN GYI KHA DOG RUNG BAR

BSHAD PAS MA NGES, BZHI BRGYA LNGA BCU PAR, GOS DMAR GYIS GDONG
G-YOGS ZHES DMAR PO GSUNGS PA LTAR PHYAG LEN, DE LA LAS SNGAGS
BZLA BA PHRENG BA'I DGONGS PA, 'DI DANG

GOS SOGS KYI SNGAGS BZLA BA NI RDZAS DE RNAMS BSKYED PA'I DON
YIN, 'CHING SNGAGS, PHRENG BA SOGS TZAKshU BANDHA DANG, NYI SHU
PAR AOm PRA BI SHA YID MCHOG TU BYA BA, KHA CIG GIS MA

@336A *, ,YENGS PAR BSHAD KYANG, DBANG DNGOS GZHIR DE BAS KYANG
MA YENGS PAR DGOS PAS MI 'THAD, DES NA RNAG SMIN NAS BRTOL NA
PHAN PA, DKYIL 'KHOR MTHONG BA'I SKAL

BA MA GYUR BAR DU GDONG G-YOGS BCINGS NAS YID MCHOG TU BYED
CES, AOm PRA BI SHA X DNGOS GRUB KUN GYI BDE BA NYAMS DGA' BA'I,
THAR PA'I GRONG DU BCOM LDAN BDE CHEN 'JUG,

MCHOG TU BDE BA DAM PA'I DNGOS GRUB KYI, ,DZA: H'Um BAm HO: RAB
TU GRUB PAR MDZOD, ,CES DPAL MCHOG TU BSGYUR YOD, RE ZHIG DKYIL
'KHOR GYI GSANG BA MTHONG BA DGAG PA DANG,

L'A BA PAS, SLOB MA DBANG PO THA 'BRING LA YE MI MTHONG, RAB LA
CUNG MTHONG BAR BCINGS PAR GSUNGS SHING, SBAS DON KUN GSAL DU,
DAR NI MI GSAL MTSON PA STE, ,BKAB

PA GSANG BA MTSON PA'O, ,ZHES PA DRANGS NAS GSUNGS, AOm SARBA X
DE BZHIN GSHEGS PA THAMS CAD KYI, ,BLA NA MED PA'I BYANG CHUB
RGYAN, ,GOS KYI MCHOD PA'I SPRIN GYI NI,,

RGYA MTSO 'PHRO BA DAM TSIG GO ,RDO RJE BSRUNG BA ZHES PA, THON
PA MKHAS BTZUN PA'I DUS 'KHOR DKYIL 'KHOR BSHAD PAR, BAG YOD GOS
KYIS BAG MED LAS BSRUNG BA'I DON DU BSHAD

@336B PA LEGS, LHA'I CHAS 'JUG DGE SLONG GI CHOS GOS LTAR DRAN
PA GSO BYED DANG, RGYAL PO SOGS MJAL BA'I TSE GZAB 'CHOR BYED PA
LTAR, SMAD G-YOG DMAR PO'AM GZHAN GANG RUNG

ZHES PHRENG BA LAS GSUNGS, RDO RJE 'BYUNG BA LAS, RAS DMAR PO'I
STOD G-YOG SMAD G-YOG LA RDO RJE BSRUNG BA'I SNGAGS BZLA BAR,
SHINTI PAS KHA DOG DE BZHIN DANG, DUS 'KHOR LAS,

SNA TSOGS PA'I SMAD G-YOGS, SER PO'I STOD G-YOGS, DMAR PO'I
GTZUG TOR BYA BAR GSUNGS, DE NAS ME TOG PHRENG BA, RIGS LNGA'I
SA BON, NAM MKHA'I DPA' BO, DGOS

PA PHYAG RTEN YIN TE, SBYONG RGYUD LAS, RAB ZHI KHA NAS SNGAGS
ZLOS GZHUG PAR BYA, ,DAR LA SOGS PAS MIG GNYIS G-YOGS NAS NI,
,RDO RJE 'DZIN DPAL PAD MAR LAG GNYIS BYA,,

ME TOG RIN CHEN LA SOGS DE BRGYAN LA, ,YON GYIS LAG PA BKANG STE
GZHUG PAR BYA, ,ZHES SO, ,PHRENG BA SOGS LAS SNGAR BSHAD CHAS
'JUG RGYAS, SHINTI PA, BHA BA BHA DRAS SMAD

G-YOGS MA GTOGS PA'I CHAS DANG, MAR ME MDZAD BZANG PO, SA RA
HA, NAG PO, KLU BYANG SOGS MANG POS MIG DAR DANG 'PHRENG BA TZAM
LAS GZHAN MA GSUNGS, LAS KYI RDO

@337A *, ,RJES STER BAR MOS, PHRENG BAR SLOB MA GTZO DANG RNAM
SNANG DU BSKYED PA GDAM NGA, NYI SHU PAR MI GSAL, ZUNG 'JUG GSAL
BA DANG, NGAG DBANG GRAGS PAS RNAM

SNANG BSKYED PAR GSUNGS, DE'I THUGS KAR RDO RJE LA GNAS PA'I NYI
MA'I STENG SLOB MA'I SEMS DANG, THUGS RDO RJE DBYER MED KYI NGO
BO H'Um YIG NAG PO, DE RIGS 'GRE, 'OD ZER

'PHROS NAS LUS KYI NANG KHENGS, SGO GSUM GYI SDIG SGRIB DANG,
THA MAL GYI RNAM RTOG RNAMS SBYANGS NAS SGO GSUM SKU GSUM DANG
DBYER MED KYI DAG SNANG BSKYED DU GZHUG SHINTI PA

DANG NYIN 'BYUNG GNYIS KYIS SKABS 'DIR MIG SOGS SKYE MCHED BYIN
RLABS BYA BAR GSUNGS PA RGYAS BSDUS KYI KHYAD 'DRA, PHRENG BAR
LHAR BSKYED NAS CHAS 'JUG MDZAD, ZUNG 'JUG

GSAL BAR MIG DAR BCINGS RJES LHAR BSKYED PA DANG, DE NAS ME TOG
PHRENG BA STER BAR GSUNGS PAS GO RIM MI 'DRA BA MANG, ` RIGS
DANG MOS PA, NYI SHU PA, ZUNG GSAL, DA

RI KA PA, PHRENG BA SOGS MANG PO LAS BYUNG BA NI, SDOM 'BYUNG
LAS, KYE KHYOD SU ZHES DRI BYA STE, ,BDAG SKAL BZANG ZHES BRJOD
DANG LHAN, ,ZHES PA'I DGONGS PA LTAR, SKAL

@337B BZANG NI, SA RA HA'I DKYIL CHOG TU RGYAL BA'I SRAS ZHES
'BYUNG BA LTAR BYANG CHUB SEMS DPA' LA BYED DE, RTZE MO LAS,
BDAG GI BU LA'ANG MA CHAGS PA'I, ,NYAN THOS RNAMS NI

SKAL PA NGAN, ,SEMS CAN THAMS CAD BDE MDZAD PA'I, ,SKAL BZANG
PHYAG NA RDO RJE DPAL, ,ZHES PA LTAR DANG, DGOS PA 'DRI BA 'DI,
L'A BA PA, MNYAM SBYOR DKYIL CHOG GNYIS,

RIN CHEN PHRENG BA SOGS LAS 'BYUNG, DAM TSIG CES PA 'DOR MI RUNG
BA, ` THAMS CAD RNAL 'BYOR NI, KLU BYANG, NAG PO SOGS MANG POS
GSAL KHA MED, MAR ME MDZAD KYIS,

RNAL 'BYOR SEMS NI YANG DAG BSKYED, ,SNYING KHAR RDO RJE SNYING
PO BSAM, ,ZHES DANG, 'PHRENG BA GSUNGS PA LTAR BSKYED, DPAL
MCHOG LAS, GANG ZHIG BSKYED PA TZAM GYIS NI,,

SANGS RGYAS NYID DU DOGS MED PA'I, ,BYANG CHUB SEMS NI BTANG MI
BYA, ,PHYAG RGYA RDO RJE GANG YIN PA'O, ,ZHES PA'I YANG DGONGS
PA'O, ,SLOB SPRINGS LAS, GANG GI LTOR MA NYAL BA'I

SEMS CAN DE MED NA, X BSLAB BTUS LAS, NYON MONGS KYIS SMYO GTI
MUG LDONGS, ,G-YANG SA MANG PO'I LAM DU NI, ,GOM PA RE RES RDEG
'CHA' BA, ,BDAG DANG GZHAN RTAG MYA

@338A *, ,NGAN GZHI, ,'GRO BA RNAMS NI SDUG BSNGAL MTSUNGS, ,DON
DAM BYANG SEMS, RGYAN LAS, RDZOGS PA'I SANGS RGYAS RAB MNYES
BYA, ,BSOD NAMS YE SHES TSOGS

RAB BSAGS, ,CHOS LA MI RTOG YE SHES NI, ,SKYE PHYIR DE NI DAM PA
'DOD, ,'DUS PA PHYI MAR, THABS DANG SHES RAB SNYOMS 'JUG PA,
,RNAL 'BYOR ZHES NI BYA BAR BSHAD, ,ZLA

BA RDO RJE RNAM PAR BSKYED PA DKYIL CHOG PHAL MO CHER MI GSAL,
BOD KHA CIG RDO RJE DKAR PO RTZE LNGA PA GCIG PU DANG, KHA CIG
ZLA BA RDO RJER BSGOM PA LAS PHYI MA 'THAD, SHINTI PAS,

BSKYED PA TZAM NI BYANG CHUB TU SMON PA LAS SAM, 'JUG PA LAS TE
SNYING KHA'I ZLA BAR RDO RJE RNAM PAR RO, ,'JIG RTEN PA'I SROL
LTAR RTEN 'BREL BSGRIGS PA YIN PAS 'DI RJES ZLOS BYA,

AOm SARBA X THAMS CAD RNAL 'BYOR GYI SEMS NYE BAR BSKYED PAR
BGYI'O, ,AOm SU RA TE X CHOS NYID DANG SEMS CAN GYI DON LA SHIN
TU DGA' BA'I DAM TSIG DANG LDAN PA KHYOD KYIS JI

LTAR DKA' SPYAD SPANGS PA'I SGO NAS BDE BAR RDO RJE SANGS RGYAS
BSGRUB PAR BYA'O, ,BLA MA'I THUGS KA NAS RANG 'DRA CHAD BSTIM
BYA, RDO RJE ME TOG DANG BCAS PAS REG ` GSANG BAR

@338B GDAMS PA, BDE ROL, KYE RDOR, SKYID SHOD DBANG tIKA SOGS,
SLOB MA'I MGO BOR RDO RJE 'JOG PAR GSUNGS, SNGAGS RIM DANG,
DBANG DON, RIN PHRENG SOGS LAS

SNGAR RDO RJE SNYING KHAR REG PA'I RGYUN NYID LAS MGO BOR 'JOG
PA'I GSAL KHA MED, 'DI RGYAL PO'I NANG MAR TSUD PA LA GSANG BA
THUB PA DGOS PA LTAR YIN ZHES MKHAS PA'I GSUNG RGYUN,

` YOL BA'I NANG 'JUG SGO PHYE BA'I BRDA SBYOR LTA BU'I SNGAGS,
GSUNG RGYUN LA LAS KYI RDO RJE'I PHYAG RDO RJE LA 'JUS NAS
'KHRID PA'AM, GTZO BO'I THUGS KA'I 'OD KYIS BKUG NAS SGO'I NANG
DU

'JUG PA GANG BYAS KYANG 'DRA, GZHUG PA'I SNGAGS 'DI 'DUS PA LE'U
BCU DRUG PAR DE LA 'DI NI DKYIL 'KHOR CHEN POR 'JUG PA'I RDO RJE
DAM TSIG GO, ,A'A: KHAm BI RA H'Um, ZHES 'BYUNG,

'DI NAS NANG GI LHA DANG 'DRA BA'I LONGS SPYOD PA'I SKAL BA YOD
PAS, PHYI'I SKAL MNYAM ZER, MA 'ONGS PAR GZHAL YAS KHANG LA
DNGOS SU LONGS SPYOD PA'I RTEN 'BREL 'GRIG ` BSKOR

BA NI, DPAL MCHOG GI SNGAGS MA H'A RA TA X SA BZANG PAS, DGA' BA
CHEN PO SHIN TU BRTAN, ,SHIN TU DGYES DANG SHIN TU BDE, ,RDO RJE
SEMS DPA' DE RING NI, ,GRUB PAR MDZOD

@339A *, ,CIG BDAG LA'O, ,ZHES PA'O, 'DI NYI SHU PA SOGS LA MED,
DBANG DON DU YOD PA PHRENG BA'I DGONGS PA, BYIN GYIS BRLABS
BYUNG SNYAM PA'I MOS PA BRTAN PO BYA, DE BYUNG

NA LHA THIM PA'I MOS PA MA BYAS KYANG CHOG YANG NA GSOL BA BTAB
PA'I MTHUS GTZO BO MI BSKYOD PA LAS RANG 'DRA GNYIS PA CHAD NAS
SLOB MAR CHAD NAS THIM PAS DE LTAR BYIN GYIS BRLABS

PA'I MOS PA BYAS KYANG RUNG STE, SNGA MA PHRENG BA DANG, PHYI MA
RGYAL BA BZANG POS, SNYING KHAR BCOM LDAN ZHUGS PA RU, ,YID KYI
YONGS SU BRTAGS PAR BYA, ,ZHES GSUNGS PA LTAR

RIGS SO SO'I LHA RE CHAD NAS THIM PAR BYAS KYANG 'GAL BA MED,
CES SNGAGS RIM CHEN MOR GSUNGS, LAS DANG PO BAS DMIGS PA BRTAN
CHED DE LTAR BYA BA LEGS, L'A BA PA,

NAG PO, SA RA HAS, DANG POR NA MA: TE SOGS GTZO BO LA PHYAG BYA,
DE NAS PHYOGS BZHI PHYAG DANG, PHRENG BA SOGS PHYOGS BZHI'I 'OG
SLAR YANG SHAR SGO NAS GU RU TZA RA nA SOGS

KYIS PHYAG 'TSAL BA DANG, SMAN ZHABS KYIS BDEN STOBS BRJOD PA'I
GONG DU, TE NA H'Um TE NA H'Um TE NA TE TO H'Um, ZHES PA'I
SNGAGS KYIS PHYAG 'TSAL BA TZAM GSUNGS, RGYA GZHUNG MANG POR

@339B PHYAG 'TSAL SKOR GANG YANG MED PA'ANG YOD DO, ` DAM GZHAG
LA, 1 PHAN YON, 2 NYES DMIGS, 3 DE GNYIS KA 4 BLA MA'I BKA' NYAN
PA, X SNGAGS SDOM DANG MA 'BREL NA DAM

GZHAG MI DGOS, GNAS NI L'A BA PAS SHAR DU BYED PAR GSUNGS PA
BZHIN DBANG tIKA 'GAR SHAR SGO'I PHYI ROL DU BYA GSUNGS, NYI SHU
PAR, SEMS MA RDO RJE 'DZIN BYED CING, ,ME

TOG PHRENG RTZAR 'DZIN DE LA, ,GNA' NI DANG POR BSGAG PAR BYA,
,DE NAS PHYAG RGYA DE NYID NI, ,SLOB MA'I SPYI BOR BZHAG BYAS
TE, ,SLAR YANG RDO RJE MNA' YIS NI, ,'DI SKAD BRJOD

CING BSTAN PAR BYA, ,ZHES DANG, ZUNG GSAL LAS, SEMS MA RDO RJE
BSDAMS PA YIS, ,ME TOG PHRENG BA MCHOG BZUNG NAS, ,SA MA YA STAm
ZHES BRJOD DE, BRTAN PA'I GNA' NI RAB

TU SBYIN, ,ZHES SOGS LTAR, SLOB MAS SNGAGS RJES ZLOS DANG MNYAM
DU SEMS MA RDO RJE MA'I PHYAG RGYA'I RTZE MOS ME TOG PHRENG BA
'DZIN DU GZHUG SA MA YA STVAm, DAM TSIG RNAMS DANG LDAN

PA KHYOD, CES PA STE SNGAGS 'DI RNAL 'BYOR RGYUD DU PHYAG RGYA
BCINGS PA'I SNGAGS SU GSUNGS, SLOB DPON GYIS KYANG PHYAG RGYA DE
SLOB MA'I SPYI BOR BZHAG LA, AOm SATVA X SEMS MA RDO

@340A *, ,RJE MAS BDAG LA BYIN GYIS RLOB TU GSOL, 'DI BRJOD,
'DIR MAm YIG BDAG CES SLOB DPON GYIS BRJOD PAR 'BREL MED SNYAM
NA, BDAG MED CES NGO BO LA 'JUG PA'I

SKABS YOD PA, YANG NA, KHYOD KYI SKAD DOD TE DANG, 'DI'I SKAD
DOD AA DAS ZHES PA SGRA BSGRUB KYI DBANG GIS M'Am ZHES PAR 'GRO
BA YOD 'DRA, KHYOD LA'AM, 'DI LA ZHES PAR BSGYUR

KYANG RUNG BA 'DRA, /KHYOD\ DKYIL 'KHOR DU ZHUGS PAS /DE BZHIN
GSHEGS PA THAMS CAD KYI\ GO 'PHANG THOB NUS PA'I SA BON GZHAG
PAS, DE DAG GI /RIGS SU ZHUGS X RDO RJE YE SHES\ TE DUS

GSUM LA THOGS MED DU 'JUG NAS SHES PA'I LHA'I YE SHES /BSKYED
PA\ 'AM 'DI'I 'OG DA LTA /BYA STE, YE SHES GANG GIS\ TE DE
BSKYED PA'I PHAN YON NI /DE BZHIN GSHEGS PA X DKYIL 'KHOR MA
MTHONG BA\

STE CHO GA BZHIN DU BCUG NAS DBANG GIS SMIN PAR MA BYAS PA'I
SNOD MIN LA /SMRA BAR MI BYA, X TSIG NYAMS PA\ STE TSE 'DIR NAD
DANG, PHYI MAR NGAN 'GROR LTUNG BAR 'GYUR, ZHES PA SH'AKYA

BSHES GNYEN GYI BSHAD TSUL, KUN SNYING, /DE BZHIN GSHEGS PA
THAMS CAD\ NI RIGS LNGA, /RIGS\ NI DE DAG BSKYED PA'I YUM, RIGS
DER /ZHUGS PA\ NI RDUL TSON DKYIL 'KHOR SOGS KYI

@340B NANG ZHUGS PA'I PHYI 'JUG DE'I DUS SA MA YA H'Um ZHES
BRJOD NAS NANG DU ZHUGS TSE DE BZHIN GSHEGS PA'I YE SHES PHAB PA
STE BYIN GYIS BRLABS PA'I GSANG BA'I 'JUG PA GNYIS DANG, /RDO

RJE YE SHES\ NI SA DANG PO RAB DGA' SOGS KYI YE SHES, DE /BSKYED
PA\ NI MNGON SUM DU BYAS PA'I DON, DUS NAM GYI TSE BYAS NA, YE
SHES PHAB PA'I TSE YIN PAR DE NYID BSDUS PA'I STOD

'GREL LAS GSUNGS, YE SHES DE'I KHYAD PAR NI, /YE SHES GANG GIS\
ZHES SOGS MAN CHAD, /DAM TSIG NYAMS PAR 'GYUR TA RE\ ZHES PA DAM
TSIG LAS 'DA' BAR MA BYED CES BSGO BA LA

BSHAD DO,, DAM BZHAG 'DIR, L'A BA PA, MI THUB ZLA BAS SLOB MA'I
LAG PA NAS BZUNG BAR GSUNGS, BOD KYI BLA MA DAG MGO BOR RDO RJE
'JOG 'DUS PA'I SKABS 'DIR SNGAR

BSHAD PA'I PHYAG RGYA SPYI BOR 'JOG PA'O,, ` NYES DMIGS X LUS LA
'BYUNG BA GSANG BA MI SGROG PA /'DI NI\ 'DOR MI RUNG BA'I /DAM
TSIG\ DANG MI PHYED PAS NA /RDO RJE STE\ X SEMS LA

'BYUNG BA, AOm DE RING X TSIGS BCAD 'DI DE NYID BSDUS PA LAS
KYANG 'BYUNG, /KHYOD KYI SNYING LA\ SNGAR SLOB DPON GYIS SGRUB
BZHAG GI TSE GSOL BA BTAB PA DANG, SLOB MA NYID NAS SGO

@341A *, ,PHYAG SOGS KYI TSE GSOL BA BTAB PAS, DE BZHIN GSHEGS
PAS BYIN GYIS RLOB PA'I TSUL GYIS ZHUGS PA, PHRENG BA, SNGAGS
RIM, RIN PHRENG SOGS LAS NYES DMIGS

DANG POR MGO BOR RDO RJE BZUNG NAS DRIL BU DKROL BA DANG, GNYIS
PA'I TSE SNYING KHAR RDO RJE BZUNG BAR GSUNGS, KUN RIG tIKA CHEN
LAS, MGO BOR SEMS MA RDO RJE MA'I PHYAG RGYA KHA

THUR DU BSTAN PA DANG GYEN DU BSTAN PA'AM RDO RJE BZUNG LA, ZHES
DANG, GNYIS PA'I TSE SEMS MA RDO RJE MA'I PHYAG RGYA'AM, RDO RJE
SNYING KHAR BZUNG BA SOGS PHAN YON NYES DMIGS DAM

GZHAG 'DI GNYIS RTZA LTUNG BDUN PA'I STE, DBANG GIS MA SMIN PAR
RGYUD SDE BZHI KA GONG MA'I DBANG MA THOB NA GONG MA GSANG DGOS,
BUM DBANG TZAM THOB PA RDZOGS RIM GSANG DGOS

PA SOGS, SAm BHU tAR, GLEGS BAM DANG NI BRIS SKU NYID, ,GAL TE
SKAL BA MED MTHONG NA, ,SKYE BA 'DIR NI 'GRUB MI 'GYUR, ,'JIG
RTEN PHA ROL SPYOD YUL MIN,, ` GSUM

PA DE GNYIS KA RTZA LTUNG SPYI LA DAM GZHAG NYI SHU PAR, DE TSE
RDO RJE CHU DUNG CHEN, ,GNAS SHING YIG GSUM 'DUS BYAS PA, ,DE
BLANGS MNA' YIS 'THUNG DU GZHUG ,'DI NI KHYOD KYI

@341B DMYAL BA X RNAM BUM STENG GI DUNG CHOS CHU, /'DI NI KHYOD
KYIS\ BTUNG NAS DAM TSIG MA BSRUNG NA /DMYAL BA'I CHU\ DANG
'DRA, /DAM TSIG 'DAS NA BSREG BSRUNG NA DNGOS GRUB STER, RDO
RJE\ STE TSAR

GCOD PAR BYED PA DANG, /BDUD RTZI\ STE PHAN 'DOGS PAR BYED PA'I
/CHU,\ SNGAGS DON RDO RJE'I CHU 'THUNG ZHIG ,CES PA, RIN CHEN
BANG MDZOD, BDE CHEN ROL MTSOR MNA' CHU THOD

PAR GNAS PA'I BDUD RTZI LNGAS BYA BA DANG, RIN CHEN PHRENG BAR,
TZAN DAN DANG GA BUR BSRES PA'I DRI CHU LA, SNGAGS 'DIS LAN BDUN
BSNGAGS NAS STER, SDOM 'BYUNG NAS, CI

STE DNGOS GRUB MCHOG 'DOD NA, ,SROG NI YONGS SU GTONG YANG SLA,
,'CHI BA'I DUS LA BABS KYANG SLA'I, ,RTAG TU DAM TSIG BSRUNG BAR
BYA, ,ZHES SO,, ` BZHI PA BLA MA'I

BKA' NYAN X NYI SHU PAR, 'BAD PAS LAG PA NAS BZUNG STE, ,TSIG
GSAL SMRA ZHING 'DI SKAD DU, ,MNA' SNGON 'GRO BAS SGROG PAR BYA,
,ZHES DANG, ZUNG GSAL LAS KYANG DE

DANG 'DRA, SLOB MA'I LAG PA NAS BZUNG STE, /DENG PHYIN CHAD,\
BLA MA LNGA BCU PAR, YAMS DANG NYER 'TSE NAD RNAMS DANG, ,GDON
DANG RIMS DANG DUG GIS KYANG, ,BLA MA'I

@342A *, ,ZHABS LA SMOD PA YI, ,RMONGS CHEN DE NI 'CHI BAR
'GYUR, ,RGYAL PO ME DANG SBRUL GDUG DANG, ,CHU DANG MKHA' 'GRO
RKUN PO DANG, ,GDON DANG LOG 'DREN RNAMS

KYIS KYANG, ,BSAD NAS SEMS CAN DMYAL BAR 'GRO, ,ZHES DANG, GUR
GYI LE'U BRGYAD PA LAS, G-YO DANG SGYU YI RAB SBYOR BAS,
,BSNYEN BKUR LOG PAS GSAL BYED NA, ,GLO

KHRAG MDZE NAD NAD CHEN GYIS, ,SHI NAS DMYAL LA SOGS PAR 'GRO,
,ZHES SO, ,'DI DANG RTZA LTUNG BDUN PA LA DAM GZHAG DMIGS BSAL
MDZAD, ` YE SHES PA DBAB NAS BDEN STOBS

BRJOD PA, RTZA RGYUD LE'U BCO LNGA PAR, DE NAS STON PA RDO RJE
'DZIN, ,GTZO BO CHOS RNAMS KUN DBANG PHYUG ,SKU DANG GSUNG THUGS
YONGS DAG PAS, ,YE SHES RDO RJE BKA' STZAL TO,,

ZHES SOGS KYIS YE SHES PA 'BEBS TSUL RGYAS PAR BSTAN, SNOD LA
DBAB PA DANG, SLOB MA LA DBAB PA GNYIS, DANG PO, KHYE'U DANG BU
MO LO BCU GNYIS PA GRONG CHOS MA GOS SHING,

DBANG PO TSANG BA LA DBAB PAR RTZA RGYUD LAS GSUNGS, BLA MA NUS
LDAN GYIS RGAN PO SOGS GZHAN LA 'BEBS NUS PA RGYUD GZHAN LAS
GSUNGS, DE'I SNGON DU BSNYEN PA DANG LHA'I RNAL

@342B 'BYOR BRTAN, YE SHES PA RGYUD NAS BSHAD TSOD BZHIN 'BEBS
PAR SPYOD PA'ANG SNGON DU 'GRO DGOS PA RGYUD 'GREL BA BCAS DANG,
MCHAN LAS GSUNGS, PHRENG BA'I SKABS, MI NUS

PAS 'BEBS CHOG MA BYAS PAR DAM TSIG GI CHU SBYIN PA'I 'OG SNANG
BA 'DRI BA SOGS BYA ZHES 'CHAD DO ZHES GZHAN LUGS BKOD PA DANG,
ZUNG GSAL LAS, NUS PA THOB NA, KLU BYANG

GIS CHO GAS DBAB STE, DES NA 'DIR MA SMRAS SO, ,ZHES KYI TSIG
NUS LA, NUS PA MA THOB NA 'BEBS CHOG MA BYAS KYANG RUNG BA LTA
BU GSUNGS KYANG, KLU BYANG DANG, PHRENG BA RANG

LUGS SOGS TSAD THUB RNAMS KYIS 'BEBS CHOG BYA BAR GSUNGS PA
LTAR, GSOL 'DEBS 'DI, DE NYID BSDUS PA LAS GSUNGS, NYI SHU PAR,
SPYI BO NAS RKANG PA'I BAR, ,LUS

CAN KHONG STONG DU BSAMS NAS, ,DE YI 'OG TU RLUNG DANG NI, ,BCAS
PA ME YI DKYIL 'KHOR BSGOM, ,DE YI STENG YI GE DZHEE:, KHA DOG
DMAR PO RNAM PAR BSGOM, ,DE BYUNG 'OD ZER

TSOGS KYIS NI, ,BRTUL ZHUGS CAN GYIS LUS PO SBYANGS, ,DE LTAR
'OD GSAL BAR BYAS NAS, ,LDANG BAR BYA PHYIR MKHAS PA YIS, ,SNOD
KYI SNYING MGRIN MGO BO LA, ,H'Um A'A: H'A ZHES

@343A *, ,BYA BA DGOD, ,DE BZHIN GSHEGS PA DBAB DON DU, ,'BAB
BYED PHYAG RGYA BCAS NAS NI, ,SNOD KYI SNYING KHAR BZHAG BYAS
TE, ,GSANG SNGAGS 'DI NI BRJOD PAR BYA,,

ZHES PA TZAM LAS MA GSUNGS KYANG, LE'U BCO LNGA PA RTZA 'GREL
LAS RGYAS PAR GSUNGS PA LTAR DBANG DON DU 'GOD PAR MDZAD, DE
YANG RTZA RGYUD DU, RDO RJE CHOS KYI GZUGS CHEN PO,,

PADMA RA GA'I 'OD 'DRA BA, ,ZHES 'OD DPAG MED DU BSKYED PAR
GSUNGS, DIR MNGON BYANG LNGA, 1 STONG PA BSGOM PA, 2 ZLA BA, 3
PADMA BSKYED PA'I SA BON, 4 PADMA, 5

'OD DPAG MED KYI GZUGS RDZOGS PA, DE NAS RTZA RGYUD LAS, SKU
GSUNG THUGS KYI RDO RJE LA, ,GNAS GSUM DU NI RIGS BRTAG GO ,ZHES
PA'I DGONGS PAR SPYI BOR H'A SOGS, 'OD

ZER RANG MDOG 'PHROS, RDO RJE GSUM SPYAN DRANGS, LUS KYI NANG DU
THIM, PHRU MA PHUS BRGYANGS PA LTAR KHONG STONG DU GYUR, ME
DKYIL DMAR PO GRU GSUM, LUS THAMS CAD SHEL GONG

G-YA' DAG LTAR SBYANGS, YE SHES SEMS DPA' SNANG MTHA' RIM GYIS
'OD GSAL BAR ZHUGS PA'I MOS PA BYA, 'DI LA PHYIS KYI MKHAS PA
KHA CIG LHAN THABS LA, RANG GI RNAM PAR

@343B SHES PA 'OD GSAL DU ZHUGS ZHES PA MA DAG STE, DES NA SLAR
SNANG MTHA'I NGO BOR BZHENGS MI DGOS PAR 'GYUR BA'I PHYIR TE,
RNAM SHES TZAM LAS SNANG MTHA' 'OD GSAL DU MA ZHUGS

PA'I PHYIR, ZHES GSUNGS, KHA CIG DE NI SDANG ZHUGS TZAM STE,
STONG NYID RANG SEMS KYIS RTOGS NA, RANG NYID KYIS MA RTOGS PA
'GAL BAS, RANG GI RNAM SHES 'OD GSAL DU

MNYAM PAR GZHAG NA RANG NYID DE LTAR MA GZHAG PA 'GAL BA'I
PHYIR, ZHES DGAG 'DIS SNANG MTHA' 'OD GSAL DU SBYANG MI DGOS PAR
'DOD PA 'DRA BAS, MCHAN BU LAS SNGAR LTAR

'BYUNG BA DANG 'GAL, DE LTAR RIL 'DZIN GYI BSAM GTAN GYIS
SBYANGS, /DZHEE: 'I 'OD ZER\ RKANG MTHIL NAS ZHUGS PA RDO RJE
GSUM LA PHOG PAS, DE GSUM LA BDE BA CHEN POS /BSKUL TE\ X

SLOB DPON GYIS SEMS MA RDO RJE MA'I PHYAG RGYA SLOB MA'I SNYING
KHAR BZHAG STE / 'DI KHYOD X SNGAGS\ DON RDO RJE KUN TU PHOB,
CES SO, ,DES MA PHEBS NA MNGON BYANG LNGAS RDO RJE 'CHANG DU
BSKYED,

SNGAR DANG 'DRA BA LAS, A'A: 'I TSAB AOm A'A: H'Um LA BYED, DE
ZHE SDANG RDO RJE BSGYUR, DE'I YAN LAG THAMS CAD NAS AA: DMAR PO
NYI 'OD LTAR 'PHROS PAS GNAS GSUM GYI RDO RJE GSUM SNGAR

@344A *, ,BZHIN BSKYED PA BSKUL NAS SNYOMS PAR ZHUGS PA'I SBYOR
MTSAMS KYI BDUD RTZIS KHENGS PAR MOS LA, AA BE SHA YA STVAm BHA
YA RA RA RA RA TZ'A LA YA TZA L'A YA H'Um HA: AA: DZHEE:, PHOB

CIG RENGS PAR GYIS RENGS PA'I SNGAGS G-YO BA G-YO BA ZHES
BRJOD, SPOG CHOG 'DI RTZA RGYUD LE'U BCU DRUG PAR GSUNGS, RTZA
RGYUD LE'U BCO LNGA PAR, BSKUL DANG RENGS DANG LHA CHEN PO,,

ZHES PA'I RENGS PA NI SLOB MA THA MAL PA'I RNAM RTOG GIS MI
G-YO BAR 'OD DPAG MED SOGS LHA'I NGA RGYAL BRTAN PO DGOS PA'I
DON YIN, BABS PA'I RTAGS, RTZA RGYUD LAS, 'GUL

BA DANG NI G-YO BA YIN, ,ZHES DANG, KHRU GANG TZAM MAM KHRU
DO'AM, ,KHRU BRGYAD TZAM MAM LNGA TZAM DU, ,RDO RJE SEMS DPA'
RAB BSKUL NAS, ,'JIGS SHING SKRAG NAS 'PHAR BAR 'GYUR,

ZHES DANG, KLU BYANG GIS, SNYING 'DAR DGA' BA CHE BA DANG,
,BRGYAL BA DANG NI GAR BYED DANG, ,'GYAL DANG GYEN DU 'PHAR BA
NI, ,BABS PA'I MTSAN MA NYID DU SHES, ,ZHES SO,,

'DIR NYI SHU PAR, YI GE BRGYA PAS BRTAN BYAS TE, ,ZHES PA LTAR
YIG BRGYA BRJOD, BZHI BRGYA LNGA BCU PA DANG, DE'I 'GREL PAR
SHINTI PAS SNYING KHAR SA, MGRIN PAR CHU, SPYI BOR

@344B RLUNG DANG, RKANG 'OG TU PHRENG BA LTAR GSUNGS, L'A BA
PAS, SPYI BOR CHU, SNYING KHAR SA, LTE BAR ME DKYIL RNAMS LA HA
H'Um A'A: GSUM GYIS MTSAN PA, RKANG 'OG TU RLUNG DANG DZHEE:
DRAG

PO ME 'BAR BA BSGOM, DZHEE: 'I ME RLUNG GIS LTE BA'I BAR DU BUM
PA DE ME DANG PHRAD NAS SHIN TU 'BAR NAS BSREGS, SPYI BO'I CHU
'KHOL NAS BDUD RTZI 'DZAGS PAS TSIM BZHIN PA DANG, RLUNG

GIS BTEGS PAR BSAMS NAS DBAB PAR BSHAD, RIN PHRENG DU SLOB MA'I
GNAS DANG RKANG 'OG RNAMS SU 'BYUNG BA BZHI'I DKYIL 'KHOR BSGOM
LUGS LA BA PA DANG 'DRA BAR GSUNGS PA,

DPAL 'DZIN GYI DGONGS PA YIN, L'U DRIL DKYIL CHOG GNYIS LAS
'BYUNG BA BZHI DANG DZHEE: SGOM PA'I GNAS SOGS 'DRA BA LA, YI GE
GSUM 'GOD PAR MA GSUNGS, SA RA HAS,

THOD PA'I DKYIL CHOG TU, YE SHES PA MA PHEBS NA SPOGS CHOG
SNYING KHAR SANGS RGYAS THOD PA YUM YUNGS KAR TZAM PA'I MKHA'
GSANG BSKYOD PA'I 'OD DMAR GYIS SLOB MA'I LUS KUN

GANG BAR GSUNGS PA NI MTSON PA TZAM TE GZHAN LA 'DRA ZHES SNGAGS
RIM GSUNGS, RIN CHEN BANG MDZOD, BDE CHEN ROL MTSOR NANG GI HE
RU KA TSON GANG PA DANG DE GLOG 'KHYUG PA

@345A *, ,LTAR GANG MDZAD PA GSUNGS TE GNAD CHE, 'BYUNG BZHI
SGOM PA'I RGYUN, THON PA'I BDE MCHOG DBANG BSHAD LAS ME RLUNG
GNYIS, DE GNYIS SA CHU GNYIS KYI RIM BZHIN DGRAR

GYUR LA, SNYING KHA'I HE RU KA YUM NI, 'BYUNG BZHIR BRTEN PA'I
SLOB MA'I SEMS MTSON PA'O, ,DE'ANG RLUNG GIS BSKUL ME SBAR NAS
SA BSREGS, CHU BSKOL BAS, ME RLUNG GNYIS LA

LTOS TE SA CHU NYAMS PAR 'GYUR, DE'I DBANG GIS 'BYUNG BZHI
'KHRUGS TE, HE RU KAS MTSON PA'I SEMS 'PHAR BA, SKYO ZHING 'DAR
BA, SKYI G-YA' BA SOGS 'BYUNG, DE'I TSE YE SHES

'BEBS PA'I SKABS RNYED DE, DPER NA PRA 'BEBS NA, SEMS 'PHAR BA
DANG SKYO BA LA BRTEN NAS DE'I RKYEN DU 'GYUR BA BZHIN NO, ,ZHES
'BYUNG, BDE MCHOG RTZA RGYUD 'BUM PA LAS,

TIshthA MA HA XX SOGS DPA' BO BSKUL BA'I SNGAGS KYIS DBAB PAR
GSUNGS, DE LTAR YE SHES PHAB PA 'DI LA, NANG SKAL MNYAM GYI THA
SNYAD BYED, DE NAS NYI SHU PAR MI GSAL YANG,

ZUNG GSAL DU, KHA DOG DRI BA, BSKOR BA BDEN PA'I BYIN RLABS BYA
BAR GSUNGS PA LTAR, DKYIL 'KHOR LA PHYOGS PAR BLTAR BCUG 'DRI,
BSKOR BA NI, ZUNG GSAL DU G-YAS

@345B BSKOR TZAM LAS MI GSAL YANG, PHRENG BA LAS, 'DI'I MTHE
BONG GNYIS RDO RJE DANG BCAS PA'I LAG PA G-YAS KYIS BZUNG STE
RDO RJE'I RKANG STABS KYIS GAR GYI TSUL GYIS 'KHYIL BA BRJOD

CING SKOR BA GSUM BYED DU BCUG NAS BDEN PA'I BYIN GYIS BRLOB PA
'DI BYA'O, ,ZHES DBANG DON DU BKOD PA LTAR, BGEGS MTHAR BYED
SNYING PO'I RJES ZLOS BYED, SKOR BA GSUM

DNGOS SU'AM MOS PA BYA, TSIG 'DI GSANG BA SPYI RGYUD LAS BTUS,
ZUNG GSAL PHRENG BA SOGS MANG POR 'BYUNG, /YANG DAG PA\ YE SHES
KYI RANG BZHIN /DKYIL 'KHOR 'DIR, BDAG GI SLOB MA

RNAMS\ ME TOG 'DOR CHED /BCUG\ SLOB MA /'DI'I DNGOS GRUB\ RAB
'BRING MTHA' GSUM, YUN RING THUNG SKAL PA MCHOG DMAN SOGS /BSOD
NAMS KYI MTHU,\ SLOB MAS ME TOG BZUNG,

BLA MAS TRAm ZHES RIN PO CHE'I PHRENG BAR MOS, 'DI ZUNG GSAL DU
MI GSAL YANG, LA BA PA, NYIN 'BYUNG, AA BHYA RNAMS KYIS GSUNGS,
TRAm NI RIN CHEN RIGS KYI SA BON YIN PA'I

RGYU MTSAN GYIS YIN, SLOB MA RNAMS RNAM SNANG BSKYED, /DE'I
SNYING KHA'I\ PADMA LA /H'Um LAS MI BSKYOD PA X \ 'DI LUS DKYIL
YIN SBYANG GZHI PHUNG PO DE DANG DE LHA DER BSKYED PAR MOS DGOS,

@346A *, ,'DI RTZA RGYUD LE'U BCU DRUG PAR, RDO RJE RNAM PAR
SNANG MDZAD BSAM, ,SLOB MA RTAG TU BLO BRTAN LA, ,LUS DANG NGAG
SEMS RDO RJE CAN, ,SNGAGS SHES PAS NI DGOD

PAR BYA, ,ZHES PA'I DGONGS PA'O, ,SNGAGS DON, MNOS PA'I RDO RJE
BDAG LA BRTAN PAR MDZOD, ,SNYING POR BDAG LA BYIN GYIS RLOB TU
GSOL, ,DNGOS GRUB THAMS CAD BDAG LA

RAB STZOL ZHIG ,MGON PO SNYIM PA'I ME TOG RAB TU BZHES, ,ZHES PA
HA BZHI DANG HO NI, DNGOS GRUB GANG STZOL NA DES MTSON PA'I YE
SHES LNGA STZOL ZHIG CES 'GREL BAR RUNG, NAG

PO PA, NGAG GRAGS SOGS KYI 'DUS PA'I DKYIL CHOG SOGS PHAL CHE
BAR, ME TOG 'DOR SNGAGS, PRA TI'U TZTSA BADZRA HO: ZHES 'BYUNG
BA DE NYID BSDUS PA LAS GSUNGS, DUS 'KHOR LAS,

RGYAL BA'I BUM PA'I MTSAN MA LA ME TOG 'DOR BAR GSUNGS PA RDUL
TSON GSHIG PA'I NYES PA SPONG PHYIR YIN YANG, PHRENG BA'I SKABS
RDUL TSON DU 'DOR BA LA NYES PAR MED PAR GSUNGS, SNGON

DU SLOB MA BRTAG PA NI DBANG BSKUR RUNG GI MTSAN NYID TSANG MA
TSANG BRTAG BLA SLOB MTSAN NYID TSANG YANG BGEGS 'BYUNG BAS RMI
LAM GYIS BAR CHAD YOD MED BRTAG DE DAG MED

@346B KYANG DA LTA DBANG BYA RAN MA RAN CI RIGS 'BYUNG BAS DE
BRTAG PA DANG, LHA GANG GI RIGS YIN PA SOGS KYI PHYIR ME TOG
'DOR BAS DGOS PA SO SOR YOD, DE BZHIN SO SHING 'DOR

BA DANG, KHA DOG 'DRI BA GNYIS DNGOS GRUB GANG 'GRUB BRTAG PAR
'DRA, 'ON KYANG SNGA MAS MI CHOG PAR, DA DUNG NGES BRTAN BYA
PHYIR PHYI MA BRTAG PA YIN, ME TOG 'DOR TSE, LHA SKU

YOD PA'I MDZOD SPU, DBU, GTZUG TOR LA PHOG NA PHYAG RGYA CHEN
PO'I DNGOS GRUB, SPYAN, ZHAL LA SNGAGS KYI DNGOS GRUB, SKU'I
STOD SMAD BAR GSUM LA DNGOS GRUB RAB 'BRING THA

GSUM THOB PA'I DNGOS GRUB NI, L'A BA PAS, BYANG CHUB DANG DBANG
PHYUG NOR LA BSHAD, SKU LAS NYE RING GI 'GRUB THAG NYE RING, SKU
GNYIS KYI BAR DU LHUNG NA GANG NYE BA DANG, DE

MNYAM NA GNYIS KA'I DNGOS GRUB 'GRUB, RTZIG PA'I PHYIR LHUNG BA
LAN GSUM BSKYAR NAS PHYIR LHUNG NA DNGOS GRUB PHRA MO 'GRUB, LA
BA PA SOGS DBANG MI BSKUR BAR BSHAD, RDO RJE'I

NANG LHUNG NA TSEGS CHEN POS 'GRUB, RDO RJE RVA BA'I PHYIR LHUNG
NA DNGOS GRUB MED, RE ZHIG BAR DKYIL 'KHOR MI BSTAN PAR SNGAGS
BZLAS PA SOGS BYIN NAS SLAR 'JUG PAR BYA, KO

@347A *, ,SA LA'I RGYAN LAS, MA H'A B'A LA ZHES BYA BA NI, LHA
LA RJE SAR 'BOD PA'O, ,'DI NI PHRENG BA'I DBANG BSKUR BA STE
DANG PO'O, ,ZHES PA LTAR, LHAG LHA LA SLOB MA GTOD PA YIN,

DE YI DGOS PA, DE BSGRUB NA DNGOS GRUB MYUR BA, SKYE BA THAMS
CAD DU DES RJES SU 'DZIN PAS GNAD CHE, DE'I TSE DBANG GI NGO BO
BDE STONG SKYES PA'I MOS PA BYA, LAS DANG POR BAR GONG

MA'I GSUNG RGYUN LTAR BDUD RTZI 'BEBS SBYANG BYED, SDIG SGRIB
SPYI DANG KHYAD PAR DU RIGS GONG DU 'PHEL NAS DAG PA GNYIS LDAN
CHOS SKUR 'GYUR BA LA SGRIB BYED DANG, LHAG LHAS RJES SU

'DZIN PA ME PHRENG DBANG THOB PA LA GEGS BYED SBYANGS, DBANG GI
NGO BO YE SHES SKYES PA DANG, BYANG CHUB BAR RJES SU 'DZIN PA'I
NUS PA THOB NAS RTEN 'BREL 'GRIG BYUNG SNYAM DU MOS,

ME TOG PHOG PA'I LHA DE BSGRUB NA DNGOS GRUB MYUR BA NI, SBYONG
RGYUD LAS, ME TOG RIN CHEN LA SOGS GANG, ,BABS PAR GYUR PA RIGS
KYI LHA, ,GTZO BO'I RIGS DES BSGRUBS

NA NI, ,DNGOS GRUB MYUR TE THE TSOM MED, ,CES SO, ,DPRAL BAR
ME'I SA BON RAm, MIG 'BRAS GNYIS KYI DBUS SU MIG DBANG NYID RNAM
PA AOm YIG GZUGS, SLOB MA'I RGYUD KYI NYON

@347B MONGS SOGS KYI DRI MAS MOG PAR BYAS PA BSAM, SNYING KHA'I
H'Um LAS 'OD ZER, DPRAL BA'I RAm LA PHOG DE LAS YE SHES KYI ME
'BAR BA 'PHROS MIG 'BRAS GNYIS KYI AOm LA PHOG PAS,

DE'I STENG GI DRI MA LHAG MED BSREGS, AOm YIG DVANGS GSAL DU
GYUR, DE LAS 'OD ZER 'PHROS, DKYIL 'KHOR PA'I LHA TSOGS KYI
SPYAN LA PHOG DE LAS BDUD RTZI'I RGYUN 'OD ZER LA

'KHRIL NAS BYUNG BA AOm YIG LA THIM PAS, LHA RNAMS KYI SPYAN GYI
BYIN RLABS ZHUGS, AOm YIG YONGS SU GYUR NAS GZUGS CAN KUN LA
THOGS PA MED PA'I RDO RJE'I SPYAN SANGS RGYAS KYI

SPYAN DANG 'DRA BAR THOB PAR MOS, AOm RDO RJE SEMS DPA' X TSIGS
BCAD 'DI DE NYID BSDUS PAR RGYA SKAD DU YOD, PHRENG BA DANG,
BZHI BRGYA LNGA BCU SOGS LAS 'GYUR MI 'DRA

TZAM 'BYUNG, /RDO RJE SEMS DPA'\ STE SLOB DPON GYIS /DENG\ DA
LTA NYID DU /KHYOD KYI MIG\ GI SGRIB G-YOGS /'BYED X PHYE BA\
'I MIG DES /THAMS CAD MTHONG BAS RDO RJE'I MIG DANG,\ SANGS
RGYAS KYI

SPYAN DANG 'DRA BAS /BLA NA MED,/ BLTA BAR BSKUL NA NI, /DA NI\
DKYIL 'KHOR TSOGS LA /DAD PA'I SHUGS KYIS\ BRIS PA'I /DKYIL
'KHOR 'DI DANG,\ 'DIS MTSON PA'I YE SHES KYI DKYIL 'KHOR

@348A *, ,GYI /DE NYID LA LTOS SHIG RIGS SU SKYES, BYIN GYIS
RLOB\ PAR 'GYUR, /DAM TSIG\ BSRUNG BAS RNAL 'BYOR PA /MCHOG TU
KHYOD 'GYUR\ BAR /GYIS\ SHIG BLA MED LTAR NA, PHYI 'DREN BYED

RTAGS KYI AE WAm /RDO RJE PADMA RTZE\ DGAR /ROL BA\ 'I MYUR LAM
GYIS GSANG SNGAGS BLA MED LA SGRUB PA GYIS, GSANG BA SPYI RGYUD
LAS RKANG PA BDUN PA MED PA NI, TSIG DES BLA MED KYI NYE LAM

STON PAS, RDOR PHRENG DBANG GI RNAL 'BYOR RGYUD MAN CHAD LA TSIG
DE 'JOG PA'I PHYAG LEN YANG YOD, HE BADZRA X KYE DKYIL 'KHOR
LTOS SHIG YE SHES KYI MIG PHYE BA DES 'BRAS DUS KYI

RTEN BRTEN PA THAMS CAD MNGON SUM DU MTHONG BAR MOS, DE NAS RIM
GYI STON PA NI, NYI SHU PAR, DE NAS BLO DANG LDAN PA YIS, ,DKYIL
'KHOR RIM BZHIN BSTAN PAR BYA, ,LHA NI

SUM CU GNYIS RNAMS KYI, ,RANG GI NGO BO'ANG BSTAN PAR BYA,
,'PHAGS PA'I BDEN BZHI NGOS BZHIR 'GYUR,, X ZHES DANG, ZUNG GSAL
LAS KYANG DE BZHIN GSUNGS, TING

'DZIN BZHI, DPA' BAR 'GRO BA, SKYO BA MED PAR TING 'DZIN KUN LA
'JUG PA, NAM MKHA' MDZOD, CHOS DANG ZANG ZING NAM MKHA' LTA BUR
MNGA' BA, DRI MA MED PA'I PHYAG RGYA, TING

@348B 'DZIN DE RNAMS DRI MA MED PAR BYED PA, SENGGE RNAM
BSGYINGS BCAS, MNGON SHES SOGS KYIS SENGGE LTAR RTZE BA, DPA'
BAR 'GRO BA ZHES PA, SA BCU PA BAS RJES THOB TU GZHAN DON

BYED TSUL SANGS RGYAS DANG MNYAM PA BYED NUS PA'I BYED LAS CAN
ZHIG TU DE'I MDO LAS GSUNGS, GZUNGS BZHI NI, BZOD PA'I GZUNGS,
CHOS KYI GZUNGS, DON GYI GZUNGS,

SNGAGS KYI GZUNGS BCAS, DPAL 'DZIN GYIS, DON DANG, TSIG DANG,
NGES PA'I TSIG DANG, SPOBS PA STE GZUNGS BZHI RNAM PAR DAG PA
STEGS BU LA GNAS PA'I LHA MO'I

TSOGS SO, ,ZHES SNGA MA DANG MI 'DRA, DAG PA GZHAN NI, SNYE MA
BCU GNYIS PAR, SANGS RGYAS DANG SANGS RGYAS MA YIN PA MNYAM PA
NYID KYIS NI MI MNYAM PA NYID LAS GRU BZHI PA STE

ZUR BZHI PA'O, ,ZHES DANG, SNYE MA BCO BRGYAD PAR, DE YANG DE
BZHIN GSHEGS PA DANG, SO SO SKYE BO DAG DE KHO NA NYID DU GNYIS
SU MED PA'I RANG BZHIN NYID KYIS MI MNYAM PA MED

PA GSAL BAR BYED PA RNAM PAR DAG PAS DANG, 'PHAGS PA'I BDEN PA
BZHI RNAM PAR DAG PAS GRU BZHI PA'O, ,ZHES DANG, DRAN PA NYER
BZHAG RNAM PAR DAG PAS SHAR GYI SGO'O,

@349A *, ,YANG DAG SPONG BA X RDZU 'PHRUL GYI RKANG PA X DAD PA
SOGS PA'I DBANG PO LNGA X BSDU BA'I DNGOS PO BZHI RNAM PAR DAG
PAS SAM, STONG PA DANG, MTSAN MA MED

PA DANG, SMON PA MED PA DANG, MNGON PAR 'DU MI BYED PA RNAM PAR
DAG PAS KYANG SGO BZHI'O, ,SGO NYID NI BYANG CHUB KYI THABS NYID
KYI PHYIR RO, ,ZHES GSUNGS, BZHI BRGYA LNGA BCU PA

RTZA 'GREL DU DBANG PO LNGA MA ZAD, STOBS LNGA DAG PA'ANG BYANG
SGO YIN PAR GSUNGS, GZHAL YAS KHANG GI RGYAN, SNYE AM BCO BRGYAD
PAR, BYANG CHUB KYI SEMS RNAM PAR DAG PAS ZLA BA

RNAMS SO, ,SHES RAB YE SHES RNAM PAR DAG PAS NYI MA RNAMS SO,
,DE BZHIN GSHEGS PA'I LAM GYI YE SHES RNAM PAR DAG PAS RNGA YAB
RNAMS SO, ,BYANG CHUB YAN LAG GI ME TOG PHUN

SUM TSOGS PA RNAM PAR DAG PAS ME TOG GI PHRENG BA RNAMS SO, ,ME
LONG YE SHES RNAM PAR DAG PAS ME LONG NGO, ,ZHES DANG, BA DAN
DANG DRIL BU YANG, DE NYID LAS, SLAG BCU

GNYIS THAMS CAD DU 'GRO BA DAM PA'I CHOS KYI SGRA RNAM PAR DAG
PAS RLUNG GIS BSKYOD PA'I BA DAN DANG DRIL BU'I SGRA RNAMS SO,
,ZHES DANG, 'KHOR LO RI DVAGS SOGS, RTA BABS 'OG

@349B GI BLA RE NI, DER NGO TSA SHES PA DANG KHREL YOD PA RNAM
PAR DAG PAS BLA BRE DANG PHRENG BA LA SOGS PA RNAMS SO, ,ZHES
DANG, BZHI BRGYA LNGA BCU PAR, YE SHES ME LONG BYANG YAN LAG
,PHYOGS

KUN TU NI 'OD RAB GSAL,, 1 DRA BA 2 DRA PHYED 3 NYI 4 ZLA DANG,,
5 RNGA YAB 6 ME LONG 7 ME TOG PHRENG, /DKYIL 'KHOR\ RE MIG
/BRGYAD KYIS\ NI, GZUGS

CAN GZUGS BLTA SOGS GSUM, GZUGS MED BZHI, 'GOG PA'I RNAM THAR
GCIG DANG BRGYAD, /THAMS CAD TSE NA\ STE DKYIL 'KHOR KUN LA
KHYAB BYED DU YOD PA'I SGO LOGS GDONG GI KA

BA BRGYAD, /CHOS KYI DE\ KHO NA /NYID STON PA'I BRDA\ RA, /'KHOR
LO'I NANG GI DKYIL 'KHOR\ GRA ZUR MED PA'I ZLUM PO'O, ,GTZO BO
MI BSKYOD PA BZHUGS PA'I /THUGS KYI DKYIL 'KHOR,\ RIGS X NYE

TSE BA'I DKYIL 'KHOR GZHAN LAS MCHOG TU GYUR TO, ,BRTEN PA'I
DKYIL 'KHOR GYI DE NYID NI, NYI SHU PAR, DE NAS 'KHOR LO'I BDAG
PO NAS, ,BRTZAMS TE GNOD MDZES MTHAR

THUG LHA, ,JI BZHIN DE NYID DU GNAS RNAMS, ,RDO RJE CAN GYIS
SLOB MAR BSHAD, ,PHUNG PO LNGA YI RANG BZHIN DU X ZHES SOGS
DANG, DE'I RJES SU SLAR YANG, BSHAD RGYUD RDO RJE PHRENG

@350A *, ,BA LAS, RANG BZHIN GYIS NGAG RANG GI LUS, ,DKYIL 'KHOR
MCHOG 'DI MTHONG BA NA, ,DE BZHIN GSHEGS DANG LHA MO DANG,
,RGYAL BA'I SRAS KYI YANG DAG GZHI, ,KHRO BO

KHYAB PA'I GSANG BA'I MCHOG ,RDO RJE SEMS DPA' RTEN DANG NI,
,PHYI DANG NANG GI DKYIL 'KHOR NI, ,GNYIS PO DE LA BSTAN PAR
BYA, ,ZHES PA'I DGONGS PA LTAR, NYI SHU PAR, DE

NAS LUS 'KHOR LA GNAS PA'I, ,SANGS RGYAS MI BSKYOD SOGS RIM
BZHIN, ,ZHES GSUNGS PA LTAR, BLA MA RANG NYID KYI LUS LA GNAS
PA'I LHA TSOGS KYANG STON DGOS, SPYI BO NAS SKRA

MTSAMS BAR GZUGS PHUNG DANG DBYER MED RNAM PAR SNANG MDZAD, X
NYI SHU PA DANG, BZHI BRGYA LNGA BCU, PHRENG BAR, LHA NGO BSTAN
PA'I 'OG TU, DA NI DAD PA'I SHUGS KYIS SU X

ZHES SOGS BLA MAS BRJOD, DE'I RJES RDO RJE DKYIL 'KHOR DKYIL
'KHOR CHEN PO ZHES GSUM DANG, HO GSUM BRJOD DU GZHUG PAR GSUNGS
TE, DE NI 'PHAGS PA LHA DANG, MI THUB ZLA

BAS KYANG MDZAD, BZANG PO YONGS BZUNG LAS RKANG PA DE GSUM 'GRO
AOm RE RE DANG RDZOGS PA'I MTHAR SA MA YA HO ZHES PA SBYAR, YANG
L'A BA PAS, SHAR SGO'I LHA NAS GTZO BO'I BAR

@350B STON PA DANG, GRUB CHEN DPAL 'DZIN SOGS KYIS BYANG SGO'I
LHA NAS GTZO BO'I BAR MAS RIM GYIS STON PAR MDZAD PA'I LUGS
KYANG YOD, DKYIL 'KHOR DU 'JUG PA'I SKOR BYED TSE BLA MA

GTZO BO'I NGA RGYAL BZUNG, SLOB MA YE SHES PA 'BEBS SKABS SOGS
DMIGS BSAL MA GTOGS RNAM SNANG DU BSGOM, CHAS 'JUG NAS GSANG
GDAMS BAR DKYIL 'KHOR DU 'JUG PA'I

SNGON 'GRO, DE' 'OG NANG DU ZHUGS PA NI SKABS 'DI'I DNGOS GZHI,
DE'I TSE PHYI'I SKAL MNYAM, DER LHA LA MOS NAS PHYAG BSKOR BYAS
PA DANG, BLA MAS DNGOS GRUB 'GRUB PA LA DAM

TSIG BSRUNG DGOS, ZHES DAM BZHAG SKOR, YE SHES PA PHAB NAS NANG
GI SKAL MNYAM, RUNG BAR SHES NA, ME TOG PHRENG BA'I DBANG BSKUR
NAS DKYIL 'KHOR BSTAN PA YIN, `

NYI SHU PAR, CHU YI DBANG BSKUR BSGRUB BYA'I PHYIR, ,SHAR GYI
PHYOGS DANG DBANG LDAN DU, ,SNGAGS PAS DKYIL 'KHOR KHRU DO BA,
,GRU BZHI PA LA SGO BZHI PA, ,ZHES PA LTAR RAB GNAS

SKABS SHAR RAM BYANG SHAR DU, KHRU DO GRU BZHI SGO BZHI RTA BABS
MED PA, DKAR DMAR NAG PA'I RTZIG PA GSUM, 'PHAR MA GNYIS DANG
LDAN, 'DI PHYI KHYAMS GRU BZHI DANG, NANG

@351A *, ,PADMA'I MTHAR GRU BZHI 'DEBS PA'I RIM PA GNYIS LA ZER,
SNGAGS RIM DANG DBANG DON MI 'DRA, PADMA'I DBUS RDO RJE NAG PO,
PADMA'I PHYI ROL PHYOGS BZHIR, 'KHOR LO

DKAR PO, RIN PO CHE SER PO, PADMA DMAR PO, RAL GRI LJANG KHU,
PHRENG BAR, GRU BZHI SGO GCIG RTA BABS YOD PA GCIG GRU BZHI SGO
GCIG RTA BABS MED PA GCIG YANG GONG DANG

'DRA BA GCIG BCAS LUGS GSUM, SLOB MAR DBANG BSKUR SHAR PHYOGS
TZAM BYANG SHAR DANG GDAM NGA MED, ZUNG GSAL LAS, DE NAS CHU YI
DBANG BSKUR PHYIR, ,PUS MO G-YAS

PA'I LHA NGA NI, ,SA LA LEGS PAR BTZUGS NAS KYANG, ,ME TOG SNYIM
PA DANG BCAS TE, ,TSIGS SU BCAD PA 'DI YIS NI, ,BLA MA RDO RJER
GSOL BA GDAB, ,ZHES PA LTAR MAndAL,

/MCHOD CHEN\ TE JI LTAR DBANG BSKUR BA, TSIGS BCAD 'DI, 'DUS PA
LE'U BCU DRUG PA LAS, DE LA 'DI NI SLOB MA THAMS CAD KYIS RDO
RJE CHEN PO'I GSOL BA BYA BA'I CHO GA GSANG BA'O,,

ZHES GSUNGS PA, ` SBYANG BA BYA BA, NYI SHU PA DANG, ZUNG GSAL
DU MED KYANG, PHRENG BA DANG, NAG PO'I DKYIL CHOG LAS GSUNGS,
BSHAD RGYUD RDOR PHRENG LAS, PADMA BSKOR

@351B BA'I PHYAG RGYA DANG, ,YUNGS DKAR DKAR PO BSREGS BYAS NAS,
,NYON MONGS PA NI SEL BAR BYED, ,'KHYUD CING BSKOR BAS DOR BAR
BYA, ,ZHES PA'I DGONGS PA YIN, BLA SA

LAS THAMS CAD PA DANG, H'Um LAN BDUN BZLAS PA'I YUNGS KAR KHU
TSUR, SARBA PA PAm SNGAGS BRJOD DE MER LAN GNYIS DOR, DE BZHIN
CHU, KHAM PHOR, DUR CHUN DANG BCAS

PA'I BA LCI'I CHANG BU, ZAN CHANG SENG RAS TSAL PA BZHI BZHIS
KYANG BSKOR NAS SBYANG, SNGAGS DON, SDIG PA THAMS CAD, SREG PAR
BYED PA, RDO RJE'I CHED DU, RDO RJE SEMS DPA'I,

SDIG PA THAMS CAD BSREG PA'I GZHI TSUGS, 'DI LA BYAMS GLING PAS,
RDO RJE SEMS DPA'I ZHES SLOB MA SOGS KYI MING MTSON PA'I CHE GE
MO LTA BU YIN PAR BSHAD, SNAR THANG SMRA

SENG GIS, RDO RJE SEMS DPA'I RDO RJE'I CHED DU ZHES SNGA MA LAS
LDOG NAS BSHAD, LHA RI BA'I GSUNG RGYUN, SDIG PA THAMS CAD RDO
RJES BSREG PA'I RDO RJE SEMS DPA' ZHES BOS NAS SDIG

BSREG PAR GZHI TSUGS, ZHES PA'I DON DU BSHAD, 'DIR SNGAGS RIM
LAS, ZHES BRJOD CING BYABS LA, ZHES GSUNGS PA DANG 'DRA BAR
DBANG DON LAS KYANG GSUNGS PAS,

@352A *, ,SRAD RGYUD RDO RJE 'CHANG GI PHYAG LEN BSKOR BA'I
MTHAR LAN GNYIS GSUM TZAM BYABS PA'I STANGS KA MDZAD PA LEGS,
SBYANG BA'I DGOS PA, SNGAGS DON LTAR SDIG PA SBYANG

BA DANG, L'A BA PAS MI GTZANG BA BSAL BA, BI SHU TIS BYUR BSAL
BA LA GSUNGS, DAM TSIG RDO RJE LTAR MI SHES PA SBYANG BA LA
BYED, DE DAG RGYU SDIG PA LAS BYUNG BAS DGONGS PA'I

DON 'DRA'O, ,NYE REG BYA BA'ANG DGOS PA GONG DANG 'DRA, BYA TSUL
PHRENG BA'I SKABS, SLOB MAR TZOG PUR 'DUG BCUG PA'I LAG PA
G-YON PAR CHU BLUGS NAS BYED BCUG PA'I PHYAG LEN

YOD KYANG, 'DIR DNGOS SU MA BDE NA, ME LONG LA SLOB MA'I GZUGS
BRNYAN SHAR BA'I GNAS RNAMS SU BYA, SBYANG CHAS DANG NYE REG GI
CHU KHANG PA'I PHYIR SKYEL BA'I PHYAG LEN YOD,

GTZO BO'I SNGAGS BRJOD DE, SLOB MA LHAR GSAL BA'I THUGS KAR DRI,
DBU LA ME TOG MDUN DU MCHOD YON, MTHA' BSKOR DU MAR ME 'BUL BAR
MOS, BGEGS MTHAR

SNGAGS DANG, H'Um LAN BDUN BZLAS NAS BSNGAGS PA'I SPOS DKAR MAR
DANG BSRES PA'I GDUG PA BYA, CHU DBANG LA, NANG DBANG BSKUR NAS
KHRUS STEGS LA 'GOD PA DANG, DE LA

@352B SHIS BRJOD SNGON DU 'GRO BAS CHU DBANG BSKUR, 'DI SKOR
DKYIL CHOG MANG POR GSAL KHA MED KYANG, RTZA RGYUD LE'U BCU BDUN
PAR, SLOB DPON SNYING KHAR RAB BSGOM NAS, ,DBANG

BSKUR PA NI BRTZAMS PAR BYA, ,SANGS RGYAS KUN GYI NAM MKHA'I
DBYINGS, ,YONGS SU GANG BAR RNAM BSGOM LA, ,DBANG BSKUR BA YI
GNAS GSUM GYIS, ,THAMS CAD CHO GA BZHIN

DU DBAB, ,SEMS CAN KUN LA PHAN 'DOD PA'I, ,BYANG CHUB 'DI YIS
'BAB 'GYUR ZHING, ,NGO MTSAR CHEN PO'I DNGOS GRUB KUN, ,SKU
GSUNG THUGS NI 'GRUB PAR 'GYUR, ,ZHES NANG

DBANG BSKUR TSUL PHAN YON DANG BCAS GSUNGS, MI THUB ZLA BAS, BUM
PA BRGYAD PO THAMS CAD KYI, ,RANG GI RIG MA SKYES BU'I CHUS,
,THUGS RDO RJE RU RAB BSGOMS PAS, ,RDO

RJE 'CHANG BSAM DBANG BSKUR BYA, ,ZHES GSUNGS PAS NANG DBANG CHU
DBANG GNYIS KA BSTAN TE GUR GYI DGONGS PA YIN, 'PHRENG BA LAS,
CHU DBANG LA NANG DBANG BSKUR TSUL GSUNGS,

BI SHU TI, DBANG LHAG MA RNAMS LA'ANG NANG DBANG BYA BAR GSUNGS
PA LTAR RO, ,BLA MA, SLOB MA, DBANG RDZAS GSUM LHA GANG DU
BSKYED TSUL LA, DVA RI KA PAS, MI BSKYOD BSAM

@353A *, ,GTAN GSUM RDZOGS PAS, ,ZHES CHU DBANG SKABS GSUM GA MI
BSKYOD PAR BSKYED PA SOGS GSUNGS LA, PHRENG BA SOGS DKYIL CHOG
MANG POR, SLOB MA DANG DBANG RDZAS

DMIGS PA 'PHO BA LAS, BLA MA LA MI 'DRA BA MA BSHAD PAS, RIG
PA'I DBANG DRUG LA, BLA MA GTZO BO'I RNAL 'BYOR LA GNAS PAS CHOG
PA DANG, SLOB MA DBANG RDZAS GNYIS SKABS SO

SOR 'PHO DGOS, DE'I RGYU MTSAN, DE'I RIGS KYI DNGOS GRUB SGRUB
STZAL PA DE'I NGA RGYAL BRTAN DGOS PA DANG, LHA DE'I RIGS RGYUN
GYIS DBANG BSKUR BA ZHIG DGOS PAS YIN TSUL, LHA RI

BA'I ZIN BRIS BDE MCHOG DBANG BSHAD LAS 'BYUNG, 'DUS PA 'DIR,
RTZA RGYUD LE'U BCU DRUG PAR, RDO RJE SEMS DPA'I TING 'DZIN
GYIS, ,ZHES BLA MA GTZO BO'I NGA RGYAL GYIS BYA BAR

GSUNGS PAS DMIGS PA 'PHO MI DGOS, SLOB RDZAS GNYIS 'PHO TSUL NYI
SHU PAR MI GSAL, ZUNG GSAL DU, DBANG RDZAS LHA GANG DU BSKYED PA
MI GSAL ZHING, PHRENG BA'I DBANG BSKUR

BYAS PA YI, ,SLOB MA DKYIL 'KHOR DU BCUG STE, ,RTAG PA'I NGA
RGYAL 'DZIN PA YIS, ,DKYIL 'KHOR DBUS SU BZHAG NAS NI, ,ZHES
DANG, RIN CHEN 'BYUNG BA'I SBYOR LDAN PAS,

@353B DE NAS SHAR GYI SGO DRUNG DU, ,'JAM PA'I GDAN LA RAB BSDAD
DE, ,ZHES DANG, DE RJES 'OD DPAG MED BDAG TU, DMIGS TE DANG, DON
YOD GRUB PA'I GZUGS SU NI, ,SLOB

MA CHO GA BZHIN DU BSAM, ,DANG, MI BSKYOD GZUGS SU DMIGS NAS SU,
,ZHES CHU DBANG LA RNAM SNANG DANG, COD PAn LA RIN 'BYUNG, MING
DBANG MI BSKYOD PAR BSKYED

PA'I BAR GSUNGS, PHRENG BA LA, CHU DBANG SKABS SLOB MA MI BSKYOD
PAR BSKYED, BUM CHU MI BSKYOD PA'I BDAG NYID CAN GYI BYANG CHUB
SEMS KYI BDUD RTZIR MOS DGOS, MING DBANG RNAM

SNANG DU BSKYED PA'I BAR MDZAD, DE'I RJES 'BRANG RAtnA RAKshI TA
DANG, BI SHU TIS KYANG BUM CHU MI BSKYOD PAR DNGOS SU GSUNGS,
L'A BA PAS, SLOB MA CHU DBANG SKABS, THUGS KYI BDE

MCHOG TU BSKYED PA SOGS GSUNGS, SKABS 'DIR BSHAD RGYUD RDOR
PHRENG LAS, RNAM RGYAL BUM PA BLANGS NAS NI, ,PADMA'I SNOD NI
BZANG PO LA, ,DE YI DBUS SU BLO BZANG PO, ,H'Um

RDOR LAS BYUNG MI BSKYOD BSGOM, ,ZHES SOGS GSAL BAR GSUNGS PA'I
DGONGS PA LTAR, N'A RO PA'I RGYUD PHYI MA'I 'GREL PAR, BUM PA LA
MI BSKYOD PAR GYUR PAR KHRUS BYA BA DANG,

@354A *, ,ZHES DANG, NAG PO PAS, CHU DBANG SKABS, SLOB MA RDO
RJE 'DZIN PA'I SKUR BSGOM PAR GSUNGS, 'DIR MI BSKYOD PA BSKYED
PAR MDZAD, SPYIR RNAM SNANG DU BSKYED

PA SLOB DPON YAN LAG MED PA'I RDO RJE SOGS KYIS KYANG MDZAD PAS
MI 'THAD PA MIN, BSKUR TSUL, LAS SNGAGS DANG BUM CHUS BSANGS,
'OD GSAL DU SBYANGS, 'DOD 'JO LAS,

DE KHO NA RTOGS PA'I LTA BA'I STENG NAS 'OD GSAL DU 'JUG PA LUS
'DI DANG, RGYUD SDE 'OG MA GSUM DANG, PHAR PHYIN THEG PA RNAMS
'DRA YANG, ZHES GSUNGS PA LTAR, THUN MONG BA

DE DANG, THUN MONG MA YIN PA YUL CAN BDE CHEN 'OD GSAL DBYER MED
NGANG DU 'JUG DGOS, SLOB MA CHO GA GSUM BSKYED BYED PA PHRENG BA
DANG LA BA PA'I DGONGS PA YIN, DGOS PA

H'Um GIS SHIN PHRA'I RLUNG SEMS DANG, RDO RJE DE LAS SKYES PA'I
SEMS RAGS PA, DE LA MTSAN PA'I H'Um GIS NGAG RAGS PA, SKU RDZOGS
PAR BSKYED PAS LUS RAGS PA RNAMS MTSON ZHING,

DE RNAMS SBYONG BA YIN ZHES MKHAS BTZUN YON RGYAM GSUNG RGYUN
LAS 'BYUNG, L'A BA PAS, DBANG LNGA LA SLOB MA RIM BZHIN THUGS
KYI 'KHOR LO BDE MCHOG YON TAN 'KHOR LO X

@354B GSUNG X 'PHRIN LAS X SKU'I 'KHOR LO BDE MCHOG STE GTZO BO
RANG LA RIGS LNGAR PHYE BAR BSKYED PAR GSUNG PAS, RANG GZHUNG DU
RIGS LNGA'I PHYAG MTSAN SO SOR GSUNGS PA MED NA

DE LTAR BYA BA YIN KYANG, SNGAGS RIM CHEN MOR, YANG NA RANG GI
GZHUNG NAS RIGS LNGA BSHAD PA YOD NA DE BZHIN DU BYA LA, MED NA
GTZO BO NYID LA RIGS LNGAR DBYE'O, ,ZHES PA

LTAR RO,, /RDO RJE\ CAN TE NGES DON ZUNG 'JUG DRANG DON YE SHES
LNGA MTSON PA'I RDO RJE RTZE LNGA PA PHYAG TU 'DZIN PA'I RIGS
DRUG PA'I KHYAB BDAG GIS, /SANGS RGYAS\ RNAM SNANG SOGS LA X
'GRO

BA SKYOB, 'DIR BLA SLOB GNYIS KAS GZHAN DON BYANG SEMS YANG YANG
GSAL 'DEBS SU BCUG PA'I PHYAG SROL YOD PA, DE NI RTZA RGYUD LAS,
DAM TSIG 'DI NI RMAD PO CHE, ,ZHES DANG,

MCHAN BU LAS, 'DIS CI BYED SEMS CAN GYI DON DU BYED PA CIG BSTAN
LA, 'DIR NI YONG YE ZHES PAS STONG NYID RTOGS PA'I SHES RAB
BSGOM PA MED NA NGAL BA 'BRAS BU MED PAR

GSUNGS PAS, THUN MONG BA'I BYANG CHUB KYI SEMS DANG, YIN LUGS
KYI LTA BA PHU THAG CHOD PA CIG GSANG SNGAGS LA'ANG MED MI RUNG
DU SHES PAR GYIS SHIG X CES GSUNGS PA LTAR

@355A *, ,GAL CHE, DBANG RDZAS LHA LA YE SHES PA BSTIM PA PHRENG
BAR MA GSUNGS KYANG, RAtnA RAKshI TA DANG, BI SHU TI GNYIS KYIS
GSUNGS, KYE RDOR LAS RIM LAS NI COD PAn

SOGS LHAR BSKYED YE SHES PA BCUG MCHOD, BSTOD, BZLAS PA BYA BA
YANG GSUNGS, ` BDAG MDUN THA DAD DU SGRUB PA'I PHYOGS LA, BLA MA
DANG GTZO BO THA DAD DU BYAS NAS

DBANG BSKUR BA YIN PA DANG, CHU DBANG SOGS KHRUS DKYIL DU BYA
BA, DE DKYIL 'KHOR GYI PHYI ROL YIN YANG, DGONGS PA BTAD PA'I
DBANG GIS RDUL TSON SOGS KYI DKYIL 'KHOR DE'I

NANG BUM DBANG THOB PAR 'JOG NUS, DPER NA, LAS GRAL BAS DGONGS
PA BTAD NAS SDOM PA THOB PA BZHIN NO, ,GSAR DU DRANGS PA'I DBANG
LHA NI, L'A BA PAS BDE MCHOG NYID LA

RIGS LNGAR PHYE BAS GTZO BOR BYAS PA'I DKYIL 'KHOR DANG, 'PHRENG
BA LAS, GSHEGS PA DANG GSHEGS MA, SEMS DPA' DANG SEMS MA, KHRO
BO KHRO MO'I RNAM PA SPYI 'GRO LTAR BYAS PAR

GSUNGS PA SPYIR GANG BYAS KYANG 'DRA, 'DUS PA 'DIR, LE'U BCU
BDUN PAR, SANGS RGYAS KUN GYI NAM MKHA'I DBYINGS, ,ZHES PA'I
THAD 'GREL PA MCHAN BU BCAS PAR, NANG

@355B DBANG GI TSE, SANGS RGYAS RNAMS LHA SO GNYIS KYI RNAM PAR
SPYAN 'DREN PAR GSUNGS, BSHAD RGYUD RDO PHRENG LAS, SLOB DPON
GYI DBANG GI MTHA' RTEN SKABS 'DUS PA'I DKYIL 'KHOR GYI

LHA'I RNAM PAR SPYAN 'DREN PAR GSUNGS PAS, SNGA MA LTAR BYA BA
LEGS, CHU DBANG LA MI BSKYOD PA GTZO BOR GYUR PA SOGS, DBANG GI
BYA BA 'DI RNAMS LA SGOS MDZAD CES PA'I THA SNYAD

SBYAR BA YOD, /SEMS CAN KUN GYI SNYING LA\ KHYAB PAR /GNAS\ PA'I
CHOS NYID, DE DANG DBYER MED BDE CHEN YE SHES NGES DON GYI RDO
RJE DE NI RIGS /KUN GYI BDAG NYID\ DE BYED PO YIN, DE BZHIN

LAG TU SHAR BA'I DRANG DON MI BSKYOD PA NI RNAM SHES SBYONG PA'I
LHA YIN, RNAM SHES KYI SBYANG GZHI PHUNG PO GZHAN LA KHYAB PA
DANG, GZHAN RNAMS DE'I GZHAN DBANG CAN, PHUNG PO LNGA'I NANG

SEMS GTZO BO YIN PA LTAR, RIGS DRUG PA 'DI, PHUNG PO GZHAN
SBYONG BYED /DAM PA'I RIGS\ GZHAN /RNAMS KYI RJE\ BO'AM MCHOG TU
GYUR PA, /MA LUS\ DAG PA'I /SEMS CAN\ TE RIGS

LNGA'I SANGS RGYAS THAMS CAD /BSKYED BYED\ RIGS DRUG PA'I NGO BO
/BDE BA CHEN PO'I BKRA SHIS DES, DE RING\ STE DA LTA /KHYED\ KYI
RGYUD /LA\ BSKYED PA'I SGO NAS /DBANG RAB\ TU /BSKUR\ BA'I BKRA
SHIS

@356A *, ,BYED PA YIN, SEMS CAN KUN GYI SNYING STE, SEMS KYI
CHOS NYID LA SLAR MI LDANG BAS MNYAM PAR GZHAG NAS GNAS PA'I BDE
CHEN YE SHES RIGS DRUG PA'I NGO BO DE, SEMS

CAN MA LUS PA RDO RJE 'CHANG GI NGO BOR BSKYED BYED YIN PA'I
RGYU MTSAN GYIS BSHAD PA DANG, YANG SEMS CAN KUN GYI SNYING LA
DUS NAM YANG MI 'BRAL BAR GNAS PA'I RLUNG SEMS LAS

BZHENGS PA'I RDO RJE 'CHANG, ZHES BSHAD KYANG RUNG, ` /RDO RJE
RIGS\ THAMS CAD /DANG LDAN\ PA STE 'DUS SHING, ZHE /SDANG BAS
ZIL\ GYIS /MNAN\ PA'I /SKYE BO\ RNAMS KYI RGYUD KYI ZHE SDANG

/RNAM PAR SPYONG\ BAR /MDZAD\ PA'I LHA LA /MI BSKYOD PAR\ GRAGS
PA DES CHOS DBYINGS YE SHES KYI NGO BO DBANG BSKUR BA'I /BKRA
SHIS,\ ` /MTHA' DAG 'KHOR LO'I\ X RIGS THAMS CAD 'DUS

PA'AM DE'I GTZO BO /RNAM SNANG GI\ GTI MUG RNAM DAG GI NGO BO
DANG DE SPYONG BA'I LHA YIN LA, NYON MONGS DE /'KHOR BA'I\ RTZA
BA YIN PAS, DE SBYANGS PAS 'KHOR PA'I /SDUG BSNGAL RTAG 'PHROG X
RMONGS

PAS NON PA'I SKYE BO\ 'I RGYUD KYI GTI MUG SBYONG, DE 'DRA'I
RNAM SNANG GI ME LONG YE SHES DANG DE'I SA BON BSKYED PA'I /BKRA
SHIS,\ ` RIN 'BYUNG NI BSAM KUN RDZOGS PAR BYA BA'I RIN PO CHE

@356B PHYAG MTSAN DU 'DZIN PAS, 'GRO BA RNAMS KYIS /PHONGS PA'I
SDUG BSNGAL GROL BAR BRTZON,\ RANG GI YON TAN GYIS /KHENGS PAS\
NGA RGYAL GYIS NON PA'I 'GRO BA'I RGYUD KYI NYON MONGS DE SBYONG
BAR

MDZAD PA, ` /PADMA'I RIGS 'JIG RTEN DBANG PHYUG\ 'OD DPAG MED
NI, /SRID PA'I DRA BA\ STE BKOD PA SNA TSOGS PA / 'JOMS PA\ RA
BYED PA, SNANG MTHA' 'DOD CHAGS SBYONG BA DANG DE DAG PA'I

LHA YIN, /CHAGS PAS NON\ PA'I SKYE 'GRO'I RGYUD KYI 'DOD CHAGS
/YONGS SU SBYONG,\ RGYU DE SBYANGS PAS 'BRAS BU 'KHOR BA LDOG
PAR MDZAD PA'O,, ` /LAS KYI RIGS,\ LAS SAM 'PHRIN LAS

KYI GTZO BO CHOS STON PA'I GSUNG GI 'PHRIN LAS, DE /BRTZE BAS\
BSLANG NAS BSTAN PA'I MTHUS, MI DGE BA LCI SHOS /LOG LTA\ LA
SOGS PA NYON MONGS PA DANG SGRIB PA THAMS CAD NGES PAR

SPONG NUS PA, DES NA NYON MONGS SOGS /DE\ RNAMS /SBYONG\ PA'I
/THABS\ CHOS /STON\ PA'I 'PHRIN LAS KYIS, SGRIB PA /DE\ DAG /KUN
NAS SEL\ BAR /MDZAD PA\ DON GRUB KYI BYA SGRUB YE SHES

KYI RANG BZHIN /BKRA SHIS\ YANG NA, BRTZE BA'I BDAG NYID CES
PA'I DON GRUB PHRAG DOG SBYANG BA'I LHA, DE YANG MDZOD LAS,
PHRAG DOG KHONG KHRO'I RGYU LAS BYUNG, ,ZHES GSUNGS,

@357A *, ,BRTZE BA KHONG KHRO 'GAL BAR ZHUGS NAS DE SBYONG, 'DI
LA CHAG GIS, BKRA SHIS GANG ZHIG LAS KYI RIGS NI MTHA' DAG LDAN,
LOG PAR SMRA 'DOD RNAMS LA BRTZE BA'I BDAG

NYID CAN, DE YI DAG THABS BRJOD PAS DE NI SEL BA PO, ZHES DANG,
PA TSAB KYIS, RDZUN SMRA DGA' BA RNAMS LA BRTZE BA'I BDAG NYID
CAN, ,DE SBYONG THABS GSUNG BA YIS DE DAG

MI BSLU BA, ,LAS KYI RIGS MTHA' DAG DANG LDAN PA'I BKRA SHIS
GANG, ,ZHES BSGYUR, DBANG DON DU BKOD PA ZUNG GSAL GYI 'GYUR
DANG MTHUN, BKRIS KYI TSE ROL MO BYA BA NI, SAm

BU tAR, RDO RJE DRIL BU'I SGRA DANG BCAS, ,RANG 'DOD BKRA SHIS
GLU BLANGS BYA, ,ZHES SO, BU STON GYIS RDOR 'BYUNG tIKKAR 'JAM
DPAL RTZA RGYUD LUNG DRANG NAS RNAM RGYAL BUM PA

'DEGS MI RUNG BAR GSUNGS KYANG, SNGAGS RIM LAS, 'DI'I DUS SU
SLOB DPON RNAMS KYIS BUM PA BTEGS NAS SLOB MA LA SHIS PA BYED
DE, ZUNG GSAL LAS, BUM PA BZUNG

STE BKRA SHIS PA'I, TSIGS SU BCAD PA THOG MAR BKLAG CES GSUNGS
SO, ,ZHES PA LTAR LAS RDOS BUM PA BTEGS, DE NAS SNYING PO RGYAN
GYI BZHI PAR 'BYUNG BA'I TSIGS BCAD,

@357B TIL GYI GANG BU X ZHES SPRO BA BSKYED, RTZA RGYUD LE'U BCU
DRUG PAR, BUM PA DAM TSIG /SPYAN MA SOGS\ MCHOG RNAMS KYIS,
,BZUNG BAR MKHAS PA DAG GIS BSGOM, ,ZHES PA LTAR,

DES MTSON RGYAL BA YAB YUM THAMS CAD KYIS PHYAG NA BUM PA THOGS
PAR MOS PA SNGAGS RIM DGONGS PA'O, ,KYE RDOR LAS RIM CHO GA LAS
'BYUNG BA, DBANG BSKUR RDO RJE X SOGS

SPYI BOR 'THOR BA, MGO BOR 'JOG YO GAR GSUNGS PA LTAR BUM CHU
'THUNG DU BCUG KYANG CHOG GO ,BUM PA MANG PO YOD NA SNGON DU
RNAM RGYAL, 1 DE NAS RIGS LNGA RIM GYIS

BSKUR BA, 2 BUM PA THAMS CAD KYI CHU DUNG CHOS SAM THOD PAR
BSDUS NAS BSKUR BA, 3 RNAM BUM GCIG BUS BSKUR BA DANG GSUM
PHRENG BAR GSUNGS, /DBANG BSKUR\ BA NI

'DOR MI RUNG BAS /RDO RJE CHEN PO, KHAMS GSUM POS PHYAG BYAS PA\
NI DE LAS RGYAL BA DANG, PHYAG BYA BA'I 'OS SU GYUR PA'I DBANG
DE, /SANGS RGYAS KYI\ SPYAN SNGAR /GSANG GSUM\ DBYER MED RDO

RJE 'CHANG GI /GNAS LAS BYUNG BA\ 'AM, DE'I RIGS SU SKYES PA
KHYOD LA NGAS /SPYIN PAR BYA,\ TSIG BCAD 'DI GSANG 'DUS LE'U BCU
DRUG PAR 'GYUR MI 'DRA TZAM YOD, AOm MA H'A SU KHA X

@358A *, ,SNGAGS DON BDE BA CHEN PO RDO RJE SEMS DPAS DBANG
BSKUR BAR BGYI BAS, DE BZHIN GSHEGS PA THAMS CAD KYI MNGA' BDAG
NYID KYIS NYE BAR BDAG LA BRTAN PAR MDZOD CIG

CES SO, ,/SANGS RGYAS\ MI BSKYOD PA SOGS LA BYANG CHUB /RDO
RJES\ CHU /DBANG BSKUR\ BA JI LTA /BAS DE RING\ NGAS /KHYOD LA
DBANG BSKUR RO,\ ,YANG NA, SANGS RGYAS RDO RJE'I RIGS MI BSKYOD

PA'I NGO BO CHU DBANG GIS KHYOD LA DBANG BSKUR RO, ,ZHES SO,
,SNGAGS PHYI MA'I DON BDAG NI RDO RJE'I CHUS DBANG BSKUR GYI,
KHYOD RAB TU DGA' BAR GYIS SHIG CES DANG, AOm A'A: H'Um

GSUM NI SA BON NO, ,BSDUS NA SNGAGS SNGA MA BZHAG NAS PHYI MA
GCIG PU BRJOD CHOG PA PHRENG BA'I DGONGS PA'O, ,SNGAGS GNYIS NYI
SHU, ZUNG GSAL, PHRENG BA RNAMS SU GSAL, CUNG

MI 'DRA, DE NAS SNGAGS RIM LAS GSUNGS PA BZHIN BUM PA 'JOG PA
SOGS DBANG LNGA PO DE'I RGYU YIN GYI, NGO BO MA YIN, NGO BO BDE
STONG SKYES PAR MOS DGOS PA, PHRENG BA LAS

KYANG DE'I TSE DES BDE CHEN PHUN SUM TSOGS PAR 'GYUR RO, ,ZHES
GSAL BAR BYA'O, ,ZHES SO, ,DES SDIG SGRIB SPYI DANG KHYAD PAR
ZHE SDANG MI BSKYOD RIGS KYI BSGOM BZLAS DANG,

@358B DNGOS GRUB SGRUB PA LA BAR GCOD KYI DRI MA SBYANGS NAS LUS
DVANGS GSAL DU GYUR, RANG RGYUD KYI RNAM SHES KYI PHUNG PO GNAS
'GYUR, 'BRAS DUS KYI CHOS DBYINGS YE SHES MNGON DU

BYAS PAR MOS, ZHE SDANG DAG RIGS KYI BSGOM BZLAS DANG DNGOS GRUB
SGRUB PA LA DBANG BAR MOS, DE LTAR RDZAS DANG MOS PA SOGS KYI
RTEN 'BREL LAS NUS PA KHYAD CAN 'JOG DE

DBANG GI DNGOS GZHI YIN GO BRDA' 'PHROD NGES DGOS, DE 'DRA NUS
PA'I LDAN MIN 'DU BYED SKYES, DE RGYUS BZHAG PA'I CHA NAS BAG
CHAGS, 'BRAS BU CHOS DBYINGS YE SHES SOGS

BSKYED PA'I CHA NAS SA BON, BSGOM BZLAS LA DBANG BA SOGS KYI
MTHU YOD PAS NUS PA ZHES BYA, NGO BO MI 'DRA BA MED, MDZOD 'GREL
RGYAL SRAS MAR, NUS PA DANG SA BON DANG

BAG CHAGS ZHES BYA BA 'DI NI DON GCIG GO, ZHES GSUNGS PA LTAR,
DE YANG NYON MONGS MA SPANGS PA'I GANG ZAG RGYUD KYI SA BON DE,
NYON MONGS SNGA MAS BZHAG PAS BAG CHAGS,

NYON MONGS PHYI MA BSKYED PA'I CHA NAS SA BON, NYON MONGS SNGA
MAS PHYI MA BSKYED RUNG DU BYAS PA'I MTHU YIN PA DANG, LAM LA
SGRIB PA'I MTHU YOD PAS NUS PA ZHES LDOG CHA TZAM LAS NGO

@359A *, ,BO GCIG, NYON MONGS SPANGS ZIN PA'I NYAN RANG DGRA
BCOM LTA BUR, NYON MONGS KYI BAG CHAGS NI, NUS PA BAG CHAGS YIN
YANG, NYON MONGS PHYI MA SKYED PAR MI BYED

PAS DE'I SA BON MA YIN PA'I KHYAD PAR YOD, DES NA BAG CHAGS
BZHAG BYUNG SNYAM PA'I DMIGS PA MA BYAS KYANG, DMIGS PA GZHAN
BYUNG NA RANG SHUGS KYIS 'BYUNG, DE LTAR MOS

NA PHUN SUM TSOGS PAR 'GYUR, DE NAS RGYAS 'DEBS BYED BYED NYI
SHU PA SOGS SU MI GSAL, SNYE MA BCU GNYIS PA LAS, DE'I PHYIR
DBANG BSKUR BA'I KHU BAS SPYI BOR GNAS PAS

RGYAS GDAB PAR RIGS KYI DBYE BAS 'GYUR RO, ,ZHES PHRENG BAR SLOB
DPON GYI DBANG GI SKABS RGYAS 'DEBS BYA BAR DNGOS SU GSUNGS PAS
DBANG GZHAN LA'ANG MTSON NAS BSTAN PA

LTAR DANG, RGYAS GDAB TSUL, 'KHOR LA GTZO BOS, RGYU LA 'BRAS
BUS, 'BRAS BU LA RGYUS RGYAS GDAB PA, CHOS SKU LA GZUGS SKUS
RGYAS GDAB PA BCAS YOD, MAN SNYER, MI

BSKYOD PAS GSHEGS PA GZHAN BZHI LA RGYAS BTAB PA NI RANG BZHIN
CAN LA RANG BZHIN GYIS RGYAS BTAB PA'I DON DU GSUNGS LA, DE NI
AA BHYAS PHYI DON MI BZHED PAS, SBYANG GZHI GZUGS

@359B SOGS GZHAN RNAMS MI BSKYOD PA'I SBYANG GZHI RNAM SHES KYI
RANG BZHIN YIN PA LA DGONGS, DBANG LHA'I BA SPU'I SGO NAS SNYING
KHA'I THIG LE LA THIM PAR MOS, DVA RI KA PAS, MCHOD DE

DAG PA SPYIN PAR BYA, ,ZHES PA LTAR DAG PA BRJOD PAR, DBANG
'DIS, PHUNG PO DANG NYON MONGS 'DI SBYONG ZHES SPANG BYA DAG
PA'I CHA NAS BSHAD PA DANG, YE SHES LNGA SOGS 'DI DANG

'DI'I NUS PA 'JOG DAG PA DE'I NGO BOR GYUR ZHES YON TAN GYI CHOS
SU DAG PA BSHAD PA GNYIS YOD, DANG PO NI, RDOR PHRENG LE'U ZHE
LNGA PAR, PHUNG PO LNGA YI RNAM DAG PAS, ,THOG

MAR CHU NAS MING GI MTHAR, ,DBANG BSKUR BA NI MCHOG TU SHES,
,RMAD BYUNG CHEN PO BSHAD PAR BYA, ,ZHES DANG, PRADZNYAR
KshITA'I GSUNG LTAR, CHU DBANG GIS RNAM SHES DANG ZHE SDANG,

COD PAn GYIS TSOR BA DANG SER SNA, RDO RJES 'DU SHES DANG 'DOD
CHAGS, DRIL BUS 'DU BYED DANG PHRAG DOG MING GI DBANG GIS GZUGS
PHUNG DANG GTI MUG DAG PA, YON TAN CHOS

SU DAG PA YANG, RDOR PHRENG LAS, SANGS RGYAS LNGA NI DAG PA 'DI,
,DBANG BSKUR LNGA NI THOB PAR 'GYUR, ,MA RIG PA NI BSAL NAS NI,
,YE SHES LNGA NI THOB PAR 'GYUR, ,ZHES

@360A *, ,SANGS RGYAS RIGS LNGA DANG YE SHES LNGA'I NGO BOR DAG
PAR GSUNGS PA BZHIN, SDOM 'BYUNG LAS, DBANG LNGA DE BZHIN GSHEGS
BDAG NYID, ,ZHES DE LNGA'I NGO BOR GSUNGS,

PHRENG BAR, DBANG LNGAS YE SHES DE DAG GI SA BON RGYAS PAR BYED
PA'I PHYIR, DE DAG GI BDAG NYID DU MOS PAR BYA'O, ,GRUB CHEN DZA
WA RI BA'I PHYAG RDOR DKYIL CHOG LAS, SANGS RGYAS

LNGA NI RNAM DAG RGYU, ,DBANG LNGA YIS NI THOB PA YIN, ,MA RIG
PA LAS 'DAS NAS KYANG, ,YE SHES LNGA NI RIM GYIS THOB, ,ZHES
DANG, L'A BA PAS KYANG, DBANG LNGA RANG BZHIN RNAM

DAG GI CHOS NYID DANG, NYON YID DANG, YID SHES DANG, SGO LNGA'I
SHES PA DANG, KUN GZHI RNAMS GNAS GYUR PA'I CHOS DBYINGS YE SHES
ME LONG YE SHES BAR GYI RANG BZHIN DU

BSHAD PAS, DBANG PO BDE GSHEGS LNGA DANG YE SHES LNGA'I NGO BOR
MOS DGOS, DBANG PO LNGA PO DES, DE LTAR THOB PA'I NUS PA'ANG
'JOG GO, 'DIR L'A BA PAS KUN GZHI NYON NYID

BSHAD TSUL, SEMS TZAM RANG LUGS TZANDRA GO MIS GNAS GYUR TSUL
BSHAD PA DANG MTHUN PAR SNANG BAS TSOGS DRUG LAS THA DAD PA LTA
BUR 'DUG KYANG, L'A BA PAS MDZAD PA'I L'U AI

@360B PA'I BDE MCHOG SGRUB THABS 'GREL PAR, DUR KHROD BRGYAD
KYIS, RNAM SHES BRGYAD BDAG MED PA MTSON PAR GSUNGS PA LA, 'DOD
'JOR TSOGS DRUG LAS THA DAD PA'I KUN NYON

BZHED MIN DPYAD GZHIR GSUNGS SO, ,DE NAS COD PAn DBANG LA, SLOB
MA KHRUS DKYIL LAS BABS GOS DMAR PO GSAR PA GYON, RGYAN RIN PO
CHES SPRAS, GDUGS DKAR PO LAG

TU THOG NAS, BDE BA CHEN PO, ZHES SOGS RJES ZLOS KYIS RANG DGA'
BA BSKYED PA'I GLU BLANGS PA'I 'OG TU BLA MAS SNA DRANG DKYIL
'KHOR LA BSKOR BA GSUM BYA BA'AM DER MOS NAS

SHAR SGOR 'JAM PA'I STAN LA 'KHOD PAR MOS NAS, BYANG CHUB RDO
RJE SOGS GSOL BA BTAB, CHU DBANG GI /BDE BA CHEN PO\ 'I YE SHES
NI, LUS SEMS LAS RUNG GI BDE BA DANG, RLUNG

SBYOR SOGS KYIS BYUNG BA'I RGYUD SDE 'OG MA'I THUN MONG GI BDE
BA DANG MI 'DRA BAR /'DOD CHAGS CHE\ NA PO LAM BYED KYIS BYUNG
BA YIN, DE SHES RAB STONG PA DANG DBYER MED PAS NA /RNAL 'BYOR,\

DE LAS MCHOG MED PAS /CHEN PO,\ RANG DON RDZOGS PAR BYED PAS
/NOR,\ GZHAN GYIS 'PHROG MI NUS PAS /CHE BA\ YIN, DE KHO NA NYID
RTOGS PAS /SHES RAB CHEN PO\ GNYIS SNANG BRAL BA'I

@361A *, ,STONG NYID MNGON SUM DU RTOGS PAS /YE SHES CHE\ NA PO,
DE LTA BU'I DBANG GI YE SHES DE'I MTHUS 'BRAS BU \RDO RJE SEMS
DPAR\ TE MI BSKYOD PAR 'GRUB PA'I NUS PA BZHAG STE SKAL

BA CAN DU /DENG BDAG BSGRUBS\ SO, ,/SANGS RGYAS KUN GYI\ BZHUGS
GNAS DKYIL 'KHOR NI MI 'GYUR BAS /RDO RJE CHE\ NA PO YIN LA, DE
'DRA'I DKYIL 'KHOR DU /DNGOS GRUB KUN GYI\ DON GRUB PA'I

MTHUS /BDE\ BA /STER BAR\ BYED PA'I SNGON 'GRO'I THABS SAM,
DNGOS GRUB /KUN GYI\ BDE BA STER BA'I /DBANG BSGYUR\ BA KUN GYIS
DBANG BSKUR /BSKUR\ BA'I /DON DU RDO RJE\ MI BSKYOD PA CHU'I
/DBANG

BSKUR BLA MED\ PA BDAG GIS THOB BO, /AE MA HO,\ RDO RJE 'CHANG
NI RIGS GZHAN SPRO BA'I DANG POR BYUNG BAS /DANG PO'I SANGS
RGYAS,\ LAM BGROD MTHAR THUG PAS /DON DAM\ PA'I SKYABS DE

/RGYAL\ BAR GYUR CIG MYANG 'DAS /THAR PA,\ THOS PA SA GZHI RIN
PO CHE SOGS /NOR,\ MNGON MTHO NGES LEGS SGRUB THABS /CHOS,\ LHA
MI'I GO 'PHANG /'DOD PA\ STE SDE BZHI /STER\

BAR /MDZAD\ PA PO /RGYAL\ GYUR CIG /YE SHES LNGA DANG,\ DE LHAN
SKYES KYA /DGA'\ BA CHEN PO DANG RTAG TU /LDAN\ PA'I /RANG BZHIN
RGYAL,\ SEMS CAN SKYOB PA'I /MGON PO BDE CHEN\ CHOS SKU DANG,

@361B /PHYAG NA RDO RJE\ 'DZIN PA'I GZUGS SKU GNYIS ZUNG DU 'JUG
PA /RGYAL\ BAR GYUR CIG 'DI PA TSAB 'GYUR LA RGYAL GYUR CIG CES
YOD PA LTAR DANG, YANG NA, RGYAL BAR GYUR RO, ,RGYAL

LO ZHES BSHAD KYANG RUNG NGAM SNYAM, 'DIR RIG PA'I DBANG LNGA
GA LA GSOL 'DEBS RE MDZAD PA NI, RDOR PHRENG LAS, SLOB MA RDO
RJE'I DBANG BSKUR PHYIR, ,SLAR YANG BLA MA LA

GSOL 'DEBS, ,ZHES RDO RJE'I DBANG GI SKABS GSUNGS PAS GZHAN LA
MTSON NAS BSTAN PA DANG, PHRENG BA'I DGONGS PA LTAR RGYAS PA
YIN, CHU DBANG 'GRO GCIG PU MDZAD PA

BSDUS PA'I LUGS SO, ,SVA'AM TRAm LAS RIN 'BYUNG BSKYED, RANG
GNAS NI, NYI SHU PA, DBANG DON, ZUNG GSAL LTAR NA SHAR SGO'I
'BOL STAN DANG, 'PHRENG BAR YANG CHU DBANG DANG

RDO RJE SLOB DPON DBANG GI SKABS KHRUS STEGS LA 'JOG PAR GSUNGS
PA LAS, GZHAN LA MA GSUNGS PAS DGONGS PA MTHUN 'DRA SNYAM YANG,
DENG SANG RDOR PHRENG DBANG GI SKABS COD PAn

KHRUS DKYIL GYI RIN 'BYUNG MTSAN MA'I STENG DANG, RDO RJE'I
DBANG LA, 'OD DPAG MED KYI MTSAN MA'I STENG 'GOD PA SOGS KYI
GSUNG RGYUN 'DUG PAS, DBANG DON YANG GSAL LTAR,

@362A *, ,DNGOS GZHI'I SKABS SHAR SGOR STAN DANG, MTHA' RTEN CHU
DBANG SKABS KHRUS DKYIL LA BKOD NA DGONGS PA DANG MTHUN SNYAM
YANG, KHA MTSON GCOD MI NUS PAR GSUNGS,

'DIR DBANG DON LAS RIN 'BYUNG YUM MI GSAL, LHAN THABS SU MA MA
KI GSUNGS PA NI, GSUM PA'I SGRON GSAL LAS, SANGS RGYAS 'BAR BA'I
'OD DANG MNYAM ZHES BYA BA NI,

RANG GI BDAG PO'I SKU MDOG DANG 'DRA BA'O, ,ZHES MA MA KI NI RDO
RJE DANG RIN PO CHE'I RIGS GNYIS 'DZIN, RIN CHEN RIGS KYI YUM DU
'GRO BA'I TSE SER NAG DKAR BA DANG, PHYAG

MTSAN RDO RJE NOR BUR BSGYUR BA'ANG, LE'U BZHI PA'I SGRON GSAL
LAS, GANG GI TSE RIN PO CHE'I RIGS LA LTOS PAR GYUR PA DE'I TSE
NI RIN PO CHE YANG M'A MA K'I'I PHYAG MTSAN DU 'GYUR TE

RDO RJE NI MA YIN NO, ,ZHES BYA BAR DGONGS SO, ,ZHES PA'I DGONGS
PA, YANG, RIN 'BYUNG YUM LA RIN CHEN SGROL MA BYED PA'I SKABS
KYANG YOD, 'DIR PHRENG BA LAS, SPRO BA

BSKYED PA'I BAR BYA BAR GSUNGS PA NI, TIL GYI GANG BU X SOGS YIN
PAS, NGAG 'DON LHAN THABS SU MI GSAL YANG MA CHAD PA DGOS, TSIG
DON MTHA' RTEN CHU DBANG YOD PAS

@362B SNGAR LTAR RAM, YANG NA, RGYAL BA COD PAn 'DZIN PA YIS,
,ZHES BSGYUR YANG SKABS SU BABS SNYAM, NYI SHU PAR, SPYI BO'I
GTZUG DANG LTAG PA DANG, ,DE BZHIN MGO BO'I NGOS

GNYIS DANG, ,RGYAB TU PHYAG RGYA BZHAG NAS NI, ,GSANG SNGAGS 'DI
DAG BRJOD PAR BYA, ,AOm BADZRA X ZHES SOGS MTHAR, DBANG BSKUR
RIM PAS SANGS RGYAS LNGA'I, ,COD PAn

CAN LA DAR DPYANGS DANG, ,BYAS NAS MNYAM PAR GYUR PA YI, ,THAL
MO YI NI MNYES PAR BYA, ,AOm BADZRA TU SHYA HO, ,ZHES PHYAG
BRGYA GNAS LNGAR BTUGS NAS RIGS LNGAS DBU BRGYAN

GSUNGS KYANG, PHYAG BRGYA 'CHING TSUL MI GSAL, ZUNG GSAL, RDO
RJE THAL SBYOR MTHE BONG DAG DPA' BO'I SKYIL KRUNG NYID DU
BSKUMS, ,RTZE MO RTZE MO MNYAM PAR SBYAR, ,BAR MA

MCHOG GI YAN LAG KYANG, ,RDO RJE DBYINGS KYI PHYAG BRGYAR BSHAD,
,CES DANG, RDO RJE KHU TSUR GNYIS BCINGS TE, ,LAG GNYIS RDO RJE
BSDAMS PA'I RGYA, ,DE YI DBUS MA RTZE SBYAR BA,,

SEMS MA RDO RJE'I PHYAG RGYA YIN, ,ZHES SOGS GSUNGS PA BZHIN
PHYAG RGYA 'CHINGS, SNGAGS SNGA MA LNGA'I DON NI, RDO RJE
DBYINGS KYI DBANG PHYUG MA'I DBANG, SEMS MA RDO RJE MA'I DBANG,

@363A *, ,RIN CHEN RDO RJE MA'I DBANG, CHOS KYI RDO RJE MA'I
DBANG, LAS KYI RDO RJE MA'I DBANG ZHES PA DANG, H'Um BHRUm AA
HRI T'Am LNGA NI, RDO RJE MA LNGA'I SA BON YIN, SNGAGS PHYI MA'I
DON NI,

DE BZHIN GSHEGS PA THAMS CAD KYI RIN PO CHE'I COD PAN MCHOD
PA'I CHED DU LHAG PAR ZHI BAR BGYI'O, ,BADZRA TU SHYA HO NI, RDO
RJE DAR DPYANGS MNYES PAR BYA, ZHES PA STE, 'DI

BRJOD TSE, DAR DPYANGS RNA LTAG G-YAS G-YON DPYANGS NAS MNYAM
PA'I THAL MOS MNYES PAR BYA, COD PAN LAS BDUD RTZI 'BEBS SBYANGS
SOGS GONG DANG 'DRA BAS, DE BZHIN

GSHEGS PA'I GTZUG TOR 'GRUB PA'I NUS PA BZHAG MTHA' RTEN CHU
DBANG SNGAGS DON, DE BZHIN GSHEGS PA THAMS CAD KYIS DBANG BSKUR
BA'I DAM TSIG DPAL GYI CHED DU GZHI TSUGS,

DAM PA 'GAS CHU DBANG GI RJES SU'ANG MTHA' RTEN CHU DBANG MDZAD
CING, DE YANG DBANG DRUG KA LA BUM PA'I CHU'I BYA BA RJES SU
'GRO ZHES PA'I DGONGS PAR MDZAD MOD KYANG, SNGAGS

RIM LAS, DES NA DBANG LNGA'I DANG PO CHU DBANG DANG, DBANG GZHAN
LA MTHA' RTEN CHU DBANG BSKUR BA GNYIS KYANG MI GCIG GO, ZHES
GSUNGS PA'I SHUGS KYIS DANG POR MTHA' RTEN

@363B CHU DBANG MED PA SHUGS KYIS THON, RIGS BDAG RIGS SO SO'AM
MI BSKYOD PA GDAM NGAR GSUNGS, DAG PA, NGA RGYAL NI KHENGS PA,
SER SNA NI, RNYED BKUR LA CHAGS NAS YO

BYAD MA BSNYUNGS PA'I RTEN BYED PA'I LAS CAN, MNYAM NYID YE SHES
NI, SEMS CAN THAMS CAD BDAG GZHAN MNYAM NYID DU 'JUG PA'I SEMS
MTHAR THUG PA YIN PAR SNYE MA BZHI PAR

GSUNGS, MDO SDE RGYAN LAS, SGOM PA DAG PA SEMS CAN LA, ,CES
BYANG SEMS KYI DUS BDAG GZHAN MNYAM PAR BSGOMS PA'I RGYU LAS,
'GRO BA RNAMS BDAG MED PAR RTOGS NAS

MYANG 'DAS LA ZHUGS PA'I YE SHES BYAMS SNYING DANG MTSUNGS LDAN
GDUL BYA LA GANG 'DUL GYI BKOD PA STON PA'I BYED LAS CAN NO, RDO
RJE'I DBANG, NYI SHU PAR, DE NAS RDO RJE'I DBANG

BSKUR BA, ,SBYIN PHYIR TSIGS BCAD 'DI BRJOD CING, ,RDO RJE BYIN
NAS DRIL BU DANG, ,LHAN CIG RDO RJE'I BRTUL ZHUGS SBYIN, ,'DI DE
SANGS RGYAS THAMS CAD NYID, ,CES SOGS

SNGAGS BCAS GSUNGS, RDO RJE A'A: 'AM HRI: LAS BSKYED, /SANGS
RGYAS KUN GYI\ YE SHES NGES DON GYI RDO RJE 'GRUB BYED /RDO
RJE'I DBANG GIS KHYOD LA BSKUR, SANGS RGYAS THAMS CAD KYI\ BDE
STONG YE SHES

@364A *, ,DE /LEGS PAR GRUB PA\ STE 'THOB PAR BYA BA'I /PHYIR DU
BZUNG\ ZHIG /'DI NI /SANGS RGYAS THAMS CAD\ KYI GSUNG RDO RJE'I
NGO BO /DE NYID\ YIN PAS, BDE STONG GI /DNGOS GRUB MCHOG PHYIR

RDO RJE LONGS,\ DE NI DBANG LHA /SANGS RGYAS KUN GYIS KHYED LA
RTZOL\ LA DE'I MTHUS NGES DON GYI /RDO RJE'I BRTUL ZHUGS 'GRUB
PAR 'GYUR RO,\ SNGAGS DON NI, RDO RJE'I DAM TSIG LA GNAS PA
KHYOD LA RDO RJE

BDAG PO'I DBANG BGYI'O, ,KHYOD KYIS MNOS SHIG CES PA'O, ,L'A BA
PA'I DKYIL CHOG TU, RDO RJE DAM TSIG GNAS PA KHYOD, ,BDAG PO'I
DBANG BSKUR RGYAL MNOS SHIG CES BSGYUR,

RDO RJE SLOB MA'I GNAS GSUM DU REG PA NI, ZUNG GSAL LAS, DMIGS
TE SLOB MA'I SNYING KHA RU, ,RDO RJE GTAD DE RDO RJE YIS, ,MGRIN
GTZUG GTUGS TE 'DI SKAD BRJOD, ,ZHES

PA DANG PHRENG BA'I DGONGS PA YIN, SLOB MAS KYANG LAG G-YAS
KYIS RDO RJE BLANGS TE LHA'I NGA RGYAL DANG BCAS RDO RJE GSOR BA
RE BYED PA NI, NYI SHU PAR, SLOB MA RDO RJE SNYEMS 'DZIN CING,,

LHA YI SNYEMS PA 'DZIN PA YIS, ,RDO RJE SEMS DPA'I TING 'DZIN
GYIS, ,'DI LTAR RDO RJE GSOR BAR BYA, ,ZHES DANG, ZUNG GSAL LAS
KYANG 'BYUNG, 'DIR BSHAD RGYUD RDOR PHRENG LAS,

@364B YE SHES LNGA YI RANG BZHIN DNGOS, ,RDO RJE'I BRTUL ZHUGS
NGAS BYIN GYI, ,GANG GIS MA RIG SGO NGA 'BYED, ,YE SHES THOB
'GYUR NGA YIS BYAS, ,ZHES SOGS RDO RJE'I BRTUL ZHUGS DANG

RDO RJE'I DBANG PHYOGS GCIG TU SBYIN PAR GSUNGS PA BZHIN, NYI
SHU PAR, RDO RJE DBANG GI MJUG TU, 'DI DE SANGS RGYAS THAMS CAD
NYID, ,RDO RJE SEMS DPA'I PHYAG NA GNAS, ,ZHES

SOGS 'THUD NAS RDO RJE'I DBANG DANG DE'I BRTUL ZHUGS PHYOGS GCIG
MDZAD PA DANG MTHUN PAR, CHEN PO GZHAN MANG POS DE GNYIS DANG
RDO RJE'I DAM TSIG SBREL ZHING, DRIL BU'I DBANG DANG

DRIL BU'I DAM TSIG KYANG SBREL NAS BSKUR BA YOD LA, BHA BA BHA
DRAS, DRIL BU'I DBANG GI RGYUN NYID LA PHYAG RGYA'I DAM TSIG
KYANG BYIN TE, DE RNAMS KYIS MING DBANG GONG DU RDO RJE SLOB

DPON GYI DBANG BSKUR BA'ANG MDZAD DO, ,ZUNG GSAL LAS, RDOR DRIL
DAM TSIG RDO RJE SLOB DPON GYI DBANG GI SKABS STER BA DANG, RDO
RJE'I BRTUL ZHUGS SLOB DPON GYI DBANG GI RJES

SU MDZAD PA SOGS SNGA PHYI SO SOR PHRAL BA LTAR, L'A BA PA, DVA
RI KA PA, AA BHYA RNAMS KYIS KYANG MDZAD DE, BHA BA BHA DRA SOGS
KYI DGONGS PA'ANG DE DAG DANG MTHUN PAR BKRAL NA

@365A *, ,LEGS LA, 'ON KYANG, DBANG DON RDO RJE DBANG DANG RDO
RJE'I BRTUL ZHUGS GNYIS PO RE RE LA GNYIS KA'I DGOS DON GTZO BO
TSANG BA BYAR YOD PAS, NYI SHU PA'I DNGOS ZIN

LTAR PHYOGS GCIG BYAS KYANG CHOG PAR GSUNGS, RDO RJE DBANG NI
'OD DPAG MED DU BSKYED PA'I RDO RJE SLOB MA LHA DER BSKYED PA LA
BYIN NAS RGYAL BA'I THUGS 'GRUB PA'I NUS PA KHYAD PAR

CAN 'JOG PA'I CHED DANG, RDO RJE'I DAM TSIG NI, SLOB MA RDO RJE
'CHANG DU BSKYED PAS NGES DON GYI RDO RJE DRAN PA'I SGO NAS LAG
TU RDO RJE BZUNG BA DAM TSIG GSUM GYI YA GYAL GCIG BSGRUB

PA'I PHYIR DU YIN, RDO RJE'I BRTUL ZHUGS NI 'DI NAS BRTZAMS TE
RDO RJE SEMS DPA' THOB PA'I THABS SU MTSON BYA DON GYI RDO RJE
NANG GI YE SHES LNGA DANG MI 'BRAL BAR DGOS PAS DE MI BRJED

PHYIR DPE'I RDO RJE DANG YANG MA BRAL BA DGOS PAS, DE'I PHYIR
SLOB MA RDO RJE SEMS DPAR GSAL BA LA STER BA YIN, DPER NA DGE
SLONG DRAN PA GSO PHYIR MKHAN PO'I RNAM SBYAR STER BA

BZHIN NO, ,SO SOR RTOG PA'I YE SHES NI, SNYE MA BZHI PAR, RNAM
RTOG MED KYANG, SMON LAM DANG, SEMS CAN GYI BSOD NAMS KYI MTHUS
SEMS CAN THAMS CAD KYI SPYOD PA MA 'DRES

@365B PA SO SOR GZIGS PA MTHAR THUG PA'I YE SHES LA GSUNGS,
RGYAN LAS, SO SOR RTOGS PA'I YE SHES NI, ,SHES BYA KUN LA RTAG
MI THOGS, ,TING NGE 'DZIN DANG GZUNGS RNAMS KYI, ,

GTER DANG 'DRA BA KHO NA YIN, ,'KHOR GYI DKYIL 'KHOR RNAMS SU
NI, ,'BYOR PA THAMS CAD STON MDZAD PA, ,THE TSOM THAMS CAD GCOD
MDZAD PA'O, ,CHOS CHEN CHAR NI RAB

TU 'BEBS, ,ZHES SHES BYA THAMS CAD LA THOGS MED RANG SPYI'I
MTSAN NYID MA 'DRES PAR SO SOR GZIGS PA'I YE SHES TING 'DZIN
DANG, GZUNGS KYI SGO RNAMS KYI 'BYUNG GNAS SU GYUR

PA DANG, 'GRO BA'I THE TSOM SEL, ,CHOS CHAR 'BEBS PA'I BYED LAS
CAN, ,DE YANG SLOB LAM DU GZHAN LA CHOS BSTAN PA'I RGYU LAS
BYUNG BA'O,, `DRIL BU'I DBANG LA, SLOB MA KHAm MAM

HO LAS DON GRUB TU BSKYED, DE NAS NYI SHU PAR, DE NAS BLA MAS
BKA' STZAL PA, MDUN DU DRIL BU BLANGS NAS SU, ,TSIGS SU BCAD PA
'DI 'DON ZHING, ,RANG GI LAG GIS 'DI

LTAR DKROL, ,ZLA 'DRA'I YE SHES SKU MNGA' RGYAL RNAMS COD PAn
'DZIN CING PADMA ZLA BA'I GDAN LA BZHUGS, NAS, MNGA' BDAG TU
BSHAD DO, ,BAR, DBANG DON LAS, DE NAS

@366A *, ,A'A LAS BYUNG BA'I DRIL BU DANG, ZHES GSUNGS PA,
ZUNG GSAL LAS, AA YIG LAS BYUNG DRIL BU SLAR, ,SLOB MA LA NI
'BAD PAS SBYIN, ,ZHES PA DANG, NAG PO PA'I

DGONGS PA YIN, ZLA BA'I 'OD CAN NI, DRIL BU KHA DOG DKAR BAR
BSHAD PA 'BREL MI CHE, THABS BDE CHEN LA SNANG PHYOGS YIN PA
DANG, 'DOD CHAGS LAM BYED KYI MTHUS

BYUNG BA SOGS KYIS NYIN MO'I SGRAS BSTAN PA DANG, STONG PHYOGS
SAM SHES RAB PHYOGS DANG STONG NYID RTOGS PA'I SHES RAB LA
SNANG BA'I MTSAN MA BSDUS PA SOGS KYI RGYU MTSAN GYIS MTSAN

MO DANG, DUS 'KHOR DANG, PHYAG CHEN THIG LE SOGS LAS ZLA BA'I
SGRAS BSTAN PA'ANG YOD PA LTAR /ZLA BA\ STE SHES RAB STONG
PHYOGS, SHES RAB KYI /'OD\ ZER /CAN\ TE, DE'I NGO BO RDO

RJE DBYINGS KYI DBANG PHYUG MA SOGS SHES RAB MA'I /YE SHES\
KYI /SKU\ 'I GDONG PA'AM ZHAL DBYIBS /MNGA'\ BA DANG, DE'I
STENG MI BSKYOD PA SOGS /RGYAL BA\ RIGS LNGA MTSON PA /'I\ RDO
RJE

RTZE LNGA PA /COD PAn\ LTAR RTZE MOR /'DZIN PA\ YIN, DE YANG
BYANG SEMS BRGYAD MTSON PA'I /PAD\ MA 'DAB BRGYAD DANG, BDE
CHEN BYANG CHUB SEMS MTSON PA'I /ZLA\ BA'I /GDAN LA BZHUGS\
PA'AM

@366B GNAS PA YIN, DE 'DRA BA'I DRIL BUS /GDUG PA\ STE NYON
MONGS BDEN 'DZIN CHAGS SOGS /RNAMS NI 'DUL BA\ STE 'JOM PA'I
/DON DU SRID\ PA /GSUM\ SOGS SPROS PA THAMS CAD RANG GI NGO
BOR

BCAD NAS /'DUL\ BAR /MDZAD\ PA'I GNAS LUGS STONG NYID KYI SGRA
SGROG PAR BYED, DE LTAR NYON MONGS BAG CHAGS BCAS /BSDIGS\
PA'AM TSAR GCOD PAR BYED /PA'I DE\ BZHIN /NYID\ RTOGS

PA'I SHES RAB MTSON BYED SHES RAB MA'I ZHAL DE NI /RDO RJE
CAN\ TE RDO RJE DGA' MA SGROL MA'I SA BON TAm LA BSTAN PA CAN
YIN, DE NI SAm BHU tAR, YI GE BRGYAD KYI SA BON NI, ,PHYOGS NI

BRGYAD DU RNAM PAR DGOD, ,SHAR DU LHA MO SGROL MA STE, ,ZHES
DANG, GDAN GZHI, RDO RJE MKHA' 'GRO, BZANG PO YONGS BZUNG SOGS
MTHUN PAR, DRIL BU'I STENG GI PAD MA 'DAB

BRGYAD LA LHA MO BRGYAD KYI SA BON 'GOD PA LAS, SHAR DU TAm
'GOD PAR GSUNGS PA DANG, SHAR BLTAS SHES RAB GDONG PA BYA,
,ZHES BZANG PO YONGS BZUNG SOGS LAS DRIL BU'I ZHAL

DU BLTA BAR GSUNGS PA GNYIS GUNG BSGRIGS PA YIN, /SANGS RGYAS
RNAMS NI\ SEMS CAN GYI DON LA BSKUL BA'I PHYIR, /DE KHO NA
NYID\ DON BRJOD BYAR BYAS NAS /SO SOR\ YANG NAS YANG DU /SGROG

@367A *, ,\PAR BYED /PA'I CHOS NYID\ KYI SGRA'AM, NGES DON GYI
SGRA ZHING THAMS CAD DU BKANG BA'I SGO NAS /DRIL BU\ DES
/'KHROL\ BAR BYED, RDO RJE MKHA' 'GRO LAS, ,DBUS KYI KHOG PA

ZAB PA DANG, ,THAMS CAD DAG BYED BCUD KYIS GNAS, ,ZHES LTAR
DRIL BU'I NANG GI STONG CHAS, /DNGOS PO\ CHOS /KUN GYI NGO BO
MA LUS\ PA BDEN PAS STONG /BA'I\ GNAS LUGS /BCOM LDAN

GANG YIN\ PA /DE NI\ MTSON PAR BYED PAS MTSON DON KHYAD PAR
CAN DANG LDAN PA'I DRIL BU 'DI NYID KYI MTHUS SLOB MA /RGYAL\
BAR /GYUR CIG\ ,CES PA'O, ,YANG NA, DNGOS PO SEMS KYI

DRI MA KUN GYI NGO BO MA LUS PA BDEN PAS STONG BA'I PHYIR,
SEMS KYI GSHIS LA MA ZHUGS PAS GLO BUR BA'I DRI MA DE DAG DANG
'BRAL RUNG GI SEMS KYI NGO BO BCOM LDAN 'DAS SU 'GYUR BA'I

RANG BZHIN GANG YIN PA DE NI NYON MONGS PA'I DGRA LAS RGYAL
BAR GYUR CIG CES BSHAD KYANG RUNG, DE LTAR DRIL BU'I DAG PA
LA, YUL STONG NYID RNAM DAG DE BRJOD PA SGRA'I RNAM DAG

DE RTOGS PA'I YE SHES SHER PHYIN RNAM DAG GSUM RNAL 'BYOR ROL
PA'I DGA' STON DU GSUNGS, KUN RDZOB PA'I CHOS RNAMS SNANG YANG
BDEN PAS STONG BA /ME LONG GI NI GZUGS BRNYAN\ LTA BU

@367B /DANG,\ MNGON ZHEN GYI BAG CHAGS 'GYUR BA'I SNANG BA
TZAM YIN PAS /RMI LAM,\ MA RIG PA'I SNGAGS DANG SMAN MNYAM DU
TSOGS PA LAS BYUNG BA'AM RGYU RKYEN MNYAM DU TSOGS PA'I SNANG
BA

TZAM YIN PAS /SGYU MA,\ /CHU BUR\ LTA BU'I DON LA, BHA BA BHA
DRAS, MI RTAG PA'I DPER GSUNGS PA NI MYUR DU 'JIG PA, PHRA
RAGS KYI MI RTAG PA GNYIS GO SLA LA, 'DIR BDEN PAR MED

LUGS LA SBYOR BA SKABS SU BABS PAS, LBU BA LA SNYING PO YOD PA
LTAR SNANG YANG, DE MED PA LTAR MA BRTAGS PA'I TSE YOD PA 'DRA
YANG DPYAD TSE BDEN GRUB KYI DMIGS GTAD BYA SA MED

PA DANG, THA SNYAD BTAGS DON RNYED RGYU MED PA GANG RUNG LA
SBYOR, BDEN STONG GCIG KYANG CHOS CAN MI 'DRA BA SNA TSOGS SU
SNANG BA /MIG 'PHRUL\ LTA BU STE DE DAG DANG /'DRA BAR\ BDE
STONG SNGAGS

KYI THABS MKHAS LAS /SUS MTHONG BA DES NI\ CHOS KYI /MNGA'
BDAG\ TU 'GYUR BA'I DRIL BU'I DBANG THOB PAR /BSHAD\ DO, ,ZHES
PA'O, ,YIG BRGYA NAS, NYE BAR MDZOD, BAR RJES ZLOS BYA

RU GZHUG SLOB DPON GYIS, SNGAGS BRJOD, GONG GI BADZRA GHAndA
NI RDO RJE DRIL BU, CHOS THAMS CAD STONG PA GCIG TU DRIL BA'I
DON, DPER NA, BYA BA CHIG DRIL ZHES PA LTAR DANG,

@368A *, ,AA: NI DGAG TSIG STE, MED DGAG BDAG GIS BCOM LDAN TE
BDE STONG GI YE SHES BZUNG BA STE RGYUD LA BRTEN PAR BYA YI,
RDOR SEMS SOGS BCOM LDAN RNAMS BDAG LA

NYE BAR GNAS PAR MDZOD, YANG NA, RDOR SEMS SOGS KYI THUGS
RGYUD BDE BAS MNYES PA STE, SEMS CAN DON LA SAD PAR BYAS NAS
BDAG SOGS LA GNAS PAR MDZOD CIG CES,

RDOR DRIL BYIN RLABS SKABS RDOR SEMS SOGS MNYES PAR BYA'O,
,ZHES PA DANG DON MTSUNGS PAR BYAS KYANG LEGS SNYAM, 'DI DAG
LA DMIGS PA, PHRAG DOG DAG BYA GRUB YE SHES

THOB PAR MOS, 'BRAS SKYABS KYI GSUNG 'GRUB PA'I NUS PA DANG,
DON GRUB KYI BSGOM BZLAS DANG DNGOS GRUB SGRUB PA LA DBANG BAR
BYAS, MTHA' RTEN DAG PA, BYA GRUB YE SHES NI,

'JIG RTEN DU SPRUL PA SNA TSOGS PA'I SGO NAS SEMS CAN GYI DON
SGRUB PA'I NANG GI BDAG RKYEN YE SHES SHIG STE, RGYAN LAS, BYA
BA SGRUB PA'I YE SHES NI, ,KHAMS RNAMS KUN DU SNA

TSOGS SHING, ,DPAG MED BSAM YAS SPRUL PA YIS, ,SEMS CAN DON
KUN SGRUB PA'O, ,ZHES DANG, SNYE MA BZHI PAR YANG, SEMS CAN
GYI DON MDZAD PA'I YE SHES LA BSHAD,

@368B DE YANG SNGON GZHAN DON SGRUB PA'I RGYU LAS BYUNG BAR
RGYAN LAS BSHAD, ME LONG GI DBANG GI SNGON DU MIG 'BYED PA
SNGON DU 'GRO DGOS PA NI, MIG SMAN GYI CHO GAS STONG NYID
RTOGS PA'I SHES

RAB BSKYED PA'I NUS PA 'JOG ME LONG DBANG GIS CHOS RNAMS GZUGS
BRNYAN LTAR MTHONG BA'I NUS PA 'JOG LA, GZUGS BRNYAN LTAR
MTHONG BA LA STONG NYID RTOGS PA SNGON DU 'GRO DGOS

PA'I GNAD KYIS GO RIM DE LTAR BYA, DMIGS PA, SLOB MA'I MIG
GNYIS STENG DU PRAm NAG PO RE RE, DE LAS 'OD 'PHROS PAS RANG
GI SDIG SGRIB THAMS CAD BSDUS NAS DE LA THIM, DE NYID

SDIG SGRIB 'DUS PA'I NGO BO GYUR PA LA, BLA MAS THUR MA'I RTZE
MOS MIG SMAN BYUGS TE PRAm YIG BLANGS PAS SGRIB G-YOG DANG
BRAL NAS, 'BRAS DUS KYI SHES RAB KYI MIG KHYAD PAR CAN SKYES

BYUNG SNYAM DU MOS, THUR MA PRA LAS BSKYED PA'I LUGS YOD PAR
SNGAGS RIM LAS GSUNGS KYANG DENG DUS MDZAD SROL MED, LING TOG
SMAN GYIS SMIN PA LTAR, PRAm YIG SHIN TU NAG

CING RDOL LA KHAD PA LTA BUR GYUR PA DE, THUR MA'I RTZE MOS
SEL BA'I MOS PA BYED CES GSUNG RGYUN LAS 'BYUNG, SNGAGS DON,
RDO RJE'I MIG GI SGRIB G-YOGS SOL ZHIG ,CES DANG,

@369A *, ,HRI: SHER PHYIN PADMA'I RIGS KYI SA BON YIN PAS
STONG NYID RTOGS PA'I SHES RAB BSKYED PA MTSON PA'I DON YIN
LA, GZHAN YANG MAN SNYE LA, HRI: NI GSAL BAR GYIS SHIG

PA STE NYE BA MA YIN PA NYE BAR GYUR PA GSAL PO GYIS SHIG
PA'O, ,ZHES SKABS GZHAN DU GSUNGS PA LTAR YANG SHES PAR BYA,
TSIGS BCAD NI, /MIG MKHAN\ SMAN PA'I /RGYAL PO YIS,,\

THUR MA DANG SMAN GYI MTHUS /'JIG RTEN\ X 'DI 'GYUR MI 'DRA
TZAM ZHIG RNAM SNANG MNGON BYANG DU YOD, ` DE NAS ME LONG
DBANG NI, YI GE AA: SA BSNGAGS PA'I ME LONG GI NGOS SU RDO
RJE'I

GZUGS BRNYAN SHAR BCUG PA SLOB MA'I MIG TU BSTAN NAS, CHOS
RNAMS GZUGS BRNYAN X SOGS BRJOD, RNAM SNANG MNGON BYANG, NYI
SHU PA, ZUNG GSAL BCAS 'DI'I SHLOO KA GNYIS

PA MED, PHRENG BAR GSUM GA YOD, DBANG DON, RIN PHRENG, SNGAGS
RIM, ME LONG AA: SA BSNGAGS PA LAS, ME LONG AA: LAS BSKYED PA
MI GSAL, MKHAS GRUB KYE RDOR

DKYIL CHOG DANG, NGAG 'DON LHAN THABS SU AA: LAS BSKYED PA
DANG, RGYAL TSAB RJES ME LONG SNGA MA AA: SA BSNGAGS, PHYI MA
AA: LAS BSKYED PAR GSUNGS, RDO RJE'I GZUGS

@369B BRNYAN BSTAN PAR MKHAS GRUB KYE RDOR DKYIL CHOG LAS
GSUNGS, /CHOS RNAMS\ RANG BZHIN GYIS STONG PA /GZUGS BRNYAN
LTA BU STE,\ DE'I NGO BOR DRI MA MA ZHUGS PAS /GSAL,\ DAG LA
RNYOG PA MED,\

'DIR SHINTI PAS, BZHI BRGYA LNGA BCU PA'I 'GREL PAR, DAG PA NI
NYON SGRIB, GSAL BA SHES SGRIB, RNYOG MED SNYOM 'JUG SGRIB PAS
DAG PA LA SBYAR, GNAS LUGS DE SMRA BSAM BRJOD

MED SHES RAB PHA ROL PHYIN X LTAR, 'PHAGS PAS GZIGS PA LTAR SO
SKYE'I RTOGS PAS /GZUNG DU MED,\ BRJOD BYED SGRAS KYANG MNGON
SUM BZHIN /BRJOD DU MED\ PA, BU RAM GYI RO

MYONG BA LTAR BRJOD MI NUS PA BZHIN, DE 'DRA'I STONG NYID LA
DMIGS NAS MTHAR THUG GI 'BRAS BU THOB PAS /RGYU\ DE LA THOS
SGOM SOGS SNGAGS KYI THABS MKHAS KYI LAM GYI /LAS LA\ BRTEN

NAS 'BRAS BU RDO RJE SEMS DPA'I GO 'PHANG /YANG DAG\ PAR
/'BYUNG\ NGO, SHLOOKA 'DIS, RANG BZHIN RNAM DAG BSTAN, SHLOO
KA GNYIS PAS GLO BUR RNAM DAG BSTAN TE, NGES DON GYI /RDO

RJE SEMS DPA'\ YE SHES DE, BZHIN LAG TU SHAR BA'I SKU DE /ME
LONG\ NANG GZUGS BRNYAN SNANG YANG GDOS BCAS SU MA GRUB PA
LTAR YIN PA'AM, YANG NA, NGES DON RDOR SEMS YE

@370A *, ,SHES DE, ME LONG DRI MED DE RANG BZHIN DAG PA LA GLO
BUR GYI G-YA' SOGS PHYIS PAS DAG PA BZHIN, /DER\ GLO BUR DRI
MA 'DOD CHAGS SOGS NYON SGRIB BRAL BAS /GSAL,\

SHES SGRIB BRAL BAS /DAG\ ,DE GNYIS KYI BAG CHAGS BRAL BAS
/RNYOG PA MED,\ DE 'DRA'I DAG PA GNYIS LDAN GYI /SANGS RGYAS
KUN\ GYI /BDAG\ PO RDOR SEMS /RANG NYID\ NI /BU\ SLOB MA
/KHYOD KYI

NI SNYING LA ZHUGS,\ ZHUGS PA'I DON LA, 1 DA LTA DE'I BYIN
RLABS SNYING LA ZHUGS NAS BYIN GYIS RLOBS PA DANG, 2 SLAR
'BRAS SKYABS RDOR SEMS THOB NUS SU BYAS PAS, ZHUGS

PA DANG 'DRA BA'I DON DANG, 3 DE LTA BU THOB PA'I NUS PA SEMS
LA BZHAG PAS ZHUGS PA STE TSUL GSUM YOD, 'DIR SHES SGRIB DANG,
DE'I BAG CHAGS SO SOR PHYE BA LA, SEMS TZAM

PA DANG RANG RGYUD PAS, CHOS KYI BDAG 'DZIN SHES SGRIB MNGON
GYUR BA YIN PAS SO SOR NGOS 'DZIN SLA LA, THAL 'GYUR BAS, CHOS
KYI BDAG 'DZIN NYON SGRIB, DE'I BAG CHAGS SMIN

PA'I GNYIS SNANG 'KHRUL PA'I CHA SHES SGRIB MNGON GYUR BA
DANG, DE SKYED BYED SEMS RGYUD LA YOD PA'I NUS PA SHES SGRIB
KYI BAG CHAGS SU 'JOG DGOS, SHLOO KA GSUM PA, CHOS RNAMS

@370B MTHA' BZHI DANG BRAL BAS /RANG BZHIN\ GRUB PA'I SKYE BA
/MED CING,\ DE'I RGYU MTSAN GYIS RANG GI NGO BOS /GNAS\ PA'ANG
/MED,\ DES RANG BZHIN 'GAGS PA MED PA /DE LTAR CHOS\ THAMS CAD

/SHES NAS\ SLOB MA /KHYOD\ KYIS SGYU MA LTA BU'I NGANG NAS
/SEMS CAN GYI DON MNYAM PA MED PA BYOS\ SHIG DE LTAR BYAS NA
/SKYOB PA\ SANGS RGYAS /RNAMS KYI SRAS SU SKYE\ BAR 'GYUR RO,
,ZHES PA DANG,

YANG NA RKANG PA THA MA'I DON SRAS SU SKYE BA'I DON PO NI DE
YIN NO, ,ZHES BSHAD PA'ANG YOD, TSIG LHUG GO SLA, ME LONG
BSTAN PAS, RJES THOB TU BDEN STONG SGYU MA LTA BUR 'CHAR BA'I

BAG CHAGS DANG, DER SHAR BA'I RDOR SEMS KYI SKU DANG 'DRA BAR,
GDOS BCAS MIN PA'I YE SHES KYI SKU CAN RDOR SEMS RANG GI
SNYING DBUS LAS DNGOS SU 'GRUB PA'I NUS PA BZHAG

PHYI MA NI DBANG DON GYI DGONGS PAR BYAS NA LEGS, SKYID SHOD
DBANG tIKA CHOS THAMS CAD GZUGS BRNYAN LTAR MTHONG BA DANG,
RDOR SEMS BYIN RLABS SNYING LA ZHUGS PA'I MOS

PA BYA, DE NYID ME LONG DBANG GI NGO BOR BSHAD DO, ,SLOB DPON
KUN SNYING, DVA RI KA PA, SHANTI PA RNAMS KYIS TSIGS BCAD DANG
PO SOGS KYIS ME LONG DBANG RJES, DRIL BU DANG

@371A *, ,MDA' GZHU BYIN NAS, TSIGS BCAD GNYIS PAS SLAR YANG
ME LONG STON PA GNYIS PA MDZAD, DE'I PHYAG LEN RDOR DBYINGS
'KHOR BSGYUR ZIN BRIS LAS, ME LONG SNGA MA

23 BA REG PA RE BYAS NAS BLTA BA DANG, PHYI MA'I TSE RDO RJE
ME LONG STENG DU BSLANGS NAS STON PAR GSUNGS, STON THENGS
GNYIS MDZAD PA NI, SNGA MA CHOS THAMS CAD GZUGS

BRNYAN LTA BUR RTOGS PA'I NUS PA 'JOG PHYI MA SNYING LA 'JUG
PA'I RDOR SEMS KYI NGANG TSUL SHES PA DANG, DE'I BYIN RLABS
ZHUGS PA'I CHED YIN, PHRENG BAR TSIGS BCAD RNAMS SBREL

NAS LAN CIG LAS MI STON YANG, NUS PA 'JOG LUGS GNYIS KA BYED,
NAG PO'I DKYIL CHOG TU, DRIL BU'I DBANG GI RJES ME LONG LA,
AOm BADZRAS T'A, ZHES BZLAS LA, TSIGS

BCAD 'DIS BSTAN TE, RDO RJE SEMS DPA' ME LONG LTAR, ZHES SOGS
RKANG PA BZHI'I RJES, DE BZHIN GSHEGS PA KUN BDAG GANG, ,BYANG
CHUB SEMS 'DIS SHES PAR GYIS, ,RDO

RJE SEMS DPA'I RANG BZHIN GYI ME LONG GI DBANG NGO, ,RDO RJE
SLOB DPON GYI DBANG GI RJES SU'ANG ME LONG LAN GNYIS STON TSUL
SHINTI PA SOGS DANG 'DRA, RGYAL TSAB RJES 'JAM RDOR

@371B DKYIL CHOG TU, ME LONG SNGA MA STON TSUL TSIGS BCAD GSUM
BCAS DBANG DON LTAR DANG, PHYI MA AA: LAS SKYES PA'I ME LONG,
BADZRA SAT'A, ZHES PAS BYIN, RDO RJE SEMS DPA'

ME LONG BZHIN, ,ZHES PA NAS RKANG PA BZHI BRJOD, ME LONG DANG
GZUGS BRNYAN THA MI DAD PA BZHIN, RDOR SEMS RANG GI SEMS DANG
THA MI DAD DU SHES PAR GYIS, ZHES BRJOD, `

MING GI DBANG, ZUNG GSAL LAS, PHRENG BAR MING MANG DU GSUNGS,
BZHI BRGYA LNGA BCU PAR, MTSAN GYI THOG MAR DPAL GYI SGRA,
,KUN LA'ANG BDAG PO THAMS CAD LAS, ,KYE DAG

RDO RJE THA MAR SBYAR, ,ZHES GSUNGS, DVA RI KA PAS, DPAL DANG
RDO RJE'I SGRA LDAN PAR, ,SLOB DPON GYIS NI LAN GSUM 'BOD,
,CES BTAGS PA'I MING NAS LAN GSUM 'BOD PAR

GSUNGS PA GZHAN PHAL MO CHER MI 'BYUNG NGO, ,'DI'I SNGAGS LA
shE KA TA, ZHES PA YAN CHAD GUR GYI BZHI PA LAS BYUNG, SIDHI
SA MA YA MAN CHAD GUR DANG DPAL MCHOG SOGS LAS

LUNG BSTAN SKABS GSUNGS, PHRENG BA SOGS LAS KYANG DE BZHIN
MDZAD NAS, MING DBANG SKABS SNGAGS SNGA MA TZAM LAS MI 'BYUNG,
SNGAGS DON, BU STON GYIS, RDO RJE SEMS DPA'

@372A *, ,KHYOD LA DBANG BSKUR BAR BGYI'O, ,DBANG GANG BSKUR
NA, RDO RJE MING GI DBANG BSKUR BA NYID DO, ,ZHES PA LTAR TE,
NA MA MING DANG, ZHES BYA BA GNYIS KA LA 'JUG GO,

SNGAGS PHYI MA'I DON, SNGAGS RIM CHEN MOR LUNG STON SKABS
GSUNGS PA LTAR, SIDHI GRUB PA, SA MA YA, ZHVA LU LO CHEN GYIS
NYE BSGYUR 'GREL PAR, DAM TSIG DANG, DUS DANG,

BRDA DANG, RTOGS PA, GZHUNG LUGS, MNA', 'DUS PA, GRUB MTHA'
SOGS DON MANG POR 'JUG PAR GSUNGS PA BZHIN, 'DIR RTOGS PA YIN,
SUS RTOGS NA TVAm STE KHYOD

GANG RTOGS NA, BHUR RLUNG DKYIL TE DE SOGS SA 'OG ,BHU BA SA
STENG, SVA: MTHO RIS SRID RTZE BAR GYI KHAMS GSUM GYI DE NYID,
AA: DGAG TSIG GIS MTSON PA DE RTOGS NUS PA

YIN NO, ,ZHES PA STE GO BDE BAR BRJOD NA, KHYOD KYI KHAMS GSUM
GYI CHOS NYID DE, SA RAB DGA' SOGS KYI RIM PAS RTOGS NUS PA
NA, DE BZHIN GSHEGS PA 'DI ZHES BYA BAR

GRUB PAR 'GYUR RO, ,DMIGS PA NAM MKHA'I RGYAL BA THAMS CAD
KYIS MGRIN GCIG TU BLA MA LHAN DU MING GI DBANG BSKUR BA'I
MTHUS BDE STONG SKYES, KHYAD PAR GTI MUG DANG, MA

@372B DAG PA'I GZUGS PHUNG DAG ME LONG YE SHES MNGON DU BYA,
RNAM SNANG RIGS BSGOM BZLAS DANG DNGOS GRUB BSGRUB PAR DBANG,
MA 'ONGS PA NA DE'I MTSAN 'GRUB PA'I NUS PAR

BZHAG PAR MOS, 'DIR RDOR DRIL MNYAM DU SLOB MA'I MGOR 'DZIN PA
PHRENG BA'I DGONGS PA DANG, DKYIL CHOG RIN CHEN BANG MDZOD,
RDOR DRIL 'DZIN PA'I LAG PA GNYIS SLOB MA'I

SPYI BOR BZHAG NAS MING GDAGS PAR GSUNGS PA, BSHAD RGYUD RDOR
PHRENG DANG, DRIL BU'I DGONGS PA YIN, NGAG GRAGS PAS 'DUS PA'I
DKYIL CHOG TU, RDOR DRIL SLOB MA'I LTE

BAR BZUNG BAR GSUNGS, ME LONG YE SHES NI, SNYE MA BZHI PA LAS,
SNOD BCUD KYIS MTSON PA'I DUS GSUM SHES BYA THAMS CAD RANG
RANG GI GNAS SKABS JI LTA BA BZHIN MA 'DRES

PAR GZIGS PA'I YE SHES LA GSUNGS, MDO SDE RGYAN LAS, ME LONG
YE SHES NGA YI MED, ,YONGS SU MA CHAD RTAG PAR LDAN, ,SHES BYA
KUN LA MA RMONGS PA, ,RTAG TU DE LA MNGON

PHYOGS YIN, ,ZHES NGA DANG NGA YIR 'DZIN PA SOGS MED PA, SHAR
SOGS YUL RIS SU MA CHAD, DUS RTAG TU LDAN, SHES BYAR MA
RMONGS, RNAM PAS BAR MA CHOD PAR YUL MKHYEN PA'AM,

@373A *, ,'DZIN STANGS KYI RNAM PA RIS SU MA CHAD PA STE,
RGYUN, YUL, DUS, DMIGS PA, RNAM PA RIS SU MA CHAD PA'I KHYAD
CHOS LNGA LDAN, SLOB LAM THOS PA'I CHOS MI BRJED

PAR GZUNG BA'I RGYU LAS 'BYUNG BA DANG, YE SHES KYI GZUGS
BRNYAN 'BYUNG BAS, ME LONG YE SHES ZHES BYA BAR DE NYID LAS
GSUNGS SO,, ,,CES DGA' LDAN SHAR RTZE DZE SMAD SPRUL MING PA
BLO BZANG

DPAL LDAN BSTAN 'DZIN YAR RGYAS SAM MING GZHAN BLO GTER DGYES
PA'I LANG TSOS PHYOGS BSGRIGS BGYIS PA'I RNAM DKAR GYI ZLA 'OD
'GRO KUN GDUNG BA SEL BA'I DPYID DU SHIS PAR GYUR CIG,, ,,

@373B [BLANK PAGE]