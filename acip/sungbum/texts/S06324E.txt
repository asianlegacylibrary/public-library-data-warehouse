@00 *, ,DPAL LDAN RDO RJE SEMS DPA'I BSGOM BZLAS DAG BYED BDUD RTZI'I
BUM BZANG ZHES BYA BA BZHUGS SO,,
 
@001A #, ,NA MO GU RU MANYDZU GHO sh'A YA, LHUN GRUB SKU BZHI'I
BDAG NYID BLA MA DANG, ,DBYER MED DPAL LDAN RDO RJE SEMS DPA'
LA, ,GUS PAS BTUD NAS SDIG LHUNG DRI MA'I

TSOGS, ,DAG BYED CHO GA'I RIM PA MDOR BSDUS BSHAD, 'DIR DPAL
LDAN RDO RJE SEMS DPA'I BSGOM BZLAS LA BRTEN NAS SDIG LTUNG
SPYONG TSUL LA BZHI, SDIG LTUNG GI 'PHEL KHA

'CHAD PHYI DA RGYUN DU BSGOM BZLAS BYA TSUL, SDIG LTUNG RTZA BA
NAS DAG PHYIR RNGOR SEMS KYI BSNYEN PA BYA TSUL, BSGOM BZLAS LA
SPRO SHUGS 'PHEL PHYIR KHUNGS DANG PHAN YON BSTAN

PA; MTSAN DON DANG LAS SPYOR GYI RIM PA MDO TZAM SMOS PA'O,
,DANG PO LA GSUM, SNGON 'GRO, DNGOS GZHI, MJUG GO, DANG PO SNGON
'GRO NI, 'DI'I GZHUNG SLOB DPON 'JAM

@002A *, ,DPAL GRAGS PA'I SNYING PO RGYAN LAS THUN MTSAMS SU
BSGOM BZLAS BYA BAR BSHAD KYANG BOD KYI BLA MA RNAMS KYI PHYAG
LEN LA ZAB KHRID GANG BSGOM YANG DE'I THUN

'GOR MDZAD PAS, 'DIR YANG 'JIGS BYED BCU GSUM MA'I MNGON RTOGS
KYI 'GOR BYA BA'I DBANG DU BYAS NAS BSHAD PA LA, BLA MED KYI
DBANG DANG RDOR SEMS KYI THUN MONG MA YIN

PA'I RJES GNANG THOB PA'I GANG ZAG GI MTSAN NYID DANG LDAN PA'I
GNAS SU BDE BA'I STAN LA LEGS PAR 'KHOD NAS, MDUN GYI NAM MKHAR
SENG KHRI PAD NYI'I STENG DU BLA MA RDO RJE 'JIGS

BYED KYI LHA TSOGS LA RTZA BRGYUD KYI BLA MA YI DAM SANGS RGYAS
BYANG SEMS DPA' BO MKHA' 'GRO CHOS SKYONG SRUNG MA'I TSOGS KYIS
BSKOR NAS BZHUGS PA'I SKYABS YUL DANG, RANG

DANG RANG GI MTHA' SKOR DU 'KHOD PA'I PHA MA SEMS CAN THAMS CAD
'KHOR BA DANG NGAN SONG GI SDUG BSNGAL RGYU BCAS LA SHIN TU
'JIGS NAS SDUG BSNGAL LAS SKYOB PA DANG SDIG

@002B LTUNG SBYONG BA'I NUS PA MDUN GYI SKYABS YUL RNAMS LA YOD
PAR YID CHES KYI DAD PA BSKYED DE SKYABS 'GRO'I RGYU GSAL BTAB
LA, GRUB CHEN L'A LI TA BADZRA GYI LHA ZHE DGU MA'I SGRUB THABS
LAS 'BYUNG BA'I,

DKON MCHOG GSUM LA SKYABS SU 'GRO, ZHES SOGS TSIGS BCAD GCIG LAN
MANG DU BRJOD PA'I TSIG RKANG DANG POS SKYABS 'GRO BYA TSUL STON
CING, TSIG DON NI, SKABS 'DI'I DKON MCHOG GSUM

ZHES PA THEG CHEN MTHUN MONG MA YIN PA'I DKON MCHOG GSUM YIN LA,
DE LA YANG MA 'ONGS PA NA RANG RGYUD LA 'BYUNG RUNG GI DKON
MCHOG GSUM NI 'BRAS SKYABS YIN PAS DE LA THOB BYAR YID CHES KYIS
SKYABS

SU 'GRO BA DANG, DA LTA GZHAN RGYUD LA BYUNG ZIN GYI DKON MCHOG
GSUM NI RGYU SKYABS YIN PAS DE LA 'BRAS SKYABS LA SBYOR BA'I
SKYABS BCOL NAS SKYABS SU 'GRO BA YIN PAS DMIGS PHYED PAR BYAS
LA BDUD RTZI

'BEBS SBYANGS DANG BCAS BYA'O, ,TSIG RKANG PHYI MA GSUM GYIS
SEMS BSKYED BYA TSUL STON CING, TSIG DON NI, BDAG GIS RDZOGS
PA'I BYANG CHUB THOB PAR BYAS NAS, DE NAS SEMS CAN THAMS CAD
BDAG

GIS 'KHOR BA BAG CHAGS DANG BCAS PA LAS BSGRAL BAR BYA ZHING BLA
NA MED PA'I BYANG CHUB KYI GO 'PHANG GI GNAS LA DGOD PAR 'GYI'O,
,ZHES DAM 'CHA' BA'I BYANG CHUB KYI SEMS NI YANG DAG PAR BSKYED

@003A *, ,PAR BGYI'O, ,ZHES BYA BA'I DON YIN PAR RNAM BSHAD GSAL
BA'I GTZUG RGYAN LAS BSHAD LA, 'DIR NI DE'I CHED DU RDO RJE SEMS
DPA'I BSGOM BZLAS BYA'O SNYAM PA'I 'JUG SEMS DANG LAM

LA BRTEN PA YANG TSANG DGOS PA YOD DO, ,DE LTAR SKYABS SU 'GRO
ZHING SEMS BSKYED PA NI, SDIG LTUNG GI GNYEN PO STOBS BZHI'I
NANG NAS RTEN GYI STOBS YIN PAS, DE GNYIS RANG RGYUD DANG 'DRES
NGES

SHIG MA BYAS NA GNYEN PO STOBS BZHI MI TSANG BAS TSIG BSHAD TZAM
DU MA SONG BA GAL CHE'O, ,GNYIS PA DNGOS GZHI LA GSUM, SPYI BOR
RDOR SEMS YAB YUM YAN LAG BZHI RDZOGS SU BSKYED PA,

SDIG LTUNG SBYONG BA'I BZLAS DMIGS GSAL GDAB PA, BZLAS BYA'I
SNGAGS DON BOD SKAD DU BSHAD PA'O, ,DANG PO LA BZHI, BSNYEN PA'I
YAN LAG DAM TSIG PA BSKYED PA, NYE SGRUB KYI YAN LAG

GNAS GSUM BYIN RLABS, SGRUB PA'I YAN LAG YE SHES PA GZHUG PA,
SGRUB CHEN GYI YAN LAG DBANG BSKUR RGYAS GDAB BO, ,DANG PO NI,
RANG GI SPYI BOR PAm LAS PADMA DANG, ZHES PA NAS, YAB RDO RJE
SKYIL

KRUNG GIS BZHUGS PA, ZHES PA'I BAR TE, DE YANG SKYABS YUL RNAMS
'OD DU ZHU NAS RANG LA THIM PAS RANG NYID RDO RJE 'JIGS BYED
ZHAL GCIG PHYAG GNYIS PA YUM BCAS SU BZHENGS PA'I SPYI BOR NGO
BO

@003B STONG NYID RTOGS PA'I YE SHES YIN PA LA, RNAM PA PAm YIG
DKAR PO ZHIG THOL GYIS BYUNG, DE 'OD DU MER GYIS ZHU BA LAS
PADMA DKAR PO 'DAB MA BRGYUD PA, RTZA BA LA DMAR MDANGS CHAGS
SHING LTE BA LJANG LA ZE'U 'BRU DMAR SER

CAN SHIN TU DRANGS PA, DE'I LTE BA'I STENG DU NGO BO BDE BA CHEN
PO'I YE SHES YIN PA LA RNAM PA AA THUNG DKAR PO ZHIG THOL GYIS
BYUNG, DE 'OD DU MED GYIS ZHU BA LAS ZLA BA'I DKYIL 'KHOR DKAR
BSIL NYA GANG BA ME LONG GYEN DU BSTAN PA LTA BU, DE'I STENG DU
NGO

BO SANGS RGYAS THAMS CAD KYI THUGS BDE STONG GNYIS SU MED PA'I
YE SHES YIN PA LA, RNAM PA H'Um YIG DKAR PO ZHIG THOL GYIS
BYUNG, DE 'OD DU MER GYIS ZHU BA LAS RDO RJE DKAR PO RTZE LNGA
PA GYEN DU 'GRENGS PA'I LTE BA'I NANG DU H'Um YIG DKAR POS

MTSAN PA, DE YANG ZLA DKYIL 'O MA DANG, RDO RJE SHEL DKAR DANG,
H'Um YIG DUNG MDOG TU BYAS NA, KHA DOG MA ZLOS PA YIN GSUNG, DE
NAS H'Um YIG DE LAS 'OD ZER DPAG TU MED PA PHYOGS BCUR SPROS
PA'I 'OD ZER LA LA'I SNE LA RDOR SEMS YAB YUM

SEMS CAN GYI GRANGS DANG MNYAM PA SPROS TE SPYI BOR 'KHOD PA
SNYOMS PAR ZHUGS PA'I SBYOR MTSAMS NAS BYANG SEMS DKAR PO'I RNAM
PA CAN GYI BDUD RTZI'I RGYUN BABS PA SEMS CAN RNAMS KYI LUS SEMS
LA ZHUGS PAS, NAD GDON SDIG

SGRIB THAMS CAD GAR SONG CHA MED DU SBYANGS TE SHES RGYUD YONGS
SU DAG PA LA RDOR SEMS YAB YUM RJES CHAGS KYI MES ZHU NAS THIM
PAS, SEMS CAN THAMS CAD RDO RJE SEMS DPA'I GO 'PHANG LA BKOD,
'OD ZER LA LA'I SNE LA MCHOD

@004A *, ,PA'I LHA MO MCHOD RDZAS SNA TSOGS THOGS PA DPAG TU MED
PA SPROS TE, PHYOGS BCU'I SANGS RGYAS DANG BYANG CHUB SEMS DPA'
THAMS CAD LA PHYI NANG GSANG BA'I MCHOD PA PHUL BAS THUGS RGYUD
LA ZAG MED KYI

BDE STONG KHYAD PAR CAN GSAR DU 'KHRUNGS PAS MNYES PAR BSAM STE,
SKABS 'DIR DON GNYIS BYED PA RGYU'I MDZAD PA DANG 'OG TU DON
GNYIS BYED PA 'BRAS BU'I MDZAD PA LAM DU BYED PA YIN GSUNG, DE
NAS SEMS CAN

RDOR SEMS SU BYAS PA DANG, SNGON NAS GRUB PA'I RGYAL BA SRAS
BCAS THAMS CAD 'OD ZER GYI SNE LA TSUR 'DUS TE, RDO RJE H'Um
DANG BCAS PA LA THIM PAS RDO RJE H'Um DANG BCAS PA DE 'OD DU MER
GYIS ZHU BA LAS, PAD ZLA'I STENG DU SANGS

RGYAS THAMS CAD KYI YE SHES GCIG TU BSDUS PA'I NGO BO RTZA BA'I
BLA MA DANG DBYER MED PA'I DPAL RDO RJE SEMS DPA' SKU MDOG GANGS
RIL NYI MA SHAR BA LTAR DKAR BA, ZHAL GCIG PHYAG GNYIS KYIS
GA-YAS RDO RJE DKAR

PO RTZE LNGA PA DANG, GA-YON DRIL BU 'DZIN PAS YUM GYI MTSAN 'OG
NAS 'KHYUD CING ZHABS RDO RJE SKYIL KRUNG GIS BZHUGS PA, DE'I
PAD NA YUM RDO RJE BSNYEMS MA SKU MDOG DKAR MO ZHAL GCIG PHYAG
GNYIS KYIS GA-YAS

RDO RJE GRI GUG DANG, GA-YON BDUD RTZIS GANG BA'I THOD PA 'DZIN
PAS YAB KYI MGUL NAS 'KHYUD CING, ZHABS GNYIS YAB KYI BRLA STENG
NAS 'KHRIL BA'I PADMA'I SKYIL KRUNG GIS BZHUGS PA, GNYIS KA'ANG
MTSAN BZANG PO SUM

@004B CU RTZA GNYIS DANG DPE BYAD BZANG PO BRGYAD CU DANG LDAN
PA, DBU RGYAN SNYAN RGYAN MGUL RGYAN SE MO NGO DO SHAL PHYAG
GDUB ZHABS GDUB 'OG PAG STE RIN PO CHE'I RGYAN BRGYAD KYIS
BRGYAN CING, SKU STOD LHA RDZAS KYI GOS KYI GA SHAL DANG, SKU
SMAD LHA RDZAS KYI DAR GYI SHAM THABS

GSOL BA, CHE CHUNG MTHA' GANG TZAM ZHIG BSKYED PAR BYA'O, ,GNYIS
PA NYE SGRUB KYI YAN LAG GNAS GSUM BYIN RLABS NI, GZHUNG DU DE'I
THUGS KAR ZLA BA'I STENG DU H'Um YIG DKAR PO ZHES PA TZAM LAS MA
GSUNGS KYANG 'KHRID RGYUN LA

YOD PA LTAR YAB YUM GNYIS KA'I SPYI BOR 'KHOR LO DKAR PO RTZIBS
BRGYAD PA'I LTE BAR SKU RDO RJE'I NGO BO AOm YIG DKAR PO, MGRIN
PAR PADMA DMAR PO 'DAB MA BRGYAD PA'I LTE BAR GSUNG RDO RJE'I
NGO BO A'A: YIG DMAR PO, THUGS KAR KUN RDZOB BYANG

CHUB KYI SEMS KYI NGO BO ZLA BA'I DKYIL 'KHOR GYI LTE BAR DON
DAM BYANG CHUB KYI SEMS KYI NGO BO H'Um YIG DKAR PO ZHIG BSAM
STE, SPYIR THUGS KA'I H'Um YIG SNGON PO BYED PA MANG YANG, 'DIR
DKAR PO BYED PA NI, SDIG SGRIB SBYONG BA ZHI BA'I LAS

YIN PAS DE 'GRUB PA'I CHED DU YIN GSUNG, GSUM PA SGRUB PA'I YAN
LAG YE SHES PA GZHUG PA NI, DE LAS 'OD ZER 'PHROS, RANG 'DRA'I
YE SHES PA SPYAN DRANGS, GNYIS SU MED PAR GYUR, CES PA STE, YAB
YUM GYI THUGS KA'I H'Um DE LAS

'OD ZER DMAR PO LCAGS KYU LTA BU PHYOGS BCUR SPROS PAS, PHYOGS
BCU'I SANGS RGYAS THAMS CAD RANG BZHIN CHOS SKU'I GNAS NAS
BSGOMS PA DANG 'DRA BA'I GZUGS SKU'I RNAM PAR SPYAN DRANGS PA
RNAMS GCIG LA GCIG THIM NAS

@005A *, ,MTHAR RDOR SEMS YAB YUM ZUNG GCIG TU GYUR PA DZA: ZHES
PAS DAM TSIG PA SO SO'I SPYI BOR MI THOG TU MI BRTZEGS PA LTAR
DGUG ,H'Um ZHES PAS DAM TSIG PA SO SO LA ME LONG GI NGOS LA

GZUGS BRNYAN SHAR BA LTAR GZHUG ,BAm ZHES PAS DAM YE DBYER MED
DU CHU LA CHU 'DRES PA LTAR BCING, HO: ZHES PAS DAM TSIG PA LA
YE SHES PA MI DGYES PA MED PAR LANG TSO CAN LA 'DONG LDAN CHAGS
PA LTAR

MNYES SHING DBANG DU GYUR PAR BSAM STE, GZHUNG DU MI GSAL YANG
RJE'I CHOS DRUG YID CHES GSUM LDAN DANG, RIM LNGA GDAN RDZOGS
KYI DMAR 'KHRID GNYIS SU 'BYUNG BAS DZA: H'Um BAm HO: NGAG TU
BRJOD PA LEGS SO,,

BZHI PA SGRUB CHEN GYI YAN LAG DBANG BSKUR RGYAS GDAB NI, SLAR
YANG THUGS KA'I H'Um LAS 'OD ZER 'PHROS, ZHES PA NAS, MI BSKYOD
PAS DBU BRGYAN PAR GYUR, CES PA'I BAR TE, SLAR YANG THUGS KA'I
H'Um LAS 'OD

ZER SNGAR BZHIN SPROS PAS, STENG 'OG GI RGYAL BA THAMS CAD MI
BSKYOD PA SNGON PO YAB YUM DANG, SHANG DANG SHAR LHO'I RGYAL BA
THAMS CAD RNAM SNANG DKAR PO YAB YUM DANG, LHO DANG LHO NUB KYI
RGYAL BA THAMS CAD

RIN 'BYUNG SER PO YAB YUM DANG, NUB DANG NUB BYANG GI RGYAL BA
THAMS CAD 'OD DPAG MED DMAR PO YAB YUM DANG, BYANG DANG BYANG
SHAR GYI RGYAL BA THAMS CAD DON GRUB LJANG GU YAB YUM GYI RNAM
PAR SPYAN

@005B DRANGS PA RNAMS GCIG LA GCIG THIM NAS MTHAR RIGS LNGA YAB
YUM TSAN PA GCIG TU GYUR PA LA, THAL MO SPYAR TE MI BSKYOD PA
GTZO BOR BZHUGS PA'I DE BZHIN BSHEGS PA RIGS LNGA YAB YUM THAMS
CAD KYIS

SPYI BO'I RDOR SEMS YAB YUM DAM YE GCIG TU GYUR PA 'DI LA MNGON
PAR DBANG BSKUR TU GSOL, ZHES SNYING THAG PA NAS GSOL BA BTAB
PAS, DE BZHIN GSHEGS PA RIGS LNGA YAB RNAMS KYIS DBANG BSKUR
BA'I

DGONGS PA MDZAD, YUM RNAMS KYIS PHYAG NA YE SHES KYI BDUD RTZIS
GANG PA'I BUM PA DKAR PO THOGS TE, ZHAL NAS SNGAGS BRJOD PA DANG
BCAS RDOR SEMS YAB YUM GYI SPYI BO NAS CHU RUB KYI TSUL DU BLUG
STE

DBANG BSKUR BAS DRI MA THAMS CAD LHAG MED DU DAG ,YAB YUM GNYIS
KA'I SKU'I NANG THAMS CAD YE SHES KYI BDUD RTZI'I RGYUN GYIS
GANG BAS THUGS RGYUD LA BDE STONG KHYAD PAR CAN GSAR DU
'KHRUNGS, CHUS SKU GANG

BA'I LHAG MA SPYI GTZUG TU RGYANGS KYIS LUNG PA 'OD DU MED GYIS
ZHU BA LAS RAL PA'I THONG COG GI RTZER YAB LA MI BSKYOD PA DANG
YUM LA RDO RJE SEMS DPA' SPRUL SKU'I RNAM PA CAN GYIS BRGYAN
CING DBANG LHA RNAMS

KYANG RIGS BDAG LA THIM PAR BSAM MO, ,DE LA DBANG BSKUR BA'I
SNGAGS DON NI, THOG MTHA'I AOm DANG H'Um LA BSGYUR RGYU MED
KYANG, SARBA THAMS CAD, TA TH'A DE BZHIN GA TA GSHEGS PA, AA BHI
MNGON PAR, shE KA TA DBANG

@006A *, ,BSKUR BA, SAM YA DAM TSIG ,SHRI YE DPAL GYI CHED DU
ZHES PA STE, DAM TSIG DPAL GYI CHED DU DE BZHIN GSHEGS PA THAMS
CAD KYI MNGON PAR DBANG BSKUR BA'O DBANG BSKUR BA'I DGOS PA

YANG RDO RJE SEMS DPA' SOGS SANGS RGYAS RNAMS LA DAG RGYU'I DRI
MA DANG BDE STONG GSAR DU BSKYED DGOS PA CI YANG MED MOD KYI
SGRUB PA PO RANG RGYUD KYI DRI MA DAG PA DANG, RTOGS PA BSKYED
PA'I CHED DU YIN TE, RGYAL

BA'I SKU GSUNG THUGS LA NYON MONGS MI MNGA' YANG, ,SEMS CAN LUS
NGAG YID GSUM SGRIB PA SBYANG SLAD DU, ZHES GSUNGS PA LTAR RO
GSUNG, 'DIR YUM LA RDOR SEMS KYIS RGYAS GDAB PAR RJE NGAG DBANG

BYAMS PA'I GSANG 'DUS BSKYED RIM DU BSHAD LA, DE YANG YAB LA MI
BSKYOD PAS BRGYAN PA NI RGYU LA 'BRAS BUS RGYAS BTAB PA DANG,
YUM LA RDOR SEMS KYIS BRGYAN PA NI, 'KHOR LA GTZO BOS RGYAS BTAB
PA YIN

GSUNG, GNYIS PA SDIG LTUNG SBYONG BA'I BZLAS DMIGS GSAL GDAB PA
NI, BCOM LDAN 'DAS RDO RJE SEMS DPA', ZHES PA NAS, MTHU STOBS
PHUN SUM TSOGS PAR GYUR, CES PA'I BAR TE, RANG YI DAM DU

GSAL BA'I THUGS KA'I H'Um YIG LA SEMS ZHUGS PA LTAR BYAS NAS
Â¥BZUNG STE, DES YAR BLTAS PAS SPYI BO'I BLA MA RDO RJE SEMS
DPA'I THUGS KAR ZLA DKYIL GYI LTE BAR H'Um YIG DKAR PO DANG,
DE'I MTHAR MDUN
 @06B NAS BRTZAMS TE GA-YAS SKOR DU YI GE BRGYA PA'I SNGAGS GYEN
'GRENG DUNG 'PHRENG BSTAR LA BRGYUS PA LTA BUS BSKOR BA GSAL
BTAB LA, KYE BCOM LDAN 'DAS RDO RJE SEMS DPA'I ZHES MTSAN NAS
LHANG STE BOS LA,

BDAG GZHAN SEMS CAN THAMS CAD 'KHOR BA'I GNAS NA SDUG BSNGAL
MTHA' MED DU MYONG BA'I RGYU SNGAR BSAGS KYI LAS NGAN SDIG SGRIB
SPYI DANG, KHYAD PAR GSANG SNGAGS KYI DAM TSIG DANG SDOM PA
NYAMS PA'I SKYON CHAGS

PA THAMS CAD LA DUG KHONG DU SONG BA LTA BU'I 'GYOD SEMS RNAM
PAR BSUN 'BYIN PA'I STOBS BSKYED NAS, DE RNAMS LHAG MED DU BYANG
ZHING DAG PAR MDZAD DU GSOL, ZHES GDUNG SHUGS DRAG POS GSOL BA
BTAB

PAS, THUGS KA'I H'Um YIG SNGAGS 'PHRENG DANG BCAS PA LAS 'OD ZER
DKAR PO PHYOGS BCUR 'PHROS PHYOGS BCU'I SEMS CAN THAMS CAD LA
'OD ZER GYIS REG PA TZAM GYIS SGRIB GNYIS BAG CHAGS DANG

BCAS PA DAG NAS RDO RJE SEMS DPA' YAB YUM DU GYUR PA DANG, SNGAR
BZHIN 'OD ZER DKAR PO PHYOGS BCUR 'PHROS PA SEMS CAN THAMS CAD
KYI SPYI BOR ZUG PA LA 'KHRIL NAS BDUD RTZI DKAR PO'I RGYUN

BABS PAS SGRIB GNYIS BAG CHAGS DANG BCAS PA BKRUS NAS LUS BDUD
RTZI'I RGYUN GYIS GANG STE RDO RJE SEMS DPA' YAB YUM DU GYUR PA
DANG, SNGAR BZHIN 'OD ZER DKAR PO PHYOGS BCUR 'PHROS PA'I

@07A *, ,SNE LA RDOR SEMS YAB YUM ZHAL SBYOR GYI RNAM PA CAN
DPAG TU MED PA SPROS TE, SEMS CAN RNAMS KYI SPYI BOR YAB YUM
ZUNG RE BZHUGS NAS SNYOMS 'JUG MDZAD PA'I SBYOR MTSAMS NAS BYANG
SEMS

DKAR PO'I RNAM PA CAN GYI BDUD RTZI'I RGYUN BABS PA SEMS CAN
RNAMS KYI LUS SEMS LA ZHUGS PAS, SGRIB GNYIS BAG CHAGS DANG BCAS
PA LHAG MED DU BKRUS TE SHES RGYUD YONGS SU DAG PA LA, RDOR SEMS
YAB YUM RJES

CHAGS KYI MES BDE STONG GI NGO BOR ZHU NAS THIM PAS, SEMS CAN
THAMS CAD RDO RJE SEMS DPA'I GO 'PHANG LA BKOD PAR MOS PA STE,
MDOR NA SEMS CAN THAMS CAD KYI SDIG SGRIB SBYANGS, ZHES PA'I
SKABS SU GZHAN DON GYI DMIGS

PA DE GSUM GANG BDE ZHIG BYA'O, ,DE NAS YANG THUGS KA'I H'Um YIG
SNGAGS 'PHRENG DANG BCAS PA LAS 'OD ZER DKAR PO PHYOGS BCUR
'PHROS PA'I SNE LA MCHOD PA'I LHA MO MCHOD RDZAS SNA TSOGS THOGS
PA DPAG TU MED PA SPROS TE,

PHYOGS BCU'I SANGS RGYAS SRAS BCAS THAMS CAD LA THUGS MNYES PA'I
MCHOD PA SNGAR BZHIN PHUL NAS LHA MI RNAMS MCHOD YUL SO SO'I
THUGS KAR THIM ZHING 'OD ZER GYI SNE MO THUGS KAR THUG PA LA
'KHRIL NAS SEMS CAN

RDOR SEMS SU BYAS PA DANG, SNGON NAS GRUB PA'I RGYAL BA SRAS
BCAS RNAMS KYI SKU GSUNG THUGS KYI YON TAN THAMS CAD BDUD RTZI
DKAR PO 'OD ZER DKAR DMAR MTHING GSUM 'PHRO BA DANG BCAS PA'I
RNAM PAR BSDUS NAS SPYI BO'I

@07B RDOR SEMS YAB YUM GYI SKU SPYI DANG, KHYAD PAR THUGS KA'I
H'Um YIG SNGAGS 'PHRENG DANG BCAS PA LA THIM PAS, RDO RJE SEMS
DPA' YAB YUM SNGAR LAS KYANG SKU'I GZI BRJID DANG, SDIG SGRIB
SBYONG BA'I MTHU STOBS NUS PA

PHUN SUM TSOGS PAR GYUR TE, SKU LAS 'OD ZER MU MED DU 'PHRO
ZHING THUGS KA'I H'Um YIG SNGAGS 'PHRENG DANG BCAS PA LAS BDUD
RTZI DKAR PO SKYA PHRO MA PHRO DU 'DZAG BZHIN PA ZHIG TU GYUR
PAR BSAMS LA, DMIGS PA 'CHAR BDE NA, GSANG

'DUS RTZA RGYUD LAS, 'DOD PA SNYING GAR BZHAG BYA STE, ZHES
GSUNGS PA'I MAN NGAG ZHAL SHES LTAR, RANG GI THUGS KA'I H'Um YIG
GI THIG LE'I NANG DU ZLA GDAN GYI STENG DU DBUS SU RANG NYID THA
MAL PA, DE'I MDUN DU TSE 'DI'I PHA MA, GA-YAS SU

SPUN ZLA, GA-YON DU MDZA' GROGS, RGYAB TU GNYEN 'KHOR, DE RNAMS
KYI MTHA' SKOR DU KHAMS GSUM GYI SEMS CAN THAMS CAD PA'I DREG PA
LTAR SMUG SHIG GAR YOD PAR BSAM STE, SPYI BO'I RDOR SEMS KYI
THUGS KA'I SNGAGS 'PHRENG

BKLAGS TE SNGAGS DON LTAR GSOL BA 'DEBS PAR MOS NAS YIG BRGYA
BZLAS PAS, YAB YUM GNYIS KA'I SKU'I CHA THAMS CAD DANG, KHYAD
PAR H'Um YIG SNGAGS 'PHRENG DANG BCAS PA LAS BDUD RTZI DKAR

PO'I RGYUN 'O RKYAL MDUNG GIS PHUG PA LTAR SKYA RGYANGS KYIS
BYUNG BAS RANG GZHAN THAMS CAD KYI SPYI BO NAS RKANG MTHIL GYI
BAR DU YAS RIM GYIS GANG NAS SDIG SGRIB THAMS CAD SOL KHU DANG,
DUD KHU'I

@08A *, ,RNAM PA DANG, NAD THAMS CAD BSHANG GCI DANG RNAG KHRAG
GI RNAM PA DANG, GDON THAMS CAD SDOM DANG SDIG PA RVA CAN GYI
RNAM PAR CHU SNE LA RTZVA SPUNG DED PA LTAR SPANGS NAS 'OG SGO
GNYIS DANG BA

SPU'I BU GA THAMS CAD NAS THON TE DBANG CHEN GSER GYI SA GZHI'I
'OG TU SONG, LUS SHEL GONG RDUL PHYIS PA LTAR DANG SA GSAL 'OD
KYI RANG BZHIN CAN DU GYUR PAR BSAM PA NI, YAS 'DED KYI DMIGS PA
DANG, YANG

SNGAR BZHIN BDUD RTZI BYUNG BAS RANG GZHAN THAMS CAD KYI RKANG
MTHING NAS SPYI BO'I BAR DU MAS RIM GYIS GANG NAS SDIG SGRIB NAD
GDON THAMS CAD RTZA SBUR CHU STENG DU GA-YENGS PA LTAR BTEG NAS
DBANG PO'I SGO DANG

BA SPU'I BU GA THAMS CAD NAS THON TE GAR SONG CHA MED DU DAG
,LUS SHEL GONG RDUL PHYIS PA LTAR DVANGS GSAL 'OD KYI RANG BZHIN
CAN DU GYUR PAR BSAM PA NI, MAS 'DED KYI DMIGS PA DANG, YANG
SDIG SGRIB NAD

GDON THAMS CAD RANG GZHAN GYI SNYING GAR SOL PHYE'I PHUNG PO
LTAR NAG 'GAR RE GNAS PA LA, SNGAR BZHIN BDUD RTZI'I RGYUN DRAG
TU BABS PAS 'BAB CHU DRAG PA'I STENG DU GAD PA LHUNGS PA LTAR
NAG 'DUD GYIS SBYANGS, LUS

SHEL GONG RDUL PHYIS PA LTAR DVANGS GSAL 'OD KYI RANG BZHIN CAN
DU GYUR PAR BSAM PA NI, PHUNG 'DED KYI DMIGS PA STE, MDOR NA
RANG DON GTZO CHA BA'I DMIGS PA DE GSUM RE MOS KYIS NYAMS SU LEN
CING BAR BAR DU SPYI BO'I

@08B RDO RJE SEMS DPA' YAB YUM NYID SANGS RGYAS THAMS CAD KYI YE
SHES GCIG TU BSDUS PA'I NGO BO RTZA BA'I BLA MA DANG DBYER MED
DU BLTAS TE MOS GUS SHUGS DRAG TU BYED PA DANG, DON DAM PAR
BZLAS BSGOM BYED PA PO DANG,

BZLAS BYA'I SNGAGS DANG, SBYANG BYA'I SDIG SGRIB SOGS RANG BZHIN
GYIS GRUB PA'I CHOS RDUL TZAM YANG MED PAR NGES PA'I 'KHOR GSUM
MI DMIGS PA'I RGYAS 'DEBS DANG, KUN RDZOB TU RGYU 'BRAS BSLU BA
MED PAS RMI LAM BZHIN DU

YID CHU'I ME 'ONG BA'I RNAM SMIN 'BYIN PA'I NUS PA CAN GYI SDIG
SGRIB RNAMS BLA MA RDO RJE SEMS DPA'I BYIN RLABS DANG, STOBS
BZHI TSANG BA'I TING NGE 'DZIN GYI MTHU STOBS DANG, GZUNGS
SNGAGS ZAB MO'I BZLAS BRJOD KYI NUS

PA LA BRTEN NAS NGES PAR SBYONG NUS SO SNYAM DU BSAM PA DANG,
RANG DANG SNYING GA'I SEMS CAN THAMS CAD KYIS SNANG STONG TSOGS
PA SGYU MA LTA BU'I NGANG NAS YI GE BRGYA PA'I BZLAS BRJOD 'UR
CHEM CHEM BYED PA'I MOS

PA RNAMS KYANG BYA'O, ,GZHAN YANG TING NGE 'DZIN GYI DBANG BZHI
LEN TSUL DANG, RDZOGS RIM ZAB MO'I NYAMS LEN DANG RJES SU MTHUN
PA'I DMIGS PA'I BSGYUR TSUL SOGS BRGYUD LDAN BLA MA MNYES PA'I
GSUNG

LAS 'BYUNG BA YANG 'GA' ZHIG YOD GSUNG, GSUM PA BZLAS BYA'I
SNGAGS DON BOD SKAD DU BSHAD PA NI, SNGAGS NI YI GE BRGYA PA YIN
LA, DE LA YANG PADMA DANG GSHIN RJE'I GSHED DANG HE RU KA DANG
RDO RJE SEMS DPA'I

@09A *, ,YIG BRGYA SOGS DU MA YOD PA LAS 'DIR PHYI MA'O, ,SPYIR
YIG BRGYA ZHES PA NI YI GE STOG LDAN BRGYA BLAG GCIG YOD PA'I
DON YIN LA, DE YANG SARBA SIDDHI YAN CHAD LA YI GE LNGA BCU
DANG, ME PRA

YATZTSA MAN CHAD LA YI GE LNGA BCU YOD PAR GSUNGS PAS, MTHA'I
H'Um PHAt GNYIS NI GSHIN RJE'I GSHED DANG HE RU KA'I YIG BRGYA
KHA MAm BGRANGS NA 'CHAD CING, PADMA DANG RDO RJE SEMS DPA'I YIG
BRGYA LA BGRANGS NA LHAG PAR

MNGON NO, ,DE LTAR NA THOG MTHA' BAR GSUM GYI AOm A'A: H'Um GSUM
DANG, HA BZHI DANG, STE LNGA NI, BOD SKAD DU BSGYUR RGYU MED
KYANG RDO RJE GSUM DANG YE SHES LNGA'I MTSON BYED YIN PAR 'DOD
PA LEGS LA, DE PHYIN GYI

YI GE GO GNYIS LA'ANG BSGYUR LUGS MANG DU YOD KYANG 'DIR LEGS
CHA BSDUS NAS BSGYUR NA, BADZRA RDO RJE, SATVA SEMS DPA' SA MA
YA DAM TSIG ,MA NU RJES SU, P'A LA YA SKYONGS SHIG STE, RDO RJE
SEMS DPA' DAM

TSIG RJES SU SKYONGS SHIG ,CES DANG, BADZRA RDO RJE, SATVA SEMS
DPA', TVEN NYID KYIS, AU PA NYE BAR, TIshthA GNAS PAR MDZOD DE,
RDO RJE SEMS DPA' NYID KYIS NYE BAR GNAS PAR MDZOD, CES DANG,
DRi dHO BRTAN PA, ME BDAG

LA BT'A BA DNGOS POR MDZOD DE, BDAG LA BRTAN PA'I DNGOS POR
MDZOD, CES DANG, SU YAN TU, TO shYO DGYES PA, ME BDAG LA, BH'A
BA DNGOS POR MDZOD DE, BDAG LA SHIN TU DGYES PA'I DNGOS POR
MDZOD, CES DANG, AA

@09B NU RJES SU RAKTO CHAGS PA, ME BDAG LA, BH'A BA DNGOS POR
MDZOD DE, BDAG LA RJES SU CHAGS PA'I DNGOS POR MDZOD, CES DANG,
SU SHIN TU, PO shYO RGYAS PA, ME BDAG LA, BH'A BA DNGOS POR
MDZOD DE, BDAG LA SHIN TU RGYAS PA'I

DNGOS POR MDZOD, CES DANG, SARBA THAMS CAD, SID DHI DNGOS GRUB,
ME BDAG LA, PRA RAB TU, YATZTSA STZOL TE, DNGOS GRUB THAMS CAD
BDAG LA RAB TU STZOL, CES DANG, SARBA THAMS CAD, KARMA LAS, SU
TZA LA MANG, ME

BDAG GI ,TZIHTAm STEMS, SHR'I YA DGE BAR ,KU RU MDZOD DE, LAS
THAMS CAD LA YANG BDAG GI SEMS DGE BAR MDZOD, CES DANG, BHA GA
W'AN BCOM LDAN 'DAS, SARBA THAMS CAD, TA TH'A DE BZHIN, GA TA
GSHEGS PA, BADZRA

RDO RJE, MA ME MUNYTZA BDAG MA GTONG ZHIG STE, BCOM LDAN 'DAS DE
BZHIN GSHEGS PA THAMS CAD KYI RDO RJE BDAG MA GTONG ZHIG ,CES
DANG, BADZR'I RDO RJE CAN, BH'A BA DNGOS POR MDZOD, MAH'A CHEN
PO, SA MA YA DAM TSIG ,SATVA

SEMS DPA' STE, RDO RJE CAN GYI DNGOS POR MDZOD DAM TSIG SEMS
DPA' CHEN PO, ZHES PA'O, ,MDOR NA MDOR BSTAN RGYAS BSHAD DON
BSDU'I TSUL GYIS DNGOS GRUB LA GSOL BA 'DEBS PA SNGAGS 'DI'I DON
YIN CING,

RGYAS BSHAD KYANG DNGOS GRUB RAB YE SHES LNGA DANG, 'BRID GRUB
PA CHEN PO BRGYAD DANG, THA MA LAS BZHI'I DON DU GSOL BA 'DEBS
PA YIN GSUNG, GZHAN YANG SNGAGS 'DI'I MTSON DON GSANG 'DUS KYI
DBANG DU BYAS TE

@10A *, ,BSHAD NA, YI GE BRGYAS DAM PA RIGS BRGYA DANG, HA BZHI
DANG HO STE LNGAS DE NYID RIG LNGA DANG, AOm AA: H'Um GSUM GYIS
GSUNG PA RIGS GSUM DANG, DBUS KYI H'Um YIG GIS GSANG CHEN RIGS

GCIG GI RDO RJE SEMS DPA' MTSON PA YIN GSUNG, GZHAN YANG MTSAMS
NAM MKHA' GRAGS KYIS BSGRIGS PA'I SNAR THANG BRGYA RTZA LAS, RDO
RJE SEMS DPA' NYE BA NYID DU SBYONG, ,RIG PA'I RGYAL PO BDAG LA
BRTAN

PAR DGONGS, ,GSANG BA'I DBANG PHYUG BDAG LA GOS PAR GOMS, RTOGS
PA CHOS BZHIN BSKYED LA DGYES PA BSKYED, ,'DOD PA KUN BYED BDAG
LA CHAGS PA STON, ,DANG PO'I SANGS RGYAS MNYAM MED THUGS RJE
CAN,

LAS RNAMS KUN LA BDAG SEMS DGE BAR SGYUR, ,BDAG GI DGE BA'I LAS
RNAMS THAMS CAD LA, ,RDO RJE SEMS DPAS BYIN GYIS BRLAB TU GSOL,
,RDO RJE SEMS DPA'I YI GE BRGYA PA JO BO RJE DANG LO TZ'A BA RIN

CHEN BZANG POS BSGYUR BA'O, ,ZHES RDOR SEMS KYI YIG BRGYA DANG,
SANGS RGYAS BKA' 'BUM LAS, AOm; GSHIN RJE GSHED PO DAM TSIG RJES
SU SKYONGS, ,GSHIN RJE GSHED PO NYID KYIS NYER GNAS MDZOD,,

BDAG LA BRTAN ZHING BRTAN PA'I DNGOS POR MDZOD, ,BDAG LA SHIN TU
DGYES PA'I DNGOS POR MDZOD, ,BDAG LA RJES SU CHAGS PA'I DNGOS
POR MDZOD, ,BDAG LA SHIN TU RGYAS PA'I DNGOS POR MDZOD,,

@10B BDAG LA DNGOS GRUB THAMS CAD RAB TU STZOL, ,LAS RNAMS KUN
TU GA-YO BA'I BDAG GI SEMS, ,GNYIS MED YE SHES NYID DU MDZAD DU
GSOL, ,H'Um YE SHES LNGA BDAG BCOM LDAN DE BZHIN GSHEGS, GSHIN

RJE GSHED PO RAB GROL RDO RJER MDZOD, ,SEMS DPA' CHEN PO NYID
DANG MNYAM PAR MDZOD, ,A'A: H'Um H'Um PHAt PHAt SV'AH'A, ZHES
GSHIN RJE GSHED YIG BRGYA TSIGS BCAD DU BSGYUR BA YANG YOD DO,
GSUM PA

MJUG NI, BZLAS PA'I MTHAR, BDAG NI MI SHES RMONGS PA YIS, ,ZHES
PA NAS, DBYER MI PHYED PAR GYUR, CES PA'I BAR TE, BZLAS PA ZIN
PAR MTHAR THAL MO SBYAR TE YID RTZE GCIG PAS, PHYIN CHAD SDIG
LTUNG

SROG LA BAG KYANG MI BYA'O SNYAM PA'I SDOM SEMS DANG LDAN PA'I
SGO NAS, AA BHI DHA NA STE BDE MCHOG GI BSHAD RGYUD MNGON BRJOD
BLA MA NAS 'BYUNG BA'I TSIGS BCAD PHYED DANG GNYIS KYIS GSOL BA
'DEBS PA NI

NYES PA LAS SLAR LDOG PA'I STOBS SO, GSOL 'DEBS KYI TSIG DON NI,
BDAG NI MI SHES RMONGS PA'I DBANG GIS SDOM PA GSUM GYI RTZA BA
DANG YAN LAG GI DAM TSIG TSUL BZHIN DU SRUNG BA LAS 'GAL

ZHING NYAMS PA DANG, GZHAN YANG BCAS PA DANG RANG BZHIN GYI KHA
NA MA THO BA'I SDIG PA DANG SGRIB PA SNGON CHAD DPAG TU MED PA
BSAGS PA DE DAG THAMS CAD LA GNOD ZHING 'GYOD PA'I SGO NAS

@11A *, ,BSHAGS PA YIN PAS BLA MA DANG MGON PO RDO RJE SEMS DPA'
KHYED KYIS BDAG LA SKYABS MDZOD CIG ,PHYIN CHAD DE LTA BU SROG
LA BAB KYANG MI BYED CING, SMON PA YID BZHIN DU 'GRUB

PAR THUGS RJE CHEN PO'I BDAG NYID CAN 'GRO BA THAMS CAD DANG
RIGS KUN GYI GTZO BO RDO RJE 'DZIN PA KHYOD LA SNYING THAG PA
NAS RE LTOS 'CHA' BA YIN PAS, KHYED KYIS BDAG LA MGON SKYABS
DPUNG GNYEN MDZOD

CIG ,CES PA'O, ,DE LTAR GDUNG SHUGS DRAG POS GSOL BA BTAB PAS
SPYI BO'I RDO RJE SEMS DPA' SHIN TU DGYES NAS ZHAL 'DZUM BAG
DANG BCAS TE RIGS KYI BU ZHES RANG LA BOS NAS KHYOD KYI SDIG
SGRIB

SPYI DANG KHYAD PAR SNGAGS KYI DAM TSIG NYAMS CHAGS THAMS CAD
BYANG ZHING DAG PA YIN NO, ,ZHES GSUNG GIS DBUGS DBYUNG STZAL
TE, THUGS KA'I 'OD ZER BSDUS PAS DE'I SNE LA BZHUGS PA'I SEMS
CAN THAMS

CAD RDO RJE SEMS DPAR BYAS PA DANG, PHYOGS BCU'I RGYAL BA SRAS
DANG BCAS PA BKUG NAS, SPYI BO'I RDO RJE SEMS DPA' YAB YUM LA
THIM, YAB YUM NYOMS PAR ZHUGS PAS RJES CHAGS KYI MES BDE STONG

GI NGO BO'I BYANG CHUB KYI SEMS SU ZHU BA RANG GI TSANGS BUG NAS
ZHUGS TE DH'U T'I'I LAM BRGYUD NAS SNYING GA'I MI SHIGS PA'I
THIG LE'I NGO BO H'Um YIG BSGRUB BYA DANG BCAS PA LA THIM PA
YONGS SU GYUR PA
@11B LAS; RANG GI SHIN TU PHRA BA'I SGO GSUM DANG, RDO RJE SEMS
DPA'I SKU GSUNG THUGS DBYER MED DU 'DRES PA'I RDOR SEMS YAB YUM
GYI SKU MTSON GANG TZAM ZHIG LA SEMS ZHUGS PA BZHIN DU NGA RGYAL
BZUNG NAS, DGE BA

'DI YIS MYUR DU BDAG ,CES SOGS DANG, 'JAM DPAL DPA' BOS JI LTAR
MKHYEN PA DANG, ZHES SOGS KYIS DGE RTZA BSNGO BA DANG SMON LAM
BYA'O, ,GNYIS PA SDIG LTUNG RTZA BA NAS DAG PHYIR RDOR SEMS KYI

BSTEN PA BYA TSUL NI, SDIG LTUNG SBYANG BA ZHI BA'I LAS YIN PAS
ZLA BA YAR NGO'I TSES GCIG LA SOGS PA'I DUS TSES BZANG PO'I NYIN
YID MTHUN GYI GNAS SU RDO RJE SEMS DPA'I BRIS 'BUR GYI SKU RTEN
DANG,

ZLUM GTOR DKAR PO DANG, PHYI NANG GI MCHOD PA RNAMS LEGS PAR
BSHAM, GZHAN YANG NAG PHYOGS PA BSKRAD PA DANG, DKAR PHYOGS PA
LA 'PHRIN LAS 'CHOL BA DANG, MTSAMS MTHO SLONG BA SOGS

BSNYEN MTSAMS SPYI LA DGOS PA'I STA GON RNAMS BYAS LA, SROD KYI
DUS SU STAN BDE BA LA SHAR DU PHYOGS PAS 'KHOD DE, MDUN GYI NAM
MKHAR SENG KHRI PAD ZLA'I GDAN LA BLA MA RDO RJE SEMS DPA'I LHA
TSOGS

SOGS SKYABS YUL DANG SKYABS 'GRO'I RGYU GSAL BTAB LA, SKYABS
'GRO SEMS BSKYED TSAD MED BZHI BCAS RNAMS SPYI LTAR BYAS TE
SKYABS YUL RNAMS RANG LA BSTIM, DE NAS BSNYEN PA'I SKABS

@12A *, ,RANG NYID RDOR SEMS SU BSGOMS NAS BYAS PAS CHOG MOD
KYANG, BLA MA RNAMS KYI PHYAG BZHES LA SPYI BOR BSGOMS NAS MDZAD
PA BDUD RTZI 'BEBS SBYANG GI DMIGS PA SKYONG

BDE KHYAD YIN PAS, 'DIR YANG RANG THA MAL DU GNAS PA'I SPYI BOR
SNGAR BZHIN RDOR SEMS YAB YUM YAN LAG BZHI RDZOGS SU BSKYED NAS
BZLAS DMIGS GSAL BTAB STE, THUN RE LA YIG BRGYA LNGA BRGYA

NAS TSIG STONG TZAM GYI BAR JI LTAR RIGS PA BZLAS LA GRANGS
BZUNG STE, MJUG TU, BDAG NI MI SHES RMONGS PA YIS, ZHES PA NAS,
ZHES GSUNGS NAS RANG LA THIM PAS RANG NYID RDO RJE SEMS DPA' YAB
YUM

DU GYUR PA'I SPYI BOR AOm, MGRIN PAR A'A: THUGS KAR H'Um GIS
MTSAN PAR GYUR, CES BSKYED LA, BSNYEN DUS SU THUN MTHAR GTOR MA
NGES PAR 'BUL DGOS PAR GSUNGS PAS DE'I TSUL NI, PHYAG RGYA DANG
BCAS

TE, AOm A'A: H'Um HA HO HR'I: LAN GSUM GYIS NANG MCHOD DANG GTOR
MA BYIN GYIS BRLABS, BADZRA AA MRi TAS BSANGS, SVA BH'A WAS
SBYANGS, STONG PA'I NGANG LAS A'A: LAS THOD PA'I SNOD RNAMS KYI
NANG DU, H'Um

LAS MCHOD RDZAS RNAMS RANG BZHIN BDE STONG, RNAM PA MCHOD RDZAS,
BYED LAS ZAG MED KYI BDE BA BSKYED PA'I NUS PA DANG LDAN PAR
GYUR, AOm ARGHAm A'A: H'Um NAS AOm SHAPTA A'A: H'Um GI BAR GYIS
MCHOD PA

@12B RNAMS BYIN GYIS BRLABS LA, RANG GI THUGS KA'I H'Um LAS 'OD
ZER 'PHROS PAS, RANG BZHIN GYI GNAS NAS DPAL RDO RJE SEMS DPA'
YAB YUM LA SANGS RGYAS DANG BYANG CHUB SEMS DPA'I TSOGS GYIS
BSKOR BA

SPYAN DRANGS TE, MDUN GYI NAM MKHAR BZHUGS PAR LJAGS 'OD ZER GYI
SPU GUS GTOR MA'I BCUD THAMS CAD DRANGS TE GSOL BAR GYUR, AOm
BADZRA SAH'A SA PA RI W'A RA AI DAm BA LIm TA KHA KHA KH'A HI
KH'A HI, ZHES PA

BDUN GYIS DBUL, AOm BADZRA SA TVA SA PA RI WA RA ARGHAm NAS
SHAPTA PRA T'I TZTSA H'Um SV'A H'A'I BAR GYIS PHYI MCHOD DANG,
AOm BADZRA SA TVA SA PA RI W'A RA AOm A'A: H'Um GIS NANG MCHOD
PHUL, MI BSKYOD RDO RJE YE SHES CHE, ,RDO RJE DBYINGS NI

MKHAS PA CHE, ,RDO RJE GSUM MCHOG DKYIL 'KHOR GSUM, ,RDO RJE
SEMS DPA' LA PHYAG 'TSAL, ,ZHES PAS BSTOD, GANG YANG BDAG BLO
RMONGS PA YIS, ,ZHES SOGS KYIS BZOD PAR GSOL, YIG BRGYAS

KHA BSKANGS, BCOM LDAN 'DAS RDO RJE SEMS DPA' BDAG DANG SEMS CAN
THAMS CAD KYI SDIG SGRIB THAMS CAD ZHI BA DANG, MCHOG MTHUN MONG
GI DNGOS GRUB MA LUS PA STZAL TU GSOL, ZHES 'DOD DON LA

GSOL BA BTAB, AOm BADZRA MU: GTOR MGRON RNAMS RANG NYID LA THIM
PAR GYUR, CES BSDUS LA, DGE BA 'DI YIS MYUR DU BDAG ,RDO RJE
SEMS DPA' 'GRUB GYUR NAS, ZHES SOGS KYIS BSNGO SMON DANG, NYIN

@13A *, ,MO BDE LEGS MTSAN BDE LEGS, ZHES SOGS KYIS SHIS PA
BRJOD NAS THUN MTSAMS LA 'JUG GO ,DE LTA BU'I TSUL GYIS NYIN RE
BZHIN THO RANGS SNGA DRO PHYI DRO SROD DE THUN BZHI'I SGO

NAS GRANGS BSNYEN 'BUM PHRAG GCIG GAM, BSKUL BYED KYI GZUNGS NAS
BSHAD PA'I RMI LTAS YANG YANG 'BYUNG BA SOGS SDIG SGRIB DAG PA'I
MTSAN MA BRTAN PO MA BYUNG GI BAR DU BSNYEN PAR BYA'O, ,GSUM

PA BSGOM BZLAS LA SPRO SHUGS 'PHEL PHYIR KHUNGS DANG PHAN YON
BSHAD PA NI, RJE BDAG NYID CHEN POS N'A RO CHOS DRUG GI 'KHRID
YIG YID CHES GSUM LDAN DU RDO RJE SEMS DPA' YUM RDO RJE BSNYEMS
MA GRI

THOD 'DZIN PA CAN BSGOMS NAS HE RU KA'I YIG BRGYA BZLA BAR
GSUNGS PA NI, BSHAD RGYUD AA BHI DHA NA'I LE'U NYER BZHI PA NYER
LNGA PA NYER DRUG PA GSUM LA GTZO BOR BRTEN LA, YANG 'DUS PA'I
RIM LNGA

GDAN RDZOGS KYI DMAR KHRID DU RDO RJE SEMS DPA' YUM RDO RJE
DBYINGS PHYUG MA RDOR DRIL 'DZIN PA CAN BSGOMS NAS RDO RJE SEMS
DPA'I YIG BRGYA BZLA BAR GSUNGS PA NI, SLOB DPON KLU BYANG GI
'DUS

PA'I DKYIL CHOG NYI SHU PA DANG, NAG PO DAM TSIG RDO RJE'I MCHOD
CHOG DANG, RNAL 'BYOR RGYUD DE NYID BSDUS PA SOGS LA GTZO BOR
BRTEN PAR MNGON NO, ,DE LTAR RGYUD DANG GRUB CHEN GYI DGONGS PA
BLA MA DAM

@13B PA'I MAN NGAG GIS BKRAL BA'I CHO GA JI LTA BA BZHIN DU YI
GE BRGYA PA BZLAS PA LA NI PHAN YON MTHA' YAS PA ZHIG YOD DE,
RTZA RGYUD DE NYID BSDUS PA LAS YI GE BRGYA PA BRJOD PA'I PHAN
YON GYIS MTSAMS MED

LNGA BYAS PA DANG, DE BZHIN GSHEGS PA THAMS CAD BSLUS PA DANG,
DAM PA'I CHOS SPANGS PA DANG, TSUL KHRIMS DANG KUN SPYOD DANG
'TSO BA LOG PA'I NYES PA CHEN PO RNAMS KYANG DAG NAS, SGRUB PA
PO LA RDO RJE

SEMS DPA' BRTAN PAR 'GYUR BA DANG, MCHOG THUN MONG GI DNGOS GRUB
THAMS CAD THOB PAR GSUNGS TE, SLOB DPON KUN SNYING DANG SH'AKYA
BSHES GNYEN GNYIS KAS KYANG RGYUD DE'I DON DE BZHIN DU BSHAD DO,
,

MNGON BRJOD LAS, DPA' BO DANG NI RNAL 'BYOR MA, ,'DI NI KUN GYI
GSANG SNGAGS TE, ZHES DPA' BO DANG RNAL 'BYOR MA THAMS CAD KYI
GSANG SNGAGS SU BSHAD CING, DE BZHIN DU MNYAM SBYONG LAS KYANG
DE

BZHIN GSHEGS PA THAMS CAD KYI SNYING POR BSHAD DO, ,GZHAN YANG
DARPAN A'A TZARYA'I GSHIN RJE GSHED KYI MAN NGAG 'TSO BA'I DE
KHO NA NYID CES BYA BA LAS KYANG, YIG BRGYAS RANG GI LHAG PA'I
LHA

MNYES PAR GSUNGS SO, ,KHYAD PAR DU SLOB DPON 'JAM DPAL GRAGS
PA'I GSANG BA THAMS CAD KYI SPYI'I CHOG SNYING PO RGYAN LAS,
SANGS RGYAS KUN GYI SKU GCIG PU, ,PAD DKAR ZLA BA'I DBUS GNAS

@14A *, ,SHING, ,RDO RJE DRIL BU RGYAN SPRAS PA'I, ,RDO RJE SEMS
DPA' LEGS DMIGS SHING, ZHES GDAN PADMA DKAR PO DANG, ZLA BA'I
STENG GI DBUS SU SANGS RGYAS THAMS CAD KYI SKU GSUNG

THUGS GSUM GCIG TU BSDUS PA'I NGO BO BCOM LDAN 'DAS RDO RJE SEMS
DPA' SKU MDOG DKAR PO RDO RJE DANG DRIL BU BSNAMS SHING, RIN PO
CHE'I RGYAN GYIS SPRAS PA'I SKU LEGS PAR DMIGS SHING

BSGOM PA BSTAN NAS, YI GE BRGYA PA CHO GA BZHIN, ,NYI SHU RTZA
NI RE RE BZLAS, ,LTUNG SOGS BYIN GYIS BRLABS 'GYUR BAS, ,'PHEL
BA RU NI MI 'GYUR ZHES, ,GRUB PA MCHOG RNAMS KYIS BSHAD PAS,
,THUN MTSAMS

SU NI SPYAD PAR BYA, ZHES RDO RJE SEMS DPA'I YI GE BRGYA PA BZLA
BA'I CHO GA JI LTA BA BZHIN DU NYI SHU RTZA GCIG RE NYIN RE
BZHIN BZLAS NA SNGAGS KYI RTZA LTUNG LA SOGS PA SDOM PA GSUM GYI
BCAS PA DANG 'GAL BA'I

NYES PA RNAMS MI 'PHEL BAR BYIN GYIS BRLABS PAR 'GYUR BAS GONG
NAS GONG DU 'PHEL BA RU NI MI 'GYUR RO, ,ZHES GRUB PA MCHOG
BRNYES PA RNAMS KYIS RGYUD DANG DE'I DGONGS 'GREL GYI BSTAN BCOS
LAS

BSHAD PAS, SNGAGS KYI NYAMS LEN THUN BZHI LA SOGS PAR SDOM PA'I
RNAL 'BYOR PAS THUN MTSAMS SU RDO RJE SEMS DPA' BSGOM PA DANG YI
GE BRGYA PA BZLA BA RNAMS TSUL BZHIN DU SPYAD PA STE NYAMS

@14B SU BLANG DGOS PAR BSTAN, YANG; 'BUM PHRAG TU NI BZLAS GYUR
NA, ,RNAM PAR DAG PA'I BDAG NYID 'GYUR, ZHES GONG DU BSHAD PA
LTAR RDO RJE SEMS DPA' LEGS PAR BSGOMS NAS YIG BRGYA CHO GA
BZHIN DU 'BUM

PHRAG GCIG GI BAR DU BZLAS PAR GYUR NA LTUNG BA DANG SDIG PA
RNAMS KYANG CHA SHAS CI RIGS PA RTZA BA NAS RNAM PAR DAG PA'I
BDAG NYID DU 'GYUR RO ZHES BSTAN NO, ,LVA BA'I NA BZA' CAN LA
SOGS PA'I GRUB CHEN

GYI GZHUNG MANG POR YANG, BZLAS PA DANG CHO GA'I LHAG CHAD RAB
TU BSKANG BA'I DON DU YI GE BRGYA PA'I SNGAGS BZLA BAR GSUNGS PA
BZHIN DA LTA'I BAR DU PHYAG LEN GYI RGYUN LA YOD PA 'DI YIN PAS,
RGYUD DANG GRUB

CHEN GYI GZHUNG LAS GSUNGS PA'I BZLAS BSGOM GYI PHAN YON LA YID
CHES KYI NGES PA DRANGS NAS GSANG SNGAGS KYI RGYUL PO YI GE
BRGYA PA'I BZLAS BSGOM GYI SGO NAS DAL BA'I RTEN LA SNYING PO
BLANG BAR BYA'O, ,

BZHI PA MTSAN DON DANG LAS SBYOR GYI RIM PA MDO TZAM SMOS PA NI,
'O NA RDO RJE SEMS DPA' ZHES PA'I MTSAN DON JI LTA BU YIN CE NA,
'DI LA GNYIS LAS, RGYUD SDE 'OG MA DANG THUN MONG GI MTSAN DON
NI,

RDO RJE RTZE MO'I SEMS DPA' BCU DRUG GI BSHAD PA LAS, CI PHYIR
RDO RJE SEMS DPA' YIN, ,BYANG CHUB MCHOG GI YE SHES GANG, ,DE NI
RDO RJER NGES PAR BRJOD, ,YE SHES RDO RJE DE LAS BYUNG, ,DE NI
RDO RJE SEMS

@15A *, ,DPER BRJOD, CES GSUNGS PA LTAR, BYANG CHUB GSUM GYI
MCHOG DE KHO NA NYID DANG DBYER MED PAR BZHUGS PA'I CHOS KYI
SKU'I YE SHES NI RDO RJE DANG, DE LAS BYUNG BA'I GZUGS KYI SKU
NI SEMS

DPA' STE, CHOS GZUGS KYI SKU GNYIS DBYER MED PA LA RDO RJE SEMS
DPA' ZHES BYA'O, ,BLA MED THUN MONG MA YIN PA'I MTSAN DON NI,
MNYAM SBYOR LAS, RDO RJE STONG PA NYID DU BRJOD, ,SEMS DPA' YE
SHES

TZAM NYID DE, ,DE DAG BDAG NYID GRUB PA NI, ,RDO RJE SEMS DPA'
ZHES BRJOD DO, ,ZHES GSUNGS PA LTAR, YUL STONG PA NYID NI RDO
RJE DANG, YUL CAN BDE BA CHEN PO'I YE SHES NI SEMS DPA' STE, DE
'DRA

BA'I YUL YUL CAN GNYIS DBYER MI PHYED PA NI NGES DON GYI RDO RJE
SEMS DPA' DANG, BDE STONG DE NYID BZHIN LAG GI RNAM PAR SHAR BA
NI DRANG DON GYI RDO RJE SEMS DPA' YIN GSUNG, LAS SBYOR NI,
'DI'I

THUN MONG MA YIN PA'I SMIN BYED KYI RIM PA DANG, BUM PA BSGRUBS
NAS BKRU BYA BAS SRUNG GSUM DANG GSHIN PO RJES 'DZIN GYI SBYANG
CHOG BYA TSUL DANG, RIL BU SGRUB TSUL LA SOGS PA DPAL LDAN SRAD
RGYUD KYI

PHYAG BZHES LAS JI LTAR 'BYUNG BA RNAMS YIN NA,, SMRAS PA, KYE
MA NYES LTUNG MTSAN MO'I MUN BZHIN 'THIBS, ,DGE BA'I BLO GROS
GLOG 'OD LAS KYANG DKON, ,'ON TE STOBS BZHI'I DKYIL 'KHOR YONGS

@15B RDZOGS PA'I, ,BSGOM BZLAS NAM MKHA'I NOR BU DENG 'DIR SHAR,
,TSUL 'DI PHRAG DOG DUG CHUS RNAM DPYOD MIG ,NYAMS PA'I GNYIS
SKYES YID LA RNO MTSON TE, ,GZUR GNAS BLO GSAL RKANG DRUG TSOGS
RNAMS

LA; ;LEGS BSHAD SBRANG RTZI STER BA'I BLA MA YIN, ,'DIR 'BAD
RNAM DKAR BDUD RTZI'I KA LA SHAS, ,GNYUG SEMS LA CHAGS BLO BUR
DRI BKRUS TE, ,MTSAN DPE'I LANG TSO RGYAS PA'I MDZES SDUG GIS,
,MKHAS

MNYAM YID CAN MA LUS RJES 'DZIN SHOG ,(CES DPAL LDAN RDO RJE
SEMS DPA'I BSGOM BZLAS DAG BYED BDUD RTZI'I BUM BZANG ZHES BYA
BA 'DI YANG, LUNG RTOGS CHOS KYI MDZOD 'DZIN DAM PA DGE SLONG YE
SHES BSHES GNYEN LAGS NAS BSKUL

MA MDZAD NGOR, MKHAS GRUB DAM PA NGAG DBANG RDO RJE DPAL BZANG
PO'I ZHAL SNGA NAS DANG, THUB BSTAN YONGS KYI MNGA' BDAG RJE
BTZUN BLO BZANG BSTAN 'DZIN DPAL BZANG PO'I ZHAL SNGA NAS GNYIS
LAS CHOS 'DI'I ZAB 'KHRID LEN MANG DU NOD PA LA

BRTEN NAS 'DI SKOR GYI GZHUNG LUGS MANG PO'I YANG DAG DANG LTAR
SNANG GI RNAM DBYE LEGS PAR PHYED PA'I SH'AKYA'I DGE SLONG
DHARMA BHA DRAS DKAR PO'I LO'I CHU STOD ZLA BA'I YAR TSES BCO
LNGA'I NYIN BZHAD DNGUL CHU RI KHROD DGA' LDAN RTZE'I 

SPONG BA BSAM GTAN GYI KHANG BUR SBYAR BA'O,, *, ,SVA STI, BSHAD
GRA PHYAG MDZOD RDO RJE TSE RING ZHES, ,DAD 'BYOR LDAN DES PAR
'DI BSKRUN PA'I DGES, ,GNAS SKABS TSE RING NAD MED 'BYOR PA
RGYAS, ,MTHAR THUG SGRIB BYANG TSOGS GNYIS MYUR RDZOGS SHOG
,SARBA MANGGA LAm,,

*, ,RDOR SEMS KYI BSGOM BZLAS MDOR BSDUS BYA TSUL BZHUGS SO,
@01A #, ,NA MO GU RU MANYDZU GHO sh'A YA, SKU BZHI'I BDAG NYID
BLA MA DANG, ,DBYER MED RDO RJE SEMS DPA' LA, ,BTUD NAS SDIG
LTUNG DRI MA'I TSOGS, ,DAG BYED CHO GA

MDOR BSDUS BSHAD, ,'DIR RDOR SEMS KYI BSGOM BZLAS MDOR BSDUS BYA
TSUL NI, MDUN GYI NAM MKHAR SENG KHRI PAD ZLA'I STENG DU BLA MA
RDO RJE SEMS DPA' LA SKYABS YUL

DKON MCHOG GSUM GYIS BSKOR NAS BZHUGS PA LA DAD GUS DANG, RANG
DANG MTHA' SKOR DU SEMS CAN THAMS CAD 'KHOD PA LA NGES 'BYUNG
DANG SNYING RJE GSAL BTAB STE

DKON MCHOG GSUM LA SKYABS SU 'GRO, ZHES PA'I SKYABS 'GRO DANG,
SEMS CAN THAMS CAD BDAG GIS SGROL, ,BYANG CHUB GNAS LA DGOD PAR
BGYI, ,BYANG CHUB SEMS

@02A *, ,NI YANG DAG BSKYED, CES PA'I SEMS BSKYED LAN GSUM RE
BYAS NAS SKYABS YUL RNAMS RANG LA BSDU BA NI, RTEN GYI STOBS YIN
NO, ,DE NAS CHO GA'I TSIG RIS LTAR

RANG GI SPYI BOR PAm YIG DKAR PO LAS PADMA DKAR PO 'DAB MA
BRGYAD PA'I LTE BAR AA THUNG DKAR PO LAS ZLA BA'I DKYIL 'KHOR,
DE'I STENG DU H'Um YIG DKAR PO LAS RDO RJE DKAR PO RTZE LNGA

PA GYEN 'GRENG GI LTE BAR H'Um YIG DKAR POS MTSAN PA, DE LAS 'OD
'PHROS 'PHAGS PO RNAMS MCHOD CING SEMS CAN RNAMS KYI SDIG SGRIB
SBYANGS NAS TSUR 'DUS TE RDO RJE H'Um

DANG BCAS PA LA THIM PAS 'OD DU ZHU NAS, YAB RDO RJE SEMS DPA'
SKU MDOG DKAR PO ZHAL GCIG PHYAG GNYIS KYIS SHEL DKAR GYI RDO
RJE RTZE LNGA PA DANG DRIL BU 'DZIN PA LA, YUM

RDO RJE SNYEMS MA DKAR MO ZHAL GCIG PHYAG GNYIS KYIS GRI GUG
DANG THOD PA 'DZIN PAS 'KHYUD PA, YAB YUM GNYIS KA'ANG DAR BZANG
PO'I NA BZA' DANG, RIN PO CHE'I RGYAN BRGYAD KYIS

@02B BRGYAN PA, YAB RDO RJE'I SKYIL KRUNG DANG, YUM PADMA'I
SKYIL KRUNG GIS BZHUGS PA, YAB KYI THUGS KAR ZLA GDAN GYI STENG
DU H'Um YIG DKAR PO, DE LAS 'OD ZER DMAR PO LCAGS KYU LTA BU

PHYOGS BCUR 'PHROS PAS RANG BZHIN BDE BA CHEN PO'I DBYINGS NAS
DAM TSIG PA YAB YUM RANG DANG RNAM PA 'DRA BA'I YE SHES PA YAB
YUM SPYAN DRANGS NAS DAM TSIG PA DANG GNYIS SU

MED PAR BSTIM, SLAR YANG THUGS KA'I H'Um LAS 'OD ZER SNGAR BZHIN
'PHROS PAS PHYOGS BCU NAS DBANG GI LHA RIGS LNGA YAB YUM RNAMS
SPYAN DRANGS PA LA, DE BZHIN GSHEGS PA RIG

LNGA YAB YUM THAMS CAD KYIS SPYI BO'I RDOR SEMS YAB YUM 'DI LA
MNGON PAR DBANG BSKUR DU GSOL, ZHES GSOL BA BTAB PAS, DBANG LHA
DE RNAMS KYIS YE SHES KYI BDUD RTZIS GANG

BA'I BUM PA'I CHUS, AOm SARBA TA TH'A GA TA AA BHI shE KA TA SA
MA YA SHRI YE A'A: H'Um, ZHES GSUNGS NAS RDOR SEMS YAB YUM LA
DBANG BSKUR BAS YAB YUM GYI SKU YE SHES KYI BDUD

RTZI'I RGYUN GYIS GANG BA'I LHAG MA YAB KYI SPYI GTZUG TU LUD PA
YONGS SU GYUR PA LAS MI BSKYOD PA SNGON PO RDOR DRIL 'DZIN PAS
DBU BRGYAN PAR BSAM, DE NAS SNGAR BYAS KYI SDIG LTUNG SPYI BYE

@03A *, ,BRAG THAMS CAD LA DUG KHONG DU ZOS PA LTA BU'I 'GYOD
SEMS RNAM PAR SUN 'BYIN PA'I STOBS GSAL BTAB STE, YAB KYI THUGS
KA'I ZLA GDAN GYI KHAR H'Um YIG LA

YIG BRGYA'I SNGAGS 'PHRENG DKAR POS BSKOR BA LA DMIGS NAS, BCOM
LDAN 'DAS RDO RJE SEMS DPA' ZHES BOS NAS BDAG DANG PHA MA SEMS
CAN THAMS CAD KYI SDIG SGRIB SPYI DANG,

BYE BRAG TU GSANG SNGAGS KYI DAM TSIG NYAMS CHAGS THAMS CAD
BYANG ZHING DAG PAR MDZAD DU GSOL, ZHES GSOL BA BTAB PAS THUGS
KA'I H'Um YIG SNGAGS 'PHRENG DANG BCAS PA

LAS 'OD ZER DKAR PO 'PHROS PA SEMS CAN THAMS CAD LA PHOG PAS
SDIG SGRIB BAG CHAGS DANG BCAS PA SBYANGS NAS RDOR SEMS KYI GO
'PHANG LA BKOD, 'OD ZER LA LA'I SNER

MCHOD RDZAS DPAG TU MED PA SPROS NAS RGYAL BA SRAS BCAS LA THUGS
MNYES PA'I MCHOD PA PHUL, MCHOD YUL DE RNAMS KYI SKU GSUNG THUGS
KYI YON TAN THAMS CAD BDUD RTZI

DKAR PO 'OD ZER DKAR DMAR MTHING GSUM 'PHRO BA DANG BCAS PA'I
RNAM PAR SPYAN DRANGS NAS YAB KYI THUGS KA'I H'Um YIG SNGAGS
'PHRENG DANG BCAS PA LA THIM PAS, SKU'I GZI BRJID

@03B DANG SDIG SGRIB SBYONG BA'I MTHU STOBS SNGAR LAS KYANG PHUN
SUM TSOGS PAR BSAM STE, SNGAGS 'PHRENG BKLAGS TE GSOL BA 'DEBS
PA'I TSUL DU YIG BRGYA BZLAS PAS, YAB YUM GNYIS KA'I SKU'I CHA

SPYI DANG KHYAD PAR YAB KYI THUGS KA'I YIG 'BRU RNAMS LAS BDUD
RTZI DKAR PO 'OD ZER NYI 'OD LTA BUR 'PHRO BA'I RGYUN BABS PA
SBYOR MTSAMS NAS 'DRES TE RANG GI TSANGS BUG NAS ZHUGS PAS LUS

KYI PHYI NANG THAMS CAD BKRUS PAS, NANG THAMS CAD RNAG KHRAG
DANG CHU SER, GDON THAMS CAD SDIG SBRUL DANG SBAL LCONG, SDIG
SGRIB THAMS CAD DUD KHU DANG SOL KHU'I RNAM PAR GAR SONG CHA MED
DU

SBYANGS NAS LUS SHEL GONG RDUL PHYIS PA LA NYI 'OD 'PHOG PA LTAR
DVANGS GSAL 'OD KYI RANG BZHIN CAN DU GYUR PA'I MOS PA YANG DANG
YANG DU BYA BA NI, GNYEN PO KUN TU SPYOD PA'I STOBS YIN CING,

SPRO NA MAS 'DED DANG PHUNG 'DED KYI SBYONG TSUL YANG BYA'O, ,DE
NAS THUN BSDU BA'I TSE SNGAR BYAS KYI SDIG SGRIB THAMS CAD LHAG
MED DU DAG ZIN NAS LAS NGAN GYI 'BRAS BU MYONG DGOS MED CING,
PHYIN CHAD SDIG

PA'I LAS 'CHI BA'I SROG LA THUG KYANG GTAN NAS MI BYA'O SNYAM DU
BLO THAG BCAD PA'I SDOM SEMS NYES PA LAS SLAR LDOG PA'I STOBS
GSAL BTAB STE, BDAG NI MI SHES RMONGS PA YIS, ZHES

@04A *, ,SOGS TSIG RKANG DRUG BRJOD PAS, SPYI BO'I RDOR SEMS YAB
YUM DGYES NAS, ZHAL 'DZUM BAG DANG BCAS TE, KYE RIGS KYI BU
KHYOD KYI SDIG SGRIB SPYI DANG KHYAD PAR DAM TSIG

NYAMS CHAGS THAMS CAD BYANG ZHING DAG NAS RNAM SMIN NGAN PA
MYONG MI DGOS PAR BYIN GYIS BRLABS PA YIN NO, ,ZHES GSUNGS NAS
RJES CHAGS KYI MES BYANG SEMS DKAR DMAR GYI RNAM PAR ZHU

NAS RANG LA THIM PAS, RANG GI SGO GSUM RDO RJE SEMS DPA'I SKU
GSUNG THUGS DANG DBYER MED DU GYUR PAR BSAM LA DAR CIG MNYAM PAR
BZHAG NAS, DGE BA 'DI YIS MYUR DU BDAG ,RDO RJE SEMS DPA'

'GRUB GYUR NAS, ZHES SOGS BSNGO SMON DANG SHIS BRJOD KYIS BRGYAN
PAR BYA'O, SMRAS PA, (DENG DUS SKYE BO KHAS LEN CHE YANG,
,BLANGS BZHIN SRUNG BA NYIN SKAR LAS DKON, ,DE PHYIR SDIG LTUNG
SBYONG THABS 'DI KO, ,ZA BA'I KHA LAS

MKHO BA MIN NAM, ,SDIG LTUNG SBYONG THABS RNAM PA MANG YANG,
,RJOD BYED TSIG TSOGS NYUNG BAS BYA SLA, ,BRJOD BYA STOBS BZHI
RDZOGS PAS NUS CHE, ,'DI DANG MTSUNGS PA GZHAN YOD MIN NO, ,TSUL
'DI CHOS MTHUN MDZA' GROGS DGE SLONG, ,YE SHES

PHUN TSOGS GSUNG GIS BSKUL NAS, ,BHIKshU ? DHARMA BHA DRAS BRIS
PAS, ,'GRO BA YONGS LA PHAN PAR GYUR CIG ,SARBA MANGGA LAm),,) `
RTEN GYIS DBANG 'BRAS GNYEN POS RNAM SMIN DANG, ,SUN 'BYIN MYONG
MTHUN

@04B SLAR LDOG BYED MTHUN 'DAG, ` LHA GZHAN SKYABS 'GRO SEMS CAN
GNOD 'TSE DANG, ,GROGS NGAN SPONG BA DGAG PA'I BSLAB BYA GSUM,
,SKU GZUGS GSUNG RAB DGE 'DUN RTAGS TZAM LA'ANG

DNGOS LTAR GUS PA SGRUB PA'I BSLAB BYA GSUM, ` KHYAD PAR YON TAN
DRAN NAS SKYABS SU 'GRO, ,BKA' DRIN DRAN NAS RTAG TU MCHOD PAR
BRTZON, ,SNYING RJE DRAN NAS GZHAN YANG SKYABS 'GROR 'GOD, ,

DE DGOS CI LA'ANG MCHOD GSOL THABS GZHAN SPANG, ,PHAN YON DRAN
NAS DUS DRUG SKYABS SU 'GRO, ,MCHOG GSUM SROG GAM BZHAN BGAD
PHYIR MI SPANG, ` NANG PAR TSUD CING SDOM PA'I RTEN DU

'GYUR, ,LAS SGRIB ZAD CING BSOD NAMS RGYA CHEN GSOG ,NGAN 'GROR
MI LTUNG BAR CHAD KYIS MI TSUGS, ,CI BSAM 'GRUB CING MYUR DU
'TSANG RGYA'O,, ('DI RNAMS DGE SLONG DHARMA BHA DRAS BRIS,
,MANGGA LAm,,)
