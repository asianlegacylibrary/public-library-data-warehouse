*, ,NA MO GU RU AA MI

T'A BH'A YA, MTSAN TZAM THOS PAS 'TSO BA'I DGRA'I, ,MCHE BA RI
MO'I GNAS 'GOD PA, ,BDE BA CAN GYI STON PA LA, ,BTUD NAS TSE
DBANG MDOR BSDUS BRI, ,TSE BUM TSE RIL TSE CHANG RNAMS PHYAG LEN
LTAR BSHAMS, BDAG

@204B BSKYED TSE BUM MDUN BSKYED RNAMS TSE DPAG MED DU BSKYED,
YE SHES PA GZHUG ,RGYAS GDAB, MCHOD BSTOD BZLAS PA GTOR MA PHUL,
TSE RIL NAD BZHI BRGYA RTZA BZHI'I GNYEN POR GYUR PA'I SMAN SNA
BZHI BRGYA RTZA BZHI

'DUS PA'I BDAG NYID BSKYED RIM LA BRTEN NAS TSE SPEL BA'I DAM
RDZAS DANG, TSE CHANG SHA LNGA BDUD RTZI LNGA SBYANGS RTOGS SBAR
GSUM BYAS PA'I BDUD RTZI DANG, PHYOGS BCU'I SANGS RGYAS THAMS
CAD KYI THUGS KA

NAS YE SHES KYI BDUD RTZI BKUG PA DANG LHAN CIG PA 'CHI BA MED
PA'I BYANG CHUB KYI SEMS KYI BDUD RTZI RDZOGS RIM LA BRTEN NAS
TSE SPEL BA'I DAM RDZAS MCHOG TU BSAMS TE, GZUNGS RING THUNG CI
RIGS BRGYA RTZA

BZLAS NAS BSGRUB, SLOB MA KHRUS BYAS, MDUN DU 'DUG ,MAndAL PHUL
LA, CHOS 'DI'I CHE BA DANG BRGYUD PA'I LO RGYUS RGYAS BSDUS CI
RIGS BRJOD, KUN MKHYEN YE SHES PHUNG PO CAN, ZHES SOGS KYIS GSOL
BA LAN

GSUM GDAB, DAL 'BYOR DON CHE RNYED DKA' 'CHI BA MI RTAG PA, NGAN
SONG GSUM GYI SDUG BSNGAL, LAS RGYU 'BRAS, 'KHOR BA SPYI'I SDUG
BSNGAL, BYAMS SNYING RJE BYANG CHUB KYI SEMS BSGOM TSUL SOGS
RGYAS BSDUS

CI RIGS PA BRJOD, DON SNYING POR DRIL NA, SEMS CAN THAMS CAD KYI
DON DU MYUR BA MYUR BAR YANG DAG PAR RDZOGS PA'I SANGS RGYAS KYI
GO 'PHANG THOB PAR BYA, DE'I PHYIR DU TSE DBANG ZHU SNYAM PA'I
'DUN PA DANG, DE'I NGANG NAS

@205A *, ,'DUG GNAS 'DI NYID KYANG THA MAL PA'I RNAM PA CAN MA
YIN PA BDE BA CAN LTA BU'I RIN PO CHE SNA TSOGS LAS GRUB PA'I
RANG BZHIN CAN GYI DBUS SU TSE BUM 'DI NYID KYANG PHYI BUM PA LA
NANG

GZHAL YAS KHANG GRU BZHI SGO BZHI PA, PHYI BLTAS NANG GSAL BA,
NANG BLTAS PHYI GSAL BA, RDO RJE'I RA BA ME RI DANG BCAS PA'I
DBUS SU RMA BYAS BTEG PA'I KHRI'I STENG DU, PADMA DANG ZLA BA'I
GDAN LA BCOM

LDAN 'DAS TSE DPAG MED SKU MDOG DMAR PO DGYES PA'I 'DZUM DANG
LDAN PA, ZHAL GCIG PHYAG GNYIS TING NGE 'DZIN GYI PHYAG RGYA'I
STENG NA TSE'I BDUD RTZIS GANG BA'I BUM PA BSNAMS PA, DBU SKRA
RAL PA'I THOR

TZUGS CAN, DBU RGYAN LA SOGS PA'I RIN PO CHE'I RGYAN BRGYAD KYIS
BRGYAN PA, DAR LA'I STOD GA-YOGS DANG SMAD GA-YOGS GSOL BA,
MTSAN BZANG PO SUM CU RTZA GNYIS DANG, DPE BYAD BZANG PO BRGYAD
CUS

BRGYAN PA, LONGS SPYOD RDZOGS PA'I SKU CAN, 'OD KYI DKYIL 'KHOR
RAB TU 'BAR BA'I DBUS NA BZHUGS PA, DE'I STENG GI NAM MKHA'I
MTHONGS SU CHOS SKU SNANG BA MTHA' YAS NAS RTZA BA'I BLA MA'I
BAR GYI TSE DBANG

BRGYUD PA'I BLA MA RNAMS MTHO BRTZEGS SU BZHUGS PAR GSAL THOB
LA, DE RNAMS KYI MDUN DU DKON MCHOG GSUM LA SKYABS SU SONG NAS
SDIG PA BSHAGS SHING, DGE BA LA YI RANG BA'I SGO NAS SEMS

@205B CAN THAMS CAD KYI DON DU SANGS RGYAS KYI GO 'PHANG THOB
PAR BYA, DE'I PHYIR DU BYANG CHUB SEMS DPA'I SDOM PA BZUNG LA
SANGS RGYAS MA THOB KYI BAR DU BSRUNG SNYAM PA'I SGO NAS 'DI'I
RJES ZLOS MDZOD, DKON MCHOG

GSUM LA BDAG SKYABS MCHI, ZHES SOGS LAN GSUM BRJOD, DE NAS
BADZRA AA MRi TAS SLOB MA'I BGEGS BSANGS, SVA BH'A WAS SBYANGS,
STONG PA'I NGANG LAS SLOB MA CHO GA GSUM GYIS TSE DPAG MED DU
BSKYED, SGO

GSUM BYIN GYIS BRLABS, MDUN BSKYED KYI TSE DPAG MED KYI PHYAG GI
BUM PA LAS 'OD ZER DMAR PO RTZE MO LCAGS KYU LTA BU KHAMS GSUM
KHYAB PAR 'PHROS PAS, KHYED RANG RNAMS LA GNOD CING 'TSE BAR
BYED PA'I

'CHI BDAG SOGS GNOD BYED GDON BGEGS 'BYUNG PO RNAMS LA PHOG PAS,
DE DAG GI LAG NAS SLOB MA RNAMS KYI TSE DANG BSOD NAMS DBANG
THANG LA SOGS PA BRKUS PHROGS KHYER NAS YOD PA THAMS CAD

BKUG STE TSE DPAG MED KYI SKU'I CHA DANG PHYAG GI BUM PAR THIM,
THIM PA LAS KYANG 'CHI MED TSE'I BDUD RTZI'I RGYUN BABS, KHYED
RANG RNAMS KYI SPYI BO TSANGS PA'I BU GA NAS ZHUGS, LUS KYI NANG
THAMS CAD KHRIG MER

GYIS GANG BAS, TSE YAR BA NYAMS PA GRUM PA 'THOR BA RNAMS SOR
CHUD, 'CHI BA MED PA TSE'I DNGOS GRUB THOB, 'CHI BA MED PA TSE'I
RIG 'DZIN THOB SNYAM PA'I MOS PA MDZOD, CES BRDA SPRAD CING,
SLOB DPON GYIS KYANG DE LTAR@206A *, ,BSGOMS NAS AA MA RA nI BRJOD CING DRIL BU
GSIL, SPRO
NA SKAL LDAN RIGS KYI BU 'DI RNAMS KYI TSE MI GZHIG PA'I RDO
RJER GYUR CIG ,MI NUB PA'I RGYAL MTSAN DU GYUR CIG ,MI 'GYUR
BA'I GA-YUNG

DRUNG DU GYUR CIG ,CES SHIS PA CI RIGS BRJOD CING ME TOG GTOR,
'DI NI TSE DANG BSOD NAMS YAR BA 'GUGS PA ZHES BYA'O, ,SLAR YANG
TSE DPAG MED KYI PHYAG GI BUM PA LAS 'OD ZER LCAGS KYU LTA BU
'PHROS

PAS; 'BYUNG BA NAM MKHA' DANG, RLUNG DANG, ME DANG, CHU DANG, SA
STE 'BYUNG BA LHA'I RIGS DANG RIGS CAN THAMS CAD KYI BCUD DANG
BKRAG MDANGS RNAMS DANG, KHAMS GSUM GYI SEMS CAN GYI MDOG DANG
STOBS

DANG TSE DANG BSOD NAMS THAMS CAD DANG, DUS DANG DUS MA YIN PA'I
'CHI BDAG 'JOMS PAR BYED PA'I SNGAGS DANG TING NGE 'DZIN DANG,
SMAN LA SOGS PA DANG, 'CHI MED RIG 'DZIN BRNYES PA RNAMS KYI
'CHI MED

TSE'I YE SHES DANG, GRUB PA THOB PA RNAMS KYI NYAMS RTOGS DANG,
PAndI TA LA SOGS PA RNAMS KYI SHES RAB DANG, BKRA SHIS KYI RTAGS
BRGYAD DANG, RGYAL SRID RIN PO CHE SNA BDUN DANG, NYI MA DANG
ZLA BA DANG GZA' DANG

RGYU SKAR LA SOGS PA'I GZI BRJID DANG, SMAN DANG 'BRAS BU DANG
RTZI BCUD DANG LO TOG LA SOGS PA'I NUS PA DANG RO BCUD YON TAN
THAMS CAD 'CHI MED TSE'I BDUD RTZI SKU LNGA PA'I SNAM PAR BKUG
,MDUN BSKYED KYI x,

@206B 'DI NI TSE DANG STOBS DANG BSOD NAMS NYAMS PA GSO BA YIN
LA, RGYAS PAR BYED NA 'BYUNG BA BZHI RE RE NAS BRAL TE BYA'O,
,SLAR YANG BCOM LDAN 'DAS KYI PHYAG GI BUM PA LAS 'OD ZER DMAR
PO LCAGS KYU LTA BU

'PHROS PAS, BDE BA CAN NAS MGON PO TSE DPAG MED TSE DBANG BRGYUD
PA'I BLA MA DANG BCAS PA DANG, SANGS RGYAS BYANG SEMS THAMS CAD
KYI SKU GSUNG THUGS KYI BYIN RLABS RNAMS, 'CHI MED TSE'I BDUD
RTZI DKAR DMAR

MTHING GSUM GYI RNAM PAR SPYAN DRANGS, MDUN BSKYED KYI TSE DPAG
MED KYI SPYI BO MGRIN PA THUGS KA GSUM DU THIM, THIM PA LAS
KYANG 'CHI MED TSE'I BDUD RTZI DKAR DMAR MTHING GSUM GYI RGYUN
BABS, SLOB MA RNAMS

KYI SPYI BO MGRIN PA SNYING GA GSUM DU THIM, LUS KYI NANG THAMS
CAD KHRIG MER GYIS GANG, TSE THOG MA MED PA NAS GZHAN GYI SROG
BCAD PA SOGS SGO GSUM GYI SDIG SGRIB NYAMS CHAGS THAMS CAD
SBYANGS, SGO

GSUM RDO RJE GSUM GYI BDAG NYID DU GYUR PA'I SGO NAS 'CHI BA MED
PA TSE'I DNGOS GRUB x, 'CHI BA MED PA TSE'I RIG 'DZIN x, 'DI NI
DAM TSIG DANG SDOM PA NYAMS PA GSO BA DANG, SKU GSUNG THUGS KYI
RJES GNANG GI

SGO NAS TSE BSRING BAR BYED PA'O, ,DE NAS TSE BSTIM PA LA, BRGYA
RTZA SOGS BYED DGOS BYUNG TSE, MDUN BSKYED LAS MAR ME GCIG LAS
GNYIS CHAD KYI TSUL DU TSE DBANG RE RE'I MJUG TU BSTIM PA YIN
CING, LAN RE

@207A *, ,TZAM LA BLA MA'I THUGS KA'I H'Um GI 'OD ZER GYIS MDUN
BSKYED KYI TSE DPAG MED SLOB MA'I SPYI BOR SPYAN DRANGS, DE LA
TSE KHRID BRGYUD PA'I GSOL 'DEBS SAM BYIN GYIS RLOBS SHIG CES
BKA'

BSGO BYAS PAS, TSE DBANG BRGYUD PA'I BLA MA RNAMS TSE DPAG MED
LA THIM, DE NYID KYI SKU'I CHA DANG TSE'I BUM PA LAS TSE'I BDUD
RTZI'I RGYUN BABS, SLOB MA RNAMS KYI SPYI BO TSANGS PA'I BU GA
NAS ZHUGS, LUS KYI NANG THAMS

CAD MER GYIS GANG BAS, TSE THUNG 'GYUR GYI SDIG SGRIB THAMS CAD
DUD KHU DANG SOL KHU'I RNAM PAS DBANG PO'I SGO THAMS CAD NAS NAG
LDUR GYIS SONG, LUS SHEL GONG GA-YA' DAG PA LTAR GYUR, MTHAR
SPYI BO'I TSE

DPAG MED DE NYID TSE'I BDUD RTZI'I RNAM PAR ZHU STE SPYI BO NAS
THIM PAS LUS KYI ZUNGS DANG SEMS KYI RTEN DU GYUR, KHYED RANG
RNAMS KYI LUS NGAG YID GSUM DANG, MGON PO TSE DPAG MED KYI SKU
GSUNG THUGS DBYER MI

PHYED PAR GYUR TE, 'CHI MED TSE'I RIG PA 'DZIN PA'I DNGOS GRUB
THOB PA'I MOS PA MDZOD, CES BRDA' SPRAD LA TSE BUM MGO THOG TU
BZHAG ,GRUB RGYAL LUGS KYI BRGYUD PA RGYAS PA'AM, NYE BRGYUD
BYED NA THUN MONG MA YIN PA'I

TSE KHRID BRGYUD PA LTAR, CHOS SKU SNANG BA MTHA' YAS, RJE BTZUN
'JAM PA'I DBYANGS, CHOS KYI RGYAL PO TZONG KHA PA, RTOGS LDAN
'JAM DPAL RGYA MTSO, PAn CHEN CHOS KYI RGYAL MTSAN, RJE BTZUN
CHOS KYI RDO RJE, RGYAL BA

@207B BLO BZANG DON GRUB, RTZA BA'I BLA MA MKHAS GRUB SANGS
RGYAS YE SHES KYI BAR GYI MTSAN NAS SMOS PA'I BKA' BSGO BYAS TE,
AOm SU PRA TIshthAS BRTAN PAR BYA, TSE RIL DANG, TSE CHANG
SBYIN, SLAR YANG TSE SPEL BA'I PHYIR SHIS PA

BRJOD, ME TOG GI CHAR DBAB PAR BYA'O, ,SMRAS PA, LUS CAN RNAMS
LA RANG SROG LAS, ,GCES PA'I DNGOS PO GZHAN YOD MIN, ,DE PHYIR
DE NYID DKAR PHYOGS KYI, ,ZLA LTAR SGRUB BYED 'DI NA KO ,DE LAS
'ONGS PA'I

RNAM DKAR NI, ,BSIL 'OD KYIS BYE KU MU DA, ,'BAR BA'I MDANGS
'DRAS YID CAN KUN, ,'CHI BDAG GA-YUL LAS RGYAL GYUR CIG ,CES PA
'DI NI GZHAN DON LA MNGON PAR GZHOL BA'I DAM PA'I GDUNG RIGS
DANG SKU'I

SKYE BA NYE BAR BZUNG BA GZHON NUR GYUR PA RNAMS DANG, DGE BA'I
BSHES GNYEN GSAR BU BA 'GA' ZHIG LA YANG PHAN PAR BSAMS TE, DGE
SLONG RGYAL KHAMS PA BLO BZANG CHOS KYI RGYAL MTSAN GYIS MYANG
STOD RIG PA'I

'BYUNG GNAS KYI SA'I CHAR BKOD PA'I YI GE PA NI DGE TSUL BLO
BZANG PHUN TSOGS SO,, ,,