*, ,SPYAN RAS GZIGS KHA SAR P'A nI'I SGRUB THABS 'DOD DGU'I
MCHOG SBYIN ZHES BYA BA BZHUGS SO, ,

@001A #, ,NA MO A'A R+YA LO KE SHVA RA YA, RAB 'BYAMS RGYAL BA'I
THUGS RJE GCIG BSDUS PA, ,'GRO BA'I MGON PO PHYAG NA PADMA ZHES,
,

RNAM MANG 'GRO RNAMS GANG LA GANG 'DUL PA, ,DE LA DER STON THUGS
RJE'I GTER LA 'DUD, ,SKAL LDAN BOD KYI LHA SKAL JO BO CHE, ,KHA
SAR P'A nI ZHES GRAGS SGRUB

PA'I THABS, ,MDOR BSDUS TSIG GI SRAD BUR LEGS BSTAR NAS, ,GANG
MOS GDUL BYA'I MGUL BA'I RGYAN DU SPEL, ,('DIR THUGS RJE CHEN PO
KHA SAR B'A nI SGRUB PAR 'DOD

BA'I GANG ZAG GIS MCHOD GTOR SOGS GTZANG SBRA THON BAR 'DU BYAS,
SKYABS SEMS TSAD MED BZHI SPYI DANG MTHUN PAR BSGOM,) SVA BHA
WAS (SNGAGS BRJOD DE,) RANG GI PHUNG KHAMS SKYE MCHED

@002A #, ,THAMS CAD MI DMIGS PA'I STONG PAR GYUR, STONG PA'I
NGANG LAS PAD ZLA'I GDAN LA HR'I: LAS RANG NYID SPYAN RAS GZIGS

KHA SAR P'A nI SKU MDOG DKAR PO ZHAL GCIG PHYAG GNYIS PA, GA-YAS
MCHOG SBYIN, GA-YON PADMA 'DZIN PA, RAL BA'I COD PAN GYIS BRGYAN
PA, RIN PO CHE'I RGYAN DANG

DAR GYIN BZAS KLUBS PA ZHABS SKYIL KRUNG PHYED BAS BZHUGS PA,
DE'I GA-YAS LOGS SU SGROL MA LJANG KHU, GA-YAS MCHOG SBYIN DANG
GA-YON AUTPA LA 'DZIN PA,

NOR BZANG SER PO THAL MO SBYAR NAS CHOS KYI KA PA LI 'DZIN PA,
GA-YON DU KHRO GNYER CAN SER MO GA-YAS MCHOG SBYIN DANG GA-YON
DBYUG GU RTZE GSUM PA 'DZIN PA,

@002B RTA MGRIN DMAR PO GA-YAS PHYAG 'TSAL BA'I TSUL DANG GA-YON
DBYUG PA AOM TSUGS SU BYAS PA, DE RNAMS KYI DBRAL BAR AOm, MGRIN
PAR A'A: THUGS KAR H'Um, THUGS KA'I H'Um LAS 'OD 'PHROS PAS
PHYOGS

BCU'I DE BZHIN GSHEGS PA THAMS CAD SPYAN RAS GZIGS KHA SAR P'A
nI GTZO 'KHOR GYI RNAM PAR AOm BADZRA SA MA DZA: (ZHES PAS SPYAN
DRANGS,) DZA: H'Um BAm HAm: GNYIS SU MED PAR THIM, SLAR YANG
THUGS KA NAS 'OD ZER

'PHROS BAS DBANG GI LHA RIGS LNGA 'KHOR BCAS AOm BADZRA SA MA
DZA: (ZHES PAS SPYAN DRANGS,) DE BZHIN GSHEGS PA THAMS CAD KYIS
BDAG LA DBANG BSKUR DU GSOL, ZHES GSOL BA BTAB PAS, AOm BADZRA

BHA WA AA BHI shINYTZA H'Um, ZHES GSUNGS SHING BUM PA'I CHUS
SPYI BO NAS DBANG BSKUR, SKU GANG, DRI MA DAG ,CHU LHAG MA YAR
LUD PA LAS GTZO BO LA 'OD DPAG MED 'KHOR RNAMS LA GTZO BOS DBU
BRGYAN PAR

(BSAM, MCHOD PA RNAMS,) AA MRi TAS (BSANGS LA, STONG PAR SBYANGS
NAS,) MCHOD PA RNAMS PHUL DU BYUNG BA'I LHA RDZAS SU GYUR,
AARGHAm (NAS) SHAPTA'I (BAR MCHOD,) AOm A'AR+YA LO KE SHVA RA SA
PA RI W'A RA AARGHAm (NAS) SHAPTA'I

(BAR 'BUL,) SKYON GYIS MA GOS (SOGS KYIS BSTOD,) THUGS KAR ZLA
BA'I DKYIL 'KHOR GYI STENG DU SA BON HR'I: YIG GI MTHAR SNGAGS
PHRENG GIS BSKOR PA LAS 'OD ZER 'PHROS PAS, 'PHAGS PA MCHOD,
SEMS

@003A *, ,CAN GYI DON BYAS, SANGS RGYAS BYANG SEMS RNAMS KYI
BYIN RLABS NUS MTHU THAMS CAD 'OD ZER GYI RNAM PAR SPYAN DRANGS
TE RANG LA GNYIS SU MED PAR THIM PAR (BSAM ZHING,) AOm

HR'I: SV'AH'A, (ZHES PA CI NUS BZLAS MTHAR,) BCOM LDAN 'DAS BDAG
DANG SEMS CAN THAMS CAD LA DNGOS GRUB KYI SKAL BA STZAL DU GSOL,
ZHES GSOL BA BTAB, RANG GI SNYING KHA NAS 'OD ZER 'PHROS PAS
'KHOR

DANG GDAN 'OD ZER GYI RNAM PAR GYUR TE RANG LA THIM (PAR BSAM
MO,) DGE BA 'DI YIS (SOGS BRJOD, THUN LTA BU BYAS NAS 'DON
SKABS, GTOR MA 'BUL BAR 'DOD NA, GTOR MA BSANGS SBYANGS,) STONG
PA'I NGANG LAS RIN PO CHE

LAS GRUB PA'I SNOD YANGS SHING RGYA CHE BA'I NANG DU GTOR MA KHA
TOG DRI RO NUS PA PHUN SUM TSOGS PA YE SHES KYI BDUD RTZI RGYA
MTSO CHEN POR GYUR, AOm A'A: H'Um, (LAN SUM GYIS BYIN GYIS
RLABS,) AOm A'AR+YA LO KE SHVA RA

SA PA RI W'A RA AI DAm BA LIm TA KHA KHA KH'A HI KH'A HI, (LAN
GSUM GYIS 'BUL, MCHOD BSTOD MDOR BSDUS BYAS NAS, GONG GI DNGOS
GRUB ZHU BA, NYER BSDU, SMON LAM SHIS BRJOD KYIS MTHA' BRGYAN
BAR BYA'O, ,ZHES SPYAN RAS GZIGS

KHA SAR P'A nI'I SGRUB THABS 'DOD RGU'I MCHOG SBYIN ZHES BYA BA
'DI NI DAD DAM 'GYUR BA MED PA HAL HA NOM CHI MKHAN POS BSKUL
BA'I NGOR ^BTZUN GZUGS CHOS KYI RDO RJES PHRAL DU SBYAR BA'O,,
,,)