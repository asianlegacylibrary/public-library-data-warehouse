*, ,SEMS DANG SEMS BYUNG GI NGOS 'DZIN MDOR BSDUS TE BRJOD PA
CHOS MNGON RGYA MTSO'I YANG SNYING ZHES BYA BA BZHUGS,, ,, 

@01A #, ,NA MO GU RU MANYDZU GHO sh'A YA, LHAG PA'I LHA DANG
DBYER MED BLA MA LA, ,GUS PAS BTUD NAS SEMS DANG SEMS BYUNG GI
,NGOS 'DZIN MDOR

BSDUS TSIG GIS RAB BRJOD DE, ,CHOS MNGON RGYA MTSO'I YANG SNYING
BSHAD PAR BYA, ,YUL GYI NGO BO TZAM ZHIG RIG PA SEMS, ,YUL DE
NYID LA DMIGS PA GZHIR

BYAS NAS, ,BYED LAS LA SOGS KHYAD CHOS GZHAN GYI NI, ,LDOG PAS
YUL LA 'JUG PA SEMS BYUNG YIN, ,SEMS LA MIG DANG RNA BA SNA DANG
LCE, ,LUS DANG YID KYI

'JUG SHES RNAM DRUG DANG, ,SEMS BYUNG KUN 'GRO YUL DES DGE BA
DANG, ,RTZA NYON NYE NYON GZHAN 'GYUR DRUG TU YONG, ,KUN 'GROR
TSOR BA 'DU SHES SEMS PA DANG,

@02A *, ,REG PA YID LA BYED DANG RNAM LNGA STE, ,TSOR BA LAS KYI
RNAM SMIN BDE SDUG DANG, ,BTANG SNYOMS SO SOR MYONG BAR BYED
PA'O, ,'DU SHES YUL DBANG

RNAM SHES GSUM 'DUS NAS, ,YUL GYI SPU RIS SO SOR BYED PA'O,
,SEMS PA RANG DANG MTSUNGS PAR LDAN PA'I SEMS, ,YUL LA DBANG MED
'JUG PAR BYED PA'O, ,

REG PA YUL DBANG RNAM SHES GSUM 'DUS NAS, ,YUL GSUM YONGS SU
GCOD BYED TSOR BA'I RTEN, ,YID BYED RANG DANG MTSUNGS PAR LDAN
PA'I SEMS, ,DMIGS

PA BYE BRAG PA LA 'DZIN PA'O, ,SEMS RNAMS KUN LA RJES SU 'GRO
BAS NA, ,DE DAG RNAMS LA KUN 'GROR BRJOD PA YIN, ,YUL DES LA
YANG 'DUN PA MOS PA DANG, ,

DRAN PA TING 'DZIN SHES RAB RNAM LNGA STE, ,'DUN PA BSAM PA'I
DNGOS PO LA DMIGS NAS, ,DON GNYER BRTZON 'GRUS RTEN DU GYUR
PA'O, ,MOS PA TSAD MAS NGES PA'I

@02B YUL RNAMS LA, ,DE BZHIN 'DZIN CING GZHAN DU MI 'BYUNG BA'O,
,DRAN PA 'DRIS PA'I DMIGS YUL MA BRJED CING, ,RNAM G-YENG MED
PAR BYED PA'I LAS CAN NO, ,TING 'DZIN

BTAGS PA'I DNGOS POR RGYUN LDAN DU, ,'JOG PA'I RTZE GCIG SEMS TE
SHES PA'I RTEN, ,SHES RAB BRTAG BYA'I DNGOS PO'I SKYON YON
RNAMS, ,SO SOR 'BYED PA SOM NYI BZLOG

LAS CAN, ,DE DAG RNAMS KYIS YUL GYI KHYAD PAR DE, ,BZUNG NAS
'DZIN PAR BYED PAS YUL NGES SO, ,DGE BAR DAD DANG NGO TSA SHES
PA DANG, ,KHREL YOD MA CHAGS MI SDANG GTI

MUG MED, ,BRTZON 'GRUS SHIN SBYANGS BAG YOD BTANG SNYOMS DANG,
,RNAM PAR MI 'TSEB DANG BCU GCIG STE, ,DAD PA YID CHES DVANG
DANG 'DOD PA GSUM, ,GANG RUNG MA DANG GNYEN

PO 'DUN PA'I RTEN, ,NGO TSA SHES PA RANG NYID RGYU MTSAN DU,
,BYAS NAS KHA NA MA THOB 'DZEM PA'O, ,KHREL YOD GZHAN RNAMS RGYU
MTSAN DU BYAS NAS, ,NYES 'DZEM GNYIS KA NYES SPYOD SDOM

PA'I RTEN, ,MA CHAGS SRID DANG SRID PA'I YA BYAD LA, ,YID RAB
'BYUNG ZHING CHAGS PA MED PA'O, ,MI SDANG ZHE SDANG SKYE YUL
RNAM GSUM LA, ,GNOD PA BYED 'DOD MNAR SEMS

@03A *, ,MED PA'O, ,GTI MUG MED PA SKYES SBYANGS LAS BYUNG BA'I,
,GTI MUG GNYEN PO'I SOR RTOG SHES RAB BO, ,BRTZON 'GRUS DGE BAR
MNGON PAR SPRO BA STE, ,DE NYID

YONGS SU RDZOGS PA'I LAS CAN NO, ,SHIN SBYANGS LUS SEMS LAS SU
RUNG BA STE, ,SGRIB PA THAMS CAD SOL BA'I LAS CAN NO, ,BAG YOD
DUG GSUM MED PAR BRTZON 'GRUS KYIS, ,DGE

BA SGRUB CING ZAG LAS SRUNG PA'O, ,BTANG SNYOMS SEMS GNAS DGU PA
THOB PA'I TSE, ,BYING RGOD GNYEN PO'I 'DU BYED BSLANG PA'O, ,MI
'TSE ZHE SDANG MED PA'I CHAR GTOGS PA, ,BRTZE SEMS

MTHO MI 'TSAM PA'I LAS CAN NO, ,DE RNAMS KUN SLONG SOGS LA MI
LTOS PAR, ,GRUB TZAM NYID NAS DGE BAS DGE BAR BRJOD, ,RTZA NYON
'DOD CHAGS KHONG KHRO NGA RGYAL DANG, ,MA RIG THE TSOM

'JIG LTA MTHAR LTA DANG, ,LTA BA MCHOG 'DZIN TSUL KHRIMS BRTUL
ZHUGS NI, ,MCHOG 'DZIN LOG LTA DANG BCAS RNAM BCU STE, ,'DOD
CHAGS ZAG BCAS DNGOS LA YID 'ONG DU, ,

MTHONG NAS DON DU GNYER BAR BYED PA'O, ,KHONG KHRO YUL GSUM LA
DMIGS MI BZOD CING, ,GNOD PA BYED 'DOD KUN NAS MNAR SEMS SO,
,NGA RGYAL PHYI NANG MTHO DMA' LA DMIGS

@03B NAS, ,KHENGS SHING MTHO BA'I RNAM PA CAN GYI SEMS, ,MA RIG
CHOS KUN GNAS LUGS LA RMONGS PA'I, ,MI SHES BLO STE NYES BRGYA
'BYUNG BA'I RTEN, ,THE TSOM BDEN PAR YID GNYIS ZA BA STE, ,DGE
BA'I

BAR DU GCOD PA'I LAS CAN NO, ,'JIG LTA NYER LEN PHUNG PO LA
DMIGS NAS, ,NGA DANG NGA YIR 'DZIN BLO NYON MONGS CAN, ,MTHAR
LTA BDAG LA DMIGS NAS RTAG PA'AM, ,CHAD PAR LTA BA'I SHES RAB
NYON

MONGS CAN, ,LTA BA MCHOG 'DZIN LTA PHUNG LA DMIGS NAS, ,MCHOG TU
'DZIN PA'I SHES RAB NYON MONGS CAN, ,TSUL BRTUL MCHOG 'DZIN TSUL
KHRIMS BRTUL ZHUGS SOGS, ,NGAN PAS GROL

BAR LTA BLO NYON MONGS CAN, ,LOG LTA RGYU 'BRAS SKYE BA SNGA
PHYI SOGS, ,MED PAR LTA BA'I SHES RAB NYON MONGS CAN, ,DE RNAMS
SKYOS TZAM NYID NAS SEMS KYI RGYUD, ,RAB TU MA ZHIR BYED PAS
NYON MONGS

YIN, ,NYE NYON KHRO BA KHO NA 'DZIN 'CHAB PA DANG, ,'TSIG DANG
PHRAG DOG SER SNA SGYU DANG G-YO, ,RGYAGS DANG RNAM 'TSE NGO
TSA KHREL MED DANG, ,RMUGS DANG RGOD PA MA RANG LE LO DANG, ,BAG
MED BRJED NGAS

SHES BZHIN MA YIN DANG, ,RNAM G-YENG DANG BCAS NYI SHU THAM PA
STE, ,KHRO BA GNOD RGYU NYE BAR GNAS PA NA, ,BRDEG SOGS GNOD PA
BYED 'DOD MNAR SEMS SO, ,KHO NA 'DZIN KHONG KHRO'I RGYUN NYID MI

@04A *, ,GTONG BAR, ,GNOD DANG GNOD LAN BYA BAR 'DOD PA'O,
,'CHAB PA GZHAN GYIS NYES PA GLENGS PA NA, ,RMONGS PAS NYES PA
SBA BAR 'DOD PA'O, ,'TSIG PA GZHAN GYIS NYES

PA GLENGS PA NA, ,ZHE 'GRAS BSAM PAS TSIG RTZAB SMRA 'DOD DO,
,PHRAG DOG GZHAN GYI PHUN TSOGS MI BZOD PAR, ,RNYED BKUR LA ZHEN
SEMS RGYUD 'KHRUG PA'O, ,SER SNA RNYED BKUR LA ZHEN YO BYAD

RNAMS, ,GTONG MI NUS PA'I DAM DU 'DZIN PA'O, ,SGYU NI RNYED BKUR
LA ZHEN RANG NYID LA, ,YON TAN MED KYANG YOD LTAR STON PA'O,
,G-YO NI RNYED BKUR LA ZHEN RANG NYID KYI, ,NYES PA GZHAN LA
SLA BAR 'DOD

PA'O, ,RGYAGS PA ZAG BCAS PHUN TSOGS THOB PA LA, ,DGA' ZHING BDE
BAS SEMS RGYUD KHENGS PA'O, ,RNAM 'TSE 'GRO LA SNYING BRTZE'I
SEMS MED PAR, ,MTHO 'TSAM 'DOD PA KHONG KHRO'I CHAR

GTOGS SO, ,NGO TSA MED PA RANG NYID RGYU MTSAN DU, ,BYAS NAS
NYES PAR 'DZEM PA MED PA'O, ,KHREL MED GANG ZAG GZHAN RNAMS RGYU
MTSAN DU, ,BYAS NAS NYES PAR 'DZEM PA MED PA'O, ,RMUGS PA, ,

GTI MUG CHAR GTOGS LUS DANG SEMS, ,LCI ZHING LAS SU RUNG BA MED
PA'O, ,RGOD PA SNGAR MYANGS 'DOD YON LA DMIGS NAS, ,SEMS PHYIR
'GRO ZHING SRED PAS 'JUG PA'O, ,MA DAD GTI MUG

@04B CHAR GTOGS LE LO'I RTEN, ,DAD PA'I MI MTHUN PHYOGS SU GYUR
PA'O, ,LE LO NYAL SOGS BDE LA MNGON ZHEN NAS, ,DGE BA'I PHYOGS
LA SPRO BA MED PA'O, ,BAG MED NYON MONGS NYES TSOGS MTHA' DAG

LAS, ,SEMS MI SRUNG BAR BAG YANGS BYED PA'O, ,BRJED NGAS NYON
MONGS DMIGS PA'I DBANG SONG NAS, ,DGE BA'I PHYOGS LA SEMS MI
GSAL BA'O, ,SHES BZHIN MIN PA SGO GSUM SPYOD PA LA, ,

MI SHES BZHIN DU 'JUG BLO NYON MONGS CAN, ,RNAM G-YENG NYON
MONGS DBANG GIS DMIGS PA LAS, ,SEMS G-YENG 'DOD CHAGS 'BUL BA'I
BAR GCOD CAN, ,DE RNAMS RTZA NYON RNAMS DANG NYE BA'AM, ,

DE YI CHAR GTOGS YIN PAS NYE NYON NO, ,GZHAN 'GYUR GNYER DANG
'GYOD PA RTOG PA DANG, ,DPYOD PA DANG BCAS RNAM PA BZHI YOD DE,
,GNYID NI DBANG SHES YUL LA 'JUG PA LAS, ,RANG DBANG MED

PAR NANG DU SDUD PA'O, ,'GYOD PA SNGAR BYAS LAS LA MA 'DOD
BZHIN, ,YID LA BCAGS PA SEMS GNAS PAR GCOD CAN, ,RTOG PA MING
DON NGO BO RAGS RIM TZAM, ,KUN TU 'TSOL BA'I YID KYIS

BRJOD PA'O, ,DPYOD PA MING DON NGO BO ZHIB PHYE NAS, ,SO SOR
RTOG PA'I YID KYIS BRJOD PA'O, ,DE RNAMS DGE SDIG BAR MA CI RIGS
SU, ,'BYUNG BAS GZHAN 'GYUR ZHES SU BRJOD PA YIN, ,'DI

@005A *, ,DAG GZHAN GYI THUGS LA MI 'BAB KYANG, ,RANG GI YID LA
GOMS PHYIR BRTAGS TE BRIS, ,DGE BAS MKHA' MNYAM 'GRO LA PHAN
PA'I PHYIR, ,RNAM MKHYEN RGYAL BA'I GO

'PHANG MYUR THOB SHOG ,CES SEMS DANG SEMS BYUNG GI NGOS 'DZIN
MDOR BSDUS TE BRJOD PA CHOS MNGON RGYA MTSO'I YANG SNYING ZHES
BYA BA 'DI YANG DGE SLONG DHA RMA BHA DRAS BRIS,, ,,SDE DGE PAR
BSTAN PA DAR RGYAS KYIS

LHA BSAM RNAMS DAG BSGO NAS PAR DU SGRUB PA DGE 'O, ,SRAB
MANGGALAm,, ,,