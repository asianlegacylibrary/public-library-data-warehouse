` ,,NA MA:shR'I GU RU MNYDZU GHO sh'A YA, RGYAL BA KUN GYI MKHYEN PA'I
GTER, ,MTSAMS SPRIN GZHON NU'I MDANGS 'DZIN PA, ,'JAM PA'I DBYANGS
ZHES GRAGS DE YI, ,ZHABS LA GUS

PAS PHYAG 'TSAL LO, ,DMAR SER 'ID DPUNG PHYOGS BCUR 'GYED, ,DPAL LDAN
ZUR PHUD LNGA DANG LDAN, ,'DZUM PA'I ZHAL GYIS 'GRO DBUGS 'BYIN,
,MTHONG BAS 'TSIM MDZAD LA PHYAG 'TSAL, ,MA RIG GCOD PA'I RAL GRI
DANG, ,SNYING PO'I DON STON GLEGS BAM GYIS, ,PHYAG GNYIS

BRGYAN PA'I 'GYING BAG CAN, ,DPA' BO KHYOD LA PHYAG 'TSAL LO, ,KHYOD
NI RGYAL BA KUN GYI YAB, ,'GRO KUN RJES SU 'DZIN PA'I MA, ,RGYAL TSAB
GZHON NU'I TSUL YANG 'DZIN, ,BSAM MI KHYAB LA PHYAG 'TSAL LO, ,SHIN TU
ZHI BA'I NYAMS DANG LDAN, ,BLTA BAS MI NGOMS YID

'PHROG BYED, ,GSUNG SNYAN SHIN TU 'JAM PA YIS, ,LEGS 'DOMS KHYOD LA
PHYAG 'TSAL LO, ,BRJOD LAS 'DAS PA'I ZHING KUN TU, ,DU MA'I SKU YI RNAM
ROL GYIS, ,RGYAL BA'I MDZAD PA KUN MDZAD PA, ,MTHU CHEN KHYOD LA
PHYAG 'TSAL LO, ,RAB 'BYAMS ZHING GI MCHOD

PA'I RDZAS, ,DPAL LDAN ZAG MED BDE STER BA, ,GUS PA'I SEMS KYIS RGYUN DU
DBUL, ,BCOM LDAN BRTZE BAS BZHES SU GSOL, ,DPAG MED SDUG BSNGAL KUN
'BYUNG BA, ,LUS NGAG YID KYI SDIG PA RNAMS, ,BSAM PA THAG PAS KHYED LA
BSHAGS, ,MYUR DU MA

@33B LUS BYANG BAR SHOG ,PHAN DANG BDE BA KUN GYI RGYU, ,BSAD NAMS
DANG NI YE SHES KYI, ,TSOGS GNYIS DGE BA KANG DAG GIS, ,BSAGS PA RNAMS
LA BDAG YI RANG, ,MGON KHYOD NAM MKHA' JI SRID BAR, ,MYA NGAN MI 'DA'
RTAG BZHUGS NAS, ,MA RIG MUN PAR LHUNG RNAMS

LA; ;CHAS KYI 'KHOR LO BSKOR DU GSOL, ,BDAG GIS BGYIS DANG BGYID 'GYUR
GYI, ,BSOD NAMS PHUNG PO CI YOD PA, ,DE DAG SEMS CAN DON KUN TU,
,BYANG CHUB MCHOG TU YONGS SU BSNGO, ,SKYON MED YON TAN KUN
RDZOGS PA, ,KHYOD KYI GO 'PHANG MYUR THOB NAS, ,SDUG

BSNGAL RGYA MTSOR LHUNG BA YI, ,'GRO BA THAMS CAD SGOL BAR SHOG ,DE
MA THOB PA'I TSE RABS SU, ,BSHES GNYEN BZANG POS RJES BZUNG NAS,
,RGYAL BA'I RJES SU SLOB PA YI, ,SANGS RGYAS THAMS CAD MNYES BYED SHOG
,BSTAN LA RAB TU 'BYUNG BA DANG, ,RTAG TU DAM CHOS 'DZIN PA DANG,
,THOS BSAM SGOM

LA 'JUG PA NA, ,GEGS KYI MCHAN MA MED PAR SHOG ,TSE RABS 'DIR YANG
SKYABS GSUM LA, ,DAD PA BRTAN PO THOB KYUR TE, ,NYE BAR 'TSE BA KUN
ZHI NAS, ,PHUN TSOGS CHOS BZHIN 'GRUB PAR SHOG ,CES RJE BTZUN 'JAM PA'I
DBYANGS LA BSTOD PA 'DZI NI, ,DBON CHUNG GRAGS

BA DBANG PHYUG DPAL BZANG POS GSOL BA BTAB PA'I DON DU, SH'AKYA'I
DGE SLONG BLO BZANG GRAGS PA'I DPAL GYIS DGA' BA GDONG GI YANG
DGON DU SBYAR BA DGE LEGS SU GYUR CIG ,