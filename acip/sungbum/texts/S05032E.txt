@001A *, ,DPAL DUS KYI 'KHOR LO'I DKYIL 'KHOR YONGS RDZOGS KYI
BSTOD PA BSTOD PA TZAM GYIS 'DOD PA'I DON THAMS CAD 'GRUB PA
ZHES BYA BA BZHUGS SO, ,

@001A *, ,DPAL DUS KYI 'KHOR LO'I BSTOD PA, ,BSTOD PAS 'DOD PA'I
DON THAMS CAD 'GRUB PA ZHES BYA BA, BLA MA DAM PA RNAMS DANG,
DPAL DUS KYI 'KHOR LO LA PHYAG 'TSAL LO, ,GNAS BZHI'I SA

BON RGYUD SDE BZHI YI CHU 'DZIN LAS BYUNG RNAM BZHI'I DBANG GI
CHAR GYIS BRLAN, ,BSNYAN SGRUB BZHI YI DROD KYIS BSKYED PA'I
DGA' BA BZHI YI SDONG PO SHIN TU CHER RGYAS SHING, ,SKAD CIG
BZHI YI YAL 'DAB RAB RGYAS

'BRAS BU BZHI YI ME TOG DRI LDAN SKU BZHI'I 'BRAS, ,'PHRIN LAS
RNAM BZHI'I GRIB BSIL DANG LDAN DPAL LDAN BLA MA RIN CHEN LJON
SHING RGYAL GYUR CIG ,1 SHES RAB MA YIN THABS MIN PA'I, ,GNYIS
MED DUS 'KHOR

BDE BA CHE, ,SNA TSOGS YUM GYIS MGRIN 'KHYUD PA'I, ,MGON PO DE
LA PHYAG 'TSAL NAS, ,2 DAD PA'I CHU LAS SKYES PA YI, ,BSTOD TSIG
PAD MO DRI MED 'DIS, ,DUS KYI 'KHOR LO'I DKYIL 'KHOR GYI ,LHA
RNAMS RTAG TU

MCHOD PAR BGYI, ,3 PHYI NANG DUS KUN SGRIB MED PA'I, ,BDAG NYID
'KHOR 'DAS RO GCIG PA, ,MI 'GYUR BDE BA RDZOGS PA PO, ,DUS KYI
'KHOR LO LA PHYAG 'TSAL, ,4 DRI MED 'OD ZER 'PHRO BA'I SKU, ,RDO
RJE YI NI RGYAN

@002A *, ,DANG LDAN, ,ZHAL RGYAS MCHE BA PHYED GTZIGS PA'I,
,MGON PO DE LA PHYAG 'TSAL LO, ,5 SKU MDOG SNGON PO NAM MKHA'I
MDOG ,RIG BYED ZHAL DANG RGYAL BA'I PHYAG ,DPUNG PA BCU GNYIS
PHRAG

PA DRUG ,NYI MA'I SPYAN CAN LA PHYAG 'TSAL, ,6 DBUS KYI MGRIN PA
SNGON PO STE, ,GA-YAS PA NYI MA DANG MTSUNGS DMAR, ,GA-YAS MIN
DKAR PO ZLA BA'I MDOG ,MGRIN PA GSUM LDAN LA PHYAG 'TSAL, ,7 NAG
PO MCHE

GTZIGS DRAG PO SHAR, ,GA-YAS ZHAL PHYAG BCAS DMAR PO STE,
,GA-YON DKAR ZHI BA RGYAB ZHAL NI, ,SER PO TING 'DZIN GNAS LA
'DUD, ,8 DBU YI RAL PA'I COD PAN LA, ,SNA TSOGS RDO RJE ZLA
PHYED DANG, ,RIGS KYI

BDAG PO DBU RGYAN DU, ,'DZIN PA DE LA PHYAG 'TSAL LO, ,9 RDO RJE
NOR BU RNA RGYAN DANG, ,MGUL RGYAN GDU BU SKA RAGS DANG, ,RKANG
GDUB DAR DBYANGS RDO RJE'I PHRENG, ,STAG LPAGS NA BZA' 'DZIN LA
'DUD, ,10 SNGO DANG

DMAR DANG DKAR BA YI, ,PHRAG PA GSUM DANG DPUNG PA DRUG ,NAG
DMAR DKAR BA'I PHYAG BCU GNYIS, ,GA-YAS GA-YON GNAS LA PHYAG
'TSAL LO, ,11 MTHE BONG SER LA MDZUB MO DKAR, ,GUNG MO DMAR LA
MING MED

@002B NAG, MTHE CHUNG LJANG KHU TSIGS PHRENG GSUM, ,NAG DMAR
DKAR LA PHYAG 'TSAL LO, ,12 SOR GDUB RNAMS KYIS MDZES PA YI,
,GA-YAS KYI NAG PO'I PHYAG BZHIN, ,RDO RJE RAL GRI RTZE GSUM
DANG, ,GRI GUG 'DZIN LA

PHYAG 'TSAL LO, ,13 DMAR PO'I PHYAG GI MTHIL BZHI YIS, ,ME MDA'
RDO RJE LCAGS KYU DANG, ,SGRA DANG BCAS PA'I dA MA RU, ,THO BA
'DZIN LA PHYAG 'TSAL LO, ,14 DKAR PO'I PHYAG BZHIS RIM PA BZHIN,
,'KHOR LO MDUNG

DANG DBYUG PA DANG, ,BZHI PAS DGRA STA 'DZIN PA YI, ,'JIGS PA DE
LA PHYAG 'TSAL LO, ,14 GA-YON GYI NAG PO'I PHYAG BZHIN, ,RDO RJE
DRIL BU PHUB DANG NI, ,KHA t'Am RNAM PAR RGYAS PA'I KHA, ,THOD
KHRAG 'DZIN LA PHYAG 'TSAL

LO, ,16 DMAR PO YI NI PHYAG BZHI YIS, ,GZHU DANG RDO RJE ZHAGS
PA DANG, ,NOR BU RIN CHEN PAD MA DKAR, ,'DZIN PA DE LA PHYAG
'TSAL LO, ,17 DKAR PO'I PHYAG GIS DUNG DANG NI, ,ME LONG RDO RJE
LCAGS SGROG DANG, ,TSANGS

MGO GDONG BZHI PAD MA YIS, ,SPRAS PA 'DZIN LA PHYAG 'TSAL LO,
,18 ZE 'BRU'I PHRENG LDAN BSIL ZER CAN, ,'OD STONG LDAN DANG DUS
ME'I STENG, ,SHIN TU BSGYINGS PA'I GA-YAS BRKYANG GI ,STABS KYIS
BZHUGS LA PHYAG

'TSAL LO, ,19 ZHABS GA-YAS DMAR POS 'DOD PA'I LHA, ,DMAR PO
GDONG GCIG LAG BZHI PA, ,ME TOG MDA' LNGA GZHU DANG ZHAGS,
,LCAGS KYU 'DZIN PA MNAN LA 'DUD, ,20 DRAG PO DKAR PO MIG GSUM
PA, ,

@003A *, ,GDONG GCIG LAG BZHI RTZE GSUM DANG, ,CANG TE THOD PA
KHA tV'Am 'DZIN, ,ZHABS GA-YON DKAR POS GNON LA 'DUD, ,21 BDUD
KYI LHA MO DGA' MA DANG, ,DRAG PO'I LHA MO DKA' BZLOG MAS, ,

GDONG DMAN ZHABS LA 'DZIN BZHIN DU, ,BDUD DANG DRAG PO GNON LA
'DUD, ,22 SNA TSOGS YUM NI GSER GYI MDOG ,RTZA ZHAL GSER MDOG
GA-YAS PA DKAR, ,GA-YON PA DMAR PO RGYAB ZHAL SNGO, ,ZHAL BZHI
LDAN

LA PHYAG 'TSAL LO, ,23 GA-YAS KYI PHYAG BZHIS RIM PA BZHIN, ,GRI
GUG RDO RJE LCAGS KYU DANG, ,SGRA DANG BCAS PA'I dA MA RU,
,BGRANG PHRENG 'DZIN LA PHYAG 'TSAL LO, ,24 GA-YON NA THOD PA
ZHAGS PA DANG, ,PAD MA DKAR

PO 'DAB BRGYA PA, ,MCHOG GI RIN CHEN 'DZIN MDZAD PA'I, ,PHYAG
BRGYAD LDAN LA PHYAG 'TSAL LO, ,25 GA-YON BRKYANG STABS KYIS YAB
LA 'KHYUD, ,RDO RJE SEMS DPA'I COD PAN CAN, ,PHYAG RGYA LNGA YIS
RGYAS BTAB LA, ,NYI MA'I

SPYAN CAN LA PHYAG 'TSAL, ,26 SHAR GYI PAD MA'I 'DAB MA LA, ,NAG
MO 'BAR MA SKU MDOG NAG ,NAG DMAR SER DANG DKAR BA'I ZHAL, ,NYI
MA'I SPYAN LDAN LA PHYAG 'TSAL, ,27 GA-YAS KYI PHYAG BZHIS SPOS
KYI SNOD, ,TZAN DAN

SNOD DANG GUR GUM SNOD, ,GA BUR GLA RTZI SBYAR BA'I SNOD, ,'DZIN
PA DE LA PHYAG 'TSAL LO, ,28 GA-YON NA DRIL BU PAD MA DANG, ,LHA
SHING GI NI ME TOG DANG, ,ME TOG SNA TSOGS PHRENG BA 'DZIN,
,PHYAG BRGYAD LDAN LA PHYAG 'TSAL

@003B LO, ,29 LHO YI PAD MA'I 'DAB MA LA, ,DMAR MO 'BAR MA SKU
MDOG DMAR, ,DMAR SER DKAR SNGO'I ZHAL BZHI PO, ,SPYAN GSUM LDAN
LA PHYAG 'TSAL LO, ,30 PHYAG GA-YAS MAR ME DO SHAL DANG, ,COD
PAN GDU BU GA-YON NA GOS, ,SKA RAGS RIN CHEN RNA RGYAN DANG, ,

RKANG GDUB 'DZIN LA PHYAG 'TSAL LO, ,31 BYANG GI PAD MA'I 'DAB
MA LA, ,DKAR MO 'BAR MA SKU MDOG DKAR, ,DKAR NAG DMAR DANG SER
BA'I ZHAL, ,RE RE'ANG SPYAN GSUM LDAN LA 'DUD, ,32 PHYAG GA-YAS
'O MA CHU MCHOG SMAN, ,CHANG SNOD GA-YON PA BDUD RTZI'I

SNOD, ,GRUB PA'I RO DANG BDUD RTZI'I 'BRAS, ,ZAN SNOD BSNAMS LA
PHYAG 'TSAL LO, ,33 NUB KYI PAD MA'I 'DAB MA LA, ,SER MO 'BAR MA
SKU MDOG SER, ,SER DKAR SNGO DANG DMAR BA'I ZHAL, ,MDZES PA'I
SPYAN GSUM LDAN LA 'DUD, ,34 PHYAG GA-YAS DUNG

DANG GLING BU DANG, ,NOR BU CANG TE GA-YON RGYUD MANG, ,RNGA
DANG SGRA SGROG 'KHAR BA DANG, ,ZANGS DUNG 'DZIN LA PHYAG 'TSAL
LO, ,35 ME YI MTSAMS SU DU BA MA, ,NAG MO 'BAR MA LTA BU STE,
,PHYAG BRGYAD KYIS NI RNGA YAB 'DZIN, ,LHA MO DE LA PHYAG 'TSAL
LO, ,36

BDEN BRAL MTSAMS SU SMIG RGYU MA, ,DMAR MO 'BAR MA LTA BU YI,
,ZHAL DANG SKU MDOG DANG LDAN PA, ,PHYAG BRGYAD RNGA YAB 'DZIN
LA 'DUD, ,37 DBANG LDAN MTSAMS SU MKHA' SNANG MA, ,DKAR MO 'BAR
MA LTA BU'I ZHAL, ,SKU MDOG DKAR MA PHYAG BRGYAD KYIS, ,RNGA

YAB 'DZIN LA PHYAG 'TSAL LO, ,38 RLUNG GI MTSAMS SU MAR ME MA,
,SER MO 'BAR MA LTA BU STE, ,ZHAL BZHI PHYAG BRGYAD RNGA YAB
'DZIN, ,GSER MDOG MA LA PHYAG 'TSAL LO, ,39 KUN KYANG PHYAG RGYA
LNGA YIS BRGYAN, ,MNYAM PA'I STABS KYIS MDZES PAR

BZHUGS, ,RDO RJE SEMS DPA'I PHYAG RGYA MO, ,PHA ROL PHYIN MA
RNAMS LA 'DUD, ,40 DBANG LDAN SRIN PO ME RLUNG DU, ,CHOS KYI
DUNG DKAR GAndI DMAR, ,NOR BU NAG PO DPAG BSAM SHING, ,SER PO
RDO RJE BZHI LA 'DUD, ,41 BDE GSHEGS 'PHAR MA'I SHAR PHYOGS

@004A *, ,SU, ,DON YOD GRUB PA SKU MDOG NAG ,NAG DANG DMAR DANG
DKAR BA'I ZHAL, ,SPYAN DGU PA LA PHYAG 'TSAL LO, ,42 PHYAG
GA-YAS RAL GRI GRI GUG DANG, ,RTZE GSUM GA-YON NA PHUB THOD PA,
,KHA t'Am GA NI DKAR PO 'DZIN, ,SPYAN MAS 'KHYUD

LA PHYAG 'TSAL LO, ,43 LHOR NI RIN CHEN 'BYUNG LDAN DMAR, ,DMAR
DANG DKAR DANG NAG PA'I ZHAL, ,M'A MA K'I YIS 'KHYUD PA YI, ,BDE
GSHEGS DE LA PHYAG 'TSAL LO, ,44 PHYAG GA-YAS ME MDA' LCAGS KYU
DANG, ,SGRA DANG BCAS PA'I dA MA RU, ,GA-YON NA

GZHU DANG RDO RJE'I ZHAGS, ,RIN CHEN RTZE DGU 'DZIN LA 'DUD, ,45
BYANG DU SNANG BA MTHA' YAS DKAR, ,DKAR DANG NAG DANG DMAR BA'I
ZHAL, ,GOS DKAR MO YIS MGRIN 'KHYUD PA'I, ,'OD DPAG MED LA PHYAG
'TSAL LO, ,46 PHYAG GA-YAS THO BA MDUNG DANG

NI, ,RTZE GSUM GA-YON NA PAD DKAR NI, ,'DAB BRGYA PA DANG ME
LONG DANG, ,BGRANG PHRENG 'DZIN LA PHYAG 'TSAL LO, ,47 NUB TU
RNAM PAR SNANG MDZAD NI, ,SGROL MAS 'KHYUD PA'I SER PO STE, ,SER
DANG DKAR DANG NAG PA'I ZHAL, ,SGRIB BRAL GZUGS LA PHYAG 'TSAL

LO, ,48 PHYAG GA-YAS 'KHOR LO DBYUG PA DANG, ,'JIGS BYED RDO RJE
GA-YON NA DUNG, ,RDO RJE LCAGS SGROG SGRAR BCAS PA'I, ,DRIL BU
'DZIN LA PHYAG 'TSAL LO, ,49 KUN KYANG PAD DKAR NYI MA'I STENG,
,RDO RJE'I GDAN GYIS BZHUGS PA LA, ,SHES RAB PAD

MA'I GDAN GYIS 'KHYUD, ,SGRIB BRAL PHUNG PO LA PHYAG 'TSAL, ,50
ME MTSAMS SGROL MA DON GRUB BZHIN, ,RNAM SNANG MDZAD KYIS KUN
NAS 'KHYUD, ,RLUNG KHAMS SGRIB BRAL DU GYUR PA'I, ,'KHOR BA
SGROL MDZAD LA PHYAG 'TSAL, ,51 SRIN PO'I MTSAMS

SU GOS DKAR MO, ,RIN CHEN 'BYUNG LDAN LTA BU LA, ,'OD DPAG MED
KYIS MNGON PAR 'KHYUD, ,SGRIB BRAL ME LA PHYAG 'TSAL LO, ,52
DBANG LDAN MTSAMS SU M'A MA K'I, ,SNANG BA MTHA' YAS LTA BU LA,
,RIN CHEN 'BYUNG BAS 'KHYUD PA YI, ,CHU KHAMS SGRIB BRAL

@004B LA PHYAG 'TSAL, ,53 RLUNG GI MTSAMS SU SANGS RGYAS SPYAN,
,RNAM PAR SNANG MDZAD LTA BU LA, ,DON YOD GRUB PAS 'KHYUD PA YI,
,SA KHAMS SGRIB BRAL LA PHYAG 'TSAL, ,54 KUN KYANG PAD DMAR ZLA
BA'I STENG, ,PAD MA'I GDAN GYIS BZHUGS PA LA, ,THABS

RNAMS RDO RJE'I GDAN GYIS 'KHYUD, ,GSHEGS MA BZHI LA PHYAG 'TSAL
LO, ,55 BAR GYI LE TSE LA GNAS PA, ,SHAR DU RKANG DANG LHO RU
KHRAG ,BYANG DU GCI BA NUB TU BSHAD, ,SGRIB BRAL BUM PA BRGYAD
LA 'DUD, ,56 SHAR SGO'I GA-YAS SU MKHA' SNYING PO, ,DON

YOD GRUB PA LTA BU LA, ,DRI YI RDO RJE MA YIS 'KHYUD, ,RDO RJE'I
SNA LA PHYAG 'TSAL LO, ,57 LHO SGO'I GA-YAS SU SA SNYING PO,
,RIN CHEN 'BYUNG LDAN LTA BU LA, ,GZUGS KYI RDO RJE MA YIS
'KHYUD, ,RDO RJE'I MIG LA PHYAG 'TSAL LO, ,58 BYANG SGO'I GA-YAS
SU 'JIG

RTEN DBANG, ,SNANG BA MTHA' YAS LTA BU LA, ,RO YI RDO RJE MA YIS
'KHYUD, ,RDO RJE'I LCE LA PHYAG 'TSAL LO, ,59 NUB SGO'I GA-YAS
SU SGRIB RNAM SEL, ,RNAM PAR SNANG MDZAD LTA BU LA, ,REG BYA RDO
RJE MA YIS 'KHYUD, ,RDO RJE'I LUS LA PHYAG 'TSAL LO, ,60 SHAR

SGO'I GA-YON DU KUN BZANG SNGO, ,SNGO DANG DMAR DANG DKAR BA'I
ZHAL, ,CHOS DBYINGS RDO RJE MA YIS 'KHYUD, ,RDO RJE'I YID LA
PHYAG 'TSAL LO, ,61 PHYAG GA-YAS RDO RJE GRI GUG DANG, ,DGRA STA
GA-YON NA DRIL BU DANG, ,THOD PA DANG NI TSANGS PA'I MGO ,BSNAMS
PA DE

LA PHYAG 'TSAL LO, ,62 LHO SGO'I GA-YON DU PHYAG RDOR LJANG,
,LJANG DANG DMAR DANG DKAR BA'I ZHAL, ,SGRA YI RDO RJE MA YIS
'KHYUD, ,RDO RJE'I RNA BA LA PHYAG 'TSAL, ,63 GA-YAS KYI PHYAG
GIS RDO RJE DANG, ,GRI GUG DANG NI DGRA STA 'DZIN, ,GA-YON NA
DRIL BU THOD

PA DANG, ,TSANGS MGO 'DZIN LA PHYAG 'TSAL LO, ,64 KUN KYANG PAD
DKAR NYI MA'I STENG, ,RDO RJE'I GDAN GYIS BZHUGS PA LA, ,YUM
RNAMS PAD MA'I GDAN GYIS 'KHYUD, ,SKYE MCHED DRUG LA PHYAG 'TSAL
LO, ,65 ME MTSAMS REG BYA RDO RJE MA, ,SGRIB RNAM

@005A *, ,SEL DANG MNYAM PAR SBYOR, ,SKU MDOG PHYAG MTSAN SGROL
MA BZHIN, ,RDO RJE'I REG LA PHYAG 'TSAL LO, ,66 SRIN POR RO YI
RDO RJE MA, ,NA BZA' DKAR MO LTA BU LA, ,'JIG RTEN DBANG PHYUG
GIS 'KHYUD PA'I, ,RDO RJE'I RO LA PHYAG 'TSAL

LO, ,67 DRAG POR GZUGS KYI RDO RJE MA, ,RDO RJE M'A MA K'I LTA
BU, ,SA YI SNYING POS 'KHYUD PA YI, ,RDO RJE'I GZUGS LA PHYAG
'TSAL LO, ,68 RLUNG DU DRI YI RDO RJE MA, ,SANGS RGYAS SPYAN MA
LTA BU LA, ,NAM MKHA'I SNYING POS 'KHYUD PA YI, ,RDO RJE'I DRI
LA PHYAG 'TSAL LO, ,

69 BYANG SGO'I GA-YON DU SGRA RDO RJE, ,KUN TU BZANG PO LTA BU
LA, ,PHYAG NA RDO RJES 'KHYUD PA YI, ,RDO RJE'I SGRA LA PHYAG
'TSAL LO, ,70 CHOS KYI DBYINGS KYI RDO RJE MA, ,PHYAG RDOR LTA
BU NUB SGO'I GA-YON, ,KUN TU BZANG POS 'KHYUD PA YI, ,RDO RJE'I
CHOS LA PHYAG 'TSAL LO, ,

71 KUN KYANG PAD DMAR ZLA BA'I STENG, ,PAD MA'I GDAN GYIS BZHUGS
PA LA, ,YAB RNAMS RDO RJE'I GDAN GYIS 'KHYUD, ,SEMS MA DRUG LA
PHYAG 'TSAL LO, ,72 SHAR SGO'I KHRO BO SHIN TU STOBS, ,DON YOD
GRUB PA LTA BU LA, ,SPYAN MA LTA BU'I RENGS BYED

MAS, ,'KHYUD PA'I RDO RJE'I NGAG LA 'DUD, ,73 LHO SGOR KHRO BO
RMUGS BYED NI, ,RIN CHEN 'BYUNG LDAN LTA BU LA, ,M'A MA K'I
'DRA'I KHENGS BYED MAS, ,'KHYUD PA RDO RJE'I PHYAG LA 'DUD, ,74
BYANG SGOR KHRO BO KHENGS BYED NI, ,SNANG BA MTHA' YAS LTA BU
LA, ,

GOS DKAR LTA BU'I RMUGS BYED MAS, ,'KHYUD PA'I RDO RJE'I ZHABS
LA 'DUD, ,75 NUB SGOR KHRO BO LAS BYED NI, ,RNAM PAR SNANG MDZAD
LTA BU LA, ,SGROL MA LTA BU'I RAB BRTZON MAS, ,'KHYUD PA SRIN
PO'I ZHABS LA 'DUD, ,76 STENG DU RDO RJE GTZUG TOR CAN, ,

PHYAG NA RDO RJE LTA BU LA, ,SHIN TU SNGON MOS 'KHYUD PA YI, ,MI
BSKYOD DBANG PO LA PHYAG 'TSAL, ,77 STENG DANG BYANG DANG SHAR
RNAMS SU, ,PAD MA DMAR DANG ZLA BA'I GDAN, ,LHO NUB PAD DKAR NYI
MA LA, ,BZHUGS PA RNAMS LA PHYAG 'TSAL LO, ,78 KUN KYANG

@005B ZHAL GSUM PHYAG DRUG PA, ,GA-YAS BRKYANG STABS KYIS GNAS
PA LA, ,GA-YON BRKYANG BA YI KHRO MOS 'KHYUD, ,STOBS RNAM LNGA
LA PHYAG 'TSAL LO, ,79 STENG DANG 'OG GI GNAS GNYIS SU, ,BYANG
SEMS DKAR DMAR RNAM DAG PA, ,RGYAL DANG RNAM PAR RGYAL BA YI, ,

BUM PA GNYIS LA'ANG PHYAG 'TSAL LO, ,80 SGO YI PHYI ROL KHA
KHYAR LA, ,SHAR DU DRI MA PHRENG BA MA, ,LHO RU SPOS MA MAR ME
MA, ,BYANG DU BSHOS MA 'BRAS BU MA, ,81 NUB TU SGEG MO BZHAD MA
DANG, ,STENG DU ROL MO GAR MKHAN MA, ,'OG TU GLU MA 'DOD MA STE,
,MCHOD PA'I

LHA MO RNAMS LA 'DUD, ,82 GSUNG GI DKYIL 'KHOR SNAM BU YI, ,SHAR
DU YI DVAGS DMAR PO'I STENG, ,PAD DMAR 'DAB MA BRGYAD PA LA,
,BZHUGS PA'I LHA MO LA PHYAG 'TSAL, ,1 LTE BAR LHA MO TZ'A MUn
dI, ,NAG MO ZHAL GCIG SPYAN GSUM MA, ,DBANG PO SER POS

'KHYUD PA YI, ,TZAR TZI KA LA PHYAG 'TSAL LO, ,2 'DAB MAR 'JIGS
MA DRAG MO DANG, ,DUS KYI MCHE BA ME 'BAR GDONG, ,RLUNG SHUGS
RAB GTUM DRAG CAN MA, ,SNA CHEN MA LA PHYAG 'TSAL LO, ,3 PHYAG
GA-YAS GRI GUG RTZE GSUM 'DZIN, ,GA-YON NA THOD PA KHA

tV'Am GA ,NAG MO ZHAL GCIG SPYAN GSUM PA'I, ,LHA MO DGU LA PHYAG
'TSAL LO, ,4 ME MTSAMS NAM MKHA' LDING GI STENG, ,PAD DKAR 'DAB
BRGYAD LTE BA LA, ,TSANGS PAS 'KHYUD PA'I KHYAB 'JUG MA, ,GTZO
MO DE LA PHYAG 'TSAL LO, ,5 'DAB MAR GA-YANG MO

SGYU MA DANG, ,GRAGS MA DPAL MO RNAM RGYAL MA, ,DPAL LDAN RGYAL
MA RGYAL BYED MA, ,DPAL LDAN 'KHOR LO CAN LA 'DUD, ,6 KUN KYANG
NAG MO ZHAL GCIG MA, ,SPYAN GSUM PHYAG BZHI GA-YAS PA NA, ,'KHOR
LO BE CON GA-YON PA NA, ,PAD DUNG 'DZIN LA PHYAG 'TSAL

LO, ,7 GSHIN RJE'I PHYOGS SU MA HE'I STENG, ,PAD DMAR 'DAB
BRGYAD LTE BA LA, ,DRAG POS 'KHYUD PA'I PHAG MO LA, ,BDAG NI GUS
PAS PHYAG 'TSAL LO, ,8 'DAB MAR KENG RUS DUS MTSAN MA, ,RAB TU
KHROS GDONG DUS KYI LCE, ,GTZIGS MA NAG MO 'JIGS RUNG MA, ,

@006A *, ,GZUGS NGAN MA LA PHYAG 'TSAL LO, ,9 THAMS CAD GA-YAS
NA DBYUG PA DANG, ,RAL GRI GA-YON NA LCAGS SGROG PHUB, ,DMAR MO
ZHAL GCIG PHYAG BZHI MA, ,SPYAN GSUM LDAN LA PHYAG 'TSAL LO, ,10
BDEN BRAL MTSAMS SU RMA

BYA'I STENG, ,PAD DKAR 'DAB BRGYAD LTE BA LA, ,BGEGS KYI MGON
POS 'KHYUD PA YI, ,GZHON NU MA LA PHYAG 'TSAL LO, ,11 'DAB MAR
PAD MA LUS MED MA, ,GZHON NU RI DVAGS BDAG 'GRO MA, ,RIN CHEN
PHRENG BA MIG BZANG MA, ,RUL MA BZANG MO LA PHYAG 'TSAL,

12 THAMS CAD DMAR MO SPYAN GSUM DANG, ,LDAN PA'I ZHAL DRUG PHYAG
GA-YAS NA, ,MDUNG THUNG LCAGS KYU GA-YON PA NA, ,RIN CHEN ZHAGS
PA 'DZIN LA 'DUD, ,13 BYANG GI PHYOGS SU KHYU MCHOG STENG, ,PAD
MA DMAR PO 'DAB BRGYAD KYI, ,LTE BAR GSHIN RJES 'KHYUD PA

YI, ,DRAG MO DE LA PHYAG 'TSAL LO, ,14 'DAB MAR GOO RI GANG G'A
MA, ,RTAG MA MYUR MA TO TA LA, ,MTSON BYED MA DANG DMAR SER MA,
,NAG MO RNAMS LA PHYAG 'TSAL LO, ,15 KUN KYANG DKAR MO ZHAL GCIG
MA, ,SPYAN GSUM PHYAG BZHI GA-YAS RTZE GSUM, ,CANG TE'U

GA-YON NA KHA tV'Am GA, ,SBRUL 'DZIN PA LA PHYAG 'TSAL LO, ,16
DBANG LDAN MTSAMS SU SENG GE'I STENG, ,PAD MA DKAR PO 'DAB
BRGYAD KYI, ,LTE BAR GDONG DRUG GIS 'KHYUD PA'I, ,DPAL MO DE LA
PHYAG 'TSAL LO, ,17 'DAB MAR DPAL LDAN DKAR ZLA'I RI, ,RI BONG
'DZIN

GDONG DANG PA'I MDOG ,'DZIN MA PAD DBANG SKAR MIG MA, ,DRI MED
RI BONG 'DZIN LA 'DUD, ,18 KUN KYANG DKAR MO ZHAL GCIG MA,
,SPYAN GSUM PHYAG BZHI GA-YAS PA NA, ,PAD MA BGRANG PHRENG
GA-YON PAD MA, ,RIN CHEN BSNAMS LA PHYAG 'TSAL LO, ,19 NUB KYI
PHYOGS

SU GLANG PO'I STENG, ,PAD MA 'DAB BRGYAD DMAR PO YI, ,LTE BAR
SRIN POS 'KHYUD PA YI, ,DBANG MO DE LA PHYAG 'TSAL LO, ,20 RDO
RJE 'OD DANG RDO RJE LUS, ,GSER LDAN AUR SH'I BKRA RI MO, ,RAm
BHA ZUG RDU MED SHIN SGROL, ,'DAB MAR GNAS LA PHYAG 'TSAL LO,
,21 KUN KYANG

@006B SER MO ZHAL GCIG MA, ,SPYAN GSUM PHYAG BZHI GA-YAS RDO
RJE, ,MDA' DANG GA-YON NA DRIL BU GZHU, ,BSNAMS PA DE LA PHYAG
'TSAL LO, ,22 RLUNG GI MTSAMS SU NGANG PA'I STENG, ,PAD MA DKAR
PO 'DAB BRGYAD KYI, ,LTE BAR KHYAB 'JUG GIS 'KHYUD PA'I, ,TSANGS
MA

DE LA PHYAG 'TSAL LO, ,23 'DAB MA RA S'A BI TRI DANG NI, ,PAD
MIG CHU SKYES CAN MA BLO, ,NGAG GI DBANG PHYUG G'A YA TRI, ,GLOG
DANG DRAN MA LA PHYAG 'TSAL, ,24 THAMS CAD SER MO ZHAL BZHI MA,
,SPYAN GSUM PHYAG GA-YAS PAD MA DANG, ,TSANGS DBYUG GA-YON

NA SPYI BLU GAS SNOD, ,PHYAG BZHIS 'DZIN LA PHYAG 'TSAL LO, ,25
LTE BAR GTZO MO SA GA'I STABS, ,YAB NI SA GA'I STABS KYIS
'KHYUD, ,'DAB MA'I LHA MO ROL PA YI, ,STABS KYIS BZHUGS LA PHYAG
'TSAL LO, ,26 GSUNG GI DKYIL 'KHOR PHYI ROL GYI, ,

STEGS BU YI NI SHAR PHYOGS SU, ,SGROL MA LAS SKYES DBYE 'DOD MA,
,REG SKYES GOS 'DOD MA LA 'DUD, ,27 TZA MUn dA SKYES LUS 'PHRUG
'DOD, ,MCHIL MA 'DOR 'DOD KHYAB 'JUG MA, ,RAB BRTZON MA LAS
SKROD 'DOD MA, ,GA-YAS SU GNAS LA PHYAG

'TSAL LO, ,28 SNGON MO LAS SKYES KUN GDUNG 'DOD, ,LCAGS SGROG MA
LAS REG BYA 'DOD, ,KHYI GDONG MA LAS SKYES PA YIS, ,YAN LAG KUN
BSKYOD 'DOD MAR 'DUD, ,29 BYA ROG GDONG MA LAS SKYES PA'I, ,LHAG
MA ZA BAR 'DOD MA STE, ,SGO YI

GA-YON PHYOGS LA GNAS PA'I, ,LHA MO BZHI LA PHYAG 'TSAL LO, ,30
LHO YI SGO YI GA-YAS PHYOGS SU, ,GOS DKAR LAS SKYES SKYED 'DOD
MA, ,RO LAS ZAS 'DOD PHAG MO LAS, ,LUS KYI DRI MA 'DOD LA 'DUD,
,31 GZHON NU MA LAS GAR 'DOD MA, ,

RMUGS BYED MA LAS SKEMS 'DOD MA'O, ,GA-YON DU 'GUGS 'DOD KHRO
GNYER CAN, ,RGYUGS 'DOD DRAG CAN MA LA 'DUD, ,32 PHAG GDONG MA
LAS SKYES PA YI, ,BSHANG GCI ZAG PAR 'DOD MA DANG, ,BYA RGOD
GDONG LAS GA-YUL 'DOD MA, ,LHA MO BZHI

@007A *, ,LA PHYAG 'TSAL LO, ,33 BYANG SGO'I GA-YAS KYI KHA
KHYER LA, ,M'A MA K'I LAS RGYAS 'DOD MA, ,GZUGS LAS SKYES PA'I
RGYAN 'DOD MA, ,DRAG MOS STAN 'DOD MA LA 'DUD, ,34 DPAL MO LAS
SKYES RGYAL SRID 'DOD, ,'JAM

PAR SMRA 'DOD NGA RGYAL MA'O, ,GA-YON DU SGRA SKYES ROL MO 'DOD,
,TZUN DAS 'CHING BAR 'DOD MAR 'DUD, ,35 STAG GDONG MA LAS RTZOD
MANG 'DOD, ,'UG GDONG MA LAS SKYES PA YI, ,BYIS PA KHRO BAR 'DOD
MA STE, ,'DOD MA RNAMS LA PHYAG 'TSAL LO, ,

36 NUB SGO'I GA-YAS SU SPYAN MA LAS, ,RENGS 'DOD MA DANG DRI
'DOD DRI, ,MAL STAN SNYES 'DOD DBANG MO LAS, ,SKYES PA DE LA
PHYAG 'TSAL LO, ,37 CHU LAS RGYAL 'DOD TSANGS MA STE, ,RENGS
BYED MA LAS GNYEN 'DOD MA'O, ,GA-YON DU CHOS LAS

'KHRIG 'DOD MA, ,'OD CAN PHUR 'DEBS 'DOD LA 'DUD, ,38 LCE SPYANG
GDONG MA LAS SKYES PA'I, ,SEMS CAN BSLU BAR 'DOD MA DANG, ,MKHA'
LDING GDONG PA LAS SKYES PA'I, ,SPRUL 'CHING 'DOD MA LA PHYAG
'TSAL, ,39 RDO RJE DBYINGS KYI

DBANG PHYUG MAS, ,BSKYED PA'I GSOD PAR 'DOD MA DANG, ,SNA TSOGS
YUM LAS SKYED 'DOD MA, ,KUN GYI KHYAB BYED LA PHYAG 'TSAL, ,40
SKU YI SNAM BU'I SHAR SGO YI, ,GA-YAS SU YI DVAGS DMAR PO'I
STENG, ,PAD DMAR LTE BAR SRIN MO YIS, ,

'KHYUD PA'I BDEN BRAL LA PHYAG 'TSAL, ,1 RIM GSUM BZHI BRGYAD
BCU DRUG PA'I, ,'DAB MAR NYA NYI RDO RJE SOGS, ,LHA MO NYI SHU
BRGYAD KYIS BSKOR, ,SKU MDOG NAG LA PHYAG 'TSAL LO, ,2 ZHAL GCIG
PHYAG GSUM PHYAG BZHI PA, ,GA-YAS NA

RAL GRI GRI GUG DANG, ,GA-YON NA PHUB DANG THOD PA 'DZIN, ,NAG
PA'I ZLA BA'I TSES LA 'DUD, ,3 ME YI MTSAMS SU RI DVAGS STENG,
,BAD DKAR LTE BAR RAB GTUM MAS, ,'KHYUD PA'I RLUNG LTA 'DAB MA
LA, ,TZA TZI RDO RJE SOGS PHYAG 'TSAL, ,4 NAG PO PHYAG

@007B BZHI DPAG BSAM SHING, ,YONGS 'DU'I ME TOG GA-YAS NA STE,
,GA-YON NA DBANG SNGON AUTPAL SNGO, ,SA GA'I ZLA BA'I TSES LA
'DUD, ,5 LHO SGO'I GA-YAS SU LUG GI STENG, ,PAD DMAR LTE BAR CHU
LHA MOS, ,'KHYUD PA'I ME LHA 'DAB MA LA, ,nA nI RDO RJE SOGS
PHYAG 'TSAL, ,

6 DMAR PO ZHAL GCIG PHYAG BZHI STE, ,GA-YAS NA SHA KA TI DBYUG
PA 'DZIN, ,GA-YON NA PAD MA SPYI BLUG BSNAMS, ,SNRON GYI ZLA
BA'I TSES LA 'DUD, ,7 BDEN BRAL MTSAMS SU RMA BYA'I STENG, ,PAD
DKAR LTE BAR DPAL MO YIS, ,'KHYUD PA'I GDONG DRUG

'DAB MA LA, ,t'A t'I RDO RJE SOGS PHYAG 'TSAL, ,8 DMAR PO ZHAL
DRUG PHYAG BZHI PA, ,GA-YAS NA SHA KTI MDUNG 'DZIN CING, ,GA-YON
NA RIN CHEN ME LONG BSNAMS, ,CHU STOD ZLA BA'I TSES LA 'DUD, ,9
BYANG SGO'I GA-YAS SU CHU SRIN STENG, ,PAD DMAR LTE BAR PHAG MO

YIS, ,'KHYUD PA'I RGYA MTSO 'DAB MA LA, ,MA MI RDO RJE SOGS
PHYAG 'TSAL, ,10 DKAR PO ZHAL GCIG PHYAG BZHI PA, ,GA-YAS NA
ZHAGS PA RIN CHEN 'DZIN, ,GA-YON NA SBRUL ZHAGS CHU SHEL BSNAMS,
,GRO BZHIN ZLA BA'I TSES LA 'DUD, ,11 DBANG LDAN

MTSAMS SU BYI BA'I STENG, ,PAD DKAR LTE BAR GZHON NU MAS,
,'KHYUD PA'I TSOGS BDAG 'DAB MA LA, P'A P'I RDO RJE SOGS PHYAG
'TSAL, ,12 DKAR PO ZHAL GCIG PHYAG BZHI PA, ,GA-YAS NA DGRA STA
RDO RJE 'DZIN, ,GA-YON NA ZHAGS PA RIN PO CHE, ,KHRUMS KYI

ZLA BA'I TSES LA 'DUD, ,13 NUB SGO'I GA-YAS SU GLANG PO'I STENG,
,PAD DMAR LTE BAR RLUNG LHA MOS, ,'KHYUD PA'I DBANG PO 'DAB MA
LA, ,NA NI RDO RJE SOGS PHYAG 'TSAL, ,14 THAMS CAD SER PO ZHAL
GCIG PA, ,PHYAG BZHI GA-YAS NA RDO RJE MDA', ,GA-YON

NA DRIL BU GZHU 'DZIN PA'I, ,THA SKAR ZLA BA'I TSES LA 'DUD, ,15
RLUNG GI MTSAMS SU NGANG PA'I STENG, ,PAD DKAR LTE PAR GLOG MA
YIS, ,'KHYUD PA'I TSANGS PA 'DAB MA LA, ,T'A T'I RDO RJE SOGS
PHYAG 'TSAL, ,16 KUN KYANG SER PO ZHAL BZHI PA, ,PHYAG BZHI
GA-YAS NA

@008A *, ,KHAB BGRANG PHRENG, ,GA-YON NA PAD MA SPYI BLUG 'DZIN,
,SMIN DRUG ZLA BA'I TSES LA 'DUD, ,17 BYANG SGO'I GA-YON DU KHYU
MCHOG STENG, ,PAD DMAR LTE BAR RI SRAS MAS, ,'KHYUD PA'I DRAG PO
'DAB MA LA, ,KA KI RDO RJE SOGS PHYAG

'TSAL, ,18 THAMS CAD ZHAL GCIG PHYAG BZHI SNGO, ,GA-YAS NA RTZE
GSUM MDA' GA-YON NA, ,SGRUL BCAS KHA tV'Am GA DANG GZHU, ,MGO YI
ZLA BA'I TSES LA 'DUD, ,19 NUB SGO'I GA-YON DU GLANG CHEN STENG,
,PAD DMAR LTE BAR NOR DBANG MOS, ,'KHYUD

PA'I GNOD SBYIN 'DAB MA LA, ,S'A S'I RDO RJE SOGS PHYAG 'TSAL,
,20 THAMS CAD SNGON PO ZHAL GCIG PA, ,GA-YAS NA NOR BU BE CON
'DZIN, ,GA-YON NA NE LE PAD MA BSNAMS, ,RGYAL GYI ZLA BA'I TSES
LA 'DUD, ,21 SHAR SGO'I GA-YON DU MKHA' LDING STENG,

PAD DMAR LTE BAR DPAL MO YIS, ,'KHYUD PA'I KHYAB 'JUG 'DAB MA
LA, ,NGA NGI RDO RJE SOGS PHYAG 'TSAL, ,22 LJANG KHU ZHAL GCIG
PHYAG BZHI GA-YAS, ,'KHOR LO DBYUG THO GA-YON PA NA, ,PAD MA
SKYE BA LNGA PA'I DUNG, ,MCHU YI ZLA BA'I TSES LA

'DUD, ,23 LHO SGO'I GA-YON DU MA HE'I STENG, ,PAD DMAR LTE BAR
GSHIN RJE MAS, ,'KHYUD PA'I GSHIN RJE 'DAB MA LA, ,K'A K'I RDO
RJE SOGS PHYAG 'TSAL, ,24 LJANG KHU ZHAL GCIG PHYAG BZHI PA,
,GA-YAS NA DBYUG PA RAL GRI 'DZIN, ,GA-YON NA LCAGS

SGROG ZHAGS PA BSNAMS, ,DPO YI ZLA BA'I TSES LA 'DUD, ,25 PAD
MA'I LTE BAR GTZO BO RNAMS, ,RDO RJE'I GDAN GYIS GNAS PA STE,
,'DAB MA'I LHA MO ROL PA YI, ,STABS KYIS BZHUGS LA PHYAG 'TSAL
LO, ,26 SHAR SGOR PHAG BDUN SHING RTA'I STENG, ,

'OD ZER CAN MA SKU MDOG SER, ,GA-YAS NA 'KHOR LO DBYUG PA
GA-YON, ,DUNG DANG RIN CHEN 'DZIN PHYAG 'TSAL, ,27 DE YIS 'KHYUD
PA DBYUG SNGON CAN, ,SKU MDOG NAG PO PHYAG BZHI PA, ,GA-YAS NA
RAL GRI RDO RJE GA-YON, ,PHUB SBRUL

@008B BSNAMS LA PHYAG 'TSAL LO, ,28 LHO SGOR RTA BDUN SHING
RTA'I STENG, ,TZUN DA DKAR MO PHYAG BZHI PA, ,GA-YAS PAS THO BA
MDUNG GA-YON NA, ,PAD MA ME LONG 'DZIN LA 'DUD, ,29 DE YIS
'KHYUD PA'I 'DOD RGYAL PO, ,SKU MDOG DMAR PO PHYAG BZHI

PA, ,GA-YAS NA MDA' DANG LCAGS KYU GA-YON, ,GZHU DANG ZHAGS PA
'DZIN LA 'DUD, ,30 BYANG SGOR SENG BDUN SHING RTA'I STENG, ,'DOD
RGYAL LTA BU'I KHRO GNYER MAS, ,'KHYUD PA'I KHRO BO MI GA-YO BA,
,TZUN DA LTA BU LA PHYAG 'TSAL, ,31 NUB SGOR GLANG BDUN

SHING RTA'I STENG, ,DBYUG SNGON LTA BU'I LCAGS SGROG MAS,
,'KHYUD PA'I KHRO BO STOBS PO CHE, ,'OD ZER CAN 'DRA LA PHYAG
'TSAL, ,32 STENG DU MKHA' LDING SHING RTA'I STENG, ,SHIN TU
SNGON MO PHYAG BZHI MA, ,GA-YAS NA GRI GUG RDO RJE GA-YON, ,THOD
PA DRIL

BU 'DZIN LA 'DUD, ,33 DE YIS 'KHYUD PA'I GTZUG TOR CAN, ,LJANG
KHU PHYAG BZHI GA-YAS DGRA STE, ,RTZE GSUM GA-YON NA SBRUL ZHAGS
DANG, ,KHA tV'Am GA 'DZIN LA PHYAG 'TSAL, ,34 'OG TU SENG GE
RKANG BRGYAD PA, ,SHING RTA'I STENG DU DRAG CAN MA, ,GTZUG

TOR LTA BUS 'KHYUD PA YI, ,GNOD MDZES SNGON MO 'DRA LA 'DUD, ,25
KUN KYANG ZHAL GCIG PHYAG BZHI PA, ,KHRO BO GA-YAS BRKYANG STABS
KYIS GNAS, ,KHRO MO GA-YON BRKYANG GIS 'KHYUD PA'I, ,SGO SKYONG
RNAMS LA PHYAG 'TSAL LO, ,36 SKU YI DKYIL 'KHOR

KHA KHYER LA, ,PHYIR 'DOD MA NI SUM CU DRUG ,GSOD DANG BSKYED PA
PHYIR 'DOD NI, ,KHYAB BYED BCAS LA PHYAG 'TSAL LO, ,37 SHAR GYI
RTA BABS KA BA'I 'OG ,GA-YON GA-YAS RLUNG LA PAD MA DANG, ,STOBS
RGYU NAG PO LCE SPYANG GDONG, ,MKHA' LDING GDONG

MAS 'KHYUD LA 'DUD, ,38 LHO RU ME YI DKYIL 'KHOR LA, ,NOR RGYAS
BU DANG DUNG SKYONG DMAR, ,STAG GDONG MA DANG 'UG GDONG MA,
,DKAR MOS 'KHYUD LA PHYAG 'TSAL LO, ,39 BYANG DU CHU YI DKYIL
'KHOR STENG, ,MTHA' YAS RIGS

@009A *, ,LDAN DKAR PO LA, ,PHAG GDONG MA DANG BYA RGOD GDONG,
,DMAR POS 'KHYUD LA PHYAG 'TSAL LO, ,40 NUB TU SA YI DKYIL 'KHOR
LA, ,'JOG PO DANG NI PAD CHEN SER, ,KHYI GDONG MA DANG BYA ROG
GDONG, ,

NAG MOS 'KHYUD LA PHYAG 'TSAL LO, ,41 STENG DU NAM MKHA'I DKYIL
'KHOR LA, ,SBRUL MGO BDUN GYI GDENGS KA CAN, ,RGYAL BA LJANG KHU
RDO RJE'I MIG ,SNGON MOS 'KHYUD LA PHYAG 'TSAL LO, ,42 'OG TU YE
SHES DKYIL 'KHOR LA, ,GDENGS

KA BDUN DANG LDAN PA YI, ,RNAM PAR RGYAL BA SNGON PO LA, ,SNGON
MOS 'KHYUD LA PHYAG 'TSAL LO, ,43 KLU BRGYAD GDENGS KA LNGA DANG
LDAN, ,YAB RNAMS ZHAL GCIG PHYAG BZHI PA, ,GA-YAS NA BDUD RTZI'I
BUM PA DANG, ,RDO RJE BA SNAMS LA PHYAG

'TSAL LO, ,44 GA-YON NA PAD MA RIN CHEN BSNAMS, ,RDO RJE'I GDAN
GYIS BZHUGS PA LA, ,YUM RNAMS PAD MA'I GDAN GYIS 'KHYUD, ,RDO
RJE'I RKANG SOR LA PHYAG 'TSAL, ,45 RLUNG DANG ME YI DKYIL 'KHOR
GYI, ,DBUS SU DUR KHROD CHEN PO'I SHAR, ,

BSE STENG 'KHOR LO DMAR PO YI, ,LTE BA'I GTUM MO LA PHYAG 'TSAL,
,46 KHYI GDONG MA NI SKU MDOG NAG ,'JOG PO SER POS RAB TU
'KHYUD, ,GCER BU PHYAG RGYA LNGA DANG LDAN, ,GTUM MO DE LA PHYAG
'TSAL LO, ,47 ME MTSAMS BE RU ndA

YI STENG, ,'KHOR LO DKAR PO'I LTE BA LA, ,BYA ROG GDONG MA SKU
MDOG NAG ,PAD MA CHEN POS 'KHYUD LA 'DUD, ,48 LHO YI PHYOGS SU
DOM GYI STENG, ,'KHOR LO DMAR PO'I LTE BA LA, ,PHAG GDONG MA NI
SKU MDOG DMAR, ,MTHA' YAS DKAR

POS 'KHYUD LA 'DUD, ,49 BDEN BRAL MTSAMS SU KHRUNG KHRUNG STENG,
,'KHOR LO DKAR PO'I LTE BA LA, ,BYA RGOD GDONG MA DMAR MO LA,
,RIGS LDAN DKAR POS 'KHYUD LA 'DUD, ,50 BYANG GI PHYOGS SU 'BRI
YI STENG, ,'KHOR LO DMAR PO'I LTE BA

@009B LA, ,STAG GDONG MA NI DKAR MO LA, ,NOR RGYAS BU YIS 'KHYUD
LA 'DUD, ,51 DBANG LDAN MTSAMS SU BSHANG GDONG STENG, ,'KHOR LO
DKAR PO'I LTE BA LA, ,'UG GDONG MA NI SKU MDOG DKAR, ,DUNG
SKYONG DMAR POS 'KHYUD LA 'DUD, ,52 NUB KYI PHYOGS SU SENG GE'I
STENG, ,

'KHOR LO DMAR PO'I LTE BA LA, ,LCE SPYANG GDONG MA SKU MDOG SER,
,PAD MA NAG POS 'KHYUD LA 'DUD, ,53 RLUNG GI MTSAMS SU MIG SNGON
STENG, ,'KHOR LO DKAR PO'I LTE BA LA, ,MKHA' LDING MA NI SKU
MDOG SER, ,STOBS RGYU NAG POS 'KHYUD LA 'DUD, ,54

SA 'OG RKANG PA BRGYAD PA YI, ,SHING RTA'I STENG DU RDO RJE MIG
,SKU MDOG SNGON MO RGYAL BA YIS, ,'KHYUD PA DE LA PHYAG 'TSAL
LO, ,55 NAM MKHAR MKHA' LDING MDOG LNGA PA, ,MIG GSUM LDAN PA'I
SHING RTA'I STENG, ,SNGON MO LJANG KHU RNAM PAR RGYAL, ,SNGON
POS

'KHYUD LA PHYAG 'TSAL LO, ,56 KUN KYANG ZHAL GCIG PHYAG GNYIS
MA, ,GA-YAS GA-YON GRI GUG THOD PA 'DZIN, ,GCER BU PHYAG RGYA
LNGA YIS BRGYAN, ,RDO RJE'I LAG SOR LA PHYAG 'TSAL, ,57 KUN
KYANG MGO PHRENG DO SHAL CAN, ,ZLUM PO'I STABS KYIS BZHUGS PA

LA, ,YAB RNAMS ZLUM PO'I STABS KYIS 'KHYUD, ,GTUM MO RNAMS LA
PHYAG 'TSAL LO, ,58 DAG PA'I YE SHES GCIG LAS NI, ,DNGOS SU LHA
RU SNANG BA'I GRANGS, ,DRUG BRGYA SUM CU RTZA DRUG DANG, ,MTSAN
MA BUM PAR BCAS LA 'DUD, ,59 PHYI ROL RLUNG GI

'KHOR YUG LA, ,RDO RJE ZLA BA NYI MA DANG, ,MIG DMAR LHAG PA
PHUR BU DKAR, ,SPEN PA MJUG RING LA PHYAG 'TSAL, ,60 RDO RJE
SGRA GCAN DUS KYI ME, ,BRTAN PA DANG NI RI BYI DANG, ,RGYU SKAR
KUN DANG BCU GNYIS KHYIM, ,CHA SHAS BCU DRUG LA PHYAG 'TSAL, ,61

PHYOGS BCU SKYONG BA RNAMS DANG NI, ,RDO RJE DGA' BYED DBANG
PHYUG DANG, ,RDO RJE NAG PO CHEN PO DANG, ,DRIL BU'I RNA BA CAN
LA 'DUD, ,62 BHRING GI nA DANG ZHING SKYONG KUN, ,PHO NYA MO
DANG 'PHROG MA'I TSOGS, ,GRUB PA RNAMS DANG 'BYUNG PO'I TSOGS,
,BYE BA PHYED DANG BZHI

@010A *, ,PHYAG 'TSAL, ,63 RTA BABS SO SO LA GNAS PA'I, ,LHA
MO'I TSOGS RNAMS THAMS CAD DANG, ,'DOD YON SNAM BU LA GNAS PA'I,
,GZUNGS MA'I TSOGS LA'ANG PHYAG 'TSAL LO, ,64 SKU YI DKYIL 'KHOR
RTA BABS SHAR, ,BRTZEGS

MA DANG PO'I DBUS SU NI, ,CHOS 'KHOR NAG PO GA-YAS GA-YON DU,
,RI DVAGS PHO MOS BRGYAN LA 'DUD, ,65 LHO YI PHYOGS KYI RTA BABS
LA, ,DBUS SU BUM PA DMAR PO STE, ,GA-YAS GA-YON DUNG DANG PAD
MAS BRGYAN, ,RNAM DAG GSUNG LA PHYAG 'TSAL LO, ,66

BYANG GI PHYOGS KYI RTA BABS LA, ,RNGA BO CHE NI DKAR PO'I MDOG
,GA-YAS GA-YON DBYUG PA THO BAS BRGYAN, ,RNAM DAG SKU LA PHYAG
'TSAL LO, ,67 NUB TU BYANG CHUB SHING SER PO, ,GA-YAS DANG
GA-YON DU MI'AM CI, ,MI'AM CI MOS BRGYAN PA YI, ,RNAM DAG YE

SHES LA PHYAG 'TSAL, ,68 DPAL LDAN BLA MA DAM PA DANG, ,DKYIL
'KHOR 'KHOR LO'I LHA TSOGS DANG, ,RGYAL BA SRAS BCAS MA LUS KUN,
,MCHOD SPRIN RGYA MTSOS RTAG TU MCHOD, ,1 ROL MO GAR MA DRI MA
PHRENG, ,BDUG SPOS MAR ME LHA BSHOS MA, ,MA

NYAMS 'BRAS BU SGEG BZHAD GLU, ,'DOD MA NAM MKHA' GANG BAS
MCHOD, ,2 NOR BU DBANG SNGON LA SOGS DANG, ,RIN CHEN GSER GYI ME
TOG GIS, ,RAB 'BYAMS ZHING RNAMS YONGS BKANG STE, ,BLA MA DKYIL
'KHOR LHA LA 'BUL, ,3 KHA DOG LNGA YIN

BZA' DANG, ,DRI DANG SPOS DANG MAR ME DANG, ,DRIL BU ME LONG BLA
RE DANG, ,RNAM MANG 'BRAS BU RNAMS KYANG 'BUL, ,4 KHA DOG LNGA
YI BA DAN DANG, ,GAR DANG ROL MO RNAM BKRA BA, ,RIN CHEN BUM PA
GANG BA YANG, ,RAB TU DANG BAS DBUL BAR BGYI, ,5 NANG GI RDZAS

BCU RNAM DAG PA'I, ,MCHOD YON LA SOGS MCHOD PA BCU, ,ZAG MED
'BYOR PA LAS BYUNG BAS, ,SRID GSUM MTHA' DAG BKANG STE 'BUL, ,6
BDUD RTZI LNGA DANG SGRON MA LNGA, ,SHES RAB RANG BZHIN MYOS
BYED LDAN, ,ZAG MED BDE BA RGYAS PA'I RGYUR, ,DMIGS MED

@010B TSUL GYIS BZHES SU GSOL, ,7 GSANG BA'I PHYAG RGYA GANG YIN
PA, ,MCHOG GI PHYAG RGYAR RAB TU SBYOR, ,LAS DANG CHOS KYI PHYAG
RGYAR LDAN, ,RDO RJE'I MCHOD PAS RTAG TU MCHOD, ,8 DE LAS GZHAN
YANG MCHOD PA'I TSOGS, ,RAB 'BYAMS ZHING NA GANG YOD PA, ,

BLO YIS BLANGS NAS DBUL BAR BGYI, ,BZHES NAS BYIN GYIS BRLAB TU
GSOL, ,9 THOG MED DUS NAS DA LTA'I BAR, ,CHAGS DANG ZHE SDANG
GTI MUG GIS, ,BGYIS DANG BGYID STZAL YI RANG BA'I, ,SDIG PA
THAMS CAD SO SOR BSHAGS, ,10 MI SHES PA LA

SOGS PA'I RGYUS, ,RANG BZHIN KHA NA MA THO DANG, ,BCAS PA DANG
'GAL LTUNG BA DANG, ,NYES BYAS THAMS CAD SO SOR BSHAGS, ,11 DPAL
LDAN BLA MA'I THUGS SUN PHYUNG, ,DE YI BKA' 'GONGS SPUN LA
KHROS, ,BYAMS PA BTANG DANG BYANG SEMS SPANGS, ,

GRUB MTHA' SMAD DANG GSANG BA BYIN, ,12 PHUNG PO NYON MONGS DAG
CHOS LA, ,MA DAD SGYU YI BYAMS LA DANG, ,MING SOGS BRAL BA'I BDE
LA RTOG ,DAG PA'I SEMS CAN LA SKYON BRJOD, ,13 TSOGS KYI 'KHOR
LO DAM TSIG SPONG, ,BUD MED THAMS CAD LA

SMOD PA'I, ,RTZA LTUNG BCU BZHI GANG BGYIS PA, ,RAB TU 'GYOD PAS
SO SOR BSHAGS, ,14 GZHAN YANG YAN LAG NYES PA DANG, ,SBOM PO'I
LTUNG BA LA SOGS PA, ,RDO RJE THEG DANG 'GAL BA YI, ,NYES BYAS
THAMS CAD SO SOR BSHAGS, ,15 RDZOGS

SANGS RGYAS DANG BYANG CHUB SEMS, ,'PHAGS PA RNAMS KYI DGE TSOGS
DANG, ,GZHAN YANG DGE BA THAMS CAD LA, ,MNGON PAR DGA' BAS YI
RANG NGO, ,16 NYON MONGS NAD KYIS GDUNGS PA YI, ,SKYE BO BDE BA
GSO BYA'I PHYIR, ,RDO RJE THEG PA'I BDUD RTZI

YI, ,CHOS KYI 'KHOR LO BSKOR DU GSOL, ,17 MA RTOGS 'KHOR BA'I
SDUG BSNGAL LAS, ,MYA NGAN 'DA' BZHED SPANGS NAS NI, ,RMONGS MED
'KHOR BA DAG TSUL GYIS, ,BSKAL PA MTHA' YAS BZHUGS SU GSOL, ,18
SANGS RGYAS SLOB DPON

@011A *, ,DBANG MCHOG THOB, ,DES BSTAN THABS SHES DBYER MED
CHOS, ,DER GNAS DGE 'DUN RNAM GNYIS LA, ,RAB TU DANG BAS SKYABS
SU MCHI, ,19 BLA MA SANGS RGYAS SRAS BCAS LA, ,BDAG NYID RNAM PA
KUN DU 'BUL, ,

YON GNAS DAM PA KHYED RNAMS KYIS, ,BRAN DANG 'BANGS SU GZUNG DU
GSOL, ,20 BDAG GI DUS GSUM DGE BA RNAMS, ,RANG DON DRI MAS MA
GOS PAR, ,SRID GSUM SEMS CAN MA LUS PA, ,SANGS RGYAS THOB PA'I
RGYUR GYUR CIG ,21 DUS 'DI NAS BZUNG

BYANG CHUB BAR, ,BYANG CHUB SEMS NI BSKYED BGYI ZHING, ,BSAM PA
RNAM PAR DAG PAR BSKYED, ,BDAG DANG BDAG GIR 'DZIN PA SPANGS,
,22 SBYIN DANG TSUL KHRIMS BZOD BRTZON 'GRUS, ,BSAM GTAN SHES
RAB THABS SMON LAM, ,STOBS DANG YE SHES PHA

ROL PHYIN, ,TSOGS GSUM DON DU BSGRUB PAR BGYI, ,23 SEMS CAN BDE
DANG LDAN PA DANG, ,DU: KHA DANG NI BRAL BA DANG, ,BDE LA RTAG
TU GNAS PAR DGA', ,MNYAM NYID BTANG SNYOMS BSGOM PAR BGYI, ,24
SBYIN PA'I GA-YAB MOS LEGS BOS TE, ,

SNYAN PAR SMRA BA'I GTAM BYAS NAS, ,DON SPYOD PA YI BAG PHAB
STE, ,DON MTHUN GROS CHEN GDAB PAR BGYI, ,25 LUS KYI LAS NI RNAM
PA GSUM, ,NGAG GI RNAM PA BZHI DAG DANG, ,YID KYI LAS NI RNAM
GSUM STE, ,MI DGE BCU PO SPANG BAR BGYI, ,26

BSLAB PA GSUM LA SGRIB PA YI, ,'GYOD DANG RMUGS PA GNYID DANG
NI, ,RGOD PA DANG NI THE TSOM STE, ,SGRIB PA LNGA PO SPANG BAR
BGYI, ,27 'DOD CHAGS DANG NI ZHE SDANG DANG, ,GTI MUG DANG NI
NGA RGYAL TE, ,SRID PA'I RTZA BAR GYUR PA YI, ,NYON MONGS BZHI
PO

SPANG BAR BGYI, ,28 'DOD PA'I ZAG DANG SRID PA'I ZAG ,MA RIG PA
YI ZAG PA DANG, ,LTA BA'I ZAG STE 'KHOR BA'I RGYU, ,ZAG PA BZHI
PO SPANG BAR BGYI, ,29 STONG PA NYID DANG MTSAN MA MED, ,SMON
MED MNGON PAR 'DUS MA BYAS, ,RNAM PAR THAR PA SGO BZHI

@011B YIS, ,RDZOGS PA'I SANGS RGYAS BSGRUB PAR BGYI, ,30 'DOD
PA'I RDO RJE'I RIGS LA NI, ,RDO RJE DRIL BU'I PHYAG RGYA DANG,
,SANGS RGYAS KUN MTSUNGS BLA MA DAG, ,SPYI BOS DUS KUN GZUNG BAR
BGYI, ,31 RIN CHEN LCAGS ZANGS BA GLANG RTA, ,GLANG CHEN BU MO
NOR

'DZIN DANG, ,'DOD PA'I CHUNG MA RANG GI SHA, ,RIN CHEN RIGS LA
RTAG TU SBYIN, ,32 RNAM PAR SNANG MDZAD RIGS MCHOG LA, ,SHA LNGA
BDUD RTZI LNGA BZA' BA, ,PHUNG PO LNGA DANG DBANG PO'I TSOGS,
,BSRUNG BA'I DAM TSIG BSKYANG BAR BGYI, ,33 RAL GRI'I RIGS LA

GNAS PA YIS, ,BLA MA SANGS RGYAS BYANG CHUB SEMS, ,DE LAS GZHAN
PA RNAMS LA YANG, ,YO BYAD KUN GYIS MCHOD PAR BGYI, ,34 PAD MA'I
RIGS MCHOG LA GNAS PAS, ,RIGS DANG RIGS MIN MNGON BGROD KYANG,
,BYANG SEMS 'DZAG PA MED PA YI, ,

TSANGS SPYOD SDOM PA BSKYANG BAR BGYI, ,35 RDO RJE SEMS DPA'
RIGS MCHOG LA, ,STONG NYID SNYING RJE'I BDAG NYID CAN, ,PHYAG
RGYA CHEN PO'I DNGOS GRUB MCHOG ,BYANG CHUB BDAG GIS BSKYED PAR
BGYI, ,36 BDAG NI DUS 'DI NAS BZUNG STE, ,JI SRID BYANG

CHUB SNYING PO'I BAR, ,SDOM PA 'DI RNAMS DUS KUN DU, ,NYAMS PA
MED PAR 'GRUB GYUR CIG ,37 'TSE RDZUN GZHAN GYI BUD MED 'PHROG
,GZHAN NOR LEN DANG CHANG 'THUNG STE, ,RANG GI DGE BA 'JOMS BYED
PA'I, ,SDIG PA LNGA PO SPANG BAR BGYI, ,38

CHO LO KHA NA MA THO'I ZAS, ,TSIG NGAN KLOG DANG 'BYUNG PO'I
CHOS, ,LHA MIN CHOS TE NYE BA YI, ,SDIG PA LNGA PO SPANG BAR
BGYI, ,39 BA LANG BYIS PA BUD MED DANG, ,SKYES PA GSOD DANG LHA
MI YI, ,BLA MA MCHOD RTEN SKU GZUGS SOGS, ,BSHIG PA RNAMS

KYANG SPANG BAR BGYI, ,40 GROGS PO DANG NI RJE BO DANG, ,SANGS
RGYAS DANG NI DGE 'DUN DANG, ,YID BRTAN PA LA 'KHU BA STE, ,RNAM
PA LNGA PO MI BYA'O, ,41 DBANG PO LNGA RNAMS YUL LNGA LA, ,CHAGS
PA DAG KYANG SPANG BGYI STE, ,SNA TSOGS GTZO BOS GSUNGS PA

@012A *, ,YI, ,BRTUL ZHUGS NYI SHU RTZA LNGA BSRUNG, ,42 RGYAL
BAS DGONGS TE GSUNGS PA YI, ,DRANG BA'I DON DANG NGES DON GYI,
,DAM TSIG DRUG NI DUS KUN TU, ,BDAG GIS RTAG TU BSRUNG BAR BGYI,
,43 RDO RJE THEG PAR GSUNGS PA YI, ,DAM TSIG

SDOM PA MA LUS PA, ,BDAG GIS DUS 'DI NAS BZUNG STE, ,BYANG CHUB
BAR DU BSKYANG BAR BGYI, ,44 DE LTAR BDAG GIS PHYAG 'TSAL DANG,
,MCHOD DANG SDIG BSHAGS YI RANG DANG, ,BSKUL DANG GSOL GDAB
SKYABS SU 'GRO ,BDAG NYID DBUL DANG DGE BA

BSNGO, ,45 DE BZHIN LAM LA BRTEN PA DANG, ,SDOM PA BRTUL ZHUGS
DAM TSIG GZUNG, ,GZHAN YANG DUS GSUM DGE BA'I TSOGS, ,MA LUS
GCIG TU BSDUS PA'I MTHUS, ,46 NAM MKHA'I MTHA' KLAS SEMS CAN
RNAMS, ,RDO RJE THEG PA'I SNOD

GYUR TE, ,RIM PA GNYIS KYI LAM BSTEN NAS, ,DUS KYI 'KHOR LO NYID
'GYUR SHOG ,47 BSKYED PA'I RIM LA LEGS GNAS SHING, ,SNGAGS KYI
NUS PA MTHAR PHYIN TE, ,ZHI SOGS 'PHRIN LAS BCU GNYIS PO, ,THOGS
PA MED PAR 'GRUB PAR SHOG ,48

RAL GRI REG PA BCUD KYI DBANG, ,BDUD RTZI'I 'BRAS BU RIL BU
DANG, ,RO TZAN DANG MIG SMAN DANG, ,RKANG MGYOGS GRUB CHEN
BRGYAD THOB SHOG ,49 'OG MIN GNAS KYI MTHAR THUG PA, ,'JIG RTEN
PA YI DNGOS GRUB MCHOG ,PHUN SUM TSOGS PA THAMS

CAD KUN, ,'BAD PA MED PA 'GRUB PAR SHOG ,50 DES KYANG CHOG PAR
MI 'DZIN CING, ,LTOS MED BZHI DANG LDAN PA YIS, ,YID CHES GSUM
LDAN ZAB MO'I LAM, ,RDZOGS PA'I RIM PA SGOM PAR SHOG ,51 THUGS
KYI RDO RJE NAM MKHAR BZHAG ,YUL

DANG YUL CAN 'BREL BA BCAD, ,STONG NYID MNGON SUM GYUR PA YI,
,SO SOR SDUD PA SGOM PAR SHOG ,52 SHES RAB RTOG DANG DPYOD PA
DANG, ,DGA' DANG GA-YO MED BDE BA YIS, ,STONG GZUGS RTAG TU
BRTAN PAR SGOM, ,BSAM GTAN YAN LAG MNGON

@012B GYUR SHOG ,53 GA-YAS GA-YON NYI ZLA'I RGYU BA GNYIS, ,BKAG
NAS DBU MA'I LAM DU ZHUGS, ,DUS MIN 'CHI LAS RNAM RGYAL BA'I,
,SROG RTZOL YAN LAG MNGON GYUR SHOG ,54 LTE BA SNYING GA MGRIN
PA DANG, ,DPRAL BA THIG LE'I GNAS RNAMS SU, ,

SROG NI 'GRO 'ONG MED PAR 'DZIN, ,'DZIN PA'I YAN LAG MNGON GYUR
SHOG ,55 GTUM MO YE SHES ME 'BAR BAS, ,'DOD PA'I LHA MTHONG
GZUGS RTOG BRAL, ,'OD 'PHRO'I GZUGS LAS KHAMS GSUM SPRO, ,RJES
DRAN YAN LAG MNGON GYUR SHOG ,

56 'DOD PA'I LHA LA RJES CHAGS PAS, ,SHES DANG SHES BYA DBYER
MED PA'I, ,MI 'GYUR BDE BA RTZE GCIG PA, ,TING 'DZIN YAN LAG
MNGON GYUR SHOG ,57 'BYUNG BZHI RIM GYIS STONG PAR THIM, ,STONG
PA MTSAN MA RNAM BCUR 'GYUR, ,MTSAN MA RNAM

PA KUN LDAN GZUGS, ,GZUGS KYANG MI 'GYUR BDE 'GYUR SHOG ,58 MI
'GYUR BDE BA'I YE SHES LAS, ,NAM MKHAR 'GRO SOGS RDZU 'PHRUL
DANG, ,KHAMS GSUM DBANG PHYUG DNGOS GRUB MCHOG ,TSE 'DI NYID LA
'GRUB PAR SHOG ,59 RNAL 'BYOR

GSUM GYI LAM LA BSLAB, ,LUS NGAG YID GSUM SGRIB PA SBYANGS,
,SPYOD PA GSUM GYIS MTHAR PHYUNG STE, ,RDO RJE GSUM PO MNGON
GYUR SHOG ,60 BSNYEN SGRUB YAN LAG BZHI SBYANGS SHING, ,RDO RJE
BZHI YI DAM TSIG BSTEN, ,GNAS SKABS BZHI YI 'KHRUL PA

ZAD, ,SKU BZHI MNGON DU 'GYUR BAR SHOG ,61 LAM LNGA MA LUS LEGS
PAR BGROD, ,SPYAN LNGA RIM GYIS MNGON DU GYUR, ,PHUNG PO LNGA YI
SGRIB PA ZAD, ,YE SHES LNGA PO THOB PAR SHOG ,62 YAN LAG DRUG LA
LEGS PAR SBYANGS, ,RIGS DRUG DAM TSIG SDOM PA

BSTEN, ,KHAMS DRUG SGRIB PA DANG BRAL BA'I, ,RIGS DRUG DBYER MED
MNGON GYUR SHOG ,63 RNAL 'BYOR GNAS SKABS BCU PO BGROD, ,PHA ROL
PHYIN PA BCU LA BSLAB, ,DBANG BCU STOBS BCU MNGON GYUR NAS,
,PHYI NANG RNAM BCU DAG PAR SHOG ,64 'PHO BA BCU

@013A *, ,GNYIS RGYU BA 'GAG, RTEN 'BREL YAN LAG BCU GNYIS ZAD,
,RAB DGA' LA SOGS BCU GNYIS SA, ,TSE 'DI NYID LA BGROD PAR SHOG,
,65 BDEN DON RNAM PA BCU GNYIS LDAN, ,DE NYID RNAM PA BCU DRUG
RIG, ,YON TAN KUN LDAN

SANGS RGYAS NYID, ,TSE 'DI NYID LA MYUR THOB SHOG, ,66 RANG GI
SNGON GYI NYES PA YIS, ,TSE 'DIR BYANG CHUB MA THOB NA, ,RGYAL
DANG RGYAL SRAS THUGS RJE YIS, ,'PHOS MA THAG TU THOB PAR MDZOD,
,67 'CHI TSE SANGS RGYAS BYANG SEMS DANG, ,DPA' BO RNAL

'BYOR MA TSOGS KYIS, ,MCHOD PA RNAM PA DU MA YIS, ,BSUS NAS
MKHA' SPYOD 'KHRID PAR SHOG, ,68 DE MA THAG TU TING 'DZIN THOB,
,SGRIB PA KUN SPANGS YON TAN RDZOGS, ,SA RNAMS MTHAR PHYIN SANGS
RGYAS NYID, ,SKAD CIG DE LA THOB PAR SHOG, ,69

CIS KYANG SKYE BA BDUN GYI BAR, ,RDO RJE 'CHANG GI GO 'PHANG
NYID, ,GDON MI ZA BAR 'GRUB GYUR CIG, ,DE NAS GZHAN DU MA GYUR
CIG, ,70 BDAG KYANG SKYE BA THAMS CAD DU, ,BLO LDAN RIGS BZANG
NGA RGYAL MED, ,BLA MA LA GUS SNYING RJER LDAN, ,DUS 'KHOR DAM

TSIG LA GNAS SHOG, ,71 RDO RJE DRIL BU RTAG TU 'CHANG, ,ZAB CING
RGYA CHE'I CHOS 'DON CING, ,DAM TSIG BZHI PO BSTEN PA DANG, ,RIM
GNYIS ZAB LAM SGOM PAR SHOG, ,72 'DI NAS BYANG CHUB SNYING PO'I
BAR, ,BLA MA DUS KYI 'KHOR LO DANG, ,RMAD BYUNG RDO RJE THEG

PA DANG, ,MI 'BRAL TSUL BZHIN SGRUB PAR SHOG, ,73 SGRUB LA BAR
CHAD MI 'BYUNG BAR, ,'DI NAS SKYE BDUN LA SOGS PAR, ,BLA MA DPAL
LDAN DUS 'KHOR GYI, ,ZHABS RDUL SPYI GTZUG GNAS PAR SHOG, ,74
GANG TSE MGON LA LTA BA DANG, ,CUNG ZAD DRI

BAR 'DOD NA YANG, ,BCOM LDAN DUS KYI 'KHOR LO NI, ,GEGS MED PAR
YANG MTHONG BAR SHOG, ,75 PHYOGS BCU NAM MKHA'I MTHAS GTUGS
PA'I, ,SEMS CAN MA LUS DON GYI PHYIR, ,THUB DBANG SPYOD PA JI
LTA BA, ,BDAG GI SPYOD PA'ANG DE LTAR SHOG, ,76 BDAG

@013B GI LUS DANG LONGS SPYOD DANG, ,DUS GSUM DGE BA THAMS CAD
KYANG, ,SEMS CAN KUN LA SBYIN PAR BYA, ,'PHRAL DANG YUN DU BDE
BAR SHOG, ,77 SEMS CAN RNAMS KYI MI DGE'I TSOGS, ,DU: KHA RGYA
MTSO'I RGYUR GYUR PA, ,DE KUN BDAG LA SMIN GYUR NAS, ,DU: KHA
RIN

CHEN DBANG POR SHOG, ,78 GANG ZHIG BDAG NI MTHONG BA DANG, ,BDAG
MING THOS DANG DRAN PA DANG, ,DAD DANG DGA' BAR BYED PA KUN,
,TSE 'DIR RDO RJE 'CHANG THOB SHOG, ,79 GANG DAG BDAG LA SMOD PA
DANG, ,BRDEG 'TSOG MI SNYAN BRJOD PA DANG, ,PHRAG DOG NGAN SEMS

'CHANG BA KUN, ,TSE 'DIR SANGS RGYAS MYUR THOB SHOG, ,80 BDAG LA
BRTEN NAS NAM DU YANG, ,GZHAN LA GNOD PAR MA GYUR CIG, ,SGO GSUM
GANG DANG GANG BRTZAMS PA, ,GZHAN LA PHAN PAR 'GYUR BAR SHOG,
,81 BUM PA BZANG PO DPAG BSAM SHING, ,YID

BZHIN NOR BU JI LTA BAR, ,SEMS CAN RNAMS KYI 'DOD PA'I DON,
,THAMS CAD BDAG LA 'BYUNG BAR SHOG, ,82 GAL TE GZHAN LA PHAN
GYUR NA, ,RANG GI DON LA LTOS MED PAR, ,NGAN SONG GSUM GYI DU:
KHA YANG, ,GZHAN GYI DON DU BZOD PAR SHOG, ,83 MI BZAD

LAS KYI MTHU STOBS KYIS, ,MI KHOM GNAS SKYES SU GYUR NAS, ,NYON
MONGS NAD KYIS GDUNGS PA LA, ,CHOS KYI BDUD RTZI SBYIN PAR SHOG,
,84 BLA MA DKON MCHOG GSUM PO DANG, ,KHYAD PAR DPAL LDAN DUS
'KHOR LA, ,MA DAD BSOD NAMS DMAN PA'I MI, ,CHOS

KYIS PHONGS PAR GYUR PA RNAMS, ,85 BDAG GIS SNA TSOGS THABS KUN
GYIS, ,LEGS PAR KHRID DE BLA MA DANG, ,DKON MCHOG GSUM DANG DUS
'KHOR LA, ,DANG BYAS LAM LA 'GOD GYUR CIG, ,86 BLA MA LHAR BCAS
BYIN RLABS DANG, ,ZAB LAM RIM GNYIS

BSGOMS PA'I MTHUS, ,DNGOS GRUB RNAM PA GNYIS THOB NAS, ,SEMS CAN
SMIN PA'I MTHU LDAN SHOG, ,87 BDAG NI 'CHI BA'I DUS KYI TSE,
,SDIG DANG 'GYOD PA MED PA DANG, ,DBANG PO RNAMS NI GSAL BA
DANG, ,TING 'DZIN NGANG NAS 'PHO BAR SHOG, ,88 DPA' BO RNAL

@014A *, ,'BYOR MA TSOGS KYIS, ,ME TOG RGYAL MTSAN GDUGS THOGS
TE, ,ROL MO SGRA SNYAN GLUS MCHOD CING, ,MKHA' SPYOD GNAS SU
'KHRID PAR SHOG, ,89 NGES PAR MCHOG TU MI 'GYUR BA'I, ,BDE BA
TING NGE 'DZIN THOB NAS, ,KHYAB

BDAG DBUGS KYI GRANGS 'PHEL BAS, ,GNAS DANG NYE GNAS SOGS BGROD
SHOG, ,90 NOR BU'I RTZE MOR NYI RDUL BRTAN, ,GTZUG TOR BYANG
SEMS ZLA BA NYA, ,MI GNAS MYA NGAN 'DAS PA MCHOG, ,RDZOGS PA'I
SANGS RGYAS THOB PAR SHOG, ,91 RNAM

SHES CHOS NYID LAS 'DAS PA, ,YE SHES DAG PA GOS PA MED, ,CHOS
KUN RANG BZHIN 'OD GSAL BA'I, ,MI BSKYOD RDO RJER BDAG GRUB
MDZOD, ,92 SANGS RGYAS SEMS CAN MTSAN MA MED, ,SKYES PA MA YIN
PA YI CHOS, ,'DU BYED BRAL BA'I RANG

BZHIN CAN, ,DON YOD RDO RJER BDAG GRUB MDZOD, ,93 RTAG DANG CHAD
PA LAS GROL ZHING, ,DNGOS KUN MNYAM PA NYID GYUR PA, ,MI 'GYUR
YE SHES LAS 'BYUNG BA'I, ,RIN CHEN RDO RJER BDAG GRUB MDZOD, ,94
AA LAS BYUNG BA'I MING YIG KUN, ,

MI 'GYUR CHEN PO'I GNAS THOB PA, ,MING DANG MING CAN 'DU SHES
GROL, ,PAD MA'I RDO RJER BDAG GRUB MDZOD, ,95 STONG PA LA NI
DNGOS PO'I TSOGS, ,BEM PO MA YIN RTAG PA SPANGS, ,PRA PHAB BZHIN
DU GSAL BAR SNANG, ,RDO RJE 'KHOR LOR BDAG GRUB

MDZOD, ,96 RNAM KUN MCHOG LDAN STONG NYID DANG, ,MI 'GYUR BDE BA
DBYER MED PA'I, ,BDEN PA DE YIS BDAG CAG GI, ,'DOD PA THAMS CAD
YONGS RDZOGS MDZOD, ,97 DPAL DUS KYI 'KHOR LO'I BSTOD PA BSTOD
PA TZAM GYIS 'DOD PA'I DON

THAMS CAD 'GRUB PA ZHES BYA BA, ,DPAL LDAN BLA MA DAM PA DUS KYI
'KHOR LO'I ZHABS PA CHEN PO RDO RJE RGYAL MTSAN DPAL BZANG PO'I
ZHABS KYI RDUL SPYI BOS BLANGS SHING, ,GSUNG GI BDUD RTZI'I RO
MYANGS PA DGE SLONG RIN CHEN GRUB GYIS RAB BYUNG GI LO 

@014B RGYAL GYI ZLA BA'I TSES GSUM LA YONGS SU RDZOGS PAR SBYAR
BA'I YI GE PA NI DGE SLONG SH'A KYA DPAL BZANG PO'O, ,'DIS 'KHOR
BA SDUG BSNGAL GYI RGYA MTSO CHEN PO MYUR DU SKEM PAR GYUR CIG,
,BDAG RO MNYAM RDO RJE SHU BHA S'A DHU RA TNA'I YI DAM BYED PA
YIN

NO, ,SHIN TU BKRA SHIS PAR GYUR CIG, ,,THUGS GYA GNYIS, GSUNG
BZHI BCU, SKU RE BRGYAD, SMON LAM GO BDUN, TSIGS SU BCAD PA NYIS
BRGYA DANG GYA DRUG GO, ,,MANG GA LAm, ,