@1A *, ,MDO SNGAGS KYI GNAD RNAMS LA DRI BA ZHUS PA'I LAN
RNAMS CHABS GCIG TU BSDEBS PA BZHUGS SO,,

@1B #, ,RAB 'BYAMS PA DAG DBANG TSUL KHRIMS KYI DRI LAN BRJOD
PAR BYA STE, GSANG SNGAGS RDO RJE THEG PA'I LAM GYI 'JUG SGO SKU
BZHI'I SA BON THEBS NGES KYI DBANG BSKUR BA DE NGES PAR YIN

CING; DE'I KHONGS SU BYANG CHUB KYI SEMS LA MYONG BA 'DON PA
NGES PAR SNGON DU 'GRO DGOS PAS DE GNYIS KA LAM GYI 'JUG SGO
DANG PO RANG DU 'JOG PA YIN, MKHAS GRUB THAMS CAD MKHYEN PAS
RGYUD SDE SPYI

RNAM DU RGYUD SDE 'OG MA GNYIS DANG PHAR PHYIN LUGS KYI SANGS
RGYAS TSUL LA KHYAD PAR MED PAR GSUNGS PA'I DON GANG YIN LAGS
ZHES PA, RGYUD SDE 'OG MA GSUM DANG ZHES DGOS PAS DE'I TSUL NI
PHAR PHYIN

THEG PA'I SKABS SU NYUNG MTHAR BSKAL PA GRANGS MED GSUM LA SOGS
PAR TSOGS BSAGS NAS SA BCU DANG LAM LNGA'I BGROD PA MTHAR PHYIN
PAR BYAS TE, MTHAR SA BCU'I RGYUN MTHA'I SKABS SU RNAL

@2A *, ,'BYOR BLA MED KYI LAM ZAB MO LA BRTEN NAS 'TSANG RGYA
DGOS PA DE BZHIN DU, RGYUD SDE 'OG MA GSUM GYI RNAL 'BYOR PAS
KYANG RANG RANG GI RGYUD RNAMS NAS BSHAD PA'I RIG PA 'DZIN PA SO
SOS

RANG GI TSE BSKAL PA MANG POR GNAS PAR BYIN GYIS BRLABS NAS,
,CHOS RGYUN GYI TING NGE 'DZIN MA THOB PA'I SNGA ROL NAS RAL GRI
LA SOGS PA'I MTHUS DAG PA'I ZHING RNAMS SU RDZOGS PA'I SANGS
RGYAS LAS

GDAMS PA DAD RJES SU BSTAN PA NYAN PA DANG, DE BZHIN GSHEGS PA'I
PHYAG MGO LA REG PA TZAM GYIS LAS KYI SGRIB PA DAG CING BYANG
CHUB KYI SEMS BRTAN PAR 'GYUR BA SOGS, KHYAD CHOS DU MA LA BRTEN

NAS BSKAL PA GRANGS MED GSUM LA SOGS PA'I YUN DU RDZOGS PAR BYA
BA'I SA LAM GYI BGROD PA RNAMS TSE SHIN TU RING BA'I YUN TSAD DE
NYID LA RDZOGS PAR BYAS TE, SA BCU'I MTHAR RNAL 'BYOR BLA MED
KYI

NYE LAM LA BRTEN NAS 'TSAD RGYA DGOS PAS RGYU MTSAN DE'I PHYIR,
BGROD BYA'I SA LAM DANG BGROD PA'I MTHA'I YON TAN SKYE TSUL KUN
TU MTSUNGS PA LA BRTEN NAS GSUNGS PA YIN, YANG RIM PA GSUM PA'I

@2B SGYU LUS PA'I SKU DE SANGS RGYAS KYI GZUGS SKU YIN MIN NI
SKU 'DI YE SHES KYI SKU MTSAN NYID PA DANG LAM DUS KYI LONGS
SKUR GSUNGS SHING, DE RGYUD LDAN GYI GANG ZAG DE STONG NYID DON
SPYI'I TSUL GYIS RTOGS PA'I SO SKYE YANG YIN LA, SKU 'DIS BRGYAD
PA MAN

CHAD KYI SEMS DPA' RNAMS KYI DBANG PO'I MNGON SUM GYIS BZUNG
YANG DKA' BA ZHIG YIN PAS LAM DUS SU SO SO SKYE BO SANGS RGYAS
KYI LONGS SKU CHE MTHUN RGYUD LDAN GYI GANG ZAG 'ONG BA 'DI RNAL
'BYOR BLA MED KYI MYUR LA MTHUN MONG MA YIN PAR SHES PAR

BYA'O;; YANG SGYU LUS PHYI LDANG NANG LDANG ZHES PA PHUNG PO
RNYING PA DANG MI SHIGS PA'I THIG LE GNYIS GANG GI NANG NAS
LDANG ZHES PA NI, NANG LDANG NI MI SHIGS PA'I THEG LE'I DBUS
DANG PHYI LDANG NI PHUNG PO RNYING PA'I PHYI ROL NAS LDANG BA LA
BYED PA YIN CING, 'DI LA

RGYAL BA GNYIS PA'I MAN NGAG GIS DA LTA YONGS LA MA GRAGS PA'I
ZAB BSHAD CIG GSAL SGRON DANG GDAN RDZOGS NYIS SBRAGS LA DBEN SA
PA'I MAN NGAG GIS BRGYAN PA ZHIG 'DUG KYANG YI GER BRIS PAR NI
MA SPOBS SO, ,YANG GRONG 'JUG NUS PA DAG GIS

GLANG CHEN GYI LUS LTA BU DUD 'GRO'I LUS LA BRTEN PA'I LUS RTEN
DE GRONG 'JUG PA DE'I RGYUD KYIS BSDUS MA BSDUS NI, DE LAS DBANG
DANG SGOM STOBS KYI RGYUD KYIS BSDUS PA NI MA YIN ZHING, NANG GI
RNAL 'BYOR GYI SGYU 'PHRUL GYIS BSDUS PA NI YIN LA, DE'I

TSUL NI SENG+GE'I LUS SOB GYON PA'I GAR MKHAN MKHAS PA RNAMS
KYIS 'KHRAB PA'I TSE LUS SOB DE GAR MKHAN GYI RGYUD KYIS MA
BSDUS KYANG, GAR MKHAN GYI 'KHRUL GYIS BYA BA SNA TSOGS BYED PA
LTAR YIN CING, DE SDUG BDEN GYI RIGS SU 'GYUR MIN NI GRONG

@3A *, ,'JUG BYED PA PO'I GANG ZAG RTOGS PA MTHO DMAN GYI
KHYAD PAR LA BLTOS PA YOD DE, RJE MAR PAS SHA BA'I LUS LA GRONG
'JUG MDZAD PA'I TSE NYE GNAS RNAMS KYIS KHYI BSRUNG DGOS PA
DANG, SLAR RANG GI SKU LUS LA ZHUGS PA'I TSE BKA'

LAS; ;DUNG 'GRO'I LUS LA ZHUGS PA'I TSE YID RMONGS SU 'GRO BAR
'DUG CES GSUNGS PA LTA BU SOGS KYIS MTSON NUS LA, 'DI LA YANG
PHUNG PO MA NYAMS BA LA GRONG 'JUG BYA BA DANG SKYE BO MA SHIB
LA GRONG 'JUG BYA BA SOGS KYI GNAD DU MA ZHIG LA

BRTEN NAS MI 'DRA BA'I KHYAD PAR NI MANG DU MCHIS, YANG SANGS
RGYAS BA SNGAGS LAM LA BLTOS SHING DE YANG GSANG BA 'DUS PA'I
LAM LA BRTEN DGOS ZHES PHAL CHER SMRA BAR 'DUG PAS, DE LTAR YOD
TSE DUS 'KHOR LUGS KYI SBYOR DRUG DANG BLA MED GZHAN GYI

RIM LNGA'I DOD THUB JI LTA BU ZHES PA NI, SPYIR BLA MED KYI LAM
GYIS TSE 'DI NYID LA SANGS RGYAS BA'I GNAD MTHAR THUG PA NI ZAG
BCAS NYE BAR LEN PA'I PHUNG PO 'DI MA SPANGS BZHIN DU MTSAN DEBS
BRGYAN PA'I SKU THOB PA LA RAG LUS PAS MAN NGAG DE NI DPAL 'DUS

PA'I RGYUD LAS GSUNGS PA'I RDO RJE'I SKU SGRUB TSUL SHES PA LA
RAG LUS PAS, 'DUS PA RGYUD SDE THAMS CAD KYI RTZE MO DANG MDO
SDE THAMS CAD KYI ZA MA TOG TU GSUNGS PA YIN LA, DE LTA NA'ANG
SANGS RGYAS 'DUS PA KHO NA LA BRTEN PAS MA KHYAB STE, BDE MCHOG

'KHOR LO'I LAM LA BRTEN NAS LUS LA GNAD DU BSNUN TE SGYU LUS
'GRUB PA'I TSE YANG 'DUS PA NAS GSUNGS PA'I RDO RJE'I LUS 'GRUB
PA'I PHYIR RO, ,DE'I PHYIR DUS 'KHOR NAS GSUNGS PA'I STONG GZUGS
KYI SKU DANG 'DUS PA NAS GSUNGS PA'I SGYU LUS GNYIS

@3B SGRUB GZHI MCHOG TU MI 'GYUR BA'I BDE BA DANG, SHIN TU
PHRA BA'I RLUNG SEMS KYI KHYAD PAR TZAM LAS 'GRUB RGYU'I SKU
MTSAN DPES BRGYAN PA'I SKUR MTSUNGS PA YIN, YI DAM GYI GTOR MA
'BUL SKABS GTOR MGRON BSKYED TSUL RGYAS PAR MI BYED TSE RANG GI
SNYING KHA

NAS SPROS PA'I LHA MO RNAMS KYIS BDAG BSKYED KYI LHA LA PHUL BAR
MOS NA RUNG MIN NI TSUL DE NGES PAR RUNG 'DRA ZHING, 'ON KYANG
H'Um ZHES PA'I SKABS SU SKAD CIG GIS MDUN GYI NAM MKHAR GTOR
MGRON SPYAN 'DREN PA MAN NGAG TU BYED PA YIN, KUN RIG GI DBANG

BSKUR RDZOGS PAR GSHIN PO LA RUNG BA BZHIN RGYUD SDE GZHAN GYI
RUNG MIN NI RNAL 'BYOR BLA MED LA LHA NGO BSTAN PA YAN CHAD BYA
BAR GSUNGS PA LTAR RIGS 'GRE'AM SNYAM, YANG RJE RIN PO CHES LAS
DANG PO PAS LTA BA LA DPYOD PA'I TSE GNAD BZHI'I DPYAD PA BYA
BAR

GSUNGS PA DANG, MAR PA YAB SRAS KYIS SEMS NYID KHYAB GDAL CHEN
POR NGO SPROD PA GNYIS LAS DANG PO PA LA JI LTAR BYA ZHES PA NI,
SEMS GSAL ZHING RIG PA NGO SPROD PA 'DI YANG RJE RGYAL BA GNYIS
PA'I LAM RIM CHUNG BA'I DGONGS PA RMA MED PA YIN PAS

TSUL DE NYID LA MOS PA'I GANG ZAG LAS DANG PO PA RNAMS LA NGES
PAR BSTAN DU RUNG, YANG 'DUS PA'I GTZO BO 'PHO BA'I MAN NGAG GIS
RANG NYID DON GRUB LTA BU'I NGA RGYAL LA GNAS PA'I MTHAR BSDU
CHOG RDO RJE 'CHANG GI NGA RGYAL GYIS BYED DAM ZHES PA NI SNGON
GYI GTZO

BO DE KHO NA'I NGA RGYAL GYIS BYA DGOS PA YIN, YANG 'JIGS BYED
BDAG BSKYED SKABS GTI MUG GSHIN RJE GSHED DANG YUM BZHIR ZLA
GDAN BSKYED PA'I DGOS PA GANG YIN ZHES PA NI, DE RNAMS NANG GI
SROG 'DZIN YAN LAG DANG BCAS PA RNAM PAR DAG PA'I DBANG

@4A *, ,GIS YIN NAM SNYAM, YANG DUS 'KHOR LUGS LA STON PA
SANGS RGYAS PA'I LO MGO ZLA BA GANG NAS 'JOG CES PA NI, NAG PA
ZLA BA NAS 'JOG CING, LO DE LA SHOL ZLA YOD MED NI STON PA LCAGS
SPRER 'KHRUNGS PA'I DBANG DU BYAS NA ZLA SHOL

'ONG BA DANG, SHING STAG LA 'KHRUNGS PA'I DBANG DU BYAS NA MI
'ONG BA 'DRA ZHIG 'DUG KYANG ZHIB TU BRTZI RGYU MA BYUNG ZHING,
SANGS RGYAS PA'I SA ZLA'I BCO LNGAR GZA' 'DZIN GYI RI MO THON
MIN LA NGAL BA BSTEN PA MANG DU MTHONG YANG 'PHAGS PA RNAMS KYI
NANG GI NUS PA

GLO BUR DU 'BYUNG BAS DE RIGS KYI NGES PA MED DAM SNYAM, SANGS
RGYAS PA'I PHYI LO SHER MDO GSUNGS ZHES PA'I PHYI LO GANG YIN
ZHES PA NI, SA ZLAR SANGS RGYAS PA'I ZLA BA DE NAS BRTZIS PA'I
ZLA BA BCU GNYIS PA NAG PA ZLA BA'I TSES BCO LNGA LA GSUNGS PA

YIN; LUGS 'DI'I STONG GZUGS KYI SKU 'GRUB PA NA RDUL PHRA RAB
ZAD MIN NI, ,RGYUD RGYAL NYID LAS LUS NI DVANG ZHING RDUL PHRAN
NYAMS PA NAM MKHA' DANG MTSUNGS ZHES GSUNGS PA LTAR, LUGS 'DI LA
BEM CHOS THAMS CAD ZAD NAS MCHOG TU MI

'GYUR BA'I BDE BA'I TING NGE 'DZIN GYI GZUGS BRNYAN RNAM BCAS LA
STONG GZUGS KYI SKUR BYED PA YIN, DE'I TSE SNGAR GYI PHUNG PO
RNYING BA'I RGYUN CHAD DAM, SANGS RGYAS KYI SKUR 'GYUR ZHES PA
NI SO DANG SEN MO'I RTZE SKRA SOGS LUS DBANG GIS MA KHYAB PA
RNAMS

MA GTOGS RGYUN CHAD PAR GSUNGS, PHAR PHYIN THEG PA'I THAL 'GYUR
BA RANG LUGS LA SNGAGS KYI GZHUNG LA SBYANGS NAS SLOB MI SLOB
KYI ZUNG 'JUG THOB PA RNAMS LAM GA TZAM DU SLEB PAR 'DOD CES PA
NI KHO BO CAG KLU SGRUB YAB SRAS DANG RJE RGYAL BA GNYIS

@4B PA YAB SRAS KYI BZHED PAS SLOB PA'I ZUNG 'JUG PA NI LAM
DUS KYI YE SHES KYI SKU MNGON DU BYAS PA'I SGOM LAM PA DANG, MI
SLOB PA'I ZUNG 'JUG PA NI DPAL LDAN RDO RJE 'CHANG GI GO 'PHANG
MNGON DU BYAS PAR 'DOD CING, LUGS KHA CIG PA DAG NI CI LTAR SMRA
MI

SHES LA, YANG NYIN GCIG LA LHO SGOM NANG PO BSKUR DGOS NA NYER
BSDU MA BYAS PAR NGES PAR RUNG ZHING, 'DIR BSHAD RGYUD ZER BA
'DUG KYANG BYA RGYUD YIN 'DRA BA DE'I DE BZHIN GSHEGS PA'I RIGS
KYI DBANG THOB NAS LAS RUNG GI BSNYEN PA SONG NAS RIGS

'OG MA'I DBANG BSKUR THOB PA DANG, LAS RUNG GI BSNYEN PA MA BYAS
PAR SLOB DPON GYI BYA BA LA 'JUG RUNG MIN NI RTZOD LDAN GYI DUS
'DIR DBANG RE NI NGES PAR THOB PA GAL CHE ZHING, LAS RUNG MA
SONG YANG RIGS GONG MA'I BSNYEN PA SONG NA RUNG PA YIN NO, ,

DE LTAR DKA' GNAD DU MAR BRIS PA'I LAN, ,JI BZHIN BRJOD PAS NGAG
DBANG TSUL KHRIMS KYI, ,DOGS PA'I GNAD RNAMS MA LUS RAB BYANG
NAS, ,PHAN BDE'I PAD TSAL YONGS SU BZHAD GYUR CIG, ` ,YANG LAN
BRJOD PA NI, KHA 'BAR MA'I BDEN

STOBS KYI NYE SRAS DANG, NYAN THOS KYI MTSAN 'DI RNAMS SNGON
CHED GNYER GYI DON 'DI LA SMON LAM MDZAD PA RNAMS BRJOD PA YIN
CING, BYA RGYUD KYI DAM RGYA GNAS DRUG TU REG TSE SNYING KHA'I
'JUG TU LTE BAR REG RGYU YIN LA, MA REG PAR GNAS LNGA NYID DU

REG KYANG THUS, BUM SGRUB SKABS LHA DANG LHA'I DE KHO NA NYID
CES DANG LHA'I SEMS ZHES BRJOD KYANG THUS LA, YANG DE DAG THAMS
CAD RANG GI SEMS KYI RNAM ROL DU SHES PAR BYAS NAS DKYUS LTAR
BRJOD KYANG THUS, LHA MO BRGYAD KYI SNGAGS GTZO BO'I

@5A *, ,SNGAGS NYID KYIS CHOG LA, GDON 'GROL GYI MCHOD PA BDAG
BSKYED GANG BYAS KYI SNGAGS MTHAR AARGHAm SOGS BTAGS PA'I NYER
SPYOD PHUL BAS THUS, ZHES PA 'DI NI SMAN RAM PA DGE SLONG BSTAN
PA DAR RGYAS KYI DRIS LAN DU SPYAR

BA'O;; ` ;;RNAM SRAS NOR SGRUB SKABS LCAGS GSUM ZHES PA RJE
RGYAL BA GNYIS PA'I MAN NGAG BZHIN GSER DNGUL ZANGS GSUM LA BYED
PA YIN CING, RJE RIN PO CHE'I SKU BRNYAN GLANG 'PHUR MA NI BAR
DE BZHENGS ZIN MA THAG 'GRO BA'I DON

LA 'PHUR BAS MTSAN DE LTAR GSOL BA DANG, BKRA SHIS DO KHA MA NI
'ON GYI BKRA SHIS DO KHAR RJE RGYAL BA GNYIS PA BZHUGS DUS NYIN
GCIG LA RDZU 'PHRUL GYI BKOD PAS DBU SKRA SOR PHYED DO PA LAN
BDUN BZHUR ZHING, SRAS KYI THU BO RDZU 'PHRUL

CAN ZHIG NAS SKU BRNYAN BDUN RDZOGS PAR BZHENGS PA'I NANG GZHUG
TU DBU LO RNAMS BZHUGS PAR MTSAN DE LTAR GSOL BA DANG, SLE'U
CHUNG MA NI RJE RIN PO CHE'I SKU DUS SU LUGS MKHAN MKHAS PA ZHIG
BYUNG BAR GRONG MING LA SLE'U BA ZER STABS

DES BZHENGS PA LA SLE'U CHUNG MA ZHES GRAGS PA DANG, GZHAN PHAN
MA NI PAR DE BZHENGS NAS RJER GZIGS PHUL BAS RJE'I ZHAL NAS 'DI
NGA MI 'DRA YANG GZHAN LA PHAN GSUNGS PAS GZHAN PHAN MA DANG,
SKU BRNYAN DE BZHAD CING 'PHAR BAS BZHAD

'PHAR MAR GRAGS PA STE, DE DAG LAS SLE'U CHUNG NI LUGS MA DANG
GZHAN RNAMS NI 'DRA COG RIGS MA GTOGS 'JIM BZO KHO NA YIN CING,
RGYAL BA TZONG KHA PA CHEN PO SKU MA BLTAMS GONG DANG ZHAL
BZHUGS PA'I DUS DANG MYA NGAN LAS 'DAS PA'I PHYI NAS

@5B TE LAN BDUN GYI BAR DU GANG+GA'I NANG NAS RANG BYUNG DU
BYON PA'I RGYA GAR GYI LI RIGS 'DRA BA NGO MTSAR SHIN TU CHE BA
YONG BAR GNANG STE, DE DAG LAS RING BSREL CAN GCIG RDO RJE
'CHANG LCANG SKYA RIN PO CHE'I THUGS DAM RTEN DU YOD TSOD LAS HA
CANG NGES PO MED, SMRi TI'I

PHYAG TSA PAR YUL BYANG NGAM RING GI SA CHAR GCIG DANG RTA NAG
RGYAD MKHAR PHYUG POR GCIG ,SHANGS CHUMS KYI YUL DU GCIG RNAMS
YONGS GRAGS YIN CING, KHAMS SU PHEBS NAS 'GRO DON MDZAD SKABS
GLING RJE GE SAR GYIS BDUD HOR LJANG GSUM BCOM

ZHING; RGYA DANG G-YUL MA 'KHRUGS KYI BAR DER PAn CHEN GYI DGON
PAR GZUG PA'I DANG BLANGS MDZAD SKABS SNGAR GYI HOR GYI BU BSAD
PAS MNA' ZOS PA'I 'BRAS BUR RGYAL PO RTZIG PA'I STENG NAS LHUNG
STE DBU CHAG PAR PAn CHEN SMRi TI'I TSA TSA'I LHAG GI 'JIM PA

BLANGS TE SDEM BYAS PAS DBU 'PHRAL LA GSOS PA'I LO RGYUS 'DUG
PAS DER DPAGS NA KHAMS SU YANG TSA TSA MANG DU YOD TSOD 'DUG
CING, 'DI LA THUB PA'I SKU MTSON GANG BA GCIG ,THUB DBANG DANG
SGROL MA MKHYID GANG BA RE, YANG THUB PA'I SKU DE LAS CHE

TZAM GCIG RNAMS NGAS KYANG MTHONG ZHING, RGYA GAR NAS BSNAMS
PA'I BAR RNAMS BGRES NAS BOD DU GSAR BZHENGS MDZAD PA 'GA' ZHIG
YOD PA 'DRA SNYAM, RVA PAR MA ZHES PA NI THOG MA'I PHYAG PAR PAn
CHEN BZANG PO RGYAL MTSAN GYI PHYAG PAR DE BSE RU'I

RVA LAS GRUB PA YIN PAS MTSAN DE LTAR GSOL BA YIN CING, KHRO PHU
THOG THUB MA ZER BA SNGAR MA MJAL KYANG LOTZTSA BA BYAMS, PA'I
DPAL GYI PHYAG TSA YIN 'GRO SNYAM PA 'DUG ,GONG GI 'PHROS NAS
'BRI RGYUR PAn CHEN SMRi TI'I DGON GNAS DE KHAMS KYI SA PHYOGS

@6A *, ,GANG NA YOD, DA LTA MTSAN JI LTAR GRAGS, CHOS LUGS CI
LTA BU SPYOD, NGES KHUNGS YOD TSE 'DIR ZHIB CHA BRIS NAS GNANG
LUGS MDZOD,, ` ,,BYANG CHUB SEMS DPA' SEMS DPA' CHEN PO THABS
DANG SHES RAB ZUNG DU

'JUG PA'I GANG ZAG RNAMS KYIS SBYIN PA'I PHA ROL TU PHYIN PA
YONGS SU RDZOGS PAR BYA BA'I SLAD DU RANG GI LUS KYANG SBYIN PAR
BYED PA DAG YOD DE, DE LA YANG THEG PA CHEN PO SPYI'I LUGS DANG
GSANG SNGAGS KYI LUGS SO, ,THEG PA CHEN PO SPYI'I LUGS

NI BYANG CHUB SEMS DPA' GZHAN DON DU LHAG PA'I BSAM PA BRTAN
CING, BDAG MED RTOGS PA'I SHES RAB LA BLO BYANG BA RNAMS KYIS
GNOD SBYIN DANG SRIN PO DANG, SENG+GE DANG STAG SOGS MI MIN DANG
GCAN GZAN GYI RIGS LTOGS PAS GDUNG BA

RNAMS SDUG BSNGAL DE NYID LAS SKYOB PAR BYA BA'I CHED DANG, YANG
DE DAG GIS BZA' BAS NYEN PA RNAMS 'JIGS PA LAS SKYOB PA'I PHYIR
RAM, YANG NA DE BZHIN GSHEGS PA DANG DE'I RTEN GYI DRUNG DU BDAG
NYID KYI LUS MAR ME'I SDONG BU SOGS SU

'BUL BAR BYA BA'I MAN NGAG STE, DE YANG PHYI ROL PA DAG GIS RANG
GI KHRAG DANG YAN LAG GI CHA SHAS MIG RNA BA MGO SOGS BCAD DE
TZAnd'I KA LA SOGS PA'I RTEN GYI DRUNG DU 'BUL BA DANG, DBANG
PHYUG GI RTEN RTZE GSUM DANG RANG BYUNG GI SPU GRI SOGS LA

MCHONGS TE 'CHI BA DANG 'DI GNYIS LA KHYAD PAR CHEN PO PHYED
DGOS TE, DE YANG PHYI ROL PA RNAMS KYIS NI RNAM PAR RANG GI LUS
DE PHANGS MED DU BTANG BA YIN KYANG BLO'I PHUGS NA LHA DE RNAMS
LA MCHOD PA'I PHYIR ZUG RDU CHEN PO NYAMS SU MYONG ZHING DKA'

@6B BA SPYAD PAS LHA DE RNAMS MGU STE, 'KHOR BSGYUR SOGS 'JIG
RTEN GYI DPAL 'BYOR STER BDON DU GNYER BAS YANG TIG 'KHOR BA'I
BDE 'BYOR GYI CHED DU GDUNG BRTZOM PA'I PHYIR DON MED PA'I BYA
BA CHEN PO YIN LA, GROL BA DON GNYER BA RNAMS KYIS NI ZUG RDU

DON DU GNYER BA MA YIN, DES MCHOD YUL RNAMS MGU BA'I LAN DANG
RNAM PAR SMIN PA DON DU GNYER BA MA YIN GYI, GNAS SKABS SU LUS
BYIN PA LA BRTEN NAS SBYIN YUL GYI NAG ZAG DE RNAMS 'JIGS PAS
NYEN PA'AM SDUG BSNGAL LAS GROL ZHING,

MTHAR DA LTA RANG GI LUS KYIS TSIMS PAR BYAS PA DE BZHIN DU MA
'ONGS PA NA DAM PA'I CHOS KYIS TSIMS PAR BYAS TE RDZOGS PA'I
SANGS RGYAS LA 'GOD PA'AM, BDAG GI LUS SHA KHRAG GI PHUNG PO 'DI
'KHOR GSUM YONGS SU DAG PA'I MCHOD PAR BSGYUR

TE; RDZOGS PA'I SANGS RGYAS RNAMS LA MCHOD PAS, 'GRO BA 'DI
RNAMS KYI SDUG BSNGAL GSUM RGYUN BCAD DE, BLA NA MED PA'I YE
SHES SANGS RGYAS BCOM LDAN 'DAS KYI GO 'PHANG RIN PO CHE BDE
BLAG NYID DU THOB PAR GYUR CIG ,CES PA'I SMON LAM

DANG BSNGO BA DE BDAG MED RTOGS PA'I SHES RAB KYIS ZIN PAR BYAS
NAS GTONG BA YIN TE, TSUL 'DI LA ZHI GNAS 'GRUB PA'I GANG ZAG
RNAMS KYIS RANG GIS GANG LA SMON PA'I YUL DE LA BLO GCIG TU
'DRIL BAS NGES PAR RNO ZHING, STONG NYID KYI LTA BRTOGS

NA SBYIN YUL DANG SBYIN BYA DANG SBYIN PA PO RNAMS SNANG YANG
BDEN MED RDZUN PA SGYU MA LTA BUR RTOGS PAS 'KHOR BA'I RTZA BA
MYUR DU GCOD PA LA KHYAD SHIN TU CHE, THEG PA CHEN PO GSANG
SNGAGS KYI LUGS NI THABS DANG SHES RAB ZUNG DU 'BREL BA'I GCOD
KYI

@7A *, ,NYAMS LEN DANG, YANG GNOD BYED RNAMS YI DAM GYI LHAR
BSGOMS NAS MCHOD PAR 'BUL BA, GRONG 'JUG GRUB PA RNAMS KYIS RANG
GI RNAM PAR SHES PA CHOS LDAN GYI RTEN GZHAN LA BCUG NAS, LUS
RNYING PA GZHAN LA DNGOS

GRUB KYI RTEN DANG, GSER SOGS RIN PO CHE DANG KHA ZAS SU STER BA
DANG SGYU LUS 'GRUB PA RNAMS KYIS LUS MTHA' YAS PA STER BA SOGS
YIN LA, SPYIR 'PHAGS YUL LTA BU SKYE BO SNYING STOBS CHE ZHING
BLO GROS RNO BA'I RIGS GNAS PA'I SAR MAN NGAG

'DI RNAMS BYA YI, BOD LTA BU RNAMS SU RTOG PA'I SBROS PA SNA
TSOGS BA 'CHAR BAS BYA BA MA YIN NO, ,MAN NGAG 'DI NI 7
SH'AKYA'I DGE SLONG BLO BZANG DPAL LDAN YE SHES KYIS BLO BZANG
BSTAN 'DZIN GYI MOS BLO LTAR GDAMS PA'O, ,SVA STI, PHAN

BDE'I 'BYUNG GNAS RGYAL BSTAN YONGS 'DU'I LJON, ,RAB RGYAS 'GRO
KUN THAR MCHOG 'BRAS BZANG LA, ,SPYOD PHYIR BKRA SHIS LHUN GRUB
CHOS GRVA CHER, ,CHOS SBYIN 'DZAD MED DAL 'GRO'I RGYUN 'DI SBEL,
,SARBA DZAG TAm,, ,,

@7B [BLANK PAGE]