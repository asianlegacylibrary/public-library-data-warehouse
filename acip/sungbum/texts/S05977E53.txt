*, ,NA MO
RATNA TRA

@064A *, ,Y'A YA, RJE BTZUN RNAL 'BYOR MA'I BSKYED RDZOGS KYI
SNYING PO BSGOM PAR 'DOD PAS SKYABS 'GRO SEMS BSKYED TSAD MED
BZHI SNGON DU BTANG, SEMS CAN THAMS CAD KYI DON DU MYUR BA MYUR

BAR SANGS RGYAS KYI GO 'PHANG THOB PAR BYA, DE'I PHYIR DU RJE
BTZUN MA'I RNAL 'BYOR NYAMS SU LEN SNYAM DU BSAM, RANG GI SPYI
BOR RTZA BA'I BLA MA RDO RJE 'CHANG GI RNAM PA CAN BZHUGS PAR
GYUR, DUS GSUM SANGS

RGYAS THAMS CAD KYI NGO BO BLA MA RIN PO CHE LA GSOL BA 'DEBS
SO, ,ZHES MOS GUS DRAG POS GSOL BA MANG DU BTAB PA'I MTHAR BLA
MA RANG LA THIM PA SNYING GAR BAm YIG TU GYUR PA LAS 'OD 'PHROS,
DON GNYIS

BYAS, 'DUS, BAm LA THIM PA YONGS SU GYUR PA LAS, RANG NYID RJE
BTZUN RDO RJE RNAL 'BYOR MA SKU MDOG DMAR MO ZHAL GCIG PHYAG
GNYIS MA GA-YAS GRI GUG THUR DU GDENGS SHING, GA-YON THOD PA
BDUD

RTZIS GANG BA ZHAL DU GSOL BA'I MTSAN KHUNG NA KHA tV'Am GA
BSNAMS PA, DBU SKRA BSIL BUR BAB CING GCER MO RUS PA'I RGYAN
GYIS BRGYAN PA, ZHABS GA-YAS BRKYANGS SHING GA-YON BSKUMS PAS
'JIGS BYED

DANG DUS MTSAN MNAN NAS YE SHES KYI ME 'BAR BA'I DBUS NA BZHUGS
PA'I SPYI BOR AOm, MGRIN PAR A'A: THUGS KAR H'Um GIS MTSAN PA'I
'OD ZER GYIS, BSGOM PA DANG 'DRA BA'I YE SHES PA DPA' BO DANG

@064B MKHA' 'GRO'I TSOGS DBANG LHA DANG BCAS PA SPYAN DRANGS,
PHEEm, ,DZA: H'Um BAm HO: GNYIS SU MED PAR GYUR, DBANG LHAS
DBANG BSKUR, RNAM SNANG GIS DBU BRGYAN PAR GYUR, MCHOD PA DANG
NANG MCHOD 'BRU GSUM GYIS

BYIN GYIS BRLABS LA, AOm SARBA TA TH'A GA TA BADZRA B'A R'A H'I
SA PA RI W'A RA AARGHAm NAS SHAPTA'I BAR GYIS MCHOD, AOm A'A:
H'Um GIS NANG MCHOD PHUL, DPAL LDAN YE SHES MKHA' 'GRO MA,
,MKHA' 'GRO MA YI 'KHOR LO

BSGYUR, ,YE SHES LNGA DANG SKU GSUM NYID, ,'GRO BA SKYOBS LA
PHYAG 'TSAL LO, ,ZHES BSTOD, RANG GI SNYING GAR ZLA GDAN LA, BAm
H'Um GIS MTSAN PA'I MTHAR, AOm AOm AOm, SARBA BUDDHA d'A KI N'I
BADZRA BARnnA N'I YE BADZRA BEE RO TZA N'I

YE H'Um H'Um H'Um PHAt PHAt PHAt SV'AH'A, ZHES PAS BSKOR BA LA
DMIGS NAS SPRO ZHING BSDU BAS SNGAGS DE NYID MANG DU BZLA ZHING
RTZE GCIG TU BSGOM MO, ,'DI'I RDZOGS RIM BSGOM PAR 'DOD NA BZLAS
PA'I MJUG TU RANG

RJE BTZUN MAR GSAL BA'I RTZE GSUM 'KHOR LO BZHI LDAN DU GSAL
BA'I SNYING GA'I DBU MA'I NANG DU MI GSHIGS PA'I THIG LE DGA' BA
'KHYIL BA DKAR DMAR 'OD 'BAR BA LA SEMS ZHUGS PA BZHIN DU

BYAS NAS BYING RGOD DANG BRAL BAR RTZE GCIG TU BSGOM ZHING, MJUG
TU DGE BA BSNGO'O, ,'DI NI SHIN TU ZAB PAS GSANG STE NYAMS SU
LEN NO, ZHES MANYDZU SHR'I CHOS RJES BSKUL NAS MDO RGYUD MAN
NGAG 'DZIN

@065A *, ,PA RGYAL KHAMS PA SH'AKYA'I DGE SLONG BLO BZANG CHOS
KYI RGYAL MTSAN GYIS DPAL LDAN 'BRAS SPUNGS KYI GZIMS CHUNG NYI
'OD 'KHYIL BAR SBYAR BA'O,, ,,