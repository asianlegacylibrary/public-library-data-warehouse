` ,,DPAL RDO RJE SEMS DPA' LA PHYAG 'TSAL LO, ,'PHAGS PA'I GTAM LAS DPAL
LDAN 'DUS PA'I DON, ,RGYAL BAS RGYAS BTAB KHROL BAR MA GYUR NA, ,RDO
RJE THEG PA'I GNAD DON RNYED MI 'GYUR, ,DE PHYIR KLU SGRUB

GDAMS PA GCES PAR GZUNG, ,'DI LA CHES DKA'I GNAS NI GNYIS SU MTHONG,
,LAM 'DI'I THUN MONG MIN PA'I THOB BYA DANG, ,LAM DE PHYAG RGYA LA NI
LTOS PA'O, ,JI SRID DANG PO NGES PAR MA GYUR PA, ,DE SRID DU NI LAM
BZANG RTOGS MI 'GYUR, ,GANG TSE DANG PO

@51B TSUL BZHIN NGES GYUR NA, ,DE CHE LAM DA BDE BLAG RTOGS PAR
'GYUR, ,DE NAS RIM GNYIS LAM DU 'JUG PA LA, ,THUN MONG MIN PA'I NGES PA
RNYED 'GYUR ZHING, ,DE LA RDO RJE'I THEG LA GUS PA DANG, ,DGA' DANG
SPRO BA RGYA CHEN SKYES PA YI, ,BLA MED THEG PA'I RIGS KYI NUS

PA NI, ,YANG DANG YANG DU YONGS SU RGYAS PAR BYED, ,DE PHYIR BLO
LDAN LAM 'DIR GUS PA KHYED, ,RTZA BA BAR NAS YAL GA MA 'TSOL BAR,
,THUN MONG MIN PA'I BSGRUB BYA GUS PAS TSOL, ,DE YANG KLU SGRUB LUGS
LAS GZHAN DU MIN, ,PHYAG RGYA MCHOG DANG KUN TU 'DUS

GYUR TE, ,RDO RJE PADMA SBYOR BA'I SNYOMS 'JUG GIS, ,BDE BA CHEN PO'I
RANG BZHIN MA BTZAL NA, ,LAM BZANG MYUR BA'I MTHAR THUG GANG LAS
YIN, ,DE PHYIR STONG PA BZHI YI TING NGE 'DZIN, ,PHYAG RGYA BZANG MO'I
RJES SU 'GRO LDOG PAR, ,RNAM DAG RIGS PAS BSGRUB PAR

MA NUS NA, ,PHO NYA'I LAM LA DGA' BA DGA' BA TZAM, ,'DOD YON LAM BYED
LAM 'DI'I KHYAD CHOS TE, ,DE YI GTZO BO REG BYA DE YI YANG, ,PHUL DU
BYUNG BA CHOS 'BYUNG REG BYA STE, ,DES BSKYED BDE BA LAM BYED LAM GYI
PHUL, ,TSUL DE LAM DU BYED PA'I RTEN DANG

DUS; ;YUL GYI KHYAD PAR MTHA' DAG MA 'TSOGS DA RA, ,DBANG PO GNYIS KYI
BDE LA GTZOR 'DZIN PA, ,KYE MA NGAN 'GRO'I ME CHEN BUD SHING NGO,
,GANG ZHIG THUN MONG LAM GYIS RGYUD SBYANGS SHING, ,DBANG GIS LEGS
SMIN SDOM PA YONGS SU DAG ,DRAN PA GCIG

PA'I RNAL 'BYOR MTHAR PHYIN CING, ,RDO RJE GSUM GYI TING 'DZIN RNYED
PA DES, ,SGYU MA 'OD GSAL BDEN PA GNYIS KYI LAM, ,CHOS DANG GZUGS SKU
GNYIS NI MTHONG CHOS LA, ,MNGON DU 'GYUR BA'I NYER RGYUR 'JUG PA NA,
,PHYAG RGYA BZANG LAS BDE CHEN MTSON PAR

@52A *, ,BYA; ;RDO RJE THEG PA'I THOB PAR BYA BA DANG, ,MYUR DU 'THOB
PA'I NYE RGYU PHYAG RGYA'I GNAD, ,GANG ZHIG NGES NA RGYUD KYI SNYING
PO'I DON, ,MTHA' DAG NGES PA'I DKA' GNAD 'DIR GZUNG NGO, ,RNAL 'BYOR
BLA NA MED PA'I THUN MONG MIN PA'I GNAD THAMS CAD

NGES PA'I RGYU, THUN MONG MIN PA'I 'BRAS BU NGES PAR BYA BA DANG, DER
BGROD PA PHYAG RGYA DANG 'DUS PA LA LTOS PA'I RGYU MTSAN NGES PAR
BYA DGOS SO, ZHES DKA' BA'I GNAD BSTAN PA RJE RIN PO CHE NYID KYIS DGE
LDAN DU BAR SKABS SU GSUNGS PA'O,,