@001A *, ,BZANG PO SPYOD PA'I SMON TSIG LA 'BRU SMON PA'I SMON
LAM BTAB PA BZHUG,

@001B *, ,NA MO GU RU, ,SMAD BYUNG SNYING RJES 'GRO KUN NAS YANG
MI GTONG GZHAN PHAN 'PHRIN LAS 'OD DKAR GYIS, ,RNAM DAG LAM
BZANG GSAL

MDZAD SGRIB BRAL MKHYEN PA'I CHA SHAS KUN RDZOGS PA, ,SMRA BA'I
ZLA BA THUB DBANG SRAS DANG BCAS LA MCHOG TU DAD PAS PHYAG 'TSAL
TE, ,SRAS BCAS RGYAL BA'I

MDZAD PA'I CHU KLUNG GCIG BSDUS KUN BZANG SMON PA'I RGYA MTSOR
'JUG ,'DIR RGYAL BA'I SRAS KYI SMON LAM CHEN PO 'BUM PHRAG BCU
LA SOGS PA TSAD MED PA'I

SMON LAM GYI DON THAMS CAD YONGS SU 'DUS PA SMON LAM GYI RGYAL
PO BZANG PO SPYOD PA'I SMON LAM GYI TSIG GI 'BRU GNYER ZHING DON
GO SLA BAR BYAS NAS 'DON BDE

@002A *, ,BAR RANG GI NYAMS SU BSTAN PAR BYED RGYUR BKOD PA LA,
GNAS KHANG BYI DOR BYAS SHING SKU GSUNG THUGS KYI RTEN BKRAM, DE
NI SPYAN SNGAR

SNGAR MCHOD PA G-YO MED PA BKOD MDZES SU BSHAMS, SKYABS 'GRO
GNAD DU 'GRO NGAS BYAS TE DNGOS GZHI TSOGS ZHING GSAL 'DEBS
PA'O, MCHOG

BDEN RGYAL BA SRAS BCAS (NAS) SPYOD GYUR CIG (,'DI BAR GYIS SA
GZHI YO BYAD SOGS BYIN GYIS BRLAB STE TSOGS ZHING SPYAN 'DREN PA
GANG BDE BYAS LA,) JI SNYED SU DAG PHYOGS

BCU'I 'JIG RTEN GYI KHAMS NA DUS GSUM DU GSHEGS PA MI YI SENGGE
SANGS RGYAS BCOM LDAN 'DAS SRAS DANG BCAS PA KUN BDAG GI MA LUS
PAR DE

@002B DAG THAMS CAD LA LUS DANG NGAG DANG YID DANG BCAS PAS
PHYAG 'TSAL LO, ,DE DAG GI BZANG PO SPYOD PA'I YON TAN LA DAD
PA'I STOBS BSKYED PA'I SMON LAM GYI STOBS DAG GIS RGYAL BA

THAMS CAD YID KYI YUL DU MNGON SUM DU DMIGS TE ZHING GI RDUL
SNYED DU SPRUL PA'I LUS KYI RAB TU BTUD PA YIS RGYAL BA KUN LA
RAB TU PHYAG 'TSAL LO, ,RDUL GCIG STENG NA'ANG RDUL SNYED

KYI SANGS RGYAS RNAMS SANGS RGYAS KYI SRAS BYANG CHUB SEMS DPA'I
'KHOR GYI DBUS NA BZHUGS PA DAG DANG, DE LTAR CHOS KYI DBYINGS
KYI KHAMS RNAMS MA LUS PAR THAMS CAD RGYAL BA DAG GI

SKU DANG ZHING GI BKOD PAS GANG BAR BSAM GYIS MI KHYAB PA'I YON
TAN LA MCHOG TU DAD PAR BGYI'O, ,DE DAG GI YON TAN GYI BSNGAGS
PA MI ZAD PA RGYA MTSO LTA BU RNAMS DBYANGS KYI YAN LAG

RGYA MTSO'I SGRA KUN GYIS RGYAL BA SRAS DANG BCAS PA KUN GYI YON
TAN RAB TU BRJOD CING BDE BAR GSHEGS PA THAMS CAD BDAG GIS BSTOD
PAR BGYI'O, ,ME TOG DAM PA DANG 'PHRENG BA

DAM PA DANG SIL SNYAN RNAMS DANG BYUGS PA DANG GDUGS RNAMS KYI
MCHOG DANG MAR ME MCHOG DANG BDUG SPOS DAM PA YIS RGYAL BA DE
DAG LA NI MCHOD PAR BGYI ZHING, NA BZA' DAM

@003A *, ,PA RNAMS DANG DRI RNAMS KYI MCHOG RNAMS DANG PHYE MA
PHUR MA DKYIL 'KHOR BRIS PA'I TSON PHYE SPEL BA'I RIM PA RGYA
DPANGS RI RAB DANG MNYAM PA DANG BKOD PA SNA TSOGS PAS

KHYAD PAR DU 'PHAGS PA MCHOG KUN GYIS RGYAL BA DE DAG LA NI
MCHOD PAR BGYI'O, ,MCHOD PA GANG DAG BYANG CHUB SEMS DPA' BDAG
NYID CHEN PO RNAMS KYI BLA NA MED PA'I YO BYED KYI KHYAD

PAR BZANG DGU SPRUL PA LAS BSAM PA TZAM GYIS GANG ZHIG NYE BAR
MKHO BA'I YO BYAD DANG, DAM PA'I CHOS KYI SGRA DANG DBYANGS
MTHA' YAS PA SA SANGS RGYAS KYI ZHING RGYAS PAR 'GENG PA'I

RGYA CHE BA DE DAG RGYAL BA THAMS CAD LA MOS PAS STOBS CING
BZANG PO SPYOD PA'I YON TAN LA DAD PA'I STOBS DAG GIS RGYAL BA
KUN LA PHYAG 'TSAL ZHING MCHOD PAR BGYI'O, ,NYON MONGS

PA DOD CHAGS DANG ZHE SDANG DANG GTI MUG GSUM GYI DBANG GI LUS
DANG NGAG DANG DE BZHIN YID KYI SGO NAS KYANG BSAGS PAS SDIG PA
MI DGE PA BDAG GIS BGYIS PA CI MCHIS PA DE DAG

THAMS CAD STOBS BZHI TSANG BA'I SGO NAS BDAG GIS SO SOR BSHAGS
SO, ,PHYOGS BCU'I RGYAL BA KUN DANG SANGS RGYAS SRAS KYI SRAS
BYANG CHUB SEMS DPA' DANG RANG RGYAL RNAMS DANG SLOB

@003B PA DANG MI SLOB PA'I NYAN THOS KYI DGE 'DUN DANG, 'GRO BA
KUN GYI BSOD NAMS KYI PHUNG PO GANG MCHIS PA LA'ANG DE DAG KUN
GYI RJES SU YI RANGS NGO, ,GANG SU 'JIG RTEN GYI KHAMS RNAMS NA

PHYOGS BCU'I 'JIG RTEN GYI SGRON ME SANGS RGYAS BCOM LDAN 'DAS
BYANG CHUB RNAM PAR SANGS RGYAS TE MA CHAGS SHING THOGS PA MED
PA'I MKHYEN PA BRNYES PA'I MGON PO DE DAG LA BDAG

GIS LUS DE SNYED DU SPRUL NAS THAMS CAD LA CHOS KYI 'KHOR LO
BSKOR BAR BSKUL LO, ,MYA NGAN LAS 'DAS PA'I TSUL GANG ZHIG STON
PAR BZHED PA'I DE DAG RNAMS LA 'GRO BA KUN LA

PHAN ZHING BDE BA'I PHYIR DU BSKAL PA ZHING GI RDUL SNYED KYI
GRANGS DANG MNYAM PAR BZHUGS PAR YANG DAG GIS THAL MO RAB TU
SBYAR NAS GSOL BAR BGYI'O, ,PHYAG TSAL BA DANG MCHOD

CING BSHAGS PA DANG RJES SU YI RANG BA DANG CHOS KYI 'KHOR LO
BSKOR BAR BSKUL ZHING MYA NGAN LAS MI 'DA' BAR GSOL BA BTAB PAS
MTSON DUS GSUM GYI DGE BA'I RTZA BA CUNG ZAD BDAG GIS

CI BSAGS PA THAMS CAD BLA NA MED PA YANG DAG PAR RDZOGS PA'I
BYANG CHUB CHEN POR BSNGO BAR BGYI'O, ,BDAG GIS DUS GSUM DU
BSAGS PA'I DGE BA'I RTZA BA 'DI DAG 'DAS PA'I SANGS

@004A *, ,RGYAS RNAMS DANG DA LTAR PHYOGS BCU'I 'JIG RTEN GYI
KHAMS DAG NA GANG BZHUGS PA RNAMS LA PHUL BAS MNYES SHING DE
LTAR RTAG TU MCHOD PAR GYUR CIG ,GANG YANG MA BYON PA

NA 'TSANG RGYA 'GYUR RNAMS LA GUL BAS RAB TU MYUR BAR 'TSANG
RGYA BA'I MTHUN RKYEN MA TSANG BA MED PAS BSAM PA YONGS SU
RDZOGS NAS BYANG CHUB RIM PAR SANGS RGYAS KYI SAR 'BYOR PAR

GYUR CIG ,PHYOGS BCU GA LE BA'I ZHING RNAMS JI SNYED PA LA BTANG
BAS DE DAG GI ,RDO DANG GSEG MA SOGS SKYON RGYA CHE ZHING YONGS
SU DAG PAR GYUR NAS MTHA' YAS PA'I 'BYOR BA DAD LDAN

PA BDE BA CAN LTAR GYUR TE, ,DE'I DBUS SU BYANG CHUB KYI SHING
GI DBANG PO'I DRUNG DU BDE BZHIN GSHEGS PA RGYAL BA RNAMS DANG
SANGS RGYAS KYI SRAS KYIS RAB TU GANG BAR SHOG CIG ,PHYOGS

BCU'I SEMS CAN GANG RNAMS JI SNYID PA LA BTANG BAS DE DAG RTAG
TU NAD MED PA DANG SDUG BSNGAL RGYU DANG BCAS PA BRAL NAS BDE BA
PHUN SUM TSOGS PAR GYUR TE, ,'GRO BA DE DAG KUN

GYI CHOS MTHUN GYI DON RNAMS NI SGRUB PA'I MTHUN RKYEN YID BZHIN
DU 'GRUB PAR GYUR CIG ,SANGS RGYAS KYI GO 'PHANG THOB PA'I RE
BA'ANG 'GRUB PAR SHOG CIG ,DE LTAR GZHAN DON

@004B SGRUB PA'I THABS DAM PA SANGS RGYAS KYI RGYU'I GTZO BO
BYANG CHUB KYI SEMS SKYE BA DANG 'PHEL BA'I SPYOD PA BZANG PO
DAG NI BDAG SPYOD CING, ,LHA LA SOGS PA 'GRO BA KUN TU SKYE BA
DE'I

TSE SNGON GYI GNAS JI LTA BA BZHIN DU DRAN PO THAB PAR GYUR
CING, DE YI MTHUS TSE RABS KUN TU 'CHI 'PHO DANG SKYE BA BRGYUD
MAR MYONG BA NA KHYIM GYI NYES DMIGS DANG RAB TU BYUNG BA'I PHAN

YON DRAN PA'I SGO NAS RTAG TU BDAG NI RAB TU 'BYUNG BAR SHOG CIG
,TSE RABS THAMS CAD DU SMON 'JUG BYANG CHUB KYI SEMS BZUNG NAS
DUS GSUM GYI RGYAL BA KUN GYI RJES SU SLOB

PAR GYUR TE KUN TU BZANG PO'I SPYOD PA YONGS SU RDZOGS PAR BYED
PA'I GZHI TSUL KHRIMS KYI SPYOD PA RNAM PA GSUM PO NYON MONGS
PA'I DRI MA MED PA YONGS SU DAG PAR RANG DON YID BYED

KYIS MA NYAMS SHING LTUNG BA'I SKYON GYIS GOS PA MED PAR GYUR
CIG ,LHA YI SKAD DANG KLU DANG GNOD SBYIN GYI SKAD DANG GRUL BUM
DAG DANG MA YI SKAD SNA TSOGS PA RNAMS DANG 'GRO

BA KUN GYI SGRA RNAMS JI TZAM PA DE THAMS CAD KYI SKAD DU BDAG
GIS CHOS BSTAN TE THEG PA CHEN PO KUN TU DAR PAR BYED CING, RIGS
KYI YON TAN GYI GTZO BO RGYUD NGES SHING PHA ROL TU

@005A *, ,PHYIN PA DRUG GI SPYOD PA RAB TU SHES NAS MI NYAMS
GONG 'PHEL DU BRTZON PAS BYANG CHUB SEMS NI NAM YANG BRJED PA
MED PAR GYUR CIG ,SDIG PA GANG ZHIG NAG PO'I CHOS

BZHI BSTEN PA LA SOGS PA RNAMS DANG SGRIB PAR GYUR BA GANG DAG
THEG PA CHEN PO SPONG BA DANG LOG LTA DANG NGA RGYAL LA SOGS PA
LAS DANG NYON MONGS BA DE DAG MA LUS PA YONGS SU BYANG BAR

GYUR CIG ,'KHOR BAR 'GEN PA'I RGYU LAS DANG NYON MONGS PA DANG
CHOS LA BAR DU GCOD PA'I BDUD KYI LAS RNAMS LAS GROL ZHING,
SNYING RJE DANG SMON LAM GYIS 'JIG RTEN KHAMS KYI

'GRO BA RNAMS SU SKYE NA YANG, JI LTAR PADMO CHUS MI CHAGS PA
DANG NYI ZLA NAM MKHAR THOGS PA MED PA LTAR SRID PA'I SKYON GYIS
MA GOS PA'I SKYE PA YONGS SU 'DZIN PAR GYUR CIG ,NAM

MKHA'I MTHAS GTUGS PA'I ZHING GI KHYON DANG PHYOGS RNAMS JI COM
PA DE SNYED KYI SEMS CAN RNAMS KYI NGAN SONG GI SDUG BSNGAL GYIS
MTSON PAS 'KHOR BA'I SDUG BSNGAL MTHA' DAG

TU ZHI BAR BYED PA DANG, MNGON MTHO'I BDE BA DAG LA 'GRO BA KUN
'GOD CING 'GRO BA THAMS CAD LA NI RANG RANG GI SKAL BA DANG
'TSAMS PAR BYANG CHUB CHEN POR BKRI BA'I SGO NAS PHAN PA

@005B SGRUB PA'I SPYAD PA SPYOD PAR GYUR CIG ,BLA NA MED PA'I
BYANG CHUB KYI RGYU TSOGS GNYIS KYI SPYOD PA YONGS SU RDZOGS PAR
BYED CING SEMS CAN NGAG GI DBANG PO DANG 'TSAMS PAR SPYOD PA
STON PA'I

SGO NAS THEG PA CHEN POR 'JUG PAR BYED CING, KUN TU BZANG PO'I
SPYOD PA'I TSUL THEG PA CHEN PO DAG NI RAB TU STON PAR BYED PA
STE SPYOD PA GSUM PO MA 'ONGS PA'I BSKAL PA KUN TU

SPYOD PAR GYUR CIG ,BDAG GI BYANG CHUB SEMS DPA'I SPYOD PA DANG
MTSUNGS PAR GANG GIS SPYOD PA'I BYANG CHUB SEMS DPA' DE DAG NI
RTAG TU 'GROGS PAR GYUR CING LUS DANG NGAG RNAMS

DANG NI SEMS KYI KYANG MNYES GSHIN PAS KUN TU BZANG PO'I SPYOD
PA DAG DANG SMON LAM LA GCIG TU SPYOD PAR GYUR CIG ,BDAG LA PHAN
PAR 'DOD PAS SNYING RJES THEG PA CHEN PO STON PA'I

GROGS PO DGE BA'I BSHES GNYEN GANG DAG BZANG PO SPYOD PA RAB TU
STON PA RNAMS DE DAG DANG YANG RTAG TU PHRAD PAR GYUR CING PHRAD
NAS KYANG DE DAG BDAG GI SA NAM YANG YID SUN MI 'BYUNG BAR

THUGS MNYES PA KHO NA SGRUB PAR GYUR CIG ,SANGS RGYAS SRAS KYIS
BSKOR PA'I MGON PO PHYOGS BCU'I RGYAL BA RNAMS KYI SPRUL PA'I
BKOD PA RNAMS BDAG GI RNAM PAR DAG PA'I MIG GIS@006A *, ,MNGON GYI SPYOD YUL DU RTAG TU GYUR TE BDAG GIS SEMS
DANG BAS RGYAL BA SRAS DANG BCAS PA LA BLTA ZHING MA 'ONG PA'I
BSKAL PA KUN TU MI SKYO BA'I BRTZON 'GRUS KYIS RGYAL BA DE

DAG LA MNGON SUM DANG MNGON SUM MA YIN PA'I MCHOD PA RGYA CHEN
POS MNYES PAR BGYID PAR GYUR CIG ,RGYAL BA RNAMS KYI DAM PA'I
CHOS JI SNYED PA'I TSIG DANG DON MI BRJED PA'I GZUNGS

THOB PA'I SGO NAS 'DZIN CING BLA NA MED PA'I BYANG CHUB KYI
SPYOD PAS GZHAN LA KUN TU STON PAS SNANG BAR BYED PA DANG, KUN
TU BZANG PO'I SPYOD PA THEG PA CHEN PO'I RTOGS PA'I CHOS MTHA'

DAG RANG GZHAN GYI RGYUD LA BSKYED CING, DE'I MI MTHUN PHYOGS
RNAM PAR SBYANGS TE DAG PA YANG MA 'ONG PA'I BSKAL PA KUN TU
SPYAD PAR BGYI'O, ,SRID PA THAMS CAD DU YANG 'KHOR BAR

SKYE BA NA BSOD NAMS DANG YE SHES DAG GI TSOGS NI MI ZAD PA
RNYED CING SEMS CAN 'DUL BA'I THABS DANG DE KHO NA NYID LA
BZHUGS PA'I SHES RAB DANG YON TAN GYI SGO SGRUB PA'I TING NGE
'DZIN

DANG SGYU MA'I RNAM PAR THAR PA SNA TSOGS PAR RTZAL SBYANGS PAS
YON TAN KUN GYI MI ZAD PA'I MDZOD THOB PAR GYUR CIG ,RDUL GCIG
GI STENG NA RDUL SNYED KYI SANGS RGYAS KYI ZHING RNAMS

@006B DANG ZHING DE DAG TU BSAM GYI MI KHYAB PA'I SANGS RGYAS
RNAMS SANGS RGYAS KYI SRAS KYI DBUS NA BZHUGS PA LA BLA NA MED
PA'I BYANG CHUB KYI CHED DU SPYOD CING BLTA BAR BGYI'O, ,DE LTAR
MA LUS

PA'I 'JIG RTEN GYI KHAMS THAMS CAD KYI PHYOGS SU'ANG SGRA RTZE
TZAM GYI KHYON LA DUS GSUM GYI TSAD JI SNYED KYI SANGS RGYAS KYI
SKU'I BKOD PA RGYA MTSO DANG DE DAG GI ZHING GI BKOD PA RGYA
MTSO

RNAMS BLTA BA DANG, BSKAL PA RGYA MTSO'I BAR DU BYANG CHUB KYI
SPYOD PA SPYOD CING RAB TU 'JUG PAR BGYI'O, LONGS SKU'I GSUNG GI
CHA SHAS GCIG KYANG YAN LAG DRUG CU DANG LDAN ZHING RGYA

MTSO LTA BU'I SGRA SKAD KYIS 'GRO BA SO SO'I RANG RANG GI SKAD
DU STON ZHING THE TSOMS THAMS CAD GCOD PA RGYAL BA KUN GYI GSUNG
DBYANGS YAN LAG RNAM PAR DAG 'GRO BA KUN GYI BSAM PA'I

RE BA JI BZHIN SKONG BAR MDZAD PA'I DBYANGS SANGS RGYAS KYI
GSUNG LA RTAG TU 'JUG PAR BGYI'O, ,DUS GSUM DU GSHEGS PA'I RGYAL
BA THAMS CAD KYIS ZAB RGYAS CHOS KYI 'KHOR LO'I

TSUL RNAMS RAB TU BSKOR BAR MDZAD PA DE DAG GI YANG GSUNG
DBYANGS MI ZAD PA LA BLO YI STOBS KYIS DON RAB TU RTOGS PA'I SGO
NAS BDAG BYAD RAB TU 'JUG PAR GYUR CIG ,MA

@007A *, ,'ONG BSKAL PA THAMS CAD DU SANGS RGYAS KYI SKU DANG
GSUNG GI 'PHRIN LAS RGYA CHEN PO LA 'JUG PA THAMS CAD KYANG SEMS
KYI SKAD CIG GI YUN DU BSDUS NAS BDAG KYANG 'JUG PAR

BGYI ZHING GANG YANG BSKAL PA DUS GSUM GYI TSAD JI SNYED PA DE
DAG SEMS KYI SKAD CIG GCIG GI CHA SHAS SU BSDUS TE YE SHES KYI
STOBS KYIS NI ZHUGS PAR SPYAD PAR BGYI'O, ,DUS GSUM

GSHEGS PA MI YI SENGGE GANG ZHIG SANGS RGYAS BCOM LDAN 'DAS
RNAMS KYI SKU'I BKOD PA 'KHOR GYI TSOGS DANG BCAS PA DE DAG SEMS
KYI SKAD CIG GCIG LA DUS GCIG TU BDAG GIS BLTA

ZHING RTAG TU DE DAG GI SPYOD YUL TING NGE 'DZIN GYI RNAM PAR
'PHRUL PA DANG BYIN RLABS DANG SGYU MA'I RNAM PAR ROL PA LAS
BYUNG BA'I MDZAD PA'I SGO BSAM GYIS MI KHYAB PA LA SGYU MA'I
RNAM PAR

THAR PA MNGON DU GYUR BA'I STOBS KYIS 'JUG PAR GYUR CIG ,GANG
YANG DUS GSUM DAG GI ZHING GI BKOD PA JI SNYED PA DE DAG RDZU
'PHRUL DANG TING NGE 'DZIN GYIS MTHUS RDUL GCIG PA'I STENG

DU'ANG MNGON PAR BSGRUB CING DE LTAR MA LUS PA'I PHYOGS RNAMS
THAMS CAD DU YANG RGYAL BA DAG GI ZHING RNAMS BKOD PA TSAD MED
PA SGRUB PA LA 'JUG PAR GYUR CIG ,GANG YANG MA BYON

@007B PA'I 'JIG RTEN GYI SGRON MA SANGS RGYAS BCOM LDAN 'DAS
RNAMS DE DAG GIS DUS GCIG CHAR DU ZHING SO SOR RIM PA 'TSANG
RGYA BA DANG CHOS KYI 'KHOR LO BSKOR BA DANG MYA NGAN LAS 'DA'
BAR

RAB TU ZHI BA'I MTHA' STON PA SOGS MDZAD PA MTHA' YAS PAS ROL
BA'I MGON PO KUN GYI DRUNG DU BDAG MCHI BAR GYUR TE MCHOD PA
DANG RIM GRO BGYID PAR GYUR CIG ,LAM GYI RTOGS PA

GONG MAR BGROD PAR 'OG MA LAS SHIN TU MYUR BA DANG, SKAD CIG
SKAD GCIG LA SANGS RGYAS KYI ZHING RAB 'BYAMS SU MCHOD SOGS KYI
SLAD DU RDZU 'PHRUL GYIS MYUR BAR BGROD PA DANG,

SEMS CAN THAMS CAD KYI SMIN GROL LA 'GOD PA'I MTHU SHIN TU MYUR
BA TE KUN TU MYUR BA'I RDZU 'PHRUL GYI STOBS RNAMS DANG, MTHA'
YAS PA'I SEMS CAN GYI KHAMS KYI THEGS PA SNA

TSOGS KUN NAS SGO YIS SEMS CAN RNAMS THEG PA CHEN POR 'GOD PA'I
STOBS RNAMS DANG, RDZU 'PHRUL DANG TING NGE 'DZIN GYIS SGO GSUM
GYI BYA BYED MTHA' DAG SEMS CAN LA PHAN PAR

SGRUB SA PA KUN TU YON TAN SPYOD PA'I STOBS RNAMS DANG, PHYOGS
BCU'I 'JIG RTEN KUN TU KHYAB PAR SPRO BA'I BYAMS PA'I TING NGE
'DZIN GYIS SEMS CAN RNAMS BDE BA DAG GI DPAL LA

@008A *, ,BGOD PA'I STOBS DANG, KUN NAS DGE BA'I BSOD NAMS KYI
MTHUS LHA LA SOGS PA ZIL GYIS GNON ZHING SKAD CIG RE RE'ANG BSOD
NAMS DPAG TU MED PA 'DZIN PA'I

STOBS RNAMS DANG, 'JIG RTEN DANG 'JIG RTEN LAS 'DAS PA'I BSLAB
PA'I GNAS RNAMS LA SKAD CIG RE RE ZHING MA CHAGS SHING THOGS PA
MED PAR GYUR PA'I YE SHES KYI STOBS DANG,

SKAD CIG GCIG LA'ANG 'GOG PA YANG DAG PA'I MTHAR SNYOMS PAR 'JUG
LDANG BYED PA'I SHES RAB DANG, SHIN TU RAGS PA'I SEMS KYANG ZAG
MED KYI NGO BOR BSKYED PA DANG LUS NGAG GING

MI DGE BA CHES CHE BA RNAMS KYANG LAM MCHOG TU BSGYUR BA DANG,
SEMS SMIN PA'I THABS BSAM GYIS MI KHYAB PA LA MKHAS PA DANG,
SKAD CIG RER YANG SHIN TU ZHI BA DANG MA ZHI BA'I SEMS

DANG ZAG PA DANG ZAG PA MED PA'I SEMS SPEL BA DANG, DPA' BAR
'GRO BA DANG NAMS MKHA' MDZOD DANG CAN DRI MA MED PA SOGS LA
MNGA' BRNYES PA'I TING NGE 'DZIN GYI STOBS DANG,

DE DAG GIS BLA NA MED PA'I BYANG CHUB KYI STOBS SANGS RGYAS KYI
YON TAN BSAM GYI MI KHYAB PA RNAMS RANG RGYUD LA MYUR DU YANG
DAG PAR SGRUBS PAR BYED PAR GYUR CIG ,'KHOR BAS BSDUS

@008B PA'I ZAG BCAS KYI LAS KYI STOBS RNAMS YONGS SU DAG PAR
BYED CING, NYON MONGS PA'I STOBS RNAMS KUN TU 'JOMS PAR BYED PA
DANG, PHUNG BO'I BDUD SOGS BDUD KYI

STOBS RNAMS STOBS MED PAR RAB TU BYED CING, DE LTAR MI MTHUN
PHYOGS KYI GNYEN PO'I STOBS KHYAD PAR CAN SGRUB PA'I SGO NAS
BZANG PO SPYOD PA'I STOBS RNAMS NI YONGS SU RDZOGS

PAR BGYID PAR GYUR CIG ,RANG NYID GANG DU 'TSANG RGYA BA'I SANGS
RGYAS KYI ZHING RNAMS RGYA MTSO BDE BA CAN LTAR SNOD BCUD KYI
SKYON RNAM PAR DAG PAR BYED CING, SEMS CAN RGYA

MTSO DAG NI CHOR 'PHRUL GSUM GYI SGO NAS SRID ZHI'I 'JIGS PA LAS
RNAM PAR GROL BAR BYED PA DANG, LUNG RTOGS KYI BSDUS PA'I CHOS
RNAMS RGYA MTSO SHES RAB KYI MIG GIS

SO SOR RAB TU MTHONG BAR BYED CING, JI SNYED PA'I RNAM PA MTHA'
YAS PA LA GCIG CHAR 'JUG PA'I YE SHES RGYA MTSO RAB TU RTOGS PA
MNGON SUM DU BYED PA DANG, BSOD NAMS

DANG YE SHES KYIS BSDUS PA'I BYANG CHUB SEMS DPA' SPYOD PA RGYA
MTSO DRI MAS MA GOS PAR RNAM PAR DAG PAR BYED CING, BYANG CHUB
SEMS DPA'I SMON LAM CHEN PO 'BUM PHRAG GRANGS

@009A *, ,MED PA BCU LA SOS PA RGYA MTSO LTA BU RNAMS RAB TU
RDZOGS PAR BYED PA DANG, SANGS RGYAS RGYA MTSO RNAMS NI KUN TU
BZANG PO'I MCHOD PA'I SPRIN GYIS RAB TU MCHOD PAR BYED

CING, LAS BDUN PO DE DAG KYANG BSKAL PA RGYA MTSOR MI SKYO BA'I
BTZON 'GRUS KYIS SPYAD PAR BGYID PA SOGS RGYA MTSO LTA BU'I LAS
BRGYAD PO RNAMS KYANG SKAD CIG RE RE'I NANG DU TSANG

BAR SPYOD PAR GYUR CIG ,GANG YANG DUS GSUM GSHEGS PA'I RGYAL BA
JI SNYED PA DE YIS BLA NA MED PA'I BYANG CHUB KYI GYIR SPYAD PA
SPYOD PA'I TSE SMON LAM GYI BYE BRAG RGYA MTSO LTA BU BTAB PA

RNAMS BDAG GIS BZANG PO SPYOD PA'I SMON LAM GYI STOBS KYIS BYANG
CHUB TU MNGON PAR SANGS RGYAS PA'I CHED DU DA LTA NYID NAS DE
DAG MA LUS PA BDAG GIS RDZOGS PAR BGYI'O, RGYAL

BA KUN GYI SRAS KYI THU BOR GYUR PA GANG GI MING NI KUN TU BZANG
PO ZHES BYA BAR PHYOGS BCU'I SANGS RGYAS SRAS DANG BCAS PAS
YONGS SU BSGRAGS PA'I MKHAS PA DE DANG MTSUNGS PAR

SPYOD PA RLABS PO CHE LA SLOB PA'I PHYIR DGE BA DE DAG THAMS CAD
RAB TU BSNGO'O, ,DE DAG RANG GI LUS GANG 'DUL GYI GZUGS SU STON
PA DANG, RDUL PHRAN RER YANG SANGS RGYAS KYI

@009B ZHING GI RDUL SNYED KYI LUS STON CING, LUS GCIG GIS SANGS
RGYAS KYI ZHING KHAMS 'GENGS PAR STON PA DANG, SANGS RGYAS THAMS
CAD KYI DRUNG NAS MI G-YO BAR STON PA SOGS

LUS DANG, DBYANGS KYI DKYIL 'KHOR GCIG LAm SKAD THAMS CAD STON
PA LTA BU GANG DANG SKAD CIG GCIG LA SPYOD PA RGYA MTSO MNGON DU
BYED PAS YID KYANG RNAM PAR DAG PA DANG, PHA

ROL TU PHYIN PA DANG, BSAM GTAN DANG, TING NGE 'DZIN GYI SPYOD
PA MA LUS PAR DAG PAR BYED CING, DE LA RTEN NAS SANGS RGYAS KYI
ZHING RNAMS SNOD BCUD KYI 'BYOR BA RLABS

CHE BA SKAD CIG RER YANG YONGS SU DAG PAR BYED PA DE LTA BU'I
TSUL GYIS BSNGO BA BZANG PO MKHAS PA KUN TU BZANG PO'I SPYOD
TSUL JI LTA BAR DAG KYANG DE DANG MTSUNGS PAR SHOG CIG ,

KUN NAS MDZES SHING THOG MTHA' BAR DU DGE BA ZAB PA DANG RGYA
CHE BA'I SPYOD PA YONGS SU SPYAD PA'I PHYIR 'JAM DPAL GYI NI
SMON LAM JI LTAR SPYAD PA DE LTAR SPYAD PAR BGYI ZHING KUN TU

BZANG PO DANG 'JAM PA'I DBYANGS KYI SPYOD PA DANG MTSUNGS PAR
SMON PA'ANG BAR MA DOR MI LDOG PAR MTHAR PHYIN PA'I PHYIR MA
'ONG PA'I BSKAL PA KUN TU MI SKYO BAR BRTZON PA SHUGS
@010A *, ,DRAG POS DE YIS BYA BA SPYOD PA DE DAG GAM, LUS PAR
YONGS SU RDZOGS PAR BGYI'O, ,BYANG CHUB SEMS DPA' RNAMS KYI
SPYOD PA RLABS PO CHE DAG NI RGYA CHE ZHING MTHAS YAS

PAS TSAD YOD PAR MA GYUR CING, SKU GSUNG THUGS KYI GSANG BA
BSAM GYI MI KHYAB PA'I YON TAN RNAMS KYANG TSAD BZUNG DU MED
PAR SHOG CIG ,DE LTAR BU'I SPYOD PA TSAD MED PA LA GNAS

NAS KYANG RGYAL BA SRAS DANG BCAS PA DE DAG GI RNAM PAR PHUL
BA THAMS CAD MNGON SUM DU TSAL BAR BGYED PAR GYUR CIG ,NAM
MKHA'I MTHA' PHYOGS DANG DUS KYI THUG PAR GYUR BA MED

PA'I JI TZAM PA LTAR SEMS CAN MA LUS PA'I MTHA' YAS DE BZHIN
DU BZUNG DU MED PA JI TZAM PA'I SEMS CAN RNAMS KYI LAS DANG
NYON MONGS PA'I KHAMS KYI MTHA' GYUR PA MED PA LTAR

BDAG GIS SNGAR BTAB PA'I SMON LAM DE DAG THAMS CAD RE RE NAS
MTHA' YANG DE TZAM MO ZHES DPAG TU MED PAR GYUR CIG ,GANG YANG
SKYE BO DAG GIS PHYOGS BCU'I ZHING RNAMS MTHA'

YAS PA RIN PO CHE SNA BDUN GYIS BRGYAN TE RGYAL BA RNAMS LA
DAD PA'I SEMS KYIS PHUL BA DANG, LHA DANG MI YI BDE BA MCHOG
BSKYED PA'I YO BYAD DAM PA RNAMS KYANG ZHING GI RDUL SNYED KYI

@010B BSKAL BAR PHUL PA BAS SKYE BO GANG GIS BSNGO BA'I RGYAL
PO 'JI THOS NAS YI RANG PAS TSIG DANG DON DRAN BZHIN PAS SGO
NAS BYANG CHUB MCHOG GI RGYU DANG 'BRAS BU'I TSUL LA RJES SU
RAB TU

MOS SHING, LAN GCIG TZAM YANG DAD PA RAB TU BSKYED PAS NI BSOD
RNAMS DAM PA'I MCHOG TU 'DI 'GYUR BA DANG, DAD PA DANG LDAN
PA'I SKYE BO GANG GIS DON YID LA DRAN PAS

BZANG PO SPYOD PA'I SMON LAM 'DI GSHAR SGOM TZAM BYAS TE SMON
LAM BTAB PAS KYANG, DE NAS NGAN SONG GI RGYU THAMS CAD SPANG
BAR 'GYUR ZHING, DES NI LOG PAR LTA BA CAN DANG

THEG CHEN BZLOG PA'I GROGS PO NGAN PA SPANG BA DANG, SANGS
RGYAS SNANG BA MTHA' YAS DE YANG DES MYUR BAR MTHONG ZHING, DE
DAG GI RNYED PA RAB THEG CHEN GYI CHOS SPYOD PA'I BSHES GNYEN

DANG GROGS DANG GNAS DANG YO BYAD SOGS MTHUN RKYEN THAMS CAD
RNYED CING, NANG DANG SDUG BSNGAL LA SOGS PA'I RKYEN NGAN
THAMS CAD BYANG CHUB KYI SPYOD PA'I GROGS SU 'GYUR PAS

LUS SEMS BDE BAR 'TSO LA MI TSE 'DI RA'ANG RGYAL BA SRAS BCAS
KYI BYIN RLABS KYIS 'DI PHYI'I DON THAMS CAD LEGS PAR 'GRUB
STE 'ONG BA DANG, BYANG CHUB SEMS DPA' KUN

@011A *, ,TU BZANG PO DE YANG SEMS DANG SPYOD DANG YON TAN
DANG, BSOD RNAMS CI 'DRA BA GANG DAG DE DAG KYANG RING PO MI
THOGS PAR DE BZHIN DU 'GYUR ZHING, MTSAMS MED PA

LNGA PO DAG GI SDIG PA GANG DAG GIS MI SHES RMONGS PA'I DBANG
GIS BYAS PA DAG KYANG, DE YIS BZANG PO SPYOD PA 'DI DON DRAN
BZHIN MOS PAS BRJOD NA MYUR DU MA LUS PAR YONGS SU

BYANG BAR 'GYUR BA SOGS MTHONG CHOS KYI YON TAN DANG, PHYI MI
TSE RABS RNAMS SU'ANG RIG PA'I GNAS RNAMS LA THOGS PA MED PAR
'JUG PA'I YE SHES DANG, GZUG DANG MTSAN

RNAMS DANG, RIGS DANG KHA DOG PHUN SUM TSOGS PA RNAMS DANG
LDAN PAR GYUR CIG BYANG CHUB KYI LAM LA BAR DU GCOD PA'I BDUD
DANG LOG PAR ZHUGS MU STIGS BYED MANG POS

DE'I LAM LA BAR DU GCOD PAR BYED MI THUB PAR, DE DAG BSOD
RNAMS DANG YE SHES KYI STOBS KYIS ZIL GYIS GNON ZHING, 'JIG
RTEN GSUM PO KUN LA LHA DANG BCAS PA'I

'GRO BA KUN GYIS MCHOD PA DANG PHYAG BYAR 'GYUR BA SOGS RGYU
DANG, SHIN TU MYUR BA'I LAM GYI BGROD PA MTHAR THUGS PAS BYANG
CHUB KYI SHING GI DBANG PO'I DRUNG DU DE MYUR DU 'GRO ZHING,

@011B DER SONG NAS KYANG SEMS CAN THAMS CAD LA BLA NA MED PA'I
BYANG CHUB KYI PHAN PA SGRUB PA'I PHYIR RDO RJE DKYIL DKRUNG
GIS 'DUG STE BLA NA MED PA'I BYANG CHUB SANGS RGYAS KYI GO
'PHANG MNGON

DU BYAS CING ZAB RGYAS CHOS KYI 'KHOR LO RAB TU BSKOR BA DANG,
RDO RJE LTA BU'I TING NGE 'DZIN GYIS BDUD KYI DMAG BYE BA
PHRAG BRGYA RNAMS SDE DANG BCAS PA THAMS CAD TUL BAR BYED PA

SOGS SMON LAM YID LA BYAS PA'I PHAN YON RNAMS KYANG GNAS SKABS
MTHA' DAG TU THOB PAR GYUR CIG ,GANG YANG BZANG PO SPYOD PA'I
SMON LAM GYI GZHUNG 'DI'I TSIG TZAM KHA TON

DU BYED PAS 'CHANG BA DANG, GZHAN LA STON TAM GLEG BAM KLOG PA
DANG, 'BRI BA LA SOGS PA BYAS NA'ANG DE YI RNAM PAR SMIN PA
SANGS RGYAS NYID KYI SPYOD YUL LAS NYAN RANG SOGS

KYIS BSAM GYIS MI KHYAB PAS BLA NA MED PA'I BYANG CHUB MCHOG
GI THABS 'DI LA SON NYI MED CING, 'JAM DPAL DPA' BOS MI RTOG
PA'I SHES RAB KYIS DGE RTZA RNAMS BYANG CHUB TU

BSNGO BA'I TSUL JI LTAR MKHYIM PA DANG KUN TU BZANG PO DE YANG
DE BZHIN DU YONGS SU BSNGO BA'I TSUL LA MKHAS SHING, GZHAN
YANG SPYAN RAS GZIGS SOGS RGYAL SRAS DE DAG KUN

@012A *, ,GYIS JI LTAR BSLAB PA'I RJES SU BDAG SLOB PAR BYED
CING BZANG PO SPYOD PA 'DON PA SOGS KYI DGE BA 'DI DAG THAMS
CAD RAB TU BSNGO BAR BGYI'O, ,DUS GSUM DU GSHEGS

PA'I RGYAL BA THAMS CAD KYIS BSNGO BA GANG LA MCHOG TU BSNGAGS
PA NAM MKHA'I MTHAS GTUGS PA'I SEMS CAN THAMS CAD LA SRID LA
JI SRID GNAS KYI BAR DU BLA NA MED PA'I PHAN

BDE SPEL BA'I PHYIR BYANG CHUB KYI RGYU BSNGO BA DE BZHIN DU
BDAG GIS SMON LAM BTON PA LA SOGS PA'I DGE BA'I RTZA BA 'DI
DAG KUN KYANG, KUN TU BZANG PO'I SPYOD PA'I SGO NAS BYANG CHUB

CHEN PO RAB TU BSNGO BAR BGYI'O, DGE BA'I RTZA BA 'DI'I MTHUS
BDAG NI 'CHI BA'I DUS BYED PAR GYUR PA NA, LAS DANG NYON MONGS
PA DANG RNAM SMIN GYIS SGRIB PA THAMS CAD DAG NI PHYIR

BSAL TE, DBANG PO'I MNGON GSUM GYI SPYOD YUL DU SANGS RGYAS
SNANG BA MTHA' YAS DE MA THONG ZHING, MTHONG NAS KYANG DE NYID
KYI THUGS RJE DANG BDAG GI SMON LAM STOBS KYIS

BDE BA CAN GYI ZHING DER THOGS PA MED PAR RAB TU 'GRO ZHING,
DER SONG NAS NI, SMON LAM CHEN PO 'BUM PHRAG BCU LA SOGS PA
'DI DAG THAMS CAD KYI DON MNGON DU 'GYUR

@012B BAR SHOG CIG ,DE DAG GI DON MA LUS PA BDAG GIS YONGS SU
BSKANGS SHING RDZOGS PAR BYAS NAS 'KHOR BA'I 'JIG RTEN JI SRID
MA STONG BDE SRID SEMS CAN THAMS CAD LA

GNAS SKABS DANG MTHAR THUG GI PHAN PA SGRUB PAS BGYI'O, RGYAL
BA 'OD DPAG TU MED PA'I ZHING DANG 'KHOR GYI DKYIL 'KHOR SMON
LAM GYI MTHU LAS GRUB PA SA BZANG ZHING TSOGS

GNYIS DANG THEG PA CHEN PO'I CHOS KYI 'BYOR PA RLABS CHE BAS
NYAMS DGA' BA DER RIN PO CHE'I PADMO DAM PA 'OD KYI 'PHRENG
BAS KUN TU MDZES PA LAS THOGS PA MED PAR RDZUS TE SKYES

NAS SNANG BA MTHA' YAS RGYAL BAS MNGON SUM DU BLA NA MED PA'I
BYANG CHUB MCHOG TU LUNG BSTAN PA'ANG BDAG GIS DER THOB PAR
SHOG CIG ,ZHING DER NI BDAG GIS DE LTA BU'I TSUL

GYIS LUNG BSTAN PA THOB NAS KYANG SKAD CIG DE NYID LA SPRUL PA
MANG PO'I BYE BA PHRAG BRGYA LA SOGS PA 'GYID PAR BYED CING,
SPRUL PA'I LUS DE DAG GIS KYANG THABS DANG SHES RAB

KYI BLO GROS KYI STOBS KYIS PHYOGS BCU RNAMS SU'ANG MTHA' YAS
PA'I SEMS CAN RNAMS LA BYANG CHUB MCHOG LA 'GOD PA'I PHAN PA
SGRUB PA RNAM PAR THAR PA'I SGO MANG POS BGYID

@013A *, ,PAR GYUR CIG ,BZANG PO SPYOD PA'I SMON LAM GYI DON
SEMS PA DANG GZHUNG DON PA SOGS KYIS BTAB PA YIS DGE BA CUNG
ZAD BDAG GIS CI BSAGS PA DE NI; PHYOGS

BCU'I 'GRO BA RNAMS KYIS DKAR BA'I PHYOGS DANG MTHUN PA'I SMON
LAM GYI DGE BA JI SNYED DE RNAMS SKAD CIG GIS THAMS CAD 'BYOR
BAR SHOG CIG ,KUN TU BZANG PO SPYOD PA'I

SMON LAM 'DON PA DANG SEMS PA'I DGE RTZA BYANG CHUB TU BSNGOS
PA 'DI YIS BSOD NAMS DAM PA MTHA' YAS PO GANG THOB PA DES,
'GRO BA SDUG BSNGAL CHU BOR BYING BA RNAMS MYUR DU THAR

TE 'OD DPAG MED PA'I GNAS RAB ZHING KHAMS MCHOG TU SKYE BA
'DZIN PA SOGS YON TAN GYI TSOGS RGYA MTSO LTA BU THOB PAR SHOG
CIG ,BZANG PO SPYOD PA'I SMON LAM GYI RGYAL PO 'DI DAG

SMON LAM THAMS CAD KYI NANG NAS MCHOG GI GTZO BOR GYUR PAS,
GZHUNG DON PA DANG, DON SEMS PA DANG, 'TSANG PA SOGS KYI SGO
NAS MTHA' YAS PA'I 'GRO BA KUN LA PHAN PAR

BYED CING, KUN TU BZANG PO SPYOD PAS YONGS SU BRGYAN PA'I
GZHUNG YONGS SU GRUB NAS, NGAN SONG LA SOGS PA 'KHOR BA'I
RGYUD RNAMS MA LUS PA STONGS PAR GYUR TE BLA NA MED PA'I

@013B BYANG CHUB KYI BDE BAS SEMS CAN KUN GYI RE BA SKONG BAR
GYUR CIG, (CES BLO YANG YUNG DU MA SONG BAR SEMS RTZE GCIG PAS
BTON TE SMON LAM BTAB NA,) GONG GI TSIG DANG DON YID LA BYAS
PA'I PHAN YON MTHA'

DAG GDON MI ZA BAR THOB PAS 'BAD PAR BYAS LA, TSOGS ZHING
RNAMS KYIS KYANG SMON LAM GYI DBANG PO MDZAD DE DE LTAR 'GRUB
PAR BYIN GYIS BRLAB PAR BSAM TE RANG LA BSTIM PA'AM MI DMIGS
PAR SBYANGS PAS CHOG PAR SEMS SO,,

'DIR SMRAS PA, DAM PA'I BSHES GNYEN DED DPON LA RTEN NAS,
,RMAD BYUNG BYANG CHUB SEMS KYI GRU GZING GI ,KUN BZANG SPYOD
PA'I RGYA MTSO RABS RGAL TE, ,RNAM MKHYEN THAR PA'I GLING DU

MYUR SON SHOG ,DER MA SON PA'I TSE RABS 'PHRENG BAR YANG,
,THEG MCHOG DGE BA'I BSHES KYI RJES BZUNG STE, ,RGYAL SRAS KUN
BZANG RJES SU SLOB PA LA, ,ZHUM PA MED PAR BRTZON PA

BSKYED PAR SHOG ,NYAM NGA'I SRID PAR 'PHYAN PA'I 'GRO RNAMS
KYANG, ,BLA MED ZHI BA MCHOG GI GO 'PHANG LA, ,RING MIN BDE
BLAG NYID DU 'GOD PA YIS, ,SDUG BSNGAL RGYA MTSO MYUR DU

SKEM GYUR CIG (,CES BZANG PO SPYOD PA'I SMON LAM GYI TSIG
RNAMS BYIN BRLAB KYI 'KHYAD PAR DU SEMS TE SER GZHAG TU BKOD
NAS BAR BAR GSAL BYED YIG 'BRU LA SHAS RE BSNAN NAS TSIG DON
MNGON PAR GO BAR BYAS PA 'DI'ANG, 
@014A *, ,SMRA BA'I DBANG PHYUG ZHABS DRUNG NGAG DBANG RGYA MTSO
NAS DNGOS SKYES DANG BCAS BSKUL BA'I G-YAR DOM LDOG PAR ^ GYIN
PA 'JIG MED 'PHRIN LAS RGYA MTSO RANG GI YID SKYOR GYI GSOS
SU'ANG DMIGS TE MDO SMAD BSTAN

PA'I 'BYUNG GNAS DPAL LDAN BKRIS 'KHYIL NAS SBYAR BA DGE LEGS
'PHEL,, ,,AOm SVA STI, SKYABS MGON BZHI BA'I THUGS RJE'I 'OD
STONG GIS, ,DUS MTHAR RGYAL BSTAN 'DAB BRGYA BZHAD PA'I

TSAL, ,CHOS GRVA BKRA SHIS CHOS 'BYOR GLING MCHOG NAS, ,SPAR GYI
CHOS SBYIN SPRAD RTZA'I DGA' STON 'PHEL, ,SARBA MANGGA LAm,, ,,

~ , BZANG SPYOD SMON LAM SGER DU 'DON TSUL NI, DMIGS BRTZE MA 3
DUS 'KHOR LTAR, PHYOGS BCU DUS GSUM GYI X 'PHRO LA PHYAG 'TSAL
LO, ,DBUS PA LTAR, MCHOG BDEN RGYAL BA GNAS SMON LTAR,

MCHOD SPRIN GYI GZUNGS 3 ROL SGRA, DKON MCHOG GSUM GYI; BLANG
DOR GNAS RNAMS X PHONGS PA'I GNYEN GCIG STON PA SH'AKYA THUB,
,NYE BA'I SRAS BRGYAD GZHON NU NOR BZANG SOGS,,

'KHOR DANG X 'DIR GSHEGS SHIG ,MI MJED ZHING NAS LTAR, BZANG
SPYOD 'BRU SNON MA 1 DE NGA RGYAL BA LTAR, BZANG SPYOD SMON LAM
1 SER BYAS LTAR, YANG TSAR GCIG ,SDUR BTON, TSUL DE LTA BU'I
BZANG SPYOD

@014B BCAD LHUG SPEL NAS TSAR GSUM MAM BDUN NAM NYER GCIG GOGS
GANG MOS RE 'DON CING, ZHING KHAMS 'BUL BAR ZHU, MDZAD DU GSOL,
DENG NAS BYANG CHUB CHOS LTAR, AI DAm GU RU, YON TAN ZHIR GYUR
MA, BKA' CHOS LTAR, MYUR MDZAD MA, RGYUD GRVA LTAR, TSOGS ZHING
RNAMS SMON LAM GYI DBANG PO MDZAD DE, 'OD KYI RNAM PAR RANG LA
THIM PAS JI LTAR SMON PA LTAR MYUR DU 'GRUB

PAR BYIN GYIS BRLABS PAR GYUR, BSTAN 'BAR MA, PHUN SUM TSOGS PA
MA, DMIGS BRTZE MA 3 GSUM KA CHOS GRVA LTAR RO,, ,,
