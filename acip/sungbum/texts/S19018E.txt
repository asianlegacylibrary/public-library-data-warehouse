@001A 20\

*, ,'PHO BA DANG GRONG 'JUG CHU TSOD SOGS KYI RNAM BZHAG PHYAG
RGYA'I MTSAN NYID BSTEN THABS RNAMS RDO RJE MKHA' 'GRO'I RGYUD
LAS BSDUS PA'I BRJED BYANG RIGS 'DZIN GAN MDZOD BI HA RA, ,

@001B #, ,'PHO BA DANG GRONG 'JUG RDO RJE MKHA' 'GRO'I RGYUD
LAS BSHAD PA, GONG DU 'PHO BA'I SBYOR MTSAN NYID, ,BSHAD KYI
LHA MO MNYAN PAR GYIS, ,'PHO BA THOG MAR SBYONG DGOS PAR BSHAD
PA, SNGON DU BDAG NYID

SBYANGS BYAS LA, ,PHYI NAS LAS NI BRTZAM PAR BYA, ,RTEN BSKYED
CING SBYANG TSUL BSHAD PA, GZUGS MED GNAS PA MDOG SNGO BA'I,
,PAD CHEN ZLA BA LTA BUR 'DZAGS, ,SLAR YANG GZUGS SU GNAS PA
STE, ,

RNAM PA KUN GYIS BRGYAN BA'O, ,CHA SHAS BZHI DANG YANG DAG
LDAN, ,KHA NI THUR DU BLTAS TE 'PHYANG, ,GO 'PHANG GNAS PA'I
GNAS NAS NI, ,KUNDA ZLA 'DRA RTAG TU DAG ,RNAM SHES YE SHES
BDUD RTZI NI,,

LHA MO CHEN MO 'BAB PA'I MCHOG ,RTEN DU GYUR PA'I PADMA GANG,
,ZLA BA'I 'OD KYIS RNAM PAR BRGYAN, ,DE NI CHA DANG CHA YI
GZUGS, ,GONG BU GNAS PA ZHES BYAR BRJOD, ,LEGS PAR SBYANGS
PA'I PHAN

@002A *, ,YON DANG, MA SBYANGS PA'I NYES PA DANG SBYONG TSUL
BSHAD PA, DE NAS GZHAN YANG BSHAD BYA BA, ,GNAS KYI MTHA' NI
DAG PAR BYA, ,DAG NAS SRID PA 'PHO BYA YI, ,GZHAN DU NA NI DON
MED 'GYUR, ,DGANG BA

YIS NA LUS BKANG NA, ,DUG DANG RIMS KYI TSA BA 'PHROGS, ,BUM
PA CAN GYIS SGO BCINGS NA, ,SGO YI SPU GU DAG PAR 'GYUR,
,'THOR BAS SNA TSOGS RDUL DU BYA, ,RAB TU ZHI BAS ZHI BAR
'GYUR, ,GZHAN GYI

RNAM SHES RANG GI LUS LA ZHUGS NAS TSAR GCOD RJES 'DZIN BYED
PA'I RNAM SHES 'PHROG TSUL DANG, RANG GI RNAM SHES GZHAN GYI
PHUNG PO'I GRONG DU 'GRO BA'I GRONG DU 'JUG TSUL, RNAM SHES
'PHROGS PA'I CHO GA DANG, ,GZHAN DU 'GRO BA'ANG BSHAD PAR BYA,
,DE NAS

PHYI ROL SBYOR BA NI, ,MKHAS PA YIS NI SBYANG BAR BYA, ,GNAS
GNYIS DAG NI BSAMS NAS SU, ,RLUNG GI DKYIL 'KHOR BSGOM PAR
BYA, ,RLUNG GI DBUS SU ME YIS NI, ,YANG DANG YANG DU DBYE BAR
BYA, ,

@002B AA LI KA LIR LDAN PA YIS, ,SA BON DER NI SBYAR BAR BYA,
,RNAL 'BYOR PA YIS KHYAD PAR DU, ,'BYUNG DANG 'JUG PAS BZLAS
PAR BYA, ,'BYUNG BA YE SHES SA BON GYIS, ,BSNUN DANG LDAN PAR
BSAM PAR BYA, ,'JUG PA SNYING GI RNAM SHES

LA; ;ME TOG LTA BUR BSNUN PAR BYA, ,RNAL 'BYOR PAS NI 'BYUNG
BZLAS TE, ,BDAG NYID LAS NI PHYI ROL BYA, ,'JUG PA 'BYUNG BAR
MTSON BYA STE, ,DE KHO NA NYID MNYAM PAR BSGOM, ,MNYAM GZHAG
DNGOS PO BSGOM NA NI, ,'GRUB 'GYUR 'DIR NI THE

TSOM MED, ,DE NAS PHYI ROL LUS LA NI, ,BSGRUB PA PO YIS RNAM
PAR SPRUL, ,NYI MA'I LAM NAS DANG PHYUNG STE, ,LHA MO CHA SHAS
LDAN PAR BYA, ,BSGRUB BYA'I SNYING KHAR ZHUGS NAS NI, ,RLUNG
DANG ME YIS 'BAR BA DAG ,DE YI RNAM SHES BZUNG NAS NI, ,LUS
KYI

DKYIL 'KHOR DU NI GZHUG ,BSGRUB BYA'I RNAM SHES BSDUS NAS SU,
,'OG GI 'KHOR LO SBYAR BAR BYA, ,JI SRID ZAD PAR BYAS PAR DU,
,DE SRID LKUGS TE GNAS PAR 'GYUR, ,'CHI BA'I DUS LA BAB GYUR
NA, ,'CHI BA'I MTSAN MA STON PA DANG, ,

RIMS LA SOGS PAS MA PHOG BAR, ,GONG DU 'PHO BA MCHOG YIN NO,
,GRONG 'JUG TSUL, DE NAS GZHAN LUS LA 'JUG PA, ,MDOR BSDUS NAS
NI BSHAD PAR BYA, ,SENG GE RNAM ROL PHYAG RGYA YIS, ,RNAL
'BYOR PA YIS BCINGS NAS SU, ,RTAG TU SROG DANG

RTZOL PAR BYA, ,KHYOD KYI GNAS SU SBYAR NAS NI, ,RANG GI LUS
NI YONGS BTANG STE, ,RIM GYIS SBYOR BAS PHE NAS SU, ,CHO GA
'DI LTAR BYAS PA YIS, ,SNGAGS PA GZHAN GYI LUS LA 'JUG ,SBYOR
BA'I RIM PA DE NYID KYIS, ,RANG GI LUS LA SBYAR BAR 'DOD,, 
@003A *, ,'GRO DANG 'ONG BA'I BYE BRAG GIS, ,MNYAM PAR GZHAG STE
GANG BYED PA, ,DPA' PO'I DBANG PHYUG THAMS CAD DANG, ,MKHA' 'GRO
MA DANG SBYOR BAS MCHOD, ,RNA BA'I MNGON SHES SGRUB TSUL, GANG
GI RING NAS THOS GYUR PA, ,DE NI YANG

DAG BSHAD KYI NYON, ,DE BZHIN MKHAS PAS GZHAN SEMS KYI, ,BSAM
PA RJES SU SHES PAR BYA, ,BSGOM DANG BZLAS PA'I KHYAD PAR GYI,
,SBYOR BA'I DAM PA SKYE BAR 'GYUR, ,GANG GI LAM NAS BSAMS NA
NI, ,'GRUB 'GYUR 'DIR NI THE TSOM MED, ,'KHOR

LO GANG ZHIG SNGAR BSTAN PAR, ,ZHUGS TE NYAN PA GNYIS SU NI,
,'JIG RTEN GSUM DANG 'DRES NAS NI, ,ME STAG BZHIN DU RNAM PAR
'KHOR, ,RLUNG GIS BSKYED PA'I ME YIS NI, ,SHES RAB LDAN PAS
ZHUGS BSAMS NA, ,ZLA DRUG TZAM GYIS NGES

PAR NI, ,RING NA GNAS PA THOS PAR 'GYUR, ,DE BZHIN DU MIG GI
MNGON SHES SGRUB TSUL BSHAD PA, BSGOM PA'I SBYOR BA 'DI YIS
NI, ,YE SHES MIG GIS MTHONG 'GYUR BA, ,SHIN TU RING NA GNAS PA
YANG, ,SGRUB POS SKAD CIG GSAL BAR MTHONG, ,SGO'I BZANG

NGAN BSTAN PA, BSTAN DANG MA BSTAN GANG CI'ANG RUNG, ,DE KUN
NGA YIS YANG DAG BSHAD, ,NYON CIG LHA MO SGYU MA CHE, ,DGE
BA'I SGO NAS 'GRO BA DANG, ,GANG GI LAM NAS 'GRO BA YIS, ,THAR
PA'I DNGOS GRUB RAB STER BA, ,MCHOG DANG THA MA'I BYE BRAG
RNAMS,,

MDOR BSDUS NAS NI BSHAD PAR BYA, ,LTE BA NAS NI 'DOD KHAMS
LHA, ,THIG LE GZUGS CAN MTHO RIS TE, ,STENG NAS 'GRO BA'I
STENG GI NI, ,MYUR DU 'GRO BA BYED PAR 'GYUR, ,SNA NI GNOD
SBYIN GNAS SU STE, ,RNA BDAG NI GRUB PA'I LHA, ,GAL TE

@003B MIG LAS YE SHES 'GRO ,MI RNAMS KYI NI BDAG POR 'GYUR,
,SRID PA'I SGO LAS YI DVAGS TE, ,DE BZHIN CHU LAS DUD 'GRO'O,
,CHU MIN GYIS NI DMYAL BAR LTUNG, ,THAR PA'I LAM LAS GZHAN DU
'GRO ,SGO DGU RLUNG BUM CAN GYIS 'GOG TSUL, SNGON DU BUM PA
BRTZAMS

PA YIS, ,SGO RNAMS THAMS CAD BCING BAR BYA, ,RGYAL BA LNGA YI
MCHOD RTEN GYI, ,SGE YI BU GAR BSGOM BAR BYA, ,DE LA 'OG GI
SGO RU NI, ,CHU YI SA BON DKAR BO BSAM, ,CHU DANG CHU MIN SGO
LA NI, ,ME YI SA BON 'BAR BA STE, ,DE LA SHIN TU MNYAM

GZHAG PAS, ,DBUGS NI BUM PA CAN DU BSGOM, ,LUS NI RLUNG GI
MDOG TU STE, ,RLUNG GI DKYIL 'KHOR BSGOM PAR BYA, ,RLUNG GI
MTHA' NI RTZA BA CAN, ,RLUNG GI SA BON 'BAR BA STE, ,THIG LE
SGRA DANG LDAN PA YI, ,RTZA BA'I SA BON DRANG BAR BYA, ,'OG TU
RLUNG

GI DKYIL 'KHOR GYIS, ,SGRA DANG SGRA YIS 'BUL BAR BYED, ,DUS
LA BABS NA 'PHO BYA STE, ,DUS MIN LHA RNAMS GSOD PAR 'GYUR,
,LHA RNAMS BSAD BA TZAM GYIS NI, ,DMYAL BAR NGES PAR SREG PAR
'GYUR, ,DE BAS 'CHI BA'I MTSAN MA NI, ,MKHAS

PAS 'BAD DE SHES PAR BYA, ,RNAL 'BYOR PA YIS SNGAR BSTAN PA'I,
,SNGO CHEN BDE BA PHUN SUM TSOGS, ,SGRUB PO RNAMS KYIS SMIN PA
LA, ,STENG GI RTZA BA BZA' BAR BYA, ,CHU DANG SKYA RENGS LDAN
PA DAG ,G-YON PA'I BDUD RTZIR SBYAR BYAS LA, ,ZOS NA ZHI

DANG RGYAS PA STE, ,DUG DANG RIMS KYIS TSA PA 'PHROG ,CHO GA'I
SBYOR BA 'DI YIS NI, ,BRNYINGS DANG SMIN PA 'JOMS PAR BYED,
,LHA MO SLAR YANG BZLOG PA YIS, ,NAM MKHAR 'GRO BA BRJOD PAR
BYA, ,RLUNG DANG ME YI BYE BRAG GIS, ,RKANG PA'I 'KHOR LOR

@004A *, ,SBYAR BYAS TE, ,YID KYIS RAB TU ZHIR SGYUR NAS, ,NAM
MKHA' LA NI 'GRO 'GYUR ZHING, ,MKHA' 'GRO KUN GYIS BSKOR NAS
SU, ,LHA YI LUS KYIS KUN TU RTZE, ,JI SRID ZLA NYI YOD KYI
BAR, ,DE SRID NAM MKHAR GNAS PAR

'GYUR, ,SLAR YANG LUGS LAS BZLOG PA YIS, ,KHA DOG DKAR PO'I
PADMA BSAM, ,BSGRUB BYA'I DBUS SU SBYAR NA NI, ,RTAG TU NGAG
GI DNGOS GRUB BYED, ,RANG GI LUS DBUS BSGOM BYA BA, ,RLUNG GI
DKYIL 'KHOR 'KHRUG PA LTAR, ,RANG GI KHA NAS BYUNG

NAS SU, ,BSGRUB BYA'I KHA RU THIM PAR BYA, ,NYI MA BDUN GYIS
DNGOS GRUB TU, ,'GYUR TE GZHAN DU YANG MA YIN, ,RLUNG GI LAM
NAS BSGRUB BYA YI, ,LUS LA THIM PAR GYUR PA DANG, ,DE YI SEMS
NI BZUNG NAS SU, ,BDAG LA GZHUG STE ME LA NI, ,BSAMS

TE RLUNG DANG ME SBAR BAS, ,DE YI LUS NI 'KHRUG PAR 'GYUR,
,TSIG DGU LAS NI STENG GZHAN GYIS, ,MOD LA 'PHO BAR SHES BYA
STE, ,NYIN RE BRAM ZE GSOD PA DANG, ,MTSAMS MED LNGA NI BYED
PA DANG, ,RKU 'PHROG 'DOD LA SBYOD PA YANG, ,LAM 'DI YIS NI
DAG

'GYUR TE, ,SDIG PAS GOS PAR MI 'GYUR ZHING, ,SRID PA'I SKYON
LAS RING DU 'GRO ,JI LTAR 'DAM LAS SKYES PA YIS, ,PADMA DRI
MED YID 'ONG BA, ,DE BZHIN LUS KYI 'DAM LAS NI, ,YE SHES SKU
NI 'DOD BZHIN 'GRO ,ZHES RIM PAR PHYE BA NYI SHU RTZA GCIG PAR
GSUNGS

SO; ;SLOB MAS BLA MA JI LTAR BLTA TSUL, DE LTA BU'I SLOB DPON
LA JI LTAR BLTA BAR BGYI BKA' STZAL BA, SANGS RGYAS KUN GYI
RANG BZHIN SKU, ,YAN LAG BYANG CHUB SEMS DPA' STE, ,BA SPU
RNAMS NI DGRA BCOM NYID, ,SPYI GTZUG RIGS LNGA'I SANGS RGYAS
TE, ,'JIG RTEN PA NI

@004B ZHABS KYI GDAN, ,'OD ZER GNOD SBYIN GSANG LA SOGS, ,DE
LTA YON TAN RANG BZHIN LUS, ,RNAL 'BYOR CAN GYIS RTAG TU BLTA,
,ZHES DANG, RDO RJE MKHA' 'GRO'I SBYIN SREG NI, SLOB MA YI NI
RKANG MTHIL DU, ,GZHU 'DRA'I RLUNG GI DKYIL 'KHOR BSAM, ,LTE
BAR YE SHES

ME 'BAR BA, ,DE YI 'OD ZER SNYING KHAR 'BAR, ,'BAR BAS KUN NAS
'KHRIGS PAR BSGOM, ,PAm LAS BYUNG BA'I MI SDUG GZUGS, ,SDIG NI
SNA YI SGO NAS DBYUNG, ,DE NAS KHRO BO'I GZUGS BSGOMS LA, ,DE
NI KUN NAS ZA BAR BSGOM, ,AOm BADZRA d'A KI N'I, GA BA

KH'A HI KH'A HI, SARBA B'A BAm DA HA DA HA BASMI KU RU H'Um
H'Um PHAt, CES GSUNGS SO, ,DUS DRUG NI, SOS KA DANG NI DBYAR
DANG STON, ,DGUN STOD DGUN SMAD DE BZHIN DBYID, ,DE DAG MA
'DRES SHES BYAS LA, ,'DIS NI LAS RNAMS THAMS CAD BYA, ,ZHES
DANG NYIN GCIG GI DBUGS KYI GRANGS NI,

NYI KHRI DANG NI CHIG STONG DANG, ,DRUG BRGYA RU NI BRTZIS PA
YI, ,CHU TSOD DRUG CU'I DBUGS RNAMS KYIS, ,NYIN MTSAN LA RU
GRAGS PA YIN, ,ZHES DANG, 'DI BA'I LO MGO DANG ZLA BA BCU
GNYIS KYI MING NI, DPYID ZLAR BA NAS BRTZAMS TE, ,NYI MA BYANG
DU 'GRO BA'I DUS, ,ZLA BA BCU

GNYIS PO RNAMS NI, ,RIM NI RIM PA BZHIN DU BZHAG ,CES DANG,
DANG PO NI 'PHEL BA'O, ,GNYIS PA NI GTI MUG GO ,GSUM PA NI
BZANG PO'O, ,BZHI BA NI KHYU MCHOG GO ,LNGA BA NI RUS SBAL LO,
,DRUG PA NI CHU SRIN NO, ,BDUN PA NI YUG SA MO'O, ,BRGYAD PA
NI SME

BA'O; ;DGU PA NI 'BUGS PA'O, ,BCU PA NI 'PHYO BA BO, ,BCU GCIG
PA NI RMI LAM MO, ,BCU GNYIS PA NI SA'I DBANG PHYUG GO ,'DI NI
NYIN RTZIS GCIG DANG BSRES NAS GSUNGS 'DUG PA DE'I RJES NAS
SLAR YANG SA'I DBANG PHYUG MGO BYAS NAS BCU GNYIS DANG DE
BZHIN DU LHAG MA BCU BOR RIS KYANG MGO BYAS PA'I

@005A *, ,BCU GNYIS RE BYAS SNANG BZLAB LA'ANG 'DRA SNYAM,
YANG TIN MTSAN GYI CHU TSOD DANG, DUS KYI CHU TSOD 'PHEL 'GRIB
BSHAD PA, DPYID ZLA LA SOGS RIM BZHIN DU, ,NYI MA BYANG DU
'GRO BA'I TSE, ,JI LTA'I DUS BZHIN MTSAN MA NI, ,RIMS KYIS RIM
GYIS SBYAR BAR BYA,,

NYIN MO YI NI CHU TSOD DAG ,MKHAS PAS BZHI DANG BCU GNYIS
BSGYUR, ,MTSAN MO DRUG DANG BCU GSUM BSGYUR, ,CHU TSOD MKHAS
PAS BRTZAMS PAR BYA, ,RE'U MIG DAG NI GNYIS PA LA, ,DUS LA
MKHAS PAS MTSAN MA BYA, ,NYIN MO DRUG DANG BCU GNYIS

BSGYUR, ,CHU TSOD KYI NI MTSAN MA BYA, ,BZHI DANG BCU GSUM
BSGYUR BA NI, ,MTSAN MO'I CHU TSOD DU NI BRTAG ,BRGYAD DANG
BCU GNYIS BSGYUR BA DAG ,NYIN MO RU NI BRTAG PAR BYA, ,GNYIS
DANG BCU NI GSUM BSGYUR BA, ,MTSAN MO'I CHU TSOD DU NI

BRTAG ,CHU TSOD SUM CU THAM PA NI, ,DBUS KYI BI SHU GNYIS KAR
SBYAR, ,GNYIS DANG BCU NI GSUM PO DAB, ,NYIN MO'I CHU TSOD
SHES BYA STE, ,BRGYAD DANG BCU GNYIS BSGYUR BA DAG ,DE YI
MTSAN MO'I MTSAN MAR BYA, ,BZHI DANG BCU GSUM

MTSAN MA NI, ,NYIN MO YI NI CHU TSOD DO, ,DRUG DANG BCU NI
GNYIS BSGYUR BA, ,MTSAN MO'I CHU TSOD MTSAN MA BYA, ,DRUG DANG
BCU NI GSUM BSGYUR BA, ,NYIN MO YIR NI SHES BYA STE, ,BZHI
DANG BCU NI GNYIS BSGYUR BA, ,MTSAN MO'I CHU TSOD DU NI

GRAGS, ,DE BZHIN LHOR NI 'GRO BA YI, ,DUS SHES PA NI BSHAD PAR
BYA, ,BZHI DANG GSUM BSGYUR CHU TSOD NI, ,NYIN MO YIR NI BSHAD
PA YIN, ,DRUG DANG BCU NI GNYIS BSGYUR BA, ,MTSAN MO YI NI
MTSAN MAR BYA, ,GNYIS DANG BCU NI GSUM

@005B BSGYUR BA, ,DE BZHIN NYIN MO'I CHU TSOD YIN, ,BRGYAD
DANG BCU NI GNYIS BSGYUR BA, ,CHU TSOD MTSAN GYIR RAB TU
GRAGS, ,BCU NI GSUM DU BSGYUR BA DAG ,BI SHU'I NYIN MO'I CHU
TSOD DE, ,DE BZHIN MTSAN GYI CHU TSOD KYANG, ,BCU NI GSUM DU
BSGYUR BAR

BYA; ;BRGYAD DANG BCU NI GNYIS BSGYUR BA, ,NYIN MO YI NI BSAM
PAR BYA, ,GNYIS DANG BCU NI GSUM BSGYUR BA, ,MTSAN MO'I CHU
TSOD DU NI BRTAG ,DRUG DANG BCU NI GNYIS BSGYUR BA, ,NYIN MO'I
CHU TSOD RIM PA YIN, ,BZHI DANG BCU NI GSUM BSGYUR

BA; ;DE BZHIN MTSAN MO'I CHU TSOD DO, ,SUM BRGYA DRUG CU'I
DBUGS KYIS NI, ,CHU TSOD KYI NI DUS RNAMS 'DA', ,CHU TSOD DRUG
CU'I GRANGS KYIS NI, ,NYIN MTSAN PHRUGS GCIG DU NI BRJOD, ,ZLA
BA'I GO RIMS JI BZHIN DU, ,RIM PA DE BZHIN MTSAN MA

BYA; ;CHU TSOD DBUGS NI RDZOGS DANG PO, ,RIM GYIS 'PHEL ZHING
RIM GYIS 'BRI, ,LAS DANG LAS MIN BYE BRAG BZHIN, ,DBUGS NI
RIMS KYIS GZUNG BAR BYA, ,MKHA' 'GRO GNYIS DANG DUS TSIGS
DANG, ,BGROD PA GNYIS KYIS MTSON PAR BYA, ,

GNYIS PO DAG NI BCUR BSGYUR BA, ,DE BZHIN LO YI CHU TSOD DO,
,DE YI MTSAN MA LDAN PA YIS, ,NYIN MTSAN GYI NI DBUGS SU
BRTZI, ,NGAG GI DBANG PHYUG KUN BZUNG NAS, ,DPYANGS KYI MTSAN
MAR MNGON BAR BZHAG ,MA NING GNYIS NI SPANGS NAS SU,,

SA YI DBANG PHYUG KUN TU BZHAG (,CES DBYANGS LHAG MA BCU GNYIS
BKOD NAS BRTZI LUGS GCIG BSHAD KYANG GZHAN RE ZHIG BZHAG GO
,DE'I 'GOD LUGS 'DI YIN TE,) JI LTAR SNGON GYI AA ZHES PA, ,DE
BZHIN THA MA'ANG BZUNG BAR BYA, ,DRUG 'GYUR DU NI BZHAG Rim?
GNAS SU, ,SNGA MA DE

@006A *, ,BZHIN SUM 'GYUR BYA, ,SUM BRGYA DRUG CU BSREGS NAS
SU, ,SA GZHI RU NI BCAD NAS KYANG, ,YI GE LHAG MA GZUNG BYAS
TE, ,DGE DANG MI DGE MTSON BAR BYA, ,YANG NA RI MO KYAG KYUG
BRI, ,DBYANGS KYI DANG PO LA SOGS BGRANGS, ,

YANG NA ME TOG GTOR NAS NI, ,DE BZHIN SA NI MTSON PAR BYA,
,ZHES SOGS BDUD RTZIS 'GANG BSHAD SNANG BLO GROS CAN DAG THUGS
LA ZHOG CES ZHU, YANG RIM PA NYER DRUG DANG SGANG GSHONG 'KHOR
LO ZHES BZHIG BSHAD SNANG BA 'DI GO LA ZER BA DE YIN SNYAM LA
DER KHYOD KYIS BSHAD PA'I DUS SOGS BSAM GYIS MI KHYAB

PAR BSHAD PA DE RTOGS PA'I DON DU SKYE BO KUN LA PHAN PA'I
PHYIR DBUGS KYI NGES PA BSHAD PAR GSOL NAS BSHAD PA, SKYE BO
KUN LA SMAN SLAD DU, ,DBUGS KYI NGES PA BSHAD DU GSOL, ,BCOM
LDAN 'DAS KYIS BKA' STZAL PA, ,NAD MED RLUNG DANG BRAL PA
DANG, ,KHAMS

NI SNYOMS PAR GNAS PA DANG, ,RAN PAR ZA ZHING TSUL BZHIN RGYU,
,DE YI YIG BTZUMS BZUNG BAR BYA, ,MIG BTZUMS MIG NI BTZUMS PA
STE, ,MIG BTZUMS DRUG LA CHA SHAS NI, ,GCIG CES BYA BAR BRJOD
PA YIN, ,YUD TZAM DRUG NI SKAD CIG

STE; ;SKAD CIG DRUG NI THANG CIG YIN, ,THANG CIG DRUG NI CUNG
ZAD YIN, ,DUS KYI GO RIM BYA BA 'DIS, ,SUM CU THAM PAR BSGYUR
BA LA, ,YI GE LCE BA'I DUS ZHES BRJOD, ,YI GE LCI BA BCU LA
NI, ,SROG GCIG CES BYA'I DUS SU BSHAD, ,DE NI SUM

CUR BSGYUR BA LAS, ,DE YAR GNYIS SU BSGYUR BA NI, ,SRANG GCIG
CES NI BRJOD PA YIN, ,SRANG NI DRUG CU THAM PA LA, ,CHU TSOD
GCIG TU BZHED PA YIN, ,DE BRGYAD THUN GCIG CES BYA'O, ,DE BZHI
LA NI NYIN GCIG GO ,NYIN MTSAN DUS NI MNYAM PA LA,

@006B MTSAN MO'ANG DE DANG MNYAM PAR BSHAD, ,CHU SRIN NAS NI
SBAL BA'I BAR, ,NYI MA 'PHEL BAR BRJOD PA STE, ,LHA MO SRANG
NI GSUM GSUM GYIS, ,NYIN RE BZHIN NI SPEL BAR BYA, ,CHU SRIN
LAS NI 'DAS NAS SU, ,MTSAN MO SRANG NI GSUM GSUM 'BRI,,

MTSAN MA DE DAG BSTAN BA'I PHYIR, ,ZANGS MA SRANG NI BCU GNYIS
LA, ,SNOD NI DBANGS SU SOR BRGYAD DANG, ,RGYAR NI SOR MO BCU
GNYIS PA, ,LEGS PA NYID DU BRDUNG BAR BYA, ,GSER NI 'OL SE SUM
CU LAS, ,SOR DRUG PA YI TSAD TZAM DU, ,THUR MA

LEGS PAR BRDUNGS NAS NI, ,THUR MA DE YIS BU GA NI, ,ZANGS MA'I
SNOD LA MKHAS PAS DBUGS, ,CHU NI RNYOG PA MED PA LAS, ,SRANG
NI DRUG CU'I TSAD DU BYA, ,SRANG 'DIS CHU TSOD TSAD YIN TE,
,SKYE BO RNAMS LA PHAN PHYIR BSHAD, ,CHU TSOD DE NI

YUD TZAM STE, ,THUN PHYED DANG NI THUN GCIG DANG, ,NYIN DANG
MTSAN MO'I CHAD KYIS NI, ,RIM BZHIN ZLA PHYED ZLA BAR SPEL,
,ZLA BA GNYIS NI DUS YIN TE, ,DE GSUM NYI MA'I 'GRO LDOG
BRJOD, ,NYI MA 'GRO LDOG GNYIS LA NI, ,LO GCIG NYID DU BRJOD
PA

YIN; ;ZHES SO, ,PHYAG RGYA'I MTSAN NYID BSTEN THABS GSUNGS PA,
SKYES PA DANG NI BUD MED KYANG, ,RE RE ZHING YANG GSUM GSUM
'DOD, ,CES BYA BA NI, ,BAMS KYI RANG BZHIN GYIS NGES PA GSUM
DU 'DOD PA'O, ,KYANG ZHES BYA BA NI BRTAG PA STE, MA NING

LA NI BCUD KYIS LEN PA MI SBYAR BA'I PHYIR RO, ,NAG PO NI KHA
DOG NAG PO STE 'DZAG PA LA BSNGAGS SO, ,SER SKYA YANG KHA DOG
STE 'PHO BA LA'O, ,SNGO BSANGS NI NAG PO DANG SER PO GNYIS
'DUS PA STE, 'DZAG PA DANG 'PHO BA GNYIS KA LA'O, ,DANG ZHES 
@007A *, ,BYA BA NI RIM PA BZHIN DU SBYAR BA'I DON NO, ,RTZUB
CES BYA BA NI BA GLANG GI LCE LTAR RTZUB PA'O, ,'JAM PA NI PADMA
CAN ZHES BYA BA'O, ,MKHRAD BA NI KHUB SRA BA STE, GANG GI KHUB
'THAS PAR GYUR PA'O, ,'DZER BA CAN NI DUNG CAN

MA STE; PADMA LA SHA 'DZER YOD PA'O, ,BUD MED 'DI DAG NI BCUD
'CHING BA LA DBANG BAR GYUR PA LA YIN NO, ,SPOM ZHES BYA BA NI
GDONG DANG KHA DANG NU MA 'PHEL KHA CHE ZHING SBOM PA'O, ,THUNG
ZHES BYA BA NI BONG THUNG BA DANG SKRA THUNG ZHING CHANG GI DRI
DANG LDAN

LA 'DOD PAS MYOS PA STE, DE DAG NI BONG TSOD RAN ZHES BYA BAR
BSHAD DO, ,RING BA NI GDONG DANG LAG PA DANG RKANG BA'I DKYUS
RING PA'O, ,GZHAN YANG NYA'I DRI DANG LDAN PA'I KHU BA RING DU
'DZAG PA STE, DUD CAN MA'O, ,SNGO BSANGS MTSUNGS ZHES BYA

BA NI DBYANGS MI SNYAN ZHING YAN LAG DANG SKRA THUNG BA'O, ,YAN
LAG RTZUB CES BYA BA NI DRI MI ZHIM ZHING 'GROS DAL BA STE, ,RI
MO CAN MA'O, ,MGRIN PA RING BA NI GANG GI MGRIN PA MA THOB DE
MGRIN PA RING BA STE, PADMA DKAR PO LTA BU'I 'OD YOD CING YID DU

'OD LA DUS RTAG TU RDUL GYI DRI ZHIM PA DANG, RI DVAGS KYI MIG
'DRA LA RI DVAGS LTAR LTA ZHING MGRIN PA DANG LHO RI DVAGS 'DRA
LA RKED PA RI DVAGS KYI RGYAL PO LTA BU STE PADMA CAN DU SHES
PAR BYA'O, ,MIG NI ZANGS LTAR DMAR BA ZHES BYA BA NI MIG DANG
RKANG PA

DANG LAG PA SHIN TU DMAR ZHING MA LI KA'I DRI DANG LDAN PA DANG,
BDE BAR GSHEGS PA'I RIGS LA DGA' ZHING DE BZHIN DU BDE BA'I
DNGOS GRUB STER BA'O, ,BI NO AUN TA ZHES BYA BA NI PIN NI 'O MA
'DZIN PA STE, DE MKHRAD ZHING SKRA LI BA DANG, BZHIN

@007B KUN NAS ZLUM PA DANG, LTE BA'I DBUS NA RI MO GSUM YOD PA
DE NI PHRENG BA CAN DU SHES PAR BYA BA'O, ,THUN MONG MA NI GANG
GI RGYU SBYIN PAR BYED PA'O, ,NU MA MED CES BYA BA NI NGANG TSUL
NGAN PA DANG SKYES PA LTAR NU MA SPANGS PA STE, YAN LAG MA TSANG
BA ZHES BYA

PA'I BAR DU'O, ,MDOG NYAMS PA ZHES BYA BA NI MDANGS RTZUB PA'O,
,SA LI DRI ZHES BYA BA NI SA LI LTAR YID DU 'ONG BA'I DRI YOD
PA'O, ,CHANG NI STOBS TE, DAM TSIG DANG SPYOD PA PHUN SUM TSOGS
PA'I BSAM PA DANG LDAN PA'O, ,CHANG MIN DRI ZHES BYA BA

NI KHYAD PAR DU MI RO'I DRI'I RJES SU 'GRO BA'O, ,MYOS PA NI
SHIN TU KHYAD PAR DU GYUR PA'O, ,CHA GNYIS PA NI CHA GNYIS TE
GNYIS GNYIS BSDUS PA'O, ,CHA GSUM NI CHA GNYIS PO DE GSUM DU
BSGYUR BA STE, SPU MED PA DANG, SHA CHE BA DANG, RUS SBAL GYI

RGYAB LTAR MTHO BA DANG, GLANG PO CHE'I ZE BA LTAR MKHRAD PA
DANG, SKYE GNAS YANGS PA DANG, KHRAG DANG KHU BA RTAG TU 'DZAG
PA STE, DUG PO DE DAG NI SKAL BZANG MA STE, SU BHA GA YIN LA DE
DAG NI SGRUB PA PO LA MCHOG STER BA YIN NO, ,DE DAG NI

RKED PA'I BYE BRAG GO ,DE NYID KYIS SBRANG RTZI LTAR 'DZAG
SBRANG RTZI'I DRI STE, SBRANG RTZI'I RANG BZHIN CAN NO, ,SO SO
NI DAM TSIG GI DON DANG GZHAN LA SO SOR STE THA DAD PAR SBYAR
GYI, GZHAN DU STE SEMS CAN GYI DON DU RAS YAN LA SOGS PA LAS
GZHAN DU NI NAM YANG

MA YIN TE, GZHAN DU NI TSIG TZAM YANG SBYAR BAR MI BYA'O, ,'DIR
NI SO SOR BSGRUB PA STE, YID LA SEMS DPA'I 'KHRUL 'KHOR GYIS
ZHES BYA BA LA, YID LAS BYUNG BA NI YID LA SEMS PA STE, 'KHRUL
'KHOR NI SHING DANG LPAGS PA'I RANG BZHIN GYIS 'KHRUL

@008A *, ,'KHOR RO, ,SGRUB PA NI NGES BSGRUB PAR BYA'O, ,BU MO
GCIG NI DANG PO STE, BYANG CHUB DANG THAR PA'I DON DU'O, ,GNYIS
NI DAM TSIG GI DON DU'O, ,MANG PO NI NOR GYI DON DU BRTAG PAR
BYA ZHES BYA BA NI KHYAD PAR DU RDZAS

BCO BRGYAD KYI STE, GSAL BAR GYUR PA NI GCIG NYID MTHA' YAS PA'I
YON TAN STER BA'I PHYIR RO, ,SU LA ZHEN, SGRUB PA'I DBANG PO LA
STE, YON TAN BYED PA NI DE NYID KYIS BYA'I GDONG BA'I RTZA'I
BDUD RTZIS YON TAN DE YANG DANG YANG

DU GOMS PAR BYAS PAS SO, ,BYIS PA ZHES BYA BA NI SHED MA BYE BA
STE, BU MO GZHON NU MA'O, ,NYI SHU ZHES BYA BA LO NYI SHU'I BAR
DU'O, ,DE RNAMS THABS KYIS SBYANG BAR BYA ZHES BYA BA NI DE
RNAMS NYID SA BON GDAB PA'I ZHING DU GYUR PAS SBYANG

BAR BYA BA YIN LA, DE RNAMS NYID THABS YIN TE MNGON PAR 'DOD
PA'I DON NYE BAR GTOD CING STER LA 'BRAS BU MNGON SUM DU BYED PA
ZHES BYA BA'I BAR DU'O, ,PHRA MO NI YID DU 'ONG BA STE, NAM
MKHA' LTA BU'I SPYOD YUL LO, ,STOBS LDAN

GZUNG BA YI NI GNAS ZHES BYA BA LA STOBS LDAN NI NUS PA YOD
PA'O, ,GZUNG BA NI BDAG GIR BYA BA'O, ,GNAS NI DBYIBS TE THUR DU
'BEBS PA DANG GYEN DU 'PHEN PA'I DO LA DANG KUR BA LA SOGS PA'O,
,RDZAS NI YONGS SU SBYONG ZHES BYA BA LA RDZAS

NI SRID PA'I RGYA MTSO'O, ,DE LAS GRU LTAR SBYONG ZHING PHAN
'DOGS PAR BYED PAS NA YONGS SU SBYONG BA'O, ,KUN GAB CES BYA BA
NI SROG CHAGS NE'U LE LTAR KUN TU 'KHYUD PA DANG, PHUG RON LTAR
'O BYED CING SOS MA MCHU BZUNG STE 'JIB PA

@008B DANG; SKRA NAS BZUNG BA DANG, SEN MO 'DEBS PA DANG, KHU
TSUR BSNUN PA DANG, SOS 'DEBS SHING 'DRAL BA DANG, MCHAN KHUNG
DANG, NU MA DANG, RKED PA DANG, BRLA GNYIS DANG, MGRIN PA DANG,
RGYAB TU SEN MOS 'DRAL ZHING SRID CES BYA BA'I

SGRA DANG BCAS PAR SNGAGS PAS SNGON DU BYA ZHING, GZHAN YANG NU
MA MNYE BA LA SOGS PAS DE'I RNAM PAR 'DUL BA'I BYA BA DE DAG SO
SOR BYED PA'I TSUL RNAM PA BRGYAD DANG SBYAR RO, ,SEN MO 'DEBS
PA DE YANG 'JAM ZHING GZHON NU LA NI KU SHA'I TSAD

TZAM DU GDAB PA DANG DRAL BAR BYAS TE, RKED PA DANG RGYAB DANG
BHA GA'I STENG DANG SKRA DANG 'GRAM PA LA SOGS PA RNAMS SU 'BRAS
KYI GZIGS MA'I TSAD TZAM GYIS RI MO CI RIGS PAR CHAGS PA LHOD PA
RNAMS LA GDAB PO, ,DE YANG SEN MO 'BA'

ZHIG NI MA YIN GYI, 'O BYA BA LA SOGS PA RNAMS KYIS TSIM PAR
BYA'O, ,GANG ZHIG CHAGS PA SRA BA RNAMS LA NI SOR MO'I RING PO
GSUM SBRUL GYI MGO LTAR BYAS LA, MO MTSAN GYI BU GAR BCU GNAS
SRID CES BYA BA'I SNGAGS 'BYUNG GI BAR DU

BYUNG PAR BYAS PAS, RGAN MO LA SOGS PA TSIM PAR BYA BA NI RDO
RJE SOR MO ZHES BYA'O, ,GANG ZHIG GZHON ZHING MNYEN PA RNAMS LA
NI RANG GI MTSAN MA DANG 'OD DANG LDAN PA'I BYANG CHUB KYI SEMS
'BAB PA'I RTZAR LCE BCUG STE BSGRIL BA TZAM GYIS

DGA' BAS BYA STE, RDO RJE LCE'I THUR MA ZHES BYA'O, ,DE LTAR
SGRUB PA POS YANG DANG YANG DU BSGUL BAS SNYING 'DAR BA DANG,
DGA' BAS MYOS SHING SEMS KYI RDUL PHRA MO'I CHU 'DZAG LA, NGO
TSA LA SOGS PA DANG BRAL TE BA SPU LANGS NAS SHIN TU CHAGS

@009A *, ,PAS LTA ZHING 'KHYUD PA LA GUS PAR GYUR CING SID CES
ZER BA DANG, DE NAS SKYIL KRUNG BCINGS LA RDO RJE DANG PADMO
MNYAM PAR SBYOR BAS DO LA DANG, KUR BAN DANG, BU RTZI DANG, AUD
KshE BA DANG, SU PRA SA RI DANG,

THA MAN GA RA DANG, PRENG KHE NA DANG, AU RU SPO TA ZHES BYA BA
LA SOGS PA JI SNYED BSTAN BCOS THAMS CAD LAS 'BYUNG BA'I GAR NA
BSTEN PAR BYA STE, DE DAG KUN KYANG RDO RJE SEMS DPA'I PHYAG
RGYAR BRJOD DO, ,DE DAG GIS RANG GI DON GYIS

DNGOS GRUB RAB TU BSGRUB PAS NA DE DANG KUN GAB LAS BYUNG BA'I,
RDZAS NI YONGS SU SBYONG BYED YIN ZHES BYA BA NYID ZA BA PO ZHES
BYA STE, DE YANG JI SRID DU YUL RNAMS KYI RA SA YAN LA SKYES BUS
DMAN PAR SPYOD CING DGA' BA'I 'KHOR LOR ZHUGS NAS

KYANG; SKYES BU DMAN PAR SPYOD PA NI, MI 'PHO ZHES BYA'O, ,BYA
BA KUN GYI LAM GYIS NI ZHES BYA BA NI BYANG CHUB KYI LAM STE ZA
BA PO ZHES BYA BA PHYI DANG NANG GI MIG LA SOGS PA'I DBANG PO
DANG, GZUGS LA SOGS PA'I YUL THAMS CAD GCIG TU

BSDUS SHING RANG RANG GI TSUL DANG RANG RANG GI CHA LA GNAS PA'I
NYE BA'I LONGS SPYOD PA THAMS CAD BSDUS TE NYAMS SU BSTAR BA YIN
GYIS, GZHAN DU SO SO BAS NI THAMS CAD LA NYE BAR LONGS SPYOD PAR
MI 'GYUR RO, ,NYE BAR LONGS SPYOD PA DE NYID KHRID

PAR BYED PAS NA LAM MO, ,DNGUL CHU YI NI SHING CHEN PO ZHES BYA
BA NI JI LTAR DPAG BSAM GYI SHING 'DOD PA'I DON THAMS CAD STER
BA LTAR BYANG CHUB KYI SEMS 'DIS KYANG 'BRAS BU THAMS CAD SPYOD
YUL DU BYED PA'I PHYIR RO, ,DES NA CHU SKYES YON TAN LDAN

@009B RANG SKYON 'JOMS PA'I YID CHES YIN, ,ZHES BYA BA LA GANG
GIS DON STON CING GSAL BAR BYED PAS NA YID CHES TE, DE KHO NA
NYID LA LTA BAR BYED PA'O, ,DE YANG 'DING PHYAG RGYA'I YE SHES
KYIS DBANG BSKUR BAS DBUGS PHYUNG BA YIN LA, PHYAG RGYA'I YE
SHES

KYANG RNAM PA GNYIS TE, DNGOS GRUB SNA TSOGS DANG, BDE BA 'JUG
PAS RIG PA DANG RIG BAR BYA BAR GZUNG NGO, ,DE LTAR NA DBANG PO
KUN LAS SKYES PA'I YID CHES PA DES DPAL DANG, NA SO DANG, NAD
MED PA'I BDE BA PHUN SUM TSOGS PAR 'GYUR TE,

DPAL DANG, NA SO DANG CHAGS PA DANG LDAN PA'I ZLA BA LA SOGS PA
LA NYE BAR SPYAD PAS DBANG PHYUG DANG, NAD MED PA DANG, STOBS
'PHEL BA DANG, SEMS CAN GYI DON DU YUN RING DU 'TSO ZHING BDE BA
DAM PA DE NYID KYIS DE KHO NA NYID LA LTA ZHING YID CHES PAS

PHYIN CI MA LOG PA'I DNGOS GRUB TU 'GYUR RO, ,ZHES BYA BA'I BAR
DU'O, (,ZHES GSUNGS SO, ,'DI THAMS CAD RDO RJE MKHA' 'GRO LAS
GSUNGS SO,, 'DIR SMRAS PA, BDE BA KUN GYI RGYA MTSO CHER 'DUS
BA, ,DPA' BO DPA' MO'I KLU DBANG STONG GIS BSTEN, ,DNGOS GRUB
MCHOG GI NOR BUS YO BAS GANG DE'I,,

BYIN RLABS RLABS PHRENG DUS MTHAR CHES CHER GA-YO, ,'JAM DPAL
SNYING LA ZHUGS PA'I GZIGS PA LA, ,DGYES TE MGRIN PA PAD MTSO'I
RDUL PHRAN RER, ,DBYANGS CAN BYE BA 'GYING NAS BZHAD PA'I SGRA,
,RDO RJE'I NUS CAN 'JIGS MED 'DING 'BAD DGE ,'KHOR LO SDOM PA'I
SBAS CHUS 'DZIN MA'I KHYON, ,YONGS GANG

SKAL LDAN KUN GYIS LONGS SPYOD CING, TSE GCIG 'TSANG RGYA'I GSEB
LAM PHO NYA'I LAM, ,GNAS GSUM MKHA' 'GRO'I TSOGS KYIS GROGS BYED
SHOG ,^ 'JAM DBYANGS BZHAD RDOR GYIS BRIS PA DGE'O,, ,,)
