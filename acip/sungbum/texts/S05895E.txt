` ,,NA MO GU RU MANYDZU GHO sh'A YA, RANG BZHIN GNAS
NAS RTZA

BA'I BLA MA NI, ,YI DAM MCHOG GSUM CHOS SKYONG BSRUNG MAR BCAS,
,SPYAN DRANGS MDUN GYI NAM MKHAR SENGGE'I KHRI, ,PADMA NYI ZLA'I
GDAN LA BZHUGS SU GSOL, ,SKYABS MCHOG RTZA BRGYUD BLA MA YI DAM
LHA, ,CHOS SKYONG BSRUNG MAR
@016A *, ,BCAS PA THAMS CAD LA, ,SGO GSUM DANG BA'I SGO NAS
PHYAG 'TSAL ZHING, ,BYANG CHUB SNYING PO'I BAR DU SKYABS SU
MCHI, ,MCHOD PA'I TSOGS 'BUL SDIG KUN SO SOR BSHAGS, ,DGE LA YI
RANG CHOS

'KHOR BSKOR BAR BSKUL, ,BSKAL BRGYAR MYA NGAN MI 'DA' BZHUGS PAR
GSOL, ,DGE TSOGS BLA MED BYANG CHUB CHEN POR BSNGO, ,GANG GI
DRIN GYIS 'DOD DGU'I BDE BA CHE, ,SKU GSUM GO 'PHANG MCHOG KYANG
BDE BLAG TU, ,

STZOL MDZAD SKYABS KYI DAM PA YID BZHIN NOR, ,BLA MA RIN PO CHE
LA GSOL BA 'DEBS, ,RAB 'BYAMS PHYOGS BCU'I RGYAL BA SRAS BCAS
KYI, ,THUGS RJE 'PHRIN LAS MA LUS GCIG BSDUS NAS, ,THA MAL TSUL
GYIS 'GRO BA'I

DON MDZAD PA'I, ,BLA MA RIN PO CHE LA GSOL BA 'DEBS, ,DUS GSUM
BDE BAR GSHEGS PA KUN GYI GTZO, ,BRGYAD KHRI BZHI STONG DAM CHOS
'BYUNG BA'I GNAS, ,'PHAGS TSOGS DGE 'DUN YONGS KYI 'DREN PA
MCHOG ,BLA MA

RIN PO CHE LA GSOL BA 'DEBS, ,SGRIB BRAL LHAN SKYES BDE STONG
ROL PA CHE, ,SNA TSOGS GDUL BYA'I BSAM PA JI BZHIN DU, ,DKYIL
'KHOR 'KHOR LO BYE BA'I BDAG NYID CAN, ,YI DAM LHA TSOGS RNAMS
LA GSOL BA 'DEBS, ,

DRAN PA TZAM GYIS BAR CHAD KUN SEL CING, ,MCHOG DANG THUN MONG
DNGOS GRUB MA LUS PA, ,'BAD RTZOL MED PAR YID BZHIN STZOL MDZAD
PA'I, ,CHOS SKYONG BSRUNG MA RNAMS LA GSOL BA 'DEBS, ,GANG ZHIG
BSTEN NA BSLU BA

@016B MED PA'I SKYABS, ,BLA MA YI DAM BSRUNG MA'I TSOGS RNAMS
LA, ,RTZE GCIG MOS PA'I YID KYIS GSOL 'DEBS NA, ,'BRAL MED THUGS
RJE CHEN POS BYIN GYIS RLOBS, ,BDAG NI SNGON CHAD NYON MONGS
DBANG GYUR PAS, ,SGO

GSUM SGO NAS MI DGE CI BGYIS PA, ,GNONG ZHING 'GYOD PAS 'DREN PA
RNAMS KYI NI, ,SPYAN SNGAR MA LUS YONGS SU BSHAGS PAR BGYI,
,DENG NAS BZUNG STE TSE RABS THAMS CAD DU, ,RTAG TU DAL 'BYOR
TSANG BA'I RTEN THOB CING, ,BLA

MA MCHOG GIS 'BRAL MED RJES BZUNG STE, ,SDUG BSNGAL KUN GYI MING
YANG MED PAR SHOG ,GNAS SKABS 'DIR YANG 'GAL RKYEN KUN ZHI
ZHING, ,TSE DANG BSOD NAMS LONGS SPYOD DPAL 'BYOR SOGS, ,MTHUN
PA'I RKYEN RNAMS

JI LTAR BSAMS PA BZHIN, ,'BAD RTZOL MED PAR LHUN GYIS GRUB PAR
SHOG ,MDOR NA RJE BTZUN BLA MA'I THUGS RJE YIS, ,BDE BA CAN SOGS
DAG PA'I ZHING BGROD NAS, ,MGON KHYOD MNGON PAR RDZOGS PAR
SANGS
RGYAS PA'I, ,

'KHOR GYI THOG MAR BDAG CAG 'GYUR BAR SHOG ,CES SGANG CHEN NAS
SDE PA CHOS RJE'I THUGS DAM DU, BTZUN PA BLO BZANG CHOS KYI
RGYAL MTSAN GYIS SMRAS PA'O,,