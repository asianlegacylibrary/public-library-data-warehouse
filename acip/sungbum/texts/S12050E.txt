@001A /NGA 13\

*, ,DPAL RDO RJE 'JIGS BYED KYI MNGON RTOGS BSDUS PA'I DMIGS RIM
DGE LEGS CHAR 'BEBS ZHES BYA BA BZHUGS SO, ,

@001B #, ,NA MO GU RU, 'DIR THAMS CAD MKHYEN PA LCANG SKYA RIN
PO CHES MDZAD PA'I RDO RJE 'JIGS BYED DPA' BO GCIG PA'I MNGON
RTOGS MDOR

BSDUS KYI DMIGS RIM NYAMS SU LEN TSUL GO BDE BAR BRJOD PA LA,
MCHOD GTOR BSHAM PA NI, RTEN GANG YOD KYI MDUN NAM 'OS PA'I
PHYOGS SU STEGS KYI

KHAR, 'JIGS BYED LA 'BUL RGYU'I GTOR MA DANG NANG MCHOD, 'BUL
YUL SBYI RNAMS NAS MGO BRTZAMS PA'I PHYI MCHOD, RANG GI MDUN DU
RDOR DRIL tA MA RU,

DE'I RGYAB TU BDAG BSKYED KYI MCHOD PA RANG GI G-YAS NAS BRTZAMS
TE BSHAMS, DE YANG MCHOD GTOR SOGS TSAD NA PHAN YON CHE BAS DE
LTAR BYAS NA LEGS MOD KYANG,

RGYUN GYI NYAMS LEN LA MCHOD GTOR MA 'BYOR NA YID KYIS BSAM PAS
KYANG RUNG NGO, ,SKYABS SEMS BYA BA NI, SANGS RGYAS CHOS DAD
TSOGS KYI MCHOG RNAMS LA, ,

@002A #, ,ZHES SOGS LAN GSUM BRJOD PA'I TSE, PHYOGS BCU NA
BZHUGS BA'I BLA MA MCHOG GSUM THAMS CAD LA YID GTAD DE BYED
RNAMS

MKHYEN SNYAM PA'I SKYABS 'GRO DANG, SEMS CAN THAMS CAD KYI DON
DU SANGS RGYAS KYI GO 'PHANG THOB PAR SHOG CIG SNYAM PA'I SEMS
BSKYED KYI DMIGS RNAM DAG 'DON

DANG BSTUN NAS BSGOM, YANG NA RJE TZONG KHA PA LTA BU RANG GI
MDUN DU BZHUGS PAR DMIGS NAS DE LA SKYABS GNAS KUN GYI NGO BOR
MOS NAS SKYABS SEMS BYAS KYANG

CHOG GO ,SKAD CIG KROD BSKYED NI, RANG NYID THA MAL PAR GNAS PA
DE NYID SKAD CIG GIS MI DMIGS PAR GYUR PA'I GO SA DER, SNA TSOGS
PADMA 'DAB BRGYAD,

DE'I LTE BAR NYI GDAN LA RANG NYID RDO RJE 'JIGS BYED SKU MDOG
MTHING NAG ,MA HE'I ZHAL CAN, PHYAG G-YAS GRI GUG DANG G-YON
THOD KHRAG THUGS KAR STENG 'OG TU

@002B BYAS NAS 'DZIN PA, RUS RGYAN GYIS BRGYAN PA, ZHABS G-YAS
BSKUMS SHING G-YON BRKYANG BA'I STABS KYIS BZHENGS PA'I SKU LAS
'OD DMAR PO 'PHROS PA'I RTZE MOR ME RAB TU 'BAR BAR GYUR PAR
BSAM LA, RANG NYID

SKAD CIG GIS ZHES SOGS BRJOD CING, RDO RJE 'JIGS BYED KYI THUGS
RJE DANG, CHO GA NGAG TU BTON PA'I BYIN RLABS DANG, RANG GIS MOS
PA'I STOBS RNAMS TSOGS PA'I MTHUS RANG NYID RDO RJE 'JIGS BYED
DNGOS SU GYUR SNYAM

DU LHA'I NGA RGYAL BRTAN PO BSKYED PAR BYA'O, ,MCHOD GTOR BYIN
GYIS BRLAB PA LA, BSANG BA NI, HR'I:- sht'I:- BRJOD PA'I TSE
RANG GI THUGS KAR H'Um SNGON PO ZHIG YOD PA'I 'OD ZER GYI RTZE
LAS RANG 'DRA'I 'JIGS BYED DPAG TU

MID PA 'PHROS TE, RANG GI SNGON BSAGS SDIG SGRIB KYI DBANG GIS
BYUNG BA'I GDON BGEGS KYI RIGS MI SDUG PA'I GZUGS CAN MANG PO
DAG MCHOD GTOR GYI NYE 'KHOR DU GNAS PA RNAMS LA BSDIGS SHING
SKROD PA'I TSUL DU

SONG BA NA, BYE'U YI TSOGS KHRAS GTOR ZHING DED PA LTAR GDON
BGEGS THAMS CAD SHIN TU 'JIGS PAS PHYI'I RGYA MTSO'I PHA MTHAR
BROS PAR BSAM, SNGAGS DON NI 'OG TU 'CHAD DO, ,SBYANG BA NI, SVA
BHA WA BRJOD

PA'I TSE, MCHOD GTOR RNAMS MI DMIGS PAR BSAM, SNGAGS DON NI, AOm
GYIS SBYANG YUL MCHOD GTOR, SBYOD BA PO RANG NYID, SBYANGS PA'I
NGO BO MCHOD GTOR MI DMIGS PAR GYUR PA GSUM MTSON ZHING,

@003A *, ,SVA BHA WA RANG BZHIN, SHUD DHA DAG PA, SARBA THAMS
CAD, DHA RM'A:- CHOS, SVA BHA LVA RANG BZHIN, SHUDDHONYAHAm, DAG
PA'I BDAG NYID DE, DON DRIL NA, SBYANG YUL MCHOD GTOR SOGS KYANG

RANG BZHIN GYIS DAG PA YIN ZHING, DE BZHIN DU CHOS THAMS CAD
KYANG RANG BZHIN GYIS DAG PA YIN NO, ,ZHES PA'O, ,BSKYED PA NI,
BDAG MDUN GYI MCHOD PA'I GO SAR THOD PA BRGYAD BRGYAD KYI NANG
DU MCHOD YON

NAS ROL MO'I BAR GYI MCHOD PA RNAMS KHYAD PAR GSUM LDAN DU GRUB
BAR BSAM, DE YANG RANG BZHIN GYI KHYAD PAR NI, MCHOD RDZAS DE
RNAMS THA MAL BA'I RDZAS MA YIN ZHING RDO RJE 'JIGS BYED KYI YE
SHES KYI RNAM 'PHRUL

DU BSAM PA'O, ,RNAM PA'I KHYAD BAR NI, KHRAG GI MCHOD YON DANG
ZHABS BSIL, KHRAG ZHAG MKHRIS PA'I DRI CHAB, DBANG PO LNGA'I ME
TOG ,SHA CHEN TSIL CHEN GYI BDUG SPOS, ZHUN CHEN GYI MAR ME, SHA
RUS KYI ZHAL

ZAS, RDOR DRIL DANG THOD PA'I tA MA RU SOGS KYI ROL MO'I RNAM
PAR BSAM PA'O, ,BYED LAS KYI KHYAD PAR NI, MCHOD PA DE RNAMS
LONGS SPYAD PAS BDE BA KHYAD PAR CAN STER NUS PAR BSAM PA'O,
,BYIN GYIS BRLAB

PA NI, AOm AA RGHAm A'A:- H'Um ZHES SOGS SO SO'I SNGAGS BRJOD
PA'I TSE BDAG MDUN GYI MCHOD PA GNYIS KA KHYAD PAR GSUM GYI YON
TAN DANG LDAN PAR BSAM ZHING, SHAPTA'I SKABS SU DNGOS SU RANG
GIS ROL MO

@003B DKROL KYANG, ROL MO RNAMS RANG GI DANG GIS SGRA 'BYUNG BAR
BSAM MO, ,GONG DU BSKYED PA'I SKABS SU GTOR MA DANG NANG MCHOD
GNYIS KA'I GO SAR THOD PA SHA LNGA DANG BDUD RTZI LNGAS GAD BA
THOL GYIS BYUNG ZHING, RANG

GI THUGS KA'I H'Um LAS 'OD ZER 'PHROS TE PHYOGS BCU'I SANGS
RGYAS THAMS CAD LA PHOG PAS DE RNAMS KYI BYIN RLABS THAMS CAD
'OD KYI RNAM PAR BSDUS TE GTOR MA DANG NANG MCHOD LA THIM BAS DE
GNYIS KA MAR BZHUS PA

LTAR ZHU ZHING SKYON DANG BRAL BA'I BDUD RTZI'I RGYA MTSOR GYUR
PAR BSAM LA, AOm A'A:- H'Um LAN GSUM BRJOD DO, ,DE NAS MNGON
RTOGS DNGOS GZHI BSGOM PA LA, DAM TSIG SEMS DPA' BSKYED PA NI,
AOm SVA BHA WA SOGS BRJOD

CING, RANG NYID STOD PA NYID DU GYUR BAR BSAM, SNGAGS DON LA,
SKABS 'DIR AOm GYI AA DANG NA RO DANG THIG LE GSUM GYIS RANG GI
LUS DAG YID GSUM MTSON PA STE, MTSON PA'I DON NI DE GSUM YID LA
DRAN PA'I BRDA'O, ,

TSIG DON GZHAN RNAMS SNGAR LTAR LA, SHUDDHONYAHAm ZHES PA'I NA
RO PHRAL NAS AA YIG TU BYAS PAS, AA HAm ZHES PA NI NGA'O ZHES
PA'I DON DU 'GYUR RO, ,DE YANG, SVA BHA WA SHUDDHA GNYIS LAS
SNGA MA NI, AOm GYIS MTSON PA'I

LUS NGAG YID GSUM LA NGA'O ZHES MID BTEGS PA'I NGA ZER BA DE
RANG BZHIN GYIS MED, CES PA'O, ,SVA BHA WA SHUDDHA PHYI MA NI,
DE BZHIN DU CHOS THAMS CAD KYANG RANG BZHIN GYIS MED CES PA'O,
,DE YANG RANG

@004A *, ,BZHIN GYIS MED PA'I DON NI, RANG GI LUS DANG NGAG DANG
YID GSUM TSOGS PA'I STENG DU NGA'O ZHES MING BTAGS PA TZAM MA
GTOGS, DE GSUM SO SOR PHRAL PA'I RJES SU NGA ZER BA DE 'DI'O
ZHES

NGOS 'DZIN RGYU MED DO, ,DE'I PHYIR LUS DAG YID GSUM LA BRTEN
NAS NGA ZER BA YOD PA MA GTOGS, DE GSUM LA MA BRTEN PAR RANG GI
STOBS KYIS GRUB PA'I NGA ZER RGYU MED BA DE NI, NGA RANG BZHIN
GYIS MED PA'I DON

NO, ,DE BZHIN DU CHOS THAMS CAD KYANG RANG RANG GI GDAGS GZHI LA
LTOS NAS GRUB PA MA GTOGS, GANG LA YANG MA LTOS BAR GRUB BA MED
PAS, CHOS THAMS CAD RANG BZHIN GYIS MED CES PA YIN BAS DON DE
DRAN PA'I SGO

NAS SNGAGS BRJOD PA YIN NO, ,STONG PA'I NGANG LAS RANG GI GO SAR
SNA TSOGS PADMA 'DAB MA BRGYAD PA ZHIG BYUNG BAR BSAM, DE YANG
PHYOGS BZHI'I 'DAB MA DMAR, SHAR LHO DANG NUB BYANG GI 'DAB MA
SER, LHO NUB KYI 'DAB

MA LJANG, BYANG SHAR GYI 'DAB MA SNGO, LTE BA LJANG LA, GE SAR
SER BA, RGYA CHE CHUNG 'DOM GANG LHAG PA 'AM RANG GI BLO DANG
GANG 'TSAM ZHIG TU BSAM MO, ,DE'I STENG DU LTE BA DANG TSAD
MNYAM PA'I ZLA BA, SHEL DKAR

GYI RNGA ZLUM LEB MOR BZHAG PA LTA BU, DE'I STENG DU NYI MA SHEL
DMAR LAS GRUB PA TSAD DBYIBS ZLA BA DANG 'DRA, DE'I STENG DU
H'Um YIG SNGON PO, DE 'OD DU ZHU BA LAS RDO RJE RTZE LNGA PA
SNGON PO GYEN 'GRENG GI LTE BAR H'Um YIG BRIS PA LTA BU

@004B ZHIG BSAM, RDO RJE DE 'OD DU ZHU BA LAS RANG NYID DPAL RDO
RJE 'JIGS BYED CHEN PO SKU MDOG MTHING NAG CES PA NAS, G-YON
BRKYANG GI STABS KYIS BZHUGS PA ZHES PA'I BAR TSIG DANG BSTUN TE
SKU'I RNAM PA RAGS PA TZAM

YID LA SHAR BA'I SGO NAS CHE CHUNG GANG 'TSAM ZHIG SKAD CIG GIS
BSKYED DO, ,DE NAS RIM GYIS GSAL 'DEBS PA LA, KHRO ZHAL RNAMS
KYI 'JIGS RUNG GI TSUL NI, KHAMS GSUM PO SKAD CIG GIS ZA BAR NUS
PA LTA BU'I

ZHAL RAB TU GDANGS PA, HA HA ZHES SOGS KYI GANG RGYANGS CHEN PO
SGROG CING, ZHAL GYI NANG DU KHRAG GIS BYUGS PA LTAR SHIN TU
DMANG BA, GLOG 'KHYUG PA LTAR LJAGS 'DRIL BA, SHIN TU DKAR BA'I
MCHE BA RNON PO BZHI

RNAM PAR GTZIGS PA, SMIN MTSAMS SU SHIN TU BSDUS BA'I KHRO GNYER
CAN, DE'I 'GRAM DU SMIN MA DMAR SER DANG, SPYAN DMAR LA 'TSER BA
DUS MTHA'I ME LTAR 'BAR BA, DBU SKRA KHAM SER GYEN DU BRDZES
PA'O, ,PHYAG

ZHABS KYI TSUL NI, PHYAG G-YAS PA RNAMS BSDIGS MDZUB KYI RTZE
GYAN DU BSTAN NAS 'JIG RTEN LAS 'DAS PA'I LHA RNAMS LA SGRUB PA
PO LA DNGOS GRUB STZOL PAR BSKUL BA, PHYAG G-YON PA RNAMS BSDIGS
MDZUB KYI RTZE

'OG TU BSTAN NAS 'JIG RTEN PA'I LHA 'DRE GDUG PA CAN RNAMS LA
GNOD 'TSE MI BYED PAR BKA' BSGOS PA, 'JIG RTEN NA MTHU CHE ZHING
'JIGS PAR BYED PA'I TSANGS PA BRGYA BYIN SOGS ZHABS 'OG TU MNAN
NAS 'JIGS PAR

@005A *, ,MDZAD PA'O, ,SRIN ZHAL GYI 'JIGS SU RUNG BA'I TSUL NI,
RTZA ZHAL GYI STENG GI ZHAL DMAR PO NAS MKHA' 'GRO DPANG DU SDUD
PA'I PHEE ZHES PA'I SGRA 'BRUG LDER BA LTAR SGROG PA, KHRAG ZHAG

RKANG MAR TSIL BU ZA BAR MDZAD PA'O, ,RGYAN GYIS BRGYAN TSUL LA
DBU RGYAN NI, KHRO ZHAL BRGYAD KYI DBU'I STENG DU RUS PA'I 'KHOR
LO RTZIBS BRGYAD BA, RTZIBS KYI RTZA BA ZUG MTSAMS KYI LTE BAR
BUG BA NAS RUS PHRENG

'PHYANG BA, LTE BAR NOR BU'I STENG DU RDO RJE GYEN 'GRENG YOD
PA, DE'I MDUN NGOS KYI RTZIBS LNGA'I THAD DU THOD SKAM LNGA, MIG
KONG CHE ZHING MA CHE RING BA SNOL BA, DE'I STENG 'OG TU RDO RJE
'PHRENG LA BRGYUS NAS THOD LTAR

BSKOR BA'I 'OG MA LAS RUS PA'I DRA BA DRA PHYED 'PHYANG BA,
STENG DU RIGS LNGA'I SKU 'BUR DOR KYI MTHA' BA TRAS BSKOR BA,
MGO PHRENG NI, MI MGO RLON PA LNGA BCU'I PHRENG BA SKRA NAS
BRGYUS PA MGUL PA NAS BRLA'I

BAR 'PHYANG BA, SBRUL RGYAN NI SBRUL NAG PO GNYIS PHRAG BA G-YAS
NAS MTSAN KHUD G-YON DANG, PHRAG G-YON NAS MCHAN G-YAS SU BTANG
BA'I MGO MJUG MDUN DU BSNOL NAS MDUD PA STE, MCHOD PHYIR THOGS

ZHES PA NI BRAM ZE RNAMS KYIS LHA MCHOD PA'I TSE SKUD PAS SE RAL
LA BYAS NAS 'DOGS PA DANG RNAM PA 'DRA BAS DE LTAR BU MING BTAGS
PA'O, ,MI DUS KYI 'KHOR LO NI, SNYING KA'I THAD KYI MDUN RGYAB
GNYIS

@005B SU MI RUS LEB MO GRU BZHI PA LA 'KHOR LO RTZIBS BRGYAD KYI
LTE BAR RDO RJE RTZE GSUM PA BRKOS PA, DE'I ZUR BZHIR BUG PA
GSUM GSUM NAS RUS PA'I PHRED BA GSUM GSHIBS NAS PHRAG GNYIS DANG
MCHAN KHUNG

GNYIS SU RGYA GRAM DU BTANG BA, RNA CHA NI, MA HE'I ZHAL MA
GTOGS BA'I KHRO ZHAL BDUN GYI SNYAN LA, RUS BA'I DRA BA DRA
PHYED 'PHYANG BA'I 'KHOR LO LTE BAR RDO RJES MTSAN BA, RNA CHA
LA SOGS PA'I DUS BA'I RGYAN RNAMS

KYIS BRGYAN PA ZHES PA'I SOGS KHONGS SU BSDUS PA MGUL RGYAN NI,
MGRIN PAR DBUS DANG G-YAS G-YON DU RUS LEB LA BRKOS PA'I RDO RJE
RTZE GSUM PA LA RUS PHRENG BRGYAD BSNOL MAR BTANG BA LA RUS PA'I
DRA BA DU MAS

MDZES BAR BYAS PA, DBUS RGYAN NI, DBUD PA'I TSIGS MANG MAS KYI
THAD DU DBUS DANG MTHA' GNYIS SU RDO RJE RTZE GSUM PA LA RUS
PHRENG LNGA BSNOL MAR BTANG BA'I SMAD NGOS LA SHAR BU DANG G-YER
KHA 'PHANG BA, PHYA GZHABS

KYI MKHRIG MA'I THAD DU YANG SDA MA DANG 'DRA BA'I PHYAG GDUB
DANG ZHABS GDUB, SKA RAGS NI, SKED PAR DBUS DANG G-YAS G-YON
DANG MTHA' GNYIS TE LNGA LA RDO RJE RTZE GSUM PA RE RE YOD PA LA
RUS BA'I PHRENG BA BRGYAD BSNOL

PAR BTANG BA LAS RUS PA'I DRA BA DRA PHYED G-YER KHA RNAMS KYIS
SBRAS PA'O, ,SKU'I 'JIGS RUNG GI NYAMS NI, GSUS BA CHE LA LDING
BA, SHA MA THABS MED PA'I GCER BU, MTSAN MA GYEN DU 'GRENG BA,
SMIN MA RDZI MA SMRA

@006A *, ,RAB SPU RNAMS KHAM SER 'TSER ZHING 'BAR BA'O, ,ZHAL
GYI KHA DOG SOGS NI, RTZA ZHAL NAG PO DBU RIL PO MA HE SHIN TU
KHROS PA'I GDONG PA CAN, RVA GNYIS SNGO SANGS RTZE MOD ME 'BAR
BA,

RTZA ZHAL GYI STENG TSANGS BUG GI RGYAB TZAM DU ZHAL DMAR PO,
ZHAL NAS KHRAG 'DZAG PA, DE'I STENG DU 'JAM DPAL BYI ZHAL MGRIN
PA DANG BCAS PA SER PO, MDZES SHING YID DU 'ONG BA ZHI BA'I
NYAMS CAN, SMIN MTSAMS

SU KHRO GNYER CUNG ZAD TZAM YOD PA, RIN PO CHE'I DBU RGYAN DANG
RNO RGYAN CAN, DBU SKRA'I LAN BU THAMS CAD RTZE MO NANG DU BCUG
STE BCINGS PA LA GSER GYI YU BA CAN GYI NOR BU'I TOG BTZUGS PA,
RAL PA'I THOR COG DE LA

SKUR BA GNYIS KYIS GONG 'OG TU BSDAMS PA LAS DUM BU GNYIS SU
GYUR BA'I 'OG MA DE NYID ZUR BZHIR BGOS TE 'CHING SKUD KYIS
BCINGS PA'I RAL PA'I ZUR PHUNG LNGA DANG LDAN PA, NOR BU'I TOG
GI 'OG NAS MU TIG

SOGS KYI DZAR DZAR BYAS PA, RGYA GAR NA GZHON NU RNAMS KYIS ME
TOG BRGYUS NAS RGYAN BYED PA LHAR THOR COG GI BCINGS MTSAMS
RNAMS SU ME TOG GI PHRENG BAS BRGYAN PA'O, ,RTZA ZHAL GYI RVA
G-YAS KYI 'OG RNA BA'I

RGYAB TU ZHAL GSUM 'KHOR MAR YOD PA'I DBUS ZHAL SNGON PO, DE'I
G-YAS PA STE LTAG PA'I PHYOGS KYI ZHAL DMAR PO, G-YON PA STE
MDUN NGOS KYI ZHAL SER PO, RVA'I RTZA BA'I G-YON ZHAL GSUM GYI
DBUS DKAR,

@006B DE'I G-YAS PA MDUN PHYOGS KYI ZHAL DUD KHA LTAR KHAM NAG
,LTAG PHYOGS KYI ZHAL SOL BA LTAR NAG PO, G-YAS G-YON GYI ZHAL
DRUG PO RTZA ZHAL DANG MGRIN PA GCIG LA, SNYAN PHAN CHAD KYI DBU
THOD KYANG GCIG STE

'BUR DOD KYI TSUL DU YOD BA, 'JAM DBAL GYI ZHAL MA GTOGS PA'I
BRGYAD PO SHIN TU KHROS PA, 'JAM DPAL GYI ZHAL DANG BCAS DGU BO
RNAMS SBYAN GSUM GSUM DANG LDAN PA'O, ,PHYAG GI GYES TSUL PHYAG
MTSAN

SOGS NI, G-YAS KYI SOG YU'I KHA GCIG NAS MDUN NGOS SU DPUNG MGO
BRGYAD STENG 'OG TU BSGRIGS, RGYAB NGOS SU YANG DPUNG MGO BRGYAD
STENG 'OG TU BSGRIGS PA DANG, DE GNYIS KYI STENG GI GYIS MTSAMS

NAS GLANG LPAGS 'DZIN PA'I PHYAG GI DPUNG MGO THON PA STE G-YAS
PHYAG BCU BDUN DANG, DE BZHIN DU G-YON PHYAG BCU BDUN STE SO
BZHI PO THAMS CAD KYI MTHIL DMAR BA, SEN MO RNO ZHING RING BA
CUNG ZAD GUG PA,

PHYAG DANG PO GNYIS KYIS GLANG PO CHE DKAR PO'I PAGS PA KHRAG
BCAS RLON PA, MGO G-YAS DANG SPU PHYIR BSTAN TE BRKYANGS NAS
'DZIN PA, PHYAG DE GNYIS KYI LHAG MA G-YAS KYI BCU DRUG GI DANG
POS RDO RJE RTZE LNGA BA

PHYED BAS YU BA BYAS PA'I GRI GUG GDENGS PA'I TSUL GYIS 'DZIN PA
STE, 'DIR NI GRO THOD THUGS KAR BSNOL BA MA YIN BAR, G-YAS BA
THAMS CAD BRDEG PA'I TSUL DANG, G-YON PA THAMS CAD GZHAN LA STOB

@007A *, ,PA'I TSUL DU BSNAMS PA YIN NO, ,GNYIS PA NA BHI RHI
P'A LA ZHES PA NI, LCAGS KYI MDUNG THUNG DANG CHA 'DRA PA LA SO
NOB MED CING RTZE MO PHRA ZHING RNO BA, RTZE MOR KHA LTA BU'I
BUG PA YOD PA'I

NANG DU RMA BYA'I SGRO'I CHUN PO BTZUGS PA HA CANG MI RING BA'O,
,GSUM PA NA RKED PA PHRA LA SNE GNYIS SBOM BA'I GTUN SHING, BZHI
PA NA RTZE MO RNO ZHING BRANG RGYAS PA, RKED PA BYIN GYIS PHRA
ZHING YU BA'I STENG TZAM GYI RTZA BA RGYAS

PA LTAG PA MTHUG CING CUNG ZAD GUG PA, RDO RJE RTZE LNGA PA
PHYED PA'I YU BA CAN GYI CHU GRI, LNGA PA NA KA NA YA ZHES PA NI
MDUNG THUNG BYED PA LA ZHAGS PA BTAGS PA STE, DE YANG SO GNYIS
PA MA YIN PAR NGOS GCIG LA SO YOD PA'O,,

DRUG PA NA DGRA STA NI SPYI 'GRO'I STA RE YIN PA LA YU BA'I YAR
RTZEL RDO RJE RTZE LNGA PA PHYED PAS MTSAN PA'O, ,BDUN PA NA
MDUNG YONGS GRAGS, BRGYAD PA NA SOG MDA' BSNAMS PA STE MDUN
PHYAG BRGYAD DO, ,RGYAB PHYAG GI

THOG MA STE, DGU PA NA YU BA RING ZHING LTAG PA DANG YAR RTZE
GNYIS LA RDO RJE PHYED PAS MTSAN PA'I LCAGS KYU STE 'DI NI GRI
GUG 'DZIN PA'I PHYAG GI RGYAB TU YOD DO, ,BCU PA NA MI'I THOD
SKAM SHING GI YU BA CAN NAM SGAL

TSIGS SOGS KYI KED RUS DANG 'BREL BZHIN YOD PA LA SGAL TSIGS KYI
RUS PA NYID YU BAR BYAS TE 'DZIN PA'I DBUG TO'O, ,BCU GCIG PA NA
YU BA DKAR PO'I STENG DU BUM PA SER PO, DE'I STENG DU SNA TSOGS
RDO RJE

@007B NYAL STABS SU YOD PA, DE'I STENG DU MI MGO RLON PA NAG PO,
DE'I STENG DU MI MGO RNYING PA DMAR PO, DE'I STENG DU THOD SKAM
DKAR PO, DE'I SPYI BOR RDO RJE RTZE LNGA PA NAG PO RDZOGS PA
GYEN 'GRENG DU YOD CING, BUM PA'O

RTZA BAR G-YER KHA DANG BCAS BA'I BA DAN BTAGS PA, YU BA'I MAR
RTZAR RDO RJE RTZE GCIG PA YOD PA'I KHA tV'Am GA'O, ,BCU GNYIS
BA NA LCAGS GYI 'KHOR LO STE RTZIBS BRGYAD PA, MU KHYUD MED PA,
RTZIBS RNAMS RAL GRI SO

GNYIS PA LTAR SHIN TU RNO BA'I SO GNYIS YOD PA LA RTZE PHRA
ZHING SMAD RGYAS PA, LTE BA LA ZUG MTSAMS NA CUNG PHRA BA, RDO
RJE BYED PAS YU BA BYAS PA 'AM LTE BA'I BU GANG MDZUB MO BCUG
NAS BSNAMS PA'O, ,BCU GSUM

PA NA GSER GYI RDO RJE RTZE LNGA PA, BCU BZHI PA NA YU BA'I YAR
MAR GYI RTZE GNYIS DANG THO BA'I MGO LA RDO RJE PHYED PA RE RES
MTSAN PA'I THO BA, BCO LNGA PA NA RDO RJE BYED PAS YU BA BYAS
PA'I RAL GRI SO GNYIS PA, BCU DRUG PA NA THOD

PA'I tA MA RU YONGS GRAGS DANG 'DRA BA'O, ,G-YON GYI PHYAG LHAG
MA DANG PO NA KHRAG GIS GAD BA'I THOD BA, GNYIS PA NA TSANGS
PA'I MGO BO GDONG BZHI PA STE 'KHOR ZHAL CAN SER PO MGRIN PA
CUNG ZAD YONG PA'I GTZUG

PHUD NAS BSNAMS PA, GSUM PA NA PHUB STE DBYIBS ZLUM LEB, RTZIBS
DRUG PA, SMYUG MA'I TSAGS ZHVA LTAR BZOS PA, MTHUG CING SRA PA,
RGYAB TU 'CHANG GZUNG YOD PA, MDUN NGOS SU RE MO SER KHRA YOD
@008A *, ,PA'O, ,BZHI PA NA MI'I RKANG PA YA GCIG ,PUS MO'I 'OG
TZAM NAS BCAD PA, LNGA PA NA SNE GNYIS SU RDO RJE PHYED PA BTAGS
PA'I ZHAGS PA NAG PO, DRUG PA NA SPYI 'GRO'I RVA GZHU,

BDUN PA NA MI'I RGYU RLON, BRGYAD BA NA RDO RJE RTZE LNGA PAS YU
BA BYAS PA'I DRIL BU, RGYA BA PHYAG GI THOG MA STE, DGU PA NA
MI'I LAG PA GRU MO'I 'OG TZAM NAS BREGS PA, BCU PA NA DUR KHROD
KYI RAS DKAR PO GRUB ZHI PA LA

CUNG ZAD NAR STABS CAN, BCU GCIG BA NI MI GSON PO LCAGS KYI GSAL
SHING GIS RGYAB NAS LTO BA LA THAL MAR PHUG STE BSNAMS PA, BCU
GNYIS PA NA ME THAB NI, DBYIBS DKAR GTOR ZUR GSUM KHOD

ZUS PA LTA BU'I NGOS RE RE LA BUG PA DE YOD PA, NANG NAS ME 'BAR
BA STE, 'OG GI RTZE PHRA BA'I THAD NAS BSNAMS PA, BCU GSUM PA NI
SKRA DANG BCAS PA'I MI THOD RLON PA, SMIN MTSAMS DANG LTAG PA'I
THAD NAS

SGOR MOR BREGS PA STE SGRA NAS BZUNG BA, BCU BZHI PA NA BSDIGS
MDZUB STE GUNG MO DANG SRIN LAG MTHE BOS MNAN ZHING, MDZUB MO
DANG MTHE'U CHUNG KENG BA'I LAG PA BSNAMS PA, BCO LNGA PA NA
MDUD RTZE GSUM PA

LA BTAGS PA'I 'PHAN RTZE GSUM PA, BCU DRUG PA NA SHING LA BTAGS
PA'I RAS KHRA BO'I DAR LCOG ZUR GSUM BA LTA BU'I RLUNG RAS
BSNAMS PA'O, ,ZHABS KYI GYES TSUL SOGS NI, G-YAS G-YON GNYIS SU
DBYI MIG

@008B GCIG NAS THON PA'I ZHABS MDUN NAS RIM BZHIN RGYAB NGOS SU
BRGYAD BRGYAD BSGRIGS PA, ZHABS MTHIL DMAR BA, G-YAS BRGYAD SOR
MO G-YAS SU BSTAN NAS BSKUMS SHING, G-YON BRGYAD KYANG G-YON DU
BSTAN NAS

BRGYANGS PA, ZHABS G-YAS BRGYAD KYI DANG BOS MI GCER BU MNAN
ZHING, GNYIS PAS MA HE SNGO SKYA, GSUM PAS GLANG NAG PO, BZHI
PAS BONG BU RKYANG DMAR DAM GANG RIGS, LNGA PAS RNGA MONG KHAM
NAG ,DRUG PAS KHYI NAG

BDUN BAS LUG DKAR, BRGYAD PAS WA SER PO RNAMS KYI MGO PHYIR
BSTAN TE RGYAB KYI STENG NAS BRDZIS PA, G-YON GYI ZHABS DANG POS
BYA RGOD SMUG KHAM, GNYIS PAS 'UG PA SMUG SER KHRA NYAMS CAN,
GSUM PAS

BYA ROG NAG BO, BZHI PAS NE TZO SNGO SKYA, LNGA PAS KHRA SMUG
KHAM LA CUNG ZAD KHRA NYAMS YOD PA, DRUG PAS BYA CHEN PO NI NE
LE'I RIGS SHIG YIN LA, LUS NAG CING MGO DANG MCHU CUNG DKAR
BA'O, ,BDUN BAS KHYIM BYA

NI RGYA GAR NA MING SHA RI ZER BA, LUS NAG LA SKE LA BYA BRE LTA
BU'I SHA'I SKE 'KHOR CAN, MI SKAD SMRA NUS BA ZHIG GO ,BRGYAD
PAS BZHAD MNAN PA STE, LUS DKAR ZHING MGRIN PA RING BA, MCHU LEB
LA SER PA'O,

SROG CHAGS KYI KHA DOG GONG DU BSHAD PA LTAR RAM, YANG NA MA HE
SOGS G-YAS KYI SROG CHAGS PHAL CHED LA KHA DOG NGES PA MED PAS
RANG GIS GANG 'DOD BYAS CHOG CING, BYA RGOD SOGS G-YON GYI SROG
CHAGS RNAMS NI

@009A *, ,RANG RANG GI SPYI 'GRO'I KHA DOG CAN NO, G-YAS KYI
SROG CHAGS RNAMS KYI 'OG TU, MGO SROG CHAGS DANG BLTA PHYOGS
MTHUN PAR, TSANGS PA SER PO GDONG BZHI PA 'KHOR ZHAL CAN, DBANG
PO

DKAR PO, KHYAB 'JUG NAG PO, DRAG PO NAG PO, MGRIN PA SNGO BA
RNAMS DANG, G-YON GYI 'OG TU, GZHON NU DMAR PO GDONG DRUG PA
'KHOR ZHAL, LOG 'DREN DKAR PO GLANG PO CHE'I GDONG CAN, ZLA BA
DKAR

PO, NYI MA DMAR PO RNAMS LHA RDZAS KYI NA BZA' DANG RIN PO CHE'I
RGYAN CAN, LAG NA PHYAG MTSAN MED CING LAG PA BSNOL BA'AM THAL
MO SBYAR BA SOGS KHA SBUB TU 'GYEL NAS SKRAG CING GUS PA'I RNAM
PAR YOD PA

RNAMS PA NAN PA STE DE LTAR KHRO BO'I NYAMS THAMS CAD YONGS SU
RDZOGS PA, YE SHES KYI ME RAB TU 'BAR BA'I DBUS NA BZHUGS PAR
GYUR PAR BSAM MO, ,YE SHES SEMS DPA' BSKYED PA NI, RANG NYID DAM

TSOG SEMS DPA' RDO RJE 'JIGS BYED DU BSAM PA'I THUGS KA'I THAD
KYI RGYAB LA NYE BAR ZLA GDAN SHEL DKAR GYI MAndAL LTA BU, DE'I
STENG DU YE SHES SEMS DPA' 'JAM DPAL GZHON NU'I NYAMS CAN SER
PO, SPYAN

GSUM PA, YID TZAM KHROS PA, PHYAG G-YAS RDO RJE RTZE LNGA PA
PHYED PAS YU BA BYAS PA'I RAL GRI SO GNYIS PA RTZE MOR ME 'BAR
BA 'PHYAR ZHING, G-YON BSDIGS MDZUB DANG BCAS PA'I PHYAG GIS
BKA' BRGYAD STONG

@009B PA'I GLEGS BAM THUGS KAR BSNAMS PA, RDO RJE SKYIL DKRUNG
GIS BZHUGS PA, PHYAG MTHIL DU 'KHOR LO'I RI MO YOD PA SOGS MTSAN
SO GNYIS DANG, SEN MO ZANGS KYI MDOG LTA BU SOGS DPE BYAD BRGYAD
CU DANG

LDAN PA, RAL PA'I ZUR PHUD LNGA DANG LDAN ZHING, RIN PO CHE'I
DBU RGYAN, SNYAN RGYAN, MGUL RGYAN, DPUNG RGYAN, PHYAG GDUB,
ZHABS GDUB, SE MO DO, 'OG PAG ,DO SHAL RNAMS KYIS BRGYAN PA,

SKU STOD LA DAR SNA TSOGS KYI GSHA DANG, SKU SMAD LA SHAM THABS
DMAR PO GSOL BA, SKU LAS 'OD ZER 'PHRO BAR BSAM MO, ,DE LA DBU
RGYAN NA DE BZHIN GSHEGS PA LNGA'I SKUL RIN PO CHE'I PA TRAS
BSKOR BA DANG

SO MO DO NI RUS PA'I MCHOD PHYIR THOGS DANG 'DRA BA DANG, 'OG
PAG NI SKA RAGS TE, GZHI SKA RAGS LEB MO'AM RIN PO CHE'I PHRENG
PA MANG PO GSHIBS NAS BYAS PA'I SKA RAGS LA RIN PO CHE'I DRA BA
DRA PHYED 'PHYAD BA DANG,

RGYAN GZHAN RNAMS KYANG RIN PO CHE LAS BYAS BA MA GTOGS DBYIBS
RUS RGYAN DANG CHA 'DRA BAR GSUNGS PA LTAR RAM, YANG NA, DBU
RGYAN DANG 'OG PAG GNYIS NI SNGA MA DANG 'DRA LA, SNYAN RGYAN NI
RIN PO CHE'I AA

LONG LA DRA BA DRA PHYED 'PHYANG BA'O, ,MGUL RGYAN NI MGRIN PA
'KHOR BA TZAM DANG, SE MO NGO NI SNYING KHA ZIN TZAM DANG, DO
SHAL NI LTE BAR SLEB PA TZAM STE GSUM KA YANG RIN PO CHE'I
PHRENG BA LA DBUS DANG GLO GNYIS

@010A *, ,RNAMS SU NOR BU SBOM PO LA GER GYIS BSDAMS PA SOGS
MDZES PAR SPRAS PA'O, ,DPUNG RGYAN SOGS KYANG 'DI DAG DANG
'DRA'O, ,TING NGE 'DZIN SEMS DPA' BSKYED PA NI,

'JAM DPAL GYI THUGS KAR NYI GDAN LA H'Um YIG SNGON PO GYAN DU
'GRENG BA, DKAR SER DMAR LJANG SNGON PO'I 'OD ZER 'PHRO BAR BSAM
PA'O, ,SKYE MCHED SKU GSUNG THUGS BYIN GYIS BRLAB PA NI, RANG
NYID LHAR

GSAL BA'I RTZA ZHAL GYI MIG GNYIS KYI NANG DU ME LONG LA GZUGS
BRNYAN SHAR BA LTA BU'I KshIm DKAR PO PHYIR BSTAN PA RE RE, RNA
BA GNYIS KYI BU GA'I NANG DU 'DZRIm NAG PO RE RE, SNA BUG GNYIS
'DRES PA'I MTSAMS KYI

SUM MDO'I NANG DU KHAm SER PO, LCE'I RTZAB LCE CHUNG GI MDUN
TZAM DU RAm DMAR PO, DBRAL BA'I NANG DU KAm LJANG KU, LTE BA'I
BUG PA'I THAD KYI NANG DU SAm DKAR PO, SPYI BO'I THOR PA'I 'OG
KLAD RGYA'I STENG DU AOm DKAR PO,

MGRIN PA'I AOL MDUD KYI THAD KYI SBUBS SU A'A:- DMAR PO, SNYING
KA'I YE SHES SEMS DPA'I MDUN DU H'Um SNGON POS MTSAN PAR BSAM
MO, ,YE SHES PA SPYAN DRANGS NAS BSTIM PA NI, RANG GI THUGS KA'I

TING NGE 'DZIN SEMS DPA' H'Um YIG LAS KHA DOG SNA LNGA'I 'OD ZER
PHYOGS THAMS CAD DU KHYAB PAR 'PHROS, PHYOGS BCU'I ZHING RAB
'BYAMS NA BZHUGS PA'I SANGS RGYAS THAMS CAD LA PHOG PAS DE THAMS

@010B CAD RANG BZHIN CHOS SKU'I NGANG NAS BSGOMS PA DANG 'DRA
BA'I DPAL RDO RJE 'JIGS BYED KYI SKU'I RNAM PAR MDUN GYI NAM
MKHA' SPYAN DRANGS, DZA:- ZHES PA'I TSE DE THAMS CAD GCIG TU
GYUR TE RANG DANG ZHAL LTA PHYOGS MTHUN

PAR RANG GI SPYI BOR BYON, H'Um GI TSE RANG LA THIM, BI GYI TSE
RANG DANG DBYER MED DU 'DRES, HO:- ZHES PA'I TSE YE SHES PA DE
NYID KYIS GANG 'DOD KYI DNGOS GRUB STZOL BA'I PHYIR DU BRTZE
ZHING DGYES PAR BSAM LA,

DAM TSIG PA RANG NYID LHAR GSAL BA DANG YE SHES PA GNYIS NGO BO
DBYER MED DU GYUR SNYAM DU BSAM MO, ,DBANG BSKUR RGYAS GANG BA
NI, SLAR YANG SNGAR BZHIN H'Um LAS 'OD 'PHROS PAS, SHAR PHYOGS
KYI

SANGS RGYAS DANG BYANG SEMS SOGS THAMS CAD RNAM SNANG DKAR PO
'KHOR LO DANG DRIL BU 'DZIN PA'I RNAM PA CAN, LHO PHYOGS PA
RNAMS RIN 'BYUNG SER PO RIN PO CHE DANG DRIL BU, NUB PHYOGS PA
RNAMS 'OD DPAG

MED DMAR PO PADMA DANG DRIL BU, BYANG PHYOGS PA RNAMS DON GRUB
LJANG GU RAL GRI DANG SRIL BU, STENG 'OG NAS BYON PA RNAMS MI
BSKYOD PA SNGON PO RDOR DRIL 'DZIN PA, THAMS CAD KYANG RIN PO
CHE'I RGYAN DANG DAR GYI NA BZA'

CAN GYI DBANG GI LHA RNAMS NAM MKHAR SPYAN DRANGS, DE RNAMS LA
RANG NYID KYIS KHYED RNAMS KYIS MNGON PAR DBANG BSKUR DU GSOL
ZHES GSOL BA BTAB PAS, DE RNAMS KYI THUGS KA NAS RTZA RTZI KA
DKAR MO, PHAG MO

@011A *, ,SNGON MO SOGS PHYAG NA BUM PA DKAR PO BDUD RTZIS GANG
BA THOGS PA MANG PO BYUNG NAS, RANG GI RTZA ZHAL GYI TSANGS BUG
GI STENG NAS BUM PA'I CHU'I RGYUN GYIS DBANG BSKUR BAS, LUS KYI
NANG GANG,

SDIG SGRIB THAMS CAD DAG ,SRIN ZHAL GYI MDUN DU TSANGS BUG GI
KHAR CHU YAR LUNG PA LAS MI BSKYOD PA SNGON PO RDOR DRIL 'DZIN
PA, YUM M'A MA KYI SNGON MO GRI THONG 'DZIN PA LA 'KHYUD PA, PAD
ZLA'I GDAN LA RDOR SKYIL GYIS

BZHUGS PAS DBU BRGYAN BAR BSAM LA, DBANG LHA RNAMS KYANG RANG LA
THIM PAR BSAM MO, ,MCHOD BSTOD BYA BA LA PHYI MCHOD NI, AOm ZHES
BRJOD PA'I TSE RANG GI SNYING KA'I SA BON LAS RTZA RTZE KA SOGS
DANG 'DRA BA'I

MCHOD PA'I LHA MO PHYAG GNYIS PA BYUNG, YA M'AN TA KA AARGHAm
PRA T'ITZTSA ZHES PA'I SKABS SU SNGAR BYIN GYIS BRLABS PA'I
MCHOD YON GYIS RANG LA BSNYEN BKUR BA'I PHYIR MDUN DU BZHAG NAS,
H'Um SV'AH'A, ZHES PA'I TSE RANG LA THAM

PAR BSAM MO, ,NGES MCHOD PA GZHAN RNAMS LA RIGS 'GRO BYA ZHING,
P'A DYAm GYIS ZHABS BKRUS, GAN DHES THUGS KAR GTOR, BU SHPES
GYEN DU GTONG BA NAM MKHA' LA SPRIN LTAR CHAGS, DH'A PES SHANGS
LA BDUG,

S'A LO KES 'JIG RTEN PHYI KHAMS THAMS CAD SPYAN LA GSAL BAR
SNANG BAR BYAS, NEE WI DYES LJAGS 'OD KYI SPU GUS GSOL NAS TSIM
PAR BYAS, SHAPTA'I SGRA SNYAN LA THOS PAS TSIM PAR BYED PAR BSAM
MO, ,

@011B SNGAGS DON NI, AOm NI SKU RDO RJE'I SA BON YIN PAS, SKABS
'DIR MCHOD PA'I LHA MO'I SKU SPRUL PA SOGS YIN, YA MA NI GSHIN
RJE, AANTA KA NI GSHED PO, AARGHAm NI MCHOD YON, BRA T'ITZTSA NI
SO SOR BZHES,

H'Um NI THUGS KYI SA BON YIN PAS THUGS RGYUD BSKUL PA STE, KHYED
RANG MKHYEN ZHES BA LTA BU SOGS YIN, SV'AH'A NI GZHI TSUGS ZHES
PA'AM LEGS PA SPYIN ZHES PA STE, DON DRIL NA, GSHIN RJE GSHED
KHYED KYIS

MCHOD YON BZHES NAS DNGOS GRUB STZOL DU GSOL ZHES PAR 'GYUR RO,
,GZHAN RNAMS KYI DON NI NGES 'GRO, NANG MCHOD NI, AOm YA M'AN TA
KA AOm A'A:- H'Um, ZHES BRJOD PA'I TSE SNYING KA NAS LTA MO THOD
PA 'DZIN PA BYUNG

NAS, BYIN GYIS BRLABS PA'I NANG MCHOD NAS BCUS TE PHUL BA LJAGS
KYI SBU GUS GSOL BAS BDE BA KHYAD PAR CAN SKYES PAR BSAM LA, LHA
MO RANG LA BSTIM MO, ,BSTENG BA NI, SPROS PA'I LHA MOS ROL MO

DBYANGS DANG BCAS TE BSTOD PAR BSAM LA, GZUGS MCHOG SOGS BRJOD,
DE YANG DON NI, SKYON THAMS CAD DANG BRAL BA'I YE SHES NYID
GZUGS KYI SKUR SHAR BAS NA GZUGS MCHOG ,SHIN TU KHROS PA'I SKUR

BSTAN PAS NA MCHOG TU DRAG PO CHE, MI MTHUN PHYOGS THAMS CAD LAS
RGYAL BAS NA DPA' BO, THABS SNA TSOGS KYIS 'GRO BA'I DON LA
SPYOD BAS NA MCHOG GI SPYOD YUL CAN, PHYI'I GSHIN RJE GDON BGEGS
SOGS

@012A *, ,DANG, NANG GI GSHIN RJE SDIG SGRIB SOGS 'JOMS PAS NA
GDUL DKA' 'DUL BA'I DON MDZAD PA STE, DE LTA BU'I YON TAN DANG
LDAN PA'I RDO RJE 'JIGS BYED KHYED LA PHYAG 'TSAL LO, ,ZHES
PA'O, ,

LHA MO RANG LA BSDU, MCHOD BSTOD KYI LHA MO 'DI RNAMS SO SOR
GRANGS MANG PO'AM RE RE SPRO BAR BYAS KYANG CHOG GO ,MTSAMS 'DIR
GSAL SNANG NGA RGYAL BSGOM PA LA, GONG DU BSKYED PA'I RNAM PA JI
LTA BA BZHIN YANG YANG

GSAL 'DEBS PA NI GSAL SNANG DANG, KHO BO RDO RJE 'JIGS BYED DO
SNYAN DU BSGOM PA NI NGA RGYAL BSGOM PA YIN NO, ,DE YANG, 'OG TU
SNA TSOGS PADMA, ZLA BA, NYI MA, DE'I SNYING DU RDO RJE 'JIGS
BYED MTHING NAG MA HE'I

ZHAL CAN, DE'I STENG ZHAL DMAR PO, DE'I STENG ZHAL SER PO, G-YAS
SU ZHAL GSUM, G-YON DU ZHAL GSUM, PHYAG SO BZHI'I DANG PO GNYIS
GLANG LPAGS 'DZIN PA, NGA'I LHAG MA G-YAS KYI MDUN PHYAG BRGYAD

KYIS GRI GUG BHI DHI P'A LA SOGS 'DZIN, RGYAB PHYAG BRGYAD KYIS
LCAGS KYU DBYUG THO SOGS 'DZIN PA, G-YON GYI MDUN PHYAG BRGYAD
KYIS THOD PA TSANGS MGO SOGS 'DZIN, RGYAB PHYAG BRGYAD KYIS LAG
PA RO RAS

SOGS 'DZIN PA, ZHABS G-YAS BRGYAD BSKUMS PA'I 'OG TU MI SOGS
SROG CHAGS BRGYAD, DE'I 'OG TU TSANGS BA SOGS LHA CHEN BZHI,
G-YON BRGYAD BRKYANGS PA'I 'OG TU BYA RGOD SOGS BYA BRGYAD, DE'I

@012B 'OG TU GZHON NU SOGS LHA CHEN BZHI, SBRUL DANG RUS RGYAN
CAN, SKU LAS ME RAB TU 'BAR BA, THUGS KAR ZLA GDAN LA YE SHES
SEMS DPA' 'JAM DPAL, DE'I THUGS KAR NYI GDAN LA TING NGE 'DZIN
SEMS

DPA' H'Um YIG SNYAM PA LTA BUS YID LA 'CHANG DU 'JUG BA'I GSAL
SNOD BSGOM ZHING, BDAG NYID DE LTA BU'I RNAM PA CAN GYI DPAL RDO
RJE 'JIGS BYED DNGOS YIN NO SNYAM DU NGA RGYAL BSGOM MO, ,DE
YANG RANG NYID THA

MAL PA'I MI'I RNAM PA CAN DU MI 'DZIN PAR LHA'I RNAM PA CAN DU
BSGOM PA DANG, THA MAL PA'I MI YIN SNYAM DU MI 'DZIN PAR SANGS
RGYAS YIN SNYAM PA YIN LA, 'DI BSGOM PA SHIN TU GAL CHE BAS
GROGS MANG PO DANG

BCAS 'DON PA LTA BU'I SKABS MA GTOGS, BSNYEN SGRUB BYED PA SOGS
KYI TSE BSGOMS NA LEGS, DE NAS BZLAS PA BYA PA LA, 'JAM DPAL GYI
SNGAGS BZLA BA'I TSE TING NGE 'DZIN SEMS DPA' GDAN DANG BCAS

PA BSGYUR DGOS BAS, RANG GI THUGS KA'I TING NGE 'DZIN SEMS DPA'I
NYI GDAN ZLA GDAN DU GYUR CING H'Um YIG DH'I:- YIG TU GYUR BA'I
MTHAR AOm AA RA PA TZA NA ZHES PA'I SNGAGS PHRENG GSER GYI MDOG
CAN G-YAS SKOR DU GYEN

'GRENG GIS GNAS PA LAS 'OD ZER SER PO NYI 'OD LTA BU 'PHROS, YE
SHES SEMS DPA'I SKU'I NANG GANG, BA SPU'I SGO NAS PHYIR 'PHROS,
DAM TSIG SEMS DPA'I SKU'I NANG GANG, NAD GDON SDIG SGRIB BAG
CHAGS

@013A *, ,DANG BCAS PA THAMS CAD SBYANGS, 'OD ZER PHYIR 'PHROS,
PHYOGS BCU'I 'JIGS RTEN GYI KHAMS DPAG TU MED PA THAMS CAD LA
KHYAB, SEMS CAN THAMS CAD LA PHOG PAS SDIG SGRIB SDUG

BSNGAL MTHA' DAG SBYANGS TE 'JAM PA'I DBYANGS KYI GO 'PHANG LA
BKOD, DE THAMS CAD KYIS KYANG SNGAGS BZLA PAR BSAM, YANG 'OD ZER
'GA' ZHIG GI SNE LAS MCHOD PA'I LHA MO CHU GNYIS NYER SPYOD 'DOD
YON

LNGA RGYAL SRID SNA BDUN SOGS MCHOD RDZAS MANG PO THOGS PA DPAG
TU MED PA BYUNG STE, PHYOGS BCUR BZHUGS PA'I BLA MA MCHOG GSUM
THAMS CAD LA MCHOD PA PHUL, 'OD ZER TSUR BSDU BA DANG MNYAM DU
DE

THAMS CAD KYI BYIN RLABS DANG YON TAN THAMS CAD 'OD KYI RNAM PAR
BSDUS NAS SNGAGS PHRENG BON DANG BCAS PA LA THIM PA DANG, RANG
YI DAM DU GSAL BA'I ZHAL DGU PO NAS 'DON PAR BSAM LA, AOm AA RA

BTZA NA DH'I:- ZHES CI 'GRUB BZLA, DE YANG RES 'OD ZENG SPRO
BSDU BYA ZHING, RES SNGAGS 'KHOR 'OD ZER 'BAR BA TZAM LA DMIGS
NAS BZLA, RANG GI ZHAL DGU DANG SEMS CAN THAMS CAD KYIS BZLA BAR
BSAM NA DE

SNYED KYI PHAN YON YOD, SNGAGS KYI DON NI, AOm NI SKU'I SA BON
YIN PAS LHA'I SKU DRAN PA YIN ZHING, DER MA ZAD, AA DANG NA RO
DANG THIG LE GSUM GYIS SKU GSUNG THUGS MTSON PA DANG, AOm ZHES
BZLAS PAS JI

@013B LTAR 'DOD PA'I DON 'GRUB PA'I PHAN YON YOD PAS SNGAGS KYI
MGOR BRJOD PA YIN NO, ,AA RA NI 'GRO BA, BA TZA NA NI SMIN BYED
DAM 'DREN PA, DH'I:- NI BLO CAN ZHES PA DANG THUGS KYI SA BON
YANG YIN PAS THUGS RGYUD BSKUL

BA'O, ,'GRO BA SMIN BYED NI 'JAM DPAL GYI MTSAN YIN PAS, DON
BSDU NA, 'JAM PA'I DBYANGS DNGOS GRUB STZAL DU GSOL ZHES PA'I
DON NA, ,DA LTAR 'JAM DPAL GYI SNGAGS JI TZAM BZLA BA'I GRANGS
RDZOGS PA

NA, SNGAGS PHRENG DH'I:- LA THIM ZHING, DH'I:- H'Um YIG TU GYUR,
ZLA GDAN NYI GDAN DU GYUR PA'I H'Um GI MTHAR YA M'A NA TA KA,
DE'I MTHAR HR'I:- sht'I:- DE'I MTHAR YA MA R'A DZA'I SNGAGS
PHRENG MTHING NAG G-YAS SU BSKOR BA LAS KHA

DOG SNA LNGA'I 'OD ZER 'PHROS, SDIG SGRIB SBYANGS, 'GRO BA'I DON
BYAS, RDO RJE 'JIGS BYED KYI GO 'PHANG LA BKOD, DE RNAMS GYANG
SNGAGS BZLA, RGYAL BA RNAMS MCHOD DE BYIN RLABS BSDU BA SOGS KYI
DMIGS PA

SNGAR BZHIN BSAM PA'I SGO NAS YA MA R'A DZA BZLA, SNGAGS DON LA
TSIG 'GYUR NI GO DKA' BAS, DON 'GYUR LTAR BYED NA, AOm NI SNGAR
BZHIN, YA MA NI GSHIN RJE, R'A DZA NI RGYAL PO, SA NGO NI RTAG
TU, ME YA NI BDAG DANG

STE, GSHIN RJE'I RGYAL POS RTAG TU BDAG DANG, ,ZHES PA'O, ,YA ME
NI GSHIN RJE'O, ,DO NI GNOD PA, DU nA NI GDUNGS PA, YO DA YA NI
'GRO BA STE, GSHIN RJE'I GNOD PAS GDUNGS PA'I 'GRO PA, ,ZHES
PA'O, ,

@014A *, ,YA NGA NI GANG YIN, YO NI NI SKYE GNAS, RA YA NI 'JIGS
MED, KshE YA NI ZAD MED DE, GANG YIN SKYE GNAS 'JIGS MED ZER
MED, ,CES PA'O, ,YA KshE NI MCHOG SBYIN, YATZTSA NI STZOL

CIG ,NI NI NGES PAR, R'A MA YA NI BRTZEBS TE, MCHOG SBYIN STZOL
CIG NGES PAR BRTZE BAS, ,ZHES PA'O, ,H'Um H'Um PHAt PHAt SV'A
H'A NI THUGS RGYUD BSKUL BA YIN PAS, RANG GI JI LTAR 'DOD PA'I
DON LA BSAM

NAS DE SGRUB PAR MDZAD DU GSOL ZHES BA'I DON DU 'GYUR RO, ,DE
LTAR RTZA SNGAGS RDZOGS PA NA H'A:- sht'I:- LA THIM, H'I:-
shtR'I:- 'I SPRO BSDU SOGS LA DMIGS NAS BZLA, SNGAGS DON NI, AOm
SNGAR BZHI, HR'I:- NI 'PHRO

BYED, sht'I:- NI MCHE BA, WI KRi TA NI RNAM PAR GTZIGS PA, AAN
NA NI ZHAL CAN, H'Um PHAt NI THUGS RGYUD BSKUL BA STE, AOm
'PHROG BYED MCHE BA RNAM PAR GTZIGS PA'I ZHAL CAN GYIS DNGOS
GRUB STZOL, ZHES PA'O, ,

DE LTAR NYE SNYING RDZOGS PA NA SNYING PO LA THIM, SNYING PO'I
SNGAGS BZLA, SNGAGS DON NI, AOm GSHIN RJE GSHED KYIS DNGOS GRUB
STZOL ZHES PA STE, DE LA PHYI'I GSHIN RJE NI GNOD PAR BYED PA'I
GDON BGEGS SOGS YIN LA,

NANG GI GSHIN RJE NI SDIG SGRIB SDUG BSNGAL SOGS YIN ZHING,
GSANG BA'I GSHIN RJE NI SANGS RGYAS KYI GO 'PHANG THOB PA LA
GEGS BYED BA'I RTZA BA LAS KYI RLUNG SOGS YIN NO, ,RDO RJE 'JIGS
BYED NI GSHIN RJE DE GSUM PO

@014B 'JOMS SHING SEL BAR BYED PA'I LHA YIN PAS, GSHIN RJE'I
GSHED CES PA STE, GONG GI 'PHROG BYED CES PA'I DON YANG DE LTAR
YIN NO, ,SNYING PO'I BZLAS BA RDZOGS PA 'A H'Um YIG LA THIM BAD
BSAM MO, ,LOR

YOD NA SNGAGS DE BZHI KA BZLA BAR BYA ZHING, DE MI NUS NA SNYING
PO GCIG BU BZLAS KYANG RUNG NGO, ,GAL TE SNYING PO TZAM BZLA BA
YIN TSE TING NGE 'DZIN SEMS DPA' GDAN DANG BCAS PA BSGYUR MI
DGOS SHING, DMIGS

PA GZHAN RNAMS SNGA MA LA RIGS 'GRO BYA'O, ,SNGAGS KYI GRANGS NI
BSNYEN MTSAMS KYI SKABS YIN NA BSNYEN YIG SOGS LAS GSUNGS PA
LTAR BYA LA, SBYIR BTANG LA NA RANG GI GANG 'DOD LTAR BZLAS PA
CHOG GO,

SNGAGS PHRENG DANG 'OD ZER GYI KHA DOG NI, SBYIR BTAD LA GONG DU
BSHAD PA LTAR BYED LA, DMIGS BSAL NAD GDON SDIG SGRIB SOGS ZHI
BA LA DKAR PO DANG, TSE BSOD YON TAN SOGS RGYAS PA LA SER POR
BSGYUR BA

SOGS YOD CING, BZLA BA'I TSE GZHING KYIS NON NAS RMONGS PA DANG,
HA CANG RINGS NAS HAB HAB BYED PA SOGS NI SHIN TU MI LEGS PAS,
TSIG DAG CING MYUNG BUL NGAN PA, DMIGS PA YANG CI NUS BYED PA'I
SGO NAS

BZLA'O, ,DE NAS SPYI BO'I RIGS BDAG MI BSKYOD PA'I THUGS KAR ZLA
GDAN LA H'Um YIG DKAR PO'I MTHAR YIG BRGYA'I SNGAGS PHRENG KHA
DOG DKAR PO G-YAS SU BSKOR BAR BSAM LA GSHIN RJE'I GSHED KYI YIG
BRGYA

@015A *, ,BRJOD CING, SNGAGS DON BZHIN GSOL BA BTAB PAS BDUD
RTZI DKAR PO'I RGYUN BABS, LUS GANG, SDIG SGRIB SPYI RANG KHYAD
PAR DU SNGAGS MA DAG PAR BTON PA CHO GA LTAG CHAD DU GYUR PA

SEMS KYI NYES LTUNG THAMS CAD DUD KHU DANG SOL KHU'I RNAM PAR BA
SPU'I BU GA NAS PHYIR THON TE BYANG ZHING DAG ,SNGAGS BZLAS PA'I
BYIN RLABS DANG 'OD ZER SPRO BSDU'I TSE SANGS RGYAS THAMS CAD
KYI YON TAN RNAMS

BSTIM PA SOGS KYI BYIN RLABS THAMS CAD RNAM YANG MI NYAMS PAR
BYIN GYIS BRLABS PAR GYUR SNYAM DU BSAM MO, ,SNGAGS DON NI, AOm
YA M'A NA TA KA NI SNGAR BZHIN TE, 'DIR SBYI BO'I MI BSKYOD PA
LA

DMIGS NAS YA M'AN TA KA ZHIS BRJOD PA YIN, SA MA YA NI DAM TSIG,
,MA NU NI RJES SU, P'A LA YA NI SKYONGS SHIG STE, GSHIN RJE'I
GSHED PO DAM TSIG RJES SU SKYONGS, ,ZHES PA'O, ,TE NA NI NYID
KYIS,

AU PA NYE BAR, TIshthA GNOS SHIG STE, GSHIN RJE'I GSHED PO NYID
KYIS NYE PAR GNAS, ,ZHES PA'O, ,'DIR TVE NO PA ZHES PA'I NA RO
PHRAL NAS AU ZHES 'DOD PA YIN, tHI dHO BRTAN PA, ME BDAG LA, BHA
BA

MDZOD DE, BDAG LA BRTAN PAR MDZOD CES SO, ,SU SHIN TU, TO shYO
NGA GYE PA STE, BDAG LA SHIN TU DGYES PAR MDZOD, ,SU PO shYO
SHIN TU RGYAS BA STE, BDAG LA SHIN TU RGYAS PAR MDZOD, ,AA

@015B NU RJES SU, RAKTO CHAGS PA STE, BDAG LA RJES SU CHAGS PAR
MDZOD, ,CES PA STE 'DIR CHAGS PA NI MI 'BAL BA'I DON YIN, SARBA
THAMS CAD, SING DHI DNGOS GRUB, MME BDAG LA, PRA RAB TU,

YATZTSA STZOL CIG STE DNGOS GRUB THAMS CAD BDAG LA RAB TU STZOL,
,KARMA LAS, SU TZA YANG, ME BDAG STE, LAS THAMS CAD KYANG BDAG
LA STZOL, ,TZIDTAm SEMS, SHRI DPAL, YAm PHAN PA, KU RU

MDZOD DE, SEMS LA DPAL DANG PHAN PA MDZOD, ,H'Um NI THUGS RJES
GZIGS, HA BZHI HO:- DANG LNGA NI YE SHES LDA'I MTSON BYED DE,
CHOS DBYINGS YE SHES LA SOGS PA'I YE SHES KYI YON TAN BDAG LA

STZOL ZHES PA'I DON NO, ,BHA GA BCOM, WAN LDAN, SARBA THAMS CAD,
TA TH'A DE BZHIN, GA TA GSHAGS PA, BADZRA RDO RJE, MA ME BDAG
,MU NYTZA MA 'DOD CIG STE, BCOM LDAN 'DAS DE BZHIN GSHEGS

BA THAMS CAD KYI SKU GSUNG THUGS RDO RJE'I NGO BO KHYED KYIS
BDAG MA 'DOR CIG CES SO, ,BADZRE RDO RJE CAN, BHA BA MDZOD DE,
RDO RJE CAN DU MDZOD, MA H'A CHEN PO, SA MA YA DAM TSIG ,SATVA
SEMS DPA'

STE, DAM TSIG CHEN PO DGONGS SU GSOL ZHES SO, ,A'A:- NI GSUNG GI
SA BON, H'Um PHAt NI THUGS RGYUD BSKUL BA'O, ,GTOR MA 'BUL BA
LA, RANG GI THUGS KA'I H'Um LAS 'OD ZER PHYOGS BCUR

@016A *, ,'PHROS TE, PHYOGS BCU'I SANGS RGYAS THAMS CAD RDO RJE
'JIGS BYED KYI RNAM PAR SPYAN DRANGS BA RNAMS MDUN GYI NAM MKHAR
BYON PA NA GCIG TU GYUR ZHING, DE'I LJAGS 'OD DU

ZHU NAS 'OD SIR DKAR BO GRU BZHI PA SBU GU CAN DU GYUR PAS,
GTONG MA 'BUL BA'I TSE GTOR MA LA ZUG NAS DRANGS TE GSOL BAS
TSIM PAR BSAM ZHING, AOm ZHES PA'I TSE LHA MO SNYING KA'I SA BON
LAS SPROS

TE, YA M'A NA TA KA AI DAm SOGS KYI TSE SNGAR BYIN GYIS BRLABS
PA'I GTOR MA NAS THOD PAS BCUS TE PHUL BAR BSAM, SNGAGS BSKYAR
NAS BRJOD PA'I TSE LHA MO DE NYID KYIS SLAR YANG GTOR MA NAS

BCUS TE 'BUL ZHING, DE LTAR LAN GSUM MAM LAN BDUN PHUS NAS LHA
MO TSUR RANG LA BSTIM, DE NAS LHA MO MANG DU SPROS PA'I KHA CIG
MCHOD YON DANG, KHA CIG ZHABS BSIL SOGS BZUNG NAS PHYI MCHOD

DANG, DE BZHIN DU NANG MCHOD DANG BSTOD PA RNAMS BYA, GTER MA
DANG MCHOD BSTOD KYI SNGAGS NANG TSIGS BCAD DE DAG SPROS PA'I
LHA MO RNAMS RANG RANG NYID LHAN CIG TU BRJOD PAR BSAM NAS 'DON
NO, ,MCHOD

SNGAGS KYI DON GONG DU BSHAD ZIN CING, GTOR SNGAGS KYI DON LA,
AI DAm 'DI, BA LI TA GTAR MA, KHA KHA BZHES BZHES, KH'A HI KH'A
HI BZHES SU GSOL BA ZHES SU GSOL, ZHES PA'O, ,GTOR MGRON BRTAN

@016B BZHUGS BYED NA, 'DIR NA GZUGS DANG SOGS DANG, SU PHRA
TIshthA'I SNGAGS BRJOD DE, MDUN GYI NAM MKHAR BZHUGS PA'I 'JIGS
BYED 'OD DU ZHU NAS GANG LA DMIGS PA'I RTEN DE LA THIM PAR BSAM,

TSIGS BCAD SNGAGS KYI DON NI, RDO RJE 'JIGS BYED KHYED KYIS GNAS
'DIR RTEN GYI GZUGS 'DIR DANG LHAN CIG TU BDAG SOGS 'GRO BA KUN
GYI DON DU BZHUGS NAS KYANG, RANG CAG RNAMS LA NAD MED PA DANG
TSE RING

BA DANG, 'DOD DON THAMS CAD RANG DBANG DU 'GRUB PA'I DBANG GIS
PHYUG PA DANG, MCHOG SANGS RGYAS KYI GO 'PHANG THOB PA'I DNGOS
GRUB STZAL DU GSOL, ,AOm SNGAR BZHIN, SU BRA SHIN TU RAB TU,
TIshthA BRTAN


BA'AM GNAS, BADZRA YE RDO RJE LTAR, SV'AH'A GZHI TSUGS TE, DRIL
NA RDO RJE 'JIGS BYED KHYED KYIS RDO RJE LTAR SHIN TU RAB TU
BRTAN PAR BZHUGS SU GSOL, ,ZHES PA'O, ,GSHEGS GSOL BYED NA,
KHYED KYIS

SEMS CAN SOGS DANG, AOm BADZRA MU:- ZHES PA'I TSE NAM MKHA'I
DBYINGS SU GSHEGS NAS MI SNANG BAR GYUR PAR BSAM, TSIG GI DON
NI, RDO RJE 'JIGS BYED KHYED KYIS 'DIR BYON NAS, BDAG SOGS

SEMS CAN KUN GYI DON MDZAD CING, RANG RANG GI MOS PA DANG RJES
SU MTHUN PA'I DNGOS GRUB RNAMS BSTZAL BA BKA' DRIN SHIN TU CHE,
DA NI RE ZHIG PHYOGS BCU'I SANGS RGYAS KYI YUL RNAMS SU SEMS CAN
GYI

@017A *, ,DON DU GSHEGS NAS KYANG, SLAR YANG DUS DUS SU 'DIR
BYON PAR MDZAD DU GSOL, ,AOm NI LHA SKU DRAN PA STE RDO RJE
'JIGS BYED KHYED KYIS PHA LTA BU'O, ,BADZRA NI RDO RJE STE YE
SHES PA,

MU:- NI RTZA BA ZHES PA'AM BSDU ZHES PA STE, RDO RJE 'JIGS BYED
KYI YE SHES PA RU BA'I GNAS SU GSHEGS CES PA'O, ,DE NAS BSNGO
SMON BYA BA NI, BDAG GIS YI DAM GYI LHA BSGOMS SHING SNGAGS
BZLAS PA

SOGS KYI DGE BA 'DI DANG GZHAN YANG THOG MA MED BA NAS BSAGS
PA'I DGE BA JI SNYED YOD PA THAMS CAD PHYOGS GCIG TU BSDOMS PA'I
MTHU LAS, MYUR BA ZHID DU RDO RJE 'JIGS BYED KYI GO 'PHAR THOB
NAS, 'GRO

BA GCIG TZAM YANG MA LUS PAR BCOM LDAN 'DAS RDO RJE 'JIGS BYED
KYI GO 'PHANG LA 'GOD PAR SHOG CIG SNYAM DU BSAM PA'I SGO NAS,
DGE BA 'DI YIS ZHES SOGS BRJOD, MTSAMS 'DIR, RANG ZHING RDO RJE

'JIGS BYED ZHAL PHYAG YONGS RDZOGS SU GNAS PA DE NYID STOD SMAD
NAS RIM GYIS 'OD DU ZHU STE MI DMIGS PAR GYUR PA LAS, SLAR YANG
'JIGS BYED ZHAL GCIG PHYAG GNYIS PA'I RNAM PAR GYUR PAR BSAM,

SHIS BRJOD NI, NAM KHA'I KHAMS KUN GANG BA'I BLA MA YI DAM MKHA'
'GRO CHOS SKYONG SOGS KYIS, RANG GI DGE BA BYAS PA LA THUGS
DGYES SHING BRTZE BAS GZIGS PA DANG, RANG GIS KYANG DE RNAMS
MNGON SUM

@017B DU MTHONG NAS DGA' BA DANG DAD PA SKYES PA'I TSE, MKHA'
'GRO MA RNAMS KYIS GLU GAR MDZAD CING ROL MO BRDUNG, BLA MA YI
DAM SOGS THAMS CAD KYIS SNYAN PA'I DBYANGS KYIS BKRA SHIS PA'I
TSIGS BCAD GSUNG ZHING,

ME TOG GI CHAR 'BABS PAR BSAM LA, NYIN MO BDE LEGS ZHES SOGS
BRJOD, DON NI, BLA MA MCHOG GSUM NI SKYON THAMS CAD DANG BRAL
ZHING YON TAN THAMS CAD YONGS SU RDZOGS PA YIN PAS, NYIN MO

YANG BDE SKYID DANG DGE LEGS PHUN SUM TSOGS PAR GNAS LA, MTSAN
MO YANG BDE SKYID DGE LEGS PHUN SUM TSOGS PAR GNAS PA DANG, NYI
MA'I GUNG LA SOGS PA'I DUS KYI CHA PHRA MO SKAD CIG TZAM DU YANG
MI

BDE BA DANG MI LEGS PA MED PAR BDE LEGS PHUN SUM TSOGS SHING, DE
LTAR NYIN MTSAN RGYUN MA CHANG PAR RTAG TU BDE LEGS PHUN SUM
TSOGS PA'I DKON MCHOG GSUM GYI BKRA SHIS DPAG TU MED PA'I BDEN

PA'I STOBS KYIS, KHYED CAN RNAMS KYANG NYIN MTSAN THAMS CAD DU
BDE LEGS PHUN SUM TSOGS PAR GYUR CIG ,CES PA'O, ,DE LTAR YI DAM
GYI LHA BSGOM PA DANG SNGAGS BZLAS PA SOGS KYI PHAN

YON NO, ,RGYAL DBANG THAMS CAD MKHYEN PA BSKAL BZANG RGYA MTSO
DPAL BZANG PO'I ZHAL SNGA NAS KYIS MDZAD PA'I 'JIGS BYED BSKYED
RIM GYI 'KHRID DNGOS GRUB GTER MDZOD LAS, TSE RABS GZHAN RU YAN

@018A *, ,LAM BZANG SGRUB PA'I RTEN KHYAD PAR CAN THOB NAS
SNGON GOMS KYI DGE BA'I BAG CHAGS 'THUG PO SAD PAR 'GYUR BA
SOGS PHAN YON MTHA' YAS SHING, TSE 'DIR YANG LAS KYI

SGRIB PA DAG PAR BYED PA DANG, BSKYED RIM PHRA RAGS MTHAR
PHYIN PA MA YIN KYANG BSGOM BZLAS LA GZHOL BAS ZHI RGYAS DBANG
DRAG GI LAS MANG PO THOGS MED DU 'GRUB PA DANG, KHYAD PAR DU
YANG LHA MCHOG 'DI

NYING RJE BTZUN 'JAM DPAL DBYANGS SHIN TU DRAG POR KHROS PA
YIN PAS, DENG SANG SNYIGS MA'I DUS CHOS SGRUB PA LA BAR CHAD
MANG BA'I SKABS 'DIR YI DAM 'DI'I RNAL 'BYOR DANG BZLAS PA
CUNG ZAD TZAM GYIS KYANG

BGEGS DANG BDUD RIGS KYI BAR GCOD SHIN TU MTHU CHE BAS KYANG
MI TSUGS SHING, SKAD CIG LA 'JOMS PAR 'GYUR BA DANG, THUGS KAR
YE SHES SEMS DPA' 'JAM DPAL DNGOS SU BZHUGS PAS 'DI'I RNAL

'BYOR PA LA JI LTA JI SNYED KYI SHES BYA'I GNAS LA CHED DU
GNYER NAS MA BSGRUBS KYANG SHES RAB CHE ZHING GSAL PAR 'GYUR
BA SOGS PHAN YON MTHA' YAS SHING, DE'I NANG NAS KYANG BRGYUD
PA 'DI NYING RJE BTZUN 'JAM

DPAL DBYANGS ZHI KHROS CHOS KYI RGYAL PO TZONG KHA PA CHEN PO
LA 'DI'I DBANG BSKUR ZHING MAN NGAG GNANG BA LAS BRGYUD PAS,
GZHAN LAS KYANG BYIN RLABS CHE ZHING MYUR LA ZAB PA YIN, ZHES
GSUNGS BA LTAR RO, ,

@018B CES DPAL RDO RJE 'JIGS BYED KYI MNGON RTOGS BSDUS PA'I
DMIGS RIM DGE LEGS CHAR 'BEBS ZHES BYA BA 'DI NI, DE MCHI
DBYAR BDAG PA BLO BZANG SMON LAM DANG DGE SLONG 'JAM DBYANGS
GNYIS KYIS BSKUL

BA LA BRTEN NAS, ^ SKYABS MGON DAM PA AA KY'A RIN PO CHE DANG,
^ KHRI CHEN CHOS KYI RGYAL PO'I ZHAL SNGA NAS LA SOGS PA'I DAM
PA DU MA'I ZHABS KYI RDUL LA SBYI BOS DGE BA'I DGE SLONG TSUL
KHRIMS KYIS,

BSKYED RIM GYI 'KHRID YIG MANG PO LAS BTUS NAS GO SLA ZHING
BLO LA 'CHAD BDE BAR BSGRIGS PA'O, ,'DI LTAR BGYIS PA'I DGE
BA'I MTHU LAS RANG GZHAN THAMS CAD KYIS MDO SNGAGS KYI LAM
RNAM PAR

DAG PA TSUL BZHIN DU SGRUB NUS PAR GYUR CIG, ,,MANGGA LAm,,

*, ,SNGAGS SDOM THOB PA DAG LA ZHI BAR MKHO BA'I PHRAN TSEGS
KYI RIM PA 'GA' ZHIG BZHUGS, ,NA MO GU RU, 'DIR SNGAGS SDOM
THOB PA DAG LA NYE BAR MKHO BA'I PHRAN TSOGS KYI RIM PA

'GA' ZHIG RTZA LTUNG RNAM BSHAD SOGS LAS BTUS TE MDO TZAM
BRJOD PAR BYA'O, ,DE LA RIGS LNGA'I SDOM GZUNG NAS 'BYUNG BA'I
DAM TSIG GI GRANGS 'DREN TSUL NI, RNAM SNANG GI RIGS GYI DAM
TSIG DRUG,

@019A *, ,MI BSKYOD BA'I RIGS KYI BZHI, RIN 'BYUNG GI BZHI,
'OD DPAG MED KYI GSUM, DON GRUB KYI RIGS KYI GCIG STE BCO
BRGYAD DO, ,LAS RIGS KYI SDOM PA THAMS CAD LDAN PAR NI

ZHES BA'I DON PHYI NANG GSANG BA SOGS KYI MCHOD PA THAMS CAD
KYIS MCHOD DGOS PA'I DON DU BZHED PA DANG, MCHOD PA LAS LOGS
SU RIGS GZHAN GYI SKABS SU BSHAD PA'I SDOM PA BSRUNG DGOS BA
LA BZHED

PA GNYIS TE, PHYI MA LTAR NA DON GRUB KYI DAM TSIG GNYIS TE
BCU DGUR 'DREN NO, ,BSRUNG TSUL LA, SNGAGS SDOM THOB PA THAMS
CAD KYIS DAM TSIG DE THAMS CAD BSRUNG DGOS KYANG, RANG GI RIGS

GANG YIN PA'I DAM TSIG LA LHAG BAR NAN TAN BYED DGOS TE, RTZA
LTUNG RNAM BSHAD DNGOS GRUB SNYE MA LAS, DBER NA MI BSKYOD
PA'AM DE'I RIGS LA MI TOG PHOG BA'I SGRUB PA PO YIN NA DAM
TSIG GSUM DANG SLOB

DPON GZUNG BA LA NAN TAN DU BYA DGOS BA LTA BU'O, ,ZHES GSUNGS
TE 'DI NI ME TOG PHOG PA'I LHA'I DBANG DU MDZAD LA, RDONG
PHRENG GI DBANG LTA BU'I DBANG MANG PO THOB PA LA NI, DKYIL
'KHOR 'GA' ZHIG TU RNAM

SNANG LA ME TOG PHOG PA DANG, 'GA' ZHIG TU RIN 'BYUNG LA PHOG
PA SOGS RIGS LNGA KA LA ME TOG PHOG PA'ANG SRID DO, ,RGYAL
DBANG BDUN PA CHEN PO'I ZHAL SNGA NAS KYIS DBANG DON DE NYID
RAB GSAL GYI RNAM

@019B BSHAD RDO RJE SEMS DPA'I ZHAL LUNG LAS, DPER NA BDE
MCHOG GI RNAL 'BYOR PAS NYIN RE BZHIN MCHOD GTOR SOGS BYA DGOS
KYANG, YAR MAR GYI TSES BCU LA GZHAN LAS LHAG THON PA BYED
DGOS PA LTA BU

YIN TE, ZHES GSUNGS PAS, 'JIGS BYED LA YI DAM DU BYED PA DAG
GIS RDO RJE'I RIGS KYI DAM TSIG LA GZHAN LAS LHAG PAR DU NYAMS
SU LEN DGOS SAM BRTAG GO ,SKABS 'DI'I TSUL KHRIMS GSUM GYI

KHYAD PAR NI, DBANG DON RDO RJE SEMS DPA'I ZHAL LUNG LAS, TSUL
KHRIMS GSUM LA BSLAB TSUL LA BYANG SA SOGS NAS BSHAD PA'I THUN
MONG BA RNAMS KYI STENG DU, SGO GSUM THA MAL GYI SNANG ZHEN
LAS LDOG

PA'I NYES SPYOD SDOM PA, BSKYED RDZOGS KYI LAM ZAB MO LA BSLAB
PA SOGS DGE BA CHOS SDUD, GZHAN DON DU LAS BZHI'I 'PHRIN LAS
RAB 'BYAMS SGRUB PA SOGS SEMS CAN DON BYED KYI TSUL KHRIMS
THEG PA 'OG MA LA

MED PA DU MA YOD PAS DE DAG LA BSLAB PA YANG DGOS TE, ZHES
GSUNGS PA NYID DO, ,RIGS LNGA'I SDOM GZUNG GI GZHUNG DON NYAMS
LEN DU DRIL BA NI, DNGOS GRUB SNYE MA LAS, SDOM GZUNG GI
GZHUNG

RNAMS KYI DON BSDU NA 'DIR 'GYUR TE, DKON MCHOG GSUM DANG BLA
MA LA SKYABS SU 'GRO BA BYAS NAS, RANG NYID LHA'I SKU PHYAG
RGYA CHEN BOR BSKYED LA, RDO RJE DANG DRIL BU'I DE KHO NA NYID
DRAN TE BZUNG NAS, RANG

@020A *, ,LA MCHOD PAR BYED CING, THEG PA GSUM LA MKHAS PAR
BYAS NAS, NYES SPYOD MTHA' DAG LAS LDOG PA DANG, DGE BA'I CHOS
MTHA' DAG BSDUS NAS, SBYIN PA BZHI'I SGO

NAS SEMS CAN GYI DON BYED BA'O, ,ZHES GSUNGS SO, ,DA NI SNGAGS
KYI SGO NAS GZHAN DON BYED BA LA MKHO BA'I GTAM 'GA' ZHIG
BRJOD PAR BYA STE, DE YANG RJE THAMS CAD MKHYEN PA TZONG KHA
BA CHEN POS MDZAD

PA'I GSANG SNGAGS KYI TSUL KHRIMS KYI RNAM BSHAD DNGOS GRUB
SNYE MA LAS, GZHUG PA TZAM LA NI SNOD DANG LDAN MI LDAN BRTAG
MI DGOS PAR GSUNGS TE, ZHES GSUNGS LA, TSUL 'DI RNAL 'BYOR
RGYUD LA RUNG BA

NI, RTZA RGYUD DE NYID BSDUS PA LAS, RDO RJE DBYINGS KYI DKYIL
'KHOR CHEN PO 'DIR GZHUG PA LA SNOD DU GYUR BA DANG SNOD DU MA
GYUR PA BRTAG MI 'TSAL LO, ,ZHES GSUNGS SHING, DE'I DON NI
BSHAD RGYUD RTZE MO LAS, GAL TE

DE NI SNOD MIN NA, ,DE LA GZHUG PA SBYIN PAR BYA, ,ZHES DANG,
GZHUG PA TZAM ZHIG SBYIN BYA YI, ,RNAM PA THAMS CAD BYA BA
MIN, ,ZHES GSUNGS PA LTAR YIN PAR BSHAD DO, ,TSUL DE BYA SPYOD
GNYIS LA YANG

RUNG PAR SLOB DPON SANGS RGYAS GSAD BAS RNAM SNANG MNGON BYANG
GI 'GREL PAR GSUNGS LA, DGRA NAG GI 'GREL BA RIN PO CHE SGRON
MER BLA MED RGYUD LA YANG RUNG BAR BSHAD DO, ,DKYIL 'KHOR DU
GZHUG PA

@020B TZAM BYED DU RUNG BA'I SNOD MIN GYI GANG ZAG JI LTA BU
YIN ZHE NA, DE YANG DNGOS GRUB SNYI MA LAS, DKYIL 'KHOR DU
'JUG BA TZAM ZHIG BYED PA NI THUN MONG YIN GYI SDOM PA GNYIS
GANG YANG MI 'DZIN PA STE,

DE YANG MTSAMS MED LA SOGS PA'I SDIG PA CHEN PO BYED PA DANG,
RGYAL SRID DANG BZA' BTUNG DANG 'DOD YON LNGA LA CHAGS PA CHE
ZHING, DAM GZHAG GI DAM TSIG BSRUNG BA LA MI DGA' LA, SNGAR
SBYAD BCO

BRGYAD MI NUS PA DANG, DGE BSNYEN LA SOGS PA'I BSLAB PA'I GZHI
'DZIN PA LA SKRAG CING, LHA CHEN PO LA SOGS PA'I 'JIG RTEN
PA'I LHA'I DKYIL 'KHOR DU 'JUG BAR MOS BA LA DE NYID BSDUS
BRTZA

'GRAL LAS GSUNGS PA RNAMS SO, ,ZHES DANG, 'DI NI SRUNG SDOM MI
NUS SHING SNGAGS LA YANG MOS PA RNAMS LA SNGAGS KYI BAG CHAGS
BSGOR BA'I THABS SHIN TU LEGS BA GCIG SNANG PAS SHES

PAR GYIS SHIG ,CES GSUNGS SO, ,'DI DAG NI SNOD MIN GYI SKYE BO
DAG LA PHAN PA'I PHYIR DKYIL 'KHOR DU GZHUG PA'I DBANG DU
MDZAD NAS GSUNGS PA YIN NO, ,DA LTA RANG CAG GIS SNGAGS KYI
CHO GA MANG

PO ZHIG GI SGO NAS YON BDAG GI RIM GRO BYED PA DE DAG RUNG MI
RUNG GI KHYAD PAR NI, MKHAS GRUB THAMS CAD MKHYEN PA DGE LEGS
DPAL BZANG PO'I ZHAL SNGA NAS KYIS, THUB BSTAN BYI DOR LAS,
SUNG

@021A *, ,SDOM GANG YANG MI NUS PA'I KHYIM PA PHO MO LA SOGS
PA GDUL BYA DU MA ZHIG LA, SDIG PA SBYANG BA DANG BAR CHAD
BZLOG PA LA SOGS PA'I SLAD DU PHAN GDAGS PAR 'DOD NA, SBYIN

SREG DANG GTOD MA'I CHO GA DANG KHRUS KYI CHO GA DANG KHRO BO
BCU LA SOGS PA BSGOMS PAS PHYIR BZLOG PA DANG BRIS LA LUS LA
BTAGS PAS BSRUNG ZHING PHYIR BZLOG PA LA SOGS PA'I CHO GA
RGYUD SDE DAG LAS DU MA ZHIG

GSUNGS PA DE DAG LA MKHAS PAR BYAS NAS, CHOS 'TSONG BA'I BSAM
PAS MA YIN PAR, CHOS LDAN GYI DGOS PA MTHONG BA'I TSE SNYING
BRTZE BA'I BSAM PA NYE BAR BZHAG NAS PHAN GDAGS PAR BYA ZHING,

GAL TE DKYIL 'KHOR LA BRTEN PA'I CHOG CI NAS DON DU GNYER CING
BYED NA YANG, MGON PO TSE DPAG TU MED PA DANG, GDUGS DKAR
DANG, BSRUNG BA LNGA LA SOGS PA'I DKYIL 'KHOR DAG TU BCUG
CING,

THEG PA CHEN PO'I SDOM PA GANG YANG MA PHOG PAR LHA NGO BSTAN
CING DAD PA BSGOM PA LA SOGS PA'I BRDA LEGS PAR SPROD DE,
KHRUS DANG, BYAB PA DANG, BSRUNG BA DANG, BYUNG BSAL BA DANG,
BGEGS

SDIG SBYANG BA DANG, BKRA SHIS PAR BYA BA LA SOGS PA DKYIL
'KHOR DE DANG DE LA BRTEN PA'I CHO GA MANG DU GSUNGS PA DAG LA
MKHAS PAR BYAS NAS DE DAG GI SGO NAS PHAN GDAGS PAR BYA'I,
ZHES GSUNGS

@021B LA, DE YANG GANG LA PHAN GDAGS PA'I YUL NI, SRUNG SDOM
ZHES SOGS KYIS BSTAN PA'I KHYIM PA SOGS SO, ,GANG GI CHED DU
BYED PA'I DGOS PA NI SDIG PA SBYAD BA DANG SOGS KYIS BSTAN PA

DE'O, ,GANG GIS PHAN GDAGS PA'I CHOS NI, SBYIN SREG DANG ZHES
SOGS DNGOS SU SMOS PA LNGA DANG GZHAN YANG RGYUD LAS GSUNGS PA
RNAMS SO, ,TSUL JI LTAR BYED PA NI DE DAG LA MKHAS BAR BYAS
NAS

JI LTAR GSUNGS PA BZHIN DU BYA YI, RANG DGAR PHRI SNON DANG
SNA TSOGS BSRES PA SOGS KYIS MA YIN NO, ,BSAM PA JI LTA BUS
BYED PA NI, CHOS 'TSONG BA'I BSAM PA RNYED BKUR SOGS 'DOD

PA MA YIN ZHING, DGOS PA CHEN PO MTHONG PA'I 'DU SHES DANG,
YON BDAG SOGS SDUG BSNGAL DANG 'BRAL 'DOD KYI SNYING RJE'I SGO
NAS BYED PAR BZHED PA YIN NO, ,GAL TE ZHES PA MAN CHAD NI,

SNGA MA LAS LHAG PAR DON DU GNYER BA DAG LA, DKYIL 'KHOR DU
BCUG PA DANG DE LA BRTEN PA'I LAS TSOGS BYED PA'I TSUL GSUNGS
PA YIN NO, ,DE LA KUN MKHYEN LCANG SKYA RIN PO CHE RJE GONG
MAS DO SREG GI

CHO GA THAR PA'I SGO 'BYED LAS, SREG THAB KYI NYE 'KHOR DU
DBANG THOB MA MYONG BA MANG DU TSOGS PA LTA BU'I DGAG BYA YOD
NA DER SGRUB GROGS 'BA' ZHIG GIS GZHAN GYIS MTHONG KYANG NYES
DMIGS SU MI

@022A *, ,'GYUR BA'I MCHOD PA SOGS BYED DU BCUG NAS, RDO RJE
SLOB DPON SGRUB GROGS DANG BCAS PAS GNAS DBEN PAR SBYIN SREG
GI CHO GA BYAS NAS SREG RDZAS RNAMS SNOD GCIG TU

BSAGS LA SGRUB GROGS GZHAN ZHIG THAB KYI SAR SKYEL DU BTANG
NAS 'BUL BA'ANG RUNG BAR RJE BTZUN GRAGS PAS KYEE RDOR GYI
SREG CHOG TU GSUNGS TE, ZHES GSUNGS PAS GONG DU SBYIN SREG
BYED DU RUNG

BAR GSUNGS PA DE RDO RJE MKHA' 'GRO'I SBYIN SREG LTA BU YIN
NAM SBYI 'GRO'I SBYIN SREG GANG YIN BRTAG PAR BYA ZHING, DE LA
YANG GZHUNG CHEN MO RNAMS LA BRTAGS TE DMIGS BSAL DGOS PA
RNAMS

LEGS PAR SHES DGOS SO, ,GTOR MA'I CHO GA NI, GTOR MA BRGYA
RTZA DANG CHA GSUM BGEGS GTOR LTA BU LA BYED PA DANG, DRUG BCU
PA LTA BU LA'ANG BYED SNANG LA, YI DAM GYI MDUN BSKYED LA

GTOR MA 'BUL PA DANG CHOS SKYONG GI GTOR CHOG RNAMS KYANG BYED
KRUNG DAM BRTAG GO, ,KHRUS KYI CHOG NI BYABS KHRUS GYI CHOG
YIN LA, KHRO BO BCU'I SGOM BZLAS DANG BSRUNG 'KHOR LUS LA
'DOGS BA RNAMS

NI SO SO'I CHOG MANG DU YOD PA RNAMS SO, ,SOGS KYI SGRAS NI
TSE SGRUB DANG BUM GTER LTA BU GZHAN RNAMS SDUD DO, ,DKYIL
'KHOR LA BRTEN PA NI, TSE DPAG MED KYI DKYIL 'KHOR BSGRUBS NAS

@022B 'CHI BLU BYED PA DANG, GZHAN YANG LHO SGO'I CHO GA LTA
BU RNAMS LA BYED DAM SNYAM MO, ,'ON KYANG CHO GA DE DAG GI SO
SO'I RNAM GZHAG RGYAS PAR BSHAD PA'I GZHUNG RNAMS DANG, DGAG
DGOS CHE CHUNG GI KHYAD

BAR DANG, KHYAD BAR DU SNGAGS KYI BSLAB BYA STON PA'I GZHUNG
RNAMS SU GNANG BKAG GI BCAS PA JI LTAR MDZAD PA'I MTSAMS RNAMS
LEGS PAR SHES DGOS PAR SNANG LA, LCANG SKYA RIN PO CHE'I GSUNG
GONG DU

DRANGS PA DE LA YANG, MTHONG KYANG NYES DMIGS SU MI 'GYUR BA'I
MCHOD PA SOGS ZHES GSUNGS PA LA DPAG NA MCHOD PA LA DAD PA MED
PA SOGS KYIS MTHONG KYANG NYES PAR MI 'GYUR BA DANG, MTHONG NA

NYES PAR 'GYUR BA GNYIS SU 'BYED DGOS PA DANG, SOGS KYI SGRAS
MCHOD PA LAS GZHAN PA'I RDZAS SOGS LA'ANG DMIGS PHYED DGOS
PA'I DON DU 'DUG GO ,DE LTAR NA CHO GA GZHAN LA YANG SKABS

BSTUN GYIS, 'DI TSUN NI DUNG LA, DE PHAN CHAD NI MI RUNG NGO
ZHES PA'I MTSAMS SHIG RNYED NAS 'JUG LDOG BYED DGOS BA 'DRA'O,
,'JUG LDOG GI MTSAMS 'DZIN TSUL ZUR TZAM ZHIG BSHAD NA, THUB

BSTAN BYI DONG LAS, BSRUNG SDOM YAL BAR DOR TE, LHA BSGOM PA
DANG, SNGAGS BZLAS PA DANG, RTZA RLUNG THIG LE BSGOM PA DANG,
'PHYAR G-YENG GI SEMS DANG RGOD BAG GI BLOS NYON MONGS

@023A *, ,PA CAN GYI SEMS KYIS KUN NAS BSLANGS TE, TSUL MA YIN
PA'I KUN DU SBYOD PA SNA TSOGS PA 'BAR PAS LHUR LEN PA'I SGO
NAS DKYIL 'KHOR CHEN PO SGRUB CING MCHOD BAR THA

SNYAD BTAGS PA'I CHO GA'I GZUGS BRNYAN TZAM ZHIG RTZE 'JO DANG
BZA' BTUNG GI BLOS 'BAD DE SGRUB PA LA SOGS PA NI, DNGOS GRUB
'GRUB PA LTA ZHOG ,NGAN 'GRO MI BZAD PA'I SGO 'BYED PAR BYED
PA YIN

BAR RGYUD SDE RIN PO CHE GONG 'OG DU MA ZHIG DANG RGYA BOD KYI
MKHAS GRUB CHEN PO DU MA ZHIG GIS LAN BRGYA PHRAG CIG TU BKA'
BSTZAL TO, ,ZHES GSUNGS SO, ,DE YANG, BSGOM BZLAS NI BSKYED
RIM DANG,

RTZA RLUNG THIG LE NI RDZOGS RIM GYI PHYOGS SU GO RGYUR SNANG
BAS, BSRUNG SDOM YAL BAR DOR NAS DE DAG BSGOM PA NI BKAG PA
YIN GYI, SBYIR DE DAG BSGOM PA CI'I PHYIR DGAG PAR 'GYUR, DE
BZHIN DU

'PHYAD G-YENG DANG RTZE 'JO SOGS MI RIGS PA'I KUN SPYOD SNA
TSOGS PA BYED BZHIN PA'I NGANG NAS DKYIL 'KHOR SGRUB MCHOD
BYED PA NI BKAG LA, SPYIR DKYIL 'KHOR SGRUB MCHOD BYED BA MI
'GOG PA LTA BU LA DPAG

DGOS SAM SNYAM STE BRTAG GO ,GZHAN YANG DGAG DGOS BRTAG PA NI,
RGYUD RDO RJE RTZE MO LAS, SEMS CAN GDUL PHYIR MA GTOGS PA,
,BYA BA MA YIN THAMS CAD SPANG, ,ZHES GSUNGS SHING,

@023B DE'I DON 'GREL BA NA DNGOS GRUB SNYE MA LAS, GZHAN YANG
SGO GSUM GYI BYA BA MA YIN PA NYES SPYOD THAMS CAD SPANG PAR
BYA STE, 'ON KYANG THEG PA MCHOG GI SDOM PA TSUL BZHIN DU
BSRUNG ZHING BYANG CHUB

KYI SEMS BRTAN PA'I RGYAL SRAS 'GA' ZHIG LA SEMS CAN 'DUL BA'I
PHYIR DU RNAM SNANG MNGON BYAD NAS GSUNGS PA LTAR SROG GCOD PA
SOGS LUS NGAG GI BDUN LA GNANG BA'I SKABS YOD PAS DE 'DRA BA'I

TSE NI MA GTOGS SO, ,ZHES DANG, DE NI BSAD NAS SANGS RGYAS KYI
ZHING KHAMS RNAM DAG LA SOGS PAR SKYE BAR BYED NUS PA DANG,
RNAM SHES SLAR YANG LUS LA 'JUG NUS SHING, SNGON DANG PHYI
MA'I

MTHA' SHES PA'I MNGON SHES DANG LDAN PA, SNYING RJE CHEN PO
CAN RNAMS KYIS BYA BA MA YIN PA DE LAS THABS GZHAN GYIS BZLOG
MA NUS NA DE'I NGAN 'GRO'I SDUG BSNGAL RGYUN RING MYONG BA
DGAG PA'I PHYIR DU MNGON SBYOD BYA

DGOS PAR STON PA YIN GYI, ZHES GSUNGS PA DANG, DRAG LAS BYA
BA'I YUL NI DE NYID LAS, BSTAN BA 'JIG BA SOGS KYI SEMS CAN
MNGON SPYOD BYA BA'I YUL GDUG PA CAN RNAMS TE, ZHES

GSUNGS SO, ,DES NA SBYIR BYA BA MA YIN PA THAMS CAD SPANG PAR
GSUNGS PAS SROG GCOD SOGS BYED BA NI DGAG BYA DANG BCAS PA YIN
LA, DMIGS BSAL GYIS GNAD BA NI DGOS PA SOGS LA

@024A *, ,LTOS PA YIN NO, ,DE LA DGOS PA NI SDIG PA DES YUN
RING DU NGAN 'GRO'I SDUG BSNGAL MYONG BA DE DGAG PA DANG SANGS
RGYAS KYI ZHING DU SKYE BAR BYED PA SOGS SO, ,RGYU MTSAN

NI THABS GZHAN GYIS BZLOG MA NUS PA'O, ,KUN SLONG NI SNYING
RJES GANG ZAG DES SDUG BSNGAL CHEN PO MYONG BAR 'GYUR BA LA MA
BZOD PAS SO, ,YUL NI BSTAN PA 'JIG PA SOGS KYI SDIG PA CHEN PO

LA ZHUGS BA'O, ,DE'I PHYIR BYED PA PO DANG BYA BA'I YUL DANG
RGYU MTSAN DANG DGOS PA SOGS MANG PO ZHIG TSOGS PA LA LTOS TE
GNANG BA YIN PAR SNANG NGO, ,SNGAR BSHAD PA LTA BU LAS GZHAN
DU MI RUNG BA NI,

DNGOS GRUB SNYE MA LAS, TZA NAG KYA ZHES BYA BA GSHIN RJE
GSHED DNGOS SU GRUB PA ZHIG GIS MNGON SBYOD BYAS PAS TSE 'PHOS
NAS MNAR MED DU SKYE BAR GSUNGS NA GZHAN GYIS LTA CI SMOS TE,
ZHES SOGS

NYES DMIGS CHEN PO DANG BCAS PA GSUNGS SO, ,'DI LTA BU DAG LA
RIGS 'GRE BYAS TE RANG GZHAN GYI RIM GROR CHA GSUM GTONG BA
SOGS DANG, GDUGS SHER GYI BZLOG PA DANG CHOS SKYONG GI 'PHRIN

BCOL LTA BU NGAG LA YANG RANG GI KUN SLONG DANG CI'I CHED DU
BYED PA'I DGOS PA DANG GANG LA BYA BA'I YUL RNAMS LA BRTAGS
NAS SHES DGOS PA'I GNAD YOD DO, ,BYED PA PO LA LTOS PA'I KHYAD
PAR NI, RGYAL

@024B DBANG LNGA PAS SMAN BLA'I MDO CHOG YID BZHIN DBANG RGYAL
LAS, KAKnI'I DKYIL 'KHOR ZHAL SBUBS PA SOGS LA DPAGS NA BLO'I
BYE BRAG LAS MTHA' GCIG TU MA NGES SHING, GTZO BO NI GANG ZAG
GI RTOGS

PA MTHO DMA' LA RAG PA 'DRA'O, ,ZHES GSUNGS TE, 'DI NI SMAN
BLA'I PHO BRANG GI LHA ZHAL PHYIR BLTAS DANG NANG BLTAS MDZAD
PA'I TSUL GNYIS YOD PA LA, 'GA' ZHIG GIS PHYIR BLTAS 'DI BKRA MI

SHIS PA CIG YIN PA 'DRA SNYAM PA'I DOGS PA BYAS PA DE BKOD NAS
DE'I DOGS GCOD DU GONG DU DRANGS PA'I GSUNG 'DI GNANG BAR
MDZAD DO, ,DE YANG GANG ZAG RTOGS PA MTHON POS SMAN BLA'I PHO
BRANG GI LHA

ZHAL PHYIR BLTAS SU MDZAD NAS BSGOM BA LA SKYON MED CING,
RTOGS PA DMAN PAS DE LTAR BYED NA SKYON DU 'GYUR BAR BZHED
NAS, DE LA KAKnI'I DKYIL 'KHOR ZHAL SBUBS PA SOGS DPER MDZAD
GDA' BAS DON

'DI LTA BU LA 'GRES NAS SNYING RJE CHEN PO DANG YANG DAG PA'I
LTA BA SOGS THOB PA DANG MA THOB PA GNYIS LA GNANG BKAG GI
MTSAMS MI 'DRA PAR GO DGOS SAM SNYAM MO, ,GZHAN YANG LCANG
SKYA RIN PO CHES

'PHRENG BA GNYIS KYI MTHA' DPYOD RIG BA'I 'PHRUL GYI LDE MIG
LAS, DE LTA NA'ANG PHYIS KYI BLA MA MANG POS 'PHRENG BA'I
DBANG GI SKABS SU SLOB MA GRANGS NGES BZUNG MA MDZAD PA NI,
RGYUD KYI DGONGS PA DANG

@025A *, ,MI MTHUN PAR BYAS PA'I NYES PA 'BYUNG BA'I DGAG BYA
LAS SLOB MA MANG PO TSOGS PA NA DE'I NANG GI SLOB MA MANG PO
ZHIG LA RDO RJE THEG PA'I BAG CHAGS KHYAD PAR CAN DGOD PA'I

DGOS PA CHEN PO YOD PA DE LA DGONGS NAS, NYI SHU RTZA LNGA LAS
LHAG BRGYA STONG SOGS LA STA GON DANG DBANG BA MAD SOGS MDZAD
PA YIN PA'I PHYIR, DPER NA 'DUL BA'I SKABS SU NYES MED PHUN
TSOGS

KYI DBANG DU BYAS NA BYA MI RUNG PA 'GA' ZHIG DGOS PA'I DBANG
DANG BSTUN NAS BYA BA, STON PAS GNANG PA YANG MANG PA 'BYUNG
BA BZHIN YIN PA'I PHYIR, DES NA 'PHRENG BA'I DBANG GI SKABS SU
DKYIL 'KHOR

GRANGS MANG BA DANG CHOG BZHUGS TSOGS CHE BAS BLA MAS KYANG
YANG YANG LDAB PA DKA' ZHING, SLOB MA'ANG YANG YANG 'DU BA
DKA' LA, 'GA' ZHIG LA DON CHEN POR YANG 'GYUR PAS, SLOB MA
GRANGS NGES MA

MDZAD PA YIN ZHES SMRA BAR BYA YI, ZUR BKA' LA SLOB MA'I GRANGS
NGES BZUNG DGOS KYANG SPYI BKA' LA MI DGOS SO ZHES BLUN PO'I
'CHAL GTAM SMRA BAR MI BYA'O, ZHES DGAG BYA YOD KYANG DGOS PA LA
LTOS

NAS 'JUG RUNG GI KHYAD PAR DPE DANG GTAN TSIGS DANG BCAS TE
GSUNGS YO, ,DES NA MKHAS GRUB RIN PO CHES MDZAD BA'I SNGAGS
KYI BSLAB BYA BSDUS PA LAS, DES NA DBANG MA THOB PA LA RJES
GNANG DANG

@025B BZLAS LUNG 'BOGS PA SOGS LA RTZA LTUNG 'DIR 'GYUR BA YIN
NO, ,ZHES RTZA LTUNG BDUN PA'I SKABS SU GSUNGS PA DANG, YANG
DE NYID LAS, SBOM PO GSUM PA NI, SNOD MIN LA NI MI GSANG DANG,
,

ZHES TE, DBANG MA THOB PA'AM THOB KYANG SNGAGS LA MI DAD PA
LA, SNGAGS KYI BRES SKU GLEGS BAM RDOR DRIL RGYAN DRUG SOGS
DANG, LAG PA'I PHYAG RGYA DANG RKANG STABS SOGS STON PA'O,
,SAMBU tA LAS,

GLEGS BAM DANG NI BRIS SKU NYID, ,GAL TE SKAL PA MED MTHONG
NA, ,SKYE BA 'DIR NI 'GRUB MI 'GYUR, ,'JIG RTEN PHA ROL SBYOD
YUL MIN, ,ZHES GSUNGS SHING, BSHAD RGYUD RDO RJE PHRENG BA LAS
KYANG NAN CHE

BAR GSUNGS PAS, SLONGS MO SBYOD PA'I MIG 'PHRUL MKHAN DAG GI
DANG TSUL MI BYA BAR GNAS 'DI LA BAG YOD PAR BYA'O, ,ZHES LUNG
DANG BCAS TE GSUNGS PA DANG, RJE THAMS CAD MKHYEN PAS DNGOS
GRUB SNYE MA

SOGS SU YANG MANG DU GSUNGS LA, MKHAS GRUB RJES GZUGS BRNYAN
GSAL BAR BYED PA'I ME LONG LAS, DBANG GIS MA SMIN SKYE BO'I
TSOGS NANG DU, ,RKAD STABS PHYAG RGYA SNGAGS DANG DKYIL 'KHOR
SOGS, ,

GSANG BA BSGRAGS PAS RNYED BKUR DON GNYER BA, ,GSANG SNGAGS
CHOM RKUN CHO GA'I GZUGS BRNYAN YIN, ,ZHES DANG, DBANG KHRID
LUNG GIS ZAS NOR TSOL BA DANG, ,LTO PHYIR RDZUN GYI CHO GA
BYUNG RGYAL GYIS, ,

@026A *, ,PHAN SEMS MED PAR GRONG CHOG BRTZON PANI, ,BDAG GZHAN
BSKU BA'I GZHAN DON GZUGS BRNYAN YIN, ,ZHES DANG, MDOR NA BSHES
GNYEN DAM PAS MA ZIN CING, SNANG

SHAS DBANG GYUR CHOS BRGYAD RJES 'BRANGS PA'I, ,THOS BSAM SGOM
DANG BSTAN PA'I BYA BA SOGS, ,JI TZAM 'BAD KYANG PHAL CHER
GZUGS BRNYAN YIN, ,DANG BA'I MTSO NANG ZLA BA'I GZUGS BRNYAN
LA, ,

ZLA BAR 'KHRUL NAS 'DZIN PAR 'DOD BA NI, ,CHU NANG LHUNG BAS
SROG DANG BRAL BA LTAR, ,GZUGS BRNYAN CHOS KYIS BSLUS PA'ANG
SHES PAR GYIS, ,ZHES GSUNGS PA SOGS MTHA' YAS PA RNAMS DANG,

SDOM PA NYI SHU PA LAS, SNYING BRTZER BCAS NA MI DGE MED, ,CES
DANG, SNYING BRTZE LDAN ZHING BYAMS PHYIR DANG, ,SEMS DGE BA
LA NYES PA MED, ,CES PA DANG, LUNG DE DAG GI DGONGS BA RJE

THAMS CAD MKHYEN PAS BYANG CHUB GZHUNG LAM DU RGYA CHER BKA'
BSTZAL PA DANG, RIGS LNGA'I SDOM PA GZUNG BA NA, SEMS CAN DON
BYED TSUL KHRIMS GSUM, ,SO SOR BRTAN POR BDAG GIS GZUNG, ,

ZHES GZHAN DON BYED PAR DAM BCAS PA DANG, GZHAN DON BYED PA LA
BYA BA BCU GCIG GI SGO NAS BYED PA RAB, ZHI RGYAS SOGS LAS
SBYOD GYI SGO NAS GZHAN DON BYED PA'I TSUL RNAMS JI LTAR
GSUNGS BA DANG,

@026B SPYIR BTANG LA BKAG PA DANG, DE LAS 'DAS NA NYES DMIGS
YOD PA DANG, DMIGS BSAL GYIS GNANG BA DANG, DE LA ZHUGS NA DON
CHEN PO YOD PA'I KHYAD PAR TSAD LDAN GYI GZHUNG CHEN MO RNAMS
SU LUNG

RIGS KYIS JI LTAR GTAN LA PHAB PA RNAMS ZHIB TU DPYAD DE
DGONGS PA MI 'GAL BAR SHES DGOS PAR SEMS SO, ,GAL TE DE LTAR
DU DGONGS PA MA SHES NA, BSLAB BYA'I GZHUNG RNAMS LAS GSANG BA

SGROGS PA LA SOGS PA'I NYES DMIGS DANG DE DAG BYED DU MI RUNG
BAR BSHAD PA MTHONG ZHING, SKYES CHEN DAM PA 'GA' ZHIG GIS MI
BRGYA STONG SOGS LA DBANG RJES GNANG SOGS STZAL BA DANG CHOS SDE
MANG PO DAN

TU BDE GSANG 'JIGS GSUM GYI CHO GA MI GSANG BAR 'DON PA SOGS
BSLAB YA DANG 'GAL BA LTA BUR SNANG BA MANG PO ZHIG KYANG MTHONG
BAS, DE DAG GIS DAM TSIG SDOM PA MI BSRUNG BAR BRTZI BA'AM, YANG
NA

GZHUNG RNAMS SU DE DAG BKAG NAS NYES DMIGS TSE BAR GSUNGS PA
LA YID MI CHES PAR 'GYUR BA'AM, GANG LA YANG THE TSOM MA CHOD
PA LTA BU ZHIG TU 'GYUR BA 'DRA'O, ,'ON KYANG LAS DANG PO PAS
NI LAG LEN

DOG MTHA' GZUNG BA SHIN TU GAL CHE STE, RJE BTZUN RED 'DA'
PAS, CHOS BRGYAD RKYEN GYIS NAM YANG MI G-YO BA'I, ,SEMS LA
BRTAN PA JI SRID MA THOB BAR, ,GCIG TU RANG RGYUD 'DUL BA MA
GTOGS

@027A *, ,PAR, ,GZHAN DON THABS KYIS RANG DON NYAMS MI BGYID,
,ZHES PA DANG, RJE THAMS CAD MKHYEN PAS DKA' BZHI PA GRAGS PA
RGYAL MTSAN PA LA GNANG BA'I MAN DAG LAS,

GZHAN YANG RNYED BKUR RANG GIS 'DU ZHING 'KHOR MANG LONGS
SPYOD CHE, SNYAN GRAGS RGYAS PA'I GTZO BO'I GNAS THOB PA
LA'ANG RANG NYID KYI RGYUD LA SNANG SHAS ZIL GYIS GNON PAR
BYED PA'I NGES 'BYUNG BYANG CHUB KYI

SEMS LTA BA'I MYONG BA SHIN TU STOBS DANG LDAN PA YOD NA LAM
GYI GROGS SU 'GRO NA'ANG DE DKON PAS NA, CHOS KYI GO YUL TZAM
YOD KYANG NGES SNANG SHAS KYI 'JUG PA MI KHEGS PAS SBYIR 'KHOR
BA DANG KHYAD PAR

DU NGAN SONG GI RGYU DPAG TU MED PA MA TSOR BZHIN DU SOG,
SNGON BSOD NAMS RE 'GA' BSAGS PA'I 'BRAS BU RNAMS NI 'DIR
SPYOD PAS ZAD PA'I PHYIR, NOR YI MI SBEL BAR BU LON LEN PA
'BA' ZHIG BYAS

NAS DGA' DGA' LTAR SNANG BA DANG 'DRA BAR MNGON NO, ,DON GYI
DBANG 'DI GZIGS NAS KYANG, SA'I SNYING PO'I MDO LAS, BZOD PA
MA THOB KYI BAR DU DGE SBYONG GTZO BO DANG MKHAN PO GTZO BO'I
GNAS SU MA

GYUR CIG CES GSUNGS PA YIN, DES NA SNANG SHAS 'DI LA DKAR NAG
KHRA GSUM YOD PA'I NAG PO RIG SLA YANG GZHAN GNYIS PO 'DI LA
'KHRUL SA CHEN PO 'DUG PAS BAG YOD BAR MDZOD CIG ,CES DANG,

@027B LAM RIN CHEN MO LAS KYANG, GZHAN GYI DON BSGRUB PAR 'DOD
PAS SNGON DU RANG NYID GDUL BAR BYA'O, ,DE LA NI SGRUB PA
SNYING POR BYA DGOS PAR GSUNGS SHING, SGRUB PA YANG SDOM PA
BZUNG NAS DE'I

BSLAB PA LA SLOB PAR GSUNGS PAS SGRUB PA SNYING POR BYED PA'I
BYED SA ME 'CHUGS PA GAL CHE'O, ,ZHES GSUNGS PA'I PHYIR RO,
,GZHAN YANG BSLAB BYA SOGS KYI GZHUNG DU MA DANG MKHAS GRUB
RJE'I

GSUNG GONG DU DRANGS PA DAG GIS KYANG 'GRUB BO,, ,,DA NI MI
'BRAL BA'I DAM TSIG LAS BRTZAMS TE BRJOD PAR BYA STE, DE YANG,
DNGOS GRUB SNYE MA LAS, RDOR DRIL DANG BGRAD PHRENG LA SOGS PA

GZUNG PA BSTAN PA'I DAM TSIG LA YANG GNAS DGOS TE, ZHES DANG,
SNGAGS RIM CHEN MO LAS, CHA LUGS MI NYAMS SHING BZUNG BA'I
GDAM TSIG GI YAN LAG RDO RJE DANG DRIL BU DANG DGANG BLUGS
DANG RGYAN

DRUG DANG tA MA RU DANG KA P'A LA DANG KHA tVAm GA LA SOGS PA
JI LTAR BYA BAR LA, DE LTAR BYAS PA RNAMS BCAD BA'I TSUL RNAMS
KYANG SNGAGS PA'I KUN SPYOD DAG PA'I THABS SU SHIN TU GAL CHE,
ZHES GSUNGS SO, ,

BCAD PAR BYA BA'I DAM TSIG GI RDZAS NI, RDOR PHRENG DBANG GI
CHO GA DANG SBYAR NA, BLA MED KYI DBANG GI SKABS SU, SANGS
RGYAS KYI GO 'PHANG 'THOB PA'I THABS SU DES DON GYI RDO RJE YE
SHES LNGA BSGOM PA DANG MI 'BRAL 
@028A *, ,BA DGOS PAS DE MI BRJED PAR BYA BA'I CHED DU MTSON
BYED DBE'I RDO RJE RTZE LNGA PA MI 'BRAL BAR 'CHANG BA RDO RJE'I
BRTUL ZHUGS DANG, KHA tVAm GA LHA'I SKU BDE BA CHEN PO, tA MA RU
SHES RAB

STONG PA NYID, THONG PA BDE STONG DBYER MED DU SKYONG BA STE, DE
RNAMS MTSON BYED DU, KHA tVAm GA ,CANG TE'U; THOD PA BDUD RTZIS
GANG BA STE GSUM 'CHANG BA DANG, MI BSKYOD PA 'OD DPAG MED RIN
'BYUNG RNAM

SNANG DON GRUB STE RIGS LNGA'I NGO BOR MOS NAS, GTZUG RGYAN GYI
'KHOR LO, RNA RGYAN GNYIS, MGUL RGYAN, LAG GDUB GNYIS, SKA RAGS
TE LNGA 'CHANG BA DANG, BDE MCHOG GI SNGAGS RNAMS KYI NGO

BOR MOS NAS, SPYI GTZUG GI 'KHOR LO DANG THONG SKAM GYI DBU
RGYAN, RNA RGYAN, MGUL RGYAN, LAG GDUB, SKA RAGS, MI MGO'I
PHRENG BA, STAG SHAM, THOD PA, KHA tVAm GA ,tA MA DU, TSANGS

SKUD, MGRIN PAR 'PHYANG BA'I DO SHAL, RDO RJE'I RGYAN, SKRA LAS
BYAS BA'I COD PAN, SKOR GNYIS PA'I SKA RAGS, THAL CHEN, DBUNG
RGYAN, RKANG GDUB, G-YER KHA RNAMS 'CHANG BA SPYOD PA'I BRTUL
ZHUGS

SU GSUNGS, RGYUD SDE 'OG MA'I SKABS SU, RIN CHEN SNA BDUN, GRI
GUG ,KHA tVAm GA ,BGRANG PHRENG, GLEGS BAM, THOD LO KOR, SAM
'BOR, RDZA SNOD, RNAL 'BYOR DBYUG PA, LTAM, SGOM

@028B THAG RNAMS DAM TSIG GI RDZAS SU STER BAR GSUNGS, YANG SDOM
GZUNG GI SKABS SU RDOR DRIL GZUNG BAR DAM BCAS PA DANG, SLOB
DPON GYI DBANG GI DAM TSIG GSUM SBYIN PA'I SKABS SU YANG RDOR
DRIL GZUNG BA'I

DAM TSIG YOD DO, ,DES NA DBANG DE DAG THOB PA RNAMS KYIS DE DAG
'CHANG DGOS SO, ,GZHAN YANG DBANG GI MTHA' RTEN GYI RJES GNANG
GI SKABS SU, 'KHOR LO, DUNG, PO TI, DRIL BU DANG, 'KHOR LO RDO
RJE

NOR BU PADMA SNA TSOGS RDO RJE RNAMS DANG, BKRA SHIS RDZAS
BRGYAD STER BA'ANG YOD CING, PHUN SUM TSOGS PA'I YAN LAG TU BYAS
NAS DE DAG 'CHANG BA'I LAG LEN KYANG SNANG NGO, ,RNAL 'BYOR ROL
PA'I DGA' STON

DU, RDOR DRIL, CAD TE'U, BGRANG PHRENG, LUS RGYAN, KHA tVAm
,THOD PA, STAG LBAGS, DO GDAN, DUR KHROD KYI RAS KYI GANG MA
RNAMS RGYAS BAR GSUNGS SHING, DGANG BLUGS BUM PA SOGS KYANG
GZHAN DU

SHES BAR BYA BAR GSUNGS SO, ,'DIR LUS RGYAN LA, RNAL 'BYOR RGYUD
NAS, GTZUG TOR, RIN PO CHE'I PROG ZHU, ME TOG GI PHRENG BA, DAR
DBYANGS, AUDPA LA'I GDENGS KA ,DBU RGYAN SNYAN RGYAN MGUL

RGYAN PHYAG GDUB ZHABS GDUB MU TIG GI SE MO DO RIN BO CHE'I DO
SHAL 'OG PAG RNAMS GSUNGS LA, DBU RGYAN MAN CHAD LA RIN PO CHE'I
RGYAN BRGYAD CES KYANG GSUNGS SO, ,BLA MED KYI RGYUD 'GA' ZHIG
TU DBU RGYAN SOGS RNAL

@029A *, ,'BYOR RGYUD DANG 'DRA BAR GSUNGS LA, BDE MCHOG SOGS
MANG PO DAG LAS, RUS PA'I RGYAN DRUG GSUNGS, RGYAN DRUG GI 'DREN
TSUL LA MGUL RGYAN, GDU BU, RNA CHA, SPYI GTZUG GI ZHENG

BU, MCHOD PHYIR THOGS, THAL CHEN TE DRUG LA MDZAD PA DANG, SPYI
GTZUG GI NOR BU MA BGRANGS PAR, MGO PHRENG 'DREN PA DANG, NOR BU
DANG MCHOD PHYIR THOGS MA BGRANGS PAR, 'KHOR LO DANG RKED RGYAN
BGRANG BA'ANG YONG

DO, ,GDU BU LA NI, LAG GDUB, RKANG GDUB, DBUNG RGYAN GSUM YOD
CING, RGYAN DRUG GI DAG PA 'CHAD PA'I SKABS SU GLANG BO CHE'I
PAGS PA YANG GSUNGS PAR SNANG NGO, ,CHOS SKYONG 'GA' ZHIG GI
RTEN BCAD BA LTA BU

DMIGS BSAL CAN YANG YOD KYANG 'DIR SBYI 'GRO'I DBANG DU BYAS SO,
,DAM RDZAS DE RNAMS DNGOS SU MED KYANG RI MOR BRIS NAS 'CHAD DU
RUNG BA NI, DBANG DON CHEN MO LAS, RDOR DRIL LA SOGS PA MED DU
MI RUNG BA'I DAM

TSIG GI RDZAS RNAMS NAS MTHA' YANG RI MOR BRIS PA GZHAN LA MI
STON PAR BCAD BA LTA BUS MTSON DAM TSIG DANG SDOM PA BSRUNG TSUL
GYI GNAD 'DI DAG CI NAS KYANG SHES PAR BYAS TE BLANG DOR BYA BA
LA 'BAD DGOS PA YIN NO, ,

ZHES DANG, BLA MA MCHOD PA'I KHRID YIG SNYAN RGYUD MAN NGAG GI
GTER MDZOD LAS, BSTEN PA'I DAM TSIG NI, SNGAGS PA'I RTAGS RDO
RJE DANG DRIL BU DANG BGRANG PHRENG DANG CANG TE'U DANG KHA tAm
GA DANG KA B'A LA DANG DGANG GZANG

@029B BLUG GZAR DANG BUM PA DANG RGYAN DRUG LA SOGS PA RGYUD NAS
BSHAD PA'I DAM TSIG GI RDZAS RNAMS 'CHANG BA'O, ,'DI LA THAMS
CAD DNGOS SU GRUB NA RAB, MA MTHA' RDOR DRIL DANG BGRANG PHRENG
NGES PAR DGOS SHING,

DAM TSIG GI RDZAS GZHAN RNAMS RI MOR BRIS PA TZAM ZHIG NGES PAR
'CHAD DGOS PAR BDAG GI BLA MA DAM PA DE NYID GSUNG NGO, ,ZHES
GSUNGS SO, ,SNGAGS SDOM THOB NAS BRTUL ZHUGS DE DAG MA BCANGS NA
DGE

SLONG GI SDOM PA BLANGS NAS CHOS GOS RNAM GSUM MI 'CHAD BA DANG
TSUL 'DRA BAR GSUNGS PA'ANG YOD PAS, RDZAS DE RNAMS TSAD BAR
BRIS NAS RAB GNAS BYIN RLABS SOGS TSUL BZHIN DU BYAS TE BCANGS
NA

LEGS PAR SEMS SO, ,BCANG BAR BYA BA DE DAG GZHAN LA BSTAN NA,
MKHAS GRUB RJE'I GSUNG GONG DU DRANGS PA LTAR NYES DMIGS YOD
CING, MI GUS PA SOGS KYANG BYED DU MI RUNG STE, RNAL 'BYOR

ROL BA'I DGA' STON LAS, DE BAS NA RDO RJE DANG DRIL BUS SGRE BO
LA 'JOG PA SOGS KYI MGUS PA NI, SKU GSUNG THUGS KYI RTEN MCHOG
TU GYUR PA GZHAN LA DE LTA BU'I MA GUS PA BYED PA DANG KHYAD PAR
MED PA'I

SDIG TU 'GYUR ZHING, RDOR DRIL ZAS KYI LHAG RO DANG LHAN CIG LAG
PHYIS KYI NANG DU 'CHING BA DANG, GSUNG RAB KYI PO TI LHAM DANG
SBRAGS TE 'KHUR BA LA SDIG PA KHYAD BAR CI YANG MED DO, ,ZHES
GSUNGS BA'I PHYIR

@030A *, ,RO, ,GSUNG 'DIS PHRENG BA DANG BUM PA THOD PA MCHOD
PA'I YO BYAD SOGS LA'ANG SHES DGOS SO, ,RDOR DRIL GZHAN LA BSTAN
NA NYES BAR 'GYUR BA'I DON 'DI LAS 'PHROS TE,

DNGOS GRUB SNYIM LAS, BOD KYI MKHAS PA KHA CIG NA RE, RDOD DRIL
GYIS NI KHYAB PAR SNANG BAS SGRUB BAR MI NUS PAS NA DAM TSIG
RDOR DRIL ZUR PA MI STON PA ZHIG BCAD GSUNG STE LEGS LA 'DRA'O,
,ZHES

GSUNGS TE, 'DIS BRIS SKU GLEGS BAM BGRANG PHRENG LTA BU MANG PO
LA DAR BAS SBED MI NUS PA 'GA' ZHIG LA RIGS 'GRE BYED RUNG NGAM
BRTAG PAR BYA'O, ,CES PA 'DI NI TSUL KHRIMS KYIS BRIS PA STE,
DAM

BA'I CHOS TSUL BZHIN DU SGRUB NUS PA'I RGYUR GYUR CIG, ,,MANGGA
LAm,, ,,

@030B [BLANK PAGE]