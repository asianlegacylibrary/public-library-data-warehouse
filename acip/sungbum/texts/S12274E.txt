@001A 2\ BSOD NAMS DGA' BA BKRIS CHOS 'KHOR GLING GI, , *,
,MKHAN CHEN CHOS KYI RGYAL PO'I GSUNG 'BUM LAS BDE MCHOG DRIL BU
LHA LNGA'I PHYI DKYIL GYI DBANG GI BSHAD PA BSDUS PA BZHUGS
SO, ,

@001B #, ,NA MO GU RU TZAKRA SAm BHA R'A YA, ,YID BZHIN NOR LAS
DKON PA'I LAM BZANG GI ,SMIN GROL RGYAS BYED KUN GYI MCHOG

GYUR ZHING, ,MKHAS MANG DBUS NA RGYAL MTSAN TOG LTA BUR, ,MNGON
PAR MTHO BA'I RDO RJE 'DZIN LA 'DUD, ,'DIR DPAL 'KHOR LO SDOM PA
DRIL BU

LUGS KYI SMIN BYED DBANG GI CHO GA'I TSIG DON CUNG ZAD BSHAD PAR
BYA BA LA, DKYIL 'KHOR DU 'JUG PA'I CHO GA DANG, ZHUGS NAS DBANG
BSKUR PA'I CHO GA'O,,

DANG PO LA YOL BA'I PHYI ROL DU GZHUG PA DANG, YOL BA'I NANG DU
GZHUG PA'O, ,DANG PO NI, 'OG TU 'BUL RGYU'I CHU GNYIS NYER SPYOD
ROL MO RNAMS BYIN GYIS

@002A #, ,BRLAB NAS, MAndAL PHUL, DGA' CHEN KHYOD BDAG STON PA
STE, ,SOGS KYIS GSOL BA LAN GSUM BTAB,

DE'I DON NI, DMIGS PA MED PA'I THUGS RJE CHEN POS SEMS CAN GYI
DON LA RJES SU CHAGS PA'I DGA' BA CHEN PO KHYOD NI BDAG GI RGYUD
'CHOS SHING LAM STON PA'I

STON PA YIN LA, BDAG GIS GSOL BA 'DEBS PA'I TSIG 'DI LA KHYED
THUGS RJE CHEN POS DGONGS PAR MDZAD DU GSOL, BYANG CHUB CHEN PO
NI RDZOGS PA'I

SANGS RGYAS KYI BYANG CHUB PO, ,TSUL ZHES PA LA DON MANG YANG
'DIR NI SANGS RGYAS SU BGROD PA'I LAM MO, ,BRTAN PA NI MI BSHIG
PAS MI PHYED PA'O, ,

@002B MGON PO CHEN PO ZHES BLA MA LA BOS NAS, BDAG 'TSAL LO ZHES
GONG DU BSHAD PA DED? GANGS? 'DOD DO ZHES PA'O, ,DAM TSIG SOGS
NI RDZOGS PA'I BYANG CHUB BSKYED PA LAS MI 'DA'

BA'I DAM TSIG STE, SNGAGS DANG RGYUD DANG PHYAG RGYAL SOGS PA'I
DE NYID BDAG LA STZOL ZHES PA'O, ,BYANG CHUB SEMS KYANG SOGS NI
SMON 'JUG GI BDAG NYID CAN GYI BYANG CHUB KYI SEMS

KYANG BDAG LA STZOL, SANGS RGYAS SOGS NI, DKON MCHOG GSUM LA
SKYABS SU 'GRO BA'I SKYABS 'GRO RNAM DAG KYANG BDAG BSTZOL ZHES
BA'O, ,THAR PA CHEN PO SOGS NI, THAR PA

CHEN PO MI GNAS PA'I MYA NGAN LAS 'DAS PA'I GO 'PHANG RNYED PA'I
DAM PA RNAMS KYI GRONG KHYER RAM GZHAL YAS KHANG MCHOG TU, KHYOD
KYIS BDAG GZHUG TU GSOL ZHES BA'O, ,AOm NI GO BAR

ZAD LA KHAntA RO HI DUM SKYES MA'O, ,A'A:'OD DPAG MED KYI SA
BON, KHAm DON GRUB KYI SA BON, B'I RNAM SNANG GI MING YIG DANG
PO, RA RIN 'BYUNG GI MING YIG DANG PO, H'Um MI BSKYOD PA'I SA
BON

NO, ,BLA MAS DKYIL 'KHOR DU PHYAG STONG PAR 'JUG MI RUNG PAS,
RIGS LNGAS MTSON PA'I KHA DOG SNA LNGA PA'I ME TOG GI 'PHRENG BA
BYIN PAR MOS SO, ,SPYAN DAR? 'CHING BA'I SNGAGS NI, TZAKshU NI

@003A *, ,MIG ,BANDHA NI 'CHING BA, W'A RA MCHOG TU, MAN YA YID
KYI CHED DU ZHES PA STE, YID MCHOG TU BYA BA'I PHYIR MIG 'CHING
BA YIN ZHES PA'O, ,LAS BUM GYI

CHUS BGEGS RNAMS BSANG LA, DBANG BSKUR BA'I SKABS SU SLOB MA
DANG, BDAG 'JUG GI SKABS SU RANG NYID SBYOR BA 'OG MA KUN LA
SHES PAR BYA LA, HE RU KA ZHAL GCIG PHYAG GNYIS

PAR BSKYED, GNAS GSUM DU YI GE GSUM 'OD ZER DANG BCAS PA GSAL
BTAB, BLA MAS KYI KHYOD SU YIN CI LA DGA' ZHES DRIS PA'I LAN DU,
SKAL BA BZANG PO RGYAL BA'I SBAS PO BDAG

BDE BA CHEN PO SNGAGS KYI LAM LA MOS SO ZHES LAN 'DEBS, YANG BLA
MAS, SKAL BZANG KHYOD SNGAGS LAM LA MOS NAS DES CI ZHIG BYA ZHES
DRI BA LA, DE'I LAN DU LAM DES KYANG SANGS RGYAS

KYI DAM TSIG MCHOG BGYI 'TSAL ZHES LAN 'DEBS, DE NAS SDOM BZUNG
LA, THUN MONG BA BYANG SDOM DANG, THUN MONG MA YIN PA SNGAGS
SDOM BZUNG BA NI GZHAN DU SHES PAR BYA'O, ,DE NAS SEMS CAN THAMs

CAD KYI DON DU SANGS RGYAS THOB PAR BYA'O SNYAM? PA KUN RDZOB
BYANG CHUB KYI SEMS KYI NGO BO SNYING KHAR ZLA BA DANG, CHOS
THAMS CAD RANG BZHIN MED PA'I STONG PA NYID RANG SEMS DANG DBYER
MI PHYED PA DON DAM BYANG SEMS

@003B KYI NGO BO RDO RJE DKAR PO RTZE LNGA PA GNYIS THABS SHES
ZUNG 'BREL DU BSGOM MO, ,SNGAGS NI, SARBA THAMS CAD, YOG RNAL
'BYOR, TZITTA SEMS, AU BA TA YA MI NI BSKYED PAR BGYI'O ZHES
PA'O,,

DE'I BRTAN BYED DU, BLA MA'I THUGS KHA'I ZLA BA RDO RJE DANG
BCAS PA LAS DE 'DRA GNYIS PA MAR ME LAS GNYIS CHAD KYI TSUL DU
BYUNG NAS, SNYING GA'I ZLA BA RDO RJE DANG BCAS PA LA THIM PAR
BSAM MO, ,

SNGAGS NI, SU RA TI SHIN TU DGA' BA, SA MA YA DAM TSIG, STVAm
SIDDHI NI KHYOD BSGRUB PAR BYA'O, ,BADZRA NI RDO RJE, YA THA NI
JI LTAR, SU KHAm NI BDE BAR, ZHES PA YIN NO, ,DKYIL

'KHOR GSANG BAR GDAMS PA NI DENG KHYOD SOGS SO, ,DE BZHIN GSHEGS
PA NI RNAM SNANG SOGS SO, ,MA DAD PA NI, DBANG THOB TU ZIN KYANG
SNGAGS LAM DAD PA RNAMS SO, ,DE YAN CHAD PHYAG

LEN LA YOL BA'I PHYI 'JUG DANG, DON LA DKYIL 'KHOR GYI PHYI 'JUG
YIN NO, ,GNYIS PA NI, H'Um DZA:H'Um ZHES BRJOD CING, BLA MA'I
THUGS KHA'I H'Um GI 'OD ZER LCAGS KYU LTA BUS BCUG NAS DKYIL

'KHOR GYI SHAR SGO'I NANG DU 'KHRID PAR MOS LA, DE NAS RTZIG
PA'I NANG DANG LHA RNAMS KYI PHYI ROL NAS GA-YON BSKOR DU BSKOR
BAR MOS LA, MAH'A RA TA SOGS BRJOD LA, SNGAGS NI, MAH'A RA TA

@004A *, ,DGA' BA CHEN PO, SU tI TA? SHIN TU BRTAN? PA?, SU TO shO
SHIN TU DGYES PA, SU SU shO SHIN TU BDE BA, BADZRA SATVA RDO RJE
SEMS DPA', AA DHYA SIDDHI YA MAm, DE RING GRUB

BAR MDZOD CES PA'O, ,DE NAS NA MA TE SOGS PHYAG SNGAGS BRJOD
CING PHYAG GSUM 'TSAL BA'I MOS PA BYED DO, ,DE NAS SHAR SGO NAS
GSOL BA 'DEBS PA'I SNGAGS NI, SARBA NI THAMS CAD

B'IDA? DPA' BO, YO GI N'I BHYA RNAL 'BYOR MA RNAMS LA, P'U DZA
MCHOD PA, AU PA STH'A N'A YA BSNYEN BKUR BA'I PHYIR, A'ADM'A
n'Am NIRYA TA YA MI NI BDAG YONGS SU 'BUL BAS, t'A KI NI NIRY'A
AA DHI

TIshthANTU MAm NI MKHA' 'GRO MA RNAMS BSNYEN BKUR BA'I NUS PA
CAN DU BYIN GYIS BRLAB TU GSOL, ZHES PA'O, ,DE BZHIN DU BYANG GI
SNGAGS NI, AA BHI shE K'A YA NI, DBANG BSKUR BA'I PHYIR ZHES PA
DANG, L'A

MA HYA? AA BHIshINYTZANTU MAm NI MDZES MAS DBANG BSKUR BA'I NUS
PA CAN DU SOGS 'GRE, NUB KYI SNGAGS NI, P'U DZA PRA WARTA YA
MCHOD PA RAB TU BSKOR BA'I PHYIR, KHAndA RO HI TYA PRA WARTA
YANTU MAm NI, DUM SKYES

MAS MCHOD PA DANG CHOS 'KHOR BSKOR BA'I NUS PA CAN DU SOGS, LHO
SNGAGS NI, P'U DZA KARM'A? nAm? NI MCHOD PA'I LAS KYI PHYIR, R'U
DE? DYA? KARM'A KARYANHU? MAm NI GZUGS CAN MAS LAS RNAMS PHUN
SUM

@004B TSOGS PAR SOGS DANG, YANG, SHAR SGOR BLA MA LA PHYAG BYA
BA, GU RU TZA RA n'A SOGS NI, BLA MA LA MCHOD PA DANG BSNYEN
BKUR BA'I PHYIR BDAG 'BUL LO ZHES DANG, SARBA SATVA PA RI SOGS
NI, SEMS

CAN THAMS CAD YONGS SU SBYONG BA'I PHYIR BDAG GI LUS 'BUL LO
ZHES PA'O, ,GZHAN RNAMS GO SLA'O, ,DES BSKOR PHYAG RNAMS BSGRUB,
DAM LA 'JOG PA LA, PHAN YON GYI SGO NAS DAM LA 'JOG PA

NI; DENG KHYOD CES PA NAS GYUR TA RE ZHES PA'I BAR RO, ,DON NI,
DENG ZHES PA NI, DA LTA NYID DU ZHES PA'O, ,KHYOD DE BZHIN
GSHEGS PA'I RIGS TE SA BON DU GYUR PA YIN PAS, NGAS KHYOD LAS

DANG PO'I YE SHES KYI RANG BZHIN CAN SOGS YE SHES BSKYED PAR BYA
YI, DE'I PHAN YON NI, DE BZHIN GSHEGS PA THAMS CAD KYI MCHOG GI
DNGOS GRUB MYUR DU THOB PAR 'GYUR NA THUN MONG GI DNGOS GRUB
SMOS CI

DGOS, DE BAS NA KHYED KYIS DKYIL 'KHOR GYIS MTSON PA'I GSANG
SNGAGS KYI GSANG BA MTHA' DAG 'DI, DKYIL 'KHOR DU CHO GA RNAM
PAR DAG BA? TSAD LDAN GYIS DKYIL 'KHOR DU ZHUGS PA MA GTOGS PA
RNAMS

KYI MDUN DU MA SMRA ZHIG, GAL TE SMRAS NA DAM TSIG NYAMS PAS,
NAD LA SOGS PAS SDUG BSNGAL ZHING SHI NAS DMYAL BA SOGS SU 'GRO
BAR 'GYUR RO, ,ZHES PA'O, ,NYES DMIGS KYI SGO NAS DAM@005A *, ,LA 'JOG PA NI, SPYI BOR RDO RJE BZHAG STE, 'DI NI
KHYOD KYI ZHES PA NAS, DRAL TE GSHEGS? ZHES PA'I BAR RO, ,DON NI,
GSANG BA MI SGRAGS PA 'DI 'DAR MI RUNG BAS

NA DAM TSIG ,GZHAN GYIS MI PHYED PAS NA RDO RJE ZHES BYA LA, MGO
BOR BZHAG PA'I RDO RJE LA MI BYED DO, ,'GA' ZHIG CES PA DKYIL
'KHOR DU MA ZHUGS PA SOGS SNGAR BZHIN NO, ,TSUL 'DI SMRAS NA NI

MGO 'GAS PA NI LUS LA 'BYUNG BA'I NYES DMIGS SO, ,YANG RDO RJE
SNYING GAR BZHAG CING, DENG DPAL HE RU KA KHYOD KYI SNYING LA
YANG DAG PAR ZHUGS ZIN PA YIN NO, ,NAM ZHUGS PA YIN ZHE NA,
PHYAG

BZHI'I SKABS LHA MAR ME GCIG LAS GNYIS CHAD KYI TSUL DU THIM
PA'I TSE ZHUGS PA YIN, DE GSANG THUB NA 'BRAL MED DU BZHUGS NAS
BYIN GYIS BRLAB CING DNGOS GRUB SGRUB LA, GSANG MI THUB PAR SNOD
MIN

SOGS LA SMRAS NA DE MA THAG TU DRAL TE SNYING KHA NAS PHYIR
GSHEGS TE RJES SU 'DZIN PAR MI 'GYUR RO, ,PHAN YON DANG NYES
DMIGS GNYIS KYI SGO NAS DAM LA 'JOG PA NI, DUNG CHOS KYI CHU
MTHEB SRIN GYIS GZUNG LA YI

GE GSUM GYIS SNGAGS TE KHAR BLUD LA, 'DI NI BU KHYOD CES PA NAS,
BU ZHES 'BOD NAS KHYOD KYIS 'THUNG BA'I CHU 'DI NI, GSANG SNGAGS
KYI DAM TSIG MA BSRUNG NA TSA DMYAL SOGS SU SREG PA'I KHRO CHU
LTA BU DANG, DAM

@005B TSIG BSRUNG NA BDUD RTZI LNGA'I CHUR 'GYUR NAS DNGOS GRUB
MYUR DU 'GRUB PAR 'GYUR RO, ,BADZRA AU DA KA NI RDO RJE CHU ZHES
PA'O, ,KHYAD PAR RTZA LTUNG DANG PO LA DAM 'JOG BYED PA NI,
KHYOD KYIS SMAD PAR MI BYA STE ZHES

PA NAS, DMYAL BAR LTUNG BAR GYUR TA RE, ZHES PA NI, RDO RJE SLOB
DPON LA SMAD PAR MI BYA BA DANG, BLA MA'I BKA' LA NYAN PA SOGS
YIN LA GO SLA'O, ,YE SHES 'BEBS PA LA, DPA' BO DANG SOGS

KYIS GSOL BA BTAB LA, CHO GA BZHIN GYI DMIGS PA BRTAN PAR BYA
STE, BUD MED KYI ZLA MTSAN GYIS GOS PA'I GOS BTUBS PA LA, BYI
LA'I BRUN, BDUD RTZI LNGA, GU GUL BSRES PA'I DU BAs BDUG CING,

YAB YUM GYI SNYING PO'I MJUG TU TIshthA MAH'A KRO DHA SOGS KYI
SNGAGS BTAGS PA MANG DU BRJOD CING, ROL MO'I SGRA DANG BCAS PAS
'BEBS PAR BYA'O, ,RTAGS NI KLU BYANG GIS, SNYING 'DAR DGA' BA
CHES

PA DANG, ,BRGYAL BA DANG NI GAR BYED DANG, ,'GYEL DANG GYEN DU
'PHAR BA NI, ,BABS PA'I MTSAN NYID DU SHES BYA, ,ZHES PA LTAR
LA, YE SHES BABS PA'I TSE, RGYUD LA LHA RNAMS KYIS

BYIN GYIS BRLAB PAS, SA DANG PO LA SOGS PA'I RANG BZHIN GYI YE
SHES BSKYED PA'I MOS PA BYED DGOS SO, ,YIG BRGYA 'AM, TIshthA
BADZRA ZHES BRTAN PAR BYA'O, ,DE NAS, YANG DAG PA YI DKYIL

@006A *, ,'KHOR 'DIR, ,SOGS KYI DON NI, YANG DAG PA'I DKYIL
'KHOR 'DIR SLOB MA RNAMS ME TOG GTOR BA'I PHYIR 'JUG LAGS PAS
SLOB MA 'DI LHA GANG GI RIGS YIN

PA DANG,  BSOD NAMS KYI MTHU YANG JI LTAR YOD PA DANG, DNGOS GRUB
RAB 'BRING THA MA GSUM JI LTAR 'GRUB, LHA GANG GI RIGS KYI SNOD
DU GYUR PA SOGS DKYIL 'KHOR DU ME TOG DOR BA LAS STON PAR SHOG

CIG CES PA'O, ,SNGAGS NI, GZHAN RNAMS GO SLA LA, KLU LA BI SHO
DHA NE NI RIGS RNAM PAR DAG PA ZHES PA'O, ,ME TOG 'PHRENG BA
GTZO BO'I DBU LA 'BUL BAR BSAM TE, PRA T'ITZTSA BADZRA HO: SO
SOR

BZHES SU GSOL RDO RJE KYEE ZHES PA'O, ,PRA TI GHRIHNA SO SOR
GZUNGS SHIG ,STVAm KHYOD KYIS AE MAm 'DI, SATVA MAH'A TH'A LA
SEMS DPA' STOBS PO CHE ZHES PA'O, ,SNGAGS PHYI MA 'DI BLA MAS
GSUNGS SHING, ME

TOG 'PHRED BA SLOB MA'I DBU LA BCINGS PAS, ME TOG 'PHRENG BA'I
RIGS LNGA'I YI GE LAS BDUD RTZI 'OD ZER DANG BCAS PA'I RGYUN
BABS PAS LUS GANG SDIG SGRIB MA LUS PA SBYANGS PAR MOS PA BYA'O,
,LHAG

PA'I LHAS TSE RABS THAMS CAD DU RJES SU BZUNG BA'I THABS KHYAD
PAR CAN YIN NO, ,'DI YAN GDONG GA-YOG DAD BCAS TE GZHUGS PA'I
SKOR RO, ,DA? DKYIL 'KHOR MTHONG BA'I BDAG NYID CAN DU

@006B 'JUG PA NI, SLOB DPON DRIL BU PAS, H'Um GIS BSGUL, RAm
GYIS BSREG ,AOm GYIS 'OD GSAL BAR BYAS, ZHES GSUNGS PA LTAR,
SNYING GAR NYI MA LA H'Um BSGOM DE LAS 'OD ZER 'PHROS, DPRAL

BAR RAm BSGOM PA LA PHOG PAS DE LAS ME 'OD RAB TU 'BAR BA 'PHROS
NAS, MIG 'BRAS SU MIG 'BRAS KYI NGO BO AOm DKAR PO MOG MOG POR
BSGOM PA LA PHOG PAS, MA RIG PA SOGS SDIG SGRIB THAMS CAD
BSREGS?

TE AOm YIG GI MOG MOG PO THAMS CAD SANGS TE DVANGS GSAL 'OD KYI
RANG BZHIN DU GYUR PAR BSAM LA, DPAL HE RU KAs DA LTA KHYOD KYI
MIG PHYE BA LA BRTZON PAR MDZAD CING, DE LTAR PHYE BAS GZUGS CAN
GYI

SHES BYA THAMS CAD MNGON SUM DU MTHONG PA'I RDO RJE'I MIG SANGS
RGYAS KYI YE SHES KYI SPYAN DANG 'DRA BAR BLA NA MED PA'O, ,ZHES
PA'O, ,SNGAGS NI, BADZRA NEE TRA NI RDO RJE'I MIG ,AA PA HA RA
SOL CIG ,

PA tA LAm SGRIB GA-YOG GAM LING TOG STE, DE KHO NA NYID MTHONG
BA LA SGRIB PA'I SGRIB PA'O, ,HR'I:SHER PHYIN MTSON PA PADMA'I
SA BON NO, ,DA NI DAD PA'I SHUGS SOGS NI, DE LTAR PHYE BAS DAD
PA'I SHUGS BSKYED

DE DKYIL 'KHOR 'DI LA LTOS SHIG ,KHYOD SANGS RGYAS KYI RIGS SU
SKYES SHING, PHYAG RGYA DANG SNGAGS KYIS BYIN GYIS BRLAB ZIN
PAS, DNGOS GRUB PHUN SUM TSOGS PA SGRUB PA'I PHYIR DAM TSIG
MCHOG TU SKYONG

@007A *, ,BAR BGYI, RANG GI RDO RJE DANG PHYAG RGYA'I PADMA MA
NYAM PAR SBYAR NAS ROL PA ? GSANG SNGAGS KYI LAM LA SGRUB PA
SNYING POR GYIS SHIG ,CES GDAMS PA'O, ,HE NI KYEE ZHES SLOB MA
LA

'BOD PA'O, ,BADZRA RDO RJE LA, P'A SHYA LTOS SHIG STE, KYEE RDO
RJE DKYIL 'KHOR 'DI LA LTOS SHIG CES PA'I DON NO, ,DKYIL 'KHOR
MTHONG BA'I PHAN YON NI, RNAM SNANG MNGON BYANG LAS, BSKAL PA
BYE

BA DU MA RU, ,SDIG PA GANG ZHIG SNGON BYAS PA, ,DKYIL 'KHOR 'DI
'DRA MTHONG BA YIS, ,DE DAG THAMS CAD ZAD 'GYUR NA, ,ZHES DANG,
'JAM DPAL RTZA RGYUD LAS, MTSAMS MED PA DANG

SDIG CAN YANG, ,RAS BRIS MTHONG BA TZAM GYIS NI, ,SKAD CIG GIS
NI GROL BAR 'GYUR, ,ZHES GSUNGS SO, ,DE NAS PHYI RIM NAS RTEN
DANG BRTEN PA'I DKYIL 'KHOR RNAMS LEGS PAR NGO SPROD

PAR BYA STE GO SLA'O, ,DKYIL 'KHOR DU 'JUG PA'I SKOR BSHAD ZIN
TO,, ` GNYIS PA BCUG NAS DBANG BSKUR BA LA BZHI, BUM PA'I DBANG,
GSANG BA'I DBANG, SHES

RAB YE SHES KYI DBANG, TSIG GI DBANG DANG BZHI, DANG PO LA BCU
GCIG STE, MI BSKYOD PA CHU'I DBANG, RIN 'BYUNG COD PAn GYI
DBANG, 'OD DPAG MED RDO RJE'I DBANG, DON GRUB DRIL BU'I DBANG,

@007B RNAM SNANG MING GI DBANG, SNGAGS BZLAS LUNG GI DBANG, RDO
RJE'I BRTUL ZHUGS KYI DBANG, THUN MONG MA YIN PA'I BRTUL ZHUGS
KYI DBANG, LUNG BSTAN DBUGS DBYUNG BA'I DBANG, RDO RJE SLOB DPON
GYI

DBANG; SPYOD PA RJES SU GNANG BA'I DBANG DANG BCU GCIG LAS, DANG
PO NI, MAndAL PHUL LA, RIG PA YE SHES LNGA'I DBANG GI DON DU,
CHOS BDEN BDAG NYID SOGS KYIS GSOL BA LAN GSUM

BTAB; BLA MAS LAS BUM GYI CHUS GTOR ZHING, LAS SNGAGS KYIS
BSANG, SVA BH'A WAS SBYANGS, SLOB MA DANG, RNAM RGYAL BUM PA'I
CHU NAS DUNG CHOS SOGS SNOD DU BLANG BA GNYIS KA ,MI BSKYOD

PA YAB YUM DU BSKYED LA, YE SHES PA DGUG GZHUG ,DBANG RDZAS KYI
LHA LA DBANG BSKUR RDO RJE SEMS DPAS DBU BRGYAN PAR BSAM LA,
MCHOD CING, DBANG RDZAS KYI LHA YAB YUM SNYOMS PAR ZHUGS PA'I

RKYEN GYIS BDE BA CHEN PO'I NGO BOR ZHU BA YONGS SU GYUR PA LAS
BUM CHUR BSAM PA NI, 'OG NAS 'BYUNG BA, COD PAn, RDO RJE, DRIL
BU LA YANG SBYAR LA, DBANG BSKUR BA NI, BLA MA'I THUGS KHA'I
H'Um GI 'OD

ZER GYIS DBANG GI LHA 'KHOR LO SDOM PA'I LHA TSOGS THAMS CAD
SPYAN DRANGS TE, MCHOD NAS, RDO RJE CAN GYI SOGS KYIS GSOL BA
BTAB, DE'I DON NI, RDO RJE CAN NI RDO RJE 'CHANG NGO, ,SANGS
RGYAS NI MI BSKYOD PA

@008A *, ,SOGS SO, ,'GRO BA RNAMS 'KHOR BA'I SDUG BSNGAL LAS
SKYOB PA'I CHED DU, YON TAN THAMS CAD KYI 'BYUNG GNAS SU GYUR
PA'I DBANG JI LTAR STZAL ZHING BSKUR BA, DE LTAR KHYOD DBANG

LHA RNAMS KYIS SLOB MA 'DI LA DBANG BSKUR BAR MDZAD DU GSOL,
ZHES PA'O, ,ZHES GSOL BA BTAB PAS, MDUN GYI 'KHOR LO SDOM PA'I
DKYIL 'KHOR GYI KHVA GDONG MA, 'UG GDONG MA, KHYI GDONG MA, PHAG

GDONG MA STE SGO MA BZHI DANG, GSHIN RJE BRTAN MA, GSHIN RJE PHO
NYA MO, GSHIN RJE MCHE BAM, GSHIN RJE 'JOMS MA STE MTSAMS MA
BZHI STE BRGYAD KYIS BGEGS BSKRAD PA'I 'PHRIN LAS MDZAD, KHAndA
KA

P'A LA DANG MAH'A KANG+KA LA LA SOGS PA'I DPA' BO NYER BZHI RNAMS
SHIS BRJOD BYA, RAB GTUM MA DAD GTUM MIG MA LA SOGS PA DPA' MO
NYER BZHIS RDO RJE'I GLU DBYANGS LAN, GZUGS RDO RJE MA LA SOGS
PAS

MCHOD PA BYAS, GTZO BO DANG BSGRUB PA'I DKYIL 'KHOR PA RNAMS
KYIS DBANG BSKUR BA'I DGONGS PA MDZAD, YUM BZHI PHAG MO DANG
LNGAS BDUD RTZIS GANG BA'I BUM PA THOGS TE DBANG BSKUR BAR MOS
NAS,

BKRA SHIS GANG ZHIG SOGS KYIS SHIS PA BRJOD CING, DBANG BSKUR
RDO RJE CHEN PO STE, ,SOGS NI, DBANG BSKUR BA LA RDO RJE CHEN PO
ZHES PA'I RGYU MTSAN NI, DOR DU MI RUNG BAS NA RDO RJE, KHAMS
GSUM GYI

@008B RGYAL POR GYUR PAS NA CHEN PO, KHAMS GSUM KUN GYIS PHYAG
'OS SU GYUR PAS NA PHYAG BYAS PA, RDO RJE 'CHANG GI SKU GSUNG
THUGS GSANG GSUM DBYER MED PA'I GNAS LAS BYUNG BA DE KHYOD LA
SBYIN PAR BYA'O ZHES PA'O,,

TZAKRA P'I RA, DPA' BO'I 'KHOR LO ZHES PA'O, ,DE LTAR DBANG
BSKUR BA SOGS NI GO SLA LA, DBANG LHA MI BSKYOD PA YAB YUM GYI
RNAM PAR BKUG NAS BSTIM PAS MI BSKYOD PA'I NGO BOR BSAM LA,
MCHOD PAR

BYA'O; ;DAG PA BRJOD PA NI, RIGS LNGA'I DBANG GI NANG NAS MI
BSKYOD PA CHU'I DBANG THOB, DUG LNGA'I NANG NAS ZHE SDANG STE,
RANG BZHIN GYIS DMIGS PA LA KUN NAS MNAR SEMS PA'I RNAM PAR 'JUG
PA'I

SEMS BYUNG GI DRI MA SBYANGS, PHUNG PO LNGA'I NANG NAS RNAM SHES
TSOGS DRUG GI PHUNG PO GNAS BSGYUR, YE SHES LNGA'I NANG NAS
'BRAS DUS KYI CHOS DBYINGS YE SHES MNGON DU BYAS, RGYAL BA RIGS
LNGA'I NANG NAS

MI BSKYOD PA DANG DE'I RIGS LA DBANG BAR BYAS SO, ,ZHES BRJOD,
DE NI 'OG MA BZHI LA YANG SBYAR LUGS SHES DGOS SO, ,DGOS PA
KHYAD PAR BA NI, CHU'I DBANG GIS GANG GI RIGS CAN DU SONG BA'I
RIGS DE LA

SGRIB PA MA RIG PA'I DRI MA 'KHRUR PA'I BAG CHAGS 'JOG GO,
,,GNYIS PA COD PAn GYI DBANG LA, MI BSKYOD PA YAB YUM ZHES PA
SOGS RIN 'BYUNG SOGS SU BSGYUR BA MA GTOGS PHAL CHER SNGA MA
'DRA LA

@009A *, ,KHYAD PAR NI, DBANG BSKUR BA'I SKABS SU, MDUN GYI NAM
MKHAR SPYAN DRANGS PA'I RGYAL BA DPA' BO YAB YUM RNAMS NGO BO
RIN 'BYUNG LA RNAM PA GSER SBYANGS LAS GRUB PA'I COD PAn DAR

DBYANGS DANG BCAS PA BZUNG BA MANG PO GCIG LA GCIG THIM PA'I
MTHAR BLA MA, LAS KYI RDO RJE LA BSDUS NAS, BLA MAS SLOB MA'I
MGOR BSKYON BYUNG SNYAM PA DANG, SNGAGS NI YUM BZHI PHAG MO
LNGA'I NYE SNYING NGO, ,SNGAGS

BRJOD CING COD PAn BSKON DUS, COD PAn LAS BDUD RTZI LNGA'I RGYUN
BABS PAS LUS GANG ZHING SDIG SGRIB BAG CHAGS DANG BCAS PA DAG
PAR BSAM MO, ,CHU DBANG NI GONG LTAR RO, ,DAG PA'I SKABS SU RIN

'BYUNG COD PAn GYI DBANG, DRI MA NGA RGYAL DANG SER SNA, PHUNG
PO TSOR BA, 'BRAS DUS KYI MNYAM NYID YE SHES SO, ,KHYAD PAR CAN
NI, COD PAn GYI DBANG GIS MA 'ONGS PA NA RIGS BDAG GANG GIS BYED
PA

DANG; GTZUG TOR BSKYED PA'I NUS PA 'JOG GO, ,,GSUM PA RDO RJE'I
DBANG LA, 'OD DPAG MED YAB YUM DU BSKYED PA SOGS SNGAR BZHIN,
DBANG BSKUR BA'I SKABS SU, MDUN GYI

NAM MKHAR SPYAN DRANGS PA'I RGYAL BA DPA' BO YAB YUM PHYAG NA
'OD DPAG MED KYI NGO BO GSER GYI RDO RJE RTZE LNGA PA BSNAMS PA
RE DPAG TU MED PA GCIG LA GCIG THIM PA'I MTHAR RDO RJE GCIG TU
GYUR PAS DBANG BSKUR BAR

@009B BSAM MO, ,TSIGS BCAD KYI DON NI, HE RU KA STE DKYIL 'KHOR
GYI GTZO BO DANG, DPA' BO RNAMS DANG SOGS SGRAS DPA' MO RNAMS
KYIS DER STE DA LTA KHYOD RIGS KYI BDAG POR DBANG BSKUR BAS NA,
DBANG

'DI NI SANGS RGYAS DE DAG THAMS CAD KYI NGO BO NYID KYI YE SHES
'GRUB PA'I RGYU YIN PAS DE'I PHYIR RDO RJE 'DI BZUNG ZHIG CES
PA'O, ,GZHAN RNAMS SNGAR BZHIN LA, RDO RJE LAG PA GA-YAS SU
BTANG CING, SNYING

MGRIN SPYI BOR REG PA'I TSE, RDO RJE LAS BDUD RTZI BABS PAS SDIG
SGRIB DAG PAR BSAM MO, ,DAG PA'I SKABS SU, 'OD DPAG MED RDO
RJE'I DBANG, NYON MONGS PA 'DOD CHAGS, PHUNG PO 'DU

SHES; YE SHES NI 'BRAS DUS KYI SOR RTOG YE SHES SO, ,KHYAD PAR
CAN NI, RDO RJE'I DBANG GIS THOB BYA SANGS RGYAS DE'I THUGS
GNYIS SU MED PA'I YE SHES BSKYED PA'I NUS PA 'JOG GO, ` ,,

BZHI PA DRIL BU'I DBANG LA, DON GRUB YAB YUM DU BSKYED PA MA
GTOGS PHAL CHER GONG BZHIN LA, DBANG GI SKABS SU, MDUN GYI NAM
MKHAR BZHUGS PA'I DPA' BO YAB YUM RGYAL BA RNAMS KYIS

DON GRUB KYI NGO BO YIN PA LA RNAM PA DNGUL DKAR GYI DRIL BU
BSNAMS PA GRANGS MED PAS GCIG LA GCIG THIM PA'I MTHAR, DON GRUB
KYI NGO BO DRIL BU GCIG TU GYUR PAS DBANG BSKUR BAR BSAM LA,
DRIL@010A *, ,BU LAS BDUD RTZI'I RGYUN BABS PAS LUS THAMS CAD GANG
SDIG SGRIB BYANG BAR BSAM PA SNGAR BZHIN LA, DRIL BU LAG PA
GA-YON DU GTAD, TSIGS BCAD NI, RNAL 'BYOR MA

THAMS CAD KYI SHES RAB NI STONG PA NYID LA DMIGS SHING, RANG GI
LHUN GYIS GRUB PA'I DBYANGS KYIS 'GRO BA LA CHOS STON PAR BYED
DO, ,DRIL BU 'DI YANG DE DANG 'DRA STE, DBYANGS KYI RJES SU 'GRO
BA'I SHES

RAB NYING STON PAS SO, ,KHYOD KYIS KYANG DON DRAN PA'I SGO NAS
DRIL BU DKROL ZHIG ,DE LTAR BYAS NA BYANG CHUB MCHOG TU 'GYUR
BAR RGYAL BA BZHED DO, ,DPA' BO ZHES 'BOD NAS, RDO RJE DRIL BU
LAG TU

BZUNG BAR GYIS SHIG ,DE YANG RANG NYID RANG BZHIN GYIS MDZES
PA'I LHA'I SKU PHYAG RGYA CHEN POR BYIN GYIS BRLOBs PAR GYIS
SHIG ,CES PA'O, ,RDO RJE DRIL BU ZHES PA DRIL BU GCIG CIG LA RDO
RJE

DRIL BU ZHES PA YIN LA, RAL GRI GCIG LA RDO RJE RAL GRI ZER BA
LTA BU'O, ,DAG PA'I SKABS SU, DON GRUB DRIL BU'I DBANG, NYON
MONGS PA PHRAG DOG ,PHUNG PO 'DU BYED, 'BRAS DUS KYI BYA GRUB YE

SHES SO, ,KHYAD PAR CAN NI, DRIL BU'I DBANG GIS THOB BYA SANGS
RGYAS DE'I CHOS LUNG BRGYAD KHRI BZHI STONG 'DOMS PA'I GSUNG GI
NUS PA 'JOG GO, ,,LNGA PA RNAM SNANG MING GI DBANG LA,

@010B 'DI LA DBANG RDZAS MED PAS, RANG NYID RNAM SNANG YAB YUM
DU BSKYED PA NI GONG BZHIN LA, DBANG BSKUR BA'I SKABS SU, MDUN
GYI NAM MKHAR BZHUGS PA'I RGYAL BA DPA' PO DPA' MO RNAMS MGRIN

GCIG TU KYEE ZHES 'BOD NAS, ME TOG PHOG PA'I DE BZHIN GSHEGS
PA'I RIGS KYI MTSAN NAS 'BOD DE MING GIs DBANG BSKUR BAR BSAM
LA, SNGAGS NI, BADZRA SATVA STVAm NI RDO RJE SEMS DPA' STE RDO
RJE 'CHANG

GIS KHYOD LA, BADZRA N'A MA: RDO RJE MING GI ZHES PA'O, ,AA BHI
shE KA TA NI DBANG BSKUR RO, ,ZHES PA'O, ,DBANG JI LTA BU ZHIG
NA RANG RANG GI RIGS KYI MING GIS DBANG BSKUR RO, ,ZHES PA'I DON
NO, ,

DAG PA'I SKABS SU, RNAM SNANG MING GI DBANG, NYON MONGS PA GTI
MUG ,PHUNG PO GZUGS PHUNG, 'BRAS DUS KYI ME LONG LTA BU'I YE
SHES SO, ,KHYAD PAR CAN NI, MING GI DBANG GIS GANG DU

'TSANG RGYA BA'I SANGS RGYAS KYI MTSAN GYI NUS PA KHYAD PAR CAN
'JOG PA'O, ,DE YAN THUN MONG BA RIG PA YE SHES LNGA'I DBANG
NGAM, RDO RJE SLOB MA'I DBANG ZHES BYA'O,, ,,DRUG PA SNGAGS
BZLAS

LUNG GI DBANG LA, GZHAN RNAMS GO SLA LA, H'Um GI MTHAR 'KHOD
PA'I SNGAGS 'PHRENG LAS BDUD RTZI 'OD ZER DANG BCAS PA'I RGYUN
BABS PAS LUS THAMS CAD GANG, SDIG SGRIB THAMS CAD DAG PAR

@011A *, ,BSAM MO, ,'DI NI SOGS TSIGS BCAD NI, SNGAGS KYI DBANG
'DI NI SANGS RGYAS THAMS CAD KYI SNYING PO YIN CING, YE SHES
MCHOG SKYED PAR BYED PA DANG, SANGS RGYAS

THAMS CAD KYI DNGOS GRUB BSDU PAR BYED PA YIN PAS KHYOD KYIS
KYANG RTAG TU BCANG BAR BYOS SHIG PA'O,, ,,BDUN PA RDO RJE BRTUL
ZHUGS LA, SLOB MA DANG, RDO RJE GNYIS KA RDOR SEMS YAB

YUM DU BSKYED NAS RDO RJE SEMS DPA' 'OD DU ZHU NAS GSER GYI RDO
RJE RTZE LNGA PA 'OD SHIN TU 'PHRO BAR GYUR PAR BSAM LA, 'DI NI
SOGS NI RDO RJE 'DI NI SANGS RGYAS THAMS CAD KYI THUGS GNYIS SU
MED PA'I YE

SHES KYI MTSON BYED YIN PAS SO, ,HE RU KA'I PHYAG NA YANG 'DI
LTA BU YOD PA YIN ZHES PA DANG, HE RU KA'I BRTUL ZHUGS YIN PAS,
KHYOD KYIS KYANG RTAG TU BCANG BAR BYA'O, ,CI'I PHYIR NA HE RU
KA'I

BRTUL ZHUGS BRTAN PA'I PHYIR DU'O, ,ZHES PA'O, ,SNGAGS NI, DE
BZHIN GSHEGS PA THAMS CAD KYI GRUB PA'I RDO RJE'I DAM TSIG 'DI
BDAG LA ZHUGS SHIG RDO RJE SEMS DPAR BZUNG BAR BGYI'O, ,

HA BZHI DANG HI LNGAS YE SHES LNGA MTSON PA'O, ,DE'I RTAGS SU
SNYING GAR RDOR SEMS YAB YUM ZHUGS PAR BSGOMS LA, BLA MAS YE
SHES LNGA MTSON PA'I RDO RJE DANG MI 'BRAL BAR GYIS SHIG PA'I
BKA'

@011B BSGO BA'O,, ,,BRGYAD MTHUN MONG MA YIN PA'I BRTUL ZHUGS
KYI SKABS SU, BDE MCHOG YAB YUM DU BSKYED LA, BRTUL ZHUGS RNAMS
BYIN NO, ,HE RU KA DPAL PHYAG RGYA NI, ,

SOGS NI, DPAL HE RU KA'I PHYAG RGYA STA RTAGS NI, PHYI NANG
GNYIS KAR YANG DAG PAR GNAS SO, ,PHYI NI, KHA tV'Am KA DANG,
CANG TE'U STE t'A MA RU, LHUNG BZED STE THOD PA, TSANGS SKUD
RNAMS YIN,

DPA' BO ZHES 'BOD NAS KHYOD KYIS BLANG BAR GYIS SHIG CES PA'O,
,NANG NI KHA tV'Am KA HE RU KA'I THUGS GNYIS SU MED PA'I YE SHES
THABS BDE BA CHEN PO MTSON, t'A MA RU BDAG MED RTOGS PA'I SHES
RAB

STONG PA NYID DANG, THOD PA DE GNYIS GNYIS SU MED PAR RTOGS
SHING SKYONG BA, TSANGS SKUD RNAM PAR MI RTOG PA'I THUGS MTSON
PA'I MTSON BYED DU BCANG BAR GYIS SHIG PAR GDAMS PA'O, ,DE'I
MTSON BYED

DU SNYING KAR HE RU KA YAB YUM BSGOM PAR BYA'O,, ,,DGU PA LUNG
BSTAN DBUGS PHYUNG BA'I DBANG LA, SNGON STON PA YANG DAG PAR
RDZOGS PA'I SANGS RGYAS KYIS RANG GI 'KHOR RNAMS LA LUNG STON

PA'I CHA LUGS SU BYAS NAS LUNG STAN PA DGOS PAR GSUNGS PAS, CHOS
GOS KYI GRVA LAG PA GA-YON PAS SENG+GE'I RNA BA LTAR BYAS TE
SNYING GAR BZUNG, GA-YAS MCHOG SBYIN GYI PHYAG RGYA BCAS TE,
MDUN GYI

@012A *, ,NAM MKHAR GNAS PA'I RGYAL BA SRAS BCAS THAMS CAD DANG
BCAS PAS MGRIN GCIG TU SLOB MA LA KHYOD CES POS NAS, 'KHOR LO
GSUM GYI BDAG NYID DU GYUR PA BLA MA HE RU KA NGAS

LUNG 'DI LTAR DU BSTAN NO, ,JI LTAR NA SANGS RGYAS KUN GYI RANG
BZHIN HE RU KA SOGS ME TOG GANG LA PHOG PA'I DE BZHIN GSHEGS PAR
'GYUR BA YIN NO ZHES PA'O, ,SHR'I HE RU KA NI DPAL KHRAG 'THUNG
NGO,,

d'A KI NI MKHA' 'GRO MA, N'A MA ZHES BYA BA, TA TH'A GA TA DE
BZHIN GSHEGS PA, SIDDHI GRUB PA, SA MA YA RTOGS PA, STVAm KHYOD,
BHUR NI SA 'OG ,BHU WAS STENG, SVA MTHO RIS SO, ,AA NI DE RNAMS
KYI

CHOS NYID LA 'JUG PA YI NO, ,KHAMS GSUM SOGS NI DPAL HE RU KA'I
DKYIL 'KHOR DU LUNG BSTAN THOB PAS KHYOD KYIS KHAMS GSUM THAMS
CAD KYI CHOS KYI RGYAL SRID CHEN PO DPAL DANG LDAN CING YON TAN

MA LUS PA 'BYUNG BA'I GNAS SU GYUR PAS, BDUD KYI TSOGS THAMS CAD
LAS RNAM PAR RGYAL ZHING, THAR PA'I GRONG KHYER MCHOG TU ZHUGS
PA YIN NO, ,ZHES DBUGS PHYUNG PA'O,, ,,BCU PA RDO RJE

SLOB DPON GYI DBANG LA, MAndAL PHUL, GSOL BA LAN GSUM BTAB,
DKYIL 'KHOR GYI SHAR PHYOGS SU ? STEGS RDUL TSON GYIS PADMA 'DAM
PA BRGYAD PA BRIM PA'I STENG DU SHING GDAN LA GNAS PA'I RIN

@012B PO CHE'I SENG GE'I KHRI'I STENG DU RIN PO CHE'I RGYAN DANG
DAR SNA TSOGS KYIS KLUBS SHING, STENG DU GDUGS DKAR PO GSER GYI
YUB CAN, GA-YAS SU RGYAL MTSAN, GA-YON DU BA DAN TE 'PHAN,
MTHA'I PHYOGS

KUN DU DUNG GA-YAS 'KHYIL, 'KHOR LO, PADMA, BRUM PA SOGS MCHOD
PA'I SPRIN DANG BCAS PAR BSAMS NAS, BSANG SBYANGS SNGON DU BTANG
BA'I PADMA DANG NYI MA'I STENG DU RDO RJE 'CHANG YAB YUM DU
BSKYED NAS

DAM TSIG GSUM SBYIN PA LA, RDOR DRIL BSANG SBYANGS RDOR SEMS YAB
YUM DU BSKYED PA ZHUB LAS BYUNG BA'I RDOR DRIL DU BSAMS NAS, 'DI
DE SANGS RGYAS SOGS NI GONG BZHIN LA, THOG MTHA' MED

PA'I SOGS NI, BYANG CHUB SEMS DPA' RNAMS KYIS THOG MA DANG, THA
MA MED PA'I SEMS KYI RGYUN RANG BZHIN GYIS RNAM PAR DAG PA BSGOM
PAS, SA RNAMS RANG RANG GI NGO SKAL GYI BLO BUR BA'I DRI MA RIM
GYIS

SPANGS TE MTHAR THUG CHOS SKU DANG LDAN PA'I RDO RJE SEMS DPA'
DGA' PA CHEN PO NI CHOS KUN GYI BDAG NYID CHOS KYI DBYINGS KUN
TU BZANG PO LAS BYUNG BA'O, ,RDO RJE 'CHANG DE RDO RJE SNYEMS MA
'AM RDO RJE DBYINGS KYI

DBANG PHYUG MA'I BDAG PO RDO RJE SEMS DPA'I BDAG NYID DU MOS PAR
BYA'O, ,LHA ? PHYAG RGYA CHEN POR BSKYED PA'I RGYU CHOS KYI
DBYINGS LA BCOM LDAN 'DAS? DPAL MCHOG DANG PO'I SKYES BU'O ZHES
RDO RJE 'CHANG NGO, ,MAH'A

@013A *, ,BADZRA NI RDO RJE CHEN PO ZHES PA'O, ,STONG PA NYID
DANG DBYER MED PA'I RGYAL BA'I THUGS RGYUD KYI YE SHES NI NGES
DON GYI RDO RJE YIN LA, DE DRAN PA'I CHED DU DRANG DON GYI PHYAG
TSAD DANG LDAN PA'I RDO RJE 'DI ZUNGS

SHIG CES PA'O, ,DRIL BU'I SKABS KYI TSIGS BCAD DANG PO NI GONG
LTAR LA, SRID PA NI 'KHOR PA'O, ,'KHOR BA DER SKYE BA'I RGYU NGO
BO NYID DE RANG BZHIN GYIS DAG PA'O, ,DE LTAR DAG PAR RTOGS PA'I
SHES RAB

KYIS NGO BO NYID KYIS GRUB PAR 'DZIN PA'I SRID PA DANG BRAL BAR
BYAS PA'O, ,BYANG CHUB SEMS DPA' MCHOG NI RANG BZHIN GYIS DAG
PA'O, ,JI LTAR DAG NA, DE LA BDEN PAR ZHEN PA ZAD PAR MDZAD NAS,
SRID PA DAM PA

STE MI GNAS PA'I MYANG 'DAS KYI RANG BZHIN DU MDZAD DO, ,PHYAG
RGYA'I DAM TSIG GI SKABS SU, YID KYI LUS RDO RJE SLOB DPON GYI
DBANG GI NGO BOR GYUR PA'I BDE STONG DBYER MED KYI YE SHES DE
BRTAN PAR BYA BA NYID KYI CHED DU

PHYAG RGYA'I DAM TSIG RAB TU BRJOD, SGRUB PA PO GANG GIS YE
RGYA'I LUS NI RNAM PA THAMS CAD DU BRTAN PAR BYAS PA DES NA
PHYAG RGYAR RAB TU SGRAGS ZHES RDO RJE 'CHANG YAB YUM KHA SBYOR
DU SBYAR BA'I RIM PAS BYIN GYIS BRLAB NAS

'KHYUD PA'I TSUL DU BYAS PA'O, ,SHES RAB BCU DRUG SOGS KYI TSIG
GO SLA ZHING, DON NI, RDO RJE DRIL BU PHYAG RGYA GSUM NI RDO RJE
SLOB DPON GYI DBANG DNGOS YIN LA, DE YANG 'KHYUD PA TZAM GYI BDE
BA STONG NYID DU SBYAR NAS

@013B BSGOM PA YIN GYI, SNYOMS PAR 'JUG PA SOGS NI MA YIN NO,
,'DI'I SKABS SU DOGS GCOD MANG DU YOD KYANG YI GE MANG BAS DE
TZAM MO, ,CHU DBANG GONG BZHIN BSKUR NAS DBANG LHA SBYI BO NAS
THIM

ZHING, SU PRA TIshthA'I SNGAGS KYIS BRTAN PAR BYAS LA, MCHOD PAR
BYA'O,, ,,BCU GCIG PA RJES SU GNANG BA'I DBANG LA, 'DOD YON LA
LONGS SPYOD PA'I RJES GNANG, LHA MCHOD PA'I RJES GNANG,

SEMS CAN GYI DON BYED PA'I RJES GNANG LA, DE NYID RIG PA'I SOGS
DANG, BDAG NYID DPA' PO SOGS, RTEN CING 'BREL BAR SOGS TSIGS
BCAD KYI DON NI, RIM PA BZHIN, BDE STONG DBYER MED PA'I DE NYID

RIG PA'I SGO NAS 'DOD PA'I YON TAN LA SPYAD PAR BYA'O, ,ZHES
DANG, RANG NYID DPA' BO DANG RNAL 'BYOR MA THAMS CAD 'DUS PA'I
BDAG NYID HE RU KAR BLTAS LA BDAG NYID MCHOD PAR BYA'O, ,ZHES
DANG, SNOD BCUD

THAMS CAD SGYU MA LTAR SHES PAR GYIS LA SEMS CAN GYI DON BYOS
SHIG ,CES PA'O, ,DBANG BCU GCIG PO DES BUM PA'I DBANG THOB, GTZO
BOR LUS KYI DRI MTHUN MONG PA SROG GCOD, MA BYIN LEN, 'DOD LOG

SOGS KYI SDIG SGRIB DANG, THUN MONG MA YIN PA LUS THA MAL DU
SNANG ZHING ZHEN PA'I DRI MA 'KHRUD, BSKYED RIM ZAB MO BSGOM PA
LA DBANG, 'BRAS BU SPRUL SKU 'GRUB PA'I NUS PA KHYAD PAR CAN
BZHAG PA YIN ZHES PA

@014A *, ,NI DBANG GI DAG PA'O,, ,,GNYIS PA GSANG BA'I DBANG LA,
PHYAG DANG, MAndAL PHUL LA, BLA MA LA RIG MA MTSAN NYID DANG
LDAN PA PHUL BA'I MOS PA YANG BYA, SKYOB MED

SKYOB PA SOGS KYIS GSOL BA BTAB, YI GE GSUM GYIS BSRUNG LA SLOB
MA 'OD DPAG MED DU BSKYED, BLA MA HE RU KAR GSAL BA, SNGAR PHUL
BA'I RIG MA DE BSANG SBYANGS, RDO RJE PHAG MOR BSKYED BLA MA

YAB YUM GYI MKHA' GSANG BYIN GYIS BRLAB LA SNYOMS PAR ZHUGS PA'I
DGA' BA'I SGRAS DPA' BO DANG, DPA' MO RNAMS BKUG NAS CHOG BZHIN
BYAS LA, DGA' BA BZHI RIM GYIS BSKYED DE NOR BU'I RTZER 'PHO

MED DU BZUNG BDE MTHEB SRIN GYIS BTZIR TE BLANG NAS SLOB MA'I
LCE THOG TU BZHAG PA'I MOS PA BYED DGOS LA, GSANG RDZAS BYIN
GYIS BRLAB CING, 'DI DE DPA' PO SOGS BRJOD LA, SANGS RGYAS THAMS
CAD 'DUS BA'I NGO BO

RANG GI LUS LA GNAS PA'I RGYAL BA RNAMS TSIM PAR BYA BA DANG,
BYANG CHUB KYI SEMS LAS MI GA-YO BA'I BSAM BAS MYANG LA, GSANG
BA'I RDZAS DAM PA 'DI, DPA' BO LHA MO RNAMS KYI DAM TSIG CHEN PO
RMAD DU BYUNG BA, SA KHAMS

RNAM PAR DAG BA SOGS KHAMS LNGA RNAM PAR DAG PA DANG, RO RTOGS
PAR BYED PA'I BDE BA CHEN PO YIN PAS MYANG BAR GYIS SHIG ,JI
LTAR SNGON RDO RJE 'CHANG LA SOGS PA SANGS RGYAS RNAMS KYIS,
RANG GI RGYAL SRAS RNAMS LA DBANG

@014B BSKUR BA BZHIN DU, BYANG CHUB KYI SEMS BZANG PO GSANG BA'I
DBANG 'DI SLOB MA KHYOD LA BSKUD RO, ,SNGAGS NI, KYE MA BDE BA
CHEN PO ZHES PA'O, ,DE LTAR MYANGS BAS BDE BA DPAG TU MED PA
SKYE ZHING, BDE BDE STONG

PAR NGES PA'I BDE STONG DBYER MED DU SBYAR BA NI GSANG DBANG GI
NGO BO YIN LA, BRTAN BYED DU BLA MA'I THUGS KA NAS HE RU KA YAB
YUM BYON TE MGRIN PAR THIM BAS, GSANG DBANG GI BDE STONG DBYER
MED DE SHIN TU RGYAS SHING

BRTAN PAR GYUR PAR MOS LA YI GE GSUM BRJOD PAR BYA'O, ,DAG PA
NI, KUN RDZOB BYANG CHUB KYI SEMS KYI DKYIL 'KHOR DU GSANG BA'I
DBANG THOB, GTZO BOR NGAG GI DRI MTHUN MONG BA BRDZUN, TSIG
RTZUB, PHRA MA,

NGAG 'KHYAL SOGS DANG, THUN MONG MA YIN PA RLUNG SNGAGS SO SOR
SNANG ZHING ZHEN PA'I DRI MA 'KHRUD, LAM KUN RDZOB SGYU LUS
BSGOM PA LA DBANG, 'BRAS BU LONGS SKU 'GRUB PA'I NUS PA KHYAD
PAR CAN BZHAG GO ,DBANG

'DI KA'I THOG MAR SLOB MA RTOG PA CAN GYIS GSANG RDZAS LAM DAD
PA SKYE BA'I DOGS PAS MIG DAR 'CHING BAR GSUNGS PA YIN LA, 'DI
GSANG DBANG DNGOS SU BSKUR RGYU MA YIN PAS BCING BA'I DGOS PA
CHUNG YANG, PHYAG LEN

LA BCING BA'I LAG LEN YOD PA LTAR AOm HR'I:HA HA HUm H'Um PHAt
BRJOD CING 'CHING BAR BYA'O,, ,,GSUM PA SHES RAB YE SHES KYI
DBANG LA, MAndAL PHUL, GSOL BA? LAN GSUM BTAB, BYIN GYIS BRLAB@015A *, ,LA; MIG DAR LAS RGYA'I SKABS SU NGO TSAB SKYE BA DGAG
PA'I PHYIR YIN NA'ANG LAG LEN SNGAR BZHIN SHES, DE NAS BLA MAS
PHYOGS BCU'I SANGS RGYAS RGYAL SRAS THAMS CAD DPANG DU BZHAG
STE,

PADMA CAN SOGS PHYAG RGYA MTSAN NYID DANG LDAN PA 'DI NI MTHA'
YAS PA STE DPAG TU MED PA'I BDE BA SBYIN PAR BYED PA'I LHA MO
'DI NI KHYOD KYIS RNAM PA KUN DU BLANG BAR GYIS, BLANGS NAS
KYANG BLA NA MED PA'I BDE BA CHEN POS

MCHOD PAR GYIS SHIG CES PA'O, ,DE NAS RIG MA DES, DPA' BO BYANG
CHUB SEMS ZA BAR, ,SOGS KYIS DRI BA BYAS PA LA, JI LTAR GSUNGS
PA'I DAM TSIG SOGS, ,ZHES SOGS KYIS LAN BTAB PAS

DGYES SHING, PADMA'I DBUS KYI RTZA BDE BA CHEN PO'I 'BYUNG GNAS
DE BSTAN CING, AE MA BDAG GI PADMA 'DI, ,SOGS BRJOD PAR BSAM
STE, DON NI, AE MA NI NGO MTSAR RO, ,NGA'I GSANG GNAS PADMA

'DI; BDE BA THAMS CAD DANG YANG DAG PAR LDAN CING, CI ZHIG CHO
GA JI LTA BA BZHIN DU BSTEN PAR BYED PA'I SGRUB PA PO DE'I MDUN
DU BDAG GNAS SO, ,SANGS RGYAS BSTEN PA STE MNYES PAR BYA BA
DANG, LA SOGs

PAS SA LAM BGROD PAR BYED PA CI YIN PA THAMS CAD PADMAR SNYOMS
PAR 'JUG PA'I BDE BA CHEN POS MYUR LAM LA BSTEN PAR GYIS SHIG
,BDE BA BZHI'I NANG NAS RGYAL PO LTA BU 'DI NYID DU NI YANG DAG
PAR ZHUGS CING GNAS

@015B PAR BGYI, PADMA BHANYDZ'A HO:NI KYE PADMA BSTEN CIG CES
PA'O, ,SLOB MA HE RU KA DANG, RIG MA RDO RJE PHAG MOR BSKYED LA,
DE LTAR LHA YAB YUM DU SHIN TU BRTAN PAR BSGOM PA LHA'I 'DU
SHES, MKHA' GSANG BYIN

GYIS BRLAB NAS YI GE BSGOM PA SNGAGS KYI 'DU SHES, THABS 'DIS
ZAG MED KYI BDE BA STE SANGS RGYAS KYI GO 'PHANG MNGON DU BYA
STE THOB PAR BYA'O SNYAM BA CHOS KYI 'DU SHES TE, 'DU SHES GSUM
DANG LDAN PA'I SGO NAS SNYOMS PAR

ZHUGS PAR MOS SO, ,BLA MA'I THUGS KHA'I H'Um GI 'OD ZER GYIS
SPYAN DRANGS PA'I RGYAL BA YAB YUM SLOB MA'I LUS LA ZHUGS PA
CHAGS PA CHEN PO'I MES ZHU NAS DGA' BA BZHI RIM GYIS BSKYED,
BYANG SEMS PHYIR 'PHO

MED DU BZUNG BAS, RIG MA YANG BDE BA DPAG TU MED PAS DGA' NAS,
RIG MAS LAG PA GA-YON PA MGO LA BZHAG STE, DENG NAS BZUNG STE BU
KHYOD KYIS SANGS RGYAS MA THOB KYI BAR DU CHOS THAMS CAD BDEN
PAR

MED PA'I RMI LAM LTA BUR SEMS CAN GYI DON DPAG TU MED PA GYIS
SHIG CES PA'O, ,SKABS 'DIR DBANG THOB LUGS DANG, MCHOG DANG,
DMAN PA'I BRJOD RGYU MED NA'ANG RE SHIG DE TZAM MO, ,DE LTAR RIG
MA'I BHA

GA'I DKYIL 'KHOR DU DBANG GSUM BA THOB, GTZO BOR YID KYI DRI MA
THUN MONG BA BRNAB SEMS, GNOD SEMS, LOG LTA SOGS KYI DRI MA
'KHRUD, THUN MONG MA YIN PA GANG SNANG KUN BDE STONG DBYER MED
DU 'CHAR

@016A *, ,BA LA SGRIB BA'I DRI MA SBYANGS, 'BRAS BU CHOS LHU?
'GRUB PA'I CHUB PA KHYAD PAR CAN BZHAG GO, ,,BZHI PA TSIG DBANG
NI, MAndAL PHUL ZHING GSOL BA LAN GSUM BTAB

LA; DBANG BZHI PA LA, DBANG RDZAS SOGS LA BRTEN NAS BSKUR BA'I
CHO GA GZHAN MED CING ZUNG 'JUG GI GO BA SLOB MA LA NGO SPROD
NAS, DE LA GO PA CHAGS PA LA TSIG DBANG THOB PAR 'JOG STE, RJE
BLA MAS,

BZHI PA ZUNG 'JUG DON LA NGO SPROD PHA'I, ,MTHAR THUG DON LA
SGRO 'DOGS CHOD PAR SHOG ,CES PA'I SMON LAM GSUNGS PA BZHIN YIN
PA'I PHYIR, DE LA NGO SPROD PA'I TSIG NI, KHYOD KYI DBANG GSUM
PA'I SKABS

SU SOGS CHO GA BZHIN YIN LA, DE LA DBANG GSUM PA'I SKABS SU,
RANG DANG RIG MA GNYIS KYI LUS HE RU KA YAB YUM GYI SKUR DNGOS
GNAS LA GRUB PA MED KYANG, YID NGOR GSAL BTAB PA DE BSGOM

BZHIN PA'I NGANG NAS, SEMS DE KHO NA NYID LA ZHUGS PA'I BDE BA
CHEN PO GNYIS YID NGOR MNYAM DU BYUNG BA DE BZHIN DU, LAM DUS SU
LUS LA GNAD DU BSNUN PAS BSGOM PA LA BRTEN NAS, RIM PA BZHI PA'I

'OD GSAL GYI MTHAR, SEMS YUL YUL CAN GNYIS SNANG MED PA'I DAG
PA'I 'OD GSAL DANG, LUS RLUNG SEMS PHRA MO LAS GRUB PA'I 'JA'
LUS RDO RJE'I SKUR SONG BA GNYIS NGO BO GCIG PA'I ZUNG

@016B 'JUG DE SLOB PA'I ZUNG 'JUG YIN LA, DE'I RIGS 'DRA'I RGYUN
GOMS PA LAS 'BRAS BU DE DANG MTHUN PA'I MI SLOB PA'I ZUNG 'JUG
KHA SBYOR YAN LAG BDUN LDAN GYI? GO 'PHANG BSGRUB TSUL LA NGO
SPROD PAR DGOS PA DE NI, RJE TZONG KHA PAS,

RMAD BYUNG MTSAN DPE'I DPAL 'BAR LONGS SPYOD RDZOGS, ,KHA SBYOR
BDE STONG RO LA RTAG ROL ZHING, ,DMIGS MED THUGS RJES ZHI BA'I
MTHA' SPANGS PA, ,RGYAL BA YAN LAG BDUN LDAN, ZHES GSUNGS PA
LTAR, SKU

MTSAN SO GNYIS DANG DPE BYAD BRGYAD CUS SPRAS PA'I LONGS SKU, DE
YANG YAB RKYANG PA MA YIN PA THABS SHES YAB YUM KHA SBYOR BA,
ZAG MED KYI BDE BA DE 'KHRIG PA'I BDE BA DKYUS BGROS LAS 'DAS
PA, BDE BA DE YANG RTAG

BRTAN THER ZUG MA YIN PAR RANG BZHIN GYI STONG PA DANG RO GCIG
PAS RTAG TU ROL PA STE NAM YANG 'DA' MI SRID PA, DMIGS PA MED
PA'I THUGS RJE CHEN PO THEG DMAN DGRA BCOM PA BZHIN DU SDUG
BSNGAL NYER ZHI'I

'GOG PA TZAM LA MI GNAS PAR RTAG TU 'GRO DON MDZAD PA, MCHOG GI
SPRUL SKU LTAR MYA NGAN LAS 'DAS PA'I TSUL MI STON PAR 'KHOR BA
MA STONG BAR DU BZHUGS PA YIN NO, ,DAG PA NI, DON DAM BYANG CHUB
KYI SEMS KYI DKYIL

'KHOR DU DBANG BZHI PA THOB, LUS NGAG YID GSUM GYI SGRIB PA'I
BAG CHAGS 'KHRUD PA'I NUS PA BZHAG ,ZUNG 'JUG BSGOM PA LA DBANG,
'BRAS BU MI SLOB PA'I ZUNG 'JUG KHA SBYOR BDUN LDAN RDO RJE
'CHANG GI GO 'PHANG

@017A *, ,MNGON DU BYED PA'I SKAL BA CAN DU BYAS SO, ,RIG MA'I
BRTUL ZHUGS SBYIN PA NI, 'DI NI RANG BZHIN SOGS KYI TSIG DON NI,
BRTUL ZHUGS RNAMS KYI BLA MA'I BLA STE MCHOG TU GYUR PA, 

RIG MA'I BRTUL ZHUGS 'DI LA BU YIS SPYOD CIG ,JI LTA BU NA RANG
BZHIN GYIS MA GRUB PA'I STONG PA'I LTA BA LA GNAS BZHIN PAR
MDZES MA STE RIG MA 'DI LAS PHYI ROL DU GYUR PA SPANGS LA BSTEN
CIG ,CI'I

PHYIR NA, RIG MA 'DI LAS GZHAN PA'I SANGS RGYAS KYI GO 'PHANG
BSGRUB PA'I THABS MED PAS SO, ,ZHES BRJOD PA'I DON NO, ,DE NAS
DBANG THOB PAR MA ZAD DBANG DUS SU KHAS

BLANGS PA'I DAM TSIG BSRUNG DGOS PAS, DE LA RTZA LTUNG BCU BZHI
SOGS BSLAB BYA THAMS CAD LA BSLAB CING, SROG DANG BSDOS TE
BSRUNG BAR BYA'O SNYAM PAS, GTZO BOS

JI LTAR SOGS LAN GSUM BRJOD LA PHYAG DANG MAndAL, BKA' DRIN BSAB
PA'I GTANG RAG TSOGS 'KHOR SOGS KYIS BLA MA MNYES PAR BYA STE,
'DI NI DNGOS GRUB MYUR DU 'GRUB PA'I THABS

KHYAD PAR CAN YIN NO, ,'DI NI LAS DANG PO BA LA GO BDE BAR MDOR
BSDUS TE BRJOD PA YIN LA, RGYAS PAR SNGAGS RIM DANG, MKHAS PA
RNAMS KYIS MDZAD PA'I

@017B YIG CHA RGYAS PA LAS SHES PAR BYA'O, ,RGYUD DON RDO RJE'I
TSIG RNAMS RTOGS DKA' BAS, ,BDAG 'DRAS 'GREL PA'I 'OS SU MA YIN
KYANG, ,DANG PO'I PAS CAN 'GA'

LA PHAN SNYAM DANG, ,SLOB MAS BSKUL PHYIR CUNG ZAD BSHAD PA LA,
,NYES PA'I TSOGS RNAMS JI SNYED MCHIS PA RNAMS, ,DPA' BO RNAL
'BYOR MA RNAMS BZOD PAR

GSOL; ;LEGS CHA CUNG ZAD YOD PAS MTSON NAS NI, ,BDAG GIS DUS
GSUM BSAGS PA'I DGE BA'I MTHUS, ,RGYAL BA'I BSTAN BA PHYOGS DUS
KUN DU RGYAS, ,

THABS MKHAS 'DI YIS 'GRO KUN SGROL BAR SHOG, ,,CES PA 'DI NI
RANG GI GUS LDAN GYI SLOB MA DGE SLONG BLO BZANG RAB BRTAN DANG,
LHA BTZUN BLO BZANG PHUN TSOGS GNYIS KYIS 'DI LTA

BU ZHIG NGES PAR DGOS ZHES NAN CHER BSKUL BA'I NGOR DON GYI SLAN
DU MTSAN NAS SMOS TE MKHAN PO RIN PO CHE PAn CHEN THAMS CAD
MKHYEN PA 7BLO BZANG CHOS KYI RGYAL MTSAN DPAL BZANG PO'I ZHAL
LDANS? KYI

ZHABS KYI PADMO SPYI BOR LEN CING, RIGS KUN KHYAB BDAG RDO RJE
'CHANG CHEN PO MKHAS SHING GRUB PA'I DBANG PHYUG DKON MCHOG
RGYAL MTSAN DANG MKHAS BZANG PO'I? BKA' DRIN GYIS NYE BAR 'TSO
BA'I LHA'I BTZUN PA

@018A *, ,7BLO BZANG BSTAN 'DZIN RGYAL MTSAN GYIS SBYAR BA'I DGE
BAS DPAL 'KHOR LO SDOM PA'I BSHAD SGRUB KYI BSTAN PA DAR ZHING
RGYAS LA YUN RING DU GNAS PAR GYUR CIG, ,,

MANG+GA LAm,, ,,

@018B [BLANK PAGE]