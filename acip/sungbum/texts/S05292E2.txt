*, ,DGONGS PA BLA NA MED PA'I RIM PA'I ZIN BRIS, ,

@001A #, ,RJE BTZUN DAM PA DMIGS PA MED PA'I THUGS RJE CHEN PO
DANG LDAN PA RNAMS KYI ZHABS LA DUS THAMS CAD DU GUS PAS PHYAG
'TSAL LO, ,RGYAL BA THAMS CAD KYI MKHYEN PA'I YE SHES THAMS

CAD GCIG TU BSDUS PA'I NGO BO BCOM LDAN 'DAS 'JAM PA'I DBYANGS
DANG, DBANG PHYUG BRGYAD DANG LDAN PA'I RDO RJE 'CHANG CHEN PO
MGON PO GLU SGRUB YAB SRAS KYI ZHABS LA GUS PA CHEN POS SKYABS
SU MCHI'O, ,MAN NGAG

GI MTHAR THUG DGONGS PA BLA NA MED PA'I RIM PA LA GSUM, MTSAN
GYI DON, GZHUNG GI DON, MJUG GI DON NO, ,DANG PO NI, AA NU TAT
RA NI BLA NA MED PA'O, ,SANDHI NI DGONGS PA'O, ,AA TI NI ZHES
BYA BA'O, ,AA PA RA NI

GZHAN NO, ,N'A MA NI MING NGO, ,SARBA BI SHUDDHA NI THAMS CAD
RNAM PAR DAG PA'O, ,KRA MA NI RIM PA'O, ,DPAL RDO RJE SEMS
DPA' LA PHYAG 'TSAL BA NI LO TZ'A BAS BKOD PA'O, ,GNYIS PA LA
BZHI, RTZOM PA LA 'JUG PA'I

YAN LAG ,YAN LAG CAN GYI GDAMS PA DNGOS, GDAMS PA BSHAD PA'I
SNOD KYI KHYAD PAR, 'CHAD PA PO'I GANG ZAG GI KHYAD PAR RO,
,DANG PO LA GSUM, PHYAG 'TSAL BA DANG, DE NYID NGES DON DU
BSGRUB PA

@002A *, ,DANG, RTZOM PAR DAM BCA' BA'O, ,DANG PO NI, PHYAG
'TSAL 'DUD CING PHYAG 'TSAL 'DUD, ,PHYAG 'TSAL PHYAG 'TSAL
PHYAG 'TSAL 'DUD, ,JI LTAR BSTOD CING PHYAG 'TSAL BA, ,ZHES
PHYAG 'TSAL BA'I

TSIG DRUG GSUNGS PA'I DANG PO NI, RDO RJE 'CHANG CHEN PO KHYOD
LA PHYAG 'TSAL ZHES PA'O, ,DE NAS LNGAS NI RNAM SNANG LA SOGS
PA LNGA'I RANG BZHIN RDO RJE 'CHANG DE NYID LA PHYAG 'TSAL BA
STON NO, ,JI LTAR BSTOD CES PA NI PHYAG 'TSAL

BA DE NYID BSTOD PA LAS MA 'DAS PAR STON PA'I DON DU LAKshM'IS
BSHAD DO, ,CHAG 'GYUR LAS, KHYOD LA PHYAG 'TSAL KHYOD LA 'DUD,
,KHYOD LA PHYAG 'TSAL PHYAG 'TSAL 'DUD, ,JI BZHIN BSTOD CING
KHYOD LA 'DUD, ,CES PHYAG

'TSAL BA GSUM DANG 'DUD PA GSUM STE DRUG TU BSGYUR LA SNGA MA
LTAR NA PHYAG 'TSAL BA DRUG DANG 'DUD GSUM BYUNG NGO, ,PHYAG
'TSAL BA DANG 'DUD PA DON GCIG LA, PHYAG 'TSAL BA DRUG TU BYED
PAR SNANG BAS 'GYUR PHYI

MA LEGS PAR MNGON NO, ,DE KHO NA NYID JI LTA BA DE BZHIN DU
ZHUGS PA'I BSTOD PA YIN NO, ,ZHES PAS PHYAG 'TSAL BA DANG
BSTOD PA GNYIS 'DIR DON GCIG TU BSTAN PA'I SGO NAS PHYAG 'TSAL
BA'I 'TSAL TSUL STON

@002B PA YIN NO, ,GNYIS PA NI, DON DAM PAR NA GANG LA BSTOD PA
DANG PHYAG 'TSAL BA'I YUL DANG, GANG GIS BSTOD PA DANG PHYAG
'TSAL BA PO'I RTEN DANG JI LTAR DU BSTOD CING PHYAG 'TSAL BA'I
TSUL GSUM MA GRUB LA DE'I PHYIR NGES DON GYI PHYAG 'TSAL BA NI
'KHOR GSUM

MI DMIGS PA YIN PA'I PHYIR, RNAL 'BYOR PA RANG GIS RANG GI
YANG DAG PA STE DE KHO NA NYID JI LTA BA BZHIN MTHONG BA'I YE
SHES GANG YIN PA DE NI SKABS 'DIR PHYAG GA MCHOG YIN PA'I
PHYIR, RTZOM PA POS KYANG DE LTA BU'I PHYAG MDZAD CES PA'I DON
NO, ,DE'I

DPE NI JI LTAR CHU LA ZHES PA GNYIS TE, 'KHOR GSUM GYI GNYIS
SNANG PHRA MO YANG DAG PA'I DON TO, ,CHAG 'GYUR LAS, RANG GIS
RANG GI YANG DAG MTHONG, ,YE SHES GANG YIN 'DIR PHYAG YIN,
,ZHES BSGYUR BA LTAR BDE'O, ,RANG GIS RANG GI YE SHES

NI, ,LEGS MTHONG GANG YIN 'DIR PHYAG YIN, ,ZHES BSGYUR BA'I
DON LA, LAKshM'IS RANG RIG PA NI YE SHES SU MA GRUB PAS YE
SHES MED PA NYID DU BSHAD DE, YE SHES NI DZNY'A NA STE, DE LA
DZNY'A NI RTOGS PA'I DON DANG, NA NI BKAG PA'I DON NO, ,DES NI

RNAL 'BYOR SPYOD PA'I PHYOGS BZHI BKAG GO ,ZHES 'CHAD DO, GIS
RANG SHES PA DZANY'I DON YIN LA, DE NAS BKAG PAS RANG GIS RANG
RIG PA MED CES PAR SONG SNYAM DU BSAMS SO, ,SGRON GSAL LAS,
DZANY'A NI RTOGS PA DANG, NA NI DGAG

TSIG TU BYAS NAS RTOGS PA DANG BRAL BA DZNY'A NA'I DON DU
BSHAD DO, ,RGYA DPE LA YANG, 'GYUR GNYIS KA LTAR YOD PAR SNANG
LA, PHYI MA LTAR YOD NA RANG GIS RANG GI YE SHES MTHONG BA'I
DON YE SHES KYI DE KHO NA NYID YE SHES KYIS MTHONG BA'I DON DU
BSHAD

@003A *, ,DGOS KYI, RANG RIG BKAG PA'I DON DU BYAS NA GZHUNG
LA MI 'GRIG GO ,GANG ZAG GANG GIS PHYAG MDZAD PA NI 'CHAD PAR
'GYUR LA, DGOS PA NI SNGAR DANG 'DRA'O, ,RDO RJE BZLAS PA'I
RIM PAR GSUNGS PA LTAR, RNAL 'BYOR RGYUD KYI RJES 'BRANGS

NAS, ,SEMS DMIGS RIM PA BSHAD PAR BYA, ,ZHES PA DON LA THOB
MOD KYANG, 'DIR MA MDZAD PA NI SNGA MA LA DPAGS NAS GO BAR NUS
TE, DPAL LDAN 'DUS PA'I RGYUD DU NI, ZHES SOGS KYI GSUNG LAS
SO, ,GSUM PA NI, 'ON KYANG KUN MKHYEN MA THOB

BAR, ,DE NI NYE BAR DMIGS MI 'GYUR, ,MUN NAG RAB RIB KYIS
KHENGS PA, ,DRIN GYIS SNANG BA THOB PAR 'GYUR, ,ZHES PA LA
LAKshM'IS, CHOS SKU RANG BZHIN GYIS GRUB NA BSGOM CI DGOS SHE
NA, 'ON KYANG STE CHOS SKU RANG BZHIN GYIS GRUB PA KHYAD BDEN
MOD KYANG

KUN MKHYEN TE RDO RJE SLOB DPON LA MAN NGAG MA THOB PAR DE KHO
NA NYID DE NI MNGON SUM DU NYE BAR DMIGS PAR MI 'GYUR TE,
'DE'I RANG BZHIN MI SHES PA'I PHYIR RO, ,DPER NA MUN NAG GIS
PA'I KHANG PAR KHANG BDAG GI MAR ME'I DRIN GYIS DE'I BUM

PA SOGS MTHONG BA DE BZHIN DU, BLA MA'I DRIN GYIS DE KHO NA
NYID SNGAR MI GSAL BA PHYIS GSAL BAR 'GYUR GYI DES BSKYED PA
NI MIN PAS BSGOM PAR RIGS SO ZHES 'CHAD DO, ,DE'I LTAR NA SNGA
MA'I RTZOD PA'O, ,CHAG 'GYUR LAS, GANG YANG KUN MKHYEN

RTOGS MIN PAS, ,DE NI NYE BAR DMIGS MI 'GYUR, ,MUN NAG RAB RIB
KYIS KHENGS PA, ,DRIN GYIS SNANG BA THOB PAR BYA, ,ZHES 'BYUNG
NGO, ,'DI NI SPYOD BSDUS LAS SEMS DBEN LA SLOB 'DOD PAS JI
LTAR BSLAB PAR BYA BA DRIS PA'I LAN DU, ,DE BZHIN

@003B GSHEGS PA THAMS CAD KYI YANG DAG PAR BSTAN PA LAS KHA
PHYIR PHYOGS PA'I YUL MIN PA, SHIN TU ZAB PA MCHOG TU RTOGS
PAR DKA' BAS SANGS RGYAS RNAMS KYI SPYOD YUL DRIS PA LEGS SO,
,DGE BA'I BSHES GNYEN MNYES PAR BYAS NAS RANG GI SEMS

KYI NGO BO NYID BTZAL BAR BYA'O, ,ZHES GSUNGS PA DANG MTHUN
PAR BSHAD NA LEGS SO, ,DE LA SNGAR RANG GIS RANG GI ZHES PA'I
SKABS SU RANG GI SEMS KYI YANG DAG PA'I DON CHU LA CHU BZHAG
PA BZHIN DU MTHONG BAR GSUNGS PA DE JI LTAR YIN SNYAM NA, SEMS
KYI

DE KHO NA NYID GANG YANG KUN MKHYEN SANGS RGYAS RTOGS PA STE
THOB PA RNAMS KYI MAN NGAG GI RJES SU 'BRANGS PA MIN PAR GZHAN
GYIS NYE BAR DMIGS PAR MI 'GYUR BA DE NI, GZHAN LA MA RIGS
PA'I MUN NAG GIS BSGRIBS NAS SHES PAR MI 'GYUR BAS, BLA

MA'I DRIN GYIS MUN PA DE SEL BA'I SNANG BA THOB PAR BYA'O,
,ZHES BSHAD PAR DAM BCAS PA'O, ,DE LTAR SBYOR NA BRTZAM PAR
DAM BCA' RU BYA'O, ,GNYIS PA LA GNYIS, MDOR BSTAN PA DANG,
RGYAS PAR BSHAD PA'O, ,DANG PO NI, RDO RJE BZLAS PA'I RIM

PAR, RDO RJE BZLAS GNAS RNAL 'BYOR BA, ,SEMS LA DMIGS PA THOB
PAR 'GYUR, ,ZHES PA'I SEMS DMIGS SAM SEMS DBEN GYI YE SHES DE
GANG ZHES PA DANG, YANG RIM PA DANG POR, YE SHES GSUM GYI DBYE
BA YIS, ,SEMS TZAM LA NI

NGES PAR SBYAR, ,ZHES PA'I YE SHES GSUM GYI DBYE BA DE GANG
ZHE NA, DANG PO STONG PA DANG, GNYIS PA SHIN TU STONG PA DANG,
GSUM PA STONG PA CHEN PO DANG, BZHI PA THAMS CAD STONG PA STE
BZHI'O, ,DE BZHI'I BYE BRAG STE MI 'DRA BA'I KHYAD PAR NI RGYU
DANG 'BRAS

@004A *, ,BU'I SGO NAS SHES PAR BYA'O, ,DANG POR SKYE BA'I
STONG PA NI SHES RAB DANG, DE LAS SKYES PA'I SHIN TU STONG PA
NI THABS YIN LA, DE GNYIS MNYAM PAR SBYOR BA LAS SKYE BA'I
STONG CHEN NI NYER THOB RDZOGS PA'O, ,MNYAM PAR SBYOR TSUL NI,

SHES RAB CHAGS BRAL DANG THABS CHAGS PA GNYIS CHAGS PA YOD MED
GNYIS SU 'CHAD PA YIN LA, NYER THOB NI CHAGS PA BAR MA YIN PAS
HA CANG CHAGS PA DANG BRAL BA DANG, HA CANG CHAGS PA'I MU
GNYIS SPANGS NAS CHA MNYAM DU GNAS PA'O, ,

NYER THOB RDZOGS PA LAS NI DE LAS THAMS CAD STONG PA 'OD GSAL
GYI SEMS SKYE'O, ,DE LTAR STONG PA BZHI RGYU 'BRAS KYI RIM
PA'I SGO NAS RNAM PAR DAG PA 'OD GSAL DU 'GYUR BA NI, STONG PA
GSUM MNYAM PAR SBYOR BA'I NYER THOB LAS 'OD GSAL GYI

GO 'PHANG BLA NA MED PA THOB PAR 'GYUR BA YIN NO, ,STONG PA
GSUM MNYAM PAR SBYOR BA LA NI RNAM SHES GSUM MNYAM PAR SBYOR
BA ZHES KYANG BYA'O, ,RIM PA DANG POR RTZA RGYUD DU MDOR BSTAN
PA DANG, DE BSHAD RGYUD KYIS RGYAS PAR BSHAD PA'I TSUL GNYIS

GSUNGS PA LTAR, RIM PA 'DI LA'ANG DE LTAR 'CHAD DAM MI 'CHAD
SNYAM NA, RIM PA PHYI MA BZHI LA DE LTAR GSAL BAR MA BSHAD
KYANG SHES PAR NUS TE, RTZA RGYUD KYI LE'U DRUG PA LAS, SEMS
LA DMIGS PA BDAG MED PA, ,ZHES SOGS KYIS MDO

TZAM DU MI GSAL BAR BSTAN LA, DE BSHAD PA'I RGYUD GANG GIS
'CHAD PA NI SPYOD BSDUS LAS, DPAL YE SHES RDO RJE KUN LAS BTUS
PA LA SOGS PA BSHAD PA'I RGYUD KYI RJES SU 'BRANGS NAS RNAM
PAR SHES PA GSUM GYI RANG BZHIN GYI SNANG BA

@004B RTOGS PAR BYA'O, ,ZHES GSUNGS TE, KUN LAS BTUS LAS
GSUNGS PA SPYOD BSDUS SU DRANGS PA NI SNGAR DRANGS ZIN TO,
,SOGS KYI SGRAS BSDUS PA RDO RJE PHRENG BAR BSHAD PA DANG,
GNYIS MED RNAM RGYAL LAS KYANG GSUNGS TE SNGAR DRANGS SO,
,RNAM SHES GSUM

GYI RANG BZHIN GYI SNANG BA NI SPYOD BSDUS LAS, RGYUD DE'I
RJES SU 'BRANGS NAS RNAM PAR SHES PA GSUM GYI YANG DAG PA JI
LTA BA YONGS SU SHES PAR BYA'O, ,ZHES GSUNGS PA LTAR YIN GYI
RANG BZHIN BRGYAD CU LA RANG BZHIN DU MI BYA'O, ,GNYIS PA NI,
'DIR SPYOD

BSDUS LAS, RANG GI SEMS KYI NGO BO NYID RTOGS PAR BYA DGOS
PA'I RGYU MTSAN DANG, SEMS DE'I NGANG TSUL MDOR JI LTAR GSUNGS
PA DANG, DE'I RANG BZHIN RNAL 'BYOR CHEN PO'I RGYUD LA BRTEN
NAS RTOGS PAR BYA DGOS PA DANG, RGYUD KYI DON SEMS

GSUM DANG RANG BZHIN RNAMS BSHAD PA DANG, DE JI BZHIN DU SHES
PA'I PHAN YON DANG, MA SHES PA'I NYES DMIGS BSTAN PA STE DRUG
GIS 'CHAD DO, ,DE LA DANG PO NI, DE NYID BSDUS PA LAS RIGS KYI
BU MNYAM PAR BZHAG PAS RANG GI SEMS SO SOR 

RTOGS SHIG ,CES PA DANG, RNAM SNANG MNGON BYANG LAS, BYANG
CHUB NI RANG GI SEMS YANG DAG PA JI LTA BA BZHIN DU SHES PA'O,
,ZHES PA DANG, SDE SNOD GSUM GYI TSUL LAS KYANG, GDUL DKA'
BA'I SEMS BTUL NA BDUD KYI 'CHING BA LAS GROL

BAR GSUNGS PAS, RANG GI SEMS KYI DE KHO NA NYID JI LTA BU ZHIG
YIN PA BTZAL BAR BYA DGOS SO, ,'DI DAG GIS NI RGYA GAR BA DANG
BOD KHA CIG SEMS DBEN GYI YE SHES NI CHOS CAN SEMS KYI NGANG
TSUL RIG PA YIN GYI CHOS NYID NI MIN TE, GZHAN

@005A *, ,DU NA 'OD GSAL DANG KHYAD MED PAR 'GYUR RO, ,ZHES
'CHAD PA BKAG PA YIN TE, LUNG BAR PAS NI SEMS KYI DE KHO NA
NYID RIG PA LA GSAL BAR BSHAD CING, LUNG DANG POS KYANG, BYANG
SEMS DON GRUB MI GA-YO BA'I TING

NGE 'DZIN LAS BSLANG BA LA SEMS KYI CHOS NYID MNGON SUM DU
BYED PA'I PHYIR BSKUL BA YIN PA'I PHYIR DANG, LUNG GSUM PA'I
DON KYANG SEMS KYI GNAS LUGS MA RTOGS NA BDUD KYI 'CHING BA
BCAD MI NUS PA'I PHYIR RO, ,SEMS DBEN GYI SKABS SU

NI SEMS KYI CHOS NYID RTOGS KYANG MNGON DU MA GYUR LA, 'OD
GSAL GYI SKABS SU NI MNGON DU GYUR PA YIN PAS ZLOS PAR MI
'GYUR RO, ,DES NA SGYU MA LTA BU'I TING NGE 'DZIN MNGON SUM DU
BYA BAR 'DOD PAS RNAM GA-YENG DANG SGRIB PA LNGA PO SPANGS TE 

BSHAD RGYUD KYI RJES SU 'BRANGS NAS RNAM SHES GSUM GYI RANG
BZHIN RTOGS PAR BYA'O, GNYIS PA NI, SEMS DE'I NGANG TSUL PHA
ROL TU PHYIN PA'I THEG PA NAS GSUNGS TSUL LA GNYIS LAS, DANG
PO LANG GSHEGS NAS GSUNGS TSUL NI, BYANG

SEMS CHEN POS RANG GI SEMS SNANG BA GZUNG 'DZIN GYI RNAM RTOG
,SANGS RGYAS KYI SPYOD YUL SHES PAR 'DOD PAS 'DU 'DZI DANG
GNYID LA SOGS PA'I SGRIB PA SPANG BAR BYA'O, ,ZHES GSUNGS TE,
TSIG DANG POS CHOS CAN GYI SEMS DANG, SANGS

RGYAS KYI SPYOD YUL ZHES PAS DE'I CHOS NYID BSTAN TO, ,DE NAS
RNAM SHES GSUM NI DNGOS PO THAMS CAD KYI RGYUR GYUR PAS MDOR
BSTAN NAS, 'DI LTA STE NAS 'JIG PA STE ZHES PA'I BAR GYIS
RGYAS PAR BSHAD LA, MDOR NA KHAMS GSUM

@005B PA'I DBANG PO'I SPYOD YUL RNAMS NI RNAM PAR SHES PA'O
ZHES PAS DON BSDUS TE SNGAR RNAM SHES GSUM DNGOS PO THAMS CAD
KYI RGYUR GYUR PA'I DON YIN GYI KHAMS GSUM THAMS CAD RNAM SHES
SU STON PA MIN NO, ,BZANG SKYONG GIS ZHUS PA LAS GSUNGS

TSUL NI, RNAM SHES LUS KYI 'KHRUL 'KHOR GYI RTEN SNA TSOGS LA
BRTEN NAS 'JUG PA DANG, DES LUS LEN PAS BYED PA PO DANG, DE
NYID CHOS KYI DBYINGS KYI RANG BZHIN CAN YIN PAS MI ZAD PA
DANG, SNGON GYI GNAS DRAN PAS BLO PHUN SUM TSOGS PA DANG, NYI

'OD DRI BZANG NGAN LA 'BAB KYANG DRI DES GOS PA MED CING NGAN
PA BOR TE MI 'GRO BA BZHIN DU, RNAM SHES KYANG KHYI DANG PHAG
LA SOGS PA'I SKYE BA 'DZIN KYANG DE'I SKYON GYIS MA GOS PAR
GSUNGS SO, ,DE NAS SMAN CHEN GYIS RNAM SHES LUS LAS 'PHOS PA'I
RANG

BZHIN ZHUS PA'I LAN DU, AA MRA LA SOGS PA'I SA BON LA RO GANG
YOD PA DE 'BRAS BU LA 'PHO BA BZHIN DU, SA BON LTA BU'I RNAM
SHES KYANG 'BRAS BU DANG 'DRA BA'I 'GRO BA GANG DU 'PHO BA DER
LAS GNYIS DANG TSOR BA DANG DRAN PA YANG 'PHO'O ZHES GSUNGS
SO, ,DE

LTAR NA RNAM SHES NI KHA DOG DANG DBYIBS DANG MTSAN MA DANG
BDAG NYID MED PA, RANG RIG PA TZAM DU BKA' STZAL LO ZHES LHAS
GSUNGS TE, RANG RIG PA TZAM ZHES PA'I TZAM GYI SGRAS NI, RNAM
SHES KYI DBANG GIS 'BYUNG BA MA GTOGS PA SNOD BCUD GUD DU GRUB
GRUB

PA GCOD DO, ,BDAG NYID MED PA NI RANG BZHIN MED PA'O, ,DE MDO
DE GNYIS KYIS BSTAN TSUL NI, RTEN 'BREL GYI SGO NAS BSTAN
PA'O, ,'GYUR RNYING LAS, GZHAN YANG ZHES 'BYUNG YANG, 'GYUR
GSAR LAS DE LTA NA'ANG ZHES PA LEGS TE, PHAR PHYIN GYI 
@006A *, ,MDO SDE LAS SEMS RANG BZHIN MED PAR BSHAD KYANG,
RNAL 'BYOR CHEN PO'I RGYUD LAM ZHUGS BAR DU RANG GI SEMS KYI
YANG DAG PA JI LTA BA BZHIN SHES MI NUS PAR BSHAD DE, SEMS KYI
YANG DAG PA MNGON DU GYUR PA

TZAM LA DE MI DGOS KYANG CHOS KYI SKU MNGON DU GYUR PA LA ZER
BA YIN NO, ,YANG NA SGYU LUS MNGON DU BYED NUS PA'I SEMS DBEN
GYIS RANG GI SEMS KYI DE NYID RTOGS PA LA BYA'O, ,'DIS NI
RGYUD SDE 'OG MA PA DANG PHAR PHYIN RKYANG PAS 'TSANG RGYA MI
NUS

PAR STON TO, ,RGYUD DE LAS RDO RJE'I TSIG BSHAD PA ZHES PA NI
KUN LAS BTUS LAS 'DUS PA'I RDO RJE'I TSIG BSHAD PA'O, ,GSUM PA
LA GSUM, SNANG BA BSHAD PA, RANG BZHIN BSHAD PA, DE LA RTZOD
PA SPANG BA'O, ,DANG PO LA GNYIS, RNAM SHES

GSUM GYI MING GI RNAM GRANGS DANG, STONG PA GSUM GYI YE SHES
BSTAN PA'O, ,DANG PO NI, STON PAS THABS DANG SHES RAB CES PA'I
GSUNG GSAL BA'I THA SNYAD 'DI NI, DGONGS PA'I GSUNG GIS MA
NING GI TSIG GI BRDA MI GSAL BA STE,

NYE BAR THOB PA'I YE SHES KYANG NGO, ,ZHES CHAG GIS BSGYUR TE,
SHES RAB DANG THABS ZHES BUD MED DANG SKYES PA'I BRDAS GSAL
BAR GSUNGS PA'I SHUGS KYIS MA NING GI BRDA MI GSAL BA YANG
'PHANGS PA'I DON NO, ,MING GI RNAM GRANGS 'DI

GSUM SNGAGS NAS YIN NO, ,'DIR 'GYUR RNYING LAS 'BYUNG BA MI
LEGS PAR SNANG NGO, ,THEG PA THUN MONG BA LA GRAGS PA'I RNAM
GRANGS NI SEMS YID RNAM SHES GSUM DANG, KUN BRTAGS GZHAN DBANG
YONGS GRUB GSUM DANG, CHAGS

@006B SDANG GTI MUG GSUM DANG, NGO BO NYID GSUM LA SOGS PA'I,
,MING 'DI DAG PHAR PHYIN DU'ANG GRAGS PAS THUN MONG ZHES BYA'I
MING 'DI RNAMS SNANG MCHED THOB GSUM LA 'JUG PA THUN MONG BAR
STON PA MIN NO, ,NGO BO NYID GSUM NI SNANG BA STONG PA

GNYIS KA'I NGO BO NYID GSUM YIN NAM BRTAG GO ,RDO RJE THEG PAR
BSHAD PA'I MING GI RNAM GRANGS NI, SNANG MCHED THOB GSUM DANG,
STONG PA GSUM DANG, SEMS SEMS BYUNG MA RIG PA DANG, CHAGS PA
CHAGS BRAL BAR MA'O, ,DE LA SEMS

YID RNAM SHES GSUM DANG STONG PA GSUM DANG SEMS SEMS BYUNG MA
RIG PA GSUM DANG GZHAN DBANG KUN BRTAGS YONGS GRUB GSUM DANG,
CHAGS SDANG GTI MUG GSUM DANG, CHAGS BRAL CHAGS PA BAR MA GSUM
DANG, SNANG MCHED THOB GSUM

RIM PA BZHIN DU SBYAR RO, ,'CHI BA'I 'OD GSAL MYONG BA'I SEMS
NI 'CHI SEMS YIN LA, DE'I SNGA ROL TU SNANG MCHED THOB GSUM
'ONG ZHING, DE GSUM LA SEMS YID RNAM SHES KYI THA SNYAD 'DOGS
PAS SEMS YID RNAM SHES GSUM GYI SEMS

KUN GZHI LA BYAS NAS DE KHO NA 'CHI SEMS SU 'DOD PA DANG MI
MTHUN NO, ,DE RNAMS PHAL MO CHE DE GSUM LA THA SNYAD DE DAG
'JUG PA'I RGYU MTSAN PHYOGS RE YOD PA'I SGO NAS KUN BRTAGS
SOGS SU BSHAD PA YIN GYI MING DE DAG GI DON THAMS CAD DE GSUM 
YIN PAR STON PA MIN NA, ,GNYIS PA NI, DE NI STONG PA GSUM GYI
RANG GI MTSAN NYID SO SO RANG GIS RIG PAR BYA BA'I NGO BO NI
NGAG GI SGO LA BRTEN NAS BSTAN PAR BYA STE, STON PAS SEMS NI
KHA DOG DANG DBYIBS MED PA NAM MKHA'I MTSAN NYID CAN NO, ,ZHES
PA

@007A *, ,DANG, SNANG BA'I MTSAN NYID DANG RJES SU MYONG BA'I
MTSAN NYID KYIS SO SOR RTOGS PAR BYA'O, ,ZHES GSUNGS PA'I DANG
PO STON PA LA SNANG BA'I MTSAN NYID NI, RNAM PA MED PA'I RANG
BZHIN LUS DANG NGAG MED PA STE, STON GYI NAM MKHA' DRI MA

MED PA LA ZLA BA'I 'OD ZER GYIS KHYAB PA BZHIN DU, GSAL BA'I
RANG BZHIN GYI RNAM PAR DNGOS PO MA LUS PA RNAMS DMIGS PAS
SNANG BA'O, ,'DI NI DON DAM BYANG CHUB KYI SEMS SHES RAB KYI
RANG BZHIN STONG PA DANG PO STE, Am ZHES PA NGAG GI SGO LA
BRTEN

PA'I SA BON BRTEN PAR BYED PA'I RGYU, MOS PA CHUNG BAS DGONGS
TE GSUNGS PA MI RTOGS PAS ZLA BA'I GZUGS SU DMIGS PAR BYED
CING, PADMA'AM BUD MED DAM GA-YON PA'AM MTSAN MO'I MING NGAM,
'JAM PA'I NGO BOR SEMS KYI KUN RDZOB KYI

GZUGS GSAL BA'O, ,SNANG BA MCHED PA'I MTSAN NYID NI, DE YANG
GZUNG 'DZIN DANG BRAL BA RNAM PA MED PA'I RANG BZHIN LUS DANG
NGAG MED PA STE, STON KA'I NAM MKHA' LA NYI 'OD KYIS KHYAB PA
BZHIN DU, SHIN TU GSAL ZHING DRI MA MED PA'I NGO BO NYID 
DNGOS PO MA LUS PA DMIGS PA, BYANG CHUB KYI SEMS KUN TU BZANG
PO RIM PA GNYIS PA SHIN TU STONG PA'I MTSAN NYID CAN, A'A:
ZHES PA NGAG GI SGO LA BRTEN PA'I SA BON BRTAN PAR BYED PA'I
RGYU STE, MOS PA CHUNG BAS DGONGS TE GSUNGS PA

MI RTOGS PAS, NYI MA LA BRTEN NAS DMIGS PAR BYED CING, RDO RJE
RTZE LNGA PA'AM, RIN PO CHE'AM, NYIN MO'AM, SKYES PA'I GZUGS
SAM, GA-YAS PA ZHES PA DANG, RTZUB PA'I RNAM PA NI SEMS LAS
BYUNG BA'I KUN RDZOB KYI GZUGS SO, ,

@007B SNANG BA NYER THOB KYI MTSAN NYID NI, DE BZHIN DU NAM
MKHA'I MTSAN NYID DNGOS PO MED PA'I GZUGS CAN, LUS DANG NGAG
MED PA STE, MTSAMS KYI SMAG LA BAB PA'I NAM MKHA' BZHIN DU
PHRA ZHING BDAG MED PA, SROG DANG RTZOL BA MI RGYU BAS RGYU BA
MED PA, SEMS

MED PA MI GA-YO BA NGAG GI SA BON LA BRTEN NAS GNAS PA'I SGO
YONGS SU GRUB PA ZHES PA 'DI NI NYER THOB MA RIG PA'I MTSAN
NYID CAN STONG PA CHEN PO'O, ,DE LA DNGOS PO MED PA'I GZUGS
CAN NI CHAG GIS RNAM PA MED PA'I RANG BZHIN DU BSGYUR BA LEGS
LA,

GSUM GA LA DE GNYIS LTAR GSUNGS PA NI, BAR PA LA GZUNG 'DZIN
DANG BRAL BA ZHES GSUNGS PA'I DON TE GNYIS SNANG RAGS PA'I
RNAM PA DANG BRAL BA'O, ,LUS NGAG MED PA GSUM GA LA GSUNGS PA
NI, YE SHES DE'I DON? DE GNYIS KYI SNANG BA MED

PA'O, ,NAM MKHA'I MTSAN NYID CES PA NI, GSUM GA ZLA 'OD DANG
NYI 'OD DANG SMAG GIS KHYAB PA'I NAM MKHA' BZHIN DU SNANG
BA'O, ,DNGOS PO MA LUS PA DMIGS PA ZHES PA NI YUL DU GANG
SNANG THAMS CAD SNGA MA BZHIN DU SNANG BA'O, ,'DI GSUM GA DON
DAM

BYANG CHUB KYI SEMS KYI NGO BOR SKYE BA'I DUS SU RLUNG RANG
BZHIN LA THIM NAS RANG BZHIN LOG PA'I RJES SU SKYE BAS SNA BUG
NAS SROG RTZOL RGYU BA MED KYANG GSUM PA LA KHYAD PAR DU SMOS
PA NI DE GSUM GYI NANG NAS KYANG RLUNG GI GA-YO BA PHRA RU
SONG BA LA DGONGS

SO, ,GSUM PA LA CHAG GIS, NGAG GI SA BON AA LA BRTEN PA'I SGO
YONGS SU GRUB, CES BSGYUR LA, DE GSUM GYI NGAG GI SGO LA BRTEN
PA NI NGAG GI SGO NAS BRJOD PA'I YI GE GSUM MO, ,DE'I SA BON
NI RGYU STE RLUNG NGO, ,DE BRTAN PAR BYED PA'I RGYU NI YI ?

@008A *, ,SHES DE DAG GI SGO NAS RLUNG KUN NAS GA-YO BA 'GOG
PA'O, ,MOS PA CHUNG BA NI BLO'I MTHU CHUNG BA LAS DANG PO PA'I
RNAL 'BYOR PA BSKYED RIM PA'O, ,DGONGS TE GSUNGS PA NI SGRA
'GAL BA ZLA NYI LA SOGS PA'I SGO NAS YE SHES

GSUM BRJOD PA'O, ,DES DE MI RTOGS PA NA LUNG LA BRTEN NAS MI
SHES PA MIN GYI MNGON DU BYED MI NUS PA'O, ,DES ZLA BA SOGS LA
DE DAG TU MOS NAS BSGOMS PAS MTHAR YE SHES RNAMS MNGON DU BYED
NUS PAR 'GYUR BA'O, ,KUN RDZOB KYI GZUGS

ZHES PA NI ZLA NYI LA SOGS PA'I DON RNAMS SNANG BA RNAMS KYI
KUN RDZOB PA'I NGANG TSUL DU STON PA MIN TE, SNGAR NAM MKHA'
GSUM BZHIN DU BSHAD PA NI SNANG BA GSUM GYI DON DAM PA'I NGANG
TSUL YIN PAS DE LAS RNAM PAR DBYE BA'I PHYIR DU'O, ,'DI NI

GTZO BO RDOR BZLAS MTHAR PHYIN PA'I 'OG TU YE SHES GSUM GYI
SKYE TSUL YIN TE, 'CHI BA LA SOGS PA'I GZHI DUS SU YANG 'DI
DANG RJES SU MTHUN PA SKYE'O, ,GNYIS PA NI, YE SHES RE RE
'BYUNG BA LA RANG BZHIN 'BYUNG BA RNAM PAR GZHAG PAR BYA STE

ZHES GSUNGS PA'I YE SHES NI SNGAR BSHAD PA DE RNAMS MIN GYI
SPYIR SNANG BA GSUM GYI YE SHES ZHES PA'AM SHES PA LA BYA'O,
,DE LA SHES RAB KYI YE SHES RANG BZHIN CHAGS BRAL GSUM DANG,
YID KYI 'GRO 'ANG GCIG DANG, MYA NGAN GSUM

DANG, ZHI BA DANG RNAM PAR RTOG PA GNYIS DANG, 'JIGS PA GSUM
DANG, NYE BAR LEN PA DANG MI SHES PA GNYIS DANG, TSOR BA GSUM
DANG, BKRES SKOM DANG RIG PA'I BYA BYED LAS GSUM DANG, SO SOR
RTOG PA DANG NGO TSA SHES PA DANG, SNYING RJE

@008B DANG BRTZE BA GSUM DANG, DGOS PA DANG SDUD PA'AM SOG PA
DANG PHRAG DOG GO ,DE LA YUL YID 'ONG MI 'ONG BAR MA GSUM DU
NGES PAS, DE GSUM LA DMIGS NAS 'DOD PA'I RNAM PA CAN DANG, MI
'DOD PA'I RNAM PA CAN DANG, DE GNYIS KA'ANG MED PAR

BTANG SNYOMS PA'I RNAM PA CAN DU 'JUG PA'I RTOG PA'ANG GSUM DU
NGES SO, ,DE'I RGYU RTOG MED KYI SNANG BA'ANG YUL GSUM LA
DMIGS PA GSUM MO, ,DE 'ANG YUL LA 'DOD CHAGS LOG PA'I SGO NAS
NI DANG PO GSUM MO, ,YUL LA 'JUG TSUL GYI SGO NAS NI

'GRO BA SPRO BA DANG 'ONG BA SDUD PA'O, ,SEMS KHRAL GYI SGO
NAS NI MYA NGAN GSUM MO, ,ZHI BA NI DGA' BA ZHI BA'O, ,RNAM
PAR RTOG PA NI MI 'DOD PA'I RNAM PAR RTOG PA'O, ,MI 'DOD PA
SKYED PA'I SGO NAS NI 'JIGS PA GSUM MO, ,SRED PA GSUM NI DGA'
BA'I RNAM PA

CAN MIN GYI YUL DE LA GDUNG BA LA SRED PA ZHES BTAGS PAS 'OG
MA'I 'DOD CHAGS GSUM DANG MI 'DRA'O, ,NYE BAR LEN PA NI GNOD
PA'I BSAM PA LOG PA'O, ,MI DGE BA'AM MI SHES PA NI DE LA DMIGS
NAS MI 'DOD PAR LTA BA'O, ,TSOR BA GSUM NI GDUNG

PA'I TSOR BA'O, ,RIG PA PO LA SOGS PA'ANG YID DU MI 'ONG BA'I
DBANG DU BYAS PA LA RTOG PA'O, ,NGO TSA SHES PA NI NGO TSA NAS
MI 'DOD PA'O, ,SO SOR RTOG PA NI KHON 'DZIN YANG YANG DRAN
PA'O, ,SNYING RJE NI DES YID MI BDE BA BSKYED PA'O, ,BRTZE BA
GSUM NI NYAM

THAG PA'I RNAM PA CAN NO, ,SDUD PA NI YUL LAS PHYIR PHYOGS
PA'O, ,SER SNA ZHES BSGYUR YANG PHRAG DOG TU BSGYUR BA LEGS
SO, ,'DIS BZHI BCU DANG BDUN LA YANG RIGS PA SBYAR RO, ,RANG
BZHIN BRGYAD CU PO LA NYIN MTSAN GYIS PHYE NA BRGYA DRUG CU
STE SGONG SKYES

@009A *, ,LA SOGS PAS KYANG SPYOD DO, ,DE NAS RANG BZHIN
BRGYAD CU RANG GZHAN GYI RGYUD LA RGYU BA NGES NA, LUNG GIS JI
LTAR BSHAD PA BSTAN DU GSOL, ZHES PA'I LAN DU, 'DUS PA PHYI
MA'I SNGAGS KYI NGES TSIG DRANGS SO, ,SNGAR DRANGS PA LTAR YE
SHES

RDO RJE KUN LAS BTUS SU GSAL BAR SNANG MOD KYANG, RGYUD PHYI
MA DRANGS PA NI, SNGAGS KYI NGES TSIG YID SKYOB KYI YID DE
DBANG PO DRUG DANG YUL DRUG GI RKYEN GYIS BYUNG BA'I YID LA
GSUNGS PAS YID DE TSOGS DRUG GI SHES PA LA GSAL BAR BSHAD
CING, DE DRUG  GA GANG SKYABS PA'I YID YIN PA'I PHYIR GANG LAS
SKYOB PA'I YID DU DGOS SO, ,YANG NA SNGAGS KYI SPYOD PA BYAS
NAS YID SKYOB PA'I SKABS SU GSUNGS PAS RANG BZHIN LA GO NUS
TE, SPYOD PA'I DGOS PA NI KUN RTOG GCOD PA'I CHED YIN PA'I
PHYIR RO, ,RANG BZHIN

BRGYAD CU LAS, NYON MONGS PA DGU BCU RTZA BRGYAD 'BYUNG BA NI
MDZOD NAS BSHAD PA LTAR MTHONG SPANG GYA BRGYAD DANG, SGOM
SPANG BCUR BSHAD PA'O, ,LTA NGAN RE GNYIS SOGS 'BYUNG BA NI
TSANGS PA'I DRA BA LAS GSUNGS PA LTAR RO, ,GSUM PA GNYIS,
RTZOD

PA DANG, DE'I LAN NO, ,DANG PO NI, STONG PA'I YE SHES NI ZLA
BA'I SNANG BA LTA BU STONG PA TZAM MO, ,ZHES SOGS KYIS BSTAN
TE SNGAR DRANGS ZIN TO, ,GONG DU YE SHES GSUM GYI NGOS 'DZIN
NAM MKHA' LTA BUR GSUNGS PA DANG DE DAG LAS RANG BZHIN GYI
RTOG PA RNAMS

'BYUNG BAR BSHAD PA GNYIS LA 'GAL BA 'DZIN PA'O, ,MEL TSE BYED
CES PA NI SPRO BAR BYED CES PA DANG SEMS PA MED PAR BYED CES
PA NI SDUD PAR BYED PA 'DRI BA'O, ,DE'I LAN NI, NAM MKHA' LTA
BU YIN KYANG SNANG BA DANG BCAS PA YIN PAS GA-YO BYED KYI
RLUNG

@009B DANG BCAS PA'O, ,DES NA RLUNG GIS RIM GYIS GA-YOS PA LA
BRTEN NAS RTOG PA RNAMS 'BYUNG NGO ZHES PA'O, ,RNAM SHES NI
GZUGS SU MA GRUB LA, NANG GI RLUNG PHRA BA'ANG GA-YOS PA'I BYA
BA TZAM GYI GZUGS SHIN TU PHRA BA MA GTOGS PA GZUGS SU MED PAS
SHES

PA DANG 'DRES NAS BYA BA THAMS CAD RDZOGS PAR BYED DO, ,DE'I
SHES BYED DU RANG RIG TZAM GYI ZHES SOGS DRANGS SO, ,DE'I
RKANG PA DANG PO GNYIS NI PHYOGS SNGA'I RTAGS SO, ,'ON KYANG
ZHES PA NI KHYAB PA MED PAR STON TE, DE LA DBYE BA YOD CES PA
NI GSUM DU BSHAD

CES PA'I BAR GYIS SO, ,DBYE BA YOD TSUL NI, NYIN MTSAN DANG
MTSAMS KYIS TE GNYIS SNANG DANG BCAS PAR RO, ,DES NA GA-YO
BYED KYI RLUNG YOD PA NI, DE'I GZHI NI ZHES SOGS KYIS STON TE
SEMS DE'I BZHON PAR GYUR PAS RTEN NI GZHI'O, ,RLUNG RNAMS ZHES
PA NAS

DMIGS PAR 'GYUR ZHES PA'I BAR GYIS NI SNANG BA RLUNG GIS
BSKYOD NAS YUL LA 'JUG TSUL STON NO, ,GANG TSE NAS DE DANG DE
RJES SPYOD CES PA'I BAR GYIS NI DE LAS RANG BZHIN 'BYUNG TSUL
STON TO, ,'O NA SNANG BA GSUM RJES DPAG GIS DPOG PAR GSUNGS PA
CI YIN

SNYAM NA, SNANG BAS RANG BZHIN MA SKYED PA'I SKABS DE NGES
DKA' BAS PHAL CHE BA LA DGONGS KYI MNGON DU MI 'GYUR BA MIN
TE, DPES SHES SO, ,SHES PA LA RLUNG 'JUG PA LAS SKAD CIG THANG
CIG SOGS KYI TSAD TZAM DU SNANG BA GA-YO LA, DE NAS DE RNAMS
KYI

TSAD DU RANG BZHIN RNAMS MYONG BAR 'GYUR RO, ,SEMS PA'AM DRAN
PA MED PA NI MA RIG PA STE DE LA THUG GI BAR DU SDUD PA NI
RLUNG DANG RTOG PA THIM PA'I RIM PAS SO, ,PHAN YON DANG NYES
DMIGS NI GO SLA'O, ,GNYIS PA LA LNGA, SNANG BA DANG RANG BZHIN
GTAN LA DBAB

@010A *, ,PA DANG, STONG PA BZHI LAS LHA'I SKU SKYED TSUL
DANG, 'OD GSAL LHAN CIG SKYES PA'I YE SHES DANG, LAM 'DIS
BGROD PA'I SA'I RNAM GZHAG DANG, RTOGS PA BOGS 'DON PA'I SPYOD
PA BYA BA'O, ,DANG PO LA BZHI, SNANG BA GSUM

DANG RANG BZHIN GYI MTSAN NYID BSTAN PA DANG, STONG PA GSUM
GYI YE SHES SKYED TSUL DANG, DE LA BRTEN NAS RANG BZHIN RNAMS
'OD GSAL DU 'JUG TSUL DANG, DE LTAR MA SHES PA DANG SHES PA'I
SKYON YON BSTAN PA'O, ,DANG PO LA GSUM, SNANG BA

DANG DE'I RANG BZHIN BSTAN PA DANG, DE GNYIS 'BYUNG BA'I DUS
TSOD, SNANG BA LAS RANG BZHIN SKYE BA MI 'GAL BA'I TSUL LO,
,DANG PO LA GSUM, SNANG BA DANG DE'I RANG BZHIN, SNANG BA
MCHED PA DANG DE'I RANG BZHIN, SNANG BA NYER THOB DANG DE'I
RANG BZHIN NO, ,

DANG PO LA GSUM, SNANG BA'I NGO BO DANG, RANG BZHIN GYI DBYE
BA DANG, KUN RDZOB PA'I SNANG BA LAS DE RNAMS 'BYUNG BAR BSTAN
PA'O, ,DANG PO NI, SNANG BAR BYED PAS SNANG BA STE 'JUG SHES
DANG PO DANG, YID DGA' BAR SNANG BAS SNANG BA'I YE SHES KYANG

SNANG BA'O, ,STONG PA NI RANG BZHIN SO GSUM MI DMIGS PA'I
PHYIR RO, ,SHES RAB NI DE NYID KHYAD PAR GYI YE SHES YIN PA'I
PHYIR RO, ,SEMS NI DE NYID YUL THAMS CAD RTOGS PAS SO, ,GZHAN
DBANG NI SNGAGS DANG PHYAG RGYA'I RGYU RKYEN LAS BYUNG BA'I

PHYIR RO, ,ZHES LAKshM'IS BSHAD DO, ,GNYIS PA NI, DE YI RANG
BZHIN 'PHROG GSAL BA, ZHES PA NI, RANG BZHIN SUM CU RTZA GSUM
GANG, ,LUS CAN RNAMS KYI RANG RIG BYA, ,ZHES PA'I BAR GYIS
STON TE, RTAGS LA MA BRTEN PAR MYONG

@010B STOBS KYIS NGES PAS NA RANG GIS RIG PAR BYA'O, ,'DI'I
'GREL PAR SHIN TU TSER BA'I SKAD CIG DANG, ZHES DANG, DOGS
DANG BSAM PA NYID DANG NI, ,ZHES BSGYUR RO, ,GSUM PA NI,
LAKshM'IS NI, RNAM GRANGS KYI SGO NAS SNGAGS KYI RIM PA LA
BRTEN TE, SNANG

BA'I YE SHES 'BYUNG BA STON PAR BYED DE, RANG BZHIN 'DI RNAMS
KUN RDZOB KYI GZUGS GSAL PO LA BRTEN TE, SPYI BO NAS BYANG
CHUB KYI SEMS KYI ZLA BA SHAR ZHING 'DZAG PAS MTSAN MO'O,
,SHES RAB KYI RANG BZHIN YIN PAS BUD MAD DO, ,DMAN PA'I BDE BA

DMIGS PAS 'JAM PO'O, ,RTZA GA-YON PA'I RLUNG LA ZHON PA'I RNAM
SHES LAS 'BYUNG BAS GA-YON PA'O, ,BYANG CHUB KYI SEMS KYI ZLA
BA'I DKYIL 'KHOR 'BYUNG BAS ZLA BA'I DKYIL 'KHOR RO, ,PADMAS
MTSON PA'I SHES RAB KYI RANG BZHIN YIN PAS PADMA'O, ,LAS

DANG PO PAS JI LTA BA BZHIN MI RTOGS PAS PAD ZLA'I STENG DU Am
BKOD NAS BSGOMS NA ZLA 'OD DANG 'DRA BA'I SNANG BA'I YE SHES
'CHAR RO, ,RDZOGS RIM PAS NI SNGAR BSHAD PA'I RTZIBS BRGYAD
PA'I 'KHOR LO KHO NA PADMA 'DAB BRGYAD DANG, DER GNAS PA'I
BYANG CHUB

KYI SEMS ZLA BA STE, DER YANG RTZA'I GZUGS SU Am RANG BZHIN
GYIS GRUB PA LAS 'OD ZER SPROS TE AOm YIG GIS 'JUG PA'I RLUNG
BKUG NAS BCUG LA RANG BZHIN DANG BCAS PA'I 'JUG SHES DAG NA
ZLA 'OD DANG 'DRA BA'I SNANG BA'I YE SHES 'CHAR RO ZHES 'CHAD
DE,

BSTAN PAR BYA BA ZHES PA GNYIS KYIS BSTAN PAR 'DOD DO, ,SNANG
BA'I YE SHES YANG DAG 'BYUNG, ,ZHES PA'I DON NI RANG BZHIN
SO GSUM DE LAS BYUNG BA'I DON DU SNANG GI YE SHES DANG PO
SNGAGS KYI RIM PA LAS BYUNG BA'I DON MIN LA, SPYOD BSDUS LAS, 
@11A *, ,MTSAN MO LA SOGS PA RNAMS SNANG BA'I MING DU GSUNGS PA
DANG MI MTHUN NO, ,'GYUR YANG CHAG GIS SNANG BA'I YE SHES LAS
BYUNG BA, ,ZHES PA LEGS SO, ,DES NA MTSAN MO NI MTSAMS KYI SMAG
GI MUN PA 'THUG PO SANGS

NAS SKYE RING GI 'OD KYIS MA SLEB PA'I BAR GYI ZLA 'OD PHOG PA'I
NAM MKHA' DANG 'DRA BAS MTSAN MO DANG, GA-YON PA SHES RAB TU
BSHAD PAS GA-YON PA DANG, SHES RAB KYI NGO BO YIN PA'I BUD MED
DANG, ZHAN PA'I RNAM PA CAN YIN PAS 'JAM PO DANG, ZLA

BAR MOS PAR BYED PA DANG ZLA 'OD DANG 'DRA BAS ZLA DKYIL DANG,
PADMAR MOS PAS PADMA ZHES BYA'O, ,YI GE'I DBANG DU BYAS NA AA
YIG THIG LE CAN DU MOS PAS DER BSHAD DO, ,BSHAD MA THAG PA'I
SNGAGS RIM DANG, MAN NGAG GZHAN LAS SNYING KHAR 'KHOR

LO LA YI GE BKOD PA YANG 'PHAGS SKOR GYI KHUNGS THUB LNGA'I
GZHUNG LAS MI 'BYUNG NGO, ,GNYIS PA LA GSUM, SNANG BA MCHED PA'I
NGO BO, DE'I RANG BZHIN GYI DBYE BA, KUN RDZOB PA'I MCHED PA LAS
DE RNAMS 'BYUNG BAR BSTAN PA'O, ,DANG PO NI, LAKIshM'IS SNGA

MA LAS YID DGA' BA LHAG PAS SNANG BA MCHED PA DANG, RANG BZHIN
BZHI BCU MI DMIGS PAS SHIN TU STONG PA DANG, NYON YID 'GRO BA'I
RGYU YIN PAS THABS SAM, YANG NA RTZA GA-YAS LA GNAS PA'I RNAM
SHES LAS 'BYUNG BAS THABS DANG, NANG

GI BDAG NYID YIN PAS DON LAS MI SKYE BA'I PHYIR KUN BRTAGS DANG,
BDAG TU LTA BA LA SOGS PA'I SEMS BYUNG BZHI'I RANG BZHIN YIN PAS
SEMS BYUNG NGO ZHES 'CHAD DO, ,GNYIS PA NI, CHAGS DANG ZHEN PA
DE BZHIN DGA', ,ZHES PA NAS, RANG

@11B BZHIN BZHI BCU GANG YIN PA, ,SHIN TU STONG PA'I SKAD CIG
STE, ,ZHES PA'I BAR GYIS GSUNGS SO, ,CHAG 'GYUR LAS, RANG BZHIN
BZHI BCU'I SKAD CIG RNAMS, ,SHIN TU STONG PA LAS SKYES TE, ,ZHES
'BYUNG NGO, ,GSUM PA NI, NYIN MO ZHES SOGS TE SNGA MA

LA DBAGS NAS SHES PAR BYA'O, ,LAKIshM'IS 'DIR YANG RANG BZHIN
RNAMS NYIN MO LA SOGS PA'I MING GIS BSHAD CING, LAS DANG PO PAS
NYI MA LA GNAS PA'I A'A: YIG SGOM PA DANG, RDZOGS RIM PAS NYI
ZLAS MTSAN PA'I CHOS 'KHOR GYI DBUS SU A'A: YIG

LAS 'OD ZER SPROS PA'I GNAS PA'I RLUNG GI NGO BO A'A: YIG BKUG
NAS BCUG PAS NYON YID 'KHOR BCAS LDOG PAS, NYI 'OD DANG 'DRA
BA'I MCHED PA'I YE SHES SKYE BAR 'CHAD MOD KYANG, MI 'THAD PAR
BSHAD ZIN TO, ,GSUM PA NI, LAKIshM'IS KUN GZHI LDOG

PAS STONG CHEN DANG SHES RAB DANG THABS KYI YE SHES NUB PA'I
BRGYAL BA LTA BU YIN PAS SNANG BA THOB PA DANG, DE'I 'OG TU 'OD
GSAL 'CHAR BAS 'OD GSAL DANG NYE BAR RAM DE'I GAM NA THOB PAS
NYER THOB DANG, YE SHES SNGA MA GNYIS NUB PAS YONGS GRUB STE,
SNGA

MA DANG NI RTAG TU BRAL, ,DE NI YONGS SU GRUB PAR BRJOD, ,CES
'BYUNG NGO, ,ZHES 'CHAD DO, ,LUNG DE NI SUM CU PAR SNGA MA KUN
BRTAGS KYIS GZHAN DBANG STONG PA'I STONG PA YONGS GRUB TU 'CHAD
PA YIN PAS, 'DIR 'BREL RGYU MED LA, SNANG BA GSUM 'JUG SHES DANG

NYON YID DANG KUN GZHIR 'CHAD CING, STONG PA GSUM DE GSUM GYIS
STONG PAR 'DIS BSHAD PA NI, SNANG BA GSUM SEMS YID RNAM SHES
GSUM DU BSHAD PA LA BRTEN PAR SNANG YANG LEGS PAR MA MTHONG NGO,
,THIG LE GNYIS KYIS BRGYAN PA YI, ,CHA NYID

@12A *, ,DU YANG SHES PAR BYA, ,ZHES YI GE DE YE SHES KYI MING
GI RNAM GRANGS SU BSHAD PAS SNGAGS KYI RIM PA LA SBYOR BA MI
'GRIG GO, GNYIS PA NI, CHAGS PA BAR MA'I SKAD CIG DANG, ,ZHES PA
NAS, MA RIG PA YI SKAD CIG BDUN, ,PHRA

MO'I RNAL 'BYOR PAS SHES BYA, ,ZHES PA'I BAR GYIS GSUNGS SO, ,MA
RIG PA'I SKAD CIG NI DE'I RANG BZHIN NO, ,GSUM PA NI, SA BON
THIG LER LDAN MIN LA, ,RLUNG GI SGO NAS 'BYUNG BA MIN, ,GANG
ZHIG SNANG BA THOB PA DE, ,YONGS SU RDZOGS PA'I MTSAN NYID DO,
,ZHES

GSUNGS TE, SA BON NI AA'O, ,THIG LE LDAN PA NI RJES SU NGA ROR
LDAN PA DANG TSEG DRAG TU LDAN PA SNGAR BSHAD PA GNYIS SO, ,DE
MIN PA NI, AA YIG RKYANG PA'O, ,RLUNG GI SGO NI SNA BUG GO, DE
NAS 'BYUNG BA MIN PA NI 'DI'I SROG RTZOL MI RGYU BAR BSHAD PA'O,
,GSUM

PA LA GSUM, NYER THOB KYI NGO BO DANG, RANG BZHIN GYI DBYE BA
DANG, NYER THOB KYI DON BSHAD PA'O, ,DANG PO NI, GANG ZHIG CES
PAS NI SNANG BA NYER THOB KYI DON SNANG BA YONGS SU RDZOGS PA LA
BSHAD PAS SNANG BA NI SNANG BA THOG MAR THOB PA DANG, MCHED PA
NI SNANG BA BAR DU 'PHEL

PA DANG, NYER THOB NI THA MAR YONGS SU RDZOGS PAR BSTAN TE SNANG
BA NI SNGAR BSHAD PA BZHIN NAM MKHA' LTA BUR SNANG BA'O, ,RDZOGS
PA'I DON SNANG BA DAG PA NI 'OD GSAL GYI SKABS YIN PAS, 'DIR NI
NAM MKHA' LTAR SNANG BA DE SHIN TU PHRA BAR SONG STE MI RTOG PA
'THUG PAR STON

NO, ,DE NI LAM GYIS YE SHES GSUM BSKYED PA DANG 'CHI BA DANG
BRGYAL BA'I SKABS KYI SNANG BA GSUM YIN PAS SNANG BA GSUM PO
THAMS CAD KYI MIN MO, ,'DIR RNAM GRANGS LHAG MA SKYES PA DANG
BUD MED LA BLTOS PA'I MA NING DANG NYIN MTSAN LA BLTOS PA'I THUN
MTSAMS

@12B DANG, GA-YAS GA-YON LA BLTOS PA'I DBUS DANG, 'JAM RTZUB LA
BLTOS PA'I BAR MA DANG, THABS SHES LA BLTOS PA'I DE GNYIS 'DRES
PA DANG, GDAN DANG PHYAG MTSAN LA BLTOS PA'I DE GNYIS 'DRES PA
RNAMS KYANG SHES PAR BYA'O, ,GNYIS PA NI, RANG BZHIN ZHES SOGS

TE, RANG BZHIN PHRA MO BRGYA DRUG CU PO 'DI RNAMS NI RLUNG LA
ZHON PA ZHES PA LTAR NA RNAM SHES DANG RLUNG GI BZHON PA'I RGYU
YIS ZHES PA LTAR NA RLUNG GI DBANG GIS NYIN DANG MTSAN LA 'BYUNG
NGO, ,DE'I TSE YUN TSAD JI TZAM LA 'BYUNG NA, SKAD CIG SOGS TE
DE LNGA RE RE'I YUN TSAD TZAM

DU 'BYUNG BA MTSON PAR BYA'O, ,LAKIshM'IS DE LTAR MI SHES NA DUS
GANG LA RANG BZHIN TSAN PA GSUM GANG 'CHAR MI SHES PAS 'CHOL PAR
'GYUR RO, ,DES NA THABS GANG GIS RANG BZHIN GANG MI SNANG BAR
BYA SNYAM DU THE TSOM ZA BAS NAM YANG 'OD GSAL LA 'JUG PAR MI
'GYUR

BA DANG, MTSON PAR YANG YID MA GTAD PA DANG BSKYED RIM PAS YID
GTAD KYANG MI SHES PAS PHRA BAR GSUNGS PAR 'CHAD DO, ,SPYOD
BSDUS LAS SNANG BA GSUM YANG RLUNG GIS GA-YOS PA NA SKAD CIG
SOGS KYI YUN TSAD DU 'JUG PAR BSHAD PAS GNYIS KA MTSON DGOS

SO, ,BSHAD RGYUD RDOR PHRENG LAS, RLUNG MTSON PA CHU TSOD DRUG
CU NAS SKAD CIG SOGS KYI BAR DU BYAS NAS DE NAS 'OD GSAL DU 'JUG
PAR BSHAD DO, ,GSUM PA NI, LAKshM'IS RANG BZHIN MED PA LA YE
SHES DANG RNAM SHES KYI DBYE BA JI LTAR BYED SNYAM PA LA, RANG
RIG CES

SOGS GSUNGS TE, RKANG PA DANG POS RNAL 'BYOR SPYOD PA'I DBU MA'I
PHYOGS BZHAG LA, DE DANG RNAL 'BYOR SPYOD PA'I KHYAD PAR NI
RKANG PA GNYIS PAS BSTAN TE, MTSAN NYID NI SKYE GNAS 'JIG PA STE
DE RNAMS MED PA'O, ,'ON KYANG KUN RDZOB TU DBYE BA YOD PA NI
DE'I DBYE BA

@13A *, ,YOD DE ZHES SOGS KYIS STON PAR BSHAD DO, ,'DI NI SPYOD
BSDUS DANG MI MTHUN PAS SPYOD BSDUS LTAR BSHAD DGOS LA, DE'ANG
RKANG PA DANG PO GNYIS KYIS YE SHES GSUM NI NAM MKHA' BZHIN DU
MTSAN NYID DE GZUNG 'DZIN GYI RNAM PA MED

PA'O, ,RANG RIG TZAM ZHES PA'I TZAM GYI SGRAS KYANG DE GCOD DO,
,RANG RIG NI RNAL 'BYOR PA RANG RANG GIS RIG PAR BYA BA'O, ,YE
SHES GSUM GYI NGO BO DE LTAR GNAS NA YE SHES GSUM LAS RANG BZHIN
GYI KUN RTOG SKYE BA MI 'THAD DO SNYAM PA STE, 'DI NI LAM DUS

LA RTZOD NA DE 'DRA BA'I SEMS DBEN GYI YE SHES SKYES KYANG SLAR
YANG RANG BZHIN GYI KUN RTOG DA DUNG SKYE BAS DE'I 'GAL BA SPONG
DGOS LA, GZHI DUS LA RTZOD NA 'CHI BA'I TSE SEMS CAN RNAMS LA
STONG PA GSUM DE LTAR SKYE NA DE RNAMS LAS KUN RTOG SKYE BA MI
'THAD SNYAM

PA'O, ,'ON KYANG NI STONG PA GSUM DE LTAR SKYE'ANG DE RNAMS LAS
KUN RTOG SKYE BA MI 'GAL ZHES PA'O, ,DE STON PA NI DE'I DBYE BA
YOD DE ZHES PA NI YE SHES GSUM DU DBYER YOD CES PA MIN GYI GNYIS
SNANG GI DBYE BA YOD PA'I DON TE, SPYOD BSDUS LAS, 'ON

KYANG SNANG BA DANG BCAS PA YIN LA ZHES PA'I DON NO, ,DE NI NYIN
MO ZHES SOGS KYIS STON TE NYIN MO LA SOGS PA GSUM GYI SNANG BA
BZHIN DU DBYER YOD PA'O, ,GNYIS SNANG DANG BCAS PA DE NI RLUNG
GIS GA-YO BA YIN PAS DE'I GZHI NI BRJOD PAR BYA ZHES SOGS

GSUNGS SO, ,DE YANG SDUD RIM GYI TSE MIN GYI SKYE RIM GYI TSE
NA'O, ,DE LTAR RLUNG GIS RIM GYIS GA-YOS PA NA GZUNG 'DZIN GYI
RNAM PA MED PA'I NAM MKHA' LTA BU DE YI GNAS SKABS DOR NAS,
SNANG BA GZHAN GSUM GYI NGO BOR SKYE LA DE LAS RANG BZHIN RNAMS

@013B SKYE BAS 'GAL BA MED DO, ,MDOR NA STONG PA GSUM NAM MKHA'
LTA BU'I GNAS SKABS DE MA DOR NA DE LAS DNGOS SU KUN RTOG SKYE
BA 'GAL YANG, DE RNAMS RLUNG GIS RIM GYIS BSKYOD NAS SNANG BA
GZHAN GSUM BSKYED PAS SNANG BA GSUM LAS KUN RTOG SKYE BA MI 'GAL
BA'I

DON TO, ,DE LTAR MA BYAS NA STONG PA GSUM GYI YE SHES NAM MKHA'
LTA BU'I SNGON ROL DU KUN RTOG GA-YO BA'I RLUNG THIM PAR GSUNGS
KUN RTOG GA-YO BA'I RLUNG SNGA ROL TU MA SONG BAR KUN RTOG SKYE
BA'I SKYON YOD PAS 'GAL BA SPONG MI NUS SO, ,SNANG BA GZHAN GSUM
SKYE BA NI RLUNG RNAMS

ZHES PA NAS DMIGS PAR BYED CES PA'I BAR GYIS GSUNGS TE, DBANG
PO'I LAM ZHES PA NI DBANG PO SGO LNGA KHO NA MIN GYI YID DBANG
YANG GZUNG DGOS SO, ,DE NAS DE LAS RANG BZHIN SKYES TSUL NI,
GANG TSE NAS 'BYUNG ZHES PA'I BAR GYIS BSTAN TE, 'DIR CHAG GIS,
?

DANG MA NGAS SO SOR 'BYUNG, ,ZHES BSGYUR BA LEGS PAS NGES PA NI
RNAM SHES GSUM PO RANG RANG GI RANG BZHIN TSAN PA GSUM PA'O, ,MA
NGES PA NI SNANG BA LAS KYANG RANG BZHIN BZHI BCU DANG BDUN GYI
CHA 'BYUNG BA'O, ,RLUNG NI ZHES PA'I RKANG PA GNYIS NI RANG
BZHIN GA-YO BYED PA'I ?

RLUNG GANG NA GNAS PA DE DANG DE'I RJES SU RANG BZHIN RNAMS SKYE
ZHES PA'O, ,JI SRID RLUNG NI MI RGYU DANG, ,SNANG BA MI GA-YOR
MI GYUR PA, ,ZHES 'DON PA LTAR NA JI SRID DU RLUNG MI 'BYUNG BAR
MA GYUR NA DE SRID DU RANG BZHIN GYI SNANG BA MI GA-YO BAR MA
GYUR PA STE BRTAN PAR MI 'GYUR RO,

DGAG PA'I SGRA NI BYA ROG GI MIG BZHIN DU TSIG RKANG GNYIS DANG
SBYAR BAR BYA'O, ,ZHES LAKshM'IS BSHAD DE, DE'I LTAR NA TSIG
RKANG GONG MA GNYIS DANG SBYAR RO, ,CHAG GIS, JI SRID RLUNG NI
RGYU BA YIS, ,SNANG BA MI GA-YOR MA GYUR ZHING, ,SNANG BA GNYIS
KYI RGYUR GYUR BA'I

@014A *, ,BDAG NYID NGO BO RNAM RTOG PA, ,GNYIS KA'I YAN LAG CAN
NYID GANG, ,SNANG BA NYE BAR THOB PAR 'GYUR, ,ZHES BSGYUR BA
LTAR NA, JI SRID CES PA'I ZLAS DRANGS PA'I DE SRID CES PA'ANG
'DON DGOS LA, DE'ANG MA GYUR ZHES PA'I

MTHAR RO, ,DE LTAR NA JI SRID DE GANG NAS BRTZAMS NAS RNAM SHES
KYI BZHON PA'I RLUNG NI RGYU BA STE GA-YO BA YIS, NAM MKHA' LTA
BU'I SNANG BA GSUM MI GA-YO BAR MA GYUR PA STE GA-YOS PAR GYUR
PA DE NAS BZUNG STE, KUN RTOG DNGOS SU SKYE BA'I SHES RAB DANG

THABS KYI SNANG BA GNYIS KYI RGYUR 'GYUR RO, ,SU ZHIG CE NA,
RLUNG GIS BSKYOD PAS GA-YOS ZHES PA'I SNANG BA STE SNGAR BSHAD
PA'I NAM MKHA' LTA BU'I SNANG BA GSUM MO, ,DE LTAR GYUR PAS
SNANG BA DANG PO GNYIS DANG SNANG BA NYE BAR THOB PA 'BYUNG BAR
'GYUR

RO, ,DE RNAMS KYANG JI LTA BU SNYAM NA, BDAG NYID DE RLUNG GI
RANG GI NGO BO RNAM PAR RTOG PA STE RNAM RTOG LDAN PA DE GNYIS
KA'I YAN LAG STE RGYUR GYUR PA CAN GANG YIN PA STE KUN RTOG GI
RLUNG DANG KUN RTOG GNYIS SKYED PA'O, ,LAKshM'IS, SNANG BA GNYIS
NI RGYUR

GYUR PAS, ,BDAG GI DNGOS PO RNAM PAR BRTAGS, ,JI LTAR SNANG BA
THOB PA LTAR, ,GNYIS KA'I YAN LAG NYID DU 'GYUR, ,ZHES BTON NAS,
SNGAGS DANG PHYAG RGYA'I RIM PA GNYIS LAS BYUNG BA'I SNANG BA'I
YE SHES GNYIS RGYUR GYUR PAS TE GANG LA DE

GNYIS YOD PA DE NI BDAG GI DNGOS POR RNAM PAR BRTAGS PA STE NYER
THOB BO, ,'DI NYID THABS SHES KYI YE SHES GNYIS KA 'DRES PAS
GNYIS KA'I YAN LAG TU 'GYUR TE, DPER NA SA PHYOGS GCIG LA CHU'I
RGYUN GNYIS 'DRES PA LTA BU'O ZHES 'CHAD DO,,

@014B GNYIS PA NI, SGYU MA ZHES PA NAS, RNAL 'BYOR PAS MTSON BYA
ZHES GSUNGS TE, RKANG PA DANG PO BZHIS YE SHES GSUM GYI DBYE BA
BUD MED LAS MTSON DGOS PA DANG, DE NAS BZHIS MING GI DBYE BAS YE
SHES GSUM BSTAN ZHING BUD MED LAS MTSON TSUL GSAL

BAR STON NO, ,DE NAS RKANG PA DRUG GIS PHYI'I MNYAM SBYOR NI
NANG GI THABS SHES MNYAM PAR SBYOR BA'I CHED DANG, PHYI NANG GI
MNYAM SBYOR GNYIS KAS NYER THOB BSKYED PAR BSHAD DE, YE SHES
GSUM GYI DBYE BA MTSON TSUL BSHAD PA'O, ,DE NAS RKANG PA BZHIS
DBANG PO

GNYIS SBYOR GYI BYA BA RGYUN LDAN DU MED KYANG, LAN CIG MTSON
PAS KYANG 'GRUB PA'I TSUL STON NO, ,DE NAS BZHIS, SNGAR PHYAG
RGYA LAS MTSON PA'I DON DE NYID RGYUN LDAN DU BSGOMS PAS DE KHO
NA NYID MTSON PAR BYA BAR BSTAN TO, ,LAS KYI PHYAG RGYA LAS YE
SHES MTSON

NAS DE'I DON SGOM PAR BYED PA'I YE SHES GSUM MTSON PA DE DBANG
DUS SU YIN NAM LAM DUS SU YIN, DANG PO LTAR NA RIM PA GSUM PA
LAS, BSKYED PA'I RIM PA'I RJES SU 'BRANG BAS DBANG BSKUR BA THOB
CING, RGYUD RNAM PA BZHI'I DGONGS PA SHES PA, LUS DANG

NGAG DANG YID RNAM PAR DBEN PA'I THOS PA 'DZIN PA, ZHES DE 'DRA
BA DES SGYU LUS KYI GDAMS NGAG GI DON DU GSANG DBANG ZHU BAR
GSUNGS PAS, SEMS DBEN SGOM PA LA DBANG GSUM PA THOB DGOS NA,
SGYU LUS KYI GDAMS NGAG NYAN PA'I DUS SU GSANG DBANG

BSKUR MI DGOS PAR 'GYUR BA DANG, 'OD GSAL GYI GDAMS NGAG NYAN
PA'I SKABS SU'ANG DBANG GSUM PA BSKUR MI DGOS PA LAS, DE BSKUR
BAR RIM PA BZHI BAR BSHAD PA'I PHYIR RO, ,GZHAN YANG LAM MA
BSGOMS PA'I GONG DU DBANG RGYUN GCIG LA BZHI

@15A *, ,KA BSKUR NAS YE SHES GSUM MTSON NA, MTSAMS DE NAS SEMS
DBEN BSGOMS PAS CHOG PAR 'GYUR LA, DE 'DOD NA SPYOD BSDUS LAS
NGAG DBEN LA LOBS PA'I RJES SU SEMS DBEN LA SLOB PA'I GO RIM
NGES PA BSHAD PA

DANG 'GAL LO, ,MI CHOG NA DE'I RGYU MTSAN SMRA DGOS NA RNYED
PA'ANG MIN NO, ,YANG 'DI SNGAR PHYAG RGYA LAS DGA' BA BZHI MTSON
ZIN PA ZHIG YIN NA NI, LAN CIG TZAM ZHIG MYONG BAS KYANG, ,ZHES
GSUNGS PA MI RIGS LA, MIN NA NI DANG PO SBYOR BA'I SKABS SU
DNGOS

DANG YE SHES KYI PHYAG RGYA GDAM NGA CAN DU GSUNGS PAS DER DNGOS
LAS MTSON NA RTZOD PA SNGA MA BZHIN 'JUG PAR 'GYUR RO, ,'DI NI
LAM DUS SU YIN PAR 'DOD PA LA YANG KLAN KA'O, ,DES NA 'DI DAG GI
DON BSHAD PAR GYIS SHIG CE NA, DE LA RIM PA GSUM BSKYED

PA'I RIM PA'I RJES SU 'BRANG BAS DBANG THOB PA DBEN PA GSUM GYI
THOS PA 'DZIN CING DES SGYU LUS KYI GDAMS NGAG GI DON DU GSANG
DBANG ZHU BAR GSUNGS PAS, SEMS DBEN BSGOM PA DES GSANG DBANG MI
THOB PAR MI 'GYUR TE, GZHAN DU NA PHRENG BA DANG CHU LA

SOGS PA'I DBANG DGU DANG BCAS PA'I GSANG DBANG BSKUR BAR DER
GSUNGS PAS, THUN MONG GI DBANG DGU'ANG MA THOB PAR 'GYUR BA
DANG, 'OD GSAL GYI GDAMS NGAG ZHU BA'I TSE'ANG, BLA MAS PHYAG
RGYA DANG SBYAR BA LAS BYUNG BA'I BYANG CHUB KYI SEMS BUM PA

LA SOGS PAR BZHAG PAR GSUNGS PA DE GSANG DBANG BSKUR BA'I CHAD
YIN PAS, DE'I NGA ROL SGYU LUS KYI DUS SU GSANG DBANG MA THOB
PAR 'GYUR RO, ,BSKYED RIM GYI SNOD RUNG DU SGRUB PA'I BUM DBANG
LAS MA THOB NA, RDZOGS RIM BSHAD DU MI RUNG BAS

@015B NGAG DBEN DANG SEMS DBEN GYI THOS PA 'DZIN PAR MI 'GYUR
BAS, DE GNYIS KYI SNGON DU GSANG DBANG NGES PAR 'GRO DGOS SO,
,'O NA BSKYED PA'I RIM PA'I RJES SU 'BRANG BAS DBANG BSKUR BA
THOB CING ZHES GSUNGS PA CI YIN SNYAM NA, DE NI BSKYED RIM GYI
SNOD RUNG DU

SGRUB PA'I DBANG THOB STE BSKYED RIM LA BSLABS NAS DBEN PA GSUM
GYI MAN NGAG LA BSLAB PA ZHIG GIS SGYU LUS KYI GDAMS NGAG GI DON
DU GSOL BA GDAB PAR GSUNGS PA'O, ,SPYOD BSDUS LAS 'OD GSAL GYI
SKABS SU YANG, THUN MONG GI DBANG DGU DBANG ?

BSKUR BAR GSUNGS TE, GSANG DBANG LA THUN MONG GI DBANG DGU DANG
BCAS PA'I GSANG DBANG BSKUR NAS ZHES PA DANG, DBANG GSUM PA LA
GSANG DBANG DANG THUN MONG GI DBANG DGU DANG BCAS PAR GSUNGS
PA
NI, BUM DBANG SNGON DU MA SONG BA'I GSANG DBANG

DANG, DE GNYIS KA SNGON DU MA SONG BA'I DBANG GSUM PA BSKUR DU
MI RUNG BA'I DON YIN NO, ,'OD GSAL LA RIM PA BZHI PAR DBANG GSUM
PA ZUR TZAM LAS MI GSAL YANG, SPYOD BSDUS SU SLOB MA LA PHYAG
RGYA GTAD PAR GSUNGS PAS DE LA'ANG GSANG DBANG ?

TZAM DU 'DOD PA MI 'THAD DO, ,DE LTAR NA SEMS DBEN BSGOMS PA LA
SNGON DU DBANG GSUM PA BSKUR MI DGOS PAS DBANG GI DUS MIN PAS
LAM GYI DUS SO, ,DE'ANG BSKYED RIM GYI DUS SU YANG PHYI'I PHYAG
RGYA LAS DGA' BA RNAMS MTSON PA YOD KYANG, 'DIR NI YE

SHES GSUM MTSON PA'I NANG GI RKYEN RDOR BZLAS 'BYONGS PA'I TSE,
PHYI'I RKYEN LAS MTSON PA YIN PAS SNGA MA DANG KHYAD PAR SHIN TU
CHE'O, ,DE'I PHYIR LAM BSGOM PA'I SNGA ROL NAS DBANG TSANG BAR
BSKUR BA'I TSE DBANG GSUM PA DNGOS DBANG DU BSKUR NA'ANG
@016A *, ,DGA' BA RNAMS SKYE MOD KYANG SEMS DBEN GYI YE SHES MIN
PAS DE BSGOMS PAS CHOG KYANG, DBEN PA GNYIS KYI GO RIM 'KHRUGS
PA'I SKYON MED DO, ,'O NA PHYAG RGYA LA BRTEN NAS DGA' BA BZHI
SKYE BAR GZHUNG DU MA NAS BSHAD LA,

DGA' BA BZHI'ANG SNANG MCHED THOB GSUM DANG 'OD GSAL YIN PAR
PHYAG RGYA CHEN PO THIG LE LAS BSHAD PAS, 'DIR YE SHES MTSON PAR
BSHAD NAS STONG PA BZHI PA'I YE SHES MTSON PAR MA BSHAD PA MI
'THAD DO SNYAM NA, THOG MAR DBANG GI DUS SU PHYAG

RGYA LAS DGA' BA BZHI SKYE BAR GSUNGS PA'I LHAN SKYES KYI 'OD
GSAL NI, MTSON BYED DPE'I LHAN SKYES DANG 'OD GSAL YIN LA, 'DIR
SKYE BAR MA BSHAD PA NI MTSON BYA DON GYI LHAN SKYES DANG 'OD
GSAL LA DGONGS PAS SKYON MED DO, ,GAL TE DGA' BA

BZHI DANG STONG PA BZHI'I YE SHES DON GCIG NA, KYEE RDO RJE LAS,
CHAGS PA MCHOG DGA' DANG, CHAGS BRAL KHYAD DGA' DANG, DBUS MA
DGA' BA LA BSHAD CING, 'DIR CHAGS BRAL STONG PA DANG PO DANG,
CHAGS PA STONG PA GNYIS PA DANG, DBUS MA STONG

PA GSUM PA LA BSHAD PA JI LTAR YIN ZHE NA, GZHAN DU DGA' BA GSUM
PA CHAGS BRAL DU BSHAD PA NI, DE'I DUS SU BDE BA DON GNYER GYI
CHAGS PA LOG PA LA YIN TE DGA' BRAL ZHES PA'I DON YANG DE NYID
DO, ,DE'I PHYIR MCHOG DGA' LAS BDE BA CHER

SONG BAS KHYAD PAR GYI DGA' BA ZHES GSUNGS LA, DGA' BA DON GNYER
GYI SRED PA LOG PAS DGA' BRAL ZHES KYANG BSHAD PA 'THAD DO, ,DE
LTA MA YIN NA DGA' BRAL GYI DGA' BA ZHES PA 'GAL BA'I TSIG TU
'GYUR RO, ,KYEE RDO RJE LAS, GSUM PA 'DOD CHAGS

@016B 'JIG PA STE, ZHES GSUNGS PA'I DON YANG DE YIN TA, DE NI
STONG PA GSUM PA LA YANG CHENG NGO, ,'DIR STONG PA DANG PO CHAGS
BRAL DU BSHAD PA NI BDE BA DMAN PA LA DGAG SGRA SBYAR BA YIN GYI
DGA' BA DON GNYER GYI CHAGS PA LOG PA MIN NO, ,CHAGS BRAL GNYIS

GSUNGS BA'I CHAGS PA BRAL LUGS MI 'DRA'O, ,GZHAN DU, DBUS MA
DGA' BA TZAM NYID DE, ,ZHES DGA' BA DANG PO DBUS MAR BSHAD PA
NI, SH'ANTI PA GSUNG BA LTAR MI 'OL LE BA LAS MED PA LA MI
'BRING ZHES ZER BA LTAR, DGA' BA ZHAN PA'I MING YIN LA,

'DIR STONG PA GSUM PA DBUS MAR 'CHAD PA NI THABS DANG SHES RAB
GNYIS CHA SNYOMS PA'I DON NO, ,'O NA 'DIR STONG PA GSUM LAS MI
MTSON PAR BSHAD PA RNAMS LA, DPE'I LHAN SKYES GANG DU SDUD SNYAM
NA, NYER THOB LA STOD SMAD GNYIS SU BYAS NAS STOD KHYAD

DGA' DANG SMAD LHAN SKYES SU BYA'O, ,NYER THOB RTOG PA'I RGYU BA
PHAL MO CHE 'GAGS PA'I DRAN MED DU SONG BA KHO NA LA BYED NA,
SEMS DBEN GYI SKABS SU'ANG DE SANGS PA'I RJES SU NAM MKHA' SPRIN
MED PA 'DRA BA'I 'OD GSAL CHA MTHUN PA 'CHAR BA DE LUGS LDOG

GI 'CHAR TSUL MIN GYI LUGS 'BYUNG GI RIM PA YIN PAS, SNANG MCHED
GNYIS SU MI 'DU ZHING STONG PA GSUM LAS MI BYED PA'I TSE DE 'OD
GSAL MIN PAS STONG PA BZHI GANG YANG MIN PAR 'GYUR NA DE YANG MI
RIGS PAS, SNANG BA NYER THOB TU SDUD DE DA DUNG 'CHAD

PAR 'GYUR RO, ,LUGS LDOG GI DGA' BA BZHI SKYE BA'I GNAS NI,
BSHAD RGYUD RDOR PHRENG LAS, SPRUL PA'I 'KHOR LOR DGA' BA DANG,
,MCHOG DGA' CHOS KYI 'KHOR LOR GNAS, ,LONGS SPYOD BRAL BA'I DGA'
BA DANG, ,LHAN CIG SKYES DANG BDE BA CHE, ,LUGS

@017A *, ,LDOG RIM PA ZHES NI GSUNGS, ,ZHES GSUNGS TE, RDO RJE'I
RTZE NAS LTE BA'I 'KHOR LOR MA SLEB TSUN CHAD DU DGA' BA SKYE
STE, DE BZHIN DU GZHAN GSUM LA YANG SBYAR RO, ,LUGS 'BYUNG GI
DGA' BA BZHI SKYE TSUL YANG DE NYID LAS

DE RJES LUGS 'BYUNG BSHAD BYA STE, ,BDE CHEN 'KHOR LOR SPYI BO
LA, ,DE NI DGA' BAR BSHAD PA YIN, ,LONGS SPYOD 'KHOR LOR MCHOG
DGA' DANG, ,BRAL DGA' CHOS KYI 'KHOR LOR GNAS, ,SPRUL PA'I 'KHOR
LOR LHAN CIG SKYES, ,DGA' BA NYAMS SU MYONG

BAR BYED, ,CES GSUNGS TE, SPYI GTZUG NAS MGRIN PAR MA SLEB BAR
DU DGA' BA SKYE STE, GZHAN GSUM LA'ANG DE BZHIN DU SBYAR RO,
,DGA' BA BZHI PO DE NYID SKAD CIG BZHI DANG SBYOR BA'ANG, DE
NYID LAS, BLTA DANG 'GUGS DANG DE BZHIN BRDA, ,KHA LA TZUMBHA
BYED

PA YI, ,DGA' BA NYAMS SU MYONG BAR BYED, ,RNAM PA SNA TSOGS
MTSAN NYID DO, ,RNAL 'BYOR RNAL 'BYOR MA MCHOG TU, ,DE BZHIN
SGRA LA 'DZIN PA DANG, ,RDO RJE PADMAR BZHAG NAS NI, ,NYAMS
MYONG SKABS NI SKAD CIG MCHOG ,RNAM SMIN SKAD CIG CES BYA NYID,
,DE

NYID RGYUN NI RNAM PAR SHES, ,LTE BA'I DBUS NA RAB GSAL NAS,
,GTUM MO YANG NI RNAM RTOG 'JOMS, ,BDE BA CHEN PO'I 'KHOR LO
CHE, ,MCHOG GI CHA NI ZHU BAR BYED, ,BRAL DGA' NYAMS SU MYONG BA
NA, ,RNAM 'JOMS SKAD CIG MTSAN NYID DO, ,DE LAS RO

GCIG MTSAN NYID NI, ,RTZA NI GCIG GI RGYUD LA BRTEN, ,BDE BA
CHEN PO'I GO 'PHANG ZHI, ,LHAN CIG SKYES PA'I MTSAN NYID NI,
,BDE BA MTSAN NYID BRAL SKAD CIG ,GSUNGS PA MCHOG TU RMAD DU
BYUNG, ,ZHES GSUNGS TE, RNAM 'JOMS NI RNAM PAR NYID PA'O, ,

@017B LUGS LDOG GI DGA' BA BZHI DANG SKAD CIG BZHI SBYOR BA YANG
DE NYID LAS, RLUNG GI DE NYID SNGON SONG NAS, ,DE NYID STENG DU
RGYU BAR NI, ,RNAL 'BYOR PAS NI SGRUB PAR BYED, ,DE LAS SPRUL
PA'I 'KHOR LOR NI, ,DGA' BA ZHES BYAR RNAM PAR SHES, ,BDE BA KUN
GYI KUN NAS RTEN, ,

RNAM PA SNA TSOGS SKAD KYIS GSUNGS, ,STONG NYID KUN GYI GZHI YI
MCHOG ,CHOS KYI 'KHOR LO DE LAS STENG, ,RNAL 'BYOR PA YI BSGRUB
BYA BA, ,NYAMS SU MYONG BA MCHOG DGA' STE, ,RNAM SMIN SKAD CIG
MTSAN NYID DO, ,LONGS SPYOD 'KHOR LO DE LAS NI, ,STENG DU BYED

PA'I SKAD CIG MA, ,NYAMS MYONG BRAL BA'I DGA' BA NI, ,RNAM 'JOMS
SKAD CIG MTSAN NYID DO, ,BDE BA CHEN PO'I 'KHOR LO CHE, ,DE THOB
MTSAN NYID SKAD CIG MA, ,LHAN CIG SKYES DGA' NYAMS MYONG BA,
,MTSAN NYID DANG BRAL SKAD CIG GO ,ZHES GSUNGS SO, ,DE NI RNAL

'BYOR MA'I RGYUD THAMS CAD DANG THUN MONG PA YIN LA, 'PHAGS SKOR
GYI BSHAD PA RNAMS NAS STONG PA BZHI SKYE TSUL RTZA 'KHOR GYI
GNAS KYIS MA BZHAG PAR, NANG GI RLUNG DANG RANG BZHIN GYI RTOG
PA RNAMS THIM PAS SEMS STONG PA DANG, DE SEMS BYUNG LA THIM PAS

SHIN TU STONG PA DANG, DE MA RIG PA LA THIM PAS STONG PA CHEN PO
DANG, DE 'OD GSAL DU THIM PAS 'OD GSAL SKYE BAR GSUNGS PAS, SNGA
MA LAS SKYE DKA' BA YIN NO, ,DE LTAR PHYI'I PHYAG RGYA LA BRTEN
NAS SEMS DBEN GYI YE SHES BSKYED PA'I THABS 'DI NI,

RGYUD PHYI MAR, GOD BU'I GZUGS KYIS PHYUNG NAS NI, ,SNA YI RTZE
MOR RAB TU BRTAG ,CES GSUNGS PA'I DON SGRON GSAL LAS, RANG GI
GSANG BA'I RDO RJE'I BU GA LAS PHYUNG NAS PHYAG RGYA'I PADMA'I
SNA RTZER THIG LE'I GZUGS SU BSGOM PAR BSHAD PA DE DANG SBYAR NA

@018A *, ,LEGS TE, RDO RJE PHRENG BAR, GSANG BA'I SNA RTZER
RDZAS KYI THIG LE BSGOM PA'I SKABS SU, RTZA RNAMS KUN TU DBAB PA
DANG, ,BYANG CHUB SEMS NI BRTAN BYAS PA, ,RDO RJE'I RTZE DANG
PADMA'I RTZER, ,RLUNG GIS BZUNG BA'I SKAD CIG LA, ,AEm GYI

YI GE'I SBYOR BA DANG, ,SU KshIMA SNGAGS KYI SBYOR BA YIS, ,RNAL
'BYOR MCHOG GIS THOB PAR BYED, ,CES GSUNGS PA DANG MTHUN PA'I
PHYIR RO, ,BYANG CHUB KYI SEMS BRTAN PAR BYAS PA NI, THABS 'OG
MA GNYIS KYIS BYAS PA'O, ,DANG PO NI RLUNG GIS BZUNG

BA STE SROG DANG RTZOL BA MNYAM PAR SBYOR BA DANG H'Um PHAt 'GOD
PAR YANG GSUNGS SO, ,GNYIS PA NI 'GREL PA'I 'GYUR LAS, RKAN LA
YI GE'I SBYOR BA DANG, ,KshMIM ? SNGAGS KYI SBYOR BA YIS, ,ZHES
'BYUNG LA, RKAN NI CHOS 'BYUNG GI DBUS SU SHIN TU RING BA'I

RTZA'I NGO BO DANG, DE LA RDEBS PA'I SBYOR BA NI SHIN TU DAM PAR
BRDABS PA DANG, SNGAGS DE RDO RJE'I RTZER BSGOM PAR 'GREL PAS
BSHAD DE, DE'I LTAR NA, RKAN LA RDEBS PA'I SBYOR BA DANG, ZHES
PA THOB BO, ,DE LTAR NA SNA RTZER GONG BU'I GZUGS KYIS

BSGOM PA NI SNGAR BSHAD PA BZHIN DU RTZA PHRAD PA'I NANG DU
'DZIN PA'O, ,LAKshM'I SA NI, 'DI'I YE SHES GSUM MTSON PA DBANG
GI SKABS LA SBYOR ZHING, JI SKAD BSHAD PA'I BYA BA NI GDAN BZHIR
BSHAD PA'I BYED PA LA SBYOR RO, ,YE SHES GNYIS MNYAM PAR

SBYOR BA DNGOS NI NYER THOB YIN PAS, YE SHES GNYIS SNGA PHYIR
'BREL BAR BSKYED PA DANG, JI SKAD BSHAD PA'I DBANG PO GNYIS
SBYOR GYI BYA BA'AM BYED PAS, NYER THOB THOB PAR BYA BA'I DON
NO, ,KUN RDZOB TU ZHES PA NI CHU SKYES DANG RDO RJE'I DON DON
DAM

@018B PA MIN GYI KUN RDZOB PA'O ZHES PA'I DON TE, STENG GI SNA
LA KUN RDZOB PA'I SNA RTZER ZHES BSHAD PA LTAR RO, ,RNAL 'BYOR
STOBS NI YE SHES KYI PHYAG RGYA LA BRTEN PA'I RNAL 'BYOR RO,
,RAB DBYE NI SNANG BA GSUM DANG RANG BZHIN BRGYAD CU'I DBYE
BA'O, ,DE SHES PAR BYED PA NI PHYAG RGYA

LA BRTEN NAS SO, ,YE SHES 'JUG PA NI YE SHES GSUM RIM GYIS 'JUG
PA'O, ,RANG BZHIN DE NYID NI DE KHO NA NYID KYI DON YE SHES GSUM
GYIS MTSON PAR BYED PA LA BYA'I RANG BZHIN BRGYAD CU LA MI
BYA'O, ,GSUM PA NI, JI LTAR ZHES SOGS TE, RANG BZHIN RNAMS

THIM PA'I RIM GYIS 'OD GSAL DU GZHUG PA'I DON TO, ,BZHI PA NI,
DE RNAMS ZHES PA NAS GROL BAR 'GYUR ZHES PA'I BAR TE GO BAR ZAD
DO, ,GNYIS PA LA GNYIS, BSKYED RIM PAS STONG PA GSUM LAS LHA'I
SKU BSKYED TSUL DANG, RDZOGS RIM PAS STONG PA BZHI

LAS LHA'I SKU BSKYED TSUL LO, ,DANG PO NI, SHES RAB CES SOGS TE,
BSKYED RIM PAS ZLA BA BSGOM PA NI SHES RAB STE SNANG BA DANG,
RDO RJE SOGS BSGOM PA NI THABS DANG, DE RNAMS MNYAM PAR SBYOR BA
NI NYER THOB KYI MTSON BYED DANG, DE LAS LHA'I GZUGS 'BYUNG

BA 'DI'I MTSON BYED YIN ZHES PA MA GSUNGS KYANG, SGYU MA'I SKU'I
MTSON BYED DO, ,DE LA PHYAG RGYA BZHIS RGYAS BTAB PA NI SKU
GSUNG THUGS DANG TING NGE 'DZIN SEMS DPA'I PHYAG RGYA BZHI'AM,
YANG NA LHA MO BZHIS RGYAS BTAB PA'AM, BSKOR BA'O ZHES LAKshMIS
BSHAD

KYANG, SKU GSUNG THUGS 'PHRIN LAS BZHI LA BYA'O, ,'DUS PA LA
SOGS PA'I RGYUD NAS BSHAD PA BZHIN DU DE LTAR BSGOM PA NI LAS
DANG PO PA'O, ,'DI 'PHAGS LUGS PA RANG LA ZLA BA GDAN DU BYED
CING PHYAG MTSAN DANG 'DRES PA MI BYED KYANG DE DANG 'DUS PA

@019A *, ,LA BYA'O, ,RGYUD GZHAN LA NI MNGON BYANG LNGAS BSKYED
PA LA 'DI LTAR DU GSAL LO, ,'DI SKABS 'DIR BSHAD PA NI BSKYED
RIM PAS DE LTAR BSGOM PA DE SEMS DBEN GYI YE SHES BSKYED NAS
SGYU MA'I SKU SGRUB PA'I RGYUD SMIN BYED DU BSTAN

PA'I PHYIR RO, ,DE LTAR MOS NAS BYA DGOS PA'I DBANG DU BYAS NAS
STONG PA GSUM LAS LHA'I SKU BSKYED PA ZHES BYAS KYI DNGOS SU NI
MIN NO, ,GNYIS PA NI, DA NI ZHES PA NAS SPYOD YUL MIN GYI BAR
GYIS SNANG BA GSUM DAG PA'I THAMS CAD STONG PA 'OD GSAL

LAS DANG, 'OD GSAL ZHES PA NAS DE NAS 'GYUR, ZHES PA'I BAR GYIS
NI DE LAS ZUNG 'JUG GI SKU BSGRUB TSUL BSTAN TO, ,GSUM PA LA
BZHI, PHAR PHYIN GYI THEG PA'I MTHAR YANG 'OD GSAL GYI LAM LA
BLTOS DGOS PA DANG, 'OD GSAL GYI DE NYID

RNYED NA SMAD PA'I GANG ZAG GIS KYANG 'TSANG RGYA NUS PA DANG,
'OD GSAL GYI DE NYID GSUNG RAB LAS GSUNGS TSUL DANG, DE NYID DE
DANG MI LDAN NA GZHAN GYIS 'TSANG RGYA MI NUS PAR BSTAN PA'O,
,DANG PO NI, 'OD GSAL MNGON DU BYAS NAS 'TSANG RGYA BAR BSTAN

PA DE BZHIN DU PHA ROL TU PHYIN PA'I LAM GYI MTHAR YANG DE LA
BRTEN NAS 'TSANG RGYA BA BSHAD PAR BYA'O, ,THEG CHEN GYI MDO
RGYA CHER ROL PAR ZHES PA NI NEE NRAYDZA NA'I CHU 'GRAM DU MI
GA-YO BA'I BSAM GTAN LA BZHUGS PA DE NAS BSHAD PAR STON GYI 'OD
GSAL LA

BRTEN NAS 'TSANG RGYA TSUL DER BSTAN ZHES PA NI MIN NO, ,SH'AKYA
THUB PAS ZHES PA NI SANGS RGYAS PA'I SNGON ROL NAS MTSAN DE LTAR
BTAGS SO, ,STONG PA CHEN POS 'TSANG RGYA BAR DGONGS ZHES PA NI
DE'I DUS KYI MI GA-YO BA'I BSAM GTAN LA SNGAGS KYI 'OD

@019B GSAL MIN PAS STONG CHEN ZHES ZER GYI MDO DER STONG CHEN DU
BSHAD PA'ANG MIN LA, STONG CHEN GANG YIN THAMS CAD DE KHO NA
NYID MNGON DU MA GYUR PA LA'ANG MI GZUNG NGO, ,DE LTAR CHU BO
DE'I 'GRAM DU MI GA-YO BA'I BSAM GTAN GYIS 'TSANG RGYA BAR BYA'O
SNYAM DU DGONGS NAS

BZHUGS PA RGYA CHER ROL PA LAS BSTAN GYI, SANGS RGYAS RNAMS BYON
NAS BSKUL BA MDO DER GSUNGS PA MIN NO, ,DE NAS NAM MKHA' GANG
BA'I RGYAL BA RNAMS KYIS SE GOL GTOGS TE SAD PAR BYAS NAS GSUNG
GCIG GIS GSUNGS PA NI, DE NYID BSDUS PA'I RGYUD NAS

'BYUNG NGO, ,BSAM GTAN 'DI NI RNAM DAG MIN, ,ZHES PA NI, BAG
CHAGS PHRA MO DAG BYED MIN, ,ZHES PA'I DON YIN GYI LAM MA NOR BA
MIN ZHES PA MIN NO, ,DE'I PHYIR 'DI KHO NAS MTHAR THUG THOB BYED
KYANG MIN NO, ,DES NA NAM MKHA'I NGOS LTAR MCHOG TU GYUR PA'I
'OD

GSAL LA DMIGS SHIG ,DE LTAR NA, 'OD GSAL BA YI GNAS THOB NAS,
,RAB DGA'I GZUGS SU SKYE BAR 'GYUR, ,DE TSE RAB DGA' RDO RJE'I
SKU, ,KUN GYI DBANG PHYUG THOB PAR 'GYUR, ,ZHES DBYANGS GCIG GIS
BSKUL TE, RAB DGA'I GZUGS NI ZUNG 'JUG GI SKU'O, ,KUN

GYI DBANG PHYUG NI DBANG PHYUG BRGYAD LDAN GYI GO 'PHANG NGO,
,SPYOD BSDUS LAS KYANG RIM PA 'DI NYID KYIS DPAL BCOM LDAN 'DAS
SH'AKYA SENG GE LA DE BZHIN GSHEGS PA THAMS CAD KYIS SE GOL GYI
SGRAS BSKUL BAR GYUR BAS MI GA-YO BA'I TING NGE 'DZIN LAS
BZHENGS TE,

BYANG CHUB KYI SHING DRUNG DU BZHUGS TE MTSAN PHYED KYI DUS SU
'OD GSAL MNGON SUM DU MDZAD NAS, SGYU MA LTA BU'I TING NGE 'DZIN
GYIS BZHENGS NAS GDUL BYA RNAMS LA CHOS KYI 'KHOR LO RAB TU
BSKOR BA YIN NO, ,ZHES GSUNGS SO, ,'DIS KYANG BSKUL SA SH'AKYA
THUB PA LA

@020A *, ,GSUNGS PAS RIM PA GNYIS PA DANG DGONGS PA GCIG PAS
BYANG CHUB KYI SHING DRUNG YANG RDO RJE GDAN GYI BYANG CHUB KYI
SHING DRUNG YIN NO, ,'DI LA KO SA LA'I RGYAN LAS RNAM SMIN GYI
LUS NEE RNYDZA NA'I CHU 'GRAM DU BZHAG NAS YID KYI LUS KYIS

'OG MIN DU PHYIN NAS MNGON BYANG LNGA BSGOMS TE 'TSANG RGYA BAR
BSHAD PA LTAR YID MI 'DOD LA, DE NYID SNANG BAR SH'AKYA THUB
BSKAL PA MANG PO'I SNGON NAS SANGS RGYAS PAR GSUNGS PAS LUGS DE
DE DANG 'GAL BAS RNAL 'BYOR RGYUD NAS SANGS RGYAS RNAMS KYIS

BSKUL BA'I BYANG SEMS DON GRUB NI 'OG MIN GYI LHA'I RTEN CAN PA
DANG, 'OG MIN GYI BYANG CHUB SHING DRUNG DU SANGS RGYAS PAR 'DOD
PA LTAR YANG MI 'DOD DO, ,SH'AKYA THUB 'DOD KHAMS SU 'TSANG RGYA
BA'I TSUL STON PA TZAM YIN GYI DE'I SNGON NAS SANGS RGYAS PA YIN
MOD KYANG,

'DOD KHAMS SU 'TSANG RGYA BA'I TSUL BSTAN PA'I TSE'ANG SNGAR
LTAR BSKUL BA'I TSUL BSTAN PA MI 'GAL LA, DES KYANG PHAR PHYIN
GYI THEG PA'I LAM GYI MTHAR SNGAGS KYI 'OD GSAL GYI LAM LA BRTEN
NAS 'TSANG RGYA DGOS PAR STON PAS, 'OG MIN DU 'TSANG RGYA BA

LA'ANG DE LTAR DGOS SO, ,'DI LA NI SNGAGS KYI LAM GZHAN MI DGOS
KYI DBANG GSUM PA DANG BZHI PA BSKUR BA LA BRTEN NAS NAM PHYED
KYI DUS SU 'OD GSAL MTSON PAR BYAS NAS THO RANGS SANGS RGYAS PA
YIN NO, ,PHAR PHYIN GYI THEG PA BAS MTHAR SNGAGS LA 'JUG PA'I

MTSAMS NI 'DIR BSHAD PA LTAR SA BCU PA SRID PA THA MA BA'I SKABS
DANG, 'JUG TSUL YANG RANG GI LAM DOR NAS ZHUGS PA MIN GYI RANG
GI LAM LA SNON PA CUNG ZAD BTAB PA DANG, LAM YANG GSANG DBANG
DANG DE MAN CHAD KYI LAM DANG DBANG BSKUR MIN GYI

@020B DBANG GSUM PA DANG BZHI PA BSKUR BA DANG, DUS KYANG DER
NAM PHYED ZHUGS PA'I THO RANGS SANGS RGYAS PA YIN PAS DUS RING
PO MI DGOS SO, ,LAM GZHAN GYI DOD LA NI PHAR PHYIN GYI THEG PAS
RGYUN MTHA' BAR DU BGROD PA'I LAM DES BYAS PA YIN NO, ,RTZE MOR
GRANGS MED

GSUM GYIS SA'I MTHAR PHYIN NAS MNGON BYANG LNGA BSGOMS TE SANGS
RGYAS PAR GSUNGS PA'ANG 'DI LA DGONGS SO, ,DE SKAD SMRA DE GSAN
NAS NI, ZHES PA NAS 'OD GSAL BA NI RNAM DAG 'CHANG, ,ZHES PA'I
BAR GYIS TING NGE 'DZIN SNGA MA BTANG NAS 'OD GSAL BSGOMS

PAS 'OD GSAL THOB PAR BSTAN TO, ,DE NAS CHU ZLA SMIG RGYU LA
SOGS PA, ZHES PA NAS, DES NI BDUD RNAMS 'JOMS PAR MDZAD, ,CES
PA'I BAR GYIS 'OD GSAL LA BRTEN NAS ZUNG 'JUG GI SKU GRUB STE
BYANG CHUB KYI SHING DRUNG DU BDUD 'JOMS PAR MDZAD PAR

BSTAN NO, ,DE NAS SH'AKYA'I MGON POS YANG DAG PA'I, ,ZHES PA
NAS, DE NYID 'DIR NI RAB STON MDZAD, ,CES PA'I BAR GYIS SANGS
RGYAS NAS DE NYID DE GZHAN LA STON PAR GSUNGS SO, ,DE NYID YE
SHES ZHES GSUNGS PAS, MNGON RDZOGS BYANG CHUB BSTAN PA YIN, ,

ZHES PAS NI, BSTAN PA'I DE NYID CES PA DE 'OD GSAL BSTAN PA YIN
PAR BSHAD DO, ,GNYIS PA NI, MTSAMS MED PA ZHES GSUNGS TE, MTSAMS
MED BYAS PA DANG BSOD NAMS KYI BSAGS PA DMAN PAS KYANG, BLA MA'I
DRIN GYIS DE KHO NA NYID THOB NA 'TSANG

RGYA'O, ,CHAG GIS YID BZHIN NOR DANG 'DRA BA MCHOG ,CES BSGYUR
RO, ,GSUM PA NI, 'DOD CHAGS MIN ZHING, ZHES GSUNGS TE, SNANG
MCHED THOB GSUM SPANGS PA'I 'OD GSAL LO, ,STONG PA MA YIN ZHES
SOGS NI, RNAM PAR SHES PA RNAMS SAM RANG BZHIN
@021A *, ,RNAMS ZHES PAS BSHAD PAR LAKshM'IS SO, ,SANGS RGYAS
THAMS CAD MNYAM SBYOR LA, ,'DI NYID LTAR NI RAB STON TO, ,YE
SHES GSUM BRAL DE NYID GANG, ,DGONGS PA YIS NI GSUNGS PA YIN,
,ZHES GSUNGS TE, SANGS RGYAS THAMS

CAD KYI RGYUD LAS SNANG BA SOGS DANG BRAL BA'I YE SHES DGONGS
PA'I NGAG GIS RGYAL BAS GSUNGS TE, DE'ANG 'DI NYID DE GZHAN NI
MA YIN NO, ,DE NI GSANG BA MCHOG GIS DGYES PA NA, ,THAMS CAD
BDAG NYID RTAG TU GNAS, ,SANGS RGYAS KUN DNGOS SEMS

DPA' STE, ,RDO RJE SEMS DPA' BDE BA MCHOG ,CES GSUNGS PA'O,
,DE'I DGONGS BSHAD KYI DON NI GSANG BA DANG MCHOG DANG DGYES
PA GSUM SNANG MCHED THOB GSUM DANG, DE RU GNAS PA LA AA BYIN
PAS MI GNAS PAR SHES PAR BYA'O, ,THAMS CAD BDAG

NYID NI RANG GI NGO BO STE RTAG TU GNAS PA NI RJES SU 'JUG
PA'O, ,SANGS RGYAS KUN NI PHUNG PO LNGA'O, ,DE'I NGO BO NI DE
RNAMS LA KHYAB PAR BYED PA'O, ,SEMS DPA' NI SNOD KYI 'JIG RTEN
TE DE'I RANG BZHIN YIN PAS SEMS DPA'O, ,MI PHYED PAS RDO RJE
DANG RTAG TU GNAS

PAS SEMS DPA'ANG YIN TE CHOS KYI SKU'O, ,BDE BA MCHOG NI 'OD
GSAL GYI DE NYID DO ZHES LAKshM'IS BSHAD DO, ,DE NYID DPAL
LDAN 'DUS PAR NI ZHES PA BZHI NI LE'U GNYIS PA LAS RIGS DRUG
GI BYANG CHUB KYI SEMS RE RE GSUNGS PAS KYANG 'OD GSAL

BSTAN ZHES PA'O, ,DER TSIGS BCAD DANG PO TSUL BZHIS BSHAD
KYANG DE'I SBAS DON DANG MTHAR THUG GIS DE KHO NA NYID BSTAN
LA, LHAG MA LNGAS DGONGS MIN GYIS DE KHO NA NYID BSTAN PAR
LAKshM'IS SO, ,'DOD CHAGS LA SOGS ZHES PA BZHIS NI DPAL

@021B MCHOG LAS GSUNGS PA DE DE BZHIN GSHEGS PA RNAMS KYIS
THAMS CAD STONG PA BSTAN ZHES PA'O, ,SNA TSOGS MDO DANG RGYUD
RNAMS SU, ,ZHES PA NAS, GZHAN 'DIR MNGON PAR BRJOD PA MIN ZHES
PAS NI, MDO RGYUD KUN TU DE KHO NA NYID BSTAN PA THAMS

CAD 'OD GSAL BSTAN PAR GSUNGS SO, ,CHOS KYI PHUNG PO ZHES PA
BZHIS NI THAMS CAD STONG PA SNYING PO LAS KYANG CHES SNYING
POR GSUNGS ZHES BSTAN TO, ,KHA CIG SNYING PO BSKYED RIM DANG
DE LAS SNYING PO RDOR BZLAS DANG, DE LAS KYANG MCHOG NI RIM PA

GNYIS PA'AM RIM PA BZHI PA'I DE NYID LA 'CHAD PA NI MI RIGS
TE, CHOS PHUNG BRGYAD KHRI BZHI STONG LAS DE LTAR GSUNGS PA'I
DON YIN LA, DE RANG NYID KYANG NYAN THOS KYI THEG PA'I SDE
SNOD DU 'DOD PA'I PHYIR RO, ,THEG CHEN GYI CHOS PHUNG DGU KHRI
DANG SNGAGS KYI

'BUM YIN ZHES ZER RO, ,GAL TE 'OD GSAL MDO RGYUD THAMS CAD KYI
DE KHO NA NYID STON PAS BSTAN NA, DE NYID SNGAGS KYI RDZOGS
RIM MTHAR THUG YIN PA DANG, MDO SDE DANG THUN MONG BA'I DON
YIN PAS SPYI DON DU 'GYUR GYI MTHAR THUG GI DON DU MI 'GYUR BA

DANG, THEG PA GZHAN DANG RGYUD SDE 'OG MAR MA BSTAN PAR GSUNGS
PA DANG 'GAL PAR 'GYUR RO ZHE NA, 'DIR BSHAD PA'I 'OD GSAL
DANG RNAL 'BYOR MA'I RGYUD KYI SKOR NAS GSUNGS PA'I LHAN CIG
SKYES PA'I DGA' BA GNYIS NI DON GCIG LA, DE'ANG GSUNG RAB

KYI SNYING PO SHES BYA'I GSHIS MTHAR THUG PA'I STONG NYID
DANG, YUL CAN BDE BA CHEN PO GNYIS DBYER MED PAR ZHUGS PA'I YE
SHES SO, ,DE'I PHYIR PHAR PHYIN GYI THEG PA DANG, RGYUD SDE
'OG MA LAS BDE BA CHEN PO DE MI STEN PAS 'OD GSAL LHAN CIG
SKYES PA

@022A *, ,DE DAG TU MA BSTAN KYANG, YUL STONG PA NYID RTOGS
PA'I SHES RAB LAM GYI SNYING POR GSUNGS PAS DE LA DGONGS NAS
DE LTAR GSUNGS PAS SKYON MED DO, ,MDOR NA SHES BYA'I MTHAR
THUG STONG PA NYID GSUNG RAB KUN TU BSHAD KYANG DE

RTOGS PA'I YUL CAN GYI MTHAR THUG BDE BA CHEN PO SNGAGS BLA
MED LAS GZHAN DU MA GSUNGS SHING DE GNYIS SBYAR BA'I LAM DE
THABS DANG SHES RAB KYI PHYOGS KUN TSANG BA'I LAM GSUNG RAB
THAMS CAD KYI SNYING PO BSDUS PA'I 'GAG SDOM MTHAR THUG PA YIN

PAS DE LA SHIN TU BSNGAGS PA MDZAD PA YIN NO, ,DE LTAR BSNGAGS
PA'I GTZO BO NI DON GYI LHAN SKYES KYI 'OD GSAL YIN MOD KYANG
DPE'I LHAN SKYES KYANG DE'I RGYU THUN MONG MA YIN PA YIN PAS
MANG DU BSNGAGS PA YIN NO, ,BZHI PA NI, RAL PA GCER PU MGO REG

GAM, ,COD PAN 'DUS PA'I 'JUG PA SPONG, ,ZHES SOGS KYIS 'OD
GSAL GYI DE NYID MED NA BRTUL ZHUGS DE RNAMS BZUNG NAS 'BAD
KYANG GROL BA MI 'THOB CES BSTAN NO, ,RAL PA GCIG NI RIG PA'I
BRTUL ZHUGS PA'O, ,GCER PU NI SPYOD PA'I BRTUL ZHUGS PA'O,

MGO REG NI DGE SLONG DANG DGE TSUL LA SOGS PA'O, ,COD PAN NI
BSLAB PA LNGA LA GNAS PA'I DGE BSNYEN GYI'O, ,'DUS PA SPONG
'JUG NI TSEM BU PA'I RNAL 'BYOR PA'O, ,ZHES LAKshM'IS BSHAD
DO, ,GSUM PA NI, DANG PO LAS KYI SBYOR BA YIS, ,SA BRGYAD PA
NI THOB PAR

'GYUR, ,SNANG BA GSUM PO MTHONG BA DAG ,SA BCU PA LA RAB TU
GNAS, ,ZHES PA'I DANG PO GNYIS KYIS NI BSKYED RIM GYIS SA
BRGYAD PA THOB PA DANG, DE NAS GNYIS KYIS SEMS DBEN GYIS SA
BCU PA LA GNAS PAR BSHAD DO, ,DE NAS, MNGON PAR

@022B BYANG CHUB LEGS THOB NAS, ,DAG PA'I GNAS NI NYE BAR
RTOGS, ,PHYIR MI LDOG PAR SKYE BA 'DIR, ,SANGS RGYAS ZHING DU
THAMS CAD MKHYEN, ,ZHES GSUNGS SO, ,SPYOD BSDUS LAS KYANG SA
BRGYAD PA DANG BCU PA 'THOB TSUL DE KHO NA BZHIN DU GSUNGS TE,
SA GZHAN 'THOB

TSUL GSAL BAR MA GSUNGS SO, ,DE LA 'DUS PA RTZA BSHAD KYI
RGYUD RNAMS GZHAN NAS SA YI RIM PA GSAL BAR MA GSUNGS LA BSHAD
RGYUD RDO RJE PHRENG BA LAS, BUM DBANG LA BCU GCIG TU BYAS TE
DBANG GONG MA GSUM DANG BCAS PAS BCU BZHI LA DBANG BSKUR

RE RE SA RE'O, ,ZHES DBANG RE RE DANG SA RE RE SBYAR BAS SA
BCU BZHIR GSUNGS PA MA GTOGS PA SA'I MING DANG DON GANG YANG
MA GSUNGS SO, ,DGONGS PA LUNG STON LAS, SANGS RGYAS RNAMS KYIS
GANG BRTEN PA, ,SAR GYUR DE NI BCU GSUM PA, ,ZHES GSUNGS

PA TZAM MA GTOGS PA SA YI MING DON DANG, GANG NAS BRTZAMS PA'I
BCU GSUM PA YIN PA'I TSUL MA BSHAD LA LUNG DE SGRON GSAL LAS
'OD GSAL GYI LUNG DU DRANGS SO, ,GZHUNG 'DI DANG SPYOD BSDUS
GNYIS SU'ANG SNGAR LTAR GSUNGS PA TZAM MA GTOGS

PA SA'I MING DON DANG, GANG NAS BZUNG STE 'JOG PA SOGS MI GSAL
BAS 'DI'I RJES 'BRANG RNAMS KYANG 'DOD PA DU MA ZHIG TU GYUR
TO, ,'DI LTAR SPYOD BSDUS KYI 'GREL PA DANG, RIM LNGA'I 'GREL
PA KHA CIG TU MOS SPYOD KYI SA SBYOR LAM BZHI GSUM BCU GNYIS

LA SA BCU GNYIS SU BYAS TE, DE'I LTAR NA SA DANG PO NI DROD
CHUNG NGU YIN PAS DE NAS SA'I THOG MA 'DZIN ZHING SA DANG PO
RAB TU DGA' BA SA BCU GSUM PAR BYED PAR MNGON NO, ,RIM LNGA'I
'GREL PA MANG POS NI SA RAB TU DGA' BA SOGS KYI GRANGS LA
BSHAD DO, ,

@023A *, ,SNGAGS KYI GZHUNG GZHAN RNAMS NAS GNAS LA SOGS PA
BCU GNYIS SA BCU GNYIS SU BSHAD PA SOGS LA RAB DGA' SOGS BCU
GCIG DANG MOS SPYOD KYI SA DANG BCU GNYIS BSHAD PA MANG BAS
SA'I GRANGS NI PHA ROL TU PHYIN

PA'I THEG PA LA GRAGS BA LTAR 'THAD DO, ,SA LHAG MA JI LTAR
SBYOR BA LA LAKshM'IS, RDOR BZLAS KYIS SA DGU PA 'THOB PA NI
SHUGS KYIS BSTAN LA, SGYU LUS NI SEMS DBEN GYI RJES THOB YIN
PAS RNAM BCAS RNAM MED KYI DBYE BA YOD KYANG SA YI DBYE BA

MED PAS DE GNYIS KAS SA BCU PA DANG, 'OD GSAL MNYAM GZHAG DANG
ZUNG 'JUG DE'I RJES THOB YIN PAS DE GNYIS KAS BCU GCIG KUN TU
'OD 'THOB BO, ,DE NYID LAS DANG PO PA'I SA LA BLTOS NAS SA BCU
GNYIS PA YIN NO, ,ZHES 'CHAD DO, ,

DBANG BSKUR RE RE SA RE RER BSHAD PA'I DON LA AA LAM KA KA LA
SHAS, SLOB DPON DANG GSANG DBANG GNYIS KYIS SA BRGYAD DANG,
SHES RAB YE SHES KYIS DGU PA DANG, BZHI PA'I DPES BCU PA DANG,
DON GYIS BCU GCIG PA STE MOS SPYOD KYI SA LA BLTOS NAS

BCU GNYIS PA'O, ,PHYAG RGYA CHEN PO MNGON DU BYED PAS NI BCU
GSUM PA'O, ,YANG NA SLOB DPON GYI DBANG GIS SA BRGYAD PA DANG,
GSANG DBANG GI RDO RJE BZLAS PA LA BRTEN NAS SA DGU PA DANG,
SHES RAB YE SHES KYI DBANG GI SEMS DBEN GYIS SA BCU PA STE

RANG BYIN RLABS KYANG DE NYID DO, ,DBANG BZHI PA'I MNGON PAR
BYANG CHUB PA'I RIM PAS BCU GCIG PA STE MOS SPYOD KYI SA DANG
BCAS PAS BCU GNYIS PA'O, ,ZUNG 'JUG GI RIM PAS BCU GSUM PA'O,
,ZHES 'CHAD DO, ,DE NI SA BCU BZHI DGOS PA LA BCU GSUM

@023B LAS MA BYUNG BA DANG, BUM DBANG BCU GCIG RE RE DANG
SBYAR RGYU LA SA BRGYAD LAS MA BYUNG BAS RGYUD DANG MI MTHUN
PA'I BSHAD PA'O, ,DES NA 'PHAGS SKOR LNGA'I GZHUNG NAS SA'I
SPYI GRANGS JI LTAR BYED MI GSAL YANG, BSHAD RGYUD RDOR PHRENG
NAS GSUNGS PA LTAR BCU

BZHIR BYA STE, DGONGS PA LUNG STON LAS 'OD GSAL BCU GSUM PAR
GSUNGS PAS KYANG ZUNG 'JUG BCU BZHI PAR GO'O, ,SNGAR LTAR SA'I
GRANGS GZHUNG GNYIS SU SMOS PA'I SHUGS KYIS NI RDOR BZLAS KYIS
SA DGU PA DANG, SGYU LUS KYI SA BCU GCIG PA DANG,

'OD GSAL GYI SA BCU GNYIS PA DANG, ZUNG 'JUG GIS SA BCU GSUM
PA 'THOB PAR BSTAN LA, DE NYID MOS SPYOD KYI SA LA BLTOS NAS
BCU BZHI PA'O, ,GAL TE PHAR PHYIN GYI THEG PA'I SA'I GRANGS NI
MOS SPYOD KYI SA DANG BCAS PA'I BCU GNYIS SAM, LAS DANG

PO PA'I SA BSNAN NA BCU GSUM LAS MED PA LA BCU BZHIR JI LTAR
BYED SNYAM NA, MNGON BRJOD BLA MAR, RAB DGA' SOGS BCU DANG, DE
NAS DPE MED PA'I SA DANG, YE SHES LDAN GYI SA DANG, RDO RJE'I
SA STE BCU GSUM BSHAD PA LA, MAN NGAG SNYE MAR SA BCU PA

LA BCU PA THOB MA THAG PA DANG, KHYAD PAR GYI LAM DANG, BAR
CHAD MED PA'I LAM GSUM DU PHYE NAS PHYI MA GNYIS DPE MED DANG
YE SHES LDAN GYI SAR BSHAD PA LTAR, 'DIR YANG SA BCU PA LA
GSUM DU BYAS NAS SEMS DBEN DANG SGYU LUS DANG 'OD GSAL

GSUM DANG SBYAR RO, ,'O NA LAM DE DAG SA DE RNAMS DANG SBYOR
BA'I TSUL JI LTAR YIN SNYAM NA, 'DI LA KHA CIG LAM DE DANG DE
RNAMS MTHAR PHYIN PA NA SA DE DANG DE DAG DNGOS 'THOB PAS SGRA
JI BZHIN PA'I SBYOR TSUL BYED DO, ,DE NI MI 'THAD DE, SPYOD
BSDUS

@024A *, ,LAS, SGYU MA LTA BU'I TING NGE 'DZIN LA SNYOMS PAR
ZHUGS PA RNAMS KYIS KYANG JI SRID DU DON DAM PA'I BDEN PA
MNGON PAR RTOGS PA THOB PA MA YIN PA DE SRID DU PHYIR MI LDOG
PAR MI 'GYUR RO, ,DE CI'I PHYIR ZHE NA, SNANG BA GSUM

RNAM PAR MA DAG PA'O, ,JI SRID DU RNAM PAR SHES PA'I KUN TU
RTOG PA DE SRID DU NI NYON MONGS PA'I BAG CHAGS KYI RGYUN NO,
,NYON MONGS PA'I BAG CHAGS KYI RGYUN LAS YANG SRID PA'O, ,ZHES
SGYU LUS THOB KYANG 'OD GSAL MA THOB NA NYON MONGS KYI DBANG
GIS 'KHOR

BAR LDOG PAR GSUNGS PA'I PHYIR DANG, SA BCU PA CHOS KYI SPRIN
THOB NA 'KHOR BAR LAS NYON GYI DBANG GIS SKYE MI SRID PA'I
PHYIR RO, ,RIGS PA DES NI BSKYED RIM DANG RDOR BZLAS DANG SEMS
DBEN MTHAR PHYIN PAS SA BRGYAD PA MI GA-YO BA SOGS GSUM THOB
PA MI

'THAD PAR YANG SHES PAR BYA'O, ,YANG KHA CIG GIS SA DE RNAMS
DNGOS SU THOB PA MIN GYI PHAR PHYIN GYI SA DE DAG DANG SNGAGS
KYI LAM DE RNAMS RDZOGS PA'I SANGS RGYAS SU BGROD PA'I LAM GYI
NUS PA MTSUNGS PA'I SGO NAS DE DAG THOB PAR BZHAG PA YIN NO,
,ZHES

PA'ANG MI 'THAD DE, SNGAGS KYI LAM DE DAG GANG GI DBANG DU
BYAS PA'I GDUL BYA'I GTZO BO RIN PO CHE LTA BU NI BSKYED RIM
LA 'JUG PA NAS TSE DE LA SANGS RGYAS MNGON DU BYED NUS KYI,
PHAR PHYIN GYI THEG PAR NI SA BCU PAS KYANG SKYE BA GCIG GI SA
THOGS NA TSE GCIG

LA SANGS RGYAS MNGON DU BYED MI NUS PA'I PHYIR SA BCU PA SRID
PA THA MA PA KHO NA DANG NUS PA BSTUN NAS 'JOG DGOS PAR 'GYUR
RO, ,'O NA JI LTAR YIN SNYAM NA, 'DI NI DBANG BSKUR RE RE SA
RE RE DANG SBYAR BA DANG, YANG GZHUNG GZHAN LAS SBYOR BA TSOGS
BSAGS

@024B TSOGS LAM DANG, YE SHES KYI TSOGS SGOM PA NAS BAR SRID
KYI YI GE MA ZHUGS TSUN CHAD SBYOR LAM DANG, ZHUGS NAS 'BRAS
BU RDO RJE 'DZIN PA MA RDZOGS KYI BAR MTHONG SGOM DANG, DE
RDZOGS NAS MI SLOB LAM DU BZHAG PA DANG, YANG TING NGE 'DZIN
GSUM SKU GSUM  DANG MTHONG SGOM MI SLOB LAM GSUM DANG SBYAR BA
DANG, LHAG MOS 'OD GSAL DU SDUD PA CHOS SKU DANG, DANG PO'I
MGON PO SKYED PA LONGS SKU DANG, SPRUL SKUR BSGYUR BA SPRUL
SKU DANG SBYAR PA DANG, DE BZHIN DU GNAS LA SOGS PA BCU GNYIS
SA BCU GNYIS DANG

SBYOR BA RNAMS DANG SBYOR LUGS 'DRA BA YIN TE, DE DAG DANG
SBYOR BA'I CHOS MTHUN KHYAD PAR CAN RE YOD PAS DE LA DGONGS
NAS YIN NO, ,'O NA 'DIR CHOS MTHUN KHYAD PAR CAN JI LTA BU YOD
SNYAM NA, SA RAB TU DGA' BA NAS BRGYAD PA MI GA-YO BA'I BAR DU
BSKYED PAS

ZHING RNAM PAR DAG PA LA DBANG BA'I TING NGE 'DZIN THOB PA
BZHIN DU, BSKYED RIM GYI THOG MA NAS BRTZAMS TE PHRA THIG
MTHAR PHYIN PHYIN GYI BAR DU RGYUD LA BSKYED PAS, SNOD BCUD LA
THA MAL GYI SNANG ZHEN LOG NAS SNOD THAMS CAD GZHAL YAS KHANG
DANG BCUD THAMS

CAD LHA PHO MO'I RNAM PAR SNANG BA'I TING NGE 'DZIN BRTAN PO
RNYED PA'I PHYIR SA BRGYAD PA THOB PA DANG 'DRA BAS DE THOB
PAR GSUNGS SO, ,YANG SA DGU PAR SO SO YANG DAG PAR RIG PA BZHI
THOB PAS CHOS STON PA'I YE SHES LA DBANG THOB PA BZHIN DU RDO
RJE BZLAS PA MTHAR

PHYIN PA NA NGAG GI RTZA BA'I RLUNG DBANG DU 'DUS NAS NGAG
RNAM PAR DAG PAR 'GYUR BAS DE THOB PA NAS DGU PA THOB PAR
GSUNGS SO, ,SA BCU PA THOB MA THAG PA NAS LUS NGAN PA'I RGYU'I
LAS KYI BAG CHAGS DMAN PA THAMS CAD KYANG BZANG POR BSGYUR BA
LA DBANG THOB

@025A *, ,PA BZHIN DU SEMS DBEN RDZOGS PA NA 'GRO BA NGAN PA'I
RGYUR GYUR PA'I RLUNG SEMS GNYIS SGYU MA LTA BU'I RDO RJE SEMS
DPA'I SKUR BSGYUR NUS PAS DE THOB PA NA SA BCU PA THOB PAR
GSUNGS SO, ,SA BCU PA'I KHYAD PAR GYI LAM LA

GNAS PA SKYE BA GCIG GIS THOGS PA DES LUS DE TZAM ZHIG DOR BAS
'TSANG RGYA BA BZHIN DU, RLUNG SEMS TZAM LAS GRUB PA'I RDO RJE
'CHANG GI RNAM PA CAN GYI SKU GRUB PA DES KYANG RANG GI RNAM
SMIN GYI LUS DE DOR BA TZAM GYIS ZUNG 'JUG GI SKUR 'TSANG

RGYA BAS DE THOB PA LA SA BCU PA SKYE BA GCIG GIS THOGS PA'I
SA THOB PA ZHES BYA'O, ,SA BCU PA'I BAR CHAD MED LAM LA GNAS
PA DES RANG GI PHYI LOGS DE MA THAG TU 'TSANG RGYA BA BZHIN DU
'OD GSAL DU ZHUGS PA DES KYANG RANG GI DE MA THAG TU LUGS

LDOG GI SNANG BA RLUNG DANG BCAS PA LAS ZUNG 'JUG GI SKUR
'GYUR BAS, DE THOB PA LA SA BCU PA'I BAR CHAD MED LAM GYI SA
THOB PAR GSUNGS SO, ,RGYUN MTHA'I PHYI LOGS SU SANGS RGYAS PA
DES MI SLOB PA'I LAM THOB PA BZHIN DU, ZUNG 'JUG GI SKU

GRUB PA DES KYANG, ZUNG 'JUG TING NGE 'DZIN LA GNAS NAS, SLAR
ZHING GANG LA'ANG MI SLOB PO, ,ZHES GSUNGS PA BZHIN DU, LAM
GYI RIM PA LA GSAR DU BSLAB TU MED PA'I GO 'PHANG THOB NAS
YONGS SU RDZOGS PA'I RNAL 'BYOR PAR GYUR PAS, DE THOB

PA LA SANGS RGYAS KYIS KUN TU 'OD THOB PA ZHES GSUNGS SO,
,MNGON RDZOGS BYANG CHUB NI 'OD GSAL LO, ,DAG PA'I GNAS THOB
PA LA, GTZANG MA'I GNAS SU NYE BAR 'GRO, ZHES BSHAD KYANG,
SNGA MA LEGS TE NYON MONGS DAG PA'I GNAS TE RGYU'O, ,PHYIR

@025B MI LDOG PA NI DE THOB NAS 'KHOR BAR MI LDOG PA'O, ,SKYE
BA 'DIR THAMS CAD MKHYEN PA THOB PA NI SRID PA THA MA PAR STON
NO, ,BZHI PA NI, CHOS KYI 'BYUNG GNAS NAS 'DIR SLOB BO, ,ZHES
PA'I BAR GYIS STON TE, CHOS 'BYUNG NI STOBS LA SOGS PA'I YON
TAN GYI CHOS 'BYUNG BA STE

MNGON PAR BYANG CHUB PA 'OD GSAL LO, ,DE LA BRTEN NAS CHAGS
SOGS KYI RIM PA RGYA CHEN POS CHOS KYI DBYINGS MNGON PAR BYANG
CHUB PA STE RTOGS PAR BYED DO, ,YO BYAD JI LTAR RNYED PA'I
SPYOD PA BYED PA POS, MNGON PAR RTOGS PAR GANG GYUR PA DE LA
BLA NA MED PAR MNGON PAR BYANG CHUB PA'I

SPYOD PA SPROS BCAS LA SOGS PA GSUM GYIS 'DIR SLOB BA, ,DE NAS
GZOD NAS ZHES PA BZHIS SPYOD PA MI DGOS PAR RTZOD DE DE BZHIN
NYID GDOD NAS GRUB PA'I DON RTOG MED NI RTOG PA'I KUN SPYOD
LAS MI 'BYUNG NGO SNYAM PA'O, ,'DIR GDOD NAS GRUB PA'I RANG
BZHIN CAN, NGO BO NYID KYIS

DE GRUB NA, ,BSLAB PA'I SBYOR BAS CI ZHIG BYA, ,RTOG LAS DE
BZHIN NYID MI SKYE, ,ZHES BSGYUR BA LEGS SO, ,DE NAS GANG ZHIG
CES PA BZHIS SPYOD PA MI BYED NA YE SHES MI 'PHEL BAS 'PHEL
BA'I DON DU SLOB PAR BSTAN NO, ,DE NAS RANG BZHIN SNANG BA'I
ZHES BA BZHIS SPYOD PA LA BSLABS

NA BYANG CHUB MYUR BAR BSHAD DE, 'DI'I RKANG PA GSUM PA DANG
DANG PO GNYIS KYIS 'OD GSAL THOB NAS SPYOD PA BYED PAR BSHAD
CING, RDO RJE PHRENG BAR RANG BZHIN SNANG BA'I DBYE BA SHES
NAS SPYOD PA BYA BAR GSUNGS PA'I DGONGS PA 'ANG BSHAD DO, ,JI
LTAR ZHES PA BZHIS SPYOD PA MA

SPYAD NA BYANG CHUB MI 'THOB PA DPE DANG BCAS PA GSUNGS SO,
,GSUM PA LA SNOD MIN NI GANG ZHIG CES PA TSIGS SU BCAD PA
GNYIS KYIS STON TE, RKANG PA BZHI PA NI, CHAG GIS, KUN MKHYEN
YANG DAG THOB MI 'GYUR, ,ZHES SOGS DMAN PA ZHES BSGYUR BA LEGS

@026A *, ,SO, ,DE LTAR RANG BZHIN NGAN GYUR ZHES PA BZHIS NI
DE DRUNG DU MI GZHAG PAR BSTAN NO, ,SNOD DU GYUR PA NI YON TAN
MCHOG LDAN ZHES PA BZHIS BSTAN TO, ,SNOD DU GYUR PA NI YON TAN
MCHOG LDAN ZHES PA BZHIS BSTAN TO, ,BZHI PA LA RGYUD

MANG DU THOS KYANG DE KHO NA NYID KYI MAN NGAG MA THOB NA
'CHAD PAR MI 'OS PA NI RGYUD NI ZHES PA BZHIS BSTAN NO, ,'DIR
'GYUR RNYING LEGS SO, ,MAN NGAG THOB KYANG MANG DU THOS PA MED
NA'ANG 'CHAD PA POR MI 'OS PA NI, GZHAN YANG, SKAL PA DANG
LDAN GYUR ZHING DE NYID

MAN NGAG THOB, ,GANG YANG BLO GROS BLUN ZHING DON GYI SBYOR LA
NUS PA MED, ,GZHAN PHAN BYA BA'I BLO YIS STON PA LA NI RAB
'JUG PA, ,TSIG GI YON TAN RNAM PAR DMAN PA DE YANG BRNYAS PAR
'GYUR, ,ZHES PAS BSTAN TE 'DI LAKshM'I'I 'GREL PAR MA BYUNG
NGO, ,RGYUD MANG DU

THOS PA DANG DE KHO NA NYID KYI MAN NGAG THOB NAS MAN NGAG
STON PAR 'OS PA NI RGYUD NI ZHES PA BZHIS BSTAN TO, ,GNAS DRUG
SHES PA NI MTHA' DRUG GI SGO NAS RGYUD BSHAD NUS PA LA BSHAD
DO, ,GSUM PA NI, 'PHAGS PA RDO RJE CAN GYI DRIN GYIS RGYUD
RNAMS

MANG PO THOS, ZHES PA BZHIS JI LTAR BRTZAMS PA DANG, RTZOM PA
PO DANG, DE'I DGE BA BSNGO BA BSTAN TO, ,'PHAGS PA RDO RJE CAN
GYI DRIN NI RMI LAM DU RDO RJE 'CHANG CHEN POS RJES SU BZUNG
BA'I DRIN GYIS ZHES DANG, SH'AKYA BSHES GNYEN NI, SLOB DPON
GYI RAB BYUNG

GI MTSAN YIN LA, DNGOS GRUB KYI MTSAN NI KLU SGRUB CES PA'O,
,ZHES RANG LUGS DANG, GZHAN DAG SLOB DPON NYID KYI SLOB MA
SH'AKYA BSHES GNYEN TE, SLOB DPON NYID KYIS MDZAD PA'I RAB TU
BYED PA LA SLOB MA'I MING 'JOG PA NI SHIN TU DGYES PA'I PHYIR
RO, ,

@026B DE'I LUGS LTAR NA 'PHAGS PA RDO RJE CAN NI KLU SGRUB BO
ZHES GZHAN LUGS 'CHAD DO, ,'DI LA RGYA GAR DU YANG AA BHA Y'A
KAR LA SOGS PA MANG POS NI, 'PHAGS PA'I SLOB MA SH'AKYA BSHES
GNYEN GYIS MDZAD PAR BZHED LA, LAKshM'IS LA SOGS PA 'GA' ZHIG
GIS

NI, SLOB DPON NYID KYIS MDZAD ZER RO, ,'DI LTAR DU GO STE
MNGON PAR BYANG CHUB PA'I RIM PA LAS, BZHI PA MNGON RDZOGS
BYANG CHUB PA'I, ,RIM PA 'DI NI BDAG GIS BSHAD, ,CES GSUNGS
SHING, ZUNG 'JUG GI RIM PA LAS KYANG, MCHOG GYUR RIM PA LNGA
PO

NI, ZHES GSUNGS PAS, SLOB DPON NYID KYIS RIM PA LNGA MDZAD PA
YIN NO, ,BSDUS PA'I RIM PA MDOR BYAS LA RIM PA GCIG DANG,
RDZOGS RIM LA RIM PA BZHI YIN PAS 'OD GSAL RIM PA BZHI PA
DANG, RIM PA LNGA MDZAD PA YIN NO SNYAM NA, DE NI MA YIN TE,

RDO RJE BZLAS PA DANG, BDAG BYIN RLABS DANG, MNGON PAR BYANG
CHUB PA'I RIM PA GSUM LA BRTZAMS PA'I DGE RTZA BSNGO BA MA
MDZAD PAR ZUNG 'JUG RDZOGS PA'I MTHAR, MCHOG GYUR RIM PA LNGA
PO NI, ,BSHAD LAS BSOD NAMS GANG THOB PAS, ,ZUNG DU 'JUG PA'I
TING NGE

'DZIN, ,'DI YIS 'JIG RTEN ROL PAR SHOG ,CES RIM PA LNGA KA
BRTZAMS PA'I DGE BA BSNGO BA RIM PA THA MAR MDZAD LA, MDOR
BYAS LAS DGE RTZA BSNGO BA MDZAD PA'I PHYIR RO, ,DES NA RDZOGS
RIM RIM PA LNGA MDZAD PAR GSAL LO, ,'O NA RIM PA GNYIS PA'I
MJUG TU

BRTZAMS PA'I DGE RTZA BSNGO BA MDZAD PAS DE SLOB DPON GYIS
MDZAD PA MA YIN LA, DE MIN PA'I RDZOGS RIM GYI RIM PA GZHAN
YANG SLOB DPON GYIS MA MDZAD PAS, RDZOGS RIM GYI RIM PA LNGA
JI LTAR 'THAD SNYAM NA SNGAR BSHAD PA'I RGYU MTSAN DANG, SPYOD
BSDUS SU RIM

@027A *, ,PA GNYIS PA NAS LUNG LAN GNYIS DRANGS PAS DGONGS PA
BLA NA MED PA'I RIM PA 'DI 'PHAGS PAS MDZAD PA YIN NO, ,'ON
KYANG 'DI LA BSNGO BA ZUR DU MDZAD PA DANG, 'PHAGS PA'I DRIN
GYIS RGYUD MANG DU THOS NAS SH'AKYA BSHES GNYEN GYIS BRTZAMS

PAR GSUNGS PAS 'PHAGS PAS MDZAD PA'I GSHAM LA SH'AKYA BSHES
GNYEN GYIS MDZAD PA ZHIG BTAGS NAS GZHUNG ZUR DU MA BYAS PA
ZHIG YIN PAR SNANG NGO, ,'O NA DE GNYIS KYI MTSAMS SO SOR
GZUNG NUS SAM MI NUS SHE NA, ZHIB TU DPYAD NA SO SOR GZUNG

NUS PAR MNGON TE, SRID PA'I GZEB LAS GROL BAR 'GYUR, ZHES PA
YAN CHAD KYIS SNANG BA GSUM DANG, RANG BZHIN GTAN LA 'BEBS PA
DANG, STONG PA GSUM GYI YE SHES BSKYED TSUL DANG, DE MA RTOGS
PA'I NYES DMIGS DANG, RTOGS PA'I PHAN YON RNAMS

BSTAN 'DUG LA, DE TZAM GYIS SEMS DBEN GYI GNAD RNAMS RDZOGS
NAS SNANG BAS DE YAN CHAD SLOB DPON GYIS MDZAD PAR MNGON NO,
,DE NAS BSKYED RIM PAS SNANG MCHED THOB GSUM LA ZLA BA RDO RJE
SOGS SU MOS NAS LHA BSKYED TSUL DANG, RDZOGS RIM PAS STONG PA

BZHI'I MTHAR LUGS LDOG GI SNANG BA GSUM LA LHA'I SKU BSKYED
TSUL BSTAN PA MAN CHAD SH'AKYA BSHES GNYEN GYIS MDZAD PAR
MNGON TE, SLOB DPON GYIS NI RDZOGS RIM PAS 'OD GSAL GYI MTHAR
LHA'I SKU BSKYED TSUL RIM PA BZHI PAR, JI LTAR CHU KLUNG DANG
PA LA, ,

ZHES SOGS KYIS BSHAD PA'I PHYIR DANG, 'DAS PA DANG NI MA 'ONGS
DANG, ,ZHES SOGS SNGAR RIM PA DANG POR BSHAD ZIN PA'I PHYIR
RO, ,MDOR NA, SLOB DPON GYI YIN NA RIM PA GNYIS PA 'DIR 'OD
GSAL RGYAS PAR STON PAR MI RIGS TE, RANG GI SKABS DOR

@027B NAS SKABS GZHAN DU BSHAD PA'I PHYIR RO, ,SH'AKYA BSHES
GNYEN GYI YIN NA MDOR BSTAN GYI SKABS SU STONG PA BZHI PA
BYUNG BAS DE RGYAS PAR 'CHAD PAR SBYAR NA 'GRIG GO ,BLA NA MED
PA'I DGONGS PA ZHES BYA BA'I DGONGS PA NI RTOGS PA'I DON NO,
,BLA NA MED PA NI SEMS DBEN GYI

DE KHO NA NYID RTOGS PA DE LAM GZHAN LAS PHUL DU BYUNG BA'O,
,'DI NI SLOB DPON GYIS BTAGS PA'I MING DU MNGON TE SPYOD BSDUS
LAS, DE BZHIN DU SMOS PA'O, ,THAMS CAD NI SNANG BA GSUM DANG,
GRANG BZHIN RNAMS SO, ,RNAM PAR DAG PA NI 'OD GSAL TE 'DI NI
SLOB

DPON SH'AKYA BSHES GNYEN GYIS BTAGS PA'I MING DU MNGON NO,
,DGONGS PA BLA NA MED PA'I RIM PA BSHAD ZIN TO, ,MANGGA LAm, ,