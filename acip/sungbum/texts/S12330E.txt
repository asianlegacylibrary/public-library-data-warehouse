(*, ,BSTAN PA'I RTZA LAG YIL GOGS NA AER TI NI MER GEN PAndI TA HU THOG THU BLO BZANG BSTAN PA DAR RGYAS KYI RNAM THAR NOR BU'I ME LONG ZHES BYA BA BZHUGS SO, ,)

@001A *, ,NO RA DZ'A Ksh'A TI PA DMA TRA TZEE BEE TA NO, BI Ksh'A NO BI KshA SH'I YA BI M'A BH'A MA nE,

*, ,SGRIB MED SBYAN RAS ZUR TZAM BTZA' BAS KYANG, ,PHRA ZHI BA BLANG DOR GNAS KUN 'KHRUL MED DU,

@002A *, ,DE SHA KA PR'A TI BH'A NA SYA DHI YA DZI KAm, MA NYDZU N'A THA STHA TZA KRA SHSHU BHAm YA TZTZA TU,

,SMRA BA'I BLO DANG SPOBS PA'I MCHOG SBYIN PA, ,'JAM MGON BRTAN PA'I 'KHOR LOS SHIS PA STZOL,

@002B BLO BZANG RGYAL BSTAN NYIN MOR BYED PA LA, ,THUGS BSKYED DAR BAB 'PHRIN LAS 'OD STONG GIS, ,PHAN BDE SBRANG RTZE'I DGA' STON RGYAS MDZAD PA, ,MTSUNGS BRAL 'GRO BA'I MGON PO RGYAL GYUR CIG ,RDO RJE RNON PO'I GSANG GSUM

SGYU 'PHRUL GAR, ,SRAS BCAS RGYAL BA'I LONGS SPYOD 'KHOR YO RU, ,BSKAL BA'I PHYI MTHAR BKRAM YANG GTUGS MIN BA, ,BLO CHUNG SGRANG BU'I 'DAB MAS JI LTAR GZHAL, ,GSER LDAN KHOR YUG YANGS BA'I NOR SPYIN PHYOGS,,

THUB BSTAN DBYAR GYI LANG TSOS ZIN PAN, ,MKHAS DANG GRUB PA'I SKYES MCHOG PADMA'I 'PHRENG, ,KUN KYANG LJONGS DER RGYAN DU LHAGS PA BZHIN, ,SNANG MTHA' SPYAN RAS GZIGS BCAS SPRUL PA'I GAR, ,RGYAL DBANG YAB

SRAS RDO RJE'I BKA' LUNG GIS, ,BSTAN PA'I NYI MA RIM BRGYUD SKYE BA'I 'PHRENG, ,SBANGS BA'I MANDAR BCI YANG 'THOR, ,AUTPAL 'DAB LTAR YANGS PA MKHYEN PA'I SPYAN, ,LDAN PA GANG DAG MDZAD PA'I SGO GCIG NAS, ,RGYAN GYI

'KHOR LO'I BKOD PA RDZOGS PA'I TSUL, ,MNGON PAR TSUB BAS MOS GUS SPU LONG GA-YO, ,'ON TE LKOG GYUR GNAS LA TSAD MA'I LUNG, ,DBANG DU BYAS TE TSU ROL MTHONG BAS KYANG, ,MNGON PAR DMIGS PA'I MDZAD PA THUN MONG

BA; ;'GA' TZAM DAD PA'I GSOS SU SPEL BAR BYA, ,DGE LEGS RNAM PAR RGYAL BA'I KHANG BZANG GE ,RMANG GZHI DAD PA'I RTZA BA RAB BA BRTAN CING, ,TSUL BZHIN DPYOD PA'I BLO GROS YANGS PA RNAMS, ,PHYOGS LHUNG DOR TE

@003A *, ,GUS PAS BSTEN PAR MDZOD, ,DE'ANG 'JAM DPAL RTZA RGYUD LAS, YI GE HA BYA DGE DANG LDAN, ,ZHES RI BO DGE LDAN PA'I LUGS BZANG BYANG NAS BYANG GI PHYOGS MTHAR DAR BAR LUNG

BSTAN PA BZHIN GYI DUS LA BABS PA NA, DPAL 'PHRENG SENG GE NGA RO'I MDO LAS RGYAL SRAS KYI SMON LAM MTHA' YAS PA THAMS CAD SMON LAM CHEN PO GCIG GI NANG DU 'DUS SHING CHUB PA NI DAM PA'I CHOS 'DZIN PA'I SMON

LAM DU GSUNGS PA DANG, LUNG GZHAN LAS KYANG, DE TSE GRAGS CHEN RGYAL SRAS RNAMS, ,PHYOGS DER BSTAN PA 'DZIN PAR SMON, ,ZHES GSUNGS PA LTAR, RGYAL SRAS BDAG NYID CHEN PO RNAMS NI YUL DANG DUS

GANG NA SANGS RGYAS KYI BSTAN PA DAR BA DER BSAM BZHIN SKYE BA BZHES NAS GDUL BYA'I SKAL BA DANG 'TSAL PAR THEG PA GSUM GYI BYANG CHUB TU BKRI BAR MDZAD PA NI RGYA MTSO'I RLABS BZHIN DUS LAS YOL BA NAM YANG

MI SRID PAS, RGYAL SRAS BDAG NYID CHEN PO, LUNG DANG RTOGS PA'I YON TAN GYI GTER MDZOD, BYANG PHYOGS KYI SKYE 'GRO RNAMS MTHO RIS DANG THAR PAR 'KHRID PA'I 'DREN PA BLA NA MA MCHIS PA, 'JAM MGON BSTAN PA'I

RTZA LAG BLO BZANG BSTAN PA DAR RGYAS ZHES YONGS SU GRAGS PA 'DI NYID RLABS PO CHE'I THUGS BSKYED RTA LJANG SHING RTA BDUN GYIS DRANGS TE, SKAL BZANG GDUL BYA'I BSOD NAMS YANGS PA'I LHA LAM ROS LA YANG YANG

@003B MNGON PAR SHAR NAS, SKYE DGU'I LEGS BYAS KYI BAD TSAL CIR YANG BSHAD PAR MDZAD PA'I TSUL KUN GZIGS RGYAL BA'I DBANG BOS MDZAD PA'I 'KHRUNGS RABS BDUN MA DANG, PAn CHEN THAMS CAD MKHYEN PAS MDZAD PA'I 'KHRUNGS RABS BCU GSUM MA

SOGS YID CHOS PA'I LUNG GIS GSAL BAR BSTAN PA LTAR YIN LA, DE'I NANG NAS 'DIR 'GA' TZAM SMOS NA, STOBS BCU MNGA' BA'I MDUN SAR KHYE'U SNANG BAS BSAM GYIS MI KHYAB PAR 'KHRUNGS TE SEMS BSKYED PA NI MTSAN PA TZAM YIN TE, BDAG

CAG GI STON PAS THUGS BSKYED CHUL LA'ANG DRIN LAN BSAB PA, MDO SDE BSKAL BZANG, PAD DKAR, MYANG 'DAS, RAB GSAL GYI RTOGS BRJOD SOGS LAS MI 'DRA BA SNA TSOGS GSUNGS PA LTAR, DAM PA 'DI 'ANG RDZOG LEGS PA'I SHES RAB KYI SKYE

BAR GSUNGS LA, DE NI JO BO YAB SRAS DANG SKU 'PHRENG DU MAR 'BREL TE RGYAL SRAS KYI SPYOD PA LA BSLAB TSUL BKA' GDAMS GLEGS BAM LAS 'BYUNG BA LTAR RO, ,DER MA ZAD KHU RNGOG 'BROM GSUM 'PHAGS PA RIGS GSUM MGON PO DANG SBYAR BA'I TSE

RNGOG 'JAM DPAL GYI RNAM 'PHRUL DU GSUNGS LA, DE LTAR NA ZLA BAS 'JUG 'GREL DU, 'PHAGS PA 'JAM DPAL BYANG CHUB SEMS DPAR GYUR PA NYID KYIS DE BZHIN GSHEGS PA SH'AKYA THUB PA LA SOGS PA SEMS BSKYED PA 'DZIN DU GZHUG PAR 'DON PA

YIN NO, ,ZHES BSHAD PA LTAR RGYAL BKUN GYI YAB TU GYUR PA DANG, RGYAL BA KUN GYI SRAS KYI THU BO'I TSUL 'DZIN PA SOGS GSANG BABS MA GYIS MI KHYAB PA'I GNAS NI SMRA BSAM GYI RAB LAS 'DAS SO, ,THUN MONG BA LTAR NA'ANG LHO CHOS BDUN LDAN GYI

@004A *, ,BKA' GDAMS NOR BU'I PHRENG BA'I BDAG POR GYUR TE, MAN NGAG BYIN RLABS KYI BRGYUD PA'I RTZA BA 'DI NYID LA THUG GO, DE BZHIN DU SHAR CHEN YE SHES RGYAL MTSAN YANG MKHYEN BRTZE NUS PA MNGON SHES RDZU

'PHRUL SOGS LA DBANG 'BYOR CING, DOR CHEN SOGS SKABS DE'I SA SKYA'I BSTAN 'DZIN KUN GYIS GTZUG RGYAN DU BKUR TE GSUNG NGAG LAG 'BRAS KYI GDAMS PA'I BDAG POR GYUR PA DANG, DE NAS KHRI THOG BCU DRUG PA RGYAR GUR PA CHOS SKYOD RGYA

MTSO'ANG RJE BLA MA'I MDO SNGAGS KYI CHOS TSUL MTHA' DAG THUGS SU CHUD DE BYANG RTZE DANG DGA' LDAN GYI KHRIR PHEBS, THUB PA'I GOS SKU CHEN MO BZHENGS PA SOGS MDZAD PA RLABS CHE ZHING, SMAD RGYUD KYI KHRI CHEN BRGYAD KYANG 'DI NYID KYIS MDZAD DE

DGE LDAN BSTAN PA'I BDAG POR GYUR PA SOGS RGYA BOD KUN TU MKHAS GRUB KYI SKYE 'PHRENG DU MA BZHES NAS BSTAN PA'I SROG BZUNG BA YIN LA, DE NAS DUS KYI RIM PAS BYANG PHYOGS CHEN PO HOR GYI YUL DU BLO BZANG RGYAL BA'I BSTAN PA SPEL BA'I THUGS

BSKYED 'PHRIN LAS KYI DUS LA BABS PA NA, THUGS RJE DANG MKHYEN PA ZUNG DU 'JUG PAS 'GRO KUN THAR BA'I LAM DU BKRI BA LA 'PHRIN LAS NAM MKHA' DANG MNYAM PA 'GRO MGON BSTAN PA'I NYI MA DANG, DE'I YANG SRID LUS CAN MTHA' DAG LA BRTZE BA'I

GZHAN DBANG DU GYUR PA BDAG NYID CHEN PO RJE BTZUN BSTAN PA'I RGYAL MTSAN SOGS SKU 'PHRENG GONG MA SO SO'I RNAM THAR RGYAS PA GZHAN LAS SHES PAR BYA YI 'DIR DPYOD PA'I SGO TZAM BSTAN PA YIN NO, ,DRI BRAL DVANGS BA'I SHES GYI ME LONG NI, ,TSON

@004B BRGYAR 'GROGS PA'I MDANGS SU GSAL BA BZHIN, ,GANG LA GANG 'TSAM GDUL BYA'I SKAL BA DANG, ,MTHUN PAR BSTAN PA'I BKOD PA BSAM MI KHYAB, ,RGYAL BA'I CHOS KYI GSANG MDZOD 'PHAGS LAM GYI, ,YAN LAG BRGYAD LDAN KLUNG CHEN 'BAB PA'I

PHYOGS, ,DE NA THABS SHES GSHOG YANGS GOM PA YIS, ,RGYAL SRAS CHU SKYAR TSOGS RNAMS LDING ZHING RTZEN, ,DE NAS SKYE BA'I 'PHRENG BA 'DI NYID BZHES TE BSTAN 'GRO'I MGON MDZAD PA'I TSUL NI, BYA RA'I LUNG AO NAM PA LA JING ZHES PA'I LUNG CHEN

GYI 'GRAM DU RGAD PO TSE DBANG BYA BA DANG RGAN MO DGE 'PHEL BYA BA RIGS RGYUD MED CING LONGS SPYOD KYIS DBUL BAS SHIN TU NYAM THAG PA GNYIS YOD PAR BRTZE BAS DGONGS SHING RJES SU 'DZIN PA'I SKAL BCAN DU DGONGS TE BYON PA YIN NO, ,DE'ANG

RAB BYUNG BCU GSUM PA'I 'GRANG BYA BCU GCIG PA STOD 'GREL LTAR NA AI SHVAR STE DBANG PHYUG, CI NA'I SKAD DU KHANG TSE'U, DBANG THANG BSTUN PA ME MO GLANG GI LO 'BRAS LDAN GYI DUS SU RGAN MA DE NYID LCI BA 'THU BAR SONG BA'I TSE CHU 'GRAM GYI GAD RTZA ZHIG TU

BDAG PA MED POR BYIS PA SHIN TU CHUNG NGU ZHIG 'DUG PA MTHONG TZAM NAS YID DU 'ONG BA'I DGA' BA CHEN PO DANG BU'I 'DU SHES SKYES NAS BLANGS TE, 'DI NI CHED DU BRJOD PA'I TSOM LAS, GANG NA DAM PA BZHUGS PA YI, SA DE YID DU'ONG BA YIN, ,ZHES

BA LTAR BYAMS PA GOMS PA'I BDAG 'BRAS DANG LAS 'BREL GYI MTHUN MNGON NO, ,SLOB DPON PADMA RDZUS SKYES SU GRAGS PA'I RTZA BA'ANG 'DI 'DRA ZHIG LA BRTEN PA'I LO RGYUS YOD LA, RJE BTZUN T'A RA N'A THAS MDZAD PA'I SLOB DPON GYI RNAM THAR RGYA GAR

@005A *, ,LUGS LAS YAB YUM GYI MING DANG BCAS PA GSUNGS SO, ,DE NAS KHONG GNYIS KYIS BU BZHIN GCES PAR BSKYANGS PAS RDZING GI PADMA BZHIN DU LANG TSO 'PHEL ZHING, DE PHYIN CHAD KHONG GNYIS KYANG SNGAR DANG MI 'DRA BAR

'TSO CHAS SOGS RNYED SLA BAS DGA' SPRO DANG LDAN PAR GYUR, RGAN MO RANG BZHIN GYIS DRANG ZHING SNYING RJE CHE BA ZHIG YIN PA'I STENG DU DAM PA 'DI NYID PHEBS PA'I BYIN RLABS KYIS DKON MCHOG LA SHIN TU GUS SHING, GANG 'BYOR GYI SPYIN PA LA SPRO BA

RGYAS TE, RGYUS YOD MED LAM LTOS PAR THAR RING GI MGRON PO NGAL DU BA GYIS GDUNGS PA RNAMS LA 'TSO BA STOB PA SOGS RNAM DKAR LA BRTZON PAR GYUR, BYIS PA DE'ANG THA MAL GYI BYIS PA GZHAN DANG MI 'DRA BAR RTZED MO BYED PA'I TSE'ANG SA RDO SHING

SOGS LA SANGS RGYAS DANG CHOS MCHOD RTEN, BLA MA DGON PA SOGS KYI MING BTAGS NAS BSGRIGS TE CHOS BSHAD PA DANG DGON 'DEBS PA SOGS LEGS PA'I RTEN 'BREL DU 'GYUR BA KHON MDZAD, SKYE BAS THOB PA'I YON TAN GYIS DKON MCHOG LA

MCHOD PA DANG, GZUNGS SNGAGS BZLUS BRJOD LA BRTZON BA, 'GRO BA LA SNYING BRTZE BA, MNGON SHES DANG NUS MTHU LDAN BA STE, MA RGAN GYI MIG NA BA'I TSE BSANG SHING GIS 'DUG PA'I RNAM PA BYAS PAS MYUR DU BDE BA DANG, MIG LA LING TOG BYUNG BA

'GA' ZHAG LA PHYAG GIS BYUG PAS NAD ZHI BA DANG, LA LAR KHYOD KYI NAD LO ZLA 'DI TZAM NA SOS YONG ZHES GSUNGS PA DE KHO NA BZHIN GYUR PAS NGO MTSAR GYI GNAS LA BKOD DE, LAM SGRON LAS, MNGON SHES LDAN PA'I NYIN MTSAN GYI, ,BSOD NAMS DAG NI

@005B GANG YIN TE, ,MNGON SHES DAG DANG BRAL GYUR LA, ,SKYE BA BGYUR YANG YOD MA YIN, ,GSUNGS BA LTAR GZHAN DON RLABS PO CHE 'GRUB PA'I RGYU LA DBANG 'BYOR BA'I RNAM THAR RO, ,SKABS SHIG RO GRIB KYIS GSUNG NGAG MI GSAL BA ZHIG BYUNG YANG RIM GYIS JE DANGS

SU SONG, DGUNG LO BDUN PA'I TSE YAB YUM GNYIS RGYAL PO'I KHRAL GYIS HOB TE ZHES PA'I SA CHAR 'ONGS, SNGA PHYI'I MDZAD PA YA MTSAN PA RNAMS LA BRTEN NAS YAB YUM GNYIS DOGS PA SKYES SHING, DPYOD LDAN GYI SKYES BU GZHAN RNAMS KYANG

'DI RANG DGA' BA ZHIG MIN PAR 'DUG CES GLENG BA BYUNG BA'I THOG, NYIN GCIG GLO BUR DU NGED YIL GOGS NA HU THOG THU YIN ZHES GSAL BAR GSUNGS, DGUNG LO BCU PA'I SKABS RMI LAM DU MDUN GYI NAM MKHA' LA MAm YIG KHA DOG DMAR PO

'OD 'TSER BA ZHIG 'DUG PA'I 'OD KYIS 'DZAM GLING GI SNOD BCUD THAMS CAD GSAL BAR BYED PA BYUNG BA NI BYAMS MGON GYIS RJES SU 'DZIN PA DANG 'PHRIN LAS PHYOGS MTHAR RGYAS PA'I LTAS SU MNGON, DGUNG LO BCU GNYIS PA'I TSE YAB RGAN DUS

CHOS SU GYUR PAR CI 'BYOR GYI DGE BA BSGRUBS, DE NAS GZHAN LAS BZA' BTUNG SOGS BSLANGS TE RGEN MO RANG GI MA DANG 'DRA BAR DRIN CHE BAR DGONGS NAS SHIN TU BKUR ZHING GSO BAR MDZAD PA'ANG DAM PA'I NGANG TSUL YIN TE, DPAG BSAM

'KHRI SHING LAS, DE SKAD MA YI SRI ZHU NI, ,CHOS KYI MCHOG TU BCOM LDAN GSUNG, ,ZHES PA LTAR RO, ,PHYOGS GZHAN LA 'TSO BA SLONG BAR PHYIN NAS PHYIR LDOG PA'I LAM DU BYA KHYI LTOG PA MANG PO GZIGS NAS GANG RNYED DE DAG LA BYIN TE PHYIR LAG STONGS

@006A *, ,DU 'ONG BA'I DUS MANG LA, RES 'GA' PHYAG NA STER RGYU'I ZAS MED PA'I TSE BTZAN THABS KYIS BSKYUGS TE DE DAG LA BYIN NAS TSIM PAR MDZAD, 'DI'ANG BYANG CHUB SEMS DPA'I SDE SNOD LAS SBYIN PA LA PHYI DANG NANG DANG

GNYI GA'I SPYIN PA GSUM DU BYAS PA'I PHYI MAR GSUNGS TE, SNYING RJES RANG DBANG MED PAR BSKUL BA'I MDZAD PA NGO MTSAR RMAD DU GYUR PA'O, ,DBU MA 'JUG PAR, RANG SHA STER LA'ANG GUS PAR BYAS PA YIS, ,SNANG DU MI RUNG DPOG PA'I RGYUR YANG

'GYUR, ,ZHES PA LTAR SPYIN PA LA LHAG PAR DGYES PA NI NANG GI BYAMS PA DANG SNYING RJE'I NUS PA RJES SU DPOG PA'I MTSAN MA YIN TE, KHVA TA DANG SKYA GA SOGS BYA RNAMS KYANG MI SKRAG PAR SKU DRUNG DU BSNYEN PA NI, SNGON RNAL 'BYOR PA CHEN PO'I DRUNG DU

RI BONG GI PHRUG GU ZHIG 'ONGS NAS RTZE BA DANG, WA ZHIG NA BZA' LA SNYOM ZHING PHYI BZHIN 'BRANG BA SOGS BYAMS PA GOMS PA'I 'BRAS RTAGS SU GSUNGS PA BZHIN NO, ,'BYOR BA CHUNG YANG RANG BZHIN BZANG ZHING 'GROGS NA BDE BA, MGRON

GYI BSTEN BKUR SOGS LA 'BAD PA'I DBANG GIS SKYE BO DRAG GZHAN SNA TSOGS 'DU BA ZHIG YOD PAS, NYIN GCIG MI BCU GSUM 'ONGS PAR MA LA BZA' BTUNG SPYIN RGYU'I SKUL MA BYAS PA NA CI'ANG MED PAS THABS MI 'DUG ZER BA LA, MCHOD

BA'I LHAG RO KHRE DANG 'O MA PHOR CHUNG GANG RE TZAM 'DUG PA 'DI BTZOS NAS BYIN BYAS PAR, 'DIS CI'ANG MI 'DENG BAS DGOS PA MED BYAS KYANG NGAS SHES ZHES NAN GYIS 'TSOD DU BCUG STE BYIN PAS THAMS CAD 'GRANG YANG DNGUNG MI ZAD PA'I RDZU

@006B 'PHRUL LTA BU BSTAN NAS THAMS CAD NGO MTSAR LA BKOD, LAN CIG MI TSANG GZHAN ZHIG GI KHYIM DU GZIMS PA'I TSE KHYIM GYI NANG THAMS CAD 'OD KYIS GANG STE YO BYANG CHUB DU RNAMS KYANG GSAL BAR MTHONG BA NA, DE'I BZA' MI GNYIS KAS BYIS PA

'DI'I MTHU YIN PAR SHES NAS GUS 'DUD BYAS, GNAS BRTAN 'DUL BA 'DZIN PA BLO BZANG RIN CHEN DPAL BZANG PO LAS RAB TU BYUNG NAS MTSAN BLO BZANG BSTAN PA DAR RGYAS SU GSOL ZHING DKYUS GCIG LA DGE TSUL GYI SDOM PA'ANG BZHES TE BSLAB

PA'I GZHI BCUS BSDUS PA'I TSUL KHRIMS LEGS BAR BSRUNG ZHING THOS BSAM LA'ANG SKABS GANG YOD DU 'BAD PA LHUR BZHES PAS RGAN MO'I BA DE ZHES YA RABS TSUL BZANG GI DPER BYED PA BYUNG, LONGS SPYOD KHA DRAG CI'ANG MED PAS GNAD

MA GO BA RNAMS BRNYAS THABS LTA BU BYED, DAM PA NYID NAS NGED KYIS SLAR HOB TO'I MKHAN PO BYED DGOS, AAR DAR ZER BA'I SA 'DIR YANG DGON BA ZHIG 'DEBS DGOS ZHES 'BYUNG 'GYUR RJEN PAR GZIGS PA'I GSUNG DRANG POR PHEBS NA'ANG,

SKABS DE'I SNANG TSOD LA DE 'DRA ZHIG YOD TSUL SHES BYAR MI SRID PA LTA BU DANG, YID KYI DGU NA'ANG MED PA ZHIG YIN STABS PHAL MO CHE BZHAD GAD DU BYED DE, 'JAM MGON SA PAn GYIS, NANG DU YON TAN KUN LDAN YANG, ,CHA LUGS NGAN

NA KUN GYIS BRNYAS, ,GSUNGS PA'I DPER SNANG NGO, ,'ON KYANG 'KHRI SHING LAS, SPRIN GYIS LONG YANG GZA' NANG NA, ,KU MUD LDAN LA ZLA BA SDUG ,CES GSUNGS PA BZHIN BLA MA BLO BZANG RIN CHEN DPAL BZANG PO DE NYID NAS BUM NANG GI MAR ME

@007A *, ,BZHIN DAM PA 'DI NYID NANG DU NYAMS RTOGS KYI YON TAN LA MNGA' 'BYOR BA MKHYEN TE, 'DI NI SKYES BU PHAL PA ZHIG MIN ZHES MTHONG GZOS CHE BAR MDZAD CING SPYAN GYI 'BRAS BU BZHIN DU BSKYANGS, DAM PA 'DI NYID

DRUNG NAS DBANG RDO RJE 'PHRENG BA ZHES RDO RJE RNAL 'BYOR MAS AA BHY'A K'A RA LA DNGOS SU STZAL BA RGYUD SDE BZHI'I DKYIL 'KHOR GYI 'KHOR LO HRAG BSDUS KYI SMIN BYED DBANG GI RIM PA DARPAN GYI KRI YA DANG SBRAGS PA YONGS SU RDZOGS PAR GSAN, GSANG CHEN

RGYUD SDE'I RGYA MTSOR ZHUGS NAS DNGOS GRUB KYI RTZA BA DAM TSIG SPYI DANG BYE BRAG MTHA' DAG MIG GI 'BRAS BU BZHIN DU BSRUNGS, SKABS SHIG NAS AU LA YA SU THA'I MKHAR GYI NYE 'KHOR DU BYON NAS DER BZHUGS, DGUNG LO NYER BRGYAD KYI SKABS NUB CIG

MNAL LAM DU TSES GSUM GYI ZLA TSES LTA BU MANG DU BRTZEGS TE LHA LAM YONGS SU GANG BA'I DBUS NA DPAL RDO RJE 'JIGS BYED KYI PHYAG MTSAN DGRA STA YU BA DMAR PO RTZE MOR SNA TSOGS RDO RJE DANG RTZA BAR RDO RJE RTZE LNGA PAS MTSAN PA ZHIG RMIS PA DANG, NYER

DGU'I SKABS LUG THUG DMAR PO ZHES PA'I RI'I GA-YON ZUR DU GUR CHE BA BZHI YOD PA'I MDUN MA'I NANG DU DNGUL DKAR LAS GRUB PA'I THAB SHIN TU CHE ZHING BRTAN LA YID DU 'ONG BA ZHIG NA SOL BA KHA SHAS YOD PA RNAMS DOR NAS THAB DE BLANGS 'ONG BA ZHIG

RMIS PA SOGS NAS BZUNG SNYAN GRAGS RGYAS TE YUL MI RNAMS GUS PA JE CHE DANG 'PHRIN LAS RJE RGYAS SU SONG SNANG BAS RNAL LAM DE'ANG BCOM LDAN 'DAS GSHIN RJE'I GSHED KYI 'PHRIN LAS LA BRTEN NAS NAG PHYOGS KYI BDUD SDE PHAM BAR BYAS TE GZHAN PHAN

@007B 'PHRIN LAS KYI 'OD SNANG DKAR PO YAR TSES KYI ZLA BA BZHIN GONG 'PHEL DU 'GRO BA, ZANG ZING GI 'BYOR PA JI TZAM RGYAS KYANG DKOR SGRIB KYI RGYUR MI 'GYUR BAR RNAM DKAR RLABS PO CHE SGRUBS PA THEBS SU 'KHYER BAS DAD LDAN SBYIN BDAG RNAMS KYI SDIG LTUNG LHAG MED DU

BSREG PA SOGS KYI MTSON DON ZHIG YIN NAM SNYAM, DE NAS MKHAN PO GRU SHRI CHOS RJE DANG, DBEN PAR SGRUB PA LA GZHOL BGU SHRI MTHU STOBS RNAM GNYIS KYI DRUNG NAS LHAG LHA DU MA'I RJES GNANG SOGS 'DOD CHOS MANG DU GSAN, DGUNG LO SO GSUM GYI

DUS RGYAL BA'I BSTAN PA YONGS LA GZHAN DRING MI 'JOG PA'I MKHYEN PA CAN NAM CHI GU SHRI DPAL RDO RJE LAS BCOM LDAN 'DAS RDO RJE 'JIGS BYED, RTA MGRIN YANG GSANG, SPYAN RAS GZIGS SOGS KYI DBANG DANG, SGRUB THABS RIN 'BYUNG GI RJES GNANG

YONGS SU RDZOGS PA GSAN, 'DI DAG GI SKABS SNGA PHYI KUN TU CHOS GSAN PA, DPE CHA 'DZIN SKYOR, THUGS DAM BZLAS BRJOD, PHYAG DANG MCHOD PA SOGS CHOS SPYOD RNAM BCU YA MA BRAL BAR MDZAD PAS, BKA' GDAMS GLEGS BAM DU, NGA THOS DUS TZA NA BSAM BSGOM BSNGO

BSAM DUS TZAN THOS SGOM BSNGO, ,GSUNGS PA BZHIN THOS BSAM SGOM GSUM LHAN DU MDZAD PAS GZHUNG LUGS RGYA MTSO'I DON LA MKHYEN RAB KYI KLONG RDOL ZHING NYAMS RTOGS KYI YON TAN DBYAR MTSO BZHIN DU RGYAS, GDUL BYA 'PHRIN LAS KYANG CHER RGYAS TE

DAD LDAN GYI GRA SLOB SPRIN BZHIN 'DUS, NAD PA NYAM THAG 'GA' ZHIG SOGS MGON MED PA RNAMS KYI MGON MDZAD CING, LEGS NYES KYI BLANG DOR SOGS GSAL BAR LUNG BSTAN PAS GRAGS SNYAN GYI ROL MO PHYOGS KUN TU KHYAB BO, ,KHYAD BAR DU DGUR LO

@008A *, ,SO DRUG PA CHU BYI'I LOR BYANG PHYOGS SKYE DGU'I 'DREN MCHOG RJE BTZUN DAM PA'I ZHABS LA MJAL BAR DGYES PA'I BKA' MCHID MANG DU GNANG ZHING BRTZE GZIGS CHE BAR MDZAD, BSTAN PA'I BTZAS SU DGONGS TE

GDAN LNGA BRTZEGS RGYAB YOL DANG BCAS PA'I GZOS SGO DANG, AER TI NI YIL GOG SAN MER GEN PAndI TA ZHES PA'I CHO LO GNANG, DNGUL DEM SOGS ZANG ZING GI GNANG CHA'ANG SPAM MTHO BSTZAL, RJE BTZUN DAM PA'I BKA' LUNG DE LA BRTEN

NAS PHYOGS NYE RING KUN TU YIL GOGS NA GE GEN ZHES MTSAN GYIS KHYAB PAR GYUR, CHOS KYI GDAN KHRIR BZHUGS PA'I BLA MA CHE CHUNG DANG, SDE 'BANGS STOBS 'BYOR LUNG LAS SOGS KYIS MTHO BA'I DPON KHAG MANG PO, CHOS DON DU

GNYER BA'I TSUL MTHUN GYI GRA SLOB, NAD GDON GYIS GZIR BA'I 'GRO BA NYAM THAG PA SOGS MCHOG DMAN KUN GYIS GTZUG RGYAN DU BKUR TE 'DI PHYI'I RE SA DANG BSOD NAMS KYI ZHING SA DAM PAR GYUR TO, ,SKU SNGA MA'I DUS SOGS SU

7 GONG MA BDAG PO CHEN POS MI MKHYEN KYANG SKABS 'DIR THOB TU'I DMAG GI 'GO BA AAM BAN TSE DPAG ZER BAS DAM PA 'DI NYID KYI MDZAD PHRIN SOGS MTHONG NAS GUS PAR YOD PA'I THOG ,KUN TU BDE BA'I LHA KHANG GI MKHAN PON RO PAn

CHEN HO THOG THU 'PHOS NAS DE'I TSAB CIG BSKO DGOS BYUNG BA'I TSE AAM BAN GYIS GONG MCHEN POR, DAM PA 'DI NYID SANGS RGYAS KYI BSTAN PA LA PHAN CHE ZHING YUL PHYOGS KYI SKYE BO THAMS CAD SHIN TU GUS PA ZHIG 'DUG PAS KUN TU

@008B BDE BA'I LHA KHANG GI MKHAN POR BSKOS NA AE CHOG CES GRE TZI PHUL BAR DGYES PA'I BKA' BABS TE, DGUNG LO ZHE DRUG PA RGAN CHEN ZHES PA CHU PHO KHYI'I LO STON ZLA RA BA'I YAR TSES KYI DGA' BA DANG POR KUN TU BDE BA'I LHA KHANG GI MKHAN POR MNGA' GSOL,

SNGAR NYID NAS MKHAN SA 'DIR BZHUGS RGYU'I GSUNG PHEBS THOG TU KHEL BAS, DE DUS BRNYAS THABS BYED PA RNAMS KYANG 'GYOD PA SKYES NAS ZHABS SPYI BOR BLANGS TE SANGS RGYAS DNGOS KYI 'DU SHES SKYES, DGON 'DI'I MKHAN PO SNGA MA RNAMS

7 GONG MA CHEN PO'I MJAL ZHU MA NUS KYANG, NYID NAS ZHUS BAR DGYES PA'I SPYAN BSKYANGS DANG GSER GYI BKA' BZANG PO BABS, MKHAN SA 'DIR BZHUGS PA NAS BZUNG DUR BDE, JA HA CHING, THOR GOD, AU RI YAN HAS SOGS THAMS CAD

KYIS BLA MAR BKUR, JI SKAD DU LUNG LAS, DAM PA'I MGON BCAS BDE DANG CHOS LDAN ZHING, ,DE YI GRAGS PA PHYOGS SU RGYAS PAR 'GYUR, ,ZHES GSUNGS PA BZHIN, BLA MA'I THUGS RJE LA BRTEN NAS YUL PHYOGS DE RNAMS SU 'ANG NAD

'KHRUG MU GE SOGS MED PAR BDE ZHING SKYID BA DANG RNAM DKAR DGE BA'I LAS LA BRTZON PAR GYUR, TSANG MAS MGRIN GCIG TU DAM PA 'DI NYID LA GSOL BA 'DEBS SHING BSNGAGS PA BRJOD PA LHUR BYED DO, ,SNGAR NYID KYI SBYIN BDAG HAL HA GA-YAS

RU'I R'A GNYIS KYIS GTZOS PA'I DPON KHAG RNAMS NAS KUN MKHYEN RGYAL BA'I DBANG PO MCHOG LA RJE 'DI'I 'KHRUL RABS KYI BKA' RTZOM ZHUS PAS 'KHRUNGS RABS BDUN TZAM GYI GSOL 'DEBS SHIG GSUNG YOD NA'ANG, SKABS 'DIR GUNG

@009A *, ,TSE BRTAN RDO RJE DANG CHOS MDZAD BLO BZANG BSTAN 'DZIN GNYIS KYIS PAn CHEN THAMS CAD MKHYEN PAR ZHUS NAS 'KHRUNGS RABS BCU GSUM GYI GSOL 'DEBS RGYAS PA ZHIG BKA' RTZOM DANG, NYID LA 'BOB LCAG CHA

SOGS KYI GNANG CHA DANG BCAS GZENGS BSTOD MDZAD, SKABS SHIG HAR SHA TA'I THOR GOD KYI DPON PO BSTAN SKYONG DBANG RGYAL GYI YUL PHYOGS SU 'BRUM NAG MCHED TSAB CHE BAS SKYE BO MANG PO SDUG BSNGAL BAR GYUR PA'I MGON SKYABS LA

DAM PA NYID PHEBS DGOS PAR 7GONG MA CHEN PO'I GSER GYI BKA' BAB BZHIN PHYOGS DER PHEBS, SKYE BO BRGYA PHRAG DU MA DUS KYI 'JIGS PA LAS BSKYABS TE PHAN BDE'I LAM LA BKOD, SO SO NAS KYANG GSER DNGUL GOS DAR RKANG

'GRO SOGS BDOG PA'I DNGOS PO YOD DGU'I MCHOD SPRIN RDZOGS LDAN GYI SPRIN BZHIN DU GTIBS, 'ON KYANG SANGS RGYAS BCOM LDAN 'DAS KYI LAS KYI RNAM PAR SMIN PA NI MA GTOGS SO, ,ZHES LAS KYI 'BRAS BU DUS SU SMIN NA SANGS

RGYAS KYIS KYANG SKYOB PA'I THABS MED PAR GSUNGS PA BZHIN DPON PO DE NYID SNGON GYI 'PHEN PA ZAD PA'I LAS DBANG BZLOG TU MED PAR GZIGS NAS 'DI'I SROG NGED KYIS SKYOB MI NUS PAR 'DUG CES GSAL BAR GSUNGS SHING, DES YON

PHUL BA RNAMS KYANG LAN GYI TSUL DU PHYIR SLOG STE BDAG GIR MDZAD, NYID RANG YUL DU PHYIR CHIBS BSGYUR PHRAL DPON PO DE'ANG DUS KYI CHOS NYID DU GYUR PAS THAMS CAD SNGAR GYI GSUNG LA YID CHES LHAG PAR SKYES, YANG SKABS SHIG GONG

@009B MA CHEN PO'I BKA' PHEBS TE HO PAGS RA'I THOR GOD KYIS CHAR BYON NAS DE PHYOGS KYI RJE BLON SDE 'BANGS MTHA' DAG MNGON MTHO NGES LEGS KYI LAM LA SBYAR, DGUNG LO NGA LNGA PA LCAGS MO LUG GI LO 7 GONG MA'I GSER ZHAL MJAL SKABS BSTAN

'GRO LA PHAN 'DOG CHE BAR DGONGS NAS DGYES PA CHEN POS GSER GYI BKA' LUNG BZANG PO DANG, GOS CHEN SER PO, BYU RU'I RGYAN 'PHRENG, SHING RTA LJANG GU SOGS GNANG STE BKA' DRIN TSAD MED PAS BSKYANGS, 'JAM DBYANGS MI RJE'I RNAM PAR ROL PA

7 GONG MA BDAG PO CHEN PO ZHABS PAD BSKAL PA KHRI PHRAG KHR PHRAG GI BAR DU BRTAN PA'I CHED DGON PA ZHIG GSAR BZHENGS KYI 'PHEN PA GNANG STE, AU YI YA SU THA'I MKHAR GYI JANG JUN AAM 'BAN BRGYUD NAS 7 GONG DU GRE'I TZI PHUL BAR BKA' LAN 'DOD PA

BZHIN BABS PAS CHU SPREL NAS BZUNG LAS MGO BRTZAMS TE, LHA KHANG CHE BA GCIG CHUNG BA LNGA, 'DU KHANG SGO KHANG BCAS BRGYAD KA RTZIG PA SHING CHA SOGS SRA ZHING BRTAN PA, BKOD PAS THON ZHING GSER TSON BZANG POS SHIN TU MDZES PA RNAM PAR RGYAL

PA'I KHANG BZANG LTA BU DANG, KHOR YUG LCAGS RI RGYA CHEN PO, LHA KHANG CHE BA'I NANG DU DUS GSUM SANGS RGYAS KYI SKU BRNYAN SHIN TU BYON LEGS, SANGS RGYAS 'OD SRUNG GI 'PHEL GDUNG DANG RJE BLA MA'I DBU LO SOGS RING BSREL RNAM BZHIS YONGS SU

GTAMS PAS BYIN RLABS KYI GZI 'OD 'BAR BA, SENG KHRI RGYAB YOL SOGS KYANG GSER 'OD 'BAR ZHING RIN PO CHE'I PHRA TSOM GYIS SPA BA DANG, 'KHOR NYE BA'I SRAS BRGYAD, GNAS BRTAN BCU DRUG SOGS KYI SKU BRNYAN GRANGS MTSUNGS, LDEB RIS LA

@010A *, ,SANGS RGYAS STONG SKU, TSE LHA RNAM GSUM DANG SGROL LJANG BZHI'I SKU BRGYA PHRAG RE, 'DU KHANG NANG DU RGYAL BA RIGS LNGA'I SKU DANG BKA' 'GYUR CHA TSANG, STENG GI GNAM RGYAN LA TSE DPAG STONG, CHOS SKYONG MANG PO'I

SKU THANG SOGS DANG, LHA KHANG GZHAN RNAMS LA GSANG BDE 'JIGS GSUM SOGS YI DAM LHAG PA'I LHA MANG PO DANG, MYUR MDZAD YE SHES KYI MGON PO SOGS DAM CAN CHOS SRUNG MANG PO SKU BRNYAN RNGAM BRDZID DANG LDAN ZHING BYIN RLABS KYI GZI 'OD 'BAR BA

RNAMS BZHENGS, ZHI RGYAS DBANG DRAG GI NYAMS DANG LDAN PA'I RGYAL CHEN BZHI SOGS SKU THAMS CAD KYANG MDO RGYUD NAS GSUNGS PA'I CHAG TSAD DANG LDAN ZHING GZI 'OD 'BAR BAS MIG GI BDUD RTZI LTA BUR BSKRUN, LHA KHANG THAMS CAD DU MDZOD GOS GSER

MA SOGS KYI BLA BRE DANG, PHYE 'PHUR RGYAL MTSAN KA 'PHAN SOGS KYIS MNGON PAR BKRA BA 'JA' 'OD 'KHYUG PA LTA BU, DBYIBS LEGS 'OD 'BAR RGYU BZO SOGS KHYAD DU 'PHAGS PA'I MCHOD PA'I YO BYAD DU MTSAR DU DNGAR, PHYI NGOS KYI LDEB RIS LA NYE

SRAS BRGYAD, GRUB CHEN BRGYAD CU, NYID KYI 'KHRUNGS RABS BCU GSUM MA, MCHOD PA'I LHA MO MANG PO DANG BCAS GO MTSAMS MED PAR BRIS PA SOGS MTHONG THOS DRAN REG DON LDAN DU 'GYUR BA'I BKOD PA BLA NA MED PA GNANG STE NYE ZHO MED PAR THUGS KYI

BZHED PA BZHIN GRUB, RTEN BRTEN BA KUN GYI RGYU SONG DANG, LAS BYED KUN LA YON SOGS GANG 'OS YID TSIM PAR STZAL BA BCAS RAGS RIM PHYOGS BSDOMS BGYIS PA DNGUL SRANG KHRI PHRAG LNGA TZAM SONG BAS DAD LDAN RNAMS KYIS PHUL BA'I BDOG PA MTHA'

@010B DAG BYANG CHUB SNYING PO MCHOG GI MTHAS GTUGS PAR SMIN PA'I BSOD NAMS MI ZAD PA'I GTER DU BSGRUBS TE 'BREL TSAD DON DANG LDAN PAR MDZAD, NA TSOD LDAN ZHES PA SHING MO PHAG GI LO STON ZLA 'BRING PO'I YAR NGO GZA' SKAR 'PHROD SBYOR PHUN SUM TSOGS

DUS TSES DGE BA LA DGE 'DUN RIG PA 'DZIN PA'I TSOGS DANG BCAS PAS SPYAN DBYE'I CHO GA SMIN RGYAS PHYAG LEN RNAM PAR DAG PA'I SGO NAS LEGS PAR BSGRUBS TE DAM YE DBYER MED DU BRTAN PAR BYAS, MJUG TU 'CHAM DANG BYAMS PA GLING SKOR SOGS

BYAS PA'I TSE ME TOG GI 'DAB MA'I RNAM PA GSAL BA'I KHA BA CUNG ZAD BAB PAS SA STENG DKAR 'JAM DU BYAS, DE 'PHRAL NAM MKHA' YONGS SU DANGS SHING NYI 'OD GSAL BAS BAG DRO ZHING BYIN CHAGS PA SOGS RTEN 'BREL RANG 'GRIG TU BYUNG, DE NAS

HAL HA, DUR BDE, JA HA CING, THOR GOD, AU RE YAN HAS SOGS KYI SBYIN BDAG SER SKYA DRAG ZHAN MANG DU 'DUS PA THAMS CAD KYIS LHA KHANG RNAMS LA PHYAG MCHOD, DGE 'DUN LA BSNYEN BKUR SOGS LHA MCHOD MI MCHOD RGYA CHEN PO DANG, RJE BTZUN

BLA MA DAM PA NYID LAN BZA' NYER SPYAD, DNGUL SRANG STONG RVA CAN SOGS KYI MCHOD SPRIN SPROS TE ZHABS PAD YUL BRTAN GYI GSOL 'DEBS ZHUS, BYIN RTEN DANG DNGOS PO'I GNANG CHA SOGS GANG 'TSAM DU STZAL TE MGU BAR MDZAD DO, ,DE LTAR BSTAN

'GROL SMAN PA'I THUGS BSKYED RLABS PO CHE'I SA BON DUS SU SMIN PA'I 'PHRIN LAS KYI YAL GA PHYOGS BRGYAR RGYAS, ZAB MO RDO RJE'I RNAL 'BYOR LAS GA-YO BA MED PA'I NYAMS RTOGS KYI 'BRAS BU GA-YUR DU ZA, SNYAN PAR GRAGS PA'I DRI BSUNG MNGAR

@011A *, ,PO BYANG PHYOGS KYI 'DZIN MA'I KHOR YUG KHYAB PAR 'PHRO, THABS MKHAS THUGS RJE'I GRIB BSIL SNUM POS NYAM THAG 'GRO BA KUN LA PHAN BDE'I MCHOG SBYIN STZOL BZHIN PAR BLO BZANG RGYAL BSTAN YANGS PA'I DGA'

TSAL MDZES PA'I RGYAN DU 'TSO ZHING GZHES PAR BZHUGS TE, SRID ZHI'I RNAM DKAR GYI LEGS TSOGS MA LUS PA DAR ZHING RGYAS PA'I SKABS SU GNAS BZHIN PA LAGS SO, ,SMRAS PA, NAN CHER BSKUL BA'I NOR RGYAS KYIS DRANGS PA, ,BDAG BLO'I

RIN CHEN RI BO MANDA RAS, ,DAM PA'I YON TAN CHU GSER BSRUBS PA LAS, ,RTOGS BRJOD GSAR BA'I ZLA BA 'DI 'KHRUNGS SO, ,LEGS BSHAD RDZING BUR 'KHYIL BA PHYOGS DANG MTSAMS, ,GANG DU DRANGS KYANG CHIL CHIL 'BAB PA LAS, ,NGO MTSAR

LBU BA DKAR PO'I 'PHRENG DKRIGS PA, ,CHED DU BRJOD PA'I NYAL 'GRO'I RGYUN 'DI BABS, ,RNAM PA GSUM GYIS BSKAL PA'I BSHUL RING LAM, ,YID CHES LUNG DANG BDEN TSIG MKHAR BA LA, ,BRTEN NAS SDEB LEGS GOM STABS BSKYOD PA 'DIR, ,

NONGS PA MCHIS GANG MKHAS PA'I TSOGS LA 'CHAGS, ,RLABS CHEN THUGS BSKYED YU BA RAB BRTAN CING, ,DES LEGS DBANG GI RGYAL PO'I TOG MDZES PA, ,BSHES GNYEN DAM PA'I MDZAD BZANG GDUGS DKAR PO'I, ,BSIL BAR BYANG PHYOGS SKYE DGUS

NGAL GSO MDZOD, ,GNAM SA'I KHOR YUG 'GENGS PAR GDANGS PA'I ZHAL, ,SRID GSUM DGRA BGEGS KHAM DU BYED PA YI, ,SRUNG MA YE SHES SPYAN LDAN TSOGS RNAMS KYIS, ,BSTAN DANG BSTAN 'DZIN SKYONG BA'I BYAR MDZOD, ,'DREN

@011B MCHOG ZHABS PAD RDO RJE'I GSHIS SU BRTAN, ,MDZAD 'PHRIN 'OD SNANG SA GSUM KUN TU KHYAB, ,'JAM DPAL SNYING PO'I RING LUGS PHYOGS MTHAR RGYAS, ,RDZOGS LDAN GSAR PA'I DGA' STON 'PHEL GYUR CIG ,RTZE GCIG GUS PA LHUR LEN SLOB MA'I

TSOGS, ,RGYAL BLON 'BANGS BCAS TSE RABS 'PHRENG BA RU, ,BLA MA MCHOG GIS 'BRAL MED RJES BZUNG STE, ,YANG DAG LAM GYI BGROD PA MTHAR PHYIN SHOG ,CES BYANG PHYOGS BSTAN 'GRO'I PHAN BDE'I RTZA LAG DAM PAR GYUR PA YI LA GOG SAN AER TI NI

MER GAN PAndITA HO THOG THU BLO BZANG BSTAN PA DAR RGYAS KYI RNAM PAR THAR PA NOR BU'I ME LONG ZHES BYA BA 'DI NI BSTAN PA'I GSAL BYED DPA' RIS ZHABS DRUNG AER TI NI MKHAN PO NGAG DBANG MKHYEN BRTZE SOGS THUR CHEN DGON THOS BSAM DAR RGYAS GLING

GI BLA SPYI THUN MONG NAS SNGA PHYIR YANG YANG BSKUL ZHING, CHOS RJE BLO BZANG DKON MCHOG NGO GA-YOG CHED GTAD KYIS 'ONGS TE BSKUL BA BZHIN, 7BTZUN PA DKON MCHOG BSTAN PA'I SGRON MES RGYAL BA'I LUNG GIS ZIN PA'I CHOS GRVA CHEN PO BSHAD

SGRUB BSTAN PA'I 'BYUNG GNAS DPAL LDAN BKRA SHIS 'KHYIL DU SBYAR BA'I YI GE PA NI SNGAGS RAM PA RATnA A'A NANTASA BGYIS PA 'DIS KYANG SARBA PRA DZA K'A LE shU SHRI YA: SHU BHA MASTU:,,
