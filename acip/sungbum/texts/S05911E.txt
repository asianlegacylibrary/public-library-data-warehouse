@00 *, ,DPAL DUS KYI 'KHOR LO'I SMON LAM SHIS BRJOD BZHUGS SO, ,

@001A #, ,NA MO GU RU SHR'I K'A LA TZA KRA YE, ZA BA GSAL BDE
STONG MCHOG GI RNAM ROL LAS, ,DPAL LDAN DUS KYI 'KHOR LO'I DKYIL
'KHOR PA, ,BSGRUB CING MCHOD BSTOD

BZLAS PAS MNYES BYAS PA'I, ,RNAM DKAR DGE TSOGS RGYA MTSO BSDOMS
PA'I MTHUS, ,TSE RABS KUN TU DANG PO'I SANGS RGYAS DANG, ,DBYER
MED BSHES GNYEN DAM PAS RJES

BZUNG STE, ,NYUN MONG LAM GYI RIM PA'I BDUD RTZI YIS, ,YID KYI
BUM BZANG YONGS SU GANG BAR SHOG ,BYIS PA LTA BUR 'JUG DANG 'JIG
RTEN DANG, ,DE LAS 'DAS PA'I DBANG

GIS DRI MA RNAMS, ,RNAM DAG SKU BZHI'I SA BON LEGS BZHAG NAS,
,DAM TSIG SDOM PA TSUL BZHIN BSRUNG BAR SHOG ,THA MAL RDO RJE
BZHI DAG GO CHA BGOS, ,RAB 'JIGS KHRO

@002A *, ,BO'I DBANG PO RDO RJE SHUGS, ,BSRUNG MA DRUG CUS BSKOR
BA'I RNAL 'BYOR GYIS, ,BDUD DANG BGEGS RNAMS MA LUS TSAR GCOD
SHOG ,RNAM THAR SGO BZHI'I STONG NYID

BDE BA CHE, ,DBYER MED GOMS PAS 'CHI 'PHO'I SRID SBYONG ZHING,
,MKHA' DBYINGS 'BYUNG BZHI RI RAB SOGS BSGOMS PAS, ,RDO RJE'I
LUS KYI GNAS LUGS RTOGS PAR SHOG ,DAG PA'I

PHO BRANG DBUS SU YE SHES LNGA'I, ,MNGON BYANG LAS 'KHRUNGS DPA'
BO RNAM BCAS DANG, ,RNAM MED PHYAG RGYAS 'KHYUD PA'I TING 'DZIN
GYIS, ,MA DAG MTSAMS SBYOR ZHING BCAS DAG PAR

SHOG ,SNYOMS 'JUG SGRA YIS BSKUL BA'I DKYIL 'KHOR PA, ,PADMAR
ZHU BA LAS 'ONGS LHA RNAMS SPROS, ,BSNYEN PA'I YAN LAG DKYIL
'KHOR RGYAL PO MCHOG ,BSGOMS PAS PHUNG

SOGS SGRIB KUN DAG PAR SHOG ,YAB YUM GTUM MA'I MES BZHU BSKUL
CING BZHENGS, ,'KHOR LO'I TSOGS SPROS RO MNYAM DBANG BSKUR SOGS,
,RNAM PA NYI SHUS MNGON PAR BYAD

@002B CHUB PA'I, ,NYER BSGRUB LAS KYI RGYAL MCHOG 'GRUB PAR SHOG
,TZAndA LIS BZHUS YAS BABS DGA' BA BZHI, ,BSGRUB PA'I YAN LAG
THIG LE'I RNAL 'BYOR DANG, ,SLAR YANG MAS BRTAN DGA' BZHI BSGRUB
PA CHE, ,

PHRA MO'I RNAL 'BYOR MYUR DU 'GRUB PAR SHOG ,GZUGS BSGRUB SO SOR
SDUD DANG BSAM GTAN DANG, ,SROG BSGRUB SROG RTZOL 'DZIN PA'I
RNAL 'BYOR GYIS, ,BSGRUBS PAS LTE BA'I CHU SKYES DGA' TSAL DU,
,STONG GZUGS

'KHOR LO'I MGON PO YAB YUM GYI, ,YE SHES LHA SKUR DNGOS SU LDANG
BAR SHOG ,RJES DRAN PHYAG RGYAR ROL PA'I RTZE DGA' YIS, ,DH'U
T'IR ZLA NYI'I RDUL BRTZEGS BRTAN PA LAS, ,'GYUR MED BDE BA NYI
KHRI CHIG

STONG GI ,TING 'DZIN YAN LAG YONGS SU RDZOGS PAR SHOG ` ,RAB
'BYAMS PHYOGS BCU'I ZHING KUN YONGS GANG BA'I, ,DPAL LDAN DUS
KYI 'KHOR LO'I DKYIL 'KHOR PA, ,ZHI RGYAS DBANG DANG DRAG PO'I
'PHRIN LAS KYIS, ,

KHYOD LA PHUN TSOGS 'DOD DGUR STZOL BA 'DI, ,SHES PAR GYIS LA
RAB DGA' SKYED CIG DANG, ,SHIS BRJOD GDANGS SNYAN BDAG GIS
BSGRAG PAR BYA, ,MCHOG TU MI 'GYUR STONG NYID SNYING RJE'I BDAG
,YID 'PHROG MKHA'

LA 'JA' TSON RI MO BZHIN, ,MTSAN DPE'I DPAL 'BAR GZI BRJID PHUNG
PO'I SKU, ,DPAL LDAN DUS 'KHOR YAB YUM LA PHYAG 'TSAL, ,RGYUD
RGYAL SDUD MDZAD ZLA BZANG GRAGS PA'I ZHABS, ,RGYAS 'GREL MDZAD
PA

@003A *, ,PADMA DKAR PO SOGS, ,SPRUL PA'I CHOS RGYAL BDUN DANG
RIGS LDAN TSOGS, RTZA BA BRGYUD PA'I BLA MA MCHOG RNAMS LA,
,LEGS TSOGS JI SNYED MCHIS PA'I BKRA SHIS DES, ,KHYOD KYI MI
MTHUN RGUD PA KUN

ZAD CING, ,BDE LEGS YAR NGO'I ZLA LTAR 'PHEL GYUR NAS, ,PHUN
TSOGS DPAL LA ROL PA'I BKRA SHIS SHOG ,BDUD DANG DBANG PHYUG MGO
PO GA-YAS BRKYANGS KYIS, ,BRDZIS PA'I ZHABS SEN SNYING LA DRAN
PAS KYANG, ,RDO RJE

NOR BU'I KHYIM DU 'JUG MDZAD PA'I, ,KHYAB BDAG DKYIL 'KHOR BDAG
PO YAB YUM LA, ,LEGS x KHYED x BDE x PHUN TSOGS x KHYAB BDAG
'KHOR LO'I MGON POS RGYUD SDE'I TSOGS, ,JI SNYED GSUNGS PA RNAMS
KYI RAB

DANG PHUL, ,GNYIS MED RGYUD RNAMS KUN GYI GTZO BO MCHOG ,DPAL
LDAN DUS KYI 'KHOR LO'I RGYUD RNAMS LA, ,LEGS x KHYED x BDE x
PHUN TSOGS x PHYOGS BCU'I ZHING NA DANG PO'I SANGS RGYAS KYI,
,LAM 'DIS MCHOG

BRNYES DPA' BO RNAL 'BYOR MA, ,JI SNYED MCHIS DANG RGYUD 'DI'I
LUNG RTOGS KYI, ,PHYOGS GCIG YAN CHAD 'DZIN PA THAMS CAD LA,
,LEGS x KHYED x BDE x PHUN TSOGS x NAM MKHA'I KHYON LTAR YANGS
PA'I PHO

BRANG MCHOG ,CES SOGS BRJOD CING ME TOG GI CHAR 'BEBS SO, ,'DI
YANG DAD PA DANG, TSUL KHRIMS DANG, RNAM DPYOD PHUL DU BYUNG
BA'I, DGE SLONG NGAG DBANG BLO BZANG GIS, DUS 'KHOR YONGS RDZOGS
CHO GA BZHUGS

@003B TSOGS SHIN TU CHE BAS, SMON LAM SHIS BRJOD RGYAS PA MI
LCOGS PA 'DUG PAS, DON 'DUS LA TSIG NYUNG BA ZHIG CIS KYANG ZHU
ZHES NAN GYIS BSKUL PA LA BRTEN NAS, DUS KYI 'KHOR LO'I RNAL
'BYOR PA BTZUN PA

BLO BZANG CHOS KYI RGYAL MTSAN GYIS, CHOS GRA CHEN PO BKRA SHIS
LHUN PO'I GTZUG LAG KHANG DU THOGS MED SBYAR BA'I YI GE PA NI,
DKA' BCU TSOGS SOG PA LEGS PA CHOS 'BYOR RO,, ,,MANGGA LAm, ,

` AOm SVA STI, PHAN BDE'I 'BYUNG GNAS RGYAL BSTAN YONGS 'DU'I
LJON, ,RAB RGYAS 'GRO KUN THAR MCHOG 'BRAS BZANG LA, ,SPYOD
PHYIR BKRA SHIS LHUN GRUB CHOS GRVA CHER, ,CHOS SBYIN 'DZAD MED
DAL 'GRO'I RGYUN 'DI SPEL,, ,,

SARBA DZA GA TAm,, ,,