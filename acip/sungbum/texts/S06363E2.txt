` (SGROL DKAR GYI TSE SGRUB BZHUGS), ` NA MO GU RU MANYDZU GHO
shA SVA RA SVA STYEE, BCOM LDAN

'DAS TSE DPAG MED DANG SGROL DKAR YID BZHIN 'KHOR LO SBRAGS
SGRUB KYI SGO NAS TSE SGRUB PA'I GDAMS PA DMAR KHRID DU BSHAD
PA 'CHI MED TSE'I BUM BZANG ZHES BYA BA, GRUB PA'I RGYAL MO
GSANG SNGAGS SDONG PO DANG, ,NGAG

DBANG GRAGS PA RDO RJE GDAN PA SOGS, ,DNGOS BRGYUD BLA MA YI
DAM MCHOG GSUM LA, ,GUS PAS 'DUD DO 'CHI MED MCHOG STZOL
MDZAD, ,PAD R'AG RDUL GYI PHUNG PO BRTZEGS PA'I RIR, ,PAD
GNYEN 'OD KYIS 'KHYUD

PA'I MDZES SDUG CAN, ,PAD RIGS 'KHOR LOS SGYUR BA'I ZHABS SEN
GYI, ,PAD MO TSANGS GNAS RDZING BU'I NGOS SU ROL, ,MDZES MDZES
SKU MCHOG MCHOG GYUR RGYAN DANG LDAN, ,SNYAN SNYAN GSUNG
DBYANGS DBYANGS BDUN SGRA

'DZIN DPYID, ,ZAB ZAB GANG THUGS THUGS RJE'I GZHAN DBANG CAN,
,CHES CHAR 'DUD DO DO MED DNGOS GRUB STZOL, ,GANG ZHIG BSTEN
NA MTHAR BYED MCHE BA'I SHUGS, ,SHUGS DRAG RLUNG GIS STUG PO'I
CHU 'DZIN DANG, ,DVANG GSAL

@04A *, ,MAR MES MUN TSOGS 'JOMS PA LTAR, ,LTAR SNANG RI MOR
BYED PA'I GDAMS PA SBREL, ,GANG DAG 'JIG RTEN PHYI MA'I GZIGS
MO LA, ,RING MIN 'DI SNANG BDE LA CHAGS PA'AM, ,'ON TE DAL
RTEN

YUN RING DON LDAN DU, ,MDZAD BZHED SKYE BO DE DAG RNA BA
BLOGS, ,DE LA 'DIR RGYAL BA TSE DANG YE SHES DPAG TU MED PA
DANG, ,RJE BTZUN MA YID BZHIN 'KHOR LO'I GDAMS PA THOB CING
GTZANG SBRAR GNAS PA'I GANG ZAG GIS YID

DANG MTHUN PA'I GNAS KHANG BYI DOR BYAS PAR BRIS 'BUR GYI RTEN
RNAMS BKRAMS PA'I MDUN DU MCHOD GTOR PHYAG LEN LTAR BSHAMS TE,
BDE BA'I STAN LA LUS GNANG BCAS NAS 'KHOD DE DGE SEMS KHYAD
PAR CAN GYI

DANG NAS, BLA MA SANGS RGYAS CHOS DANG TSOGS MCHOG LA, ZHES
SOGS KYIS SKYABS 'GRO SEMS BSKYED LAN GSUM BYAS RJES, DNGOS
GZHI'I DMIGS RNAM TSIGS BCAD DU BRJOD NA 'JUG PA BDE BAS 'DI
LTAR

NYAMS SU BLANG BAR BYA'O, ,BDAG DANG SNANG BA THAMS CAD RANG
BZHIN GYIS, ,GRUB PAS STONGS PA'I STONG PA NYID DU GYUR,
,STONG PA'I NGANG LAS PAm LAS PAD DKAR DANG, ,AA LAS NYA RGYAS
ZLA BA'I DKYIL 'KHOR STENG, ,T'Am

LAS AUTPAL DKAR PO T'Am YIG GIS, ,RANG MTSAN DE LAS 'OD 'PHROS
'PHAGS PA MCHOD, ,'GRO BA'I DUS MIN 'CHI ZHAGS RGYUN BCAD DE,
,TSUR 'DUS T'Am YIG LA THIM YONGS GYUR LAS, ,RANG NYID RJE
BTZUN YID 
@04B BZHIN 'KHOR LO NI, ,SKU MDOG DKAR MO ZHAL GCIG PHYAG GNYIS
MA, ,BRGYAD ZUNG LANG MTSO MTSAN DPE'I NYAMS KYIS SGEG ,PHYAG
GA-YAS MCHOG SBYIN GA-YON PA'I MTHEB SRIN GYIS, ,STENG 'THUNG
DKAR PO'I YU

BA THUGS KA RU, ,BZUNG BA'I YAL GA RNAM GSUM SNYAN GYI DRUNG,
,LDEM RTZER ME TOG 'BRAS BU GANG BU YIS, ,DUS GSUM RGYAL KUN NGO
BOR MTSON PAR BYED, ,MTHING ZHING DKYUS RING SPYAN RAS BUNG BA
BDUN, ,PHYAG

ZHABS MTHIL DANG 'DZUM LDAN BZHIN LA 'KHOR, ,MTHON MTHING DBU
SKYES ZUR PHUD LTAG PA RU, ,BCINGS PA'I LHAG MA PHRA LDEM RKED
NGOS 'PHYANG, ,DBU SNYAN MGUL RKED PHYAG ZHABS RATNA YIS,
,BRGYAN CING 'CHI MED

NA BZAS KLUBS PA'I SKU, ,DANG POR RGYU SKAR RGYAL PO LA BRTEN
TE, ,ZHABS ZUNG RDO RJE SKYIL KRUNG GIS BZHUGS PA'I, ,TSANGS
GNAS BDE CHEN 'KHOR LOR LAN TSAR DBUS, ,PAD ZLA'I GDAN LA BLA MA
TSE DPAG MED, ,SKU

MDOG DKAR DMAR ZHAL GCIG PHYAG GNYIS KYIS, ,MNYAM GZHAG STENG NA
TSE YI BUM BZANG BSNAMS, ,MTSAN DPE'I DPAL 'BAR LONGS SKU'I CHA
BYAD CAN, ,DVANGS GSAL 'OD PHUNG 'KHRIGS PA'I KLONG DU BZHUGS

DE GNYIS SPYI MGRIN THUGS KA'I GNAS GSUM DU, ,YIG 'BRU GSUM
MTSAN H'Um GI 'OD ZER GYIS, ,BDE CHEN ZHING NAS RANG 'DRA'I YE
SHES PA, ,SPYAN DRANGS DZA: H'Um BAm HO: RO GCIG GYUR, ,SLAR
YANG 'OD 'PHROS DBANG

@05A *, ,LHA BDE GSHEGS LNGA, ,SPYAN DRANGS THUGS KA'I LHA MOS
BUM PA'I CHUS, ,DBANG BSKUR CHU LHAG SPYI BOR LUD PA'I RGYUN,
,TSE SBYIN MGON DANG 'DRES PAS DBU BRGYAN TE, ,'CHI MED BDUD
RTZI'I RGYUN

BZANG STZOL BZHIN PAR, ,RIGS KYI BDAG POR DGYES BZHIN BZHUGS PAR
GYUR,, ` RTZA BRGYUD BLA MA MCHOG GSUM KUN 'DUS SKU, ,TSE MTHA'
YAS DANG YID BZHIN 'KHOR LO MAR, ,SGO GSUM GUS PAS PHYAG

'TSAL SKYABS SU MCHI, ,'CHI MED TSE YI DNGOS GRUB STZAL DU ?
GSOL, ,YID 'ONG DNGOS 'BYOR YID SPRUL MCHOD TSOGS 'BUL, ,SDIG
LTUNG KUN BSHAGS DGE LA RJES YI RANG, ,'GRO LA THEG CHEN CHOS
'KHOR

BSKOR BA'I PHYIR, ,RTAG PAR BZHUGS GSOL DGE RTZA BYANG CHEN
BSNGO, ,GLING BZHI RI RAB NYI ZLA RIN CHEN BDUN, ,RIN CHEN
MAndAL KUN BZANG MCHOD PA'I TSOGS, ,BLA MA YI DAM DKON MCHOG
GSUM LA 'BUL,

THUGS RJES BZHES NAS BYIN GYIS BRLAB TU GSOL, ,ZHES YAN LAG BDUN
PA MAndAL DANG BCAS PA PHUL NAS, SPRO NA, NYI GZHON 'CHAR KA MA
DANG, MKHYEN BRTZE DRI MED MAS BSTOD PA'I MTHAR, RANG NYID RJE

BTZUN YID BZHIN 'KHOR LO'I SKU, ,SNANG STONG SGYU MA LTA BUR
GSAL BA YI, ,THUGS KAR RTZIBS BRGYAD 'KHOR LO ZLA BA'I DNGOS,
,MU KHYUD RIM PA LNGA LDAN LTE BA'I STENG, ,RANG SEMS T'Am DKAR
THIG LER

@05B BSGRUB BYA'I GZUGS, ,MDUN DU AOm RANG RGYAB TU H'A GNAS
PA'I, ,MTHA' SKOR MA MA A'A YU: PU nYA DANG, ,DZNY'A NA PUshtI
KU RUS BSKOR GYUR CING, ,RTZIBS STENG MDUN NAS T'A RA TU TT'A
RE, ,TU RE SV'A BRGYAD GA-YAS SKOR DAG TU

GNAS, ,MU KHYUD NANG MAR A'A LI GA-YON SKOR DANG, ,GNYIS PAR K'A
LI GA-YAS SKOR GSUM PA LA, ,YE DHA RA GA-YAS SKOR BZHI PAR RDOR
'PHRENG DANG, ,PHYI MAR 'OD ZER SNA LNGAS GA-YAS NAS SKOR, ,DE
LTA'I SNGAGS

RNAMS DBU CAN GYAN 'GRENG TSUL, ,'OD DKAR MU MED 'PHRO BZHIN
'KHOD PAR GYUR, ,DE LAS 'OD ZER DKAR PO'I TSOGS 'PHROS PAS,
,RANG LUS KHENGS TE NAD GDON SDIG SGRIB SBYANGS, ,PHYIR 'PHROS
GNAM

LCAGS 'KHOR LO RTZIBS BRGYAD DANG, ,'OD DKAR GUR PHUB ZHI BA'I
LAS RNAMS GRUB, ,SLAR YANG 'OD ZER SER PO'I TSOGS 'PHROS PAS,
,RANG LUS KHENGS TE TSE BSOD SHES RAB SPEL, ,PHYIR 'PHROS GUR
KHYIM

DKAR PO'I PHYI ROL TU, ,'OD SER GUR PHUB RGYAS PA'I LAS RNAMS
GRUB, ,SLAR YANG 'OD ZER DMAR PO'I TSOGS 'PHROS PAS, ,RANG LUS
KHENGS TE KHAMS GSUM DBANG DU BSDUS, ,PHYIR 'PHROS GUR KHYIM SER

PO'I PHYI ROL TU, ,'OD DMAR GUR PHUB DBANG GI LAS RNAMS GRUB,
,SLAR YANG 'OD ZER SNGON PO'I TSOGS 'PHROS PAS, ,RANG LUS KHENGS
TE GNOD BYED MA LUS BCOM, ,PHYIR 'PHROS GUR KHYIM DMAR PO'I PHYI
ROL

@06A *, ,TU, 'OD SNGON GUR PHUB DRAG PO'I LAS RNAMS GRUB, ,SLAR
YANG 'OD ZER LJANG GU'I TSOGS 'PHROS PAS, ,RANG LUS KHENGS TE
MCHOG MTHUN DNGOS GRUB THOB, ,PHYIR 'PHROS GUR KHYIM 

SNGON PO'I PHYI ROL TU, ,'OD LJANG GUR PHUB RAB 'BYAMS LAS RNAMS
GRUB, ,SLAR YANG 'OD ZER MCHIN KHA'I TSOGS 'PHROS PAS, ,RANG LUS
KHENGS TE DNGOS GRUB BRTAN PAR BYAS, ,PHYIR 'PHROS GUR KHYIM

LJANG GU'I PHYI ROL TU, ,'OD ZER MCHIN KHA'I GUR PHUB BRTAN PAR
GYUR, ,GUR KHYIM DRUG PO DE DAG THAMS CAD KYANG, ,SRA MKHREGS
SGO NGA'I DBYIBS KYI RNAM PA CAN, ,BAR MTSAMS AUTPAL 'DAB MA
GSAR

PAS GTAMS, ,PHYI ROL 'JIGS RUNG BRTAN GA-YOS BSKOR BAR GYUR,
,CES BRJOD CING BSAMS NAS, AOm T'A RE TUTT'A RE TU RE MA MA A'A
YU: PU nYA DZNYA NA PUshtAm KU RU SV'A H'A, ZHES PA DANG YI GE
BCU PA GNYIS GANG

LCOGS YID MA YENGS PAR BZLAS RJES, BZLAS BYA'I SNGAGS 'PHRENG
LAS 'PHROS 'OD DKAR GZI, ,BLA MA'I CHOS 'KHOR LTE BA'I ZLA DKYIL
LA, ,GNAS PA'I BYU RU'I MDANGS 'DZIN HR'I: YIG LA, ,'PHOG PAS

DMAR SER 'OD PHUNG PHYOGS BCUR 'PHROS, ,RANG DANG BSGRUB BYA'I
TSE SROG RGYAL GDON DANG, ,GSHIN RJES PHROGS RNAMS BCUD LDAN KA
LA SHA, ,BDE SKYONG LHUNG BZED RNAM PAR LEGS BKUG NAS, ,

@06B RIGS KYI BDAG PO'I PHYAG GI BUM PAR THIM, ,'OD DANG BDUD
RTZIR ZHU STE LUD PA'I RGYUN, ,RANG DANG BSGRUB BYA'I LUS SEMS
LA ZHUGS PAS, ,NAD GDON SDIG SGRIB TSE YI BAR GCOD SBYANGS, ,TSE
SROG NYAMS PA GSOS SHING YAR

BA KHUGS, ,CHAD PA 'THUD CING YO BA KUN BSRANGS TE, ,'CHI MED
TSE YI RIG 'DZIN THOB PAR GYUR, ,CES BRJOD, DE NAS, DBYANGS YIG
GSUM TZAM BZLAS RJES, BZLAS BYA'I SNGAGS 'PHRENG LAS 'PHROS 'OD
DKAR GZI, ,BLA

MA'I CHOS 'KHOR LTE BA'I ZLA DKYIL LA, ,GNAS PA'I BYU RU'I
MDANGS 'DZIN HR'I: YIG LA, ,'PHOG PAS DMAR SER 'OD PHUNG PHYOGS
BCUR 'PHROS, ,RGYAN DANG BU GA NAM MKHA'I SNYING PO'I BCUD, ,BEE
d'UR ZHUN MA'I MDANGS

'DZIN BDUD RTZI DANG, ,STENG 'OG PHYOGS MTSAMS DRI YI BZHON PA'I
BCUD, ,MARGAD KHA DOG LA 'GRAN AA MRi TA, ,SBYOR BSGRUBS RGYUN
BZHAG RTA GDONG TING 'DZIN MA, ,RGYA MTSAL LDE KHU'I RJES 'GRO'I
ZIL DANG RA DANG, ,CHU DKYIL

MTSO RDZING CHU KLUNG KHRON CHU'I BCUD, ,DKAR 'TSER 'O MA'I
RGYUN MTSUNGS BDE BAR 'THUNG, ,SA RDO RI BRAG RTZA SHING 'BRU
SMAN BCUD, ,GSER ZHUN MDOG LDAN DAG BYED RNAM PAR BKUG ,RIGS KYI
BDAG PO'I PHYAG GI BUM

PAR THIM, ,'OD DANG BDUD RTZIR ZHU STE LUD PA'I RGYUN, ,RANG
DANG BSGRUB BYA'I LUS SEMS LA ZHUGS PAS, ,NAD GDON SDIG SGRIB
TSE YI BAR GCOD SBYANGS, ,KHYAD PAR RNAM SHES DRUG DANG BU GA
DGU, ,SROG THUR LA SOGS RTZA BA YAN

@07A *, ,LAG RLUNG, ,DROD DANG CHU SER RMA SKYES SHA RUS KYI,
,SGO NAS TSE SROG NYAMS PA SOR CHUNG DE, ,BDUD RTZI LUS ZUNGS
SROG RTEN DU GYUR CING, ,SRED MED BU YI STOBS DANG YANG RTZAL
THOB, ,SKRAGS MDANG

GZI BRJID NYIN MO'I DBANG PHYUG DANG, ,DKAR SNUM 'DAB BRGYA'I
RTZA BAR SGRUN BZOD CING, ,SA BRTAN BADZRA HI RA'I NGANG TSUL
GYIS, ,'CHI MED TSE YI RIG 'DZIN THOB PAR GYUR, ,CES BRJOD, DE
NAS GSAL BYED GSUM

TZAM BZLAS RJES, ,BZLAS BYA'I SNGAGS 'PHRENG LAS 'PHROS 'OD DKAR
GZI, ,BLA MA'I CHOS 'KHOR LTE BA'I ZLA DKYIL LA, ,GNAS PA'I BYU
RU'I MDANGS 'DZIN HR'I: YIG LA, ,'BOG PAS DMAR SER 'OD PHUNG
PHYOGS

BCUR 'PHROS, ,MGRIN SNGON KHYAB 'JUG TSANGS DBANG NYI ZLA DANG,
,DRANG SRONG GRUB PA 'KHOR SGYUR PAntI TA, ,DGA' BO 'JOG PO LA
SOGS 'GRO KUN GYI, ,TSE BSOD STOBS 'BYOR MKHAS BTZUN BZANG PO'I
DPAL

MTHA' DAG BKRA SHIS RTAGS RDZAS RIN CHEN BDUN, NYE BA'I RIN CHEN
SOGS KYI RNAM PAR BKUG ,RIGS KYI x 'OD DANG x RANG DANG x NANG
GDON x KHYAD PAR STOBS 'BYOR NYAMS PA SOR CHUD DE, ,SA GSUM

GTZO BO DAG DANG RJES MTHUN PAR, ,SRID PA'I BDE 'BRAS YONGS KYI
RTZER 'DZEGS TE, ,'CHI MED x CES BRJOD, DE NAS RTEN 'BREL SNYING
PO GSUM TZAM BZLAS RJES, BZLAS BYA'I x BLA MA'I x GNAS PA'I x

@07B 'PHOG PAS x RAB 'BYAMS PHYOGS BCU'I RGYAL BA SRAS BCAS KYI,
,GSANG GSUM BYIN RLABS NUS MTHU MA LUS PA, ,RANG RANG SKU DANG
GZUNGS SNGAGS DBYANGS GSAL DANG, ,RDOR DRIL BUM SOGS PHYAG MTSAN
RNAM PAR BKUG

THUGS KYI x 'OD DANG x RANG DANG x NAD GDON x KHYAD PAR DAM SDOM
NYAMS PA SOR CHUD DE, ,NGES 'BYUNG BYANG SEMS YANG DAG LTA BA
DANG, ,BSKYED RDZOGS ZAB MO'I NYAMS RTOGS MNGON GYUR TE, ,'CHI
MED TSE YI RIG

'DZIN THOB PAR GYUR, ,CES BRJOD DE YIG BRGYAS LHAG CHAD BSKANG
ZHING SPRO NA GTOR MA YANG PHUL LA MCHOD BSTOD MDOR BSDUS BYAS
RJES BZOD GSOL BSNGO SMON SHIS BRJOD KYIS BRGYAN TE NYER BSDU
BYAS MTHAR LHAR

LDANG SA NAS, ,'KHYER SO GSUM DANG ROL BA GSUM SOGS THUN MTSAMS
KYI RNAL 'BYOR DANG LDAN PAS THUN BZHI 'AM GSUM DU BCAD PA
GRANGS BSNYEN 'BUM PHRAG GSUM MAM, RMI LAM DU S'A TZTSA DKAR PO
'DEBS PA SOGS

KYI RTAGS MA BYUNG BAR NYAMS SU BSTAR NAS DUS MIN GYI 'CHI BA
LAS RGYAL BAR BYA'O, ,'DIR SMRAS PA, TSE MTHA' YAS DANG PAD DKAR
'CHANG BA YI, ,SGYU 'PHRUL RIM PAR BYON SOGS MKHAS GRUB KYI,
,GZHUNG DANG DAM

PA'I MAN NGAG RGYU SKAR KUN, ,'CHAR BYED 'DI KO SNGON MED SA MU
DRA, ,'CHI MED TSE YI BDUD RTZI 'O MA'I RGYUN, ,'BYUNG GNAS BTZO
SBYANGS GSER GYI BUM BZANG STE, ,DUS MIN 'CHI BA'I ZHAGS THAG
DUM BU BRGYAR, ,

@08A *, ,GCOD BYED RNO LDAN DPAL GYI 'DAB MA'ANG YIN, ,SNYAN
TSIG GA BUR 'BYUNG KHUNGS TZAN DRA NA, ,BSOD NAMS GRU CHAR 'BABS
BDE RDZOGS LDAN SPRIN, ,BDE CAN ZHING MCHOG BGROD PA'I THEM

SKAS KYANG, ,YIN ZHES BDAG NI MGRIN DBYANGS MTHON POS SGROG
,TSUL 'DI SH'AKYA'I DGE SLONG SNYOMS LAS PA, ,DHARMA BHA DRAS
GRU 'DZIN GNYIS PA'I RIR, ,DON GRUB GNAM LO'I MGO ZLA'I DMAR
PHYOGS KYI

DBYANGS KYI RGYAL MO A'A LA YIG 'CHAR TSE BRIS, ,DGE BA 'DI YIS
MTHA' DAG YID CAN KUN, ,DUS MIN 'CHI BA'I GA-YUL LAS RNAM RGYAL
TE, ,RING MIN KHA SBYOR BDUN LDAN ZUNG 'JUG SKUR, ,LDANG BA'I
SKAL

BZANG DGA' STON MNGON 'GYUR SHOG ,BKRA SHIS DGE LEGS 'PHEL, SA
MA YA RGYA RGYA, , ` MA MA A'A YU: DA NA PA TE RA YU: DA NA
PAT+YO R'A YU: DA NA PA T'I N'I A'A YU: GU RO R'A YU: GA RVO R'A
YU: GU R'U n'A M'A YU: