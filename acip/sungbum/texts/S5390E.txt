/RGYA/ *, ,RDZOGS RIM DPYID KYI THIG LE BZHUGS SO, ,

@01A #, ,BLA MA DANG MKHA' 'GRO'I TSOGS LA PHYAG 'TSAL LO, ,DE
LA 'DIR, BSKYED PA'I RIM LA LEGS GNAS TE, ,RDZOGS PA'I RIM PA
'DOD RNAMS LA, ,THABS 'DI RDZOGS PA'I SANGS RGYAS

KYIS, ,SKABS KYI RIM PA LTA BUR GSUNGS, ,ZHES BSHAD PA LTAR,
BSKYED PA'I RIM PA LA THUN BZHIR BSLABS SHING RDZOGS PA'I RIM PA
SGOM PAR 'DOD PA RNAMS KYIS 'DI LTAR SHES PAR BYA STE, DE LA
RGYUD DANG DGONGS

'GREL GYI BSTAN BCOS RNAMS LAS, KHA CIG TU RTZA BA'I DBYE BA
DANG, GRANGS TZAM BSHAD CING, LA LAR RLUNG DANG THIG LE'I CHAGS
TSUL TZAM DANG, KHA CIG TU DE DAG LA DMIGS PA'I RNAL 'BYOR TZAM
DANG, DE LTAR BSGOMS

PAS DGA' BZHI'I RTOGS PA SKYE BA'I RIM PA TZAM DANG, MTHAR THUG
GI 'BRAS BU 'GRUB PA'I TSUL TZAM LAS YONGS SU RDZOGS PAR MA
GSUNGS PA MANG LA, DE DAG GI DON DU BSAMS PA'I BOD KYI YI GE'I
RIGS LAS KYANG

GTUM MO'I DMIGS SKOR PHYOGS RE TZAM BSHAD NAS RGYU 'BRAS KYI RIM
PA RDZOGS PAR MA BSTAN PAS, DE DAG MTHA' DAG PAR MA SHES NA LAM
SGOM PA'I RIM PA LA MKHAS PA MGU BA BSKYED PA MI SHES SO, ,DE LA
PHA RGYUD

@02A *, ,MA RGYUD GNYIS KAS KYANG LAM GYI GTZO BO LHAN CIG SKYES
PA'I BDE BA STON PA LA KHYAD PAR CUNG ZAD KYANG MED LA DE SGRUB
PA'I THABS KYANG GTUM MO SPOR BA NYID YIN PAS, DE SPOR BA'I TSUL
RDO RJE BZLAS

PA LA SOGS PA'I RLUNG GI RNAL 'BYOR DANG, YI GE LA DMIGS PA DANG
THIG LE'I RNAL 'BYOR SOGS DU MA ZHIG YOD LA, DE'ANG LUS KYI GNAD
CHES RU RLUNG LA SOGS PA'I DMIGS PA BZUNG NAS TSUL JI LTAR
BSGOMS PAS

GTUM MO 'BAR BA LA, THOG MAR GNAD DU BSNUN PA'I RDO RJE'I LUS
KYI 'CHAGS TSUL SHES DGOS PAS DE BSHAD PA LA GNYIS, 'CHAGS TSUL
RGYAS PAR BSHAD PA DANG, DE LA GNAD DU BSNUN PA'I RNAL 'BYOR RO,
,DANG PO

LA GNYIS, RTEN RTZA BSHAD PA DANG, BRTEN PA THIG LE DANG RLUNG
BSHAD PA'O, ,YANG NA GNAS PA RTZA, GA-YO BA RLUNG, BKOD PA BYANG
CHUB KYI SEMS GSUM DU BSDUS KYANG RUNG NGO, ,DANG PO LA GRANGS
NGES PA DANG, SKYE BA'I GO RIM

NGES PA DANG, NGO BO NGES PA'O, ,DANG PO LA DBYE BA DANG, GRANGS
NGES PA'I RGYU MTSAN NO, ,DANG PO NI, SDOM 'BYUNG LAS GSUNGS PA
LTAR, RGYAS PAR DBYE NA, BDUN KHRI NYIS STONG DANG, DE DAG GYES
PA'I BZHI BRGYA NYI SHU DANG, GNAS

@02B DANG YUL GYIS PHYE BA NYER BZHI DANG, DE RNAMS KYI RTEN RO
RKYANG DBU MA GSUM MO, ,GSUM DU BSDUS PA NI, BRTEN PA RLUNG DANG
THIG LE DKAR DMAR GSUM DU NGES PA'I DBANG GIS DANG, RTZA GZHAN
RNAMS KYIS RTEN GYI GTZO BO YIN PA'I PHYIR RO, ,NYER BZHIR

DBYE BA NI, SNYING KHA'I 'DAB MA BRGYAD KYI RGYU SPYI BO LA SOGS
PA'I GNAS NYER BZHIR GNAS PA'I DBANG GIS YIN LA, BRGYA NYI SHUR
PHYE BA NI, 'KHOR LO'I GTZO BO BZHI'I SGO NAS YIN TE, SNYING KHA
CHOS KYI 'KHOR LO RTZA 'DAB BRGYAD YOD LA, MGRIN PA

LONGS SPYOD DANG, SPYI BO BDE CHEN DANG, LTE BA SPRUL PA'I 'KHOR
LO RNAMS LA RTZA 'DAB GRANGS SNGA MA SNGA MA LAS NYIS 'GYUR DU
YOD PAS SO, ,GNYIS PA SKYE BA'I GO RIM NI, RTZA'I GTZO BO GSUM,
SUM SKOR MA DANG, 'DOD MA DANG LNGA 'CHAGS SHING,

DE'I RJES SU KHYIM MA DANG GTUM MO DANG, BDUD BRAL MA RNAMS
SKYES, DE NAS SUM SKOR MA SOGS BZHI PHYOGS MTSAMS SU GNYIS GNYIS
GYES PAS SNYING GA'I RTZA 'DAB BRGYAD DO, ,DE LA PHYOGS BZHI'I
RTZA LA 'BYUNG BZHI SHAS CHER 'BAB PAS

'BYUNG BA'I RTZA DANG, MTSAMS RNAMS KYI RTZA LAS GZUGS DRI LA
SOGS 'BAB PAS MCHED PA'I RTZA ZHES BYA'O, ,BDUD BRAL MA NI DBU
MA LA 'KHRIL NAS LTE BA NAS LCE'I BAR GNAS SHING, RTZA GZHAN DU
RLUNG DANG KHAMS RGYU BA LA 'DAS GEGS BYED CING

RANG GI NANG DU 'CHI BA'I TSE MA GTOGS MI RGYU BAS DUS KYI RTZA
DANG, RNAL 'BYOR MA RNAMS KYI 'GOG PA'I RTZA ZHES BYA'O, ,MCHED
PA DANG 'BYUNG BA RTZA BRGYAD KA NAS 'BAB KYANG SHAS CHE CHUNG
GI DBANG GIS MING BTAGS PA YIN NO, ,KYE'I RDO RJER 'BAD PAS KUN

@03A *, ,GYI LHAG MA YANG ZHES BSHAD PA'I DON TO, ,AA BHYAS 'CHI
BA'I DUS DANG, RNAL 'BYOR PAS LAM SGOM PA'I SKABS MA GTOGS BDUD
BRAL MAR KHAMS MI 'BAB PA LA SBYAR ZHING, SLOB DPON SH'ANTA PAS
DER YANG KHAMS DBAB CING

RTZA SO GNYIS BDAG MED MA BCO LNGA DANG SBYAR NAS LHAG MA SPANG
ZHES PA NI, DBYANGS BCU DRUG GI THA MA LHA MO DANG MI SBYOR BA
LA 'CHAD DE, ,GSUM PA NGO BO NGES PA NI, RO RKYANG DBU MA GSUM
GONG DU GNAS PA DANG, JI TZAM DU GNAS PA DANG, JI LTAR GNAS

PA'I TSUL GSUM GYIS SHES PAR BYA'O, ,DE YANG KHA CIG ,TSIGS PA'I
NANG BRGYUNGS PA DANG LHAN CIG GNAS PAR 'CHAD PA MI 'THAD PAS
TSIGS PA'I MDUN GYI PHYOGS NA GNAS SO, ,SKUD PA LTA BUR BSHAD PA
NI, SKUD PA BRKYANG BA LTAR

GNAS PA'I DON YIN GYI SBOM PHRA'I TSAD MA YIN TE, DE LAS CHES
SBOM PAR GNAS PAS SO, ,DE'ANG SPYI GTZUG NAS RKANG MTHIL GYI BAR
GNAS SHING, GSANG GNAS NOR BU'I RTZE TSUN CHAD DU GNAS PA'O, ,DE
'ANG RO RKYANG GNYIS KYIS DBU MA

LA LU GU RGYUD KYI TSUL DU 'KHYUD NAS GNAS SHING 'KHOR LO RNAMS
KYI LTE BAR MDUD PA RE YOD LA, DE'ANG PHYAG CHEN THIG LE LAS
'KHOR LO SO GNYIS BSHAD PA NI RO RKYANG GI MDUD PA SO SOR
BGRANGS PA'I DBANG GIS YIN GYI 'KHOR LO BCU DRUG

LAS MANG BA MED DO, ,DE'ANG MAN NGAG SNYE MA NAS 'KHOR LO BDUN
DU BSHAD PA DANG, BSHAD RGYUD RDO RJE PHRENG BA NAS DRUG TU
BSHAD PA YOD LA, GTZO BO NI YONGS SU GRAGS PA BZHI'O, ,'DI DAG
GI DON GZHAN RNAMS NI LAM GYI RIM PAR GSUNGS PAS

@03B DER BLTA BAR BYA'O, ,'KHOR LO'I LTE BA'I THAD DU 'DAB MA
RNAMS KYI RTZA BA ZUG MTSAMS RTZA GSUM LA GRO SOG BTZUGS PA LTAR
GNAS SO, ,GNYIS PA THIG LE DANG RLUNG BSHAD PA LA, THIG LE BSHAD
PA DANG, RLUNG BSHAD PA'O, ,DANG PO NI, RGYUD LAS LUS

ZUNGS BCU DRUG BSHAD PA LA, THOG MAR RA DANG MTHA' MAR HA GSUNGS
PA NI, KHRAG DANG KHAMS DANG RO YIN LA DE GNYIS THOG MAR GSUNGS
PAS LUS KYI RANG BZHIN DANG GZHAN RNAMS DE'I RNAM 'GYUR DU SHES
PA'I PHYIR YIN NO, ,BAR SRID KYI RNAM SHES

THOG MAR GANG DU 'JUG PA DANG, MTHAR GANG NAS DOR BA NI SNYING
GA YIN LA THOG MA'I RTZA CHAGS PA'ANG DE YIN ZHING KHAMS DKAR
DMAR GYI THOG MA'I RANG GNAS KYANG DE NYID YIN NO, ,YONGS SU
GRAGS PA'I SNYING GA DANG, RTZA 'KHOR GYI LTE BA'I SNYING GA

DON MI GCIG STE, PHYI MA NI NU MA GNYIS KYI DBUS KYI THAD DRANG
NA YOD PAS SO, ,DE PHYIN CHAD KYI KHAMS DKAR PO'I GNAS SPYI BO
YIN LA DMAR PO'I GNAS NI LTE BA YIN NO, ,BAR SKABS SU 'KHOR LO
GZHAN RNAMS SU'ANG RGYU BAS DE'I DBANG GIS SKU

GSUNG THUGS KYI RTZA NYER BZHIR PHYE BA YIN TE, BSHAD RGYUD RDO
RJE 'PHRENG BAR, THIM DANG LONGS SPYOD BDAG PO'O, ,ZHES GSUNGS
PAS 'BYED, GNAS NYER BZHI'I RTZA LA THIG LE DKAR DMAR DANG RLUNG
SHAD CHER RGYU BA LA SKU GSUNG THUGS KYI RTZA ZHES BRJOD

CING, NYER BZHI PO RE RE LA 'KHOR THIG LE DKAR DMAR DANG RLUNG
RGYU BA'I RTZA STONG PHRAG GSUM GSUM YOD PAS BDUN KHRI NYIS
STONG NGO, ,GTUM MO 'BAR NAS KHAMS DKAR PO BZHU STE RTZA'I 'DAB
MA RNAMS NAS LTE BA BZHIR 'ONGS PA'I TSE BDE BA SKYE BA

@04A *, ,NI LUS KYIS TSIGS LA DGA' BZHI'I SKYE TSUL SBYAR BA'I
LUGS YIN ZHING, DE LA'ANG YAS BABS DANG MAS BRTAN GYI DGA' BA
BZHI BZHI YOD DO, ,RLUNG DANG THIG LE'I RNAL 'BYOR RNAMS KYIS
RTZA MDUD GROL BA YIN LA,

DE'I NANG NAS KYANG GTZO BO SNYING GA'I RTZA MDUD YIN TE, BSHAD
RGYUD RDO RJE 'PHRENG BA LAS, DE YANG DBYE BAR DKA' BA YI, ,DBUS
SU MDUD PA GSUM GYIS DKRIS, ,ZHES BSHAD PA LTAR RO, ,MDUD PAS
DKRIS PA'I NANG NA'ANG DBU MA LA BUG PA CUNG ZHIG

YOD DO, ,SNGAR BSHAD PA'I LUS KYI ZUNGS KYI NGO BO PHA LAS THOB
PA'I RUS PA DANG RKANG DANG KHU BA GSUM DANG, MA LAS THOB PA'I
SHA DANG PAGS PA DANG KHRAG GSUM STE, DRUG 'DUS PA'I LUS KYI
GNAS RNAMS SHES PAR BYA BA YIN NO, ,GNYIS PA

RLUNG BSHAD PA LA, THUN MONG GI BSHAD RGYUD NAS BSTAN TSUL DANG,
THUN MONG MA YIN PA'I RGYUD NAS BSTAN TSUL LO, ,DANG PO NI, RDO
RJE PHRENG BA LAS, BTANG BZUNG LA SOGS PA'I RLUNG BRGYA DANG
BRGYAD BSHAD DO, ,DE NI RNAM RTOG MI 'DRA BA BRGYA DANG

BRGYAD BSKYED PA'I SGO NAS KYANG PHYE LA, 'KHOR LO DRUG TU RGYU
BA'I TSUL GYIS KYANG DBYE'O, ,PHYI MA NI, 'KHOR LO YONGS SU
GRAGS PA BZHI DANG, SMIN MTSAMS NA RLUNG GI 'KHOR LO 'DAB MA
DRUG PA DANG, SNYING GA'I GONG MGRIN PA'I 'OG NA ME'I

'KHOR LO 'DAB MA GSUM PA YOD PA RNAMS SO, ,DE LA THOG MAR SNYING
GA NAS BZUNG STE MTSAN PHYED KYI DUS NAS NYIN PHYED KYI BAR DU
'KHOR LO RER RLUNG DGU DGU BRGYU BAS LNGA BCU RTZA BZHI DANG, DE
NAS BZUNG STE MTSAN PHYED KYI BAR DU'ANG DE LAR BRGYU

@04B BAS BRGYA DANG BRGYAD DO, ,GNYIS PA LA GNYIS, PHA RGYUD NAS
BSHAD PA DANG, MA RGYUD NAS BSHAD PA'O, ,DANG PO NI, DGONGS PA
LUNG STON LAS RLUNG BCUR GSUNGS TE, DE LA DBYE BA DANG, GNAS
DANG, 'CHAGS PA'I RIM PA DANG, BYED LAS DANG, RGYU BA'I

TSUL DANG, DE LTAR GTAN LA PHAB PA'I DGOS PA'O, ,DANG PO NI,
SROG RLUNG SOGS RTZA BA'I RLUNG LNGA DANG, KLU SOGS YAN LAG GI
RLUNG LNGA'O, ,RDO RJE SGO'I RGYUD NAS NI, YAN LAG GI RLUNG LNGA
LA RGYU BA LA SOGS PA'I MING GIS BSTAN NO, ,YAN LAG GI RLUNG LA

THA SNYAD SNGA MA LTAR 'DOGS PA'I RGYU MTSAN NI, RJE 'GOS KYIS,
DE LNGA PO RIM PA BZHIN DU SNYE MA DANG, SBRUL 'DRA BA DANG,
MCHIN PA DANG, RUS SBAL DANG, GLO BA DANG, RTZANGS PA DANG,
SNYING LHAN CIG GI BU MO'I GO SA DANG, MKHAL MA GZHU'I DBYIBS
DANG

'DRA BA LAS BYUNG BAS DE LTAR BTAGS GSUNGS SO, ,GNYIS PA NI,
SROG RLUNG SNYING GA DANG, THUR SEL 'DOMS DANG, GYEN RGYU MGRIN
PA DANG, ME MNYAM LTE BA DANG, KHYAB BYED TSIGS KUN LA GNAS
SHING, YAN LAG GI RLUNG LNGA RIM PA BZHIN DU MIG LA SOGS

PA'I DBANG PO'I SGO LNGA LA GNAS SO, ,GSUM PA NI, ZLA BA NGO BCU
LA DANG PO'I DUS SU RNAM SHES KHU KHRAG GI DBUS SU ZHUGS MA THAG
SROG RLUNG SKYE LA, SROG RLUNG LAS ZLA BA GNYIS PA'I DUS SU THUR
SEL DANG, DE LAS GSUM PA'I DUS SU ME MNYAM DANG,

DE LAS BZHI PAR KHYAB BYED DANG, DE LAS LNGA PAR GYEN RGYU'I
RLUNG SKYE'O, ,ZLA BA PHYI MA LNGA'I DUS SU RIM PA BZHIN MIG GI
SGO NAS RGYU BA'I RLUNG DANG, SA'I KHAMS PHAL CHER DANG, RNA
BA'I SGO NAS RGYU BA, CHU'I KHAMS DANG BCAS PA DANG, SNA NAS
RGYU BA ME DANG,

@05A *, ,LCE NAS RGYU BA RLUNG DANG, LUS KYI DBANG PO RDZOGS NAS
RGYU BA SKYE ZHING, DE DAG GI DUS SU YUL RNAMS CI RIGS PAR 'DZIN
NO, ,BZHI PA NI, SROG RLUNG GIS SROG RING DU BYED PA DANG, GYEN
RGYUS BZA' BTUNG GYEN DU 'DREN PA SOGS

DANG, THUR SAL GYIS THUR DU 'DRAN PA DANG, MNYAM GNAS KYIS MNYAM
DU 'JU BA SOGS DANG, KHYAB BYED KYIS 'GRO BA SOGS BYED CING, YAN
LAG GI RLUNG LNGA MIG GI SGO NAS RLUNG GI RNAM SHES KYI BZHON PA
BYAS NAS GZUGS 'DZIN PA'I

'BRAS BU BYED DO, ,DE BZHIN DU RNAM PAR RGYU BA DANG, YANG DAG
PAR RGYU BA DANG, RAB TU RGYU BA DANG, NGES PAR RGYU BA RNAMS
KYIS RANG RANG GI RNAM SHES KYI BZHON PA BYAS NAS YUL SO SOR
'DZIN PA'I 'BRAS BU BYED DO, ,YAN LAG GI RLUNG LNGA NI RTZA

BA'I RLUNG GI GNAS SKABS YIN NO, ,SROG RLUNG SGO DE DAG NAS RGYU
BA LA MING DE LTAR BTAGS PA'O, ,LNGA PA NI, KHYAB BYED 'CHI BA'I
TSE MA GTOGS SNA'I SGO NAS MI RGYU LA, GZHAN BZHI LA GA-YAS PA
NAS RGYU BA DANG, GA-YON PA NAS RGYU BA DANG, GNYIS KA

NAS DRAG POR RGYU BA DANG, DAL BAR RGYU BA STE, GYEN RGYU DANG,
THUR SEL DANG, ME MNYAM DANG SROG RLUNG RNAMS SO, ,DE DAG GSANG
BA'I SNA RTZE NAS BYUNG NAS KUN RDZOB PA'I SNAR RGYU BA YIN NO,
,RIGS LNGA DANG SBYAR NAS RGYU BA'I TSUL NI, NYIN ZHAG GCIG LA

RLUNG NYI KHRI CHIG STONG DRUG BRGYA BRGYU LA DE LA THABS MGON
PO RE'I RLUNG DGU BRGYA PA PHRAG RE RGYU BA'I TSE SHES RAB LHA
MO BZHI'I RLUNG NYIS BRGYA NYER LNGA RE RGYU BA YIN LA, DE LA
GA-YAS NAS GYEN RGYU KHA DOG DMAR PO DGU BRGYA PA PHRAG GCIG
RGYU BA NI PADMA MGON

@05B PO'I RGYU BA YIN LA, DE LA ME'I ME GOS DKAR MO DANG, ME'I
RLUNG SGROL MA DANG, ME'I SA SPYAN MA DANG, ME'I CHU M'A MA
KIsh'I RLUNG RNAMS RGYU'O, ,GA-YON PA NAS RGYU BA THUR SEL TE
KHA DOG LJANG SER LAS KYI MGON PO'I DANG, GNYIS KA NAS DRAG TU
RGYU BA ME MNYAM

STE KHA DOG SER PO RIN CHAN MGON PO'I DANG, ZHAN PAR RGYU BA
SROG RLUNG KHA DOG SHEL LTAR SNANG BA RDO RJE MGON PO'I RGYU BA
DGU BRGYA BA PHRAG RE'I TSE'ANG DE LTAR SBYOR RO, ,DE DAG NI DGU
BRGYA RE LA 'PHO BA RER BYAS PA STE, DUS 'KHOR NAS DE NYIS 'GYUR
REL 'PHO

BA RER BYAS NAS 'PHO BA BCU GNYIS SU GSUNGS SO, ,PADMA MGON PO'I
RGYU BA DANG POR SMOS PA'I DGOS PA NI, RDO RJE BZLAS PA GSUNG
RDO RJE'I BZLAS PA YIN PAS, DANG POR MGON PO'I RLUNG DE NAS
BCUGS NAS SGOM DGOS PAR SHES PA'I CHED YIN NO, ,

DRUG PA NI, 'CHI BA'I TSE SA CHU LA THIM PA NAS MTHAR RNAM SHES
SHI BA'I 'OD GSAL DU THIM PA'I RIM PA DE DAG DANG MTHUN PAR
RDZOGS RIM SGOM DGOS PAR SHES PA'I CHED DU, RTZA RLUNG THIG LE
RNAMS DANG POR GANG DU CHAGS PA DANG, BAR DU RGYU BA'I TSUL

DANG, MTHAR GANG DU THIM PA DANG, JI LTAR THIM PA'I RIM PA RNAMS
SHES PAR BYA BA YIN NO, ,GNYIS PA MA RGYUD NAS BSHAD PA NI, DBYU
GU DRUG CU RTZA BZHI DANG, CHU TSOD NYI SHU RTZA GNYIS DANG,
'PHO BA BCU DRUG DANG, THUN TSOD BRGYAD KYI THA SNYAD MTHUN PAR
RTZA

'KHOR BZHI'I 'DAB MA NAS RGYU TSUL BSTAN TE, SNYING GA'I RTZA
'DAB GCIG DANG, MGRIN PA'I GNYES DANG, SPYI BO'I BZHI DANG, LTE
BA'I BRGYAD RNAMS RGYU BA'I DUS DANG YUN RING THUNG MNYAM PA STE
GA BAR ZAD DO, ,GNYIS PA DE LA GNAD DU BSNUN PA'I RNAL@006A *, ,'BYOR LA, LUS GTAN LA
PHAB PA'I DGOS PA DANG, RNAL
'BYOR DNGOS SO, ,DANG PO NI, RDZOGS PA'I RIM PA'I MING THA MAL
BA'I 'BYUNG BA THIM RIM DANG, THOG MA'I RLUNG GI RNAL 'BYOR SOGS
LA BSHAD PA YOD KYANG BTAGS

NAS BSTAN PA YIN GYI, RDZOGS RIM MTSAN NYID PA NI, BSKYED RIM
MAN CHAD DANG THUN MONG MA YIN PA'I DGA' BZHI'I RTOGS PA BSKYED
NAS BSGRUB DGOS PA'I PHYIR RO, ,DE LA'ANG SNANG PHYOGS KYI
RDZOGS RIM DANG, STONG PHYOGS KYI RDZOGS

RIM MO, ,DANG PO NI, RLUNG SEMS TZAM GYIS BSGRUBS PA'I SGYU MA
LTA BU'I LHA'I SKU DE 'JA' LUS KYI SKU ZHES KYANG BYA'O, ,LHA'I
RNAL 'BYOR GANG YIN BSKYED RIM DU BZUNG BAR MI BYA STE, SNGAGS
KYI SKU DANG YE SHES KYI SKU GNYIS GSUNGS PA'I

SNGA MA BSKYED RIM DANG, PHYI MA RDZOGS RIM YIN PA'I PHYIR RO,
,GNYIS PA STONG PHYOGS LA BDE BA NGOS BZUNG BA DANG, STONG PA
NGOS BZUNG BA DANG, BDE STONG DBYER MED DU BYED PA'I TSUL DANG,
DE GNYIS SGRUB PA'I RIM PA'O, ,DANG PO NI, BDE BA TZAM

GYIS MI CHOG STE, ,SEMS GNAS KYIS BSGRUBS PA'I SHIN SBYANGS KYI
BDE BA PHYI ROL PA LA'ANG YOD PA'I PHYIR DANG, PHAR PHYIN THEG
PA NAS BSHAD PA'I RLUNG 'BYUNG 'JUG BGRANGS PA LAS BYUNG BA'I
BDE BA DANG, BYA SPYOD NAS BSHAD PA'I

STONG PA DANG LHA'I RNAL 'BYOR SGOM PA GZHIR BYAS NAS SROG RTZOL
BSGOMS PA LAS BYUNG BA'I BDE BA SOGS LAS KYANG CHES MI 'DRA BA
ZHIG DGOS LA, ZAG PA MED PA'I BDE BAS KYANG MI CHOG STE, DE NI
NYAN RANG RNAMS LA'ANG YOD PA'I

@006B PHYIR RO, ,'O NA GANG YIN ZHE NA, ZHU BA'I BDE BA'O,
,GNYIS PA NI, PHAR PHYIN THEG PAR BSTAN PA LAS LOGS SU GTAN LA
'BEBS RGYU CUNG ZAD KYANG MED PAS DE NYID GZHIR 'JOG PA YIN NO,
,GSUM PA NI, RGYUD SDE 'OG MA GSUM DANG PHAR PHYIN

THEG PAR GTAN LA PHAB NAS DE GO BA'I BLO DE NYID THABS DANG BCAS
NAS BSGOM PA YIN GYI STONG PA'I YUL CAN GYI BLO LOGS SU SGRUB MI
DGOS LA, 'DIR NI STONG PA SGOM PA'I YUL CAN GYI BDE BA THABS
MTHA' YAS PAS LOGS SU SGRUB DGOS

LA, BDE BA DES STONG PA YUL DU BYAS NAS SGOM PA BDE STONG DBYER
MED PA'I DON YIN GYI, BDE BA LA STONG PAS RGYAS 'DEBS PA SOGS
MIN NO, ,BDE BA DE'ANG YID KYI SHES PA'I 'KHOR DU BYUNG GI
,DBANG SHES KYI 'KHOR GYI MIN TE, SO SO SKYE BOS

KYANG STONG PA MNGON SUM DU RTOGS PAR 'GYUR BAS SO, ,BZHI PA NI,
STONG PA THOG MAR SGOM DGOS TE BSKYED RIM GYI'ANG THOG MA NAS
SVA BH'A WA'I SNGAGS DON SEMS PAR GSUNGS PA'I PHYIR RO, ,ZHU
BA'I BDE BA LA GANG ZHU BA'I BDE BA, DE GANG GIS

BZHU BA DANG, 'JU BA'I PHYIR BYED PA'I RKYEN NO, ,DANG PO NI,
SPYI BO BDE CHEN GYI 'KHOR LO'I LTE BA'I DBU MA'I NANG NA GNAS
PA'I KHAMS DKAR PO HAm YIG GIS MTSON PA'I DON NO, ,GNYIS PA NI,
LTE BA'I 'KHOR LO'I DBU MA'I NANG NA GNAS PA'I THIG LE

DMAR PO 'BAR BA LAS 'JU BAR GSUNGS SO, ,GSUM PA NI, ME SBAR
BA'I RKYEN KHA SBYOR LAS, LAS KYI RLUNG GIS BSKUL BA YIS, ,LTE
BA'I DKYIL 'KHOR DU NI 'BAR, ,ZHES GSUNGS PA'I RLUNG GI RNAL
'BYOR SGOM PA DANG, DBANG PO GNYIS SBYOR

@007A *, ,GYI LAS KYIS BSKUL BA'I RLUNG NGO, ,DE GANG NA GNAS PA
NI, RDO RJE PHRENG BA LAS, SHES BYA DBUS SU RGYU BA'I RLUNG, ,ME
SAD BYED PAR SHES PAR BYA, ,ZHES GSUNGS PAS, DBU MA'I NANG LTE
BA'I 'OG GI SUM MED GRU GSUM NA

GNAS PA YIN NO, ,RLUNG DE GA-YOS PAS LTE BA'I ME SBAR NAS SPYI
BO'I HAm YIG BZHU STE, LHAN SKYES KYI BDE BA SGRUB PAR BYED PA
YIN NO, ,DE LA GA-YAS GA-YON GYI RGYU BA BCAD DGOS TE, DE'I RGYU
MTSAN GA-YAS GA-YON NAS RGYU BA'I TSE RTOG PA RAGS

PA BCAD MI THUB LA, DE NAM GA-YOS PA NA ZHU BDE SKYES NAS RTOG
PA RAGS PA GCOD PA'I PHYIR DANG, GA-YAS GA-YON GYI RLUNG GI RGYU
BA 'GAGS PA DE NYID RGYU BA'I RKYEN YIN PA'I PHYIR RO, ,GA-YAS
GA-YON GYI RGYU BA 'GOG PA'I RNAL 'BYOR LA, RLUNG GI

RNAL 'BYOR DANG, THIG LE'I RNAL 'BYOR DANG, GTUM MO'I RNAL 'BYOR
RO, ,DE'ANG GTUM MO BYE BRAG PA LA BZUNG BA YIN GYI, SLOB DPON
AA BHYAS GSUM DU PHYE BA LTAR NA RDZOGS RIM MTHA' DAG GTUM MOR
'DUS PA'I PHYIR RO, ,RLUNG GI RNAL

'BYOR LA'ANG DUS 'KHOR NAS BUM PA CAN LA RTZAL DU 'DON PAR BSHAD
PA DANG, 'PHAGS SKOR NAS RDO RJE BZLAS PA SOGS LA RTZAL DU 'DON
PAR BSHAD PA SOGS DU MA YOD DO, ,SLOB DPON SANGS RGYAS YE SHES
ZHABS KYIS KUN RDZOB PA'I

SNA RTZE DANG, SNYING GA DANG, GSANG BA'I SNA RTZER SPRUL PA'I
THIG LE DANG, GSANG BA'I THIG LE BSGOMS NAS ME SBAR BA'I THIG
LE'I RNAL 'BYOR DANG, dOM BHI HE RU KA DPON SLOB SOGS DANG, NAG
PO SPYOD PA SOGS KYIS GTUM MO LA RTZAL DU

@007B 'DON PA SOGS DU MA YOD KYANG, GRUB CHEN RNAMS KYIS MDZAD
PA'I LAM GYI GNAD MA 'PHYUGS PAR SHES NA, GANG NYAMS SU BLANGS
KYANG LHAN SKYES KYI BDE BA SGRUB NUS PA LA KHYAD PAR CUNG ZAD
KYANG MED DO, ,DE'I NANG NAS KHA SBYOR LAS, ,DE YI

NANG DU SON PA'I RTZA, ,TIL MAR MA YI NGO BO CAN, ,ZHES SOGS
DPYID KYI THIG LE MDOR BSTAN PA DANG, RGYAS PAR BSHAD PA'I DON
RNAMS SLOB DPON NAG PO PAS DPYID KYI THIG LE MDZAD PA'I RJES SU
'BRANGS NAS, YI GE RING THUNG GI TSAD LA SOGS

PA DANG, SLOB DPON AA BHYAS YI GE 'GOD PA'I TSUL GSUNGS PA RNAMS
KYI DON BRJOD NA, SNYING GA'I RTZA MDUD KYIS BCINGS PA'I DBU
MA'I NANG GI BU GA CUNG ZAD TZAM DE'I NANG NA GNAS PA'I HAm YIG
SNGON PO YUNGS KAR GYI TSAD TZAM 'OD DKAR PO KHA

BA LTA BU 'JIG PA GNAS PA NI GTUM MO 'BAR BA NA BDE BA BSKYED
PA'I PHYIR DPYID CES BYA LA, DE'I TSE BDE BA SKYES PA LA SUS
KYANG BGEGS BYAR MED PA'I PHYIR MI SHIGS PA ZHES BYA'O, ,LTE
BA'I MDUD PAS BCINGS PA'I DBU MA'I NANG GI AA THUNG

NI THIG LE ZHES BYA'O, ,DE NYID GA-YAS GA-YON GYI RGYU BA 'GAGS
NAS SUM MDO GRU GSUM GYI DBU MA'I NANG NA GNAS PA'I ME SAD BYED
KYI RLUNG GA-YOS TE ME SBAR BAS NA, SPYI BO'I HAm YIG ZHU NAS
LTA BAR 'DU 'PHROD BYAS PA'I TSE DPYID KYI THIG LE

GNYIS KAR DU 'GYUR LA, DE BZHIN DU SNYING GAR 'DU 'PHROD BYAS
PA'I TSE'ANG 'GYUR RO, ,LTE BA DANG, SNYING GA DANG, MGRIN PAR
GNAS PA'I YI GE GSUM PO 'OG MA THUNG DU DANG BAR MA THUNG DU
GNYIS DANG, GONG MA THUNG DU GSUM GYI TSAD DU BSHAD

@008A *, ,PA LAS, SPYI BO'I HAm MGRIN PAR SLEBS PA'I TSE ME DANG
THAG RING BAS THIG LE CHA GSUM GYI TSAD TZAM DANG, SNYING GAR
SLEBS PA NA ME DANG NYE BAS CHA GCIG ZAD NAS CHA GNYIS DANG, LTE
BAR SLEBS PA'I TSE CHA GCIG LAS MED

PA LA 'CHAD KYANG SGRA RING THUNG GI TSAD YIN GYI, THIG LE'I
PONG TSOD CHE CHUNG GI DON MA YIN NO, ,DES NA SGRA 'BYUNG BA'I
GNAS, KHOG PA MGRIN PA RKAN DANG LCE, ,SNA DANG SPYI BO SO DANG
MCHU, ,ZHES PA LTAR LUS KYI NANG GI SGRA 'BYUNG BA'I GNAS RNAMS

'PHRAD PA NA LTE BA'I AA YIG THUNG DU DANG, SNYING GA'I H'Um YIG
THUNG DU GNYIS TSAD DANG, MGRIN PAR THUNG DU GSUM GYI TSAD TZAM
DU GNAS PA'I NANG GI BRJOD PA YIN GYI, PHYI'I NGAG GI BRJOD PA
MIN NO, ,YI GE BZHI POS MTSON PA'I DON NI, LTE

BA DANG, SPYI BO GNYIS KYIS LUS MTSON LA, SNYING GA'I H'Um GIS
SEMS DANG, MGRIN PA'I AOm GYIS DAG MTSON PAS RNAL 'BYOR PA'I SGO
GSUM MTSON PA YIN NO, ,DE NAS DMIGS PA JI LTAR 'DZIN PA'I RIM PA
NI, LAM THUN MONG BAS RGYUD SBYANGS

BSKYED PA'I RIM PA LEGS PAR BSGOMS PA'I MTHAR, THOG MAR RTZA
GSUM GSAL GDAB PA NI, LUS KYI NANG GI DBUS DRANG PO LAS TSIGS PA
PHYOGS LA CUNG NYE BAR RTZA DBU MA KHA DOG SNGON PO, ,GA-YAS RO
MA DMAR BA, GA-YON RKYANG MA DKAR BA, MTHE'U

CHUNG GI SBOM PHRA'I TSAD TZAM SPYI BO NAS RKANG MTHIL GYI BAR
DU GNAS SHING, LTE BA'I THAD DANG, NU MA GNYIS KYI DBUS DANG,
MGRIN PA DANG, SKRA MTSAMS KYI BAR RNAMS SU RO RKYANG GIS DBU MA
LA BCINGS PA'I MDUD PA YOD PAR BSAM PAR BYA'O, ,DE

@008B NAS LTE BA'I RTZA 'DAB KYI PHYI NANG GI RIM PA DU MA YOD
KYANG, PHYOGS BZHI DANG MTSAMS BZHIR 'DAB MA BRGYAD DBU MA LA
ZUG CING BU GA THAL MAR YOD PAR BSAM, LTE BA'I DBUS SU ZLA BA LA
GNAS PA'I AA DMAR PO THIG LE N'A DA DANG BCAS PA

BSAM ZHING, DE NAS MDUN NGOS SHAR DU BYAS PA'I RTZA SBUBS KYI
NANG DU YI GE THAMS CAD LANGS PA'I PHYI NGOS NAS AA NAS BRTZAMS
TE DBYANGS THA MA'I TSIG DRAG LA THUG GI BAR DU DBYANGS YIG BCU
DRUG DGOD, GA-YAS SKOR DU LHO PHYOGS KYI RTZA'I NANG DU

KA'I SDE TSAN DANG, NUB PHYOGS SU TZA'I SDE TSAN DANG, BYANG
PHYOGS SU tA SDE DANG, MTSAMS KYANG GA-YAS SKOR BYAS NAS SHAR
LHO NAS BRTZAMS TE TA SDE DANG, PA SDE DANG, MTHAR GNAS KYI YI
GE BZHI DANG, DRO BA'I YI GE LNGA TSAN RNAMS DGOD DO, ,YI

GE THAMS CAD KYANG KHA DOG DMAR PO 'OD CUNG ZAD 'PHRO BA THIG LE
N'A DAS BRGYAN PA LA BYANG CHUB KYI SEMS PA MO LTA BU 'DZAG PAR
BSAM PAR BYA'O, ,SNGAR LTAR SNYING GAR YANG RTZA 'DAB BRGYAD
GSAL BTAB NAS LTE BA'I NANG DU ZLA BA LA GNAS PA'I

H'Um SNGON PO THUR DU LTA BA DANG, PHYOGS KYI 'DAB MA BZHI LA AA
AI AU AE DANG, MTSAMS BZHI LA YAR LA WA BZHI SNGAR BSHAD PA LTAR
THIG LE N'A DA DANG BCAS PAS BRGYAN PA DANG, YI GE DANG RTZA
'DAB KHA DOG SNGON PO'O, ,LTE BA'I RTZA 'DAB KHA GYEN

LTA DANG SNYING GA'I THUR LTA'I, ,MGRIN PA'I LTE BAR ZLA BA LA
GNAS PA'I AOm DMAR PO MGO GYEN LTA DANG, 'DAB MA KHA DOG DMAR PO
KHRA GYEN LTA BCU DRUG GSAL BTAB NAS, BAR DU RE RE BOR BA'I
PHYOGS BZHI DANG, MTSAMS BZHI YI GE SNGA MA

@009A *, ,BRGYAD RING PO KHA DOG DMAR PO LANGS PA DGOD DO, ,SPYI
BO'I LTE BAR ZLA BA LA GNAS PA'I HAm DKAR PO MGO THUR DU BSTAN
PA'I MTHAR 'DAB MA KHA DOG SNA TSOGS PA SUM CU RTZA GNYIS GSAL
BTAB NAS SHAR GYI 'DAB MA NAS

GA-YAS SKOR DU AA NAS BRTZAMS TE 'DAB MA RE RE DOR BAR DBYANGS
YIG BCU DRUG KHA DOG DKAR PO DGOD DO, ,THIG LE N'A DA DANG BCAS
PA 'OD BA ME LTA BU 'DZAG PA NI YI GE THAMS CAD 'DRA ZHING, SPYI
BO'I RTZA 'DAB KHA THUR LTA'O, ,DE LTAR BSGOMS

PAS GTUM MO 'BAR BA'I RGYU MTSAN, YE SHES MTSON PA'I DON BYANG
CHUB KYI SEMS DANG RLUNG YIN LA, RTZA'I YAL GA'I ZAD MTSAMS
MTHAR THUG PA BDUN KHRI NYIS STONG PO RNAMS RLUNG DANG BYANG
CHUB KYI SEMS 'DAB MA SNGAR BSHAD PA RNAMS KYI NANG

DU 'DU ZHING, RTOG PA GAR BZHAG GI RJES SU RLUNG 'GRO BAS RLUNG
'DU BA'I PHUL GZHAN DANG MI 'DRA BA'I DGOS PA YOD LA, THOG MA
NAS GTUM MO'I ME 'BAR BA LA DMIGS PA NI GTUM MO'I PHYOGS TZAM
YIN NO, ,DE LTAR BSKYED RIM THUN BZHIR

BSGOMS PA'I MTHAR BSGOM ZHING, 'DAB MA YI GE DANG BCAS PA DE
TZAM GSAL MI NUS NA LTE BAR YI GE BZHI PO TZAM GSAL BTAB LA
DMIGS PA BZUNG NGO, ,DE LTAR BSGOMS PA'I MTHAR YI GE RNAMS LA
DMIGS PA'I GSAL SNANG SKYES PA NA

SPRUL PA'I 'KHOR LO'I LTE BA'I AA THUNG LA ME RGYA KHAB KYI SBOM
PHRA TZAM DRANG PO GA-YO BA MED PA 'BAR NAS DBU MA'I NANG NAS
GYEN DU SONG STE, SPYI BO'I HAm YIG ZHU BAR DMIGS SHING DE LAS
ME 'BAR BA 'DAB MA'I NANG DU SONG STE SNGAR BKOD PA'I BYANG

@009B SEMS KYI YI GE BCU DRUG ZHU NAS HAm ZHU BA DANG GONG BU
GCIG TU 'DRES TE 'OG TU SONG NAS MGRIN PA'I AOm YIG DANG GCIG TU
'DRES, DE LAS ME 'BAR BA 'DAB MA'I NANG DU SONG STE YI GE BRGYAD
ZHU NAS AOm ZHU BA DANG GCIG TU 'DRES, GONG BU DE NYID 'OG TU

SONG STE SNYING GA'I H'Um YIG DANG 'DRES, DE LAS ME 'BAR BAS
'DAB MA'I NANG GI YI GE RNAMS ZHU NAS H'Um YIG DANG 'DRES, DE
ZHU NAS LTE BA'I AAm LA THIM, DE LAS KYANG ME 'BAR BAS 'DAB MA'I
NANG GI SDE TSAN BRGYAD KYI YI GE ZHU NAS AAm LA THIM, DE ZHU
BAS

BYANG CHUB KYI SEMS KYI THIG LE SHEL LTAR DKAR LA 'TSAR ZHING
DMAR BA'I MDANGS CHAGS PA YUNGS 'BRU TZAM DU GSAL BTAB LA DE LA
RTZE GCIG TU BSGOM MO, ,DE'ANG SHES PA DE'I NANG DU ZHUGS PAR
BSAMS PA LA RTZE GCIG TU BZHAG GI SHES

PAS ZUR NAS DMIGS RTEN LA GTOD PA LTAR MI BYA'O, ,SKABS 'DIR
GNAS CHA RNYED PA TZAM DGOS PAR MI BZUNG STE, GTUM MO 'BAR NAS
LHAN SKYES KYI BDE BA BSGRUB 'DOD PA'I PHYIR RO, ,DE LTAR DMIGS
RTEN DANG SHES PA GNYIS GCIG TU 'DRES PA

LTA BU'I NYAMS SKYES KYI BAR DU BSGOMS NAS, DE NAS THIG LE DE'I
DBUS SU MAR ME BTZUGS PA LTA BU'I ME KHA DOG DMAR BA REG BYA TSA
BA RGYA KHAB KYI SBOM PHRA TZAM RING THUNG SOR BZHI TZAM LA
MNYAM PAR BZHAG GO ,DE LTAR YUN RING DU BSGOMS PA NA SPYI BO'I

HAm YIG ZHU NAS BDE BA SKYE BAR 'GYUR RO, ,'OD ZER GYI RE KH'A
SHIN TU PHRA BA DE'ANG BSIL BAR 'GYUR TE ZHES GSUNGS PA'I DON
NI, SLOB DPON AA BHYA DANG, SH'AKYA SRUNG BA DANG, DBU MA PA TI
SOGS KYIS BSIL BA'I DON BDE BA BSKYED PA LA BSHAD PAS, SNGAR

@010A *, ,REG BYA TSA BA PHYIS GRANG BAR SONG BA NI MA YIN TE,
DPYID THOB PA YIS CHOG SHES DANG, ,SGOM PAR 'JUG PA RNAM PAR
GNAS, ,ZHES GSUNGS PA LTAR RO, ,DE LTA BU'I SKABS SU BDE BA
SKYES PA TZAM LHAN SKYES KYI BDE BAR MI

'JOG STE, DE LA DBANG DUS KYI LHAN SKYES DANG, LAM DUS KYI LHAN
SKYES DANG, 'BRAS DUS KYI LHAN SKYES RNAMS SU YOD PA'I DANG PO
DANG THA MA GNYIS RE ZHIG MI STON LA, BAR PA LA BSKYED RDZOGS
GNYIS BSDUS PA YOD PA'I RDZOGS RIM GYI LHAN

SKYES DANG PO SKYE BA'I TSAD NI, SNGAR BSHAD PA'I GTUM MO BSGOMS
PA'I STOBS KYIS GA-YAS GA-YON GYI RGYU BA 'GAGS SHING, DE 'GAGS
PA'I STOBS KYIS LTE 'OG NA YOD PA'I ME SAD BYED KYI RLUNG GA-YOS
PAS SBAR BA'I 'BAR 'DZAG GI

BDE BA SKYES PA NAS 'DZIN PA YIN NO, ,SPYIR RLUNG GI STOBS KYIS
KHAMS PHYIR 'PHO BAR BYED KYANG, RLUNG DES SBAR BA'I MES BZHUS
PA'I KHAMS NI PHYIR MI 'PHO BA YIN NO, ,DE NAS SPRO BSDU LA
BSLAB PA NI, SKRA YI RTZE MO BRGYA STONG LA, ,GLOG

'GYU BA DANG MTSUNGS PA'I 'OD, ,CES GSUNGS PA LTAR, SNGAR GYI
GTUM MO'I ME SOR BZHI PA DE LAS 'OD 'PHROS NAS 'KHOR LO BZHI'I
'DAB MA THAMS CAD KYI NANG DU SONG STE, RTZA'I NANG SBYANGS NAS
SOR MO'I RTZE MO DANG, BA SPU'I BU GA

THAMS CAD KHYAB PAR BSGOM ZHING, DE LAS BYUNG BA'I ME SNA BUG
GA-YAS PA NAS 'THON TE SEMS CAN THAMS CAD SANGS RGYAS LA BKOD,
DANG PO NAS SANGS RGYAS ZIN PA DANG BCAS PA RNAMS KYI SNA BUG
GA-YON PA NAS ZHUGS TE BDE CHEN GYI

@010B 'KHOR LO'I BAR GYI RTZA NANG THAMS CAD SPANGS NAS SANGS
RGYAS KYI YE SHES KYI BDUD RTZI'I GTUM MO'I ME DANG RO GCIG TU
'DRES PA SNA BUG GA-YAS PA RNAMS NAS BYUNG, RANG GI SNA BUG
GA-YON PA NAS ZHUGS TE, BDE CHEN GYI 'KHOR LO NAS RIM GYIS
RTZA'I

'DAB MA RNAMS DANG BA SPU'I BU GA'I BAR RNAMS SU KHYUB PAS RGYUD
BYIN GYIS BRLAB PAR BSAM MO, ,DE NAS DGA' BZHI'I RTOGS PA SKYE
TSUL NI, KHA SBYOR LAS, 'KHOR LO BZHIR NI RAB DBYE BAS, ,SA SOGS
'BYUNG BA CHEN PO DANG, ,THUN BZHIR BYIN GYIS

BRLAB PA DANG, PADMA BZHIR NI YANG DAG 'BYUNG, ,DGA' BA BZHI YI
NGO BO YIS, ,SBYOR BA YI NI SNGON DU'O, ,MCHOG TU DGA' BA'I NGO
BO YIS, ,BYA BA BYED PA'I DNGOS PO LAS, ,DPAL LDAN RDO RJE SEMS
GZUGS KYIS, ,'DIR NI 'JIG RTEN BDE BAR ROL, ,

ZHES GSUNGS PA'I DON, MAN NGAG SNYE MAR PHYAG CHEN THIG LE
DRANGS NAS RGYAS PAR BSHAD DE, DE'ANG ZLA BA'I CHA BCU DRUG
DANG, NYI MA'I KHYIM BCU GNYIS SU GSUNGS PA'I, ZLA BA BYANG CHUB
KYI SEMS DKAR PO DANG, NYI MA BYANG CHUB KYI SEMS DMAR PO YIN

TE, DE LA SNGAR BSHAD PA'I GTUM MO'I RNAL 'BYOR BSGOMS NAS SPYI
BO'I HAm YIG ZHU BA LA BRTEN NAS BDE CHEN GYI 'KHOR LO'I LTE BA
NAS LONGS SPYOD KYI LTE BA'I BAR LA DGA' BA SKYE ZHING, DE'I
NANG NAS KYANG LUS KYIS TSIGS BZHIR DGA' BA CHUNG NGU

DANG, 'BRING DANG, CHEN PO DANG, SHIN TU CHEN PO BZHI RIM PA
BZHIN SKYE'O, ,LONGS SPYOD NAS CHOS 'KHOR GYI LTE BA'I BAR LA,
MCHOG DGA' DANG, DE NAS SPRUL BA'I LTE BA'I BAR LA KHYAD PAR GYI
DGA' BA DANG, DE NAS NOR BU'I DBUS SU CHUD PA'I BAR LA LHAN

@011A *, ,CIG SKYES PA'I DGA' BA SKYE ZHING, DE GSUM LA'ANG
CHUNG DU, ,'BRING, CHEN PO, ,SHIN TU CHEN PO BZHI BZHIR PHYE BAS
ZLA BA'I CHA BCU DRUG GO, NYI MA'I CHA BCU GNYIS NI KHAMS DMAR
PO LA BRTEN NAS SKYES PA'I DGA' BA BZHI

'KHOR LO BZHI'I BAR LA CHUNG DU 'BRING CHEN PO GSUM GSUM DU PHYE
BAS BCU GNYIS, DE'ANG YAS BABS KYI DGA' BA SNGAR BSHAD PA LTAR
GYI MTSAN NYID YONGS SU RDZOGS PA GCIG SKYES NA KHAMS PHYIR MI
'PHO BAR GYEN DU LDOG BRTEN 'BREL

GYI CHOS NYID YIN NO, ,BLA MA SNGA MA RNAMS KYIS MAS BRTAN LA
DGA' BA BZHIR PHYE'ANG RGYUD DANG 'GREL PA KHUNGS THUB RNAMS NAS
LHAN SKYES KYI BDE BA CHUNG 'BRING GI DBYE BA KHO NAR GSUNGS SO,
,DE'I RJES LA YAS BABS KYI DGA' BA LA JI LTAR

DBYE SNYAM NA, GSAL BAR MA GSUNGS KYANG LHAN SKYES KYI BDE BAR
DON GYIS 'THOB BO, ,'DI NI BYI BA LO'I DGUN GNAS GONG DKAR BAS
BTEG DUS BLA MA RIN PO CHE BLO BZANG GRAGS PA'I ZHAL SNGA NAS MA
RGYUD KYI RDZOGS RIM DPYID KYI THIG LE DGE 'DUN

BRGYA TZAM LA GNANG DUS SLOB DPON DKA' BCU PA DAR MA RIN CHEN
GYIS ZIN BRIS MDZAD PA YIN NO, ,SARBA MANGGA LAm,