@1A *, ,TSAD MA RIGS THIGS KYI 'GREL PA LEGS BSHAD SNYING PO'I GTER
BZHUGS SO, ,

@1B #, ,RJE BTZUN BLA MA DAM PA RNAMS LA GUS PAS PHYAG 'TSAL
LO, ,GANG GI GSUNG MCHOG NYI MA'I 'OD ZER GYIS, ,BDAG BLO'I GTI
MUG MUN PA SEL MDZAD CING, ,THAR PAR 'JUG

PA'I LAM BZANG GSAL MDZAD PA, ,BLA MA LHAR BCAS ZHABS LA SPYI
BOS 'DUD, ,RIGS CAN THAR PAR 'JUG PA'I SGO GCIG PU, ,RIGS DANG
MI RIGS TSUL BZHIN PHYED PA NI, ,RIGS LAM DRI

MED SHES LA RAG LAS PAS, ,RIGS PA'I THIGS PA LEGS PAR BSHAD KYIS
NYON, ,DE LA DAL BA'I RTEN BZANG PO THOB PA'I DUS 'DIR, RTOGS PA
SNGON DU GTONG BA DAG NI 'JIG RTEN PA'I RGAN PO RNAMS

KYI LUGS KYI RJES SU MI 'JUG PAR, PHYI MA PHAN CHAD KYI GTAN GYI
BDE BA BSGRUB PA LA GUS PAR BYED LA, DE'I THABS KYANG SHING RTA
CHEN PO RNAMS KYI RJES SU 'BRANGS NAS LAM PHYIN CI MA LOG PA,
YANG DAG PA'I

@2A *, ,SHES PAS LEGS PAR GTAN LA PHAB NAS TSUL BZHIN DU NYAMS
SU LEN PA LE 'BAD PAR BYA BA YIN LA, YANG DAG PA'I SHES PA DE
NI, RJE BTZUN 'JAM PA'I DBYANGS KYIS DNGOS SU RJES SU BZUNG

ZHING; THUB PA'I BSTAN PA CHES CHER RGYAS PAR MDZAD PA BDAG NYID
CHEN PO SLOB DPON PHYOGS KYI GLANG POS, DON TSAN DRUG TU BSDUS
NAS STON PA TSAD MA KUN LAS BTUS PAR GSAL BAR MDZAD DE, DE LA
MNGON SUM

DANG; RANG DON RJES DPAG DANG, GZHAN DON DANG, DPE DANG DPE LTAR
SNANG BRTAG PA DANG, GZHAN SEL BRTAG PA DANG, LHAG CHOD BRTAG PA
DANG, DRUG GIS GTAN LA 'BEBS PAR MDZAD DO, ,DE YANG BDAG

CAG GI STON PA THUB PA SANGS RGYAS BCOM LDAN 'DAS RNAM GROL DON
GNYER LA TSAD MA'I SKYES BUR DNGOS STOBS KYI RIGS PAS BSGRUB PAS
GSUNG RAB MTHA' DAG GI DGONGS PA RDZOGS PAR RTOGS PAR GZIGS

NAS; THOG MAR THUB PA TSAD MAR GYUR PA'I SGO NAS BSTOD PA MDZAD
DO, ,DE'I BRJOD BYA RNAMS KYANG RIGS PA'I SGOR, MNGON SUM DANG
NI RJES SU DPAG ,LTAR SNANG BCAS PA BDAG RIG BYED, ,SGRUB PA
DANG NI SUN

@2B 'BYIN NGAG ,LTAR SNANG BCAS PA GZHAN RTOGS BYED, CES
GSUNGS PA LTAR, DE DAG KYANG BRGYAD DU DBYE STE, MNGON SUM DANG
MNGON SUM LTAR SNANG DANG, RJES DPAG DANG RJES DPAG LTAR SNANG
DANG, SGRUB NGAG DANG SGRUB DAG LTAR SNANG DANG, SUN 'BYIN

DANG SUN 'BYIN LTAR SNANG NGO, ,DE DAG GI DON NAS BCU'I DBANG
PHYUG RGYAL SRAS KUN TU BZANG PO NYID DU GRAGS PA SLOB DPON CHOS
KYI GRAGS PAS, RAB TU BYED PA SDE BDUN GYI SGO NAS GSAL BAR
MDZAD DO, ,DE RNAMS LAS LUS LTA PU'I BSTAN BCOS

GSUM LAS, RNAM 'GREL DANG, RNAM NGES DANG, RIGS THIGS RNAMS SO,
,DANG PO NI, RANG NYID KYIS SHES BYA'I GNAS MTHA' DAG NGES NAS
GZHAN RJES SU 'DZIN PA'I THABS, RTOG GE'I TSIG DON BRGYAD, TSAD
MA KUN LAS BTUS PA'I GZHUNG GI CHA

DANG SBYAR NAS, RGYAS PAR GTAN LA 'BEBS SHING, DE LAS KYANG
MNGON SUM LE'U'I DON RNAL 'BYOR MNGON SUM THAMS CAD MKHYEN PA
BSGRUB PA DKA' BA'I GNAS DANG, GTZO BO'I DON DU GZIGS PA DANG,
SLOB DPON PHYOGS KYI GLANG POS THUB PA

TSAD MAR BSGRUB PA'I SGO NAS, GSUNG RAB KYI DGONGS PA 'GREL BA'I
TSUL LA NGO MTSAR SKYED PA'I CHED DU BSTAN PA DANG, STON PA TSAD
MAR DNGOS STOBS KYI RIGS PAS RGYAS PAR GTAN LA 'BEBS PA'I LE'U
ZUR PA MDZAD DO, ,DE YANG THAMS CAD

MKHYEN PA SKYED BYED KYI RGYU MED PA DANG, LAM 'DI 'DRA BA GOMS
PAS THAMS CAD MKHYEN PAR GYUR PA'I SHES BYED KYI RGYU 'AM SGRUB
BYED YANG DAG MED DO ZHES LOG PAR RTOGS PA GNYIS LAS DANG PO
BSAL NAS, STON PA LAM GANG NAS GSHEGS PA RTOGS

@3A *, ,PA'I CHED DU, KUN LAS BTUS KYI MCHOD BRJOD KYI TSIGS
BCAD PHYED SNGA MA LA JI LTAR 'BYUNG BA'I RIM PA DANG MTHUN PA'I
BSHAD PA MDZAD, LOG PAR RTOG PA GNYIS PA BSAL NAS STON PA LAM DE
NAS 'BRAS BU DER BYON PA'I SGRUB

BYED YANG DAG RTOGS PA'I CHED DU TSIGS BCAD DE LA LUGS LAS LDOG
PA'I BSHAD PA MDZAD DO, ,TSAD MA RNAM NGES LAS NI, SLOB DPON
PHYOGS KYI GLANG PO LA RTOG GE ME SHES SO ZHES RGOL BDAG GI SDUG
BSNGAL GYI RGYU BZLOG PA'I DON DU SNYING RJE CHEN

POS KUN NAS BSLANGS NAS, DE DAG GI LOG PAR RTOG PA BSAL BA'I
CHED DANG TSAD MA DANG GZHAL BYA'I DE KHO NA NYID, TSAD MA KUN
LAS BTUS KYI GZHUNG GI CHA DANG SBYAR ZHING, SNGA MA LAS KYANG
CUNG ZAD BSDUS BA TZAM GYI RIGS PA'I DE KHO NA NYID RTOGS PAR

'DOD PA DAG RJES SU BZUNG BA'I DON DU MDZAD DO, ,CHA KUN NAS
YONGS SU RDZOGS PA SNGA MA LAS MI RGYAS MOD, RTOG GE'I TSIG DON
BRGYAD TSANG BAR STON ZHING, GZHAN DON NI SNGA MA LAS KYANG CHES
CHER RGYAS SO, ,RIGS THIGS NI, SBROS PA RGYAS PA'I RJES

SU 'JUG MI NUS PA DANG, TSIG NYUNG DUS DON RGYA CHEN PO KHONG DU
CHUD NUS PA'I GANG ZAG GNYIS KYI DBANG DU BYAS NAS RTOG GE'I LUS
BSDUS NAS BSTAN PA YIN NO, ,LUS DE DAG GI CHA SHAS GSAL BAR BYED
PA NI, BZHI STE, GTAN TSIGS THIGS PA DANG,

'BREL PA BRTAG PA DANG, RGYUD GZHAN BSGRUB PA DANG, RTZOD PA'I
RIGS PA'O, ,DE LA DANG PO GNYIS NI, RANG DON RJES DPAG GI YAN
LAG STE, DANG PO NI, LKOG GYUR RTOGS PA GTAN TSIGS LA RAG LAS
SHING, DE YANG MTHA' CHOD PAR RTOGS PA,

@3B RTAGS KYI TSUL GTAN LA PHEBS PA LA RAG LAS PAS, TSUL DRUG
LA SOGS PA YOD PA DANG, GCIG TU ZAD PA'I LOG PAR RTOG PA BSAL
NAS, TSUL GSUM DU NGES PAR BSGRUB PA'I CHED DU, PHYOGS CHOS DE
CHAS KHYAB PA YI, ZHES PA'I

GZHUNG SPROS NAS 'CHAD PA YIN NO, ,TSUL GSUM GYI RTZA BA YANG
'BREL PA LA RAG LAS SHING, GZHAN DAG LDAN 'DU LA SOGS PA'I 'BREL
PA RDZAS GRUB 'DOD PA DAG GI LOG PAR RTOG PA BSAL NAS, 'BREL
PA'I NGO BO DANG, GRANGS LA SOGS PA NGES

PA'I CHED DANG, THAR THOB PAR BYED PA'I THABS NI, BDAG MED RTOGS
PA'I SHES RAB YIN CING, 'KHOR BA'I RTZA BA NI BDAG 'DZIN YIN LA,
DE'I ZHEN YUL GANG ZAG GI BDAG ,'BREL PA RDZAS GRUB BKAG PAS
KHEGS PAR DGONGS NAS

'BREL BA BRTAGS PA MDZAD DE, MED NA MI 'BYUNG NGES PHYIR RO ZHES
PA'I GZHUNG RGYAS PAR 'CHAD PA YIN NO, ,GZHAN DON GYI YAN LAG NI
PHYI MA GNYIS TE, PHYI ROL DON GYIS DBEN PA'I RNAM RIG TZAM YIN
NA, GZHAN DON BYED PA'I YUL GZHAN GYI RGYUD TSAD MAS

MA GRUB PAS, DE'I DON BYED PA MI 'THAD PAR RGOL BA LA, LUS NGAG
GI BYA BA LAS DE'I KUN SLONG DPAGS NAS, DE RANG GI RGYUD DANG
'BREL PA BKAG PAS GZHAN RGYUD BSGRUB PA'I CHED DU, RGYUD GZHAN
BSGRUB PA MDZAD DE, RNAM RIG TZAM DU MNGON SUM GYI

SKABS SU GTAN LA PHAB PAS, DOGS PA SKYE BA'I GZHI NI, MNGON SUM
LE'U YIN LA, LOG PAR RTOG PA'I NGO BO SEL BA NI GZHAN DON GYI
YAN LAG GO ,RTZOD PA'I RIGS PA NI, GZHAN GYI DON BSGRUB PA'I TSE
ZANG ZING GI SBYIN PA SOGS KYIS RE SHIG PA'I

@4A *, ,BDE BA LA SBYOR YANG GTAN DU BA MIN LA, GTAN GYI BDE
BA BSGRUB PA NI, GZHI DANG, LAM DANG 'BRAS BU RNAMS LA MTHA'
GCIG TU 'DZIN PA'I LOG RTOG DANG, MTHA' GNYIS SU DOGS PA'I THE
TSOM TSAD MA'I MTHA' CAN

GYI SUN 'BYIN DANG, SGRUB DAG GIS BSAL NAS YANG DAG PA'I LAM LA
SBYAR BA KHO NAS 'GRUB PA'I RTZOD PA'I TSUL SHES PA'I YAN LAG TU
MDZAD DO, ,DES NA TSAD MA SDE BDUN POS NI, THEG PA CHEN PO'I
RIGS CAN YANG DAG PAR RDZOGS PA'I SANGS

RGYAS SU BGROD PA'I LAM DANG, SANGS RGYAS NAS RIGS CAN GSUM GYI
DON BYED PA'I LAM RNAMS STON PA YIN LA, DE YANG, DGE SLONG DAG
GAM MKHAS RNAMS KYIS, ,BSREGS BCAD BRDAR BA'I GSER BZHIN DU,
,LEGS PAR BRTAGS LA

DA YI BKA', ,BLANG BAR BYA YI GUS PHYIR MIN, ZHES GSUNGS PA
LTAR, GZHAL BYA'I GNAS DANG PO GNYIS DNGOS PO STOBS ZHUGS KYI
RIGS PAS DBYAD PA DAG PAR BYED PA DANG, SHIN TU LKOG GYUR STON
PA'I SKABS LA YANG, SNGA PHYI

'GAL BA DANG, DNGOS SHUGS 'GAL PA YOD MED DNGOS STOBS KYI RIGS
PAS DBYOD PAR BYED LA, SHIN TU LKOG GYUR GYI DON NYID DBYAD PA
GSUM GYIS DAG PA'I LUNG GI RTAGS LA BRTEN NAS DPOG PA'I TSUL
GTAN LA 'BEBS PA YIN LA,

DE RNAMS KYI DANG PO RNAM 'GREL PHYI MA RTZOD RIGS YIN NO, ,RTOG
PA'I DRA BA RNAMS BSAL CING ZHES PA SPYI'I MCHOD BRJOD YIN GYI,
RGYAN GYI 'GREL BSHAD BYED PA DAG ,LE'U GO RIMS LDOG NAS TSAD MA
GRUB PA'I LE'U DANG POR BYED PA NI, RE SHIG

@4B BZHAG GO ,DON BSDUS NA BSTAN BCOS SDE BDUN PO 'DI, BDAG
MED GNYIS RIGS PAS RTZAL DU BTON NAS 'CHAD PA NANG RIG GI BSTAN
BCOS KYI NANG NAS KYANG MNGON PA'I BSTAN BCOS YIN PAS NANG RIG
PA'I GSEB NAS 'DON PA DANG, THAR PA DANG THAMS CAD

MKHYEN PA BSGRUB PA'I SGRUB PA SNYING POR BYED PA'I GDAMS DAG GI
GTZO BO MI STON PAR, PHYI'I GO RGYA GCOD PA TZAM MO ZHES PA RANG
YANG PHUNG BAR BYED LA GZHAN YANG PHUNG BAR BYED PA'I THABS LA
'BAD PAR MI BYA'O, ,NGES PAR LEGS PA LUNG GI SGRUB BYED LA MI

BRTEN PAR RIGS PAS THOG MAR BSGRUBS NAS, DE'I RJES SU LUNG LA
BRTEN NAS MNGON MTHO SGRUB PA'I RIM PA NI, KLU SGRUB YAB SRAS
DANG, PHYOGS GLANG CHOS GRAGS SOGS BZHED PA MTHUN TE, RNAL 'BYOR
SPYOD PA BZHI BRGYA PA LAS KYANG, SANGS RGYAS KYI

GSUNG LKOG GYUR LA, ,GANG ZHIG THE TSOM SKYE 'GYUR BA, ,DE YIS
STONG PA NYID BSTEN TE, ,'DI NYID KHO NAR YID CHES BYA, ZHES
GSUNGS PA DANG, RNAM 'GREL LAS, BLANG DANG DOR BYA'I DE NYID NI,
,THABS BCAS RAB TU NGES PA YIS, ,GTZO BO'I DON

LA MI SLU'I PHYIR, ,GZHAN LA RJES SU DPAG PA NYID, CES GSUNGS PA
RNAMS DON MTSUNGS PA'O, ,DE LA 'DIR RIGS PA'I THIGS PA BSHAD PA
LA BZHI STE, MTSAN GYI DON, 'GYUR GYI PHYAG ,GZHUNG GI DON, MJUG
GI DON TO, ,DANG PO NI,

RGYA GAR GYI SKAD DU, N+YA YAm DANG BIN DU DANG N'A MA DANG, PRA
KA RA nA RNAMS RIM PA BZHIN DU, BOD KYI SKAD DU, RIGS PA DANG,
THIGS PA DANG, ZHES BYA BA DANG, RAB TU BYED PA ZHES BYA'O,
,GNYIS PA NI, 'PHAGS PA 'JAM DPAL GZHON NUR GYUR

@5A *, ,PA LA PHYAG 'TSAL LO, ZHES PA STE, BSGYUR BA'I BAR
CHAD ZHI BA DANG, LHAG PA SHES RAB KYI BSLAB PA BRJOD BYA'I GTZO
BOR STON PA MNGON PA'I SDE SNOD KYI DGONGS 'GREL DU SHES PA'I
CHED DU LO TZTSA BAS BKOD PA'O, ,BLTA

BA DANG 'CHAD PA SOGS KYI TSE YANG SKYABS 'GRO'I DON LEGS PAR
DRAN PAR BYAS NA, SKABS KYI BAR CHAD ZHI BA SOGS DGOS PA SHIN TU
MANG NGO, ,GNYIS PA LA GNYIS, BSTAN BCOS BRTZAMS PA DANG, BLTA
BA DANG, NYAN PA SOGS LA

'JUG PA'I YAN LAG DGOS 'BREL RNAM PAR BZHAG PA DANG, DGOS PA DE
LDAN GYI BSTAN BCOS BSHAD PA'O, ,DANG PO LA GNYIS, SPYI'I DON
DANG, YAN LAG GI DON TO, ,DANG PO LA, DGOS 'BREL GYI DAG BKOD
PA'I DGOS PA DANG,

TSAD MA SPYI'I RNAM GZHAG GO, ,DANG PO NI, DGOS PA'I DON DANG,
BSDUS PA'I DON DANG, TSIG DON RNAMS PHYI MA PHYI MA MA RTOGS
PAR, SNGA MA SNGA MA MI RTOGS PAS, RAB TU BYED PA NYAN PA'I
SNGON DU, BRJOD BYA DANG, DGOS PA SOGS YOD PAR

BSTAN DU ZIN KYANG, DE DAG RTOGS PA'I TSAD MA MED PAS, RTOG PA
DANG LDAN PA DAG ,TSIG TZAM LA BRTEN NAS MI 'JUG PA MA YIN NAM,
BRTZAM PA'I TSE DE BSTAN PAS CI BYA ZHE NA, SKYON MED DE, RAB TU
BYED PA'I LUS NI RNAM PA GNYIS TE, SGRA'I

LUS DANG DON GYI LUS SO, ,RJOD BYED SGRA'I DNGOS KYI DGOS PA NI,
DON BRJOD PA TZAM YIN PAS, DE TZAM GYIS RTOG LDAN 'JUG PA DANG
LDOG PA'I YAN LAG GANG DU YANG MI 'GYUR LA, BRJOD BYA'I DON GYI
LUS LA BYA ROG GI SO RTOG PA LTAR DGOS PA CUNG ZAD

@5B KYANG MED NA, RTOG LDAN DE STON PA'I BYA BA BRTZAM PAR MI
RIGS PAS, BSTAN BCOS BRTZAM PA'I THOG MAR BRJOD BYA DANG DGOS PA
BSTAN PAR BYA BA YIN LA, DE YANG DGOS 'BREL GYI NGAG MA BSTAN
NA, RAB TU BYED PA 'DI'I BRJOD BYA NI, DGOS PA PHAL CHER

MED SNYAM PA DANG, DGOS PA YOD KYANG, 'JOG PO'I GTZUG RGYAN LEN
PA'I MAN NGAG BZHIN DU, DGOS PA BSGRUB MI NUS PA DANG, MA BAG
MAR LEN PA'I MAN DAG BZHIN DU, DON DU GNYER BYA MA YIN PA DANG,
DGOS PA BSGRUB PA'I THABS RAB TU BYED PA 'DI

BAS SLA BA GZHAN YOD PA'AM, RAB TU BYED PA 'DI THABS MA YIN PA
SRID SNYAM NA RTOG LDAN 'JUG PAR MI 'GYUR LA, 'CHAD PA PO RNAMS
NI BRTZE BAS KUN NAS BSLANGS NAS, DNGOS PO LA MI GNAS PA GANG GI
BSAM PA DANG MTHUN PA'I DON STON PA

SRID KYI BSTAN BCOS RTZOM PA RNAMS NI DE LTA BU MI SRID DE, BLTA
BA DANG NYAN PA SOGS GCIG NAS GCIG TU BRGYUD PA DAG LA SGRA JI
BZHIN PA MA YIN PA'I DON BSTAN DGOS PA SRID MTHA' TZAM DU ZAD
LA, RTOG LDAN BRJOD BYA SOGS LOG BAR STON PA'I BSTAN

BCOS BRTZAM PA YANG MA MTHONG BAS, DGOS 'BREL GYI DAG MTHONG BA
NA, SNGAR BSHAD PA'I DON MI 'GYUR GYI THE TSOM DANG 'GAL BA, DON
'GYUR GYI THE TSOM BZHI DRANGS NAS, RTOG LDAN 'JUG BAR 'GYUR
BAS, BRJOD BYA DANG DGOS PA SOGS TSAD MAS MA

RTOGS KYANG NYAN PA SOGS LA 'JUG PA'I YAN LAG TU NGES PAR 'GYUR
BAS SNGAR BSHAD PA'I KLAN KA'I SKABS MED PA KHO NA'O, ,GNYIS PA
NI, PHAN PA MTHA' DAG SGRUB PA DANG, MI PHAN PA MTHA' DAG SPONG
BA SKYES BU'I 'DOD DON BSGRUB PA LA NGES PAR YANG DAG

@6A *, ,PA'I SHES PA SNGON DU 'GRO DGOS PA YIN GYI, DE SNGON
DU MA SONG BAR SHES PA GZHAN GYI RJES SU 'BRANGS NA BSLU BAR
BYED PAS MNGON MTHO DANG NGES LEGS DON DU GNYER BA'I MKHAS PA
RNAMS KYIS DE DAG RGYU 'BRAS TSAD MAS LEGS BAR RTOGS

NAS TSUL BZHIN DU NYAMS SU BLANG BAR BYA'O, ,'JIG RTEN NA BRTAN
PA'I DON DANG PHRAD PAR BYED PA LA MI SLU BAR BYED PA ZHES BRJOD
LA, DE BZHIN DU SHES PA YANG BRTAN PA'I DON DANG PHRAD PAR BYED
NA MI SLU BAR RIGS LA PHRAD PAR BYED PA YANG DON LA SKYES BU

'JUG PAR BYED PA YIN GYI, SHES PAS DON SKYED PAR BYED PA'I DON
NI MA YIN NO, ,'JUG PAR BYED PA'I DON YANG 'JUG YUL STON PAR
BYED PA YIN GYI, SHES PAS SKYES BU'I LAG NAS BZUNG NAS, DON GYI
DRUNG DU KHRID PAR BYED PA LA MA YIN LA, DE YANG

DON GSAR DU RTOGS PA TSAD MA'I 'BRAS BU YIN PAS, DE TZAM GYIS
TSAD MA'I BYA BA YONGS SU RDZOGS PA YIN GYI, SKYES BU DON GYI
DRUNG DU 'GRO BAR BYED NA YANG DE BSLU BAR BYED PA MI SRID DO,
,SKYES BUS LAG TU BZUNG BAR MI NUS PA, GLOG LA SOGS PA

LTA BU YANG GSAR DU RTOGS PA NYID 'JUG YUL BSTAN PA YIN GYI, DON
DANG SKYES BU NGES PAR PHRAD PA DGOS PA'I DON MA YIN NO, ,RNAM
'GREL GYI RANG GI MTSAN NYID DPYAD PHYIR RO, ZHES PA'I SKABS KYI
LHA DBANG BLO'I 'GREL BA'I DON MA RTOGS PA'I t'IKKA BYED

PA KHA CIG TSAD MA'I 'JUG YUL LA RANG MTSAN GYIS KHYAB PAR BSAMS
NAS DNGOS MED RTOGS PA'I RJES DPAG GI GZUNG RNAM DE NYID DE'I
'JUG YUL DU 'DOD PA SOGS PHYIN CI LOG TU SMRA BAR BYED DO, ,DE'I
'GREL PAR THAMS CAD DU DNGOS PO LA REG PA YIN NO ZHES

@6B PA'I DON NI, MTHAR RANG MTSAN LA MA BRTEN PA'I TSAD MA MI
SRID PAR STON PA YIN NO, ,DE YANG 'DUS MA BYAS KYI NAM MKHA'
DNGOS MED DU RTOGS PA'I RJES DPAG CHOS CAN 'JAL BA'I TSAD MA LA
BRTEN LA, CHOS CAN 'JAL BA'I TSAD MA NI, THOGS BCAS KYI

GZUGS GZHAN 'JUG PA'I GOS RNYED PA'I RTAGS LAS BAR GYI SNANG BA
MNGON PAR SKABS YOD KYI GZUGS LA THOGS BCAS KYI GZUGS BKAG PA
YOD PAR BSGRUB PA'I RJES DPAG YIN LA, DE YANG MTHAR MNGON PAR
SKABS YOD KYI GZUGS RANG MTSAN PA LA

BRTEN PA YIN PAS NGES MTSON NAS GZHAN LA YANG SHES PAR BYA'O,
,GZHAL BYA DNGOS PO'AM DNGOS MED GANG YIN YANG RUNG TSAD MAS
RTOGS PA'I DON GANG YIN PA DE NYID LA 'JUG YUL ZHES BYA'O, ,TSAD
MA LAS GZHAN GYIS NI, DON RANG DBANG DU RTOGS

NAS PHRAD PAR BYED NUS PA MA YIN NO, ,BCAD SHES NI SNGA MAS
RTOGS ZIN PA'I RJES SU 'JUG PAR BYED PA YIN LA, THE TSOM NI,
DNGOS PO DANG DNGOS PO MED PA GANG YANG MTHA' GCIG TU MA NGES PA
YIN LA, DON NGES PA MED PA DANG, PHRAD PA MI SRID CING, LOG

SHES NI, JI LTAR BZUNG BA LTAR, DON DANG 'BREL PA MED PAS, DES
BSTAN PA'I DON DANG PHRAD MI NUS SO, ,YID DPYOD KYIS KYANG RGYU
MTSAN YANG DAG LA BRTEN NAS MTHA' GCIG TU NGES PA MED PAS, YONG
NGES KYI RGYU MTSAN MED PAS DON DANG PHRAD PAR

MI NUS PAS, 'BRAS BU DON GNYER GYIS DANG POR BSLU BA MED PA'I
SHES PA DON THOB PA'I THABS SU BTZAL BAR BYA BA YIN LA, BSTAN
BCOS SU YANG, DE NYID DPYAD PAR BYA BA YIN GYI YUL DANG DUS DANG
RNAM PA 'GAL BA'I SHES PA NI TSAD MAR GZUNG BAR BYA

@7A *, ,BA MA YIN TE, YUL 'GAL BSGO'I BU GA'I GSEB KYI YUL NA,
NOR BU'I 'OD GNAS PA LA NOR BU'I SNYAM DU 'DZIN PA'I SHES PA
TSAD MA MIN TE, DE NA NOR BU MED PA'I PHYIR DANG, KHANG BA'I
PHUG NA NOR BU GNAS PA LA TSAD MA MA YIN

TE; DE DNGOS SHUGS GANG LA YANG MA RTOGS PA'I PHYIR RO, ,DUS
'GAL BA NAM PHYED YIN PA LA, NYIN PHYED KYI DNGOS POR 'DZIN PA'I
RMI LAM GYI SHES PA LTA BU YANG TSAD MA MA YIN NO, ,RNAM PA 'GAL
BA DUNG DKAR PO LA SER BOR 'DZIN PA LTA BU'O, ,

KHA CIG TSAD MA KUN LAS BTUS KYI 'GREL BSHAD KYI LUGS SU BSAMS
NAS, DUNG GI DBYIBS LA CHAD MAR 'DOD BA NI MI 'THAD DE, DUNG GI
DBYIBS LA KHA DOG DKAR PO DANG BDAG GCIG PA YIN GYI SER PO DANG
'BREL BA MED PA'I PHYIR DANG, SER

PO'I RNAM PA TZAM ZHIG SNANG BAS DUNG GI DBYIBS DNGOS SHUGS GANG
LA YANG RTOGS PA MED PA'I PHYIR RO, ,DES NA TSAD MA NI, YUL DUS
RNAM PA 'GAL BA LA MI SLU BAR 'GYUR MI SRID PAR SHES PAR BYA'O,
,TSAD MA RNAM 'GREL DANG, RNAM NGES

SU TSAD MA SPYI'I MTSAN NYID STON PA'I GZHUNG DGOS 'BREL GYI
NGAG LAS LOGS NA YOD PA LTAR 'DIR MED CING, DAG 'DIS KYANG CHAD
MA'I MTSAN NYID DON GYIS BSTAN PA LA DGONGS NAS, SLOB DPON CHOS
MCHOG GIS TSAD MA SPYI'I RNAM GZHAG SKABS

'DIR MDZAD PA LTAR BSHAD DO, ,GNYIS PA YAN LAG GI DON NI, YANG
DAG PA'I SHES PA TSIG DON BRGYAD KYI SGO NAS BSHAD PA LA DGOS PA
YOD DE, DE NI SKYES BU'I GNAS SKABS DANG MTHAR THUG GI DON THAMS
CAD 'GRUB PA'I THABS SU NGES PAR SNGON DU

@7B 'GRO BA CAN YIN PAS NA DE BSTAN NAS RTOGS PA'I CHED YIN
PA'I PHYIR RO, DON NI RNAM NGES LTAR DE BSTAN PA'I DON DU 'DI
BRTZAM MO, ZHES PAR 'GYUR BAS 'BRAS BU RTOGS PA LA RGYU BSTAN
PA'I MING GIS BTAGS NAS BSTAN PA YIN LA, 'DOGS PA'I RGYU MTSAN
DANG

DNGOS LA GNOD BYED GO BAR ZAD LA, BTAGS PA'I DGOS PA NI BSAM
PA'I SHES RAB LA THOS PA'I SHES RAB SNGON DU 'GRO DGOS PAR SHES
PA'I CHED YIN NO, ,DES NA YANG DAG BA'I SHES PA ZHES PA DANG, DE
ZHES PAS BRJOD BYA BSTAN LA, ,BSTAN TO

ZHES PAS DGOS PA DANG BRTZAM PAR DAM BCA' BSTAN LA, SKYES BU'I
ZHES SOGS KYIS NYID DGOS DANG GSUM PO THABS DANG THABS BYUNG DU
BSTAN PAS 'BREL BA 'PHANGS SO, ,DAG DON NI BSTAN BCOS RIGS PA'I
THIGS PA CHOS CAN, BRJOD BYA MED PA

MA YIN TE, YANG DAG PA'I SHES PA LA 'KHOR BCAS KHYOD KYIS BRJOD
BYAR STON PA'I PHYIR, DGOS PA YOD DE, KHYOD LA BRTEN NAS DE BDE
BLAG TU RTOGS PA'I PHYIR, NYID DGOS YOD DE, KHYOD KYI DON BDE
BLAG TU RTOGS PA LA BRTEN NAS SKYES BU'I GNAS

SKABS DANG MTHAR THUG GI DON 'GRUB PA'I PHYIR, 'BREL BA YOD DE,
KHYOD DANG KHYOD KYI DGOS PA DANG, NYID DGOS RNAMS THABS DANG
THABS BYUNG DU GNAS PA'I PHYIR, GNYIS PA DGOS PA DE LDAN GYI
BSTAN BCOS BSHAD PA LA GNYIS, RANG GIS GZHAL

BYA NGES PA'I THABS DANG, NGES NAS GDUL BYA GZHAN RJES SU 'DZIN
PA'I THABS BSHAD PA'O, ,DANG PO LA GNYIS, LOG RTOG BZHI BSAL
BA'I SGO NAS MNGON SUM LE'U BSHAD PA DANG, LKOG GYUR RTOGS PA'I
THABS RANG DON LE'U BSHAD PA'O, ,DANG PO

@8A *, ,LA GNYIS, LE'U'I GZHUNG BSHAD PA DANG, LE'U'I MTSAN
BSTAN PA'O, ,DANG PO LA BZHI, TSAD MA'I GRANGS LA LOG PAR RTOG
PA BSAL BA DANG, MNGON SUM GYI MTSAN NYID LA LOG PAR RTOG PA
BSAL BA DANG, TSAD MA

GNYIS KYI YUL LA LOG PAR RTOG BA BSAL BA DANG, MNGON SUM TSAD
MA'I 'BRAS BU LA LOG PAR RTOG PA BSAL BA'O, ,DANG PO LA, SPYI'I
DON DANG, YAN LAG GI DON TO, ,DANG PO LA, DBYE GZHI LA DGOS PA
BCAD PA DANG, DBYE BA BSTAN PA'I

DGOS PA'O, ,DANG PO NI SLOB DPON CHOS MCHOG GIS, YANG DAG PA'I
SHES PA NI GNYIS TE, 'DOD DON THOB PA'I RANG BZHIN DON BYED
SNANG CAN DANG, SGRUB BYED DU SNANG BA'AM 'JUG PAR BYED PA'I
SHES PA'O, ,DANG PO NI, DPYAD PA BYA BA MA YIN TE, BSTAN

BCOS DPYOD PA NI BLANG DOR BYA BA'I THABS SHES PA'I CHED DU YIN
LA, DE NI DON THOB PA'I DUS CAN YIN PA'I PHYIR RO, ,GNYIS PA NI,
GNAS SKABS DANG MTHAR THUG GI DON THOB PA'I THABS DAM PA YIN PAS
DE NYID BSTAN BCOS SU BSHAD PAR BYA BA YIN NO,,

ZHES GSUNGS PA LA, SNGA RABS PA KHA CIG GIS DGAG PA MDZAD PA NI,
DE'I BZHED PA MA LONGS BZHIN DU DGAG BA MDZAD PA YIN PAS CHES MI
RIGS PAR TSAD MA RNAM PAR NGES PA'I RNAM BSHAD CHEN MOR BSHAD
ZIN BAS DER SHES PAR BYA'O, ,DE'I DON

MDOR BSDUS NA, DANG BOR 'JUG PAR BYED PA'I SHES PA DE NYID TSAD
MA GNYIS KYI DBYE GZHIR SHAS PA'I CHED DU DANG POR MI SLU BA
DANG, GSAR DU MI SLU BA ZHES DANG PO'I DON LA DOGS PA BCAD PA
YIN NO, ,MNGON SUM DANG RJES DPAG SKAD CIG DANG PO TSAD

@8B MA YIN GYI, RIGS RGYUN SKAD CIG GNYIS PA NAS GZHAL BYA LA
NGES PA 'DREN YANG, BCAD SHES YIN GYI TSAD MA MA YIN TE, 'THAD
LDAN DU DE NYID KYI PHYIR DANG PO'I MNGON SUM DANG RJES SU DPAG
PA'I SKAD CIG MA NYID KYIS DON BYED PAR NUS PA'I DNGOS

PO'I RGYUN NGES PAS 'JUG PA'I YUL DU BYED PAR NUS PA'I PHYIR,
DE'I RGYUN DU GYUR PA GRUB PA DANG BDE BA THA MI DAD PA PHYI MA
RNAMS TSAD MA YIN PA SPANGS PA YIN NO, ZHES BSHAD PAS GZHAL BYA
LA NGES SHES THOG MAR 'DREN PA'I SKAD CIG MA TSAD MA YIN

GYI; GZHAL BYA LA NGES PA 'DREN NUS RGYUN PHYI MA RNAMS RTOGS
ZIN GYI DON RTOGS PAR BYED PA'I BCAD SHES SO, ,TSAD MA SDE BDUN
DANG, DE'I 'GREL BYED RGYA GAR GYI MKHAS PA SUS KYANG BCAD SHES
LA RTOG PAS KHYAB PAR BSHAD PA MED DO, ,CHANG

MA DE LA YANG, RANG LAS NGES DANG GZHAN LAS NGES GNYIS YOD LA,
DE YANG RNAM NGES LA, MNGON SUM YANG NI DON MED NA, ,MI 'BYUNG
BA LAS TSAD MA NYID, ,'BREL BA YI NI RANG BZHIN DE, ,RGYU YIN
PAS NA GNYIS KA MTSUNGS, ZHES BSHAD

PAS RANG GI GZHAL BYA'I DON MED NA, RANG NYID MI 'BYUNG BA RANG
STOBS KYIS NGES PAR BYED NA, RANG NGES DANG GZHAN STOBS KYIS
NGES PAR BYED PA GZHAN NGES TE, DPER NA RGYANG RING PO'I MER
SNANG GI KHA DOG DMAR 'BAR BA 'JAL BA'I DBANG PO'I MNGON

SUM TSAD MA DE SNANG BA LA THE TSOM MA SKYES PA'I SNGA ROL TU
NGES PA 'DREN PAS KHYAB LA, MER SNANG BA DE SNANG BA LTAR GYI
DON ME MED NA RANG NYID MI 'BYUNG BA LA THE TSOM MA DRANGS PA'I
SNGA ROL TU NGES PA DRANGS NA RANG NGES DANG, THE TSOM 'DREN NA
GZHAN NGES SO, ,

@9A *, ,RJES DPAG TSAD MA NI, DPER NA SGRA BYAS PA YIN PA
DANG, BYAS NA MI RTAG PA'I KHYAB PA NGES ZIN MA BRJED PAS SGRA
MI RTAG PA MED NA, DE RTOGS KYI TSAD MA RANG NYID MI 'BYUNG BA
RANG STOBS KYIS NGES PA BSKYED PAS RANG NGES KHO

NA'O; ;MTSAN NYID NI GSAR DU MI SLU BA'I SHES PA GANG ZHIG ,RANG
GI GZHAL BYA'I DON SNANG BA LTAR DU GRUB PA MED NA, RANG NYID MI
'BYUNG BA LA THE TSOM 'DREN PA GZHAN NGES DANG, MI 'DREN PA RANG
NGES ZHES BYA'O, ,GNYIS PA NI, GRANGS NGES BSHAD

PA'I SGO NAS GSAL BA'I DBYE BA BSTAN PA NI TSAD MA SPYI'I MTSAN
NYID DANG, BYE BRAG GI MTSAN NYID RNAM PAR DAG PA RTOGS PA'I YAN
LAG TU YIN TE, MI SLU BA 'JUG PA'I GZHI 'DI TZAM DU ZAD KYI
GZHAN MED PAR NGES PAS SPYI'I MTSAN NYID MTHA' CHOD

LA 'DIR 'OG TU GZUNG YUL BSHAD PA DANG, RNAM 'GREL LAS, GZHAL
BYA GNYIS PHYIR TSAD MA GNYIS ZHES GRANGS NGES PA'I RGYU MTSAN
BSHAD PA LTA BUS GSAR DU MI SLU BA'I SHES PA GANG ZHIG ,RANG
MTSAN GZUNG YUL DU BYED PA'I KHYAD PAR DU BYAS

PA DANG, SPYI MTSAN GZUNG YUL DU BYED PA'I KHYAD PAR DU BYAS PA
DANG, ZHES BYE BRAG GNYIS KYI MTSAN NYID KYANG RNAM PAR DAG PAR
RTOGS PAR 'GYUR RO, ,GNYIS PA NI, YANG DAG PA'I SHES PA NI CHOS
CAN, RNAM PA GNYIS SU NGES TE, MNGON

SUM TSAD MA DANG RJES SU DPAG PA'I TSAD MA GNYIS SU NGES PA'I
PHYIR RO, ,'O ZHES PA NI RDZOGS PA'I TSIG STE, 'DI GNYIS KHO NAR
ZAD DO ZHES PA'O, ,RNAM PA GNYIS TE, ZHES PA NGES PA'I DON YIN
PA DE'I TSE'O ZHES BA DE LTAR GYI DON TE, SGRA DANG NYER 'JAL

@9B SOGS TSAD MA MA YIN CES PA'O, ,DBANG PO SO SO LA BRTEN PAS
MNGON SUM ZHES PA NI SGRA BSHAD PA YIN GYI, SGRA 'JUG PA'I RGYU
MTSAN NI MA YIN NO, ,DON RANG MTSAN MNGON SUM DU BYED PAS MNGON
SUM ZHES PA MNGON SUM BZHI GAL MNGON SUM GYI THA

SNYAD 'JUG PA'I RGYU MTSAN NO, ,RTAGS GZUNG ZHING 'BREL BA DRAN
PA'I RJES LA DPOG PAS RJES SU DPAG PA ZHES BYA'O, ,DANG ZHES BYA
BA NI, TSAD MA GNYIS STOBS MTSUNGS PAR YANG DAG SHES PAS BSDUS
PA'I DON YIN NO, ,GNYIS PA LA GNYIS, MNGON

SUM GYI MTSAN NYID DANG, MTSAN GZHI'I DBYE BA BSHAD PA'O, ,DANG
PO LA GNYIS, DNGOS DANG, RIGS MI MTHUN NGOS BZUNG NAS MTSAN NYID
BSHAD PA'O, ,DANG PO LA MTHA' DPYAD PA DANG, YAN LAG GI DON TO,
,DANG PO NI, MNGON SUM ZHES PA'I TSIG GIS

MTSON BYA YANG BSTAN MOD KYI, GTZO BO NI MTSON PAR BYED PA'I
GZHI GRUB ZIN RJES SU BRJOD PA'I SGRAS BSTAN PA YIN LA, MTSAN
NYID NI MA GRUB PA BSGRUB PA'I SGRAS BSTAN PAS MTSAN GZHI'AM
MTSON BYA RJES BRJOD KYI SGRA DANG, MTSAN NYID BSGRUB BA'I SGRA
ZHES BYA'O, ,

DE'I DON YANG GZUGS MTHONG DBANG SHES LTA BU DON MNGON SUM DU
BYED PAS MNGON SUM ZHES PA'I MTSAN GZHI SPYOD PA PAS KYANG GRUB
ZIN PA RJES SU BRJOD NAS MTSAN NYID RTOG BRAL MA 'KHRUL BA SGRUB
PAR BYED PA YIN NO, ,YANG KHA CIG DBANG SHES 'KHRUL PA MNGON

SUM DU 'DOD PA DGAG PA'I CHED DU MNGON SUM LA MA 'KHRUL BAS
KHYAB PA GRUB PA SGRUB PAR BYED PA YIN NO, ,MA 'KHRUL BA MA SMOS
NA KHA CIG TSAD MA KUN LAS BTUS KYI MNGON SUM GYI MTSAN NYID
STON PA'I SBYIR BTANG GI TSIG ,MTSAN NYID YONGS RDZOGS STON BAR

@10A *, ,BSAMS NAS, RTOG MED KYI SHES PA YIN PA'I PHYIR MNGON
SUM YIN LA DE LA ZHUGS PAS LJON SHING TZAM DANG PHRAD NUS PAS
MI SLU BA YIN PA'I PHYIR, TSAD MAR DOGS PA BSAL BA'I PHYIR MA
'KHRUL BA SMOS SO, ,SDOD PA DANG GRUB BDE RDZAS

GCIG PA'I LJON SHING MA BZUNG LA, LJON SHING 'GRO BAR SNANG
YANG DE SDOD PA DANG 'BREL PA CUNG ZAD KYANG MED LA, PHYIS
LJON SHING DANG PHRAD PA NI, LJON SHING RANG MTSAN 'DZIN PA'I
PHYIS KYI MNGON SUM GZHAN GYI BYED LAS YIN NO, ,YANG 'GREL
BYED KHA CIG MA

'KHRUL BA'I DON MI SLU BA LA BYED PA YANG BZHED PA MA YIN TE,
SNGAR YANG DAG PA'I SHES PA YIN PA'I PHYIR, MI SLU BA GRUB ZIN
PA LA YANG MI SLU BAR BSGRUB PA LA DGOS PA MED PAS MA 'KHRUL
BA'I DON NI DE MA YIN PA LA DER SNANG DANG BRAL BA'I SGO NAS,
RANG MTSAN

GZUNG YUL DU BYED PA LA BYA STE, DE MA YIN LA DER SNANG BA
'KHRUL BA'I DON DU, SLOB DPON GYIS SKABS DU MAR GSUNGS PA'I
PHYIR RO, ,RIGS MI MTHUN SEL BA'I DBANG DU BYAS NA, GNYIS KA
YANG DAG SHES PAR GRUB ZIN PA LA MNGON SUM GYI RIGS MI MTHUN
RJES DBAG

GCIG PU LAS MED PAS RTOG BRAL SMOS PAS KYANG SEL NUS LA, 'O NA
MA 'KHRUL BA SMOS PA CI ZHE NA, SNGAR BSHAD PA LTAR LOG RTOG
SEL BA'I CHED YIN NO, ,DE BZHIN DU MA 'KHRUL BA GCIG PUS KYANG
RIGS MI MTHUN SEL NUS LA, 'ON RTOG BRAL SMOS

PA CI ZHE NA, DBANG SHES RTOG PAR 'DOD PA'I LOG RTOG BSAL BA'I
CHED DU YIN NO, ,DE LA DGONGS NAS SLOB DPON CHOS MCHOG GIS
GNYIS KA SMOS PA LOG RTOG BSAL BA'I PHYIR YIN NO, ZHES GSUNGS
PA LA, DGE PA'I BSHES GNYEN CHA BA'I SLOB MA KHA

@10B CIG NA RE, GNYIS KA SMOS PA LOG RTOG BSAL BA'I CHED YIN
NA, RIGS MI MTHUN SEL BA'I MTSAN NYID GANG YIN CES ZER BA NI,
PHYOGS GLANG YAB SRAS KYI RIGS PA'I GSANG LEGS PAR THUGS SU
CHUNG PA'I SLOB DPON BDAG NYID CHEN PO'I BZHED PA CUNG

ZAD TZAM YANG MA GO BZHIN DU NYES PA BRJOD PA NI HA CANG YANG
GZU LUMS CHES PA MKHAS PAS BRTAGS NA NGO TSA BA'I GNAS SU
SNANG NGO, ,MTSAN NYID 'DI DON SEMS GANG GI DBANG DU BYAS PA
YIN ZHE NA, KHA CIG THA SNYAD PA'I MNGON SUM LA DBANG PO'I
MNGON

SUM DANG YID KYI MNGON SUM GNYIS SU DBYE BA MDO SDE PA KHO
NA'I LUGS SU BYED PA NI, LEGS PAR BSHAD PA MA YIN TE, DON SEMS
PHYI ROL GYI DON YOD MED RTZED PA'I TSE YANG GZUGS LA SOGS PA
'JAL BA'I DBANG PO'I MNGON SUM TSAD MA GNYIS KAS

KYANG RTZOD PA MED PAR KHAS LEN PA YIN NO, ,GZHAN DU NA GZUGS
SGRA SOGS MTHUN SNANG DU MA GRUB PAS, DE PHYI ROL GYI DON YIN
MIN RTZOD PA'I GZHI MED PAR 'GYUR BA'I PHYIR RO, ,RANG SDE
SEMS TZAM PA DANG, GZHAN SDE RTZOD PA NA YANG, KHYED LTAR NA

DBUM THAL 'GYUR BA DANG, RANG RGYUD PA RTZOD PA LTAR KHAS LEN
DGOS PAS SEMS TZAM PAS KYANG MNGON SUM BZHI'I DBYE BA ZHAL
GYIS BZHES PA YIN NO, ,YANG KHA CIG NA RE 'DIR BSHAD PA'I RTOG
BRAL NI 'DRES RUNG 'DZIN PA'I RTOG BRAL YIN LA, MA

'KHRUL BA'I DON NI, 'KHRUL PA'I RGYU BZHI PO GANG GIS KYANG
'KHRUL PAR MA SKYED PA YIN CING, SEMS TZAM PAS KYANG, SNGO
'DZIN DPE LTA BU 'DI'I RTOG BRAL DANG, 'KHRUL RGYU BZHIS MA
SKYED PAR 'DOD PAS MNGON SUM GYI MTSAN NYID 'DI NI, MDO

@11A *, ,SDE PA DANG, SEMS TZAM PA GNYIS KA'I THUN MONG BA
YIN NO ZHES ZER BA YANG LEGS PAR BSHAD PA MA YIN TE, 'DIR
BSHAD PA'I MA 'KHRUL BA'I DON SNGAR BSHAD PA LTAR DANG, SNGA
'DZIN DBANG SHES 'KHRUL RGYU BZHIS MA

SKYED PAR DON SEMS GNYIS KAS 'DOD PAR BDEN MOD KYI, SEMS TZAM
PA 'KHRUL RGYU BZHI BO DES MA SKYED PA'I SHES PA LAM 'KHRUL
BA'I KHYAB PA KHAS MI LEN PA'I PHYIR RO, ,RNAM 'GREL LAS, MA
RIG GIS BSLAD BDAG NYID LA, ,JI LTA'I

RANG RKYEN LA BLTOS NAS, ,RNAM RIG DE BZHIN MIN RNAM PA, ,SKYE
'GYUR RAB RIB LA SOGS BZHIN, ZHES BSHAD PA LTAR, BYIS PA'I
DBANG MNGON GZUNG 'DZIN RDZAS THA DAD DU ZHE NA PA'I NYON
MONGS BA CAN MA YIN PA'I MA RIG PAS BSLAD PAS

'KHRUL BA YIN YANG, MNGON SUM MA YIN PAR MI BZHED PA'I PHYIR
RO, ,DE 'KHRUL PAR RTOGS PA CHOS KYI BDAG MED RTOGS PA LA RAG
LAS KYANG, KUN TU THA SNYAD PA'I TSAD MA'I RANG BZHIN GTAN LA
'BEBS PA'I SKABS SU, DE MNGON SUM

TSAD MAR NGES PAR KHAS LEN DGOS PA'I PHYIR RO, ,SEMS TZAM PAS
THA SNYAD DU PHYI ROL GYI DON KHAS LEN NO ZHES PA YANG THA
SNYAD PA'I TSAD MA'I GZHAL BYA DON DAM PA'I TSAD MAS SUN 'BYIN
PA BDEN PA GNYIS TSA GRANG LTAR KHAS LEN DGOS

PA'I RIGS PA'I RNAM GZHAG ZHIB TU KHONG DU MA CHUD PA'I MU COR
SMRA BA 'BA' ZHIG TU SHES PAR BYA'O, ,DES NA RANG GI LUGS NI,
RJE THAMS CAD MKHYEN PA DANG, CHOS MCHOG CHEN PO'I BZHED PA
LTAR MDO SDE PA KHO NA'I LUGS SU SHES PAR

@11B BYA'O; ;SLOB DPON CHOS MCHOG GIS 'THAD LDAN DU MNGON SUM
GYI MTSAN NYID KYI SKABS SU ZHIB TU BSHAD BA DANG, GONG DU 'DI
THAMS CAD RNAM PAR SHES PAR SMRA BA LA SBYAR BAR BYA BA MA YIN
TE, DON GYI MTHU YIS NI ZHES PA RNAM PAR SHES PAR SMRA BA'I
TSUL

LAS 'DAS PA'I PHYIR RO, ZHES SOGS GSUNGS PA LTAR RO, ,'O NA
SEMS TZAM PA'I MNGON SUM GYI MTSAN NYID SKABS GANG DU YANG MA
BSTAN PAR 'GYUR RO ZHE NA, SKYON MED DE, TSAD MA RNAM NGES SU
GNAS GYUR MTHAR MA PHYIN PA'I BAR DU NGES PAR MI SLU BAR KHAS
LEN

DGOS PA'I BAG CHAGS BRTAN PA LAS BYUNG BA'I 'DRES RUNG 'DZIN
PA'I RTOG PA DANG BRAL BA'I SHES PA MNGON SUM DU BSHAD PA LTAR
KHAS LEN DGOS PA'I PHYIR RO, ,GNYIS BA NI, YANG DAG BA'I SHES
PA LA GNYIS YOD PA DE LA ZHES PA DUS KYI BDUN PA DANG GNAS

GZHI'I BDUN PA SOGS DU MA YOD PA LA GZHI'I BDUN PA STE, DMIGS
KYI DGAR TE STON BA'O, ,DON MNGON SUM DU BYED PAS NA, MNGON
SUM STE GZUGS 'DZIN DBANG PO'I SHES BA NI MTSAN GZHI MNGON SUM
DU MTSON RTOG PA DANG BRAL ZHING MA 'KHRUL BA'O, ,

MNGON SUM GYI SGRAS MTSAN GZHI RJES BRJOD DANG, MTSON BYA'I
RANG LDOG GNYIS KA BSTAN PAS SNGAR BAS PA KHA CIG GIS CHOS
MCHOG CHEN PO LA MTSAN NYID MA GRUB PA'I SNGAR MTSON BYA GRUB
PA MI 'THAD PA'I GNOD PA BRJOD PA NI, DE'I BZHED PA CUNG ZAD
KYANG MA GO BA

YIN NO, ,GNYIS PA LA GNYIS, RTOG BRAL BSHAD PA DANG, MA 'KHRUL
BA BSHAD PA'O, ,DANG PO NI, BUM PA'I DON SPYI 'DZIN PA'I SHES
PA MTSAN GZHI RTOG BA NI MTSON BYA'O, ,BSHAD MA THAG PA'I
MTSAN GZHI SHES PA LA BRJOD PA SGRA SBYI DANG DON SPYI 'DRES

@12A *, ,RUNG BA SNANG BA MTSAN NYID DE, DON BSDUS NA BRJOD
BYA RJOD BYED 'DRES RUNG 'DZIN PA'I SHES PA'O, ,MNGON SUM LA
MTSAN NYID DE MA ZHUGS PAS RTOG PA DE DANG BRAL BA'O, ,RTOG BA
DANG BRAL ZHING MA 'KHRUL BA'I SHES PA DE MNGON SUM

MO ZHES 'OG MA DANG YANG SBYAR RO, ,DE LA SHES PA KHA CIG NI
BRJOD BYA RJOD BYED 'DRES PA 'DZIN PA YIN TE, LTO LDIR BA'I
DON SPYI DANG, BUM PA ZHES PA'I SGRA SBYI GNYIS BRDA LA BYANG
PA'I SHES PA GCIG GI GZUNG YUL DU 'GYUR BA'O, ,BRDA LA MA
BYANG BA'I RTOG PA LA, DE

GNYIS GANG RUNG DU SNANG BA NI BRJOD BYA RJOD BYED 'DRES RUNG
SNANG PAS RUNG BA ZHES SMOS LA, 'DRES PA 'DZIN PA YANG 'DRES
RUNG 'DZIN BA YIN PAS RUNG BA SMOS PAS GNYIS KA BSDUS BA YIN
NO, ,BRJOD BA DANG 'DRES BA MI 'DZIN NA, RUNG BA 'DZIN BAR
GANG LAS SHES

ZHEN; SNANG YUL NGES PA MED BA YIN PA'I PHYIR RO, ,GZUGS 'DZIN
MIG SHES LTA BU GZUNG DON GYI MTHUS BSKYED PA YIN NA SNANG BA
NGES PA YIN YANG, RTOG PA LA SNANG BA NGES BA'I RGYU MED PA
YIN NO, ,RTOG PA GZUNG DON LA MI LTOS PA YANG BYIS PA CHUNG DU

JI SRID DU NU MA MTHONG BA NA, DE NYID 'DI YIN NO ZHES SNGON
MTHONG BA NYID DU MI 'DZIN PA DE SRID DU DU BA BTANG NAS NU
MKHAR 'JUG PAR MI BYED PA BZHIN NO, ,SNGA PHYI GCIG TU 'DZIN
PA YIN NA GZUNG DON NYE BA LA BLTOS PA 'GAL TE, DON SNGA MA
PHYI MA'I DUS NA MED

PA'I PHYIR RO, ,GAL TE SGRA RANG MTSAN KHA CIG NI, DON RJOD
BYED DU 'GYUR BA LA, KHA CIG BRJOD PAR BYA BA'I DON DU 'GYUR
ZHING, RNA BA'I RNAM PAR SHES PAS RJOD BYED RANG MTSAN GZUNG
YUL DU BYED PAS BRJOD PA DANG 'DRES RUNG BA 'DZIN PAR 'GYUR
LA, DE LTA NA

@12B RTOG PAR 'GYUR RO ZHE NA, SKYON MED DE, RANG MTSAN LA
BRJOD PAR BYA BA DANG, BRJOD BAR BYED PA'I DNGOS PO YOD KYANG,
BRDA'I DUS NA MTHONG BA NYID DU, RNA BA'I SHES BAS MI 'DZIN
BAS RTOG PAR MI 'GYUR LA, RNAL 'BYOR BA'I SHES PA KHA CIG SGRA
DANG DON

MTHA' DAG SNANG YANG BRDA'I DUS KYI MTHONG BA DE'I TSE MI
'DZIN PAS RTOG BA MED PA YIN NO, ,RANG MTSAN YIN NA BRJOD BYA
DANG RJOD BYED DU 'GAL BAR 'DZIN PA NI, BZHI BRGYA PAR, JI
LTAR RGYUN LA BLTA NYES NA, ,RTAG PA YOD CES BYA BAR 'GYUR,
ZHES GSUNGS PA

LTAR, GZHAN SDE'I 'DOD PA LA RANG GI SDE PA'I LUGS SU SMRA BA,
BYIS PA 'BA' ZHIG GI LUGS SU SHES PAR BYA'O, ,GNYIS PA NI, MIG
LA RAB RIB KYIS GNOD PA 'KHRUL RGYU DBANG PO LA YOD PA DANG,
MGAL ME MYUR DU BSKOR BA YUL LA YOD PA DANG,

DAL BUS BSKOR NA 'KHOR LOR 'KHRUL BA MI SKYE BAS MYUR DU ZHES
SMOS SO, ,GRUR ZHUGS PA NI GRUS 'GRO BA STE, PHYI ROL GYI RTEN
LA YOD PA DANG 'KHRUGS BA NI, RLUNG MKHRIS BAD KAN SOGS
'KHRUGS NAS, KA BA 'BAR BAR 'KHRUL PA SKYE BA LTA BU STE, NANG

GI RTEN LA YOD PA'O, ,BZHIGS DBANG PO GZHAN DU BSGYUR BA LA
KHYAD PAR MED PA'O, ,KHA CIG RMI LAM GSAL SNANG GI SHES PA
'KHRUL RGYU BZHI BAR 'CHAD PA NI, RNAM GZHAG MA CHAGS PA'I
GTAM MO, ,SOGS PAS RIM BZHIN DU, LING TOG DANG, MGAL

ME YAN MAN DU MYUR DU BSGYUR BA DANG, GLANG PO'I BZHON BA
DANG, MNAR MI BZOD PAR MNAN BA SOGS SO, ,RTOG BA DANG BRAL
ZHING, 'KHRUL RGYU BZHI PO GANG GIS KYANG 'KHRUL BAR MI SKYED
PA'I SHES PA NI MNGON SUM MO, ,GZUGS 'DZIN DBANG SHES

@13A *, ,CHOS CAN, MNGON SUM YIN TE, RTOG PA DANG BRAL ZHING
MA 'KHRUL BA'I SHES PA YIN PA'I PHYIR, YANG MA 'KHRUL BA YIN
TE, 'KHRUL PA'I RGYU BZHI PO GANG GIS KYANG MA SKYED PA'I
DBANG PO'I SHES PA YIN PA'I PHYIR RO, ,SKABS

'DIR GZUNG 'DZIN RDZAS THA DAD DU ZHEN PA 'KHRUL RGYUR BYED
BA NI 'BREL PA CUNG ZAD KYANG MED DO, ,GNYIS PA LA GNYIS, MDOR
BSTAN PA DANG, SO SOR BSHAD PA'O, ,DANG PO NI, MNGON SUM DE NI
CHOS CAN RNAM PA BZHI STE DBANG YID KYI MNGON SUM DANG, RANG

RIG MNGON SUM DANG RNAL 'BYOR MNGON SUM RNAMS SU YOD PA'I
PHYIR, BZHIR DBYE BA NI, RTEN BCAS KYI DBANG PO KHON BLTAB POR
'DOD PA DANG, MDO LAS YID KYI MNGON SUM GSUNGS PA LA NYES PA
BRJOD PA DANG, BYE BRAG SMRA BA SOGS RANG RIG KHAS MI

LEN PA DANG, SPYOD PA PA SOGS RNAL 'BYOR BA'I SHES PA KHAS MI
LEN PA DAG GI LOG PAR RTOG PA BSAL BA'I PHYIR, DGOS PA LA
BLTOS PA'I GRANGS NGES SO, ,GZHAN SEMS SHES PA'I MNGON SHES
KYANG MNGON SUM YIN MOD KYI BZHI PO 'DI GANG GI YANG

NANG DU DBYE BAR MA BKOD LA, DE'I RGYU MTSAN 'DI SO SO SKYE BO
LA YANG YOD PAS 'CHAD PAR 'GYUR BA'I RNAL 'BYOR MNGON SUM GYI
NANG DU BSDU BAR MI RIGS LA, GRUB MTHA' PHAN TSUN RTZOD PA'I
GNOD BYED KYI RTZA BA DBANG PO'I MNGON SUM LA BRTEN DGOS LA

DE YANG RANG RIG MNGON SUM GYIS GRUB PA'I TSUL BSTAN NAS GNOD
PA BSTAN DGOS PAS, DE GNYIS KYI NANG DU BSDU BAR MI RIGS PA'O,
,DE LA DGONGS NAS RNAM 'GREL DU RNAL 'BYOR RTOGS PA BSAM MI
KHYAB, CES BSHAD DO, ,GAL TE SDUD NA YID KYI

@13B MNGON SUM LA MI 'DRA BA GNYIS SU DBYE NAS, YID KYI MNGON
SUM DU SDUD PAR RIGS SAM, SHIN TU PHRA BA'I BLO GROS CAN GYIS
DPYAD PAR BYA'O, ,'DIR DNGOS SU BSTAN PA'I YID MNGON DU BYED
DAM MI BYED SNYAM PA'I DOGS PA'I GNAS MED DO, ,GNYIS

PA LA BZHI, DBANG PO'I MNGON SUM DANG, YID KYI MNGON SUM DANG,
RANG RIG MNGON SUM DANG, RNAL 'BYOR MNGON SUM BSHAD PA'O,
,DANG PO NI, DBANG PO GZUGS CAN RANG GI BDAG RKYEN DU YOD PA
LAS SKYES PAS NA DBANG PO'I SHES PA RTOG PA DANG BRAL

ZHING MA 'KHRUL BA GZUGS 'DZIN DBANG PO'I SHES PA LTA BU NI,
DBANG PO'I MNGON SUM DANG, MTSAN NYID NI GO BAR ZAD DO, ,DMIGS
RKYEN DANG BDAG RKYEN DANG, DE MA THAG RKYEN GSUM GAS LAG RJES
GSUM GA SKYED MOD KYI RANG RANG GI THUN MONG MA YIN

PA'I LAG RJES NI, RIM PA BZHIN DU YUL GYI RNAM PA'I CHA DANG,
YUL 'DZIN NUS KYI CHA DANG, MYONG BA'I CHA RNAMS SO, ,RDZAS
THUN MONG BAR NI BSHAD ZIN LA, RIGS THUN MONG MA YIN PA'I
RGYU'O, ,DBANG SHES BRJOD BYA RJOD BYED 'DRES PA 'DZIN PA

DANG; 'DI'O SNYAM PA'I RTOG BRAL DU MNGON SUM GYIS KYANG GRUB
MOD KYI, 'DRES RUNG 'DZIN PA'I RTOG BRAL DU RTAGS KYIS BSGRUB
DGOS PA'I TSUL SOGS NI RNAM 'GREL DANG, RNAM NGES KYI RNAM
BSHAD DU BSHAD ZIN PAS DER SHES PAR BYA'O, ,GNYIS

PA NI; KUN LAS BTUS LAS RNAM PHUG PA'I LOG RTOG DGAG PA'I CHED
DU YID KYANG DON DANG, ZHES GSUNGS PA'I DON NI YID KYI MNGON
SUM ZHES PA'I TSAD MA GZHAN YOD PA MI 'THAD DE, DBANG MNGON
GYIS BZUNGS ZIN 'DZIN NA TSAD MAR MI RUNG LA, MA

@14A *, ,BZUNG BA 'DZIN NA 'ON LONG SOGS KYIS SGRA THOS PA
DANG, GZUGS 'DZIN PA SOGS SU 'GYUR RO ZHES PA LA SKYON MED DO,
,DBANG MNGON GYI GZUNG DON SKAD CIG MA'AM, RTAG PA LAS MI 'DA'
LA, DANG PO LTAR NA, YID

MNGON GYI DNGOS RGYU'I DUS NA 'DAS ZIN PAS GZUNG ZIN 'DZIN
PA'I SKYON MED LA, GNYIS PA LTAR NA MNGON SUM DANG TSAD MA
GANG DU YANG MI RUNG YANG DE LTAR MI 'DOD DE, DBANG MNGON GYIS
MA BZUNG BA'I DON 'DZIN YANG THAL BA GNYIS PA'I SKYON MED PA
NI,

DE MA THAG RKYEN NGOS BZUNG BAS SHES PAR BYED DE, DBANG PO'I
MNGON SUM RANG GI GZUNG YUL GYI DE MA THAG PA BAR MCHAD PAR
DES DNGOS KYI NYER LEN BYAS PA'I RANG DANG RGYUD GCIG TU GTOGS
PA'I DBANG PO'I MNGON SUM GYI GZUNG YUL GYI SKAD CIG GNYIS

PAS DMIGS RKYEN BYAS DE LHAN CIG BYED PA'I RKYEN DU YOD PA CAN
GYI DBANG PO'I SHES PAS MTSUNGS PA DE MA THAG PA'I RKYEN GYIS
BSKYED PA DANG, YID KYI DBANG PO BDAG RKYEN DU YOD PA LAS
SKYES PA'I YID KYI RNAM PAR SHES PA CHOS CAN, MNGON SUM

YIN TE, RTOG BRAL MA 'KHRUL BA'I SHES PA YIN PA'I PHYIR, YID
KYI MNGON SUM YIN TE, RANG GI NYER LEN DBANG PO'I MNGON SUM
DANG YID DBANG GI BDAG RKYEN LAS SKYES PA'I DON RIG GI MA
'KHRUL BA'I SHES PA YIN PA'I PHYIR RO, ,DE 'DRA BA'I

DBANG SHES KYIS GNOD PA'I SHES PA KHA CIG GI DMIGS RKYEN BYED
PA SRID PAS DE BSAL BA'I PHYIR, MTSUNGS PA DE MA THAG PA'I
RKYEN ZHES SMOS TE, GNYIS KA SHES PA YIN PAS MTSUNGS PA YANG
YIN LA, BAR MCHOD PAS DE MA THAG PA ZHES BYA'O,,

@14B MIG BYED PA DANG LDAN BZHIN PA'I TSE GZUGS GSAL BAR
MTHONG BA'I SHES PA MIG SHES YIN GYI GZHAN DU NA SHES PA GANG
YANG MIG LA BRTEN PA MA YIN PAR 'GYUR RO, ,GZUGS 'DZIN YID KYI
MNGON SUM SO SO SKYE BO'I RGYUD LA YANG YOD CING, TSAD

MA'I MTSAN NYID RTEN TZAM DU MTSON PA YIN PAS, TSAD MAR YANG
MTSON NUS PA'I PHYIR RO, ,SO SO SKYE BO'I RGYUD KHO NAS KHYAD
PAR DU BYAS PA'I TSAD MA DUS MTHA'I SKAD CIG MA GCIG LAS MED
KYANG YID KYI MNGON SUM TSAD MAR BZHAG PA LA 'GAL BA MED

DO; ;BDAG PO'I RKYEN NI DBANG PO'I MNGON SUM SKAD CIG THA MA'I
STENG NA YOD PA'I YID KYI SHES PAS GZUGS RANG MTSAN 'DZIN NUS
SU SKYED PA'I CHA DE YIN GYI 'DAS MA THAG PA BDAG RKYEN DU
BYED PA'I LUGS GZHAN SNANG BA NI, BDAG NYID CHEN PO'I

BZHED PA MA GO BA YIN NO, ,YID KYI MNGON SUM DE YANG BDAG CAG
RNAMS KYIS DPYAD PA GSUM GYIS DAG PA'I LUNG LA BRTEN NAS RTOGS
PAR BYA BA YIN GYI, TSAD MA GZHAN GYIS RTOGS PAR MI NUS SO,
,MNGON SUM PHYI MA GSUM GYI RNAM GZHAG

YANG RGYAS PAR RNAM 'GREL RNAM NGES GNYIS KYI RNAM BSHAD DU
BSHAD ZIN PAS 'DIR MA SBROS SO, ,GSUM PA NI, SEMS DANG SEMS
LAS BYUNG BA THAMS CAD KYI 'DZIN PA'I RNAM PA CHOS CAN, RANG
RIG PA'I MNGON SUM YIN TE, RANG GI GZUNG YUL

RANG MTSAN LA BLTOS TE, GNYIS SNANG DANG BRAL BA'I SHES PA YIN
PA'I PHYIR, KUN LAS BTUS LAS, RTOG PA'ANG RANG RIG NYID DU
'DOD, ,DON LA MA YIN DER RTOGS PHYIR, CES PA'I DON RNAM 'GREL
DU, SHES GANG GANG LA SGRA DON 'DZIN, CES SOGS

@15A *, ,KYIS BSHAD PA YANG 'DZIN PA'I RNAM PA DE SHES PA KUN
LA RANG RIG MNGON SUM DANG, GZUNG BA'I RNAM PA SOGS SHES PA KUN
DE LA MNGON SUM DU SNANG BAR STON PA YIN GYI, SHES PA YIN NA,
RANG GI NGO BO LA RANG RIG MNGON

SUM YIN PAS KHYAB PAR 'DOD PA NI, GZHUNG DE DAG GI TSIG DON MA
GO ZHING RIGS PA'I RNAM GZHAG ZHIB TU MA CHAGS PA YIN NO, ,TSANG
MA KUN LAS BTUS LAS, CHAGS LA SOGS, RANG RIG RNAM PAR MI RTOG
PA, ZHES PA'I DON YANG DE BZHIN DU

SHES PAR BYA'O, ,BZHI PA NI, KUN LAS BTUS LAS, RNAL 'BYOR RNAMS
KYI BLA MAS BSTAN, ,MA 'DRES PA YI DON TZAM MTHONG ZHES PA NI,
BDEN PA BZHI'I RNAM PA BCU DRUG DNGOS STOBS KYI RIGS PAS GTAN LA
PHEBS PA'I DON SGOM PA LAS BYUNG BA'I

SHES RAB KYIS, GOMS PAR BYAS PAS SGRA SPYI DANG MA 'DRES PAR
GSAL BAR MNGON SUM DU RTOGS PA'I YE SHES RNAL 'BYOR MNGON SUM DU
BSTAN PA NI YANG DAG PA'I DON 'PHAGS PA'I BDEN PA BZHI'I RNAM PA
BCU DRUG SGOM PA'I RAB KYI MTHA' NA

GSAL SNANG CUNG ZAD MA RDZOGS PA STE, DE LAS BYUNG BA'I GSAL
SNANG RDZOGS PA'I RNAL 'BYOR PA'I SHES PA CHOS CAN, RNAL 'BYOR
MNGON SUM YIN TE, LHAG MTHONG DANG ZUNG DU 'BREL BA'I ZHI GNAS
KYI BDAG RKYEN LA BRTEN NAS YANG DAG PA'I

DON LA RTOG BRAL MA 'KHRUL BA'I SHES PA YIN PA'I PHYIR RO, ,SLOB
DPON CHOS MCHOG GI GSUNG NAS, LHANG TSER GYIS BAR DU CHOD PA
BZHIN DU, SGOM BYA'I DON MTHONG BA DE NI RAB KYI MTHA'I GNAS
SKABS YIN LA, LAG MTHIL DU SHEL GONG BZHAG

@15B BA BZHIN DU MTHONG BA NI MNGON SUM YIN NO ZHES GSUNG NGO,
,'O ZHES PA'I SGRA NI RDZOGS PA'I TSIG STE, MNGON SUM DE TZAM DU
ZAD DO ZHES PA'O, ,BDEN PA BZHI NI RIM PA BZHIN DU, NYER LEN GYI
PHUNG PO LNGA DANG, DE SKYED PA'I RGYU LAS NYON DANG, GNYEN

PO'I STOBS KYIS SDUG KUN GYI SA BON SPANGS PA'I BRAL BA DANG,
BDAG MED MNGON SUM DU RTOGS PA'I SHES RAB BO, ,'THAD LDAN GYI
'GYUR GYI TSIG ZIN LA BSAMS NAS 'GOG BDEN SEMS SU 'DOD PA NI,
DE'I DON MIN TE, SEMS KYI STENG GI NGES PAR

LEGS PA'I RANG BZHIN DU GYUR PA'I BRAL BA 'DUS MA BYAS LA BZHED
PA YIN NO, ,MDO SDE PA'I LUGS KYI GANG ZAG GI BDAG MED RTOGS
PA'I RNAL 'BYOR MNGON SUM GYI GZUNG DOR RDUL PHRA RAB BAM SEMS
SKAD CIG MA'I RNAM PA SNANG BA YIN GYI, MED

PAR DGAG PA GANG ZAG GI BDAG MED NI SHUGS LA RTOGS PAR 'DOD DO,
,SBYOR LA MA CHOS MCHOG THA MA'I GNAS SKABS KYI BDEN PA BZHI LA
DMIGS PA'I ZHI GNAS DE SDUG BSNGAL CHOS BZOD KYI NGO BOR GYUR
PA'I BDEN BZHI RTOGS PA'I SHES RAB DE'I BDAG RKYEN

YIN LA LHAG MTHONG DE NYE BAR LEN PA'I RGYU YIN NO, ,TSAD MA
GRUB PAR 'PHAGS PA'I BDEN PA BZHI, DNGOS PO STOBS ZHUGS KYI RIGS
PAS BSGRUB PA'I TSUL RGYAS PAR GTAN LA PHAB PA'I DON MA RTOGS
PAR SHIN TU LKOG GYUR DU 'DOD PA NI, BDAG NYID CHEN

PO YAB SRAS KYI GZHUNG LA THOS BSAM BYED PA SHIN TU NYON MONGS
PA'I GNAS SU MTHONG NGO, ,GSUM PA TSAD MA GNYIS KYI YUL LA LOG
PAR RTOG PA BSAL BA LA GSUM, MNGON SUM GYI GZUNG YUL NGOS BZUNG
BA DANG, DE BSHAD PA DANG, ZHAR BYUNG

@16A *, ,RJES DPAG GI GZUNG YUL BSHAD PA'O, ,DANG PO NI, MNGON
SUM RNAM PA BZHI PO DE'I GZUNG YUL NI CHOS CAN, RANG GI MTSAN
NYID YIN TE, RTOG PAS BTAGS PA MA YIN PAR DNGOS PO RANG GI SDOD
LUGS KYI NGOS NAS GRUB PA'I DON YIN

PA'I PHYIR RO, ,KHYAB STE, SNGON PO LA SOGS PA'I DON GANG THAG
NYE BA NA GNAS PA'I TSE GSAL BAR SNANG BA DANG MI NYE BA DAG LAS
SHES PA LA CUNG ZAD MI GSAL BAR SNANG BA'I SNANG BA THA DAD PA'I
DNGOS PO DE NI RANG GI MTSAN NYID DNGOS TE, RANG MTSAN YIN PAS
KHYAB

PA'I PHYIR RO, ,TSAD MA RNAMS KYI YUL NI RNAM PA GNYIS TE, GZUNG
YUL DANG ZHEN YUL LO, ,MNGON SUM GYI GZUNG YUL NI, SNGAR BSHAD
PA LTAR RANG GI MTSAN NYID KYIS GRUB PA YIN LA DE YANG GZUNG
NGOR CHA DANG CHA CAN GNYIS SU MI SNANG ZHING, CHA CAN

GYI LDOG PA YANG MI SNANG BAR YUL DANG DUS KYI CHAS DPEN PA LTAR
SNANG BA YIN GYI, MNGON SUM GYI GZUNG YUL YIN NA CHA MED YIN PAS
KHYAB PAR NI MI BSAM MO, ,RJES DPAG GI GZUNG YUL NI 'DUG TSUGS
THUB PA LTAR SNANG YANG, DON NI RTOG PAS SGRO

BTAGS PA LTAR DON BYED PAS STONG PA'O, ,ZHEN PA'I YUL NI, TSAD
MAS RTOGS PA'I DON TE, RJES DPAG GIS RTOGS PA'I DON LKOG GYUR
RANG MTSAN DANG, MNGON SUM GYIS RTOGS PA'I DON RANG MTSAN GNYIS
KA ZHEN PA'I YUL YIN NO, ,SLOB DPON

CHOS MCHOG GIS MNGON SUM GYI STOBS KYIS DRANGS PA'I NGES SHES
KYIS ZHEN PAR BYAS PA LA BTAGS NAS, MNGON SUM TSAD MA LA YANG
ZHEN YUL YOD PA'I THA SNYAD MDZAD DO, ,TSAD MA GNYIS KAS RANG
MTSAN GZHAL YANG RTOGS TSUL GYI DBANG GI GZHAL

@16B BYA GNYIS SU BZHAG PAR BYA BA YIN GYI, SPYI MTSAN RANG
RGYUD PA RJES DPAG GI GZHAL BYAR STON PA NI MA YIN NO, ,GNYIS PA
NI, THAG NYE RING GI DBANG GIS DBANG SHES LA SNANG TSUL THA DAD
DU 'GYUR BA'I RANG MTSAN DE NYID CHOS CAN, DON DAM PAR YOD PA
STE

DON BYED NUS PA YIN PA'I PHYIR, KHYAB STE, DNGOS PO'I MTSAN NYID
DEN BYED NUS PA KHO NA YIN PA'I PHYIR RO, ,RANG MTSAN DANG DON
DAM PAR YOD PA DANG, DNGES PO RNAMS PHAN TSUN KHYAB PAR GSUNGS
KYI, DNGOS PO LA RANG MTSAN GYIS MA KHYAB PA DANG

DNGOS PO TZAM DON BYED NUS STONG DU 'DOD PA SOGS NI, LOG PAR
RTOG PA 'BA' ZHIG YIN TE, SDE BDUN MDO DANG BCAS PA GANG NAS
KYANG MA GSUNGS SO, ,RANG MTSAN SGRA'I BRJOD BYAR MI RUNG BA
DANG, DGAG SGRUB KYI GZHIR MI RUNG BAR 'DOD PA SOGS

KYANG RIGS PA MI SHES PA'I RNAM 'GYUR DU GSAL TE, 'DI LTAR DNGOS
PO'I DGAG SGRUB RGYUS 'BRAS BU SNGAR MED GSAR DU BSKYED PA LA
RGYUS BSGRUBS PA DANG, SKYES ZIN BZHIG PA LA 'GAGS PAR THA SNYAD
BYAS PA'I DGAG SGRUB GANG GI YANG GZHIR MI RUNG

PA'I DON DU 'DOD NA NI, RANG MTSAN YIN NA SKYES PA DANG 'GAGS PA
MI SRID DO ZHES KHAS LEN DGOS PAS RANG MTSAN YIN NA DON BYED NUS
STONG DANG, SPYI MTSAN YIN NA DON BYED NUS PAS KHYAB BO ZHES
PHYIN CI LOG 'BA' ZHIG SMRA DGOS PAR 'GYUR RO, ,GAL

TE YANG KHYOD GNYEN PO SNGAR MED GSAR DU BSGRUBS PA DANG, SPANG
BYA'I SA BON PHYIN CHAD SKYER MI RUNG BAR BYAS PA'I DGAG SGRUB
KYI GZHI YIN NA, RANG MTSAN YIN PA 'GAL LO ZHES SMRA BA YIN NA
NI TSAD MAS SGRO 'DOGS BSAL BA YANG MI SRID DO, ZHES

@17A *, ,KHAS LEN DGOS PAS TSAD MA'I RNAM GZHAG MTHA' DAG LA
SKUR PA 'DEBS DGOS PAR 'GYUR RO, ,YANG SDE BDUN NAS DGAG SGRUB
KYI RNAM GZHAG GTZO CHE BAR GTAN LA PHAB PA NI, YOD PA LA YOD
PAR TSAD MAS GSAR DU RTOGS PA

LA TSAD MAS BSGRUB PA DANG, MED PA LA MED PAR RTOGS PA LA DGAG
BYA BKAG PA'I THA SNYAD GSUNGS LA, RANG MTSAN YIN NA DE LTA BU'I
DGAG PA DANG BSGRUB PA GANG GI YANG GZHIR MI RUNG BAR KHAS LEN
PA YIN NA, RANG MTSAN YIN NA TSAD MAS

RTOGS PA MI SRID PAS TSAD MA'I GZHAL BYA LA SPYI MTSAN GYI KHYAB
PA KHAS LEN DGOS SHING 'BAD PA THAMS CAD 'BRAS BU MED PAR 'GYUR
RO, ,RANG MTSAN YIN NA MO GSHAM GYI BU YIN PAS KHYAB BO, ZHES
SMRA BA NA MA NGES PA BCUNG ZAD KYANG MED PAR

'GYUR TE, KHYOD LA RANG MTSAN DU BSGRUB NUS PA'I GZHI CUNG ZAD
KYANG MI 'DUG PA'I PHYIR, YANG RANG MTSAN DGAG SGRUB KYI GZHIR
MI RUNG ZHES SMRAS PAS DGAG SGRUB KYI GZHIR RUNG BA BKAG PA'I
GZHI DE NI SPYI MTSAN YIN NO, ZHES SMRA BA YIN NA SPYI

MTSAN DANG RANG MTSAN GANG YANG DGAG PA DANG, BSGRUB PA'I GZHI
GANG DU YANG MI RUNG NGO ZHES SMRA BA DE LAS NGO MTSAR CHE BCI
ZHIG YOD, DGAG SGRUB KYI GZHIR RUNG BA BKAG PA'I DGAG GZHI YIN
NA SPYI MTSAN YIN PAS KHYAB PA KHAS LEN NA, RANG

MTSAN DGAG SGRUB KYI GZHIR MI RUNG BA ZHES SMRAS PAS DON CI ZHIG
BRJOD PA YIN, RANG MTSAN DGAG SGRUB GANG GI YANG GZHIR MI RUNG
BAR KHAS BLANGS PA'I PHYIR RO, ,RNAM 'GREL NGES SU, PHA ROL POS
BDAG DNGOS MED YIN PAS, SROG

@17B LDOG PA'I GZHIR MI RUNG BA'I PHYIR MTHUN PHYOGS BDAG LAS
LDOG PA MED CES KHAS BLANGS PA LA KHAS BLANGS PA 'GAL BA STON PA
NA SROG DE BDAG LAS LDOG PA MED DO ZHES BDAG DE SROG LDOG PA
BKAG PA'I GZHIR YANG MI RUNG BAR THAL BA 'PHANGS PA

KHYOD LTAR NA SUN 'BYIN LTAR SNANG DU KHAS LEN DGOS PA THAL LO,
,RANG MTSAN SGRA'I BRJOD BYA DANG RTOG PA'I YUL MA YIN NA SLOB
DPON YE SHES SNYING POS BDEN GNYIS KYI RANG 'GREL DU, SEMS TZAM
PAS GZHAN DBANG BDEN GRUB KHAS BLANGS PA LA

GAL TE KHYOD RANG MTSAN SGRA'I BRJOD BYA MA YIN PAS BSTAN MI NUS
PA YIN NO, ZHES 'DOD NA KHAS BLANGS 'GAL BAR STON BZHED NAS, DE
LTA MIN NA SGRA RNAMS KYIS, ,RANG GI MTSAN NYID MTHAR PHYIN
NYID, CES GSUNGS PA YANG KHYOD LTAR NA,

SLOB DPON YE SHES SNYING POS PHYOGS SNGA MA GO BAR KHAS LEN DGOS
SO, ,JI SKAD BSHAD PA DE NI, GANG PHYIR DNGOS KUN RANG BZHIN
GYIS, ZHES SOGS KYI RNAM 'GREL GYI RANG 'GREL DU, SGRA DE DAG
THA DAD PA THAMS CAD MI 'PHEN YANG THA DAD PA GCIG

BRJOD PAS RANG GI MTSAN NYID DPYIS PHYIN PA KHO NAR 'GYUR TE,
ZHES SOGS DANG 'GAL BA STON PA YIN NO, ,RANG MTSAN RTOG PA'I YUL
DU MI RUNG NA SO SO SKYE BO LA RDUL PHRA RAB DANG DUS KYI THUNG
BA'I MTHAR THUG PA RTOGS PA'I TSAD MA MED PAR 'GYUR

RO; ;LOG RTOG GI THA CHAD 'DI NI DNGOS PO'I DGAG SGRUB DANG TSAD
MA'I DGAG SGRUB KYI KHYAD PAR MI PHYED CING, BSTAN BCOS LA NGAL
BA MA BYAS PAR, GZHI YIN LUGS KYI STONG BA NYID DANG, BLOS BYAS
KYI STONG PA ZHES PA'I PHYIN CI LOG GI DBYE BA'I THA

@18A *, ,SNYAD BYAS NAS GNAS LUGS KYI DON LA TSAD MA'I DGAG
SGRUB 'DOR BA'I LUGS NGAN PA DE NYID 'DIR 'ONGS PA YIN NO,
,BSTAN PA NUB PA'I RKYEN DU YANG 'DI CHE STE, GROL BA DON GNYER
THAR PAR 'JUG PA'I 'JUG DOGS DAM PA

BDAG NYID CHEN PO PHYOGS GLANG YAB SRAS KYI KHRID YIG 'DI DAG LA
ZHE BRTZIS MED PAR 'DOR BAR 'GYUR BA'I PHYIR RO, ,RGYAS PAR DGAG
PAR BYA BA YIN NA YANG TSIG MNGAS SU DOGS NAS DE TZAM LAS MA
SPROS SO, ,RGOL NGAN SKAL CHAD LOG PA'I BSHES

DANG PHRAD, ,BSTAN PA NYAMS BYED BDUD KYI GZHAN DBANG GYUR,
,RTAG CHAD MTHAR LHA'I LTA NGAN GDON GYIS ZIN, ,BLO NGAN RNAMS
KYIS BSTAN PA 'DI DKRUGS SO, ,GSUM PA LA GNYIS, TSIG DON DANG,
RJES DPAG GI YUL 'DIR BSHAD PA'I

DGOS PA'O, ,DANG PO NI, DON BYED NUS PA DE LAS GZHAN SGRA MI
RTAG PA'I DON SPYI DE NI CHOS CAN, SPYI'I MTSAN NYID DE RJOD
BYED SGRA'I BDAG RKYEN TZAM LA BRTEN NAS BLO LA MTSAN NYID
RDZOGS PAR 'CHAR NUS PA'I CHOS YIN PA'I PHYIR, YANG NA RTOGS PAS

BTAGS TZAM GYI CHOS YIN PA'I PHYIR CES SBYAR RO, ,DON SPYI DE NI
CHOS CAN RJES SU DPAG PA'I GZUNG BA'I YUL YIN TE SNANG BA LTAR
DON BYED MI NUS KYANG, SGRA MI RTAG RTOGS KYI RJES DPAG TSAD MAS
DNGOS SU GZUNG BA'I SGO NAS DE LAS THA DAD PA SGRA MI RTAG PA

GSAR DU RTOGS PAR BYED PA'I PHYIR RO, ,RTOG PA RANG GI SNANG BA
DON MED PA LA DON DU ZHEN NAS 'JUG PAR BSHAD PA'I DON YANG GZUNG
YUL DE NYID RANG MTSAN NO, SNYAM DU ZHEN PA'I DON MA YIN TE ZHEN
YUL LA 'KHRUL BAS BSLU BAR 'GYUR BA'I PHYIR

@18B RO; ;DPER NA, ME LONG GI NANG DU BZHIN GYI GZUGS BRNYAN
SHAR BA NA GZUGS BRNYAN DE NYID BYANG BZHIN NO SNYAM DU MI ZHEN
PAR, GZUGS BRNYAN MTHONG BA LA BRTEN NAS RANG GI BZHIN ZHEN YUL
DU BYAS TE SKYON YOD MED RTOG PA BZHIN DU, SGRA MI RTAG

PA'I GZUGS BRNYAN SNANG BA LA BRTEN NAS SGRA MI RTAG PAR NGES
SHING ZHEN PAR BYED PA YIN NO, ,GNYIS PA NI, RJES DPAG GI YUL
'OG TU BSHAD PAR BYA BA YIN YANG, 'DIR BSHAD PA NI RANG MTSAN
BSHAD PA'I GZHUNG 'DI YANG BZLAS PAR BYA DGOS PAS

TSIG TSEGS CHUNG BA'I DON DU 'DIR BKOD PA YIN NO, ,RJES DPAG GI
ZHEN YUL GYI NGOS NAS DNGOS SU MA BSHAD PA NI, TSAD MA GNYIS KYI
ZHEN YUL RANG MTSAN DANG SPYI MTSAN SO SOR NGES PA MED CING
GZUNG YUL SO SOR NGES PAS DE LA BRTEN NAS RTOGS

NUS PA'O, ,BZHI PA MNGON SUM TSAD MA'I 'BRAS BU LA LOG PAR RTOG
PA BSAL BA LA GNYIS, BSDUS PA'I DON DANG, TSIG GI DON TO, ,DANG
PO LA GSUM, TSAD 'BRAS BSHAD PA'I DGOS PA DANG, TSAD MA DANG
'BRAS BU YI THA SNYAD KYI DON BSHAD PA

DANG; TSAD MA DANG 'BRAS BU GTAN LA DBAB PA'O, ,DANG PO NI, TSAD
MA'I MTSAN NYID GSAR DU MI SLU BA'I SHES PA SGRUB PA'I SNGA ROL
TU DE GANG LA 'JUG PA'I GZHI MTSAN GZHI BSGRUB DGOS LA, DE YANG
'JIG RTEN NA DON LEGS PAR GO BA DON GYI RNAM

PA LEGS PAR SHAR BAS 'JOG PAR GRAGS PA BZHIN DU RIGS PA'I BSTAN
BCOS SU YANG, DON RTOGS PA DANG MA RTOGS PA'I KHYAD PAR RNAM PA
SHAR BA DANG MA SHAR BAS 'JOG PA YIN NO, ,DES NA GNOD PA MED
PA'I MNGON GYUR GYI RNAM PA GSAR DU SHAR BA

@19A *, ,DANG, LKOG GYUR GYI RNAM PA SHAR BA'I BLO GNYIS KYI
SGO NAS TSAD MA GNYIS KYI MTSAN GZHI GO BAR BYED PA YIN LA, DE
GNYIS KYIS GZHAL BYA GNYIS RTOGS PA'I TSAD MA 'JOG PA YANG TSAD
MA'I MTSAN GZHI BSGRUB PA'I DGOS PA

CAN DU SHES PAR BYA'O, ,DE YANG TSAD MA KUN LAS BTUS LAS, YUL
SHES DE YI SHES PA YI, ,BYE BRAG LAS NI TSUL GNYIS NYID, CES
DANG, DUS PHYIS DRAN PA LAS KYANG YIN, ZHES PA'I DON RNAM 'GREL
LE'U GSUM PA'I MJUG TU SLOB

DPON GYIS BSHAD TSUL MI 'DRA BA DU MAS BSHAD PA LAS SHES PAR
BYA'O, ,SNGON PO GO BA NAS BZUNG STE GNAS LUGS KYI DON GO BA'I
BAR GYIS TSIGS 'DI SHES PA LA RAG LAS YOD PAS MKHAS PA RNAMS
KYIS LEGS PAR DPYAD PAR BYA'O, ,TSAD

MA'I 'BRAS BU LA CHOD PA'I 'BRAS BU DANG, MA CHOD PA'I 'BRAS BU
GNYIS YOD LA, DANG PO NI, GZHAL BYA RTOGS NAS ZHUGS PAS THAR PA
DANG THAMS CAD MKHYEN PA'I BAR DU THOB NUS PA'I DON YIN LA, PHYI
MA NI GZHAL BYA RTOGS PA'I TSAD MA NYID YIN LA, DE

YANG RNAM PA GSAR DU SHAR BA'I SGO NAS 'JOG BYED GZHAN GYIS BAR
MA CHOD PAR BZHAG NUS DGOS PA YIN NO, ,GNYIS PA NI, MTSON BYA
TSAD MA'I RANG LDOG DANG, MTSAN NYID MI BSLU BA LA TSAD MAR THA
SNYAD BYAS PA 'DIR STON PA MA YIN TE, MTSAN

GZHI MA GRUB PA'I SNGA ROL TU MTSAN NYID DANG MTSON BYA NGES MI
NUS PA'I PHYIR RO, ,DES NA TSAD MA'I MTSAN GZHI LA TSAD MA'I THA
SNYAD BYAS PA YIN LA, 'BRAS BU ZHES PA NI TSAD MA RGYUD LA SKYES
PA'I DGOS PA YIN NO, ,DE YANG DNGOS KYI DGOS

@19B PA DANG, BRGYUD PA'I DGOS PA GNYIS SU SHES PAR BYA'O,
,GSUM PA NI, SPYIR PHYI DANG NANG GI GRUB MTHA' SMRA BA RNAMS
GZHAL BYA RTOGS PA TSAD MA'I 'BRAS BUR KHAS LEN PA LA KHYAD PAR
MED LA DE 'JOG PA'I TSAD MA LA MI MTHUN TE, RANG

SDE KHA CIG DANG GZHAN SDE 'BRAS BU LAS RDZAS GZHAN GYI TSAD MAS
'JOG PAR 'DOD DE, BYE BRAG SMRA BA RTEN BCAS KYI DBANG PO TSAD
MAR 'DOD PA DANG, GRANGS CAN RNA BA LA SOGS PA'I DBANG PO'I 'JUG
PA LA 'DOD PA DANG, BYE BRAG PA BA LANG

NYID CES PA LTA BU'I SPYI 'DZIN PA'I BLO LA 'DOD PA DANG, RIGS
PA CAN PA DBANG DON PHRAD PA LA 'DOD PA DANG, SPYOD PA PA DANG
POR DON LA BLTA BA LA 'DOD PA SOGS DE DAG GIS KYANG YUL GYI RNAM
PA KHAS MI LEN NA TSAD MA DANG 'BRAS BU GANG YANG

MI 'GRUB RNAM PA KHAS LEN NA 'JOG BYED GZHAN MI RIGS TE, GZHAN
RNAMS KYIS GZHAL BYA RTOGS PA 'JOG NA BAR DU TSAD MA DU MA
BRGYUD DGOS PAS BAR MA CHAD PAR 'JOG MI NUS PA'I PHYIR RO, ,SGRA
LEGS PAR THOS PA YIN TE, RNA PA YOD PA'I

PHYIR, CES PA LTA BUR 'GYUR BAS SO, ,'DIR NI MDO SDE PA DANG
SEMS TZAM PA GNYIS KYI LUGS BZHAG PAR BYA BA YIN LA, DE YANG,
SNGON PO GZHAL BYA RANG YUL GYI RNAM PA SHAR BA'I SGO NAS SNGON
PO LA GSAR DU MI SLU BA'I SHES PA TSAD MA, SNGON

PO RTOGS PA'I TSAD MA 'BRAS BUR BZHAG PA DANG, GZUNG RNAM GZHAL
BYA, 'DZIN RNAM TSAD MA, RANG RIG 'BRAS BUR BYAS PA'I RNAM GZHAG
NI GNYIS KAS THUN MONG DU 'DOD PA YIN LA, SNGON PO PHYI ROL GYI
DON DU 'DOD PA MDO SDE PA'I KHYAD PAR DANG,

@20A *, ,SHES PA RANG GI BDAG NYID DU 'DOD PA SEMS TZAM PA'I
KHYAD PAR TE, PHYI MA 'DI LA BRTEN NAS TSAD 'BRAS GNYIS PA DANG
GSUM PA'I RNAM GZHAG BYUNG BAR SHES PAR BYA'O, ,PHYI ROL GYI DON
YOD PA BKAG PA'I LAG RJES LA RNAM

GZHAG GNYIS PA DANG, PHYI ROL GZHAL BYAR BYED NA YANG, RANG RIG
'BRAS BUR RIGS SO ZHES MDO SNGA PA LA KHAS BLANGS NANG 'GAL
BSTAN PA'I SGO NAS RNAM GZHAG GSUM PA 'BYUNG BA YIN NO, ,KHA CIG
GSUM PA'I SKABS SU PHYI ROL GZHAL BYAR BYED

PA RANG LUGS, YANG MDO SDE BA'I LUGS LA 'CHAD PA LHA SH'A KA
DANG, CHOS MCHOG GI BZHED PAR 'DOD PA NI DON MA RTOGS PA'I RNAM
'GYUR DU GSAL TE, DE NI GZHAL BYA NYID DU 'DOD, CES PA'I SKABS
SU SLOB DPON LHA DBANG BLOS MI 'DOD MOD

KYI GZHAN DGAG PAR BZHED NAS BSTAN PA YIN NO ZHES DANG, DON RIG
TU BTAGS PA YIN NO ZHES SKABS DU MAR 'BYUNG BAS SO, ,PHYI ROL
DON GYI TSUL LA 'BRAS BU'I RTOGS PA GNYIS PA YIN NO, ZHES SOGS
KYI TSIG LA 'KHRUL BAR MI BYA STE,

SNGON PO GZHAL BYAR BYAS PA LTA BU LA THA SNYAD ZOR YANG BAR BYA
BA'I CHED DU BTAGS NAS RNAM PAR BZHAG PA YIN TE, GZHAN DU NA
RNAM NGES LAS, DE PHYIR SNANG DON DE BLO DAG ,PHYI DON YOD KYANG
THA DAD MIN, ZHES LHAN CIG DMIGS NGES DANG,

GSAL ZHING RIG PA'I RTAGS KYI DON BSDU'I SKABS SU BYUNG BA LTAR,
PHYI ROL GYI DON YOD KYANG SNGON PO SNGOR SNANG SHES PA DANG
RDZES THA DAD MA YIN NO ZHES KYANG SMROS SHIG ,GRUB MTHA' BZHI
PO GANG GI YANG LUGS MA YIN PA DANG, SEMS TZAM RNAM

@20B BDEN PA'I LUGS SU SMRA BA NI, MUN KHUNG DU RNGO BA 'PHEN
PAR ZAD DO, ,GNYIS PA TSIG DON NI, SNGON PO RTOGS PA'I MNGON SUM
GYI SHES PA MTSAN GZHI DE NYID KYI DON RTOGS PA'I TSAD MA'I CHA
TSAD MA'I 'BRAS BU STE SNGON PO'I RNAM PA SHAR BA'I DBANG

GIS DON SNGON PO DNGOS SU RTOGS PA'I TSAD MA 'JOG PA'I NGO BO
KHO NA YIN PA'I PHYIR RO, ,SNGON PO'I DON DANG 'DRA BA NYID
SNGON PO GSAR DU RTOGS PA'I BLO DE'I 'JOG BYED TSAD MA STE, DE'I
DBANG GIS SNGON BO'I DON DNGOS SU RTOGS PA 'GRUB PA'I PHYIR

RO; ;SNGON 'DZIN DBANG PO'I MNGON SUM LTA BU LA GZUNG DON GYI
GRUB PA BDE RDZAS GCIG GI CHOS KUN GYI RNAM PA SHAR YANG GZUNG
YUL GANG GI RNAM PA SHAR PA'I GZUNG RNAM MYONG BA'I 'DZIN RNAM
GYI MYONG BYA GANG LA NGES PA DRANGS PA'I GZUNG RNAM DE'I DBANG

GIS GZUNG YUL GANG GI RNAM PA SHAR BA'I DON DE RTOGS PAR 'JOG
STE, DPER NA SNGO 'DZIN MYONG BA'I RANG RIG GIS SNGON PO'I RNAM
PA RTOGS PA'I TSE SNGON 'DZIN DBANG SHES KYIS SNGON PO RTOGS PAR
'JOG PA YIN PAS, SNGA RABS PA KHA CIG GIS

CHOS MCHOG CHEN POS DBANG DON PHRAD PA TSAD MA YIN PA BKAG PA
LA, RNAM PA SHAR PA LA YANG MGO MTSUNGS BYED PA NI, CHOS MCHOG
GI BZHED PA CUNG ZAD TZAM YANG MA GO BA YIN NO, ,GNYIS PA LE'U'I
MTSAN BSTAN PA NI, LEGS PAR BSHAD

PA RIN PO CHE'I GTER ZHES BYA BA RIGS PA'I THIGS PA ZHES BYA
BA'I RAB TU BYED PA LAS MNGON SUM GYI LE'U STE LE'U DANG PO'I
'GREL BA RDZOGS PA'O,, ,,GNYIS PA LKOG GYUR RTOGS PA'I THABS
RANG DON LE'U BSHAD PA LA GNYIS, LE'U'I GZHUNG

@21A *, ,BSHAD PA DANG, LE'U'I MTSAN BSTAN PA'O, ,DANG PO LA
GNYIS, RJES DPAG GI DBYE BA DANG, RANG DON RJES DPAG BYE BRAG TU
BSHAD PA'O, ,DANG PO NI, RJES SU DPAG PA ZHES PA'I MING GIS
BSTAN PA'I DON DE NI CHOS CAN

RNAM PA GNYIS TE, RANG GI DON GYI RJES SU DPAG PA DANG GZHAN GYI
DON GYI RJES SU DPAG PA GNYIS SU YOD PA'I PHYIR RO, ,RJES DPAG
GI MTSAN NYID BSHAD PAR RIGS PA LA DBYE BA GLO BUR DU CI'I PHYIR
BSTAN CE NA, BSHAD PA GZHAN DON RJES

DPAG NI SGRA'I BDAG NYID YIN LA, RANG DON RJES DPAG SHES PA YIN
PAS DE GNYIS KA MTSAN GZHIR BYAS NAS RJES DPAG TU MTSON PA'I
MTSAN NYID THUN MONG BA MED PAS MA BSTAN LA, DBYE BA BSHAD PA NI
GNYIS PO SO SO'I MTSAN NYID BSTAN PA'I CHED

KHO NAR YIN LA, DBYE BA MA BSTAN PAR YANG DBYE BA GNYIS KYI
MTSAN NYID RTOGS MI NUS PA YIN NO, ,GZHAN DON LE'U LAS RANG DON
LE'U LOGS SU BRTZAM PAR BYA BA MA YIN TE, RANG DON LE'UR NI TSUL
GSUM TZAM GCIG BSTAN PAR BYA BA

YIN LA, DE NI GZHAN DON DU YANG STON PA'I PHYIR RO ZHE NA, SKYON
MED DE, GZHAN DON LE'U'I BRJOD BYA'I GTZO BO TSUL GSUM STON PA'I
NGAG YIN LA, ,RANG DON LE'U NI TSUL GSUM PA'I RTAGS YIN PAS, DE
BLO YUL DU SONG BA'I DNGOS KYI 'BRAS

BU NI BSGRUB BYA RTOGS PA YIN LA, GZHAN DON RJES DPAG BLO YUL DU
SONG BA'I DNGOS KYI 'BRAS BU NI, TSUL GSUM LA DRAN PA BSKYED PA
YIN PAS LE'U GNYIS KYI DNGOS KYI DGOS PA DANG BYA BA THA DAD YIN
PA'I PHYIR RO, GZHAN YANG MKHAS PAS TSUL

@21B GSUM RTOGS PA NA, RTAGS KYI BRJOD TSUL SHES KYANG MI MKHAS
PAS GZHAN LA STON PA NA NGAG LHAG CHAD CAN DU SMRA BA MTHONG BAS
DE DAG DGAG PA'I CHED DU GZHAN DON LOGS SU SMOS LA, RANG DON
DANG GZHAN DON GYI MING DON NI GO BAR ZAD

DO; ;GNYIS PA LA GSUM, RJES DPAG TSAD MA'I MTSAN NYID DANG, TSAD
'BRAS MNGON SUM DANG 'DRA BAR BSTAN PA DANG, RTEN GTAN TSIGS
BSHAD PA'O, ,DANG PO NI, RJES DPAG GI MING GIS BSTAN PA'I DON
GNYIS YOD PA DE LA SGRA MI

RTAG RTOGS KYI RJES DPAG MTSAN GZHI, RANG GI DON GYI RJES DPAG
TSAD MA NI MTSON BYA'O, ,RJES SU DPAG PAR BYA BA BSGRUB BYA LA
DMIGS PA TSUL GSUM PA'I RTAGS LAS GSAR DU MI BSLU BA'I SHES PA
GANG YIN PA DE NI MTSAN NYID DO, ,RIGS MI

MTHUN SEL BA'I MTSAN NYID NI SNGAR BSHAD ZIN TO, ,YUL DANG RTAN
GNYIS KYI SGO NAS MNGON SUM DANG GZHAN DON RJES DPAG LAS KHYAD
PAR DU BYAS PA'O, ,GNYIS PA NI, RANG DON GYI SKABS 'DIR YANG
CHOS CAN, TSAD MA'I 'BRAS BU RNAM PAR

BZHAG PA NI MNGON SUM DANG 'DRA BAR SHES PAR BYA STE, GZHAL
BYA'I KHYAD PAR TZAM MA GTOGS TSAD MA DANG 'BRAS BU SNGA MA DANG
MTSUNGS BAR RTOGS PAR BYA BA'I PHYIR, SGRA MI RTAG PA GZHAL BYA,
DE'I RNAM PA SHAR NAS DE LA GSAR DU MI SLU BA'I SHES PA

TSAD MA, DE DNGOS SU RTOGS PA'I TSAD MA 'BRAS BU'O, ,GSUM PA LA
GSUM, TSUL GSUM GYI MTSAN NYID DANG, TSUL GSUM GYI BLTOS GZHI
NGOS BZUNG BA DANG, TSUL GSUM DANG LDAN PA'I GTAN TSIGS KYI DBYE
BA BSHAD PA'O, ,DANG PO NI, MTSAN

@22A *, ,NYID BSTAN PA'I ZHAR LA TSUL GSUM PA'I RTAGS SKABS SU
BAB PAS TSUL GSUM PA'I RTAGS LAS ZHES BSHAD PA'I TSUL GSUM PA
NYID KYI RTAGS NI 'CHAD PAR 'GYUR BA 'DI YIN NO ZHES PA'O, ,TSAD
MA KUN LAS BTUS

LAS; RJES DPAG BYA DANG DE MTSUNGS LA, ,YOD DANG MED LA MED PAR
NI, ,NGES PA ZHES PA'I DON 'CHAD PA NA, THA MAR SMOS PA'I NGES
PA NYID NI, TSUL GSUM GAL BLTA BAR BYA'O, ZHES BSHAD PA LTAR
'DIR YANG THA MA'I NGES PA GONG MA

GNYIS LA'ANG SBYAR BAR BYA'O, ,DE'I RGYU MTSAN SA BON LA RTEN
NAS MYU GU BZHIN DU RUNG BA TZAM GYI SGO NAS LKOG GYUR RTOGS PA
MA YIN TE, TSAD MAS MA RTOGS PA'I DU BA LAS ME MI RTOGS PA'I
PHYIR RO, ,MUN KHUNG GI BUM PA SGRON ME LA

BRTEN NAS SHES PA BZHIN DU RTAGS KYI NGO BO NGES PA TZAM GYIS
RTOGS PA MA YIN TE, CHOS DANG 'BREL BA MA NGES PAR MI RTOGS PA'I
PHYIR, ,RTAGS YANG DAG GI MTSAN NYID DU TSUL GSUM TSAD MA'I
STOBS KYIS NGES PA ZHES SMRA BA, RNAM GZHAG MA

CHAGS PA YIN PAS TSUL GSUM YIN PA'AM TSANG BZHES BYA'O, ,PHYOGS
CHOS KYI MTSAN NYID NI RJES SU DPAG PAR BYA BA SHES 'DOD CHOS
CAN LA 'GOD TSUL DANG MTHUN PAR YOD PA NYID DU NGES PA DANG,
TSIG GI ZUR LA RTAGS SHES 'DOD CHOS

CAN LA YOD PA DANG, YOD PA KHO NA DANG, DE LTAR NGES PA BZHI LAS
DANG PO MIG SHES KYI GZUNG BYAS SGRA MI RTAG PAR SGRUB PA LTA BU
CHOS CAN LA MED PA LA PHYOGS CHOS GRUB PA SEL LA, GNYIS PAS LJON
SHING CHOS CAN SROG LDAN YIN TE,

@22B MTSAN MO LO MA 'KHUMS NAS NYAL BA'I PHYIR CES PHA LTA BU
RTZOD GZHI LA KHYAB BYED DU MED PA SEL BA LA PHYI MA GNYIS KYIS
THE TSOM ZA BA'I MA GRUB PA THAMS CAD SEL LO, ,MA GRUB PA'I GTAN
TSIGS LTAR SNANG GI DBYE BA DE LA BRTEN NAS SHES PAR BYA'O,,

RJES KHYAB KYI MTSAN NYID NI, BSGRUB BYA'I CHOS DANG 'BREL STOBS
KYIS MTHUN PA'I PHYOGS NYID LA YOD PAR NGES PA DANG, 'DIR YANG
RTAGS MTHUN PHYOGS LA YOD PA DANG, DE KHO NA YOD PA DANG, DE
LTAR NGES PA BZHI LAS, DANG POS BYAS PA

SGRA MI RTAG PAR BSGRUB PA'I 'GAL RTAGS YIN PA SEL LA, GNYIS PAS
THUN MONG GI MA NGES PA YIN PAS TE, DE NI GNYIS KA LA YOD PA'O,
,PHYI MA GNYIS KYIS, MTHUN PHYOGS LA MED PAR DOGS PA DANG, MI
MTHUN PHYOGS LA YANG YOD

PAR DGOS PA SEL LO, ,RTAGS KHO NA MTHUN PHYOGS LA YOD CES MI BYA
STE, MTHUN PHYOGS LA CHA GNYIS PA'I GTAN TSIGS LA RJES KHYAB MA
GRUB PAR 'GYUR BA'I PHYIR RO, ,RTAGS MTHUN PHYOGS LA YOD PA KHO
NA ZHES MI BYA STE, NYES PA DE NYID DU

'GYUR BAS GZHAN LDAN RNAM GCOD KYI TSUL DU SBYAR BAR BYA'O,
,LDOG KHYAB KYI MTSAN NYID NI BSGRUB BYA'I CHOS DANG, 'BREL
STOBS KYIS MI MTHUN PA'I PHYOGS LA MED PA NYID DU NGES PA'O, ,DE
LA YANG MI MTHUN PHYOGS LA MED PA DANG, MED

PA KHO NA DANG, DE LTAR NGES PA BZHI LAS, DANG POS BYAS PA SGRA
MI RTAG PAR BSGRUB PA'I 'GAL RTAGS YIN PA SEL LA, GNYIS PAS MI
RTAG PAS RTZOL BYUNG SGRUB PA LTA BU MI MTHUN PHYOGS LA CHA
GNYIS PA'I THUN MONG MA YIN PA'I MA NGES PA YIN

@23A *, ,BA SEL LA, MI MTHUN PHYOGS KHO NA LA MED CES SMOS NA,
MTHUN PHYOGS KYI PHYOGS GCIG LA MED PA LA LDOG KHYAB MA GRUB PAR
'GYUR BAS, KHYAB BYED DU LDOG PA'I LDOG TSUL SBYAR PA YIN LA,
PHYI MA GNYIS KYIS LDOG PA

LA THE TSOM ZA BA YIN PA SEL LO, ,RTAGS KHO NA MI MTHUN PHYOGS
LA MED CES KYANG SBYAR BAR MI BYA'O, ,MTHUN PHYOGS KHO NA LA YOD
PAR NGES NA MI MTHUN PHYOGS LAS LDOG PA GRUB ZIN PA'I PHYIR, KUN
LAS BTUS LAS, RJES 'GRO

LAS LOGS SU LDOG PAS SMOS PA'I DGOS PA CI ZHE NA, SLOB DPON
DBANG PHYUG SNGE NA RE, DE LTAR GRUB ZIN YANG LDOG YUL MI MTHUN
PHYOGS NGOS BZUNG NAS SNGA MA DE NYID NGES PAR BYA BA'I DON DU
YIN NO ZHES ZER TO, ,SDE BDUN MDZAD PAS,

DE BKAG NAS RJES SU 'GRO LDOG GI KHYAB PA GCIG DNGOS SU BSTAN
PAS CIG SHOS SHUGS LA 'PHEN PA'I SBYOR BA GYIS KYI DBYE BA BSTAN
PA'I DON CAN DU MDZAD DO, ,GNYIS PA NI, DANG PO PHYOGS CHOS KYI
LTOS GZHI NI, RJES SU DPAG PAR BYA

BA NI CHOS CAN, RTAGS KYI CHUL 'CHAD PA'I SKABS 'DIR SHES PAR
'DOD PA'I MI RTAG PA LTA BU'I CHOS KYI BYE BRAG DANG LDAN PA'I
CHOS CAN LA MING DU SBYAR BAR BYA BA YIN TE, DE LA KHYOD KYI
MING GIS 'DOGS PA'I RGYU MTSAN DANG, BTAGS PA'I

DGOS PA KHYAD PAR CAN DANG, DNGOS LA GNOD BYED RNAMS YOD PA'I
PHYIR, YANG RTZOD GZHI SGRA LTA BU CHOS CAN, BYAS PAS SGRA MI
RTAG PAR BSGRUB PA'I SHES 'DOD CHOS CAN YIN TE, DE SGRUB KYI
PHYIR RGOL SHES 'DOD DANG LDAN PA'I NGOR RGOL BA

@23B YANG DAG GIS BSGRUB BYA'I CHOS KYI DPAG GZHIR GZUNG BA'I
PHYIR, RTZOD GZHI LA, PHYOGS KYI MING GIS BTAGS NAS BSTAN PA'I
DGOS PA SOGS RNAM 'GREL RNAM NGES GNYIS KYI BZHED PA BZHIN LOGS
NA RGYAS PAR GTAN LA PHAB YOD PAS DER

BLTA BAR BYA'O, ,GNYIS PA RJES KHYAB KYI LTOS GZHI MTHUN PA'I
PHYOGS KYI MTSAN NYID NI BSGRUB TSUL DANG MTHUN PA'I BSGRUB PAR
BYA BA'I CHOS KYI SPYI DANG DON MTHUN PA'O, ,BDOD KYI MKHAS PA
KHA CIG BSGRUB BYA'I CHOS LDAN MTHUN PHYOGS KYI MTSAN

NYID DU MDZAD NAS, MI RTAG PA RANG NYID RANG DANG LDAN PA MI
'THAD PAS BSGRUB BYA'I CHOS KYI RANG LDOG MI MTHUN PHYOGS SU
MDZAD PA YANG RIGS PAS GRUB PAR MI SOGS SO, ,YANG KHA CIG RTZOD
GZHI DANG MTSUNGS PA MTSAN NYID DU BYAS NAS, RTZOD

GZHI MTHUN PHYOGS SU MI BYED PA YANG RNAM PAR NGES PA'I GZHUNG
GI DON LEGS PAR MA RTOGS SHING, MKHAS PA CHEN PO YIN KYANG SKABS
'DIR SGRA BSHAD PA DANG 'JUG PA'I KHYAD PAR MA PHYED PAR ZAD DO,
,YANG ME YOD DU NGES NA MTHUN PHYOGS

DANG; ME MED DU NGES NA MI MTHUN PHYOGS DANG, GANG DU YANG MA
NGES PA'I GZHI PHUNG GSUM YIN PAS MTHUN PHYOGS DANG MI MTHUN
PHYOGS DNGOS 'GAL MA YIN PAR 'DOD PA YANG RIGS PAR MI SEMS TE,
DE LTA NA ME YOD MED KYANG DNGOS 'GAL MA

YIN PAR KUN NAS MTSUNGS TE, DE GNYIS GANG DU YANG MA NGES PAR DU
BA DANG LDAN BA'I LA TSAD MAS NGES PA DU MA YOD PA'I PHYIR RO,
,DES PHAN TSUN SPANGS 'GAL GYI DNGOS 'GAL NYAMS PAR GA LA 'GYUR,
TSAD MA RNAM NGES LAS, PHAN TSUN

@24A *, ,SPANGS TE GNAS PA'I MTSAN NYID YIN PAS, PHUNG PO GSUM
PA LDOG PAR BYED DO, ,ZHES GSUNGS PA YANG SEMS PAR RIGS SO,
,GSUM PA LDOG KHYAB SGRUB BYED KYI YAN LAG 'BREL PA'I DON LDOG
GI LTOS

GZHI MI MTHUN PA'I PHYOGS KYI MTSAN NYID NI SGRUB TSUL DANG
MTHUN PA'I BSGRUB BYA'I CHOS KYI SPYIS DON MI MTHUN PA ZHES PA,
MTHUN PA'I PHYOGS MA YIN TE DE LA DBYE BA DU BAS ME BSGRUB PA LA
MTSON NA, MTHUN PA'I PHYOGS DE LAS GZHAN PA

MI MTHUN PHYOGS GRANG DRO GANG YANG MA YIN PA'I REG BYA BTANG
SNYOMS PA LTA BU DANG, DE DANG 'GAL BA MI MTHUN PHYOGS GRANG REG
DANG, BSGRUB BYA'I CHOS DE MED PA MI MTHUN PHYOGS MES STONG
BA'O, ,MED BA MI MTHUN PHYOGS NI, DNGOS SU

MTHUN PHYOGS KYIS STONG BAR RTOGS LA, GZHAN GNYIS SHUGS KYI DES
STONG BAR RTOGS SHING, GSUM GA YANG MI MTHUN PA'I PHYOGS YIN NO,
,GSUM PA LA GSUM, TSUL GSUM DANG LDAN PA'I RTAGS KYI DBYE BA
DANG, DBYE BA DPER

BRJOD PA DANG, MTSAN GZHI LA MTSAN NYID NGES BYED KYI TSAD MA
BSHAD PA'I SGO NAS GRANGS NGES BSGRUB PA'O, ,DANG PO NI, TSUL
GSUM PA YANG CHOS CAN, RTAGS GSUM KHO NA DANG LDAN PA STE, MI
DMIGS PA DANG RANG BZHIN DANG, 'BRAS

BU'I GTAN TSIGS GSUM KHO NA LA NGES PA'I PHYIR RO, ,YANG GI
SGRAS TSUL GSUM PA'I RTAGS BRIS PA'I LAN SDUD PA'O, ,GNYIS PA LA
GSUM GYI DANG PO MA DMIGS PA'I GTAN TSIGS KYI DPE LA GNYIS,
SBYOR BA DPER BRJOD PA DANG, GTAN

@24B TSIGS KYI KHYAD PAR BSHAD PA'O, ,DANG PO NI, DE LA MI
DMIGS PA'I GTAN TSIGS NI DPER NA PHYOGS KYI BYE BRAG SNANG RUNG
BUM PA MA DMIGS PA'I GZHI 'GA' ZHIG NA CHOS CAN, BUM PA MED DE,
BUM PA YOD NA DMIGS PA'I RIG BYAR GYUR BA

LAS MA DMIGS PA'I PHYIR RO ZHES BYA BA LTA BU'O, ,LTO LDIR BAS
NGAG PA'I SA PHYOGS CHOS CAN, BUM PA MED DE, LTO LDIR BA DMIGS
RUNG MA DMIGS PA'I PHYIR CES KYANG RUNG MOD KYI, BUM PAS DAG
PA'I GZHI CHOS CAN, BUM PA MED DE,

ZHES MI BYA'O, ,SNANG RUNG BUM PA MA DMIGS PA'I GZHI CHOS CAN,
BUM PA MED DE, BUM PA SNANG RUNG MA DMIGS PA'I PHYIR RO, ZHES PA
NI YANG DAG TU 'GYUR YANG SHIN TU RTOGS PAR DKA' BA'I GNAS YOD
PAS 'OG TU BSHAD PAR BYA'O,,

DMIGS PA'I RIG BYAR GYUR PA ZHES SAM, DMIGS PA'I MTSAN NYID KYIR
GYUR PA ZHES PA LA, DMIGS PA NI BUM 'DZIN MNGON SU MA YIN LA,
DE'I TSAN NYID RKYEN GSUM TSOGS PA STE, DES DMIGS PA MTSON PA'I
DON YIN NO ,,

DMIGS PA'I MTSAN NYID DU GYUR PA NI, MNGON SUM LA SNANG RUNG
STE, DA MI DMIGS PA'I PHYIR RO, ZHES PA GTAN TSIGS SO, ,BUM PA
MED PA JI LTAR SNANG RUNG YIN CE NA, 'DI YOD NA NGES PA KHO NAR
SNANG BAR 'GYUR BAS SNANG RUNG DU BTAGS

BA YIN NO, ,YOD NA NGES PAR SNANG DU RUNG BA CI YIN ZHE NA, DE
MTHONG BA'I MNGON SUM GYI RGYU TSOGS GZHAN TSANG BA'I PHYIR TE,
DE DANG MNGON SUM GCIG GI GZUNG YUL DU 'DRE RUNG BA'I SA PHYOGS
'DZIN PA'I MNGON SUM GYI RKYEN GSUM TSANG BA'I

@25A *, ,PHYIR, DE YANG YOD NA DES PA KHO NAR DMIGS PAR 'GYUR
RO, ,SNANG RUNG DU SGRO BTAGS PA'I BUM PA DMIGS BYED KYI TSAD MA
MED PA NI SNANG RUNG MA DMIGS PA ZHES BYA'O, ,BUM PAS DBEN PA'I
SA PHYOGS DANG, DE 'DZIN PA'I

MNGON SUM NI, BUM PA SNANG BA MI DMIGS PAR NGES PA'I RGYU YIN
PA'I PHYIR SNANG BA MA DMIGS PA ZHES BYA'O, ,MNGON SUM GCIG GI
GZUNG YUL DU 'DRES RUNG GI GZHI MA DMIGS PA DE SRID DU, SNANG
RUNG MA DMIGS PAR NGES PA MED PAS SA

PHYOGS DANG MNGON SUM GYIS KA LA BUM PA SNANG RUNG MA DMIGS PA
ZHES BRJOD PA YIN NO, ,GNYIS PA NI, DMIGS PA'I RIG BYAR GYUR PA
NI BUM PA DMIGS PA'I RIG BYAR GYUR PA'I DON TE, DE DMIGS PA'I
RKYEN GZHAN DBANG PO DANG YID

BYED TSANG BA DE NYID DANG BUM PA NI SA PHYOGS LAS RANG BZHIN
KHYAD BAR CAN TE, RANG BZHIN GANG BUM PA YOD PA DMIGS PA'I RKYEN
GZHAN DBANG YID DAG KYANG YOD NA BUM PA MNGON SUM KHO NAR 'GYUR
BA'O, ,DON NI BUM PAS DBEN PA'I SA PHYOGS

NA CHOS CAN, BUM PA YOD NA DMIGS PA KHO NAR 'GYUR BAS KHYAB STE,
DE YOD NA SA PHYOGS 'DZIN PA'I MNGON SUM GYI GZUNG YUL DU 'DRES
RUNG BA GANG ZHIG RKYEN GZHAN DBANG YID NUS PA MTHU CAN DU TSANG
BA'I PHYIR CES PA'O, ,SNANG RUNG MA DMIGS

PA LAS MED PA'I THA SNYAD BYED PA YIN GYI DE MED PAR MNGON SUM
GYI LAG RJES LAS MED PA'I THA SNYAD NUS PA MA YIN TE, 'DI NI
DMIGS SO ZHES BYA BA'AM MA DMIGS SO ZHES RTOG CAN GYI ZHES BSHAD
PA LTAR, SA PHYOGS DMIGS PA DANG, BUM PA,

@25B DMIGS BYED KYI TSAD MA MED PA DE TZAM ZHIG MNGON SUM GYI
LAG RJES LA NGES PAR NUS PA YIN NO, ,GNYIS PA RANG BZHIN GYI
RTAGS NI GTAN TSIGS RANG YOD PA TZAM DU RANG CHAS SU RJES SU
'BREL BAR GYUR PA'I BSGRUB PAR BYA BA'I CHOS KYI

GTAN TSIGS TE, DPER NA SHING SHA PA YIN PA'I PHYIR SHING SHA PA
THUNG DU 'DI CHOS CAN, SHING NGO ZHES BYA BA LTA BU'O, ,'DI NI
SHING SHA PA MANG DU YOD PA'I YUL NA SHING SHA BA'I THA SNYAD MI
SHES PA'I GLEN PA GCIG LA SHA BA RING PO ZHIG BSTAN NAS,

'DI SHING YIN NO ZHES BRDA SBYAR BA NA GLEN PA DES SHA PA RING
POS KHYAD PAR DU BYAS PA SHING GI THA SNYAD KYI RGYU MTSAN DU
BZUNG NAS, THUNG DU MTHONG NA SHING MA YIN NO SNYAM DU GO BAS DE
LA SHING SHA PAR RTOGS PA'I YAL GA LA SOGS PA DANG LDAN PA RGYU

MTSAN YIN GYI RING PO SOGS MA YIN NO, ZHES STON PAR BYED PAS THA
SNYAD BSGRUB TU SHES PAR BYA'O, ,GSUM PA 'BRAS BU'I GTAN TSIGS
NI DPER NA DU BA YOD PA'I PHYIR, DU BA DANG LDAN PA'I LA 'DI NA
CHOS CAN, ME YOD DO ZHES BYA BA LTA BU'O,,

'BRAS RANG MA DMIGS PA'I RTAGS GSUM GYI MTSAN NYID NI GO BAR ZAD
DO, ,GSUM PA LA GNYIS, DBYE BA GSUM STON PA'I RGYU MTSAN DANG,
GSUM DU GRANGS NGES PA'I RGYU MTSAN NO, ,DANG PO NI RTAGS KYI
MTSAN GZHI STON PA NA GCIG KHO

NA BSTAN PAR RIGS PA MA YIN NAM RNAM PA'I RAB DBYE STON NA, RANG
BZHIN GYI RTAGS LA YANG MTHA' YAS PA'I PHYIR, GSUM NYID DU MI
RIGS SO ZHE NA, TSUL GSUM PA'I RTAGS 'DI LA CHOS CAN, GSUM KHO
NAR NGES TE, RANG BZHIN DANG 'BRAS

@26A *, ,BU'I GTAN TSIGS GNYIS NI DNGOS BSGRUB PA'O STE, SGRUB
RTAGS GNYIS KHO NAR NGES PA DANG, GCIG NI DGAG PA'I GTAN TSIGS
SO STE, DGAG RTAGS DANG GSUM DU 'DUS PA'I PHYIR RO, ,BSGRUB
BYA'I SGO NAS DBYE BA

BYED PA MA GTOGS DBYE MI NUS LA, BSGRUB BYA LA DGAG PA DANG,
SGRUB PA GNYIS SU NGES LA, PHYI MA LA BSGRUB BYA'I CHOS DANG,
NGO BO THA DAD RTAGS SU BKOD PA DANG, NGO BO THA MI DAD RTAGS SU
BKOD PA GNYIS SU NGES SO, ,SLOB DPON

SH'AKYA BLOS DE LA GNYIS NI, DNGOS PO BSGRUB PA KHO NA ZHES
BYA'I DNGOS PO KHO NA SGRUB CES MI BYA STE, DGAG BA YANG BSGRUB
PA'I PHYIR RO, ,GCIG NI DGAG PA KHO NA'I GTAN TSIG ZHES BSHAD PA
LTAR 'BRAS RANG GNYIS KYIS KYANG DGAG BA BSGRUB CING,

DE LA BRTEN PA'I RJES DPAG GIS DGAG PA 'JAL LA DGAG RTAGS DANG,
DGAG RTOG CES MI BYA STE, DE NI DNGOS KYI YUL LA BLTOS PA'I
PHYIR RO, ,SGRA CHOS CAN RTAG BA MA YIN TE, BYAS PA'I PHYIR CES
PA LTA BU 'GAL KHYAB DMIGS PA'I DGAG RTAGS SU 'GYUR BAS SO,

'O NA DU BA DANG LDAN PA'I LA CHOS CAN, GRANG REG GIS STONG BA'I
ME YOD DE, DU BA YOD PA'I PHYIR CES PA YANG DGAG RTAGS SU 'GYUR
LA, 'DOD NA 'BRAS RTAGS MA YIN PAR 'GYUR RO, ZHE NA, PHYIR RGOL
GYI SHES 'DOD DANG, RGOL BA'I

DPAG 'DOD GRANG REG GIS STONG BA LA GTZO BOR ZHUGS NA ME YOD
SBYOR TSUL TZAM YIN GYI, DON DGAG RTAGS SU 'GYUR BAS SO, ,'O NA
ME MI RTOGS PAR 'GYUR ZHE NA, KHYAB PA MED LA ME LA GTZO BOR
SHES 'DOD ZHUGS NA 'BRAS RTAGS YIN

@26B GYI; GRANG REG GI STONG BA SBYOR TSUL TZAM DU ZAD DO,
,GNYIS PA LA GNYIS, 'BREL PA LA BLTOS NAS SGRUB RTAGS GNYIS SU
NGES PAR BSGRUB PA DANG, DGAG RTAGS NGES BYED KYI TSAD MA BSHAD
PA'O, ,DANG PO LA GNYIS, RANG BZHIN 'BREL

PA LA BRTEN NAS BSGRUB BYA GO NUS PA'I RGYU MTSAN DANG, DES
SGRUB RTAGS GNYIS KHO NAR GRUB BA'O, ,DANG PO NI, CI'I PHYIR
GSUM YANG DAG PA'I GTAN TSIGS YIN LA, DE LAS GZHAN MED CE NA,
'BRAS BU DANG KHYAB BYA'I DON GYIS RGYU DANG KHYAB

BYED KYI DON GO BAR BYED DE, DE GNYIS DE LA RANG BZHIN 'BREL PA
YOD NA STE YOD PA'I PHYIR RO, ,'BREL BA MED NA MI 'GRUB STE,
RGYU DANG KHYAB BYED LA 'BRAS BU DANG KHYAB BYA'I RANG BZHIN DES
MA 'BREL NA RGYU DANG KHYAB BYED DER MI 'KHRUL BAR NGES PA

MED PA'I PHYIR RO, ,RTAGS SGRON ME BZHIN DU BSGRUB BYA GO BAR
BYED PA MA YIN GYI 'BREL PA NGES PA LA BRTEN NAS GO BYA GO BYED
DU 'GYUR PA YIN NO, ,GO BYED DE GNYIS GANG ZHIG GANG LA 'BREL PA
YIN CE NA, BSGRUB BAR BYA BA'I CHOS KYI DON LA

RTAGS 'BREL BA DE YANG CHOS CAN, GNYIS SU YOD DE, BYAS PA LTA BU
DNGOS SU NI MI RTAG PA LTA BU'I BSGRUB PAR BYA BA'I CHOS KYI DON
GYI BDAG GCIG PA'I KHYAB BYA'I RANG BZHIN YIN PA'I PHYIR DANG,
DU BA LTA BU BSGRUB PAR BYA BA'I DON ME LTA BU LAS

BYUNG BA'I PHYIR TE, BSGRUB BYA'I CHOS DE'I BDAG GCIG PA'I KHYAB
BYA'I RANG BZHIN MA YIN PA DANG DE LAS BYUNG BA MA YIN PA NI, DE
DANG 'BREL PA MED PA'I RANG BZHIN YIN PA'I PHYIR RO, ,RANG BZHIN
GYI GTAN TSIGS DAM BCA'I DON GYI PHYOGS GCIG

@27A *, ,RTAGS SU BKOD PA'I MA GRUB PAR 'GYUR RO, ZHE NA, SKYON
MED PA NI, DNGOS SU NI ZHES SMOS TE, SGRA BYAS MI RTAG PA GSUM
DON DAM PAR THA DAD MA YIN GYI RTOG PAS BTAGS PA'I THA DAD YIN
LA DE YANG NGES DKA' SLA'I KHYAD

PAR YOD PAS NYES PA MED LA, GRUB BDE RDZAS GCIG YIN KYANG RJOD
BYED SGRA DANG RTOG PA RNAMS SEL BA'I DBANG GIS 'JUG PA YIN GYI
BSGRUB PA'I DBANG GIS 'JUG PA DANG, SGRUB PA KHO NA LA 'JUG PA
MA YIN PAS DON DAM PA'I GNAS TSOD

BSHAD PA NYID KYIS KUN RDZOB TU YOD PA'I TSUL 'BAD MED DU GRUB
PA SOGS RNAM GZHAG THAMS CAD 'THAD PAR 'GYUR RO, ,GNYIS PA NI,
'BREL PA GNYIS SU ZAD MOD SGRUB RTAGS GNYIS SU JI LTAR NGES ZHE
NA, DNGOS KYI 'BREL PA DE'I BDAG NYID

DE LAS 'BYUNG BA DE GNYIS KYANG BSGRUB BYA GO BAR BYED PA'I TSE,
RANG BZHIN DANG 'BRAS BU KHO NA'I GTAN TSIGS YIN PA DE BAS NA,
DE GNYIS KHO NAS BSGRUB BYA DNGOS PO GRUB BO, ,SGRUB RTAGS GNYIS
SU NGES TE, 'BREL PA GNYIS SU NGES PA'I

PHYIR RO, ,'BREL PA GNYIS KYI DON LDOG BSGRUBS PAS DGAG RTAGS
'BAD MED DU GRUB PAR 'GYUR BA'I TSUL NI GZHAN DU RGYAS PAR BSHAD
ZIN TO, ,GNYIS PA LA GNYIS, DGAG RTAGS KYI 'BREL BA NGES PA'I
TSUL DANG, DGAG RTAGS KYI SBYOR PA'I DBYE BA BSHAD PA'O, ,DANG
PO LA

GSUM, DGAG PA 'GRUB PA SNANG RUNG MA DMIGS PA LA BLTOS PA DANG,
MI SNANG BA MA DMIGS PAS MED NGES MI 'GRUB PA DANG, SNANG RUNG
MA DMIGS PA'I GTAN TSIGS 'JUG DUS DANG BYED LAS BSHAD PA'O,
,DANG PO NI, GONG DU DGAG PA 'GRUB PA

@27B SNANG BA MA DMIGS PA LA BLTOS PAR BSHAD NA MI SNANG BA MA
DMIGS PAS KYANG GRUB PA MA YIN NAM ZHE NA, MED NGES DANG MED
PA'I THA SNYAD KYIS DGAG PA BSGRUB PA YANG CHOS CAN, SNANG RUNG
MI DMIGS PA JI SKAD SMOS PA KHO NAS DNGOS SU 'GRUB

BAR 'GYUR TE, SNANG RUNG GI DNGOS PO YOD NA NI SNANG RUNG MA
DMIGS PA DE MI SRID PA'I PHYIR RO, ,DE YANG RKYEN GZHAN TSAD
MA'I SNANG RUNG BUM PA YOD NA DMIGS PAS KHYAB PA'I PHYIR, GNYIS
PA NI, SNANG RUNG MA DMIGS PA DE LAS GZHAN DU NA MED NGES

DNGOS SU SGRUB PA RI MI NUS TE, YUL DU MAS BAR DU CHOD PA'I YUL
DANG BSKAL BA DU MAS BAR DU CHOS PA'I DUS DANG YOD KYANG RGOL
PHYIR RGOL GANG GIS KYANG DMIGS SU MI RUNG BA RANG BZHIN GYIS
BSKAL BA'I DON RKYEN GZHAN TSOGS PA DANG, RANG BZHIN

KHYAD PAR CAN DANG BRAL BAS DMIGS PA'I RIG BYAR MA GYUR PA RNAMS
LA RANG GI MNGON SUM RANG 'DZIN PAR BYED PA'I RGOL PHYIR RGOL
GYI MNGON SUM LOG KYANG BSKAL PA'I DNGOS PO MED PAR NGES PA MED
PA'I PHYIR RO, ,DE YANG RANG DANG MNGON SUM GCIG

GI GZUNG YUL DU 'DRES RUNG BA'I SA PHYOGS 'DZIN PA'I MNGON SUM
GYI DBANG YID GNYIS DANG BRAL BA DANG, SA PHYOGS LAS RANG BZHIN
KHYAD PAR CAN BSKAL PA'I DON LAS 'DAS PA MA YIN PAS DMIGS PA'I
RIG BYAR MA GYUR PA ZHES BYA'O, ,DE YANG

SA PHYOGS LAS DON GZHAN PA'I SHA ZA 'GOG PA LTA BU LA YIN GYI SA
PHYOGS SHA ZA DANG GRUB BDE RDZAS GCIG 'GOG PA LA NI SNANG BA MA
DMIGS PA SBYAR BAR BYA BA YIN NO, ,GSUM PA NI, SNANG BA MA DMIGS
PA SGRUB BYED DU 'GYUR BA'I DUS DANG, NGO BO

@28A *, ,DANG BYA BA CI ZHIG BYED CE NA, BUM PA LA SOGS PA MED
DU ZIN KYANG SA PHYOGS DANG SHES PA GCIG LA 'DRER RUNG BAR
MTHONG BA NA SNANG RUNG NYID DU BRTAG PAR BYA BA YIN PA'I PHYIR,
MNGON SUM ZHES SNGAR BSHAD PA LTAR

BTAGS NAS BZHAG GO, ,SA PHYOGS DANG DE 'DZIN GYI MNGON SUM GNYIS
LA MNGON SUM GYI BUM PA MED CES BYA'I, BUM PA LOG TZAM DANG DER
'DZIN GYI MNGON SUM LOG TZAM LA MI BYA STE, DE LOG TZAM LAS
SNANG RUNG GI BUM PA LOG

PAR NGES PA MED PA'I PHYIR RO, ,'O NA SNANG RUNG MA DMIGS PA LAS
SNANG RUNG GI BUM PA MED PAR NGES PA MA YIN NAM ZHE NA, BDEN MOD
KYI SHES PA GCIG LA 'DREN RUNG GI SA PHYOGS 'BA' ZHIG SNANG BA
NA, BUM PA YOD NA SNANG BA KHO NAR

'GYUR LA, DE LAS SNANG RUNG MA DMIGS PA NGES PA'I SHUGS LA SNANG
RUNG GI DON MED PAR NGES PA YIN TE, SNANG RUNG GI DON YOD NA
SNANG BA MA DMIGS PA MI GRUB PA'I PHYIR RO, ,NGES NA KHA SANG
DANG DE RING GI BUM PAS DBEN PA'I SA PHYOGS

DANG; BUM PA DMIGS RUNG MA DMIGS PA LA MA RMONGS PAR DE DRAN
PA'I 'DU BYED MA NYAMS PAR YOD PA'I SGRUB PA PO RGOL BA'I MNGON
SUM 'DAS PA DANG DA LTAR GYI YUL KHA SANG DANG, DA LTAR GYI
SNANG RUNG GI BUM PA LOG NA BUM PA'I

DNGOS PO MED PA'I THA SNYAD 'JUG STE, JI SKAD BSHAD PA'I DUS KYI
SNANG RUNG MA DMIGS PA DE NYID KYIS SNANG RUNG GI DNGOS PO MED
BAR NGES PAR 'GRUB PA'I PHYIR RO, ,DON NI 'DI YIN TE KHA SANG GI
SA PHYOGS DANG, DE RING GI DUS KYI SA PHYOGS DANG,

@28B BUM PA SNANG RUNG MA DMIGS PA GSAL BAR DRAN BA NA, KHA
SANG 'DI NA BUM PA MED DE, SNANG RUNG MA DMIGS PA'I PHYIR CES PA
DANG, DE RING 'DI NA BUM PA MED DE, SNANG RUNG MA DMIGS PA'I
PHYIR CES BSGRUB NUS KYI, PHYIS 'DI NA BUM BA YOD BAR MI

'GYUR TE, MA DMIGS PA'I PHYIR RO, ZHES SGRUB MI NUS TE, MA 'ONGS
PA'I BUM PA MA DMIGS PA LA THE TSOM ZA BA'I PHYIR RO, ZHES PA'I
DON TO, ,DON BSDUS NA SNANG RUNG BUM PA MA DMIGS PA CHOS CAN,
SNANG RUNG BUM PA MA DMIGS PA'I SA

PHYOGS NA, SNANG RUNG BUM PA MED PAR BSGRUB NUS TE, DE BSGRUB PA
LA TSUL GSUM TSANG BA'I PHYIR CES PA'O, ,DNGOS PO MED PA'I THA
SNYAD NI 'DI NA BUM PA MED DO SNYAM PA DANG, DES KUN NAS BSLANG
PA'I BUM PA MED DO ZHES PA'I SGRA DANG, DGOS PA

MED PAR BUM PA LEN PAR 'GRO BA DANG 'ONG BA'I LUS KYI MED PA'I
THA SNYAD GSUM 'JUG PAR BYED DO, ,DON GRUB ZIN PA LA BSAMS NAS
BUM MED MI SGRUB PAR 'DOD PA DANG, SBYOR BA 'GOD PA'I TSE BUM PA
MED PA'I THA SNYAD BYAR RUNG STE, ZHES ZER BA NI

RNAM GZHAG MA CHAGS PA'O, ,MNGON SUM GYIS SA PHYOGS NYI TSE
DMIGS PA NA, BUM PA MED DO SNYAM DU NGES PA MNGON SUM GYI BYED
PA'I RJES SU 'BRANG BA YIN MOD KYI, SNANG RUNG MA DMIGS PA RTOGS
PA'I SHUGS NYID LAS SNANG RUNG GI BUM PA MED

PAR RTOGS PA YIN PAS, SNANG BA MA DMIGS PA LA MA LTOS PAR MNGON
SUM GYI BUM PA MED PA'I THA SNYAD NUS BA MA YIN NO, ,GNYIS PA LA
GSUM, SBYOR BA'I DBYE BA BSHAD PA DANG, RANG DON DU SBYOR BA'I
DBYE BA BSHAD PA'I DGOS PA DANG,

@29A *, ,DGAG PA 'GRUB PA SNANG RUNG MA DMIGS PA LA BLTOS PAR
BSGRUB PA'O, ,DANG PO LA GSUM, GRANGS MDOR BSTAN BA DANG, SO
SO'I DBYE BA BSHAD PA DANG, LHAN CIG MI GNAS 'GAL LA BRTEN PA'I
DGAG RTAGS

BCU RANG BZHIN MA DMIGS PAR 'DUS TSUL LO, ,DANG PO NI, DGAG PA'I
GTAN TSIG DE NI CHOS CAN, SGRA SBYOR BA'I TSUL MI 'DRA BA'I BYE
BRAG GI RNAM PA BCU GCIG STE, 'GAL ZLA BSGRUB PA DANG, 'BREL YUL
BKAG PA'I SGO NAS LHAN

CIG MI GNAS 'GAL LA BRTEN PA'I DGAG RTAGS BCU PHUN TSUN SPANG
'GAL LA BRTEN PA'I 'GAL KHYAB DMIGS PA'I DGAG RTAGS RNAM SU YOD
PA'I PHYIR, GNYIS PA LA GSUM, 'BREL YUL MA DMIGS PA GSUM DANG
'GAL DMIGS

KYI GTZO BO GNYIS BSHAD PA DANG, PHAN TSUN SPANGS 'GAL GYI 'GAL
DMIGS BSHAD BA DANG, 'BRAS BU 'GAL DMIGS SOGS BSHAD PA'O, ,DANG
PO NI, DGAG GZHI DER DGAG BYA'I CHOS YOD NA MNGON SUM LA SNANG
RUNG YIN NA PHAL CHER

MNGON SUM GYIS DGAG PA BYED LA GTAN TSIGS KYI BYED PA 'JUG DGOS
NA THA SNYAD LA RMONGS PAR ZAD PAS RANG BZHIN MA DMIGS PA'I GTAN
TSIGS DNGOS 'JUG DUS YIN PAS RANG BZHIN MA DMIGS PA NI DPER NA
DU BA SNANG RUNG MA DMIGS

PA'I SA PHYOGS 'DI NA CHOS CAN, DU BA MED DE, DU BA YOD NA DMIGS
PA'I RIG BYAR GYUR PA LAS MA DMIGS PA'I PHYIR RO ZHES BYA BA LTA
BU'O, ,DE RANG BZHIN MA DMIGS PA'I GTAN TSIGS DNGOS YIN TE, DU
MED BSGRUB BYA'I CHOS DANG DE'I DON

@29B LDOG RTAGS SU BKOD PA LA 'BREL ZLA MA DMIGS PA'I TSUL GSUM
TSANG BA YIN PA'I PHYIR CES PA'O, ,DNGOS KYI 'BRAS BU MA DMIGS
PA NI DPER NA STENG GI CHAR DU BA YOD NA PHYIR RGOL GYI MNGON
SUM LA SNANG DU RUNG 'OG GI CHAR ME YOD KYANG, PHYIR RGOL GYI

MNGON SUM LA SNANG DU MI RUNG BA'I DU BA SNANG RUNG MA DMIGS
PA'I DANG RA KUN NAS BSKOR BA'I BLA GAB MED PA 'DI NA CHOS CAN,
DU BA'I DNGOS RGYU NUS PA THOGS PA MED PA DAG RGYUN CHAGS SU
GNAS PA MED DE, DU BA MED PA'I PHYIR RO ZHES BYA BA LTA BU'O, ,

'DI YANG ME SNANG RUNG GI GZHIR RANG BZHIN MA DMIGS PA SBYAR BAR
BYA BA YIN KYANG ME SNANG DU MI RUNG DU BA YOD NA SNANG DU RUNG
BA'I TSE 'JUG PA YIN GYI, DE YANG DNGOS RGYU THA MA MA GTOGS ME
TZAM MED PA NI, DU BA MED PAS BSGRUB NUS PA MA YIN NO, ,

DU BAS DBEN PA'I NAM MKHA'I YUL DANG BCAS TE CHOS CAN DU 'GYUR
BA YIN NO, ,RNAM NGES SU 'DIR RANG BZHIN MI DMIGS PAR BSHAD DO,
,GZHI DER DGAG BYA'I CHOS DE'I KHYAB BYED YONG NA, SNANG RUNG
YIN NA KHYAB BYED MA DMIGS PA 'JUG PAS

KHYAB PAR BYED PA MI DMIGS PA NI DPER NA RI'I RTZE MO MTHO BA
GNYIS LAS G-YAS KYI RI'I NGOS LA SHING GI TSOGS MANG PO YOD
KYANG SHA PA DANG SHING GZHAN GYI KHYAD PAR MNGON SUM GYI STOBS
KYIS NGES MI NUS PA DANG THAG NYE RING SOGS MTSUNGS PA'I G-YON

GYI RI'I NGOS LA SHING YOD NA MNGON SUM GYIS RTOGS NUS, SHA PA
YOD KYANG DE'I LDOG PA LA MNGON SUM GYIS NGES PA 'DREN MI NUS
PA'I SHING GIS DAG PA'I G-YON GYI RI'I NGOS 'DI NA CHOS CAN,
SHING MED PA'I PHYIR SHA PA MED DO ZHES BYA BA LTA BU'O,

@30A *, ,KHYAB BYED MA DMIGS PAR BSGRUB PA NI GO BAR SLA'O,
,GZHI DER GRANG REG YOD KYANG MNGON SUM GYI STOBS KYIS NGES MI
NUS, ME YOD NA NGES NUS PA'I GZHIR 'GAL ZLA BSGRUBS NAS 'GOG
PA RANG BZHIN 'GAL BA

DMIGS PA NI DPER NA MES KHYAB PAR NON PA'I GZHI 'DI NA CHOS
CAN, MES KHYAB PAR YOD PA'I PHYIR, GRANG BA'I REG PA RGYUN
CHAGS SU GNAS PA MED DO ZHES BYA BA LTA BU'O, ,GRANG REG STOBS
CAN RGYUN CHAGS PA MED CES MI BYA STE, ME DANG

STOBS MNYAM PA DANG DE LAS STOBS CHE BA RTAGS KYIS 'GOG NA
RANG BZHIN MA DMIGS PA'I GTAN TSIGS 'JUG PAS SO, ,'GAL BA
MNGON SUM GYIS NGES PA'I TSUL NI, 'GAL 'BREL DES PAR BYE DE
PA'I BSTAN BCOS ZUR NA YOD PAS DER

BLTA BAR BYA'O, ,DGAG BYA'I CHOS DANG DNGOS SU 'GAL BA'I ME'I
'BRAS BU DMIGS PA RTAGS SU BKOD PA NI DPER NA ME DANG GRANG
REG YOD KYANG PHYIR RGOL GYI MNGON SUM LA SNANG DU MI RUNG, DU
BA SNANG DU RUNG PA'I DU BA'I TSOGS CHEN POS KHYAB PA'I

KHANG MIG 'DI NA CHOS CAN, GRANG BA'I REG PAS KHYAB PA RGYUN
CHAGS SU GNAS PA MED DE, DU BA'I TSOGS CHEN POS KHYAB PAR YOD
PA'I PHYIR CES BYA BA LTA BU'O, ,SKAR KHUNG GI PHYOGS NAS DU
BA SNANG BA DANG, KHANG PA'I NANG GI PHYOGS KUN CHOS

CAN GYI NANG DU 'DUS PA YIN NO, ,GRANG REG DANG ME SNANG RUNG
YIN NA RANG BZHIN MA DMIGS PA DANG, RANG BZHIN 'GAL DMIGS
SBYOR LA GNYIS MI SNANG ZHING 'GAL BA'I 'BRAS BU DMIGS PA'I
TSE 'DI 'JUG PA YIN NO, ,DE YANG DU BAS KHANG

@30B MIG GI NANG NA GRANG BAS KHYAB PAR YOD BA SEL NUS PA'I
ME RJES SU DPAG PA LAS YIN NO, ,GNYIS PA NI, DGAG BYA'I CHOS
DANG 'GAL BAS KHYAB PA DMIGS PA RTAGS SU BKOD PA NI DPER NA
DNGOS PO BYUNG BA YANG CHOS CAN, GDON MI ZA BAR

'JIG PAR 'GYUR PAR NGES PA MED PAR THAL, 'JIG PAR 'GYUR BA
PHYIS BYUNG GI RGYU GZHAN LA BLTOS PA'I PHYIR RO ZHES BYA BA
LTA BU'O, ,YANG SGRAS MA SKYES PA LTA CI SMOS ZHES PA'O, ,LOG
RTOG DGAG PA'I CHED DU THAL BA'I SBYOR BA SMRAS PAR ZAD

KYI NGES 'PHANGS PA NI, DNGOS PO CHOS CAN, 'JIG PAR 'GYUR PA
PHYIS BYUNG GI RGYU LA BLTOS PA MED DE, 'JIG NGES YIN PA'I
PHYIR CES PA'O, ,THAL BA LTAR RANG RGYUD DPE LA SBYAR NA, RAS
DKAR PO CHOS CAN, SNGON PO'I NGO BOR NGES PA MED DE SNGON

POR 'GYUR BA PHYIS KYI TSON DON GZHAN LA BLTOS PA'I PHYIR CES
PA LTA BU'O, ,SGRA LA RTAG PA BDAG GCIG PA 'GOG PA NI, RTAG PA
SNANG RUNG DU BRTAGS NAS 'GOG PA YIN LA, DE BZHIN DU BUM PA
SHA ZA YIN PA 'GOG PA NA, BUM PA DANG 'DRA

BAR SNANG RUNG MA DMIGS PAS DGAG PAR BYA BA YIN NO, ,DES NA
RTAG MI RTAG LTA BU PHAN TSUN SPANGS 'GAL DU NGES PAR BYED PA
NA, SNANG RUNG GI SGRA LA RTAG PA 'GOG PA YANG SNANG MA DMIGS
PA KHO NA LAS YIN NO, ,DES NA GTAN TSIGS 'DI

YANG RANG BZHIN MA DMIGS PA'I NANG DU 'DUS PA YIN NO, ,GSUM PA
NI, DGAG BYA'I CHOS KYI 'BRAS BU DANG DNGOS SU 'GAL BA DMIGS
PA NI DPER NA GRANG REG GI RGYU PHYIR RGOL GYI MNGON SUM LA
SNANG RUNG DU MI RUNG BA'I MES KHYAB PAR NON PA'I PHYOGS

@31A *, ,'DI NA CHOS CAN, GRANG BA'I RGYU NUS PA THOGS PA MED
PA DAG RGYUN CHAGS SU GNAS PA MED DE MES KHYAB PAR YOD PA'I
PHYIR CES BYA BA LTA BU'O, ,GRANG REG DANG GRANG REG GI RGYU
SNANG RUNG YIN NA, DNGOS 'BRAS MA DMIGS

PA DANG, RANG BZHIN MA DMIGS PA GO BYED DU 'GYUR LA DE GNYIS
YOD KYANG RGYANG RING PO NAS MI SNANG LA ME GSAL BA'I KHA DOG
CAN YIN PAS RGYANG RING PO NAS SNANG BA DER SBYAR BAR BYA'O,
,'BRAS BU 'GAL DMIGS KYI GTAN TSIGS YIN TE DGAG

BYA'I CHOS KYI DNGOS 'BRAS DANG, DNGOS SU 'GAL BA DMIGS PA LA
TSUL GSUM TSANG BA'I PHYIR, GONG 'OG GZHAN LA YANG DE DANG
'DRA BAR SBYAR BAR BYA'O, ,KHYAB PAR BYED PA 'GAL BA DMIGS PA
NI DPER NA, BA REG DANG GRANG REG GNYIS KA

PHYIR RGOL GYI MNGON SUM LA SNANG DU MI RUNG, ME SNANG DU RUNG
ZHING MES KHYAB PAR NON PA'I PHYOGS 'DI NA CHOS CAN, BA MO'I
REG PA RGYUN CHAGS SU GNAS PA MED DE, MES KHYAB PAR YOD PA'I
PHYIR CES BYA BA LTA BU'O, ,DE GNYIS SNANG DU RUNG BA'I

GZHI DER RANG BZHIN MA DMIGS PA DANG, KHYAB BYED MA DMIGS PA
SBYAR BAR BYA BA YIN LA, ME LAS GRANG REG MED PAR BSGRUB NAS
DE LAS BA REG MED PAR NGES PAR BYED PA YIN NO, ,RGYU MI DMIGS
PA NI DPER NA MTSO CHEN PO MI G-YO BA DGU NA

RLANGS PA 'THUL BA NAM MKHA'O ZI TZAM DU GYUR PA NA, DU BA YOD
KYANG MNGON SUM GYI STOBS KYIS NGES MI NUS, ME YOD NA DES NUS
PA'I MES DBEN PA'I MTSO CHEN PO 'DI NA CHOS CAN, DU BA MED DE,
ME MED PA'I PHYIR CES BYA BA LTA BU'O, ,DER

@31B YANG DU BA SNANG RUNG YIN NA RANG BZHIN MA DMIGS PA GO
BYED DU 'GYUR RO, ,RGYU DANG 'GAL BA DMIGS PA NI DPER NA GRANG
BA'I REG PA DANG, DE'I 'BRAS BU SPU LONG BYED PA YOD KYANG
PHYIR RGOL GYI MNGON SUM LA SNANG DU MI RUNG, GRANG BA SEL BAR
BYED PA'I

ME SNANG DU RUNG BA'I MES KHYAB PAR NON PA'I PHYOGS 'DI NA
CHOS CAN, GRANG NAS SPU LONG ZHES BYED PA LA SOGS PA'I BYE
BRAG DAG RGYUN CHAGS SU GNAS PA MED DE, GDUNG BAR BYED PA'I
BYE BRAG GRANG BA SEL BA'I MES KHYAB PA'I TSUL GYIS NYE BA
NYID KYI

PHYIR RO ZHES BYA BA LTA BU'O, ,SOGS PAS SO TAG TAG BYED PA'O,
,RGYU DANG 'GAL BA'I 'BRAS BU DMIGS PA NI DPER NA SPU LONG
BYED PA'I BYE BRAG DANG, RGYU GRANG REG DANG ME YOD KYANG
PHYIR RGOL GYI MNGON SUM GYI STOBS KYIS NGES MI NUS, DU BA

YOD NA NGES NUS PA'I RGYANG RING BO'I DU BAS KHYAB PAR NON
PA'I PHYOGS 'DI NA CHOS CAN, SPU LONG ZHES BYED PA LA SOGS
PA'I BYE BRAG RGYUN CHAGS SU GNAS PA DANG LDAN PA'I ME DANG
LDAN PA MA YIN TE DU BAS KHYAB PAR YOD PA'I PHYIR CES BYA BA
LTA BU'O,,

DE GSUM SNANG RUNG YIN NA, RIM PA BZHIN DU RANG BZHIN MA DMIGS
PA DANG RGYU MA DMIGS PA DANG RGYU 'GAL DMIGS SBYAR BAR BYA
LA, GSUM CHAR MI SNANG BA DER SBYOR BA 'DI BYA'O, ,RGYU DANG
'GAL BA'I 'BRAS BU DMIGS PA'I GTAN TSIGS YIN

TE; DGAG BYA'I CHOS KYI RGYU DANG DNGOS SU 'GAL BA'I 'BRAS BU
DMIGS PA RTAGS SU BKOD PA LA TSUL GSUM TSANG BA'I PHYIR RO,
ZHES PA'O, ,GSUM PA NI, SNGAR RANG BZHIN MA DMIGS PA GCIG PU
DGAG PA'I GTAN TSIGS SU BSHAD

@32A *, ,NAS 'DIR MI 'DRA BA DU MA BSHAD PA CI ZHE NA, DNGOS
KYI 'BRAS BU MI DMIGS PA LA SOGS PA LHAN CIG MI GNAS 'GAL LA
BRTEN PA'I MI DMIGS PA'I SBYOR BA BCU PO DE DAG THAMS CAD NI
CHOS CAN, DON GZHAN

YOD PA 'GAL ZLA SGRUB PA RTAGS SU BKOD PA DANG 'BREL YUL DGAG
PA RTAGS SU BKOD PA DAG GI SBYOR BA 'GOD TSUL THA DAD KYANG
MTHAR RANG BZHIN MI DMIGS PA'I NANG DU 'DU BAR 'GYUR RO,
,SBYOR BA'I 'GOD TSUL THA DAD KYANG MTHAR

DGAG BYA DMIGS BYED KYI TSAD MA BKAG PA'I SGO NAS DGAG BYA
'GOG PAR 'DUS PA'I PHYIR RO, ,DNGOS SU RANG BZHIN MA DMIGS PA
BRJOD PA MA YIN GYI ZO CHUN BRGYUD MO BZHIN DU BRGYUD PA'I SGO
NAS DE'I NANG DU 'DUS PA YIN TE, JI LTAR ZHE

NA; LA LAR NI 'BRAS BU YOD NA SNANG RUNG BKAG NAS DE'I RGYU
NUS PA THOGS MED 'GOG PAR BYED LA, LA LAR SNANG RUNG GI KHYAB
BYED BKAG NAS KHYAB BYA 'GOG PA SOGS SO, ,GNYIS PA NI, SBYOR
BA MI 'DRA BA THA DAD BA DE DAG NI GZHAN DON

LE'UR BSHAD PAR BYA BA MA YIN NAM, RANG DON DU STON NA GZHAN
DON LE'U LOGS SU BRTZAMS PA DON MED PAR 'GYUR ZHE NA SKYON MED
DE, BDAG GI DON GYI RJES SU DPAG PA LA YANG DGOS PA KHYAD PAR
CAN YOD PA SHES PA'I PHYIR TU SBYOR BA'I BYE BRAG

MI 'DRA BA DU MA BSTAN TO, ,RTOGS LDAN RANG NYID BSTAN BCOS SU
SBYOR BA BRIS PA MTHONG BA YANG DANG YANG DU 'DRIS SHING GOMS
PAR BYAS PA LAS RGOL BAS BKOD PA LA MI LTOS PAR BDAG NYID
KYANG SNGAR BSHAD PA DE BZHIN DU RTAGS LA BRTEN NAS

@32B DGAG BYA RNAM PAR BCAD PA RTOGS PAR 'GYUR PAS DE SHES
PA'I PHYIR TU 'DIR BSHAD PA'I PHYIR, GSUM PA LA GNYIS, RTAGS
LAS MED NGES 'GRUB PA SNANG RUNG MA DMIGS PA LA BLTOS PAR
BSGRUB PA DANG, MI SNANG BA MA DMIGS PAS DGAG BYA YOD

MED GANG DU YANG DES MI NUS PAR BSGRUB PA'O, ,DANG PO NI,
SNANG RUNG GI DON 'GOG PAR 'DUS NA RANG BZHIN MA DMIGS PAR
'GYUR BAS, DNGOS 'BRAS MA DMIGS PA GZHI DER DGAG BYA'I CHOS
SNANG MI RUNG 'GOG PAR BSHAD PA DANG 'GAL LA, SNANG

BA MA DMIGS PAS 'GOG PA MA YIN NA, DER 'DUS PAR BSHAD PA JI
LTAR YIN CE NA, DGAG BYA MED PA'I DON BSGRUB PA KHYAB BYED MA
DMIGS PA SOGS DANG THA SNYAD 'BA' ZHIG BSGRUB PA'I RANG BZHIN
MI DMIGS PA DE THAMS CAD LA YANG CHOS CAN,

SNANG RUNG MA DMIGS PAR 'DUS TE, SNANG RUNG GI DON BSGRUB PA
DANG, BKAG PA LA BLTOS NAS DGAG PA DNGOS SU BSGRUB PAR 'DUS
PA'I PHYIR RO, ,JI LTAR ZHE NA, RANG BZHIN 'GAL BA LA SOGS PA
DMIGS PA RTAGS SU BKOD PA DANG, RGYU DANG

KHYAB BYED LA SOGS PA MI DMIGS PA RTAGS SU BKOD PAS DGAG PA
BSGRUB PAR BSHAD PA GANG YIN PA DE DAG NI CHOS CAN, DGAG PA
'GRUB PA SNANG RUNG GI KHYAD PAR LA BLTOS PA YIN TE, DMIGS
PA'I RIG BYAR GYUR PA KHO NA DAG LAS LHAN CIG

MI GNAS PA'I 'GAL BA DANG, KHYAB BYA DANG KHYAB BYED DANG,
RGYU 'BRAS SOGS RTOGS NAS RANG BZHIN LA SOGS PA'I 'GAL BA
DMIGS PA DANG KHYAB BYED SOGS MI DMIGS PA 'GRUB PAR YANG RIG
PAR BYA BA'I PHYIR, DON BSDUS NA SNGAR BSHAD PA'I

@33A *, ,DGAG RTAGS 'DI DAG SNANG RUNG MA DMIGS PAR 'DUS TE,
'GAL 'BREL SOGS TSAD MAS DMIGS PA LA BLTOS NAS MED PA DNGOS SU
SGRUB PAR BYED PA'I PHYIR RO, ,DAM BCA' DE NYID LA RTAGS NI
YOD KYANG SNANG DU MI RUNG BA

GZHAN DAG LA NI LHAN CIG MI GNAS PA'I 'GAL BA DANG RGYU DANG
'BRAS BU YOD PA DANG KHYAB BYED MED NA KHYAB BYA MED PA MI
'GRUB PA'I PHYIR RO, ,DPER MTSON NA KHYAB BYED MED PAR NGES PA
LA BRTEN NAS KHYAB BYA MED PAR NGES PA LA NI NGES PAR BLTOS

PA'I PHYIR, GNYIS PA NI, SNANG BA MA DMIGS PAS DGAG BYA MED PA
DANG, MED PA'I THA SNYAD GO BAR BYED NA MI SNANG BA MA DMIGS
PAS CI ZHIG BYED CE NA, YUL DANG DUS DANG RANG BZHIN GYIS
BSKAL BA'I YUL GSUM PO GANG YANG RUNG BA

BSKAL DON DU SONG BA'I GANG ZAG DES MI DMIGS PA DE'I RGYUD KYI
MNGON SUM DANG RJES SU DPAG PA LOG PA'I MTSAN NYID RTAGS SU
BKOD PA NI CHOS CAN, BSKAL DON YOD MED LA THE TSOM GYI RGYU
YIN GYI MED NGES 'GRUB PA MA YIN TE, PHYIR RGOL

DE'I RGYUD KYI BSKAL DON DMIGS BYED KYI TSAD MA LOG KYANG
BSKAL BA'I DON MED PAR MI 'GRUB PA'I PHYIR RO, ,TSAD MA YOD
PAS GZHAL BYA BZHAG PAR BYA BA YIN GYI, TSAD MA MED PAS GZHAL
BYA MED PAR BZHAG PAR BYA BA MA YIN NO, ,'DI'I MTHA'

GCOD PA RNAM 'GREL GYI RNAM BSHAD DU BSHAD ZIN PA LAS SHES PAR
BYA'O, ,GNYIS PA LE'U'I MTSAN NI, LEGS PAR BSHAD PA RIN PO
CHE'I GTER ZHES BYA BA RIGS PA'I THIGS PA ZHES BYA BA'I RAB TU
BYED PA LAS RANG GI DON GYI RJES SU DPAG PA'I LE'U

@33B STE LE'U GNYIS PA'I BSHAD PA'O,, ,,GNYIS PA RANG GI
GZHAL BYA NGES NAS GDUL BYA GZHAN RJES SU 'DZIN PA'I THABS
BSHAD PA LA GNYIS, MTHA' GNYIS SU 'DZIN PA'I DOGS PA SEL BYED
SGRUB DAG BSHAD PA DANG, MTHA' GCIG TU

'DZIN PA'I LOG RTOG SEL BYED SUN 'BYIN BSHAD PA'O, ,DANG PO LA
GNYIS, DNGOS KYI DON DANG, SGRUB DAG GI YAN LAG DPE BSHAD
PA'O, ,DANG PO LA GNYIS, SGRUB DAG YANG DAG DANG LTAR SNANG
NGO, ,DANG PO LA GNYIS, RJOD BYED NGAG GI RANG

BZHIN BSHAD PA DANG, SHUGS BSTAN PHYOGS KYI MTSAN NYID BSHAD
PA'O, ,DANG PO LA GNYIS, GZHAN DON RJES DPAG GI MTSAN NYID
DANG, DBYE BA BSHAD PA'O, ,DANG PO NI, GZHAN DON RJES SU DPAG
PA NI, RANG GIS MTHONG DON RAB GSAL BYED, CES

PA'I DON BSDUS NAS 'DIR BSHAD PA YIN LA, TSIG DES NI, KUN
SLONG DANG YUL DANG NGO BO DANG BYED PA'I KHYAD PAR RNAMS STON
ZHING GZHAN RNAMS RTOGS PAR SLA LA, RANG GIS MTHONG BA ZHES
SMOS PA NI, RNAM GROL DON GNYER THAD PAR BKRI BAR

BYED PA'I BSHES GNYEN GYI LAS SU BYA BA BSTAN TE, THAR PA DANG
THAMS CAD MKHYEN PA'I LAM 'BRAS BU DANG BCAS PA TSAD MAS MA
GRUB PAR NI, TSOGS KYI LAM TZAM YANG YONGS SU RDZOGS PAR RGYUD
LA BSKYED MI NUS LA GDUL BYA'I RGYUD KYI TSAD MA

DE DAG KYANG, DGE BA'I BSHES GNYEN GYI RGYUD KYI TSAD MA LAS
SKYES PA GCIG BYUNG NA MKHAS PAS GZHAN DON BYAS ZHES PA'I
GRANGS SU 'GRO BA YIN GYI, GZHAN DU NA DMUS LONG GIS LAM STON
PA DANG 'DRA BAR SHES PA'I CHED DU BDAG NYID CHEN PO

@34A *, ,YAB SRAS KYIS 'DI LA NAN TAN CHER MDZAD LA, GZHAN
DON SKABS KYI RTAGS KYI TSUL GSUM RGOL BA DANG PHYIR RGOL BA
GNYIS KAS GRUB PA DGOS PA'I DON YANG DE YIN NO, ,RGYAS PAR
TSAD MA RNAM NGES KYI RNAM BSHAD DU BSHAD

ZIN TO, ,RGOL BAS SKABS DANG MTHUN PAR BYAS NA MI RTAG PAS
KHYAB, DPER NA BUM PA BZHIN, SGRA YANG BYAS SO, ZHES PA'I DAG
MTSAN GZHI GZHAN GYI DON GYI RJES SU DPAG PA NI MTSON BYA,
TSUL GSUM PA'I RTAGS SKABS DANG MTHUN PAR

PHYIR RGOL GYI DOR LHAG CHAD DANG BRAL BAR BRJOD PA'I YAN LAG
GNYIS LDAN GYI DAG MTSAN NYID DE YANG DAG PA'I SHES PA LA
MNGON RJES GNYIS SU PHYE BA MA YIN NAM, TSIG GI BDAG NYID LA
RJES DPAG GCES JI LTAR BRJOD CE NA, SKYON MED DE, RGYU LA

'BRAS BU'I MING GIS BTAGS PA'I PHYIR RO, ,'DOGS PA'I RGYU
MTSAN NI RJES DPAG GI RGYU YIN PA'I PHYIR DANG, DGOS PA NI
RGOL BAS SGRUB DAG BKOD PA LA BRTEN NAS PHYIR RGOL GYI RGYUD
LA RJES DPAG SKYE BA'I CHED YIN PA'I PHYIR TE, BSAM

PA'I SHES RAB LA THOS PA'I SHES RAB SNGON DU 'GRO DGOS PAR
SHES PA'I CHED YIN LA, DNGOS LA GNOD BYED NI TSIG YIN PAS SO,
,GNYIS PA LA GSUM, MDOR BSTAN PA DANG, RGYAS PAR BSHAD PA
DANG, SGRUB NGAG GNYIS KYI PHYOGS DNGOS

SU BSTAN MI RIGS PA'I RGYU MTSAN NO, ,DANG PO NI, GZHAN DON
RJES DPAG DE NI CHOS CAN, SBYOR BA'I 'GOD TSUL GYI BYE BRAG GI
RNAM PA GNYIS TE, DPE DANG RTZOD GZHI GNYIS RTAGS DANG CHOS
KYI GZHIR MTSUNGS PAR SBYOR BA CHOS MTHUN PA

@34B NYID CAN DANG MI MTSUNGS PAR SBYOR BA CHOS MI MTHUN PA
NYID CAN GNYIS SU YOD PA'I PHYIR, BRJOD TSUL MI 'DRA BA YIN NA
BSTAN BYA YANG MI 'DRA BA SO SO THA DAD PAR 'GYUR RO ZHE NA,
SGRUB NGAG 'DI GNYIS CHOS CAN, BRJOD TSUL THA DAD KYANG BSTAN
BYA

'GAL BA KHO NA MA YIN TE, SBYOR BA'I BYE BRAG MA GTOGS PAR
TSUL GSUM STON PA DANG, RJES DPAG BSKYED PA'I BRJOD BYA DANG,
DGOS PA'I DON DU NI BYE BRAG CI YANG MED PA'I PHYIR, DE YANG
RTZOD PA'I SKABS SU PHYIR RGOL GYIS PHYOGS CHOS

DANG KHYAB PA SHES ZIN MA BRJED PA YIN KYANG, RGOL BAS DE LTAR
MA SHES NA, SGRUB DAG DGOD DGOS LA, SHES KYANG SGRUB DAG 'GOD
NA GRUB ZIN BSGRUB PA RGOL BA'I SKYON DU 'GYUR RO, ,SNGAR SHES
KYANG BRJED NAS DRAN RUNG DU YOD PA NI, SGRUB NGAG

'GOD PA'I YUL GYI GTZO BO YIN LA, GRUB MTHA' MI MTHUN PA RTZOD
PA'I SKABS DANG, RANG GI GDUL BYA BKRI BA'I SKABS GNYIS KAR
GSUM GA GZHI NAS BSGRUB DGOS PA YANG SRID DO, ,KHYAB PA SHES
ZIN MA BRJED PHYOGS CHOS BRJOD PA LA, SGRA YANG

BYAS ZHES PA TZAM GYIS DRAN NUS KYANG DE TZAM GYIS DRAN MI NUS
NA, SKYES NA BYAS PAS KHYAB RDZA'I BUM PA BZHIN SGRA YANG SKYES
PA YIN NO, ZHES BRJOD PAR BYA LA DBANG PO RNO BAS SGRA'I BYAS PA
MNGON SUM GYIS GRUB BO, ,DE BZHIN DU KHYAB PA MI DRAN PA LA YANG

SHES PAR BYA'O, ,GNYIS PA LA GSUM, CHOS MTHUN SBYOR GYI SGRUB
NGAG BSHAD PA DANG, MI MTHUN SBYOR BSHAD PA DANG, SBYOR BA GNYIS
KYIS KHYAB PA GNYIS PHAN TSUN 'PHEN PA'I TSUL LO, ,DANG PO LA
GSUM, MA DMIGS PA DANG, RANG BZHIN DANG

@35A *, ,'BRAS RTAGS KYI SBYOR PA BSHAD PA'O, ,DANG PO NI,
GZHAN DON RJES DPAG GNYIS YOD PA DE LA RE SHIG MI DMIGS PA'I
RTAGS KYI CHOS MTHUN PA NYID CAN NI CHOS GANG YOD NA, DMIGS PA'I
RIG BYAR GYUR PA GANG MA DMIGS PA DE LA NI

MED PA'I THA SNYAD KYI YUL DU GRUB PAS KHYAB STE, DPER NA RI
BONG GI MGO LA RVA LA SOGS PA GZHAN 'GA' ZHIG MED PAR MTHONG BA
BZHIN TE, SNANG RUNG BUM PAS DBEN PA'I PHYOGS KYI BYE BRAG GANG
NA YOD NA, DMIGS PA'I RIG BYAR GYUR PA'I BUM PA

MI DMIGS SO ZHES BYA BA LTA BU'O, ,GZHAN NI RTZOD GZHI LAS GZHAN
PA'O, ,DON BSDUS NA, DE SGRUB KYI CHOS MTHUN SPYOR GYI SGRUB DAG
YANG DAG YIN TE, DE SGRUB KYI PHYOGS CHOS DANG, RJES KHYAB DNGOS
SU BSTAN NAS LDOG KHYAB SHUGS LA 'PHEN PA'I

LHAG CHAD DANG BRAL BA'I YAN LAG GNYIS LDAN GYI DAG YIN PA'I
PHYIR CES PA STE, 'OG MA RNAMS LA YANG DE BZHIN DU SBYAR RO,
,GNYIS PA LA GNYIS, DNGOS DANG 'BREL PA NGES BYED NGO, ,DANG PO
LA, KHYAB PA BSHAD PA DANG, PHYOGS CHOS BSHAD

PA'O; ;DANG PO LA GNYIS, RANG BZHIN DAG PA BSTON PA'I SBYOR BA
DANG, BLTOS PA BSTON PA'I SBYOR BA'O, ,DANG PO NI, DE BZHIN DU
RANG BZHIN GYI GTAN TSIGS KYI SBYOR BA LA YANG GANG DNGOS POR
YOD PA DE THAMS CAD NI MI RTAG PAS KHYAB

STE, DPER NA BUM PA LA SOGS PA LTA BU'O, ,SGRA YANG DNGOS POR
YOD PA'O ZHES BYA BA NI RANG BZHIN DAG PA'I SBYOR BA'O, ,RANG
BZHIN DAG PA'I GTAN TSIGS YANG DAG GI DON NI RANG BZHIN GYI TSUL
GSUM GANG ZHIG RANG LDOG BLO YUL DU SHAR

@35B BA NA; KHYAD PAR BYED CHOS BLO YUL DU 'PHEN PA LA MI LTOS
PA'O, ,GNYIS PA LA BYED CHOS NGO BO THA MI DAD 'PHANGS PA LA
BLTOS PA NI, GANG SKYES PA DANG LDAN PA DE NI MI RTAG PAS KHYAB
STE, DPER NA BUM PA BZHIN SGRA YANG SKYES LDAN YIN NO, ,ZHES

BYA BA DE NI RANG GI RANG BZHIN DU GYUR PA'I CHOS KYI BYE BRAG
GIS KHYAD PAR DU BYAS PA 'PHEN PA'I RANG BZHIN GYI SBYOR BA'O,
,SKYE BA RANG GI NGO BOR THOB PAS RANG BZHIN DU GYUR PA'O, ,BYED
CHOS DON GZHAN SHUGS LA 'PHANGS PA LA BLTOS PA NI, GANG

BYAS PA DE NI MI RTAG PA'O, ,DPER NA BUM PA BZHIN SGRA YANG BYAS
SO, ZHES BYA BA NI BYED CHOS DON GZHAN GYI KHYAD PAR GYI BYE
BRAG GIS KHYAD PAR DU BYAS NAS 'PHEN PA YIN NO STE BYAS PA ZHES
BRJOD PA'I SGRAS BYAS PA'I RANG LDOG BLO YUL DU NGES PA BYED

CHOS DON GZHAN BLO YUL DU 'PHANGS PA LA BLTOS TE, BYAS PA'I RANG
GI NGO BO LDOG PA NGES SHES KYI YUL DU 'GRUB PAR BYA BA'I PHYIR
RGYU GZHAN GYI BYED PA LA BLTOS PA'I NGO BO NI BYAS PA ZHES BYA
LA DE BRJOD PA NA BYED PA PO SHUGS LA 'PHEN PA'I PHYIR RO, ,

BYED CHOS DON GZHAN DNGOS SU 'PHANGS PA LA BLTOS PA NI, STZAL MA
THAG TU 'BYUNG BA DANG RKYEN GYI BYE BRAG GIS THA DAD PA NYID
CAN DU SKYED PA YIN NA MI RTAG PAS KHYAB STE, DPER NA BUM PA
BZHIN SGRA YANG ZHES BYA BA LA SOGS PA YANG DE BZHIN DU

BLTA BAR BYA'O, ,RANG BZHIN BLTOS PA PA'I DON NI, RANG BZHIN GYI
TSUL GSUM GANG ZHIG RANG LDOG BLO YUL DU 'CHAR BA KHYAD PAR BYED
CHOS BLO YUL DU 'PHANGS PA LA BLTOS PA'O, ,GNYIS PA NI, SGRA
YANG DNGOS POR YOD PA'AM SKYE BA DANG LDAN

@36A *, ,PA'AM BYAS PA YIN NO, ZHES BYA BA'I SGRAS NI PHYOGS KYI
CHOS NYE BAR STON TO, ,PHYOGS CHOS LOGS SU BSHAD PA LA DOGS PA
YOD DE, TSIG TSEGS BSKYUNG BA'I CHED YIN PA'I PHYIR RO, ,GNYIS
PA NI, RANG BZHIN GYI GTAN

TSIGS DE 'BREL PA JI LTA BU LA BLTOS PA YIN ZHE NA, LKOG GYUR
RTOGS PA'I THABS YIN PAS NA BSGRUB PA'I CHOS RANG BZHIN GYI
RTAGS DE DAG THAMS CAD NI RANG GIS TSAD MA JI LTA BU DAG GIS
BSGRUB PA'I CHOS TZAM BSGRUB PAR BYA BA'I CHOS RJES SU 'BREL

PAR GRUB PA KHO NAR KHONG DU CHUNG PAR BYA STE, RANG BZHIN GYI
GTAN TSIGS DU MA YOD PAS 'BREL PA NGES PA'I TSAD MA YANG DU MA
YOD PA'I PHYIR, TSAD MA JI LTA BU DAG GIS ZHES MANG TSIG SMOS
SO, ,DE YANG GZUGS LA SGRON ME BZHIN DU RUNG BA NYID KYI

SGO NAS GO BYED DU 'GYUR PA MA YIN GYI 'BREL PA NGES PA LAS YIN
LA, DE YANG BYAS PAS MI RTAG PA BSGRUB PA LA MTSON NA, THOG MAR
GNOD PA CAN GYI TSAD MAS 'BREL BA'I DON LDOG GTAN LA DBAB PAR
BYA BA YIN LA, DE NI RTAG PA CHOS CAN, BYAS

PAS STONG STE, RIM DANG CIG CAR GYI DON BYED PAS STONG PA'I
PHYIR, CES PA'I RTAGS LA BRTEN NAS NGES PAR BYED DO, ,LTOS MED
KYI RTAGS LA BRTAN NAS 'JIG PA RANG CHAS SU RJES SU 'BREL PA
NGES PAR BYED PA NI, BYAS PA CHOS CAN, RANG YOD

TZAM NAS 'JIG PA RANG GI NGO BO NYID DU RJES SU 'BREL TE, SKYES
PA GANG ZHIG RANG GI SKYED BYED MA YIN PA'I RANG GI 'JIG PA
BSKYED PA'I RGYU MED PA'I PHYIR, CES PA'I RTAGS LA BRTEN NAS
NGES PAR BYED DO, ,SLOB DPON CHOS MCHOG GIS SKABS

@36B 'DIR, BYAS NA MI RTAG PAS KHYAB PA, SPYIR DRAN PA'I BLO
RTAGS 'DZIN SEMS DANG, SGRA LA YOD PA'I BYAS PA NYID MI RTAG
PA'I RANG BZHIN DU DRAN PA NI, RTAGS CAN RJES DPAG TU GSUNGS SO,
,DE LA SLOB DPON RGYAN MKHAN POS GNOD PA CUNG

ZAD BRJOD MOD ZAG PA MED PA'I YE SHES SDE TSAN NYI SHU RTZA GCIG
GI RTOGS PA'I RIGS MTHA' DAG TSAD MA'I LAM NAS LEGS PAR DRANGS
TE, LAM LEGS PAR BGROD PA'I BDAG NYID CHEN PO DE RNAMS KYI BSAM
PA SHIN TU RIG PA DKA'O, ,'DUS

BYAS MI RTAG PAR RTOGS PA'I TSAD MA SKYE TSUL TZAM YANG MI SHES
PAR BDAG NYID CHEN PO 'DI RNAMS LA GNOD PA BRJOD PA SKAD BYED
PA'I GLEN PA DE RNAMS NI MKHAS PAS BRTAGS NA SHIN TU NGO TSA
BA'I GNAS SU SNANG NGO, ,GZHUNG DE DAG NI DON BSDUS NA,

RTAGS MTHUN PHYOGS LA MTHOD TZAM SOGS LA BLTOS NAS GO BYED DU
SBYAR BAR BYA BA MA YIN TE, GO BYED DU 'GYUR BA 'BREL PA TSAD
MAS KHONG DU CHUD PA LA BLTOS PA'I PHYIR RO, ,NGES PAR 'BREL PA
BTZAL BAR BYA BA YIN TE, MI RTAG PA RANG CHAS SU RJES

SU 'BREL PA DE NYID BYAS PA DE'I RANG BZHIN YIN PA'I PHYIR DANG,
DE LTA BU'I RANG BZHIN CAN GYI BYAS PA YANG SGRA MI RTAG PAR
BSGRUB PA'I GTAN TSIGS YANG DAG YIN PA'I PHYIR, MI RTAG PA BYAS
PA'I RANG BZHIN YIN NA, DAM BCA'I DON GYI PHYOGS

GCIG GTAN TSIGS SU BKOD PA NYID DU 'GYUR RO ZHE NA, DNGOS SU NA
STE DON DAM PAR THA DAD PA MA YIN KYANG DAM BCA'I PHYOGS GCIG
RTAGS SU BKOD PAR 'GYUR BA MA YIN TE, LDOG PA NGES DKA' SLA'I
DBANG GIS RTAGS YANG DAG TU 'GYUR BA'I

@37A *, ,PHYIR RO, ,DPER NA DON LA SHA PA YIN KYANG THAG RING
PO NAS YAL GA SOGS DANG LDAN PA MTHONG NA, SHING SNYAM DU NGES
KYI SHING SHA PA'O SNYAM DU MA YIN LA, THAG NYE BA NA SHA PA'O
SNYAM DU NGES PA LTAR NGES SHES KYI YUL LA GNAS PA'I LDOG

PA LA BLTOS NAS SGRUB BYAD KYANG GZHAN LA BSGRUB BYA'I CHOS
KYANG GZHAN YIN PAS SKYON MED DO, ,BYAS MI RTAG RANG BZHIN GCIG
YIN TE RANG GI RGYU LAS BYAS PA DE GRUB LA DE'I TSE 'JIG PA MA
GRUB PA PHYIS BYUNG GI RGYU LA BLTOS NA, MI RTAG PA BYAS PA

DE'I RANG BZHIN NYID DU MED PA'I PHYIR DANG BYAS PA MI RTAG PA
LA 'KHRUL PA YANG SRID NA NGES PAR 'BREL PA'I PHYIR RO, ,YANG NA
PHYIS GRUB PA SNGAR SKYES PA DE'I RANG BZHIN MA YIN MOD, DES
BSGRUB PAR BYA BA CI'I PHYIR MA YIN ZHE NA, BYAS PA SNGAR SKYES

PAS PHYIS BYUNG GI RGYU LA BLTOS PA'I MI RTAG PA 'GRUB PA MA YIN
TE, DE DE LA 'KHRUL PA YANG SRID PA'I PHYIR RO ZHES SBYAR RO,
,GNYIS PA LA GNYIS, SBYOR BA DANG 'BREL PA NGES BYED DO, ,DANG
PO NI, 'BRAS BU'I GTAN TSIGS KYI SBYOR BA NI GANG NA DU BA

YOD PA DE NA ME YOD DE, DPER NA TSANG MAL LA SOGS PA BZHIN, DU
BA DANG LDAN PA'I LA 'DI NA YANG DU BA YOD CES BYA BA LTA BU'O,
,GNYIS PA NI, RANG BZHIN GYI RTAGS SU MA ZAD 'BRAS BU'I GTAN
TSIGS 'DIR YANG CHOS CAN, 'BREL PA MA GRUB

BZHIN DU GO BYED DU SBYAR BAR BYA BA MA YIN TE, RGYU DANG 'BRAS
BU'I DNGOS PO'I 'BREL PA TSAD MAS GRUB PA KHO NA LA RTZOD GZHI'I
STENG DU RGYU SGRUB PAR BYA BA LA 'BRAS BU'I GTAN TSIGS SU BRJOD
PAR BYA BA'I PHYIR RO, ,ME DU GNYIS KA SNANG RUNG GI GZHIR

@37B DANG PO ME DU GNYIS KA MA DMIGS PA'I NGAG 'DZIN MNGON SUM
ZUNG GCIG, ,DE'I RJES SU ME DMIGS DE'I RJES SU DU BA DMIGS PA'I
RGYU 'BRAS KYI NGO BO'I 'DZIN PA'I MNGON SUM ZUNG GCIG ,DE'I
RJES SU ME MA DMIGS DE'I RJES SU DU BA MA DMIGS

PA'I DAG 'DZIN MNGON SUM ZUNG GCIG STE, MNGON SUM PHRUGS GSUM LA
BRTEN NAS RGYU MED DANG MI MTHUN PA RGYUR 'DZIN PA'I DOGS PA
BSAL NAS RJES SU MTHUN PA'I RGYU 'BRAS NGES PAR BYED DE, GZHAN
DU RGYAS PAR BSHAD ZIN TO, ,GNYIS PA LA

GSUM, MA DMIGS PA DANG, RANG BZHIN DANG, 'BRAS BU'I GTAN TSIGS
KYI CHOS MI MTHUN PA'I SBYOR BA BSHAD PA'O, ,DANG PO NI, DPE
DANG RTZOD GZHI RTAGS CHOS GNYIS SU CHOS MI MTHUN PA NYID CAN
GYI SBYOR BA NI, DANG POR MA DMIGS PAS

STON TE, CHOS GANG YOD LA DMIGS PA'I RIG BYAR GYUR PA DE LA NI
DMIGS PA KHO NAR 'GYUR BAS KHYAB STE, DPER NA SNGON PO LA SOGS
PA'I BYE BRAG LTA BU YIN LA, SNANG RUNG BUM PAS DBEN PA'I GZHI
'DI NA NI DMIGS PA'I RIG BYAR GYUR PA

BUM PA DE LTAR MI DMIGS SO, ZHES PA NI MI DMIGS PA'I SBYOR BA'O,
,SNANG RUNG GI YOD PA LA DMIGS PAS KHYAB PA BSTAN TE, MED PA LOG
PA NI YOD PA YIN LA, MI DMIGS PA LOG PA NI DMIGS PA YIN TE, DES
NA BSGRUB BYA'I CHOS LOG PAS

SGRUB BYED LOG PAR BSTAN PA YIN NO, ,'DI'I LTAR NA RGYU MED DU
THAL, DU BA GANG ZHIG ME LAS MA SKYES PA'I PHYIR CES PA LA, ME
LAS SKYES PAR THAL, DU BA GANG ZHIG RGYU YOD YIN PA'I PHYIR, CES
PA LDOG KHYAB TU SBYAR RO, ,GNYIS PA NI, MI RTAG

@38A *, ,BA NYID MED NA DNGOS POR YOD PA'AM SKYE BA DANG LDAN
PA'AM BYAS PA MED PA NYID YIN PAS KHYAB STE, DPER NA 'DUS MA
BYAS KYI NAM MKHA' BZHIN SGRA NI DNGOS POR YOD PA'AM SKYE BA
DANG LDAN PA'AM BYAS PA'O ZHES BYA BA NI RANG BZHIN

GYI GTAN TSIGS KYI CHOS MI MTHUN PA'I SBYOR BA'O, ,DE SGRUB KYI
CHOS MI MTHUN SBYOR GYI SGRUB DAG YIN TE, DE SGRUB KYI PHYOGS
CHOS DANG LDOG PA DNGOS SU BSTAN, RJES KHYAB SHUGS LA 'PHEN PA'I
LHAG CHAD DANG BRAL BA'I YAB LAG GNYIS LDAN

GYI DAG YIN PA'I PHYIR RO, ,DE BZHIN DU GZHAN LA YANG SBYAR RO,
,GSUM PA NI, ME MED NA YANG DU BA MI 'BYUNG BA NYID YIN PAS
KHYAB LA, DPER NA CHU KLUNG BZHIN DU BA DANG LDAN PA'I LA 'DI NA
DU BA YOD CES BYA BA NI 'BRAS BU'I GTAN TSIGS

KYI SBYOR BA'O, ,GSUM PA LA GNYIS, SGRUB RTAGS KYI SBYOR BAS
KHYAB PA GNYIS PHAN TSUN 'PHEN PA'I TSUL DANG, MA DMIGS PA'I
RTAGS KYI SBYOR BAS 'PHEN PA'I TSUL LO, ,DANG PO LA GSUM, DNGOS
DANG, RJES SU 'GRO LDOG 'PHEN PA

'BREL BA LA BLTOS PA DANG, BSGRUB BYA GCIG BSGRUB PA LA SBYOR BA
GNYIS KA NGES PAR SBYAR MI DGOS PA'I RGYU MTSAN NO, ,DANG PO LA
RJES 'GROS LDOG PA 'PHEN PA'I TSUL NI, BYAS PAS SGRA MI RTAG PAR
SGRUB PA'I CHOS MTHUN PAS KYANG SBYOR

BA LA CHOS CAN, DON GYI SHUGS KYIS NI CHOS MI MTHUN PA LDOG
KHYAB NYID RTOGS TE MI RTAG PA LOG STOBS KYIS BYAS PA LDOG PA DE
MED NA RTAG PA BYAS PA LA 'JUG PAR MI 'GAL BAS BSGRUB PAR BYA
BA'I CHOS MI RTAG PA KHO NA LA BYAS PA RJES SU

@38B 'GRO PA'I GTAN TSIGS RJES SU 'GRO BA GRUB PA MED PA'I
PHYIR RO, ,LDOG PAS RJES 'GRO 'PHEN PA'I TSUL NI DE BZHIN DU
CHOS MTHUN PA'I SBYOR BAS KYANG RJES SU 'GRO BA SHUGS LA 'PHEN
CING DE LA BRTEN NAS RTOGS TE, BYAS BA MI RTAGS PA KHO NA LA

'JUG PA'I RJES 'GRO DE MED NA NI RTAG PA LA YOD PA MI 'GAL PAS
BSGRUB PAR BYA BA'I CHOS MI RTAG PA MED NA GTAN TSIGS BYAS PA
MED PAR MI 'GRUB PA'I PHYIR RO, ,GNYIS PA LA GSUM, 'BREL BA MED
NA LDOG PA MI 'GRUB PA DANG, 'BREL PA'I

DBYE BA DANG, LDOG PA BRJOD PA'I TSIG GIS 'BREL BA BSTAN TSUL
LO, ,DANG PO NI, NAM MKHA' SOGS LA MI RTAG PA MED PAS BYAS PA
MED KYANG, BYAS NA MI RTAG PA'I KHYAB PA JI LTAR GRUB CE NA,
LDOG PA 'GRUB PA NGES PAR 'BREL PA LA BLTOS TE,

BYAS MI RTAG RANG BZHIN 'BREL PA MED NA GCIG MI RTAG PA LOG PAS
GZHAN BYAS PA NGES PAR LDOG PA MA YIN PA'I PHYIR, GNYIS PA NI,
THAMS CAD KYI RANG BZHIN 'BREL BA DE YANG CHOS CAN, RNAM PA
GNYIS SU NGES TE, DE'I BDAG NYID DANG DE LAS BYUNG

BA'I 'BREL PA ZHES SMROS PA GNYIS SU NGES PA YIN PA'I PHYIR,
GSUM PA NI, LDOG PA BRJOD PAS 'BREL PA BSTAN PAR BYA STE, RANG
BZHIN 'BREL PA YOD NA, LDOG BYA LDOG BYED DU NGES PA DES NA'I
PHYIR, SNGAR BSHAD PA LTAR MI MTHUN SBYOR GYI SGRUB

DAG GIS 'BREL PA'I DON LDOG GI PHYOGS GCIG MI RTAG PA LOG PA'I
STOBS KYIS BYAS BA LDOG PA DNGOS SU BSTAN LA, DE YANG GNOD PA
CAN GYI RTAGS LA BRTEN PA'I RJES DPAG GIS 'JAL ZHING, BYAS MI
RTAG GI THA DAD MNGON SUM GYIS GRUB PA

@39A *, ,YIN NO, ,'BREL PA GANG YIN PA DA YANG RJES SU 'GRO BA
ZHES BYA ZHING, DE BSTAN NA RJES 'GRO'I KHYAB PA BSTAN TE, LDOG
PA STON PA'I TSIG GIS NI 'BREL BA BSTAN PA BSDUS PA KHO NA YIN
PA'I PHYIR TE, GONG DU BSTAN PA DE LTA

PAS NA'O, ,GSUM PA NI, SBYOR BA GNYIS KYI KHYAB PA GNYIS PHAN
TSUN 'PHEN PA DE LTA BAS NA BSGRUB BYA GCIG BSGRUB PA LA PHYIR
RGOL GYI DOR KHYAB PA GNYIS STON PA'I TSIG GNYIS KYIS SBYOR BAR
NGES PA MED DO, ,GANG RUNG GCIG DNGOS SU BRJOD PAS

CIG SHOS 'PHEN PAS GNYIS KA DNGOS SU BSTAN PA DGOS PA MED PA DE
LTA NA'I PHYIR, DE LTAR 'PHEN TE, RJES KHYAB DNGOS SU STON PA
RJES SU 'GRO BA'I GO YANG RUNG LDOG KHYAB DNGOS SU STON PA LDOG
PA'I GO YANG RUNG STE, SGRUB DAG GNYIS KYI TSIG GCIG

BRJOD PAS KYANG MTHUN PA'I PHYOGS KHO NA LA RTAGS YOD PA DANG MI
MTHUN PA'I PHYOGS LA RTAGS MED PA KHO NAR NGES PA GNYIS KAR
BSTAN PAR 'GYUR PAS SO, ,DE YANG 'GAL BA'I DOGS PA SHAS CHE NA
MTHUN SBYOR DANG, MA NGES PA'I DGOS PA SHAS

CHE NA MI MTHUN SBYOR GYI DAG BSTAN PAR BYA'O, ,GNYIS PA LA
GNYIS, DNGOS DANG, SBYOR BA GNYIS KYIS PHYOGS DNGOS SU BSTAN PAR
BYA BA MA YIN PA'O, ,DANG PO NI, MA DMIGS PA LA YANG SNANG RUNG
BUM PA GANG YOD LA DMIGS PA'I RIG BYAR

GYUR PA DE NI DMIGS PA KHO NAR 'GYUR RO ZHES DNGOS SU BSTAN PAS
RJES SU 'GRO BA 'GRUB BO, ,DE DNGOS SU BSTAN PAS SNANG RUNG BUM
PA MI DMIGS NA DE LTA BU MED DO ZHES BYA BAR SHUGS LA RTOGS PA'I
PHYIR, GNYIS PA NI, CHOS MTHUN PA DANG

@39B MI MTHUN PA'I SBYOR BA 'DI GNYIS KA LA YANG PHYOGS DNGOS
SU BSTAN PAR NGES PA MED DE, DE DNGOS SU MA BSTAN YANG SHUGS LA
STON CING DNGOS SU BSTAN PA LA DGOS PA MED PAR MA ZAD DAG LHAG
PA LA SOGS PA'I NYES PA DU MA YOD PA'I PHYIR RO, ,MA DMIGS

PA'I GTAN TSIGS LA SBYAR TE BSHAD PA NI 'DI LTAR MA DMIGS PA'I
GTAN TSIGS KYI CHOS MTHUN PA NYID CAN GYI SBYOR BA LA YANG
PHYOGS DNGOS SU BSTAN PAR BYA BA MA YIN TE, SNANG RUNG BUM PA
DMIGS PA'I RIG BYAR GYUR BA GANG MA DMIGS PA DE NI SNANG

RUNG BUM PA MED PA'I THA SNYAD KYI YUL YIN PAS KHYAB LA, SNANG
RUNG BUM PAS DBEN PA'I GZHI 'DI NA YANG DMIGS PA'I RIG BYAR GYUR
PA BUM PA DE LTAR MI DMIGS SO ZHES DNGOS SU BSTAN PA'I SHUGS
KYIS GZHI 'DI NA BUM PA MED DO ZHES BYA BAR NGES PAR

BSTAN PAR 'GYUR BA'I PHYIR RO, ,DE BZHIN DU CHOS MI MTHUN PA
NYID CAN GYI SBYOR BA LA YANG PHYOGS DNGOS SU BSTAN BYA MA YIN
TE, YOD PA'I THA SNYAD KYI YUL SNANG RUNG BUM PA GANG YOD LA
DMIGS PA'I RIG BYAR GYUR PA DE NI DMIGS PA KHO NAR 'GYUR BAS

KHYAB NA SNANG RUNG BUM PAS DBEN PA'I GZHI 'DI NA NI DE 'DRA
BA'I BUM PA DE LTAR MI DMIGS SO ZHES DNGOS SU BSTAN PAS SHUGS
KYIS GZHI DE NA YOD PA'I THA SNYAD KYI YUL SNANG RUNG BUM PA MED
DO ZHES BYA BAR BSTAN PAR 'GYUR BA'I PHYIR RO, ,GNYIS PA SHUGS

BSTAN PHYOGS KYI MTSAN NYID BSHANG PA LA GSUM, MDOR BSTAN PA
DANG, SO SO'I RNAM GZHAG BSHAD PA DANG, DON BSDU BA'O, ,DANG PO
NI, PHYOGS DNGOS SU BSTAN PAR BYA BA MA YIN NA PHYOGS KYI MTSAN
NYID BSTAN MI RIGS PAR 'GYUR ZHE NA, SKYON

@40A *, ,MED DE, SGRUB NGAG GIS DNGOS SU BSTAN MI RIGS PAR
BSHAD PA YIN LA, RIGS PA CAN PA SOGS DAM BCA' SGRUB NGAG GI YAN
LAG TU 'DOD PA DANG, KHA CIG BSGRUB BYA MA YIN PA BSGRUB BYAR
'DOD PA DANG, YANG DAG

GIS DNGOS SU MA SMRAS PAR ZHE BAS 'DOD PA'I DAM BCA' YANG BSGRUB
BYA MA YIN PAR 'DOD BA DANG, BSTAN BCOS MKHAN PO'I 'DOD BA RTZOD
PA'I SKABS SU BSGRUB BYAR BYED PA SOGS KYI LOG RTOG DGAG PA'I
CHED DU BSTAN BCOS SU BSHAD PA LA,

KHA NA MA THO BA YOD PA MA YIN NO, ,YANG DAM BCA' SGRUB NGAG GIS
DNGOS SU BSTAN PAR BYA BA MA YIN MOD KYI, GAL TE DNGOS SU STON
NA YANG MTSAN NYID 'DI LTA BU DANG LDAN PA ZHIG BSTAN PAR BYA BA
YIN NO ZHES, LOG RTOG SEL BA'I MTSAN

NYID TSAD MA KUN LAS BTUS SU RGYAS PAR BSHAD LA RIGS PA'I SGOR
RIGS MI MTHUN SEL BA'I MTSAN NYID TZAM ZHIG BSHAD PA YIN NO,
,GAL TE PHYOGS DNGOS SU STON NA MTSAN NYID JI LTA BU ZHIG DANG
LDAN PA ZHIG BSTAN PAR BYA ZHE NA, PHYIR

RGOL GYIS GRUB MA ZIN PA'I RANG GI NGO BO DANG BSGRUB BYA SGRUB
BYED GZHI MTHUN PA MA YIN PAR BSGRUB BYA KHO NA DANG BSGRUB
BYA'I NGO BO KHO NA ZHES PA'I DON TO, ,BSTAN BCOS MKHAN PO'I
'DOD PA YIN PA RGYU MTSAN DU MA BYAS PAR RGOL BA BDAG NYID KYI

'DOD YUL DU BYAS PA DANG, NGAG TU DNGOS SUM SMRAS KYANG RGOL BAS
ZHE BAS 'DOD PA DANG TSAD MA BZHIS MA BSAL BA BSTAN PAR BYA BA
NI PHYOGS SO ZHES BSTAN PA YIN TE, DE LTA BU ZHIG BSTAN PAR
BYA'O ZHES SGRUB NGAG LA BLTOS NA BRTAG PA'I

@40B MTHA' GZUNG BA DANG, BSTAN BCOS SU RANG RGYUD DU BSHAD PAR
BYA BA YIN NO, ,SGRA DANG MI RTAG BA'I TSOGS DON MTSAN GZHI,
GZHAN DON BSGRUB BYAR MTSON NGO BO'I DON SOGS CHOS LNGA TSANG BA
ZHES PA LA, NGO BO DANG MA BSAL BAS SKABS KYI PHYIR

RGOL DES GRUB BSAL ZHUGS PA SEL LA KHO NA DANG RANG NYID KYIS
SGRUB BYED DU BKOD BZHIN PA DANG, RGOL BA KHO NA'I 'DOD PA MA
YIN PA SEL, 'DOD PAS RGOL BA'I ZHE 'DOD MA YIN PA SEL LO, ,DON
BSDUS NA RGOL BA RANG KHO NAS BSGRUB BYA KHO NAR 'DOD

CING PHYIR RGOL GYI DOR GRUB BSAL MA ZHUGS PA'O, ,SBYOR BA DE LA
SHES 'DOD CHOS CAN MA GRUB NA PHYOGS CHOS MI 'GRUB LA TSAD MAS
GRUB NA NGO BO'I DON MA TSANG BAS NGO BO'I DON SOGS CHOS LNGA
TSAD BA MA GRUB PAS PHYOGS CHOS MA GRUB PA'I PHYIR,

RTAGS YANG DAG TU MI RUNG NGO ZHES ZER, DE NI GZHI DE TSAD MAS
GRUB PA DANG, GZHI DE TSAD MAS MA GRUB PA DE'I TSAD MA'I NGOR
YOD PA 'GAL BAR GZUNG BA'I LOG RTOG STE, DPER NA BUM PA TSAD
MA'I NGOR YOD PA DANG, BUM PA TSAD MAS MA GRUB PA

TSAD MA'I NGOR YOD PA 'GAL BAR 'DZIN PA LTA BU STE, RNAM NGES
KYI RNAM BSHAD DU RGYAS PAR BSHAD ZIN TO, ,BSGRUB BYAR 'OS PA
BSGRUB BYAR KHAS BLANGS PA RIGS MI MTHUN SEL BA'I MTSAN NYID DO,
,PHYOGS KYI MTSAN NYID DE LTAR YIN NA, RTAGS

YANG DAG TU KHAS BLANG BAR 'OS PA RTAGS YANG DAG TU KHAS BLANGS
PA GTAN TSIGS YANG DAG GI MTSAN NYID DU 'GYUR ZHE NA, KUN TU MI
MTSUNGS TE, RGOL BAS KHAS MA BLANGS PA RGOL BA'I DAM BCAR MI
RIGS SHING, ZHE BAS 'DOD PA KHAS BLANGS

@41A *, ,PA TZAM GYIS DAM BCA' RDZOGS PA'I PHYIR DANG, GTAN
TSIGS KYI TSUL GSUM PHYIR RGOL GYIS MA GRUB NA, RGOL BAS KHAS
BLANGS KYANG YANG DAG TU MI 'GYUR LA, TSUL GSUM GRUB NA RGOL BAS
KHAS MA BLANGS KYANG PHYIR

RGOL GYI RGYUD LA RJES DPAG SKYE BA'I PHYIR, PHYIR RGOL GYIS MA
GRUB PA SGRUB BYED KYI SKYON YIN LA, DAM BCA' YANG DAG GI KHYAD
PAR GYI CHOS YIN PA'I PHYIR RO, ,BLA MA LOTZTSA BA CHEN PO MIG
SOGS BDAG DON BYED PA YANG, MTSAN NYID LNGA LDAN

GYI PHYOGS MTSAN NYID PAR BZHED LA, MI 'THAD DE, DE TSAD MAS
DGAG NUS PA'I PHYIR RO SNYAM NA, SGRA MI RTAG PA LA YANG MTSUNGS
TE, PHYIS PHYIR RGOL GYIS GRUB ZIN PAR 'GYUR RO ZHES GSUNGS SO,
,GNYIS PA LA LNGA, NGO BO DANG, TSIG PHRAD

DANG; RANG NYID DANG, 'DOD PA DANG, MA BSAL BA BSHAD PA'O, ,DANG
PO NI, PHYOGS KYI MTSAN NYID KYI ZUR DU RANG GI NGO BO ZHES BYA
BA NI SMOS PA DGOS PA DANG BCAS TE, PHYIR RGOL GYIS GRUB ZIN PA
PHYOGS YANG DAG TU MI RUNG GI PHYIR RGOL

GYI NGOR BSGRUB PAR BYA BA KHO NAR 'DOD PA LAS NGO BO GZHAN MED
PA'O ZHES SHES PA'I CHED YIN PA'I PHYIR, GNYIS PA NI, PHYOGS KYI
MTSAN NYID KYI ZUR DU RANG GI NGO BO KHO NA ZHES BYA BA SMOS PA
DGOS PA YOD DE, PHYOGS YANG DAG YIN NA BSGRUB

PAR BYA BA KHO NAR 'DOD PA YIN GYI SGRUB BYAD DU BKOD BZHIN PA
NYID YIN YANG RUNG BA MA YIN TE, BSGRUB BYA SGRUB BYED GZHI
MTHUN PA MA YIN PAR SHES PA'I CHED YIN PA'I PHYIR RO, ,DPER NA
SGRA MI RTAG PA NYID BSGRUB PAR BYA BA LA GTAN TSIGS

@41B MIG GIS BZUNG BAR BYA BRTAGS SU BKOD PA NYID NI SGRA LA MA
GRUB PA'I PHYIR, PHYIR RGOL GYI NGOR BSGRUB PAR BYA BA YIN LA,
DE SGRA MI RTAG PA 'DIR NI BSGRUB PAR BYED PA KHO NAR BRJOD PA'I
PHYIR, BSGRUB PAR BYA BA NYID KHO NAR NI MI 'DOD DO ZHES PA NI

SGRUB BYED DU BKOD BZHIN PA YIN PAS SGRUB BYED DU YANG 'DOD PAS
BSGRUB BYA KHO NAR MA BZUNG BAS DE LTA BU DE PHYOGS YANG DAG YIN
PA BCAD PA'I PHYIR TU KHO NA'I NGES BZUNG SMOS SO, ,KHO NA'I
SGRA LOGS SHIG TU BSHAD PAR BYA BA RIGS PA LA RANG

GI NGO BO DANG LHAN CIG SBYAR NAS STON PA CI ZHE NA, GANG DANG
YANG MA SPYAR BAR KHO NA'I SGRAS BRJOD BYA'I DON GSAL BAR BYED
MI NUS PAS, GZHAN DANG LHAN CIG SBYAR BAS NA RNAM GCOD DU MAR
'GYUR LA 'DI NI BSGRUB BYA DANG SGRUB BYED GZHI MTHUN PA PHYOGS

YANG DAG TU MI 'GYUR BAR SHES PA'I CHED YIN NO, ,GSUM PA NI,
BDAG NYID CES BYA BA NI PHYOGS KYI MTSAN NYID KYI TSIG ZUR DU
SMOS PA DGOS PA YOD DE RGOL PHYIR RGOL RTZOD PA'I DUS DE'I TSE
BSGRUB PAR BYA BA NYID DU SMRAS PA GANG YIN PA DE KHO NA

BSGRUB BYA YIN GYI BSTAN BCOS MKHAN POS KHAS BLANGS KYANG, RTZOD
GZHI DE'I CHOS SU BSHAD MA THAG DE'I TSE BSGRUB BYA MA YIN NO
ZHES SHES PA'I CHED YIN PA'I PHYIR, RANG SDE KHA CIG DANG GZHAN
SDE RNAMS RGOL PHYIR RGOL RTZOD PA MTHA' DAG RANG GIS

TSAD MAR KHAS BLANGS PA'I BSTAN BCOS TSAD MA YIN MIN RTZOD PA
YIN LA, DAM BCA' ZHES PA YANG BSTAN BCOS DE'I PHYOGS GCIG PHA
ROL PO'I BLO NGOR BDEN PA'I DON CAN DU STON PA YIN LA DE'I TSE
DAM BCA' DE BSGRUBS PAS LUNG DE'I PHYOGS GZHAN DU

@42A *, ,YANG GNOD PA MA BYAS PA GCIG DGOS TE, GAL TE GNOD NA
LUNG DE TSAD MA YIN PA BKAG PAS SKABS KYI DAM BCA' LA YANG GNOD
PAR 'DOD PA DAG GI LOG RTOG DGAG BZHED NAS RTZOD PA'I DUS SU
BSGRUB BYAR KHAS BLANGS PA

DE NYID SGRUB NUS MI NUS BRTAG PAR BYA BA YIN GYI SKABS GZHAN LA
GNOD PAS SKABS DE'I DAM BCA' 'GAL BAR 'DOD PA NI DNGOS STOBS KYI
SKABS SU YANG LUNG SGRUB BYED DU 'DOD PA DAG GI LUGS YIN PAS, DE
DGAG BZHED NAS BDAG NYID KYI SGRA

SMOS PA YIN NO, ,DES NA GAL TE BSTAN BCOS MKHAN POS 'GA' ZHIG
TSAD MAR KHAS BLANGS PA LA BRTEN TE BSGRUB PA SMRAN YANG BSTAN
BCOS MKHAN POS DE BYED PAS, CHOS CAN SGRA LTA BU DE LA RTAG PA
DANG NAM MKHA'I YON TAN NAM MI RTAG PA DANG BDAG

MED PA SOGS CHOS MANG PO ZHIG KHAS LEN DU ZIN KYANG, DE'I TSE
RGOL BA DE CHOS GANG BSGRUB PAR 'DOD PA DE NYID BSGRUB PAR BYA
BA YIN GYI BSGRUB PAR MI 'DOD PA CIG SHOS NI MA YIN NO, ZHES
BSTAN PAR 'GYUR RO, ,DON BSDUS NA PHYOGS KYI MTSAN NYID KYI

ZUR DU RANG NYID SMOS PA DGOS PA YOD DE, RTZOD PA'I TSE BSTAN
BCOS MKHAN POS TSAD MAR KHAS BLANGS KYANG RGOL BAS 'DOD YUL DU
BYAS BA DE NYID SKABS KYI RTAGS DE'I BSGRUB BYA YIN GYI BSTAN
BCOS MKHAN POS DE LAS BSHAD PA'I DON MTHA' DAG MA

YIN NO, ,ZHES SHES PA'I CHED YI PA'I PHYIR RO, ,BZHI PA NI,
PHYOGS KYI MTSAN NYID KYI ZUR DU 'DOD PA ZHES BYA BA SMOS PA NI
DGOS PA YOD DE, BSGRUB BYA'I DON GANG LA RGOL PHYIR RGOL RTZOD
PAS SGRUB PA BKOD PA DE DAG TU DNGOS SU MA SMRAS KYANG GRUB PAR

@42B 'DOD PA STE, RGOL BA'I 'DOD YUL GYI BSGRUB BYAR SHES PAR
BYA BA'I CHED YIN PA'I PHYIR, MIG SOGS BDAG DON BYED PA DE NI
TSIG TU MA SMRAS KYANG RGOL BAS BSGRUB PAR BYA BA YIN TE, DE NI
RGOL BAS ZHE BAS BSGRUB 'DOD NAS SGRUB BYED BKOD PAS RGOL BA

GNYIS RTZOD PA'I GZHI YIN PA'I PHYIR RO, ,DPER NA MIG LA SOGS PA
NI CHOS CAN, GZHAN GYI DON BYED DE, 'DUS SHING BSAGS PA YIN PA'I
PHYIR, DPER NA MAL CHA DANG STAN LA SOGS PA'I YAN LAG BZHIN ZHES
BYA BA LTA BU'O, ,SKABS 'DIR

SLOB DPON CHOS MCHOG GIS MIG LA SOGS PA'I SOGS SGRAS SDUD TSUL
GNYIS GSUNGS TE, DANG PO RNA BA LA SOGS PA BZUNGS BA NI, BEM PO
NYER BZHI RTZOD GZHIR BZUNGS NAS DE LAS GZHAN GYI DON BYED PAR
BSGRUB PA'I DGOS PA NI, BEM

PO NYER BZHI LAS GZHAN PA SHES BYA NYER LNGA PA BDAG SHES RIG GI
SKYES BU LAS MED PAS DE 'GRUB PAR BSAMS NAS GRANGS CAN GYIS ZOL
SBYOR BKOD PA DE NYID STON PA YIN NO, ,YANG SOGS PA SMOS PAS
RNAM PAR SHES PA YANG, GZHAN GYI DON BYED PAR

'GRUB PAR 'DOD DO, ,RNAM PAR SHES PA LAS GZHAN PA NI, BDAG KHO
NA YIN PAS ZHES GSUNGS PA'I DON TO, ,RKYEN GSUM GYI YA GYAL DU
GYUR PA'I YID BYED DANG, MIG GI RNAM PAR SHES PA LA SOGS PA
BZUNG BA'I RNAM PA LA, GRANGS CAN BLO

DANG CHEN PO ZHES PA'I MING CAN DU 'DOD PAS DE SOGS SGRAS SDUD
PA YIN LA, DON BSDUS NA, SANGS RGYAS PAS KHAS BLANGS PA'I BDAG
RKYEN DNGOS SU SMOS NAS, RKYEN GZHAN GNYIS SOGS SGRAS SDUD CING,
RKYEN GSUM GYI 'BRAS BU SHES PA DANG, MYONG

@43A *, ,BA DANG, RIG PA'I DON BYED PA YIN LA, SANGS RGYAS PAS
BSKYED PA'I DON BYED PAR 'DOD KYANG, GRANGS CAN SKYES BU MYONG
RIG DE NYID KYIS NYER MKHO'I DON BYED PAR 'DOD DO, ,BDAG SHES
RIG GI SKYES BU SGRUB 'DOD NAS SMRAS PA YIN NO,,

'DUS SHING BSAGS PA CHOS CAN, 'DIR BDAG GI DON BYED PA ZHES BYA
BA DNGOS SU MA BRJOD KYANG BDAG GI DON BYED PA NYID DU SGRUB PA
YIN TE, SANGS RGYAS PA DANG, GRANGS CAN GNYIS BDAG YOD MED RTZOD
PA'I SKABS SU GRANGS CAN GYIS MIG SOGS

BDAG RTAG PA'I DON BYED PAR SGRUB 'DOD NAS, DE'I SGRUB BYED DU
KHYOD BKOD PA YIN PA'I PHYIR RO, ,DES NA PHYOGS KYI MTSAN NYID
KYI ZUR DU 'DOD PA SMOS PA DGOS PA YOD DE, RGOL BA'I ZHE BAS
'DOD PA BSGRUB BYA YIN GYI SMRAS PA TZAM KHO NA NI BSGRUB PAR

BYA BA MA YIN NO ZHES DON GYIS BSTAN NAS RTOGS PAR 'GYUR BA'I
PHYIR RO, ,LNGA PA NI, PHYOGS KYI MTSAN NYID KYI ZUR DU MA BSAL
BA ZHES BYA BA SMOS PA NI, DGOS PA YOD DE, MTSAN NYID BZHI PO DE
DAG DANG LDAN DU ZIN KYANG BSGRUB PAR 'DOD PA'I DON

LA MNGON SUM DANG RJES SU DPAG PA DANG, GRAGS PA DANG, RANG GI
TSIG RNAMS KYIS SEL BA DE LAS PHYIN CI LOG TU GRUB PA GANG YIN
PA DE NI PHYOGS YIN NO, ZHES BSTAN PA'I CHED YIN PA'I PHYIR, DON
BSDUS NA RGOL BAS GANG DAM BCAS

PA DE LA, TSAD MA GSUM GYIS BSAL BAS MA ZHUGS PAR MA ZAD SMRAS
PA'I TSE PHA ROL PO'I BLO NGOR SNGA PHYI DANG, DNGOS SHUGS 'GAL
BA'O SNYAM PA LTA BU'I GNOD PA YANG MA ZHUGS PA DGOS PA'I DON
NO, ,GNOD BYED BZHIS BSAL BA DE LA MNGON SUM

@43B GYIS BSAL BA NI DPER NA SGRA NI MNYAN DU MI RUNG ZHES BYA
BA DAM BCAS PA LTA BU'O, ,DON DE MNGON SUM GYIS BSAL BA YIN TE,
LDOG PHYOGS KYI DON MNGON SUM GYIS GRUB PA'I PHYIR RO, ,YUL LA
YUL CAN GYI MING GIS BTAGS NAS MNGON SUM

GYIS GNOD PA ZHES BSTAN PA YIN GYI, YUL CAN DNGOS SU GNOD BYED
MA YIN TE, DPER NA SGRA 'DZIN NYAN SHES CHOS CAN, SGRA'I STENG
DU MNYAN BYA MA YIN PA LA DNGOS SU GNOD BYED MA YIN TE, MNYAN
BYA MA YIN PA'I RANG BZHIN LA ZHUGS PA'I

PHYIR RO, ,DE LTAR RNAM 'GREL LAS, MNGON SUM SOGS KYI GZHAL BYA
LA, ,'JAL BYED SGRA SGRO BTAGS NAS BRJOD, CES BSHAD PA LTAR RO,
,DES YUL CAN LA GNOD BYED KYI MING GIS BTAGS PAR 'DOD PA NI LOG
PAR STON PA'O, ,RJES

SU DPAG PAS BSAL BA NI DPER NA BUM PA NI RTAG PA'O ZHES BYA BA
LTA BU'O, ,DE YANG GRANGS CAN BUM PA LA, DBYU GU LA SOGS PA CUNG
ZAD BRDEG BZOD PAR MTHONG BA LAS RTAG PAR 'DOD PA LA, SKYES LDAN
LA SOGS PA'I RTAGS KYIS 'GOG PAR

BYED PA YIN NO, ,RANG SDER MING BTAGS PA'I BLUN PO MU COR SMRA
BA KHA CIG ,BUM PA RTAG PAR 'DOD PA NI GRANGS CAN LAS KYANG CHES
CHER 'KHRUL PA SHAS CHE BAR SNANG NGO, ,GRAGS PAS BSAL BA NI
DPER NA, RI BONG CAN NI ZLA BA ZHES PA'I SGRAS

BRJOD DU RUNG BA MA YIN NO ZHES BYA BA LTA BU'O, ,DE YANG RI
BONG CAN CHOS CAN, ZLA BA ZHES PA'I SGRAS BRJOD DU RUNG STE,
RTOG YUL NA YOD PA'I PHYIR, CES PA'I RTAGS LA BRTEN NAS SEL BAR
BYED DE, PHYOGS CHOS MNGON SUM GYIS GRUB CING KHYAB PA

@44A *, ,MNGON SUM GYIS GRUB PA'I GRAGS PA'I GTAN TSIGS GNYIS
PA BSGRUB PAR BYED PA YIN NO, ,'DI RTAGS YANG DAG MA YIN PAR
'DOD PA NI RTOG PAS BTAGS PA LA TSAD MA'I GZHAL BYA SKYON MED
LEGS PAR 'JOG MI

SHES PA'I LOG RTOG YIN PAS SO, ,GZHAN DU NA RNAM 'GREL RNAM NGES
GNYIS SU, RIG BYED TSAD MA YIN PA RGYAS PAR BKAG PA YANG 'BREL
BA MED BAR 'GYUR BAS SO, ,RANG TSIG GIS BSAL BA NI DPER NA, RJES
SU DPAG PA NI TSAD MA MA YIN

NO ZHES BYA BA LTA BU STE, DE LTAR BDEN ZHEN GYIS SMRAS PA NA,
SHUGS LA 'ONGS PA'I DAM BCAS DNGOS KYI DON DANG 'GAL BAR BYED
PA'I PHYIR TE, GZHI CHOS CAN RJES DPAG GI STENG DU TSAD MA MA
YIN PAR BDEN ZHEN GYIS DAM BCAS PA NA TSIG DE

LAS BRJOD BYA DE 'KHRUL MED DU GO BA'I RJES DPAG KHAS BLANGS PAS
RJES DPAG TSAD MA YIN PA DANG MA YIN PA GNYIS KA DNGOS SHUGS LA
DAM BCAS PA YIN NO, ,TSIG DE SNGAR BSHAD PA LTAR RGOL BAS BDEN
ZHEN GYIS SMRAS PA NA, PHA ROL POS

DNGOS SHUGS 'GAL 'DUG SNYAM DU NGES PA DANG, YID CHES SU KHAS
BLANGS PAS 'GAL BA ZHUGS PA LA YID CHES BSAL BA ZHES BYA BA'I
DNGOS SU RJES DPAG LA TSAD MA YIN MIN GNYIS KA'I GZHI MTHUN SEL
BA NI DNGOS PO STOBS ZHUGS KYI TSAD MA'O,,

DE BZHIN DU GZHAL BYA'I DON CAN GYI TSAD MA DAG MED DO, ZHES DAM
BCAS PA NA, GZHI CHOS CAN TSAD MA GCIG PU'I STENG DU GZHAL BYA
'JAL BYED DU MED PA DANG YOD PA DNGOS SHUGS LA DAM BCAS PA'I
'GAL BA YANG SHES PAR BYA'O, ,YID CHES PA'I

@44B GTAN TSIGS YANG DAG GIS GNOD PA'I YID CHES BSAL BA NI,
SBYIN SOGS DKAR PO'I CHOS NI BDE BA STER BYED MA YIN NO, ZHES
DAM BCAS PA LTA BU'O, ,GZHAL BYA'I GNAS GSUM PA LA SKUR PA 'DEBS
PA'I LOG RTOG GI THA CHAD YID CHES

RJES DPAG TSAD MA MA YIN PAR SMRA BA NI, GZHAN DU RGYAS PAR BKAG
ZIN TO, ,DE LTAR NA PHYOGS LTAR SNANG BA BZHI TSAD MAS MAS SEL
BA GNYIS KYI RIG PAR BYA'O, ,DANG PO NI MTHUN SEL BA GNYIS KYIS
RIG PAR BYA'O, ,DANG PO NI,

PHYIR RGOL GYIS GRUB ZIN PA DANG DES MA GRUB KYANG BSGRUB PAR
BYED PA NYID DU 'DOD BA SGRUB BYED DU BKOD BZHIN PA DANG, RTZOD
PA'I DUS DE'I TSE RGOL BA BDAG NYID KYIS BSGRUB PAR BYA BA NYID
DU MI 'DOD PA BSTAN BCOS MKHAN BO'I 'DOD PA TZAM DANG ZHE

BAS MI 'DOD PA DAG TU SMRAS PA TZAM DANG TSAD MAS BSAL BA LAS
ZLOG PA NI BSGRUB PAR BYA BA YIN NO, ,PHYIR RGOL GYIS GRUB ZIN
SOGS PHYOGS LTAR SNANG DU SGRUB ZIN PA DE LTAR NA'I PHYIR, SLOB
DPON CHOS MCHOG GIS 'DIR GRAGS PA NI RANG BZHIN GYI

GTAN TSIGS YIN LA, RANG GI TSIG NI 'BRAS BU'I GTAN TSIG NYID DU
BTAGS PAR 'DOD KYI DNGOS SU NI MA YIN NO, ZHES BSHAD PA LA BRTEN
NAS GRAGS PA DANG YID CHES LA GTAN TSIGS YANG DAG YIN MIN GYI
KHYAD PAR 'BYED PA NI BZHED PA MA

YIN TE, 'DIR BSHAD PA NI TSIG SMRA BA POS NGA'I TSIG 'DIL 'KHRUL
PA MED PA YIN PAS 'DI LAS DON 'DI RTOGS PAR GYIS SHIG SNYAM PAS
NGAG ZHEN PA'I BRJOD BYA DPOG PA'I 'BRES RTAGS SU RLOM BA'I DON
YIN LA, DE LTAR YANG 'THAD LDAN DU, DE 'DRA

@45A *, ,BA YANG SMRA BA PO'I NGA RGYAL GYI RJES SU DPAG PA'I
TSAD MA YIN NO, ZHES BSHAD PA LTAR RO, ,YID CHES KYI GTAN TSIGS
MI BZHED PA MA YIN TE, RNAM NGES KYI DBANG PO 'DAS LA LUNG DON
GYI, ,RTEN CAN LAS GZHAN RIG PA MED CES PA'I

'GREL PAR GSAL BAR BSGRUB PA'I PHYIR RO, ,GNYIS PA NI, PHYIR
RGOL GYIS MA GRUB PAR BYA BA DE NYID KYI NGO BO DANG, RGOL BA'I
'DOD YUL DU BYAS PA DANG TSAD MAS MA BSAL BA NI PHYOGS YIN NO,
,PHYOGS KYI RIGS MI MTHUN SEL BA DE TZAM

GYIS RDZOGS PA'I PHYIR TE, RGOL BAS 'DOD YUL DU BYAS SHING PHYIR
RGOL GYI BLO NGOR GRUB BSAL MA ZHUGS PA'I DON TO, ,GZHAN GNYIS
LOG RTOGS LA BA'I CHED YIN TE, SGRUB BYED DU BKOD BZHIN PA'I TSE
PHYIR RGOL GYIS MA GRUB NA SGRUB DGOS PAS, ,

BSGRUB BYA YIN NAM SNYAM PA SEL BA LA NGO BO KHO NA ZHES PA
DANG, RANG GIS KHAS BLANGS PA'I BSTAN BCOS MKHAN PO'I 'DOD PA
DANG MI 'GAL BA ZHIG RTZOD PA'I TSE YANG BSGRUB BYAR BYED DGOS
SNYAM PA SEL BA LA RANG NYID KYI SGRA SMOS SO, ,DE LTAR NA SNGAR

BSHAD PA DE DAG GIS PHYOGS KYI MTSAN NYID NYES PA THAMS CAD DANG
BRAL BA KHA NA MA THO BA MED PAR BSTAN PA YIN NO, ,GNYIS PA
SGRUB DAG LTAR SNANG BSHAD PA LA GNYIS, DNGOS KYI DON DANG,
DNGOS STOBS KYI SKABS SU 'GAL BA LA MI 'KHRUL BA'I

GTAN TSIGS LTAR SNANG GI DPE MA SMOS PA'I RGYU MTSAN NO, ,DANG
PO LA GSUM, MDOR BSTAN PA DANG, RGYAS PAR BSHAD PA DANG, DON
BSDU BA'O, ,DANG PO NI, TSUL GSUM PA'I RTAGS BSHAD PA'I ZHAR LA
PHYOGS KYI MTSAN NYID BSHAD NAS,

@45B GTAN TSIGS LTAR SNANG STON PA NI GZHAN GYI DON GYI RJES SU
DPAG PA NI TSUL GSUM PA'I RTAGS BRJOD PA STE, ZHES SMRAS PA DE
LA STE DE'I PHYIR, SGRUB NGAG TU BKOD NAS TSUL GSUM LAS TSUL
GANG YANG RUNG BA GCIG MA SMRAS NA YANG SGRUB PA

LTAR SNANG BA YIN NO, ,TSUL GSUM GANG RUNG GCIG MA BSTAN NA YANG
SGRUB NGAG YANG DAG TU MI 'GYUR TE, GZHAN DON RJES DPAG LA TSUL
GSUM GA LHAG CHAD DANG BRAL BAR STON PA DGOS PA'I PHYIR RO, ZHES
PA'O, ,PHYOGS LA MTHU MED SOM

NYI DANG, ,MI 'DOD 'DOD PA'I NGES SGRUB BYED, CES GSUNGS PA
LTAR, MA GRUB PA'I GTAN TSIGS KYIS NI RTOGS PA CUNG ZAD KYANG MI
SKYED LA, MA NGES PA'I GTAN TSIGS KYIS NI SNGA NAS GNAS PA'I THE
TSOM LAS MA 'DAS PAR BYED DE, SGRA

MI RTAG SGRUB LA GZHAL BYA RTAGS SU BKOD PA LTA BU'O, ,SGRA 'DI
GZHAL BYA YIN PA'I PHYIR, BUM PA LTAR MI RTAG PA YIN NAM, 'ON TE
GZHAL BYA YIN PA'I PHYIR, NAM MKHA' LTAR RTAG PA YIN NAM SNYAM
DU THE TSOM DU 'GYUR BAS SO, ,'GAL

RTAGS KYIS MI 'DOD PA'I DON LA NGES PA 'DREN PAR BYED KYI RANG
GI BSGRUB BYA LA THE TSOM DANG, LOG RTOG SOGS GANG YANG MI SKYED
DO, ,KHA CIG 'GAL RTAGS KYIS BSGRUB BYA LA LOG RTOG BSKYED PAR
'DOD PA NI, 'KHRUL PA CHEN PO YIN TE, 'GAL

RTAGS SU SONG BA'I TSE LOG PHYOGS BSGRUB PA'I RTAGS YANG DAG TU
'GYUR BAS KHYAB LA YANG DAG SHES PA DANG, DE'I GZHAL BYA DANG,
DNGOS 'GAL 'DZIN PA'I LOG RTOG GNYIS SKYES BU GCIG GI RGYUD LA
DUS GCIG MNGON GYUR DU SKYE BA'I SKABS MED PA'I

@46A *, ,PHYIR RO, ,GNYIS PA LA GNYIS, MA GRUB PA DANG, MA NGES
PA DANG, 'GAL BA'I GTAN TSIGS BSHAD PA'O, ,DANG PO LA GNYIS,
BSTAN PA DANG, BSHAD PA'O, ,DANG PO NI, PHYIR RGOL GYI DOR SGRUB
BYED DU SMRAS KYANG GO BAR BYA BA PHYIR

RGOL BA DANG GO BAR BYED PA RGOL BA GNYIS KA'AM GANG RUNG LA
PHYOGS CHOS MA GRUB PA'AM THE TSOM ZA NA YANG MA GRUB PA'I GTAN
TSIGS LTAR SNANG YIN TE, RTAGS SU BKOD PA GANG ZHIG SHES 'DOD
CHOS CAN GYI STENG DU 'GOD TSUL DANG MTHUN PAR

YOD PA KHO NAR MA NGES PA'I PHYIR RO, ,GNYIS PA LA GSUM, RTAGS
CHOS CAN GYI STENG DU MA GRUB PA DANG, THE TSOM ZA BA'I MA GRUB
PA DANG, CHOS CAN MA GRUB NAS MA GRUB PA'O, ,DANG PO LA GSUM,
PHYOGS CHOS RGOL BA DANG, PHYIR RGOL BA GNYIS,,

KA LA MA GRUB PA DANG, PHYIR RGOL LAM GRUB PA DANG, RGOL BA LA
MA GRUB PA'O, ,DANG PO NI, RTAGS SHES 'DOD CHOS CAN DANG 'BREL
BA'I TSUL GCIG MA GRUB PA'AM THE TSOM ZA NA YANG MA GRUB PA'I
GTAN TSIGS LTAR SNANG BA YIN TE, GTAN

TSIGS NI SNGA MA LTAR SBYAR RO, ,DPER NA SGRA MI RTAG PA'O ZHES
BSGRUB PA LA MIG GIS GZUNG BA NYID RTAGS SU BKOD PA NI RGOL BA
GNYIS KA LA MA GRUB PA LTA BU'O, ,GNYIS PA NI, LJON SHING RNAMS
LA GCER BU PAS SEMS PA YOD PA BSGRUB

PAR BYA BA LA SHUN PA THAMS CAD BSHUS NA 'CHI BRTAGS SU BKOD PA
NI PHYIR RGOL BA SANGS RGYAS PA LA PHYOGS CHOS MA GRUB STE,
SANGS RGYAS PA SHING 'CHI BAR KHAS MI LEN PA'I PHYIR RO, ,SANGS
RGYAS PA DE NI MIG LA SOGS PA'I RNAM PAR

@46B SHES PA DANG DBANG PO DANG, SNGON GYI 'PHEN PAS 'PHANGS
PA'I LAS KYI NUS PA RDZOGS NAS YID KYI SHES PA GNAS PA'I RTEN
TSE 'GAG PA'I MTSAN NYID LA 'CHI BA YIN PAR KHAS LEN PA'I PHYIR
RO, ,SHING LA RNAM SHES MED NA DE 'GAG PA GA LA YOD,

SHING SKAM PA LA KHO BO CAG 'CHI BAR 'DOD LA DE KHYED LA YANG
GRUB PA MA YIN NAM ZHE NA, DE 'CHI BA'I DON DU KHO BO CAG KHAS
MI LEN PA'I PHYIR RO, ,DES NA SHING LA 'CHI BA MA GRUB STE,
SNGON GYI LAS KYI NUS PA ZAD NAS TSE 'GAG PA LA 'CHI BAR 'DOD LA
DE

YANG SHING DAG LA MI SRID PA'I PHYIR RO, ,GSUM PA NI, GRANGS CAN
GYIS BLO DANG BDE BA LA SOGS PA SANGS RGYAS PA'I NGOR SEMS PA
MED PAR BSGRUB PA LA SKYE BA CAN NAM MI RTAG PA NYID RTAGS SU
BKOD PA NI PHYOGS CHOS RGOL BA GRANGS CAN BDAG NYID LA MA GRUB

PA YIN TE, GTAN TSIGS KYI DON RTZOD GZHI LA 'GOD TSUL DANG,
MTHUN PAR MA GRUB PA'I PHYIR RO, ,GRANGS CAN GYIS SKYE 'JIG BYED
PA LA SEMS MED BEM PO YIN PAS KHYAB STE, DPER NA GZUGS LA SOGS
PA DE TZAM LNGA PO BZHIN, BLO DANG BDE BA YANG SKYE

'JIG CAN YIN PA'I PHYIR, SEMS MED BEM PO YIN NO ZHES PA'I PHYOGS
CHOS DANG RJES 'GRO SANGS RGYAS PA'I LUNG LAS BSHAD PAS PHYIR
RGAL LA GRUB SNYAM DU BSAM PA'O, ,DE YANG GRANGS CAN SNGAR YOD
GSAR DU GSAL BA DANG MI GSAL BA LA SKYE

'JIG TU 'DOD KYI, SNGAR MED GSAR SKYE DANG GTAN MED DU 'GYUR
BA'I SKYE 'JIG GRANGS CAN MI 'DOD PAS PHYOGS CHOS RGOL BA LA MA
GRUB PA YIN NO, ,LDOG PA NI, GRANGS CAN RANG LA GRUB PAR 'DOD
PAS TE, SEMS PA CAN GYI BDAG BCINGS GROL KUN GYI

@47A *, ,GZHI YIN PAS SKYE 'JIG DANG BRAL LO SNYAM DU BSAMS
PA'O, ,GNYIS PA NI, DE BZHIN DU GTAN TSIGS BDAG NYID DAM DE'I
GZHI TSES CAN LA THE TSOM ZA NA PHYOGS CHOS MA GRUB PA YIN TE,
RTAGS RTZOD GZHI LA 'GOD TSUL DANG

MTHUN PAR BLOS MA NGES PA'I PHYIR RO, ,RTAGS RANG GI NGO BO LA
THE TSOM ZA BA NI, DPER NA ME BSGRUB PAR BYA BA LA DU BA YIN NAM
RLANGS PA YIN SNYAM DU RLANGS PA LA SOGS PA'I DNGOS POR THE TSOM
ZA BA'I 'BYUNG BA 'DUS PA LA ME YOD DE, DU BA YOD PA'I

PHYIR CES BKOD PA LTA BU DANG, DU BA NYID DU MA NGES NA THE TSOM
ZA BA ME'I RTOGS PA SKYED MI NUS SO, ,GZHI CHOS CAN LA THE TSOM
ZA BA NI DPER NI RA SUL DBUS MA NA RMA BYA'I SGRA YOD MED THE
TSOM ZA BZHIN DU RMA BYA'I SGRA GRAG PA'I RI SUL DBUS MA 'DI

NA CHOS CAN, RMA BYA YOD DE, MA BYA'I SGRA GRAG PA'I PHYIR CES
BYA BA LA DE GRAGS PA'I YUL TSAD MAS MI RTOGS PA LTA BU'O, ,MA
GRUB PA'I GTAN TSIGS NI, GZHI CHOS CAN DANG, RTAGS RANG GI NGO
BO DANG, DE GNYIS KYI 'BREL PA DON LA MA GRUB PA GSUM

DANG; THE TSOM ZA BA GSUM DANG, DRUG TU PHAL CHER 'DUS LA 'BREL
PA PHYIR RGOL GYIS GRUB ZIN PA GTAN TSIGS KYI SKYON MA YIN YANG,
GRUB ZIN PAR SHES KYANG SLAR YANG SGRUB NA RGOL BA'I SKYON YIN
PA BZHIN DU BSGRUB BYA GRUB ZIN SGRUB NA

YANG SKYON DU SHES PAR BYA'O, ,GSUM PA NI, GZHI CHOS CAN MA GRUB
NA YANG PHYOGS CHOS MA GRUB PA YIN TE, SNGAR LTAR PHYOGS CHOS
KYI MTSAN NYID MA TSANG BA'I PHYIR RO, ,DPER NA BYE BRAG PAS
BDAG KHYAB BYED DU YOD PAR SGRUB 'DOD NAS, LUS

@47B KYI STENG 'OG THAMS CAD NA GANG ZAG GI BDAG GNAS PAR SGRUB
PA LA THAMS CAD NA DMIGS PA'I BDAG GI YON TAN NYID RTAGS SU BKOD
PA LTA BU'O, ,BDAG GI YON TAN NI BDE SDUG DANG, 'DOD PA DANG,
ZHE SDANG LA SOGS PA'O, ,YON TAN NI

YON TAN CAN MED PAR MI GNAS PAS BDAG KHYAB PAR BSGRUB PA'O, ,LUS
KYI STENG 'OG BAR GSUM THAMS CAD NA GNAS PA SGRUB 'DOD NAS, GANG
ZAG GI BDAG CHOS CAN, DE THAMS CAD NA YOD DE, DE THAMS CAD NA
KHYOD KYI YON TAN DMIGS PA'I

PHYIR CES PA'O, ,'DI DAG LA BRTEN NAS GZHI MA GRUB NA RTAGS YANG
DAG GI SHES 'DOD CHOS CAN DU 'GAL BAR 'DOD PA NI, TSAD MA KUN
LAS BTUS KYI RANG RTEN LA'O, ZHES PA'I DON RNAM 'GREL DU RGYAS
PAR BSHAD PA KHONG DU MA CHUD PA'I RNAM

'GYUR DU GSAL TE, DE'I DON DBU MA SNANG BAR MKHAS PA'I DBANG PO
KA MA LA SH'I LAS KYANG GSAL BAR BSHAD DO, ,DES NA RTAGS YANG
DAG YIN NA SHES 'DOD CHOS CAN GRUB PAS KHYAB KYANG RTAGS YANG
DAG GI SHES 'DOD CHOS CAN YIN NA GRUB MI DGOS

TE; MTSAN NYID LNGA LDAN GYI GTZO BO RNAM 'GYUR DU MA'I NYER LEN
BYED PA DNGOS SU RTAGS YANG DAG GIS DGAG DGOS PA'I PHYIR RO,
,SHES 'DOD CHOS CAN RANG GI LDOG PA BSGRUB PA'I DBANG DU BYAS NA
DGAG RTAGS DANG SGRUB RTAGS KYI SGO NAS KHYAD PAR

DBYE DKA'O, ,GNYIS PA LA GSUM, DNGOS KYI MA NGES PA DANG YANG
DAG LHAG LDAN BSHAD PA DANG, 'GAL BA'I GTAN TSIGS BSHAD PA DANG,
'GAL BA LHAG LDAN DANG THUN MONG MA YIN PA'I MA NGES PA BSHAD
PA'O, ,DANG PO LA GNYIS, DNGOS KYI MA NGES

@48A *, ,PA DANG, YANG DAG LHAG LDAN BSHAD PA'O, ,DANG PO NI,
DE BZHIN DU PHYOGS CHOS GRUB MTHUN PHYOGS LA MTHONG YANG, MI
MTHUN PA'I PHYOGS LA MED PA'I TSUL GCIG MA GRUB NA YANG MA NGES
PA'I GTAN TSIGS LTAR SNANG BA

YIN TE, RGYU MTSAN DE'I PHYIR RO, ,DE YANG MI MTHUN PHYOGS DANG
MI MTHUN PHYOGS GNYIS KA LA KHYAB BYED DU 'JUG PA DANG, GNYI GA
LA CHA GNYIS PA DANG, MTHUN PHYOGS LA KHYAB CING MI MTHUN PHYOGS
LA CHA GNYIS PA DANG, DE LAS LOG PA STE BZHI'O,

DPER NA SGRA RTAG PA NYID KYI CHOS SU BSGRUB PA LA GZHAL BYA
NYID RTAGS SU BKOD PA CHOS NI MTHUN PA'I PHYOGS DANG, MI MTHUN
PA'I PHYOGS THAMS CAD LA KHYAB BYED DU YOD PA'O, ,LA SOGS PA'I
SGRAS SGRA CHOS CAN, RTZOL BYUNG MA YIN TE, LA SOGS

PA'I CHOS MI RTAG PA'I PHYIR, CES PA LTA BU, MI MTHUN PHYOGS LA
KHYAB BYED DU 'JUG PA DANG, MTHUN PHYOGS KYI PHYOGS GCIG LA YOD
PA CHA GNYIS PA LTA BU'O, ,DE YANG MTHUN PHYOGS GLOG LA SOGS PA
LA YOD LA, NAM MKHA' SOGS LA

MED PAS SO, ,SGRA RTZOL BYUNG DU BSGRUB PA LA MI RTAG PA RTAGS
SU BKOD PA NI SNGA MA LAS LOG PAR SHES PAR BYA'O, ,SGRA RTAG STE
LUS CAN MA YIN PA'I PHYIR CES PA NI, GNYIS KA LA CHA GNYIS PAR
'JUG PA YIN NO, ,DE YANG MI MTHUN PHYOGS KYI PHYOGS

GCIG SEMS PA'I LAS LA 'JUG BUM PA LA MI 'JUG ,MTHUN PHYOGS KYI
PHYOGS GCIG NAM MKHA' LA 'JUG ,RDUL PHRA BA LA MI 'JUG STE, BYE
BRAG PAS RDUL PHRA RAB RTAG PAR KHAS LEN CING, LUS CAN GYI DON
KHAS BLANGS PA'I PHYIR RO, ,

@48B GNYIS PA LA GNYIS, RGYAS PAR BSHAD PA DANG, DON BSDU BA'O,
,DANG PO LA GNYIS, DPE DANG, LDOG PA LA THE TSOM ZA BAR BSGRUB
PA'O, ,DANG PO NI, DE BZHIN DU PHYOGS CHOS GRUB MTHUN PHYOGS LA
MTHONG YANG LDOG PA'I TSUL DE NYID LDOG PA'I TSUL DE NYID LA THE
TSOM ZA NA

YANG MA NGES PA'I GTAN TSIGS KHO NA STE, RGYU MTSAN DE NYID KYI
PHYIR RO, ,DPER NA BRJOD PAR 'DOD PA'I MI LA LA ZHIG NI, NGAG
SMRA PAR 'DOD PA'I LAM PO CHE'I MI CHOS CAN, THAMS CAD MKHYEN PA
MA YIN PAS 'DOD CHAGS LA SOGS PA DANG LDAN PAR

BSGRUB PA LA DAG SMRA BA DANG, MIG 'BYED 'DZUM BYED PA LA SOGS
PA'I CHOS RTAGS SU BKOD PA LTA BU YANG DAG LHAG LDAN GYI MA NGES
PA YIN TE, PHYOGS CHOS GRUB MTHUN PHYOGS LA MTHONG YANG MI MTHUN
PA'I PHYOGS LAS LDOG PA LA THE TSOM ZA BA YIN

PA'I PHYIR RO, ,GNYIS PA LA GNYIS, DAG SMRA KUN MKHYEN MED PAR
SGRUB PA LDOG PA LA THE TSOM ZA BAR BSTAN PA DANG, CHAGS LDAN DU
BSGRUB PA LDOG PA LA THE TSOM ZA BAR BSTAN PA'O, ,DANG PO LA
GSUM, GZHAN GYI LDOG PA BSGRUB PA'I GTAN

TSIGS LTAR SNANG DU BSTAN PA DANG, LDOG KHYAB MI 'GRUB PA'I RGYU
MTSAN DANG, BSDUS TE BSTAN PA'O, ,DANG PO NI, RTAGS DE'I LDOG PA
GRUB STE, DE YANG KUN MKHYEN DAG SMRA BA MED DE, MA DMIGS PA'I
PHYIR RO ZHE NA, THAMS CAD MKHYEN PA DAG SMRA

PA MA DMIGS SO ZHES BYA BA'I MI DMIGS PA'I RNAM PA DE LTA BU NA
MED DES GO BYED YANG DAG MA YIN TE, KUN MKHYEN DAG SMRA BA YOD
MED THE TSOM GYI RGYU YIN PA'I PHYIR RO, ,DER THAL, YUL KUN
MKHYEN DAG SMRA BA YOD KYANG PHYIR RGOL LA BLTAR MI SNANG BA

@49A *, ,NYID KYIS SO, ,'DI DAG NI SPYOD BA PA KUN MKHYEN DANG
CHAGS BRAL MA MTHONG TZAM GYIS MED PAR SMRA LA, MCHOG GI SPRUL
PA'I SKU CHOS GSUNG BA SOGS MTHONG BA NYID KYIS KUN MKHYEN DANG
CHAGS PA DANG BRAL BA 'GOG PA'I GTAN

TSIGS LTAR SNANG DU BSGRUB PA DANG, SHES BYA KUN MNGON SUM DU
GZIGS PA SOGS YOD KYANG RGOL BA NGAN PA DE DAG LA BLTAR MI SNANG
PAR STON PA YIN GYI, SPYIR KUN MKHYEN DANG CHAGS BRAL YOD KYANG
TSAD MAS DMIGS SU MI RUNG BAR STON PA

MA YIN TE, DNGOS PO STOBS ZHUGS KYI RIGS PAS LEGS PAR GRUB PA'I
PHYIR RO, ,'DI DAG NI SANGS RGYAS KYI GZUGS KYI SKU SANGS RGYAS
MA YIN PAR 'DOD PA'I SKAL CHAD RNAMS KYI LUGS DANG MTSUNGS PA'O,
,GNYIS PA NI, KUN MKHYEN

NGAG SMRA BA MA DMIGS PAS MED CES MI SMRA YI, KUN MKHYEN DANG
NGAG SMRA BA LHAN CIG 'GAL BA'I PHYIR RO, ZHE NA, GONG DU BSTAN
PA DE BAS NA THAMS CAD MKHYEN PA MA YIN PA LAS LDOG PA KUN
MKHYEN SMRA BA LA SOGS PA LDOG PA NI THE TSOM DU GYUR

PA YIN GYI, MED NGES KYI LDOG KHYAB 'GRUB PA MA YIN TE, SMRA BA
DANG THAMS CAD MKHYEN PA NYID GNYIS LA 'GAL BA GANG YANG MED
PA'I PHYIR RO, ,KUN MKHYEN DAG SMRA BA MA MTHONG DU ZIN KYANG
THAMS CAD MKHYEN PA GANG YIN PA DE YANG DAG SMRA BA MA

YIN NO ZHES LDOG PA MI 'GRUB STE, LDOG PA LA THE TSOM ZA BA'I
PHYIR RO, ,'GAL BA GNYIS KYI DBYE BA DANG MTSAN NYID STON PA NI
DNGOS PO RNAMS KYI 'GAL BA NI CHOS CAN, RNAM PA GNYIS TE, LHAN
CIG MI GNAS PA'I 'GAL BA DANG, PHAN

@49B TSUN SPANGS PA'I 'GAL BAR NGES PA'I PHYIR RO, ,GNOD BYA
RGYU MA TSAD PA MED PAR 'BYUNG BA LA GZHAN GNOD BYED STOBS LDAN
YOD NA GNOD BYA'I RGYUN MED PAR BYED PA'I PHYIR, LHAN CIG MI
GNAS PA'I 'GAL BA STE, GRANG BA DANG TSA

BA'I RIG PA LTA BU'O, ,RGYU MA TSANG NAS MED PA DE LAS LHAN CIG
MI GNAS 'GAL DU MI RTOGS PA'I PHYIR, RGYU MA TSANG BA MED PA
ZHES SMOS SO, ,'O NA RGYU TSANG BA SUS KYANG DGAG MI NUS PA'I
PHYIR, DE LAS KYANG 'GAL BAR MI RTOGS PAR THAL

BAR 'GYUR RO ZHE NA, SKYON MED DE, RGYU MA TSANG BA MED PA YANG
GZHAN GYI SKAD CIG GNYIS PA PHAN CHAD DU RGYU MA TSANG BAR BYED
PA'I PHYIR RO, ,SKAD CIG MA GCIG DANG THAG RING PO'I BAR DU CHOD
PA LA MNGON SUM GYI 'GAL BA 'DI NGES MI NUS PAS RGYUN DANG,

GNOD BYA GNOD BYED THAG NYE BA LAS NGES PAR BYED PA YIN NO, ,DE
YANG SKAD CIG DANG PO LA TSOGS PA'I GNAS SKABS KYI GRANG REG
RIGS 'DRA PHYI MA BSKYED PA'I NUS PA MED PA'I GNAS SKABS SU RUNG
BAR BYED LA, DE YANG DE'I SKAD CIG MA SNGA MA MES BSKYED

PA YAN NO, ,PHRAD PA'I DUS KYI TSA REG DES SKAD CIG GNYIS PA'I
GRANG REG RIGS 'DRA PHYI MA BSKYED PA'I NUS MED DU DNGOS SU
BSKYED NAS SKAD CIG GSUM PA LA GRANG REG GI RGYUN 'GAGS PA NI
GNOD BYA LDOG PA MYUR PA'I DUS YIN GYI, DE LAS DUS THUNG BA

LA TSA REG GI GNOD PA BYED PA'I TSUL MI RTOGS SHING MNGON SUM
TSAD MAS RTOGS MI NUS SO, ,SNANG BA DANG MUN PA GNOD BYA GNOD
BYED DU NGES PA'I TSUL YANG, KHANG PA'I GRVA'I PHYOGS GCIG NA
MUN PA DANG, PHYOGS GZHAN NA SNANG BA GNAS PA LAS

@50A *, ,MUN PA SEL BAR BYED PA MA YIN TE, MUN PAS NON PA'I
PHYOGS SU SNANG BA'I SKAD CIG GZHAN SKYED MI NUS PA'I PHYIR RO,
,DES NA MUN PA SEL BAR BYED PA'I SNANG BA NI, 'GRO BA'I CHOS CAN
YIN TE, CHU RLABS KYI TSUL DU RIM

GYIS YUL GNON PAN MUN PA DANG BAR MCHOD PA'I SNANG BA'I SKAD CIG
GZHAN BSKYED PA DE'I TSE, SNANG BA DANG NYE BA'I MUN PA RIGS
'DRA PHYI MA BSKYED PAR BYED CING, SNANG BA DANG NYE BAR 'DUG PA
DE RIGS 'DRA PHYI MA BSKYED PA'I NUS PA MED PAR 'GYUR

RO; ;YUL DER MUN PA 'GAGS PA DANG, SNANG BA SKYES PA DUS MNYAM
PAS DE LTAR RIM GYIS SNANG BAS MUN PA SEL BAR BYED DE, DE YANG
KHANG PA'I STENG G-YOGS SHA'I BU GA GZHAN MED PA'I MUN PA'I
RGYU MA TSANG BA MED PA NA, SKAD CIG DANG PO LA

SNANG BA'I DNGOS RGYU SKYE, DES MUN PA SKAD CIG THA MA RIGS 'DRA
PHYI MA BYED PA'I NUS MED DU BSKYED SNANG BA SKYES PA NA MUN PA
'GAGS PAS SKAD CIG GSUM PA LA LDOG PA YIN NO, ,SNGA MA KHA CIG
GIS GSUNG RAB DANG DGONGS 'GREL RNAMS SU SNANG

MUN DANG 'DAS LA MA GYIS SA BON SPONG BA DPE DON MDZAD PA'I DON
ZHIB TU MA RTOGS PAR SNANG BA'I BRGYUD RGYAS GNOD PA DANG, SPANG
BYA'I SA BON LA BAR CHAD MED LAM GYI DNGOS RGYUS DNGOS SU GNOD
PAR GZUNG NAS BAR CHAD MED LAM GYI DUS NA DO

SKAL GYI SPANG BYA'I SA BON YOD PA DANG, DE LA SBYOR LAM CHOS
MCHOG SOGS KYIS DNGOS SU GNOD PAR 'DOD PA NI, PHYIN CI LOG 'GA'
ZHIG YIN PAS GZHAN DU RGYAS PAR BKAG ZIN TO, ,DNGOS POR YOD PA
DANG DNGOS POR MED PA LTA BU CHOS CAN,

@50B PHAN TSUN SPANGS 'GAL YIN TE, GCIG GIS GCIG MTSAN NYID
PHAN TSUN SPANGS TE GNAS PA'I MTSAN NYID KHO NAS THA DAD GZHI
MTHUN MI SRID PA'I PHYIR RO, ,DPER NA, G-YU'I KHA DOG SNGON POR
YONGS SU GCOD PA NA SNGON PO MA YIN PA RNAM PAR

GCOD PA YIN TE, DE RNAM PAR MA BCAD NA SNGON POR YONGS SU GCOD
MI NUS PA'I PHYIR RO, ,SNGON PO LA SER PO 'GOG PA NA SER PO
SNANG RUNG DU BRTAGS NAS DGAG PAR BYA BA YIN TE, YOD KYANG SNANG
DU MI RUNG BA MNGON SUM GYIS DGAG MI

NUS PA'I PHYIR RO, ,DES NA SNGON PO 'DI LA SER PO MED DE, YOD NA
SNANG DU RUNG BA LAS MA DMIGS PAS SNANG BA MA DMIGS PA LAS DGAG
PAR BYA BA YIN NO, ,DE BZHIN DU SNGON PO LA SHA ZA 'GOG PA YANG
SNGON PO DE NYID SHA ZA YIN PA DANG, SHA ZA'I

BDAG NYID DU YOD PA MNGON SUM GYIS DGAG NUS LA SHA ZA DON GZHAN
NI MNGON SUM GYIS DGAG MI NUS SHING, RJES DPAG GIS KYANG MED PAR
NGES MI NUS SO, ,SNGON PO SKAD CIG MA'I BDAG NYID DU YOD KYANG
MNGON SUM GYIS RTOGS MI NUS

PAS DE RTAG PA YIN PA RJES DPAG GIS 'GOG PA YIN NO, ,SGRA BSHAD
PA NI SNGON PO'I MTSAN NYID ZHUGS PA DER SNGON PO MA YIN PA'I
MTSAN NYID MA ZHUGS, SNGON PO MA YIN PA'I MTSAN NYID ZHUGS PA
DER, SNGON PO'I MTSAN NYID MA ZHUGS

PAS MTSAN NYID PHAN TSUN SPANGS TE GNAS PA ZHES BYA'O, ,SPYIR
'GAL BA MTHA' DAG PHAN CHU NA SPANGS 'GAL DU 'DUS KYANG DNGOS
KYI 'GAL BA GNYIS GCIG GI NANG DU GCIG MI 'DU ZHING, BYED LAS
KYANG THA DAD PA YIN NO, ,GSUM PA NI,

@51A *, ,KUN MKHYEN DAG SMRA BA MI DMIGS KYANG MED PA RTOGS PA
MA YIN NO, ,'GAL BA RNAM PA GNYIS KA YANG SMRA BA NYID DANG,
THAMS CAD MKHYEN PA NYID LA MI SRID LA, MI 'GAL BA GZHI MTHUN
YOD PA'I PHYIR RO, ,SMRA BA DANG

KUN MKHYEN GNYIS LA GZHI MTHUN 'GOG PA'I TSAD MA CUNG ZAD KYANG
MED PA YIN NO, ,GNYIS PA NI, 'DOD CHAGS LA SOGS PA DANG, TSIG LA
SOGS PA LA YANG BDAG GCIG PA DANG, DE BYUNG GI 'BREL PA GANG
YANG MED PA'I PHYIR TSIG SMRA BAS

CHAGS BRAL 'GOG NUS PA MA YIN NO, ,'DOD CHAGS TSIG GI RGYU YIN
NA DE LOG PAS TSIG SMRA BA LDOG PA NGES KYANG DON GZHAN RGYU MA
YIN PA 'DOD CHAGS LOG PAS TSIG LA SOGS PA LDOG PA MA YIN NO, ,DE
DAG RGYU DANG 'BRAS BU'I DNGOS POR MA

GRUB PA'I PHYIR RO, ,TSIG BRJOD 'DOD LAS SKYE BAR KHYED KYIS
KHAS BLANGS PAS BRJOD 'DOD DE NYID 'DOD CHAGS YIN NO ZHE NA,
MING 'DOGS LA RANG GI DON SO SO THA DAD PA KHO NA YIN TE, SNYING
RJES KUN NAS KYANG BSLANGS NAS SMRA BA'I PHYIR RO,,

GNYIS PA DON BSDU BA NI, DE LTAR NA TSIG SMRA BA LA SOGS PA CHOS
CAN, DAG SMRA BA'I SKYES BU PHA ROL PO CHAGS BRAL DANG, KUN
MKHYEN MA YIN PAR BSGRUB PA'I LDOG PA LA THE TSOM ZA BA DANG
LDAN PA'I MA NGES PA YIN TE PHYOGS CHOS GRUB MTHUN

PHYOGS LA MTHONG YANG, MI MTHUN PHYOGS LA YOD MED THE TSOM DANG
LDAN PA'I PHYIR RO, ,GNYIS PA 'GAL BA'I GTAN TSIGS BSHAD PA LA
GNYIS, BSGRUB BYA PHYIN CI LOG BSGRUB PA'I 'GAL RTAGS KYI DPE
GNYIS BSHAD PA DANG, ZHE 'DOD LA

@51B GNOD PA'I 'GAL RTAGS GSUM PA YOD PA DGAG PA'O, ,DANG PO
NI, PHYOGS CHOS GRUB RJES SU 'GRO LDOG GI KHYAB PA'I TSUL GNYIS
PHYIN CI LOG TU GRUB PA NI 'GAL BA'I GTAN TSIGS YIN TE, PHYOGS
CHOS GRUB MI MTHUN PHYOGS KHO NA LA YOD PA'I

PHYIR RO, ,CHUL GNYIS PO GANG ZHE NA MTHUN PA'I PHYOGS KHO NA LA
YOD PA DANG, MI MTHUN PA'I PHYOGS LA MED PA KHO NAR NGES PA'O,
,BYAS PA NYID DANG, STZAL MA THAG TU BYUNG BA NYID NI CHOS CAN,
DUNG SGRA RTAG PA NYID BSGRUB PA LA 'GAL BA'I GTAN

TSIGS LTAR SNANG BA YIN TE, PHYOGS CHOS GRUB KHYAB PA GNYIS
PHYIN CI LOG TU GRUB PA'I PHYIR RO, ,GTAN TSIGS 'DI GNYIS NI
CHOS CAN, KHYAB PA PHYIN CI LOG TU GRUB PA YIN TE, MTHUN PA'I
PHYOGS LA MED PA DANG, MI MTHUN PA'I PHYOGS KHO

NA LA YOD PAS SO, ,DE GNYIS NI CHOS CAN, 'GAL BA'I GTAN TSIGS
DAG YIN TE, BSGRUB PAR BYA BA PHYIN CI LOG TU BSGRUB PA'I PHYOGS
CHOS YIN PA'I PHYIR RO, ,LOG PAR BSGRUB PA LA SNGA MA MTHUN
PHYOGS LA KHYAB BYED DU 'JUG PA'I RANG

BZHIN GYI RTAGS DANG, PHYI MA 'BRAS RTAGS DANG, MTHUN PHYOGS LA
CHA GNYIS PA'I RANG BZHIN GYI RTAGS GNYIS KA'I DPE'O, ,GNYIS PA
LA GNYIS, DRI BA DANG, LAN NO, ,DANG PO NI, GTAN TSIGS GNYIS PO
DE NI, SMRAS CHOS PHYIN CI LOG

TU BSGRUB PA YIN LA, PHYOGS KYI MTSAN NYID KYI ZUR DU 'DOD PA
SMOS PAS ZHE 'DOD BSGRUB BYAR BSTAN PA'I PHYIR DE LA GNOD PA
'GAL RTAGS YIN PAS, DAG TU MA SMRAS KYANG ZHE BAS 'DOD PA LA
GNOD PAR BYED PA 'GAL BA GSUM PA YANG

@52A *, ,YOD PA YIN NAM, DPER NA MIG LA SOGS PA NI CHOS CAN,
GZHAN GYI DON BYED DE, 'DUS SHING BSAGS PA YIN PA'I PHYIR, MAL
CHA DANG STAN LA SOGS PA'I YAN LAG BZHIN NO ZHES BYA BA LTA BU
YIN NO ZHES SMOS TE, CI'I

PHYIR ZHE 'DOD LA GNOD PA YIN ZHE NA, MIG LA SOGS PA NI RDUL
PHRA RAB 'DUS SHING BSAGS PA YIN LA DE NI RDUL 'DUS PA MA YIN PA
SHES RIG RTAG PA GZHAN GYI DON BYED PA NYID DU 'DOD DE, DES NA
MIG SOGS BDAG RTAG PA'I DON

BYED PA 'GOG NUS PAS BSGRUB BYA PHYIN CI LOG TU BSGRUB PA'I
PHYIR GTAN TSIGS 'GAL BA'O, ,SLOB DPON PHYOGS KYI GLANG POS 'GAL
RTAGS 'DI YANG BSTAN NA, RNAM 'GREL BYED PA KHYED KYIS DE CI'I
PHYIR MA SMRA ZHE NA, GNYIS PA NI, ZHE

'DOD PHYIN CI LOG TU BSGRUB PA'I SGO NAS SNGA MA 'DI GNYIS DANG
RIGS THA DAD PA MA YIN NO, ,DE NI ZHES SMOS TE, GANG GI PHYIR
GYI DON TE ZHE 'DOD KYI BSGRUB PAR BYA BA LOG PAR SGRUB PA'I SGO
NAS SNGA MA 'DI GNYIS KHO NA'I NANG DU MTSON PA'I TSUL

GYIS 'DUS PA'I PHYIR, MJUG BSDU PA NI, DAG TU SMRAS KYANG RUNG
MA SMRAS KYANG RUNG, MA SMRAS PA ZHE BAS 'DOD PA DANG ZHE BAS
'DOD PA DAG TU SMRAS PA GNYIS LA ZHE 'DOD KYI BSGRUB PAR BYA BA
NYID DU NI BYE BRAG CI YANG MED DO, ,SGRA'I SBYOR TSUL

THA DAD TZAM MA GTOGS ZHE 'DOD KYI BSGRUB BYA LA GNOD PA LA 'GAL
RTAGS BZHI KA KHYAD PAR MED DE, 'DUS PA MA YIN PA'I YUL CAN MIG
SOGS CHOS CAN, ZHES SMOS NI MIG SOGS KHYAD GZHI DANG, BDAG RTAG
BA KHYAD CHOS SU GZUNG

@52B PA YIN LA, MIG SOGS CHOS CAN, 'DUS PA MA YIN PA'I YUL CAN
GZHAN GYI DON BYED DE, ZHES SMOS NA, GZHAN DON BYED PA KHYAD
GZHI DANG, CIG SHOS KHYAD CHOS SU GZUNG NAS SBYAR BA MA GTOGS
MIG SOGS BDAG RTAG PA'I DON BYED PA

'GOG PA LA KHYAD PAR CUNG ZAD KYANG MED DO, ,'DIR SMOS PA LTAR
RTZOD GZHI LA, CHOS KYI NGO BO 'GOG PA DANG, DNGOS POR GYUR PA'I
NAM MKHA' CHOS CAN DU GZUNG NAS CHOS CAN GYI NGO BO LA GNOD PA
GNYIS KYANG, ZHE 'DOD KYI BSGRUB BYA 'GOG PA

LA KHYAD PAR CUNG ZAD KYANG MED DO, ,PHYI MA 'DI'I DON 'DUS MA
BYAS KYI NAM MKHA' CHOS CAN, DNGOS PO YIN TE, DON BYED NUS STONG
YIN PA'I PHYIR CES PAR 'GYUR RO, ,'GAL RTAGS GNYIS SU NGES PAR
'DOD PA SOGS NI, TSAD MA RNAM PAR NGES

PA DANG, DE'I 'GREL PA 'THAD LDAN SOGS BLTA BA'I SKAL BA CAM
DANG YANG BRAL BAR ZAD DE, 'GONG TSUL LA YIN NA NI, BZHI NGES
PAR KHAS LEN DGOS LA ZHE 'DOD PHYIN CI LOG TU BYED PA LA ZER NA,
GNYIS SU DBYER MED DE, RNAM NGES LAS

'GAL BA NI THAMS CAD DU SPYI DE PHYIN CI LOG TU BYED PA KHO NA'I
PHYIR RO, ZHES BSHAD DO, ,GSUM PA LA GNYIS, 'GAL BA LHAG LDAN
BSHAD PA DANG, THUN MONG MA YIN PA'I MA NGES PA BSHAD PA'O,
,DANG PO NI, RJES SU 'GRO LDOG GI TSUL GNYIS

LAS GCIG LDOG PA NI MA GRUB LA PHYOGS CHOS GRUB KYANG CIG SHOS
RJES 'GRO LA NI THE TSOM ZAN YANG MA NGES PA YIN TE, PHYOGS CHOS
GRUB RJES 'GRO LA THE TSOM ZA BA'I PHYIR RO, ,DPER NA DAG SMRA
BA'I LAM PO CHE'I MI CHOS CAN, 'DOD CHAGS DANG

@53A *, ,BRAL BA'I THAMS CAD MKHYEN PA YIN TE NGAG SMRA BA'I
PHYIR, CES BYA BA LTA BU STE, GTAN TSIGS 'DI LA LDOG PA NI MA
GRUB LA, RJES SU 'GRO BA LA NI THE TSOM ZA BA YIN TE, CHAGS CAN
DANG, KUN MKHYEN MIN PA LA TSAD MAS

MTHONG BA'I PHYIR DANG, CHAGS BRAL DANG KUN MKHYEN DE LA TSIGS
LA SOGS PA NI YOD DAM MANG THE TSOM ZA BA YIN NO, ,THAMS CAD
MKHYEN PA DANG 'DOD CHAGS DANG BRAL BA DAG NI YOD KYANG RGOL BA
DANG, PHYIR RGOL BDAG LA SNANG DU MI RUNG BA'I

BSKAL BA YIN PA'I PHYIR, GTAN TSIGS 'DI LHAG LDAN DU SONG BA'I
GANG ZAG DE RJES KHYAB LA THE TSOM ZA ZHES MI BYA STE, RTAGS
DANG DGAG BYA'I CHOS KYI GZHI MTHUN TSAD MAS MTHONG BAS RJES
KHYAB DE'I DOR MED NGES YIN LA, RTAGS

MTHUN PHYOGS LA YOD MED THE TSOM ZA BA YIN NO, ,GNYIS PA LA
GSUM, BSTAN PA DANG BSHAD PA DANG, DON BSDU BA'O, ,DANG PO NI,
PHYOGS CHOS CAN DU SONG BA'I TSE MNYAN BYA CHOS CAN, SGRA MI
RTAG PAR SGRUB PA'I MA NGES PA'I GTAN

TSIGS KHO NA YIN TE, PHYOGS CHOS GRUB RJES SU 'GRO LDOG GI TSUL
DE GNYIS LA THE TSOM ZA NA YANG STE THE TSOM ZA BA'I PHYIR RO,
,MTHUN PHYOGS MI MTHUN PHYOGS GANG RUNG GCIG LA YOD PA TSAD MAS
NGES KYANG, MTHUN PHYOGS LA YANG MA

MTHONG, MI MTHUN PHYOGS LA YANG MA MTHONG STE, DPER NA, LHA
SBYIN DANG, MCHOD SBYIN LAS GZHAN PA'I MNGAL 'JOG PAR BYED PA
MED, YA GYAL GANG GIS BZHAG PA MA NGES KYANG MNGAL CHAGS PAR
NGES PA BZHIN NO, ,DPER NA GSON

@53B PO'I LUS NI CHOS CAN, BDAG DANG BCAS PA YIN TE SROG LA
SOGS PA DANG LDAN PA NYID KYI PHYIR RO, ZHES BYA BA LTA BU STE,
BYE BRAG PA GSON LUS LA GANG ZAG GI BDAG YONG BAR SGRUB 'DOD
NAS, SROG NI DBUGS RGYU BA SOGS DANG, SOGS

SGRAS MIG 'BYED PA DANG, 'DZUM PA SOGS GTAN TSIGS SU 'DOD PA'O,
,GNYIS PA LA GSUM, GTAN TSIGS DE BDAG YOD MED LAS GZHAN PA'I
PHUNG GSUM LA GNAS PA MED PA DANG, DE GNYIS GCIG LA YANG YOD PAR
MA GRUB PA

DANG; DES NA RJES SU 'GRO BA DANG, LDOG PA GNYIS KA MA GRUB PA'I
THE TSOM CAN DU BSTAN PA'O, ,DANG PO NI, GSON PO'I LUS BDAG DANG
BCAS PA DANG, BDAG MED PAR SGRUB PA LA GTAN TSIGS SROG LA SOGS
PA GNAS PAR 'GYUR PA'I

GZHI DE GNYIS LAS PHUNG PO GZHAN MED DE BDAG GNAS PA DANG, BDAG
RNAM PAR GCOD PA DAG GIS SHES BYA THAMS CAD BSDUS PA'I PHYIR RO,
,TSAD MA KUN LAS BTUS LAS, DE DANG LDAN PA NGES BSDUS PA'I PHYIR
DANG, GCIG TU NGES PA

LDOG PA'I PHYIR RO, ZHES PA'I SNGA PHYI GNYIS KYI DON 'DI DANG
GZHUNG 'OG MAS RIM PA BZHIN DU 'CHAD PA YIN NO, ,GNYIS PA NI,
SROG LA SOGS PA CHOS CAN, MTHUN PHYOGS MI MTHUN PHYOGS 'DI GNYIS
LAS GCIG LA GNAS PAR YANG NGES

PA MED DE MTHUN PHYOGS BDAG DANG BCAS PA'AM MI MTHUN PHYOGS BDAG
MED PA GANG LA YANG MA GRUB PA'I PHYIR RO, ,MTHUN PHYOGS MI
MTHUN PHYOGS GNYIS KYIS SHES BYA MTHA' DAG BSDUS LA, DE GNYIS
GCIG LA YANG YOD PAR MA MTHONG BAS

@54A *, ,THE TSOM GYI RGYUR 'GYUR BA YIN NO, ,GZHI GRUB NA YA
GYAL GANG RUNG GIS KHYAB CING DE GNYIS GANG DU YANG MA NGES PA'I
GZHI TSAD MAS NGES KYANG, YA GYAL GNYIS DNGOS 'GAL YIN PA LA MI
GNOD NA, YA GYAL GANG DU YANG

MA NGES PA'I GZHI TSAD MAS NGES NI, DE GNYIS PHAN TSUN SPANGS
'GAL GYI DNGOS 'GAL MA YIN PAR 'DOD PA NI, RIGS PA'I LAM LAS
'DAS PA'I 'KHRUL PA CHEN PO'O, ,GSUM PA NI, BDAG YOD MED KYIS
THAMS CAD BSDUS

SHING DE GNYIS GANG LA YOD MA NGES PA DE BAS NA GSON PO'I LUS
DANG CHOS DANG CHOS CAN DU 'BREL PA CAN GYI SROG LA SOGS PA NI
CHOS CAN, GSON LUS BDAG BCAS SU SGRUB PA'I MTHUN PHYOGS MI MTHUN
PHYOGS DE GNYIS DANG, MA

BRAL TE BDAG DANG BCAS PA DANG, BDAG MED PA THAMS CAD LAS LDOG
PA NYID DU MA GRUB PA'I PHYIR, MTHUN PHYOGS MI MTHUN PHYOGS DE
LA RJES SU 'GRO BA YANG MED DE, BDAG YOD PA DANG MED PA GCIG LA
YANG MA GRUB PA'I PHYIR RO, ,SROG DE BDAG

LA RJES SU 'GRO BA YANG MED LDOG PA YANG MED PAS RJES SU 'GRO BA
DANG LDOG PA GNYIS MED PAR NGES PA MA YIN NAM, DE GNYIS LA JI
LTAR THE TSOM ZA ZHE NA, BDAG DANG BCAS PA'AM BDAG MED PA GNYIS
KA LAS SROG DE'I RJES SU 'GRO

BA DANG LDOG PA GNYIS KA MED PAR NGES PA MED DE, BDAG LA RJES SU
'GRO BA MED PAR NGES NA, BDAG MED LA YOD PAR NGES DGOS, DE LA
LDOG PA MED PAR NGES NA, DE LA YOD PAR NGES DGOS PA'I PHYIR TE,
BDAG LA RJES SU 'GRO BA DANG

@54B BDAG LA LDOG PA GNYIS NI PHAN CHUN RNAM PAR GCOD PA'I
DNGOS 'GAL GYI NGO BO KHO NA YIN PA'I PHYIR RO, ,DE YANG GCIG
BDAG MED PAR NGES NA CIG SHOS BDAG MED YONG PAR THE TSOM MI ZA
BA'I PHYIR RO, ,GNYIS KA LA RJES SU 'GRO LDOG MA MTHONG

PA LA RJES SU 'GRO BA DANG LDOG PA MED PA ZHES BYA STE, DE GNYIS
YOD NA CHAD MAS NGES DGOS PA'I PHYIR RO, ,DE BZHIN DU BDAG MED
LA MED PAR NGES NA BDAG LA YOD PAR NGES DGOS PA YIN GYI, BDAG
MED LA YOD PAR TSAD MAS MA MTHONG BAS,

DE LA RJES 'GRO MED PA YIN YANG, DE LA MED PAR NGES PA MA YIN
PAS BDAG LA YOD PAR NGES DGOS PA MA YIN NO, ,GSUM PA NI, DE NYID
KYI PHYIR SROG LDAN CHOS CAN, GSON LUS BDAG BCAS SU SGRUB PA'I
MA NGES PA YIN TE, PHYOGS

CHOS GRUB RJES SU 'GRO BA DANG LDOG PA GNYIS LA THE TSOM ZA BA'I
PHYIR TE, PHYOGS CHOS GRUB BSGRUB PAR BYA BA BDAG DANG BCAS PA
DANG CIG SHOS BDAG MED GANG LA YANG YOD PAR NGES PA MED PA'I
PHYIR RO, ,GSUM PA DON BSDU BA NI, GONG DU BSHAD PA'I

TSUL DE LTAR NA SNGAR BSHAD PA DE DAG CI RIGS PAR GTAN TSIGS
LTAR SNANG BA GSUM PO MA GRUB PA DANG, 'GAL BA DANG, MA NGES PA
DAG YIN NO, ,CI RIGS PAR TSUL GSUM PA DAG LAS TSUL RE'AM GNYIS
GNYIS LAM GRUB PA'AM THE TSOM ZA BA YIN PA'I

PHYIR, TSAD MA RNAM NGES LAS, GCIG RAB MA GRUB THE TSOM NA, ,MA
GRUB PA DANG 'KHRUL PA CAN, ,GNYIS MA GRUB PA'AM THE TSOM NA,
,'GAL BA DANG NI 'KHRUL PA CAN, ZHES BSHAD PA LTAR 'DIR YANG
SHES PAR BYA LA, DER YANG MDOR BSDUS TE BSTAN PA YIN

@55A *, ,GYI, RGYAS PAR DBYE NA MNYAN BYAS SGRA MI RTAG PAR
BSGRUB PA'I PHYOGS CHOS SU SONG BA GZHIR BYAS BA LA, MTHUN
PHYOGS LA THE TSOM MNGON 'GYUR DANG BCAS PA DANG, YID DPYOD KYIS
NGES PA DANG, MED PAR 'DZIN PA'I LOG RTOG DANG, MI MTHUN

PHYOGS LA YANG YOD PAR 'DZIN PA'I LOG RTOG DANG, THE TSOM MNGON
GYUR DANG BCAS PA SOGS DU MA DBYE BAR BYA'O, ,GNYIS BA DNGOS
STOBS KYI SKABS SU 'GAL BA LA MI 'KHRUL BA'I GTAN TSIGS LTAR
SNANG GI DPE MA SMOS BA'I RGYU MTSAN LA GSUM, RGYU

MTSAN DNGOS DANG, GANG LA SRID PA'I YUL DOS GZUNG BA DANG DPE
BRJOD PA'O, ,DANG PO NI, SLOB DPON PHYOGS GLANG GIS 'GAL BA LA
MI 'KHRUL BA'I GTAN TSIGS KYI DPE SMOS PA MA YIN NAM, 'DIR MA
BSHAD PA CI ZHE NA, SLOB DPON GYIS 'GAL BA LA

MI 'KHRUL BA'I GTAN TSIGS DAG KYANG THE TSOM GYI RGYUR BSHAD NA
YANG DE 'DIR NI MA SMOS TE, SLOB DPON GYIS LUNG GI YUL LA SRID
PAR BSHAD PA YIN LA DNGOS STOBS RJES SU DPAG PA'I YUL TSUL GSUM
PA CAN LA MI SRID PAS DE GO BA'I CHED DU 'DIR

MA BSHAD PA'I PHYIR RO, ,DNGOS PO STOBS ZHUGS KYI SKABS SU 'GAL
BA LA MI 'KHRUL BA'I GTAN TSIGS MI SRID DE, 'BRAS BU'AM RANG
BZHIN NAM MI DMIGS PA'I MTSAN NYID TSUL GSUM PA CAN SNGAR JI
SKAD SMOS BA LA 'GAL BA LA MI 'KHRUL BA MI SRID LA MI

'KHRUL BA CAN GYI GTAN TSIGS YANG DAG GSUM PO LAS GZHAN NI MED
PA'I PHYIR RO, ,GNYIS PA LA GSUM, LUNG GI YUL LA SRID PA DANG,
RGYU MTSAN DANG, DNGOS STOBS LA MI SRID PA'I RGYU MTSAN NO,
,DANG PO NI, 'O NA SLOB DPON PHYOGS KYI GLANG POS GTAN TSIGS

@55B KYI SKYON 'DI GANG LA GSUNG ZHE NA, DNGOS PO STOBS ZHUGS
KYI YUL LA MI SRID PA DE LTA BAS NA TSUL GSUM LUNG LA BRTEN PA'I
RJES SU DPAG PA LA BRTEN TE, GTAN TSIGS KYI SKYON DE BSHAD DE,
MI MKHAS PA LUNG DE'I DON DPYOD PA DAG LA 'GAL BA LA MI 'KHRUL

BA CAN NI BSGRUB PA'I SKYON DU 'GYUR BAR BSHAD PA'I PHYIR, 'O NA
LUNG LAS GRUB PA'I CHUL GSUM YANG TSAD MAS GRUB PA MA YIN NAM
ZHE NA, LUNG GI YUL LA DNGOS PO'I GNAS TSOD MA MTHONG BA'I STOBS
KYIS ZHUGS PA'I PHYIN CI LOG GI RTOG PAS BZHAG PA'I

LUNG LAS GRUB PA'I TSUL GSUM LTAR SNANG KHO NA YIN PAS NA SKYON
MED DO, ,GNYIS PA NI, DE YANG GZEGS GZAN LA SOGS PA'I BSTAN BCOS
BYED PA RNAMS NI SPYI LA SOGS PA'I DON RNAMS LA 'KHRUL BAS RANG
BZHIN LOG PAR STON PA SRID PA'I PHYIR

RO; ;GZEGS GZAN GYI BSTAN BCOS DE LAS SPYI RANG GI GSAL BA MTHA'
DAG LA DUS GCIG TU 'PHROD 'DU RDZOGS PAR 'BREL BAR YANG BSHAD,
GSAL BA MED PA'I BAR NA, SPYI YOD NA DMIGS RUNG MA DMIGS PAR
YANG BSHAD PAS SPYI GCIG PU'I STENG

DU KHYAB BYA 'GAL BA GNYIS GZHI MTHUN DU KHAS BLANGS PAS DE'I
RJES 'BRANG GNYIS TSUL GSUM LUNG LA BRTEN PA'I GTAN TSIGS MI
MTHUN PA GNYIS BKOD NAS GSAL BA'I BAR NA SPYI YOD MED MI MTHUN
PAR RTZOD PA NI, BSTAN BCOS MKHAN POS DNGOS

'GAL GYI YA GYAL SO SO LA MI 'KHRUL BA'I KHYAB BYA GNYIS KHAS
BLANGS PA RTAGS SU BKOD PA 'GAL BA LA MI 'KHRUL BA'I GTAN TSIGS
ZHES BYA'O, ,GSUM PA NI, DNGOS PO STOBS ZHUGS KYI BDAG DANG,
'BRAS BU DANG MI DMIGS PA'I GTAN TSIGS YANG DAG

@56A *, ,DAG LA NI 'GAL BA LA MI 'KHRUL BA DE MI SRID DE TSUL
GSUM DNGOS PO STOBS ZHUGS JI LTA BA BZHIN DU GNAS PAR 'DUG PA
TSANG BA'I PHYIR, DNGOS PO'I GNAS TSOD LA GZHI GCIG GI STENG DU
DNGOS 'GAL GYI YA GYAL SO SO LA MI 'KHRUL

PA'I KHYAB BYA 'GAL BA GNYIS GZHI MTHUN DU 'DUS PA MI SRID DO,
,GSUM PA LA GNYIS, PE LU KAS BKOD PA'I GTAN TSIGS DANG, PE THA
RAS BKOD PA'I GTAN TSIGS SA, ,DANG PO NI, GZEGS GZAN GYI SLOB MA
GNYIS LAS, LU KAS SPYI GSAL BA

MTHA' DAG LA DUS GCIG TU 'PHROD 'DU RDZOGS PAR 'BREL BAR BSHAD
PA MTHONG NAS, GSAL BA'I BAR NA YANG YOD PAR SGRUB PA'I RANG
BZHIN GYI RTAGS NI, 'DIR DPE NI GANG ZHIG PHYOGS BCU MTHA' YAS
PA'I YUL THAMS CAD NA GNAS PA SPYI RANG DANG 'BREL

BA CAN GSAL BA DAG DANG DUS CIG CAR DU 'PHROD 'DU RDZOGS PAR
MNGON BAR 'BREL BA DE NI GSAL BA YOD PA DANG MED PA'I BAR THAMS
CAD NA GNAS BAS KHYAB PA YIN TE, DPER NA NAM MKHA' BZHIN NO SPYI
YANG PHYOGS BCU MTHA' YAS PA'I YUL THAMS

CAD NA GNAS PA RANG DANG 'BREL PA CAN GSAL BA DAG DANG DUS CIG
CAR DU 'PHROD 'DU RDZOGS PAR 'BREL LO, ,KHYAB PA BSGRUB PA NI,
KHYAB PA YOD PAR THAL, GSAL BA DE DANG 'BREL PA CAN GYI RANG
BZHIN TZAM GYI RJES SU 'JUG BA'I DANG CAN CHA MED KYI RTAG

PA DE; DE'I YUL NA 'DUG BA'I RANG BZHIN NYID YIN PAS KHYAB PA'I
PHYIR RO, ,DER THAL, YUL GANG NA RDZAS GANG MED PA DE NI DE'I
YUL LA BDAG NYID KYIS KHYAB PAR BYED PA MA YIN PAS KHYAB PA'I
PHYIR, CES BYA BA NI RANG BZHIN GYI GTAN TSIGS KYI SBYOR BA YIN
NO

@56B ZHES ZER TO, ,GNYIS PA NI, SBYOR BA GNYIS PA YANG PE THA
RAS GSAL BA'I BAR NA YOD NA, DMIGS RUNG MA DMIGS BAR BSHAD PA
MTHONG NAS GSAL BA'I BAR NA YOD PA 'GOG BAR BYED PA NI YOD NA,
DMIGS PA'I RIG BYAR GYUR PA LAS GANG ZHIG GANG NA MI

DMIGS PA DE NI DE NA MED DE, DPER NA GZHI 'GA' ZHIG NA BUM PA
MED DO, ZHES BYA BA LTA BU YIN LA, GSAL BA'I BAR RNAMS NA YANG
YOD NA, DMIGS BA'I RIG BYAR GYUR BA'I SPYI MI DMIGS ZHES BYA
BA'O, ,DON BSDU BA NI, MI DMIGS PA 'DI DANG RANG BZHIN

GYI GTAN TSIGS DE NI CHOS CAN, GZHI CHOS CAN SPYI GCIG LA GSAL
BA MED PA'I BAR STONG NA YOD DAM MED THE TSOM SKYED PAR BYED DO,
TSUL GSUM LUNG LA BRTEN NAS SPYI GCIG PO 'DI LA PHAN TSUN DNGOS
SU 'GAL BA'I DON DU SGRUB PA YIN PAS SO, ,GNYIS

PA SGRUB NGAG GI YAN LAG DPE BSHAD PA LA GNYIS, DPE YANG DAG GI
MTSAN NYID DANG, DPE LTAR SNANG BSHAD PA'O, ,DANG PO LA GSUM,
TSUL GSUM GYI MTSAN NYID LAS LOGS SU DPE'I MTSAN NYID DNGOS SU
SMOS MI DGOS PA DANG, RGYU MTSAN RGYAS PAR

BSHAD PA DANG, KHYAB PA MI STON NA DPE YANG DAG TU 'GAL BA'O,
,DANG PO NI, SGRUB BYED KYI YAN LAG YIN PAS SGRUB BYED YANG DAG
DANG, LTAR SNANG BSTAN PA BZHIN DU SGRUB BA BYED KYI YAN LAG YIN
PA'I PHYIR, DE'I RJES SU DPE DANG DPE LTAR SNANG GI MTSAN NYID
DBYE BA

DANG BCAS PA CI'I PHYIR MI STON CE NA, DPE ZHES BYA BA SGRUB PAR
BYED PA'I YAN LAG NI TSUL GSUM LAS LOGS SHIG NA BSTAN DGOS PA
YANG MED DE, GTAN TSIGS KYI MTSAN NYID TSUL GSUM SMOS PA DE TZAM
GYIS DBE YANG DAG GI DON RTOGS PAS SO, ,

@57A *, ,DPE MED NA KHYAB PA JI LTAR NGES ZHE NA, DPE MED CES
MI ZER GYI GTAN TSIGS KYI MTSAN NYID GTAN LA PHAB PA LAS LOGS
SHIG NA, DER MA 'DAS BA'I BSHAD PAR BYA BA CUNG ZAD KYANG MED
DO, ,DPE'I MTSAN NYID BSHAD PA NI, DPE

KHONG DU CHUD PA'I CHED YIN LA, DE YANG GTAN TSIGS KYI MTSAN
NYID BSHAD PAS KHONG DU CHUD NUS PA'I PHYIR MA BSTAN TO, ,DES NA
DPE YANG DAG DE'I MTSAN NYID GTAN TSIGS KYI MTSAN NYID LAS LOGS
SHIG TU BRJOD MI DGOS SHING MA BRJOD DE, DE DNGOS

SU MA BRJOD KYANG DON GYIS GO BA'I PHYIR RO, ,GNYIS PA LA GNYIS,
SBYI'I MTSAN NYID BSHAD BAS DON GYIS GO BA DANG, BYE BRAG GI
MTSAN NYID BSHAD PAS DON GYIS GO BA'O, ,DANG PO NI, GTAN TSIGS
KYI MTSAN NYID BSHAD PAS DPE'I MTSAN NYID GO

BAR 'GYUR TE, GTAN TSIGS YANG DAG NI GZHI 'GA' ZHIG GI STENG DU
MTHUN BA'I PHYOGS NYID LA YOD PA DANG, MI MTHUN PA'I PHYOGS
THAMS CAD LAS LDOG BA'I TSUL DU BYE BRAG MED PAR BSHAD LA KHYAB
PA NGES BA'I GZHI DE NYID DPE YANG DAG GI MTSAN NYID DU

GO BA'I PHYIR RO, ,GNYIS PA NI, YANG BYE BRAG TU NI KHYAB PA
STON PA'I TSE 'BREL PA NGES BAR BSTAN PAR BYA BA YIN TE, 'BRAS
BU DANG RANG BZHIN GNYIS NI RANG GI RGYU LAS SKYE BAS MTHUN
PHYOGS KHO NA LA YOD CING, MI MTHUN PHYOGS LA MED PA KHO NA DANG
BDAG

GCIG PA'I KHYAB BYED DE TZAM GYI RJES SU 'JUG PA YIN PAS MTHUN
PHYOGS KHO NA LA YOD PA DANG, MI MTHUN PHYOGS LA MED PAR BSTAN
PAR BYA BAR BSHAD BA'I PHYIR RO, ,SBYI GSAL BA'I MTHAR THUG BAS
SBYI'I MTSAN NYID DE YANG STON PAR BYED BAS BYE BRAG GI

@57B MTSAN NYID LA MA LTOS BAR GANG YANG RUNG BAS BSTAN PAR BYA
BA MA YIN TE, GANG NA DU BA YOD PA DE NA ME YOD LA DPER NA TSAL
MANG BZHIN, ME MED NA DU BA GANG NA YANG MED DE, DBER NA GZHAN
BA CHU KLUNG LTA BU'O, ,ZHES BSTAN PAR BYA BA'I PHYIR DANG, GANG
NA BYAS PA NYID

YOD BA DE NA MI RTAG BA NYID YOD BAS KHYAB LA DPER NA BUM PA
BZHIN, MI RTAG BA NYID MED NA BYAS PA YANG MI SRID DE, DPER NA
NAM MKHA' BDAG LTA BU'O ZHES BSHAD PAR BYA BA'I PHYIR RO, ,GSUM
BA NI, DBE YANG DAG GIS KHYAB PA NGES PAR STON

CING KHYAB BA NGES PA YANG DPE YANG DAG LA NGES PAR BLTOS TE,
KHYAB PA DBES STON PA LAS GZHAN DU NA MTHUN PA'I PHYOGS KHO NA
LA YOD BA DANG, MI MTHUN BA'I PHYOGS DAG LA MED BAS JI SKAD
BSTAN PA'I KHYAB BA'I RNAM PA DAG BSTAN PAR MI NUS PA'I PHYIR
RO,

BYE BRAG GI MTSAN NYID KYANG DE LAS GZHAN DU BSTAN PAR MI NUS
TE, 'BRAS BU'I GTAN TSIGS NI BSGRUB BYA'I CHOS DE'I 'BRAS BU
NYID DU DPE LA NGES PA'AM RANG BZHIN GYI RTAGS NI BSGRUB BYA'I
CHOS KYI RANG BZHIN GYIS KHYAB PA DPES STON PA YIN LA, DPE

YANG DAG DE'I TSUL NI RJES SU 'GRO LDOG GI KHYAB BA STON PA DE
TZAM DU ZAD PA'I PHYIR RO, ,GNYIS PAS LA GSUM, KHYAB PA STON PA
DPE YANG DAG TU BSTAN PAS DE STON MI NUS BA'I DPE RNAMS LTAR
SNANG DU GO BA'I TSUL BSTAN BA DANG, RGYAS BAR BSHAD BA DANG,
DON BSDU BA'O, ,

DANG BO NI, DPE YANG DAG GI KHYAB BA STON PAR BSHAD PA DGOS BA
YOD DE, DE LTAR BSHAD PA 'DIS NI KHYAB PA STON MI NUS BA'I DPE'I
NYES PA RNAMS KYANG YANG DAG YIN PA BSAL BA YIN PA'I PHYIR RO,
,GNYIS BA LA GNYIS, MTHUN DPE LTAR SNANG DGU BSHAD PA DANG,

@58A *, ,MI MTHUN DPE LTAR SNANG DGU BSHAD PA'O, ,DANG PO LA
GSUM, DON SKYON ZHUGS PA'I DPE LTAR SNANG GSUM DANG, BLO SKYON
ZHUGS PA GSUM DANG, SGRA SKYON ZHUS PA GSUM MO, ,DANG PO NI,
SGRA NI CHOS CAN, RTAG PA YIN TE, LUS CAN MA YIN

PA'I PHYIR, DPER NAS SEMS PA'I LAS BZHIN NO, ZHES BKOD PA'I DPE
MTHUN DPE LTAR SNANG YIN TE, MTHUN DPER BKOD PA GANG ZHIG DE
BSGRUB PAR BYA BA'I CHOS KYIS STONG BA'I PHYIR TE SEMS PA'I LAS
MI RTAG PA YIN PA'I PHYIR RO, ,RDUL PHRA RAB BZHIN NO ZHES PA

GZHAN 'DRA BA LA SGRUB PA'I CHOS GTAN TSIGS KYIS STONG BA'I
PHYIR TE, RDUL BRA RAB RNAMS LUS CAN YIN PA'I PHYIR RO, ,BSGRUB
BYA'I CHOS KYIS STONG BA MA YIN TE, BYE BRAG PA RDUL PHRAN RTAG
PAR 'DOD PA'I PHYIR, BUM PA BZHIN NO ZHES BYA BA NI GZHAN 'DRA
BA

LA RTAGS ZUR PHYI MA RTAGS CHOS CAN GNYIS KA MED PA NYID KYI
PHYIR TE, BUM PA MI RTAG PA DANG LUS CAN YIN PA'I PHYIR RO,
,GNYIS PA NI, DE BZHIN DU 'DOD CHAGS YOD MED THE TSOM ZA BZHIN
DU DAG SMRA BA'I SKYES BU PHA ROL PO CHOS CAN, 'DOD CHAGS DANG

LDAN PA YIN TE SMRA BA'I PHYIR, DPER NA LAM PO CHE'I MI BZHIN NO
ZHES BYA BA BKOD PA'I DPE DE BLO SKYON CAN GYI MTHUN DPE LTAR
SNANG YIN TE, MTHUN DPER BKOD PA GANG ZHIG BSGRUB BAR BYA BA'I
CHOS DE LA RJES SU 'GRO MI 'GRO THE TSOM ZA BA'I PHYIR RO, ,MI
'DI NI CHOS CAN,

'CHI BA'I CHOS CAN YIN TE, 'DOD CHAGS LA SOGS PA DANG LDAN PA'I
PHYIR RO, ,DPER NA, LAM PO CHE'I MI BZHIN NO ZHES BYA BA NI
GZHAN 'DRA BA LA RTAGS ZUR PHYI MA LA SOGS PA GTAN TSIGS DE LA
YOD MED THE TSOM ZA BA'I PHYIR RO, ,YANG DE CHOS CAN, THAMS

@58B CAD MKHYEN PA MA YIN TE, 'DOD CHAGS LA SOGS PA DANG LDAN
PA'I PHYIR, LAM BO CHE'I MI BZHIN NO ZHES BYA BA LTA BU RTAGS
ZUR PHYI MA RTAGS CHOS GNYIS KA DE LA YOD MED THE TSOM ZA BA'I
PHYIR RO, ,GSUM PA NI, RJES SU 'GRO BA MED PA NI DPER NA GANG
SMRA BA DE NI 'DOD

CHAGS LA SOGS PA DANG LDAN PA STE, SLAR RANG LA RGOL BAR 'DOD
BA'I MI BZHIN NO ZHES BYA BA'I DPE DE SGRA SKYON CAN GYI MTHUN
DBE LTAR SNANG YIN TE, MTHUN DBER BKOD PA GANG ZHIG RJES KHYAB
MED PA RJES 'GRO DANG LDAN PA LTAR, SGRAS BKOD BA'I PHYIR RO,
,RJES SU 'GRO BA

YOD KYANG RAB TU MA BSTAN PA NI DPER NA BYAS PA'I PHYIR SGRA NI
MI RTAG PA STE, BUM PA BZHIN ZHES BYA BA LTA BU'O, ,GZHAN 'DRA
BA LA RTAGS ZUR PHYI MA RJES KHYAB YOD KYANG SGRAS MA BSTAN PA'I
PHYIR RO, ,DE BZHIN DU RJAS SU 'GRO BA PHYIN CI LOG NI GANG MI
RTAG PA DE NI BYAS PA'O, ,DPER

NA BUM BA BZHIN ZHES BYA BA LTA BU STE RJES KHYAB PHYIN CI LOG
TU BSTAN PA'I PHYIR RO, ,DE DAG NI CHOS MTHUN PAS DPE LTAR SNANG
BSTAN PA YIN TE, DE DAG NI SMRA BA PO'I NYES PAS SGRA'I SKYON
ZHUGS PA YIN NO, ,GZHAN DON RJES DPAG GI SKABS SU SGRA'I SKYON
ZHUGS BAS KYANG RGOL

BA PHAM BA'I GNAS SU 'GYUR BA YIN NO, ,GNYIS PA LA GSUM, DON
SKYON ZHUGS PA DANG, BLO SKYON ZHUGS PA DANG, SGRA SKYON ZHUGS
PA'I DPE LTAR SNANG BSHAD PA'O, ,DANG PO NI, CHOS MI MTHUN PA NI
DPER NA SGRA RTAG STE LUS CAN MA YIN BA'I PHYIR DPER NA RDUL
PHRA RAB BZHIN

ZHES PA'I DPE DE DON SKYON CAN GYI DPE LTAR SNANG YIN TE, MI
MTHUN DPER BKOD PA GANG ZHIG BLO SKYON DANG SGRA SKYON MA ZHUGS
KYANG BSGRUB PAR BYA BA'I CHOS LAS MI LDOG PA'I PHYIR RDUL PHRA
RAB RTAG PAR KHAS BLANGS PA'I PHYIR RO, ,LA SOGS PAS SEMS BA'I
LAS NI RTAG BA

@59A *, ,LAS MA LOG BSTE LUS CAN MA YIN PA'I PHYIR RO, ,NAM
MKHA' BZHIN NO ZHES PA NI RTAGS CHOS GNYIS KA LAS MI LDOG PA CAN
DAG YIN NO, ,PHYI MA GNYIS LA YANG SNGA MA LTAR RIGS PAR SBYAR
RO, ,GNYIS PA NI, DE BZHIN DU RTAGS DANG CHOS DANG GNYI GA

LAS LDOG PA LA THE TSOM ZA BA LA SOGS PA NI DPER NA DRANG SRONG
SER SKYA LA SOGS PA NI CHOS CAN, THAMS CAD MKHYAN PA MA YIN
PA'AM YID CHES PA NYES PA CHAGS SOGS ZAD PA MA YIN TE, THAMS CAD
MKHYEN PA NYID DANG 'DOD CHAGS DANG BRAL BA'I RTAGS SU

GYUR PA SKAR MA'I RGYU MTSAN LA SOGS PA'I MAN NGAG SKAR MA'I
DPYAD SHES PA'I TSAD MA PHUL DU PHYIN PA STON PA'I BSTAN BCOS
BRTZAMS NAS BSTAN BA MED PA NYID KYI PHYIR RO, ,ZHES BYA BA LTA
BU'O, ,'OG NAS 'CHAD PAR 'GYUR BA'I DPE GTAN TSIGS 'DI'I BSGRUB

PAR BYA BA'I CHOS LAS LDOG PA LA THE TSOM ZA BA YIN TE, KUN
MKHYEN DANG CHAGS BRAL LAS LOG MA LOG THE TSOM ZA BA'I PHYIR RO,
,'DIR CHOS MI MTHUN DPE NI GANG ZHIG THAMS CAD MKHYEN PA'I 'DOD
CHAGS DANG BRAL BA GANG YIN PA DES NI SKAR MA'I DPYAD

SHES PA LA SOGS PA STON PA'I BSTAN BCOS BRTZAMS NAS BSTAN PAS
KHYAB STE, DPER NA GCER BU BA'I STON PA KHYU MCHOG DANG SDOD RIS
LA SOGS PA LTA BU STE, CHOS MI MTHUN PA'I DPE LAS BSGRUB BYA'I
CHOS LAS LDOG PA LA THE TSOM ZA BA'I DPE LTAR SNANG

YIN TE, DE SGRUB KYI MI MTHUN DPER BKOD PA GANG ZHIG BSGRUB PAR
BYA BA'I CHOS THAMS CAD MKHYEN PA NYID MA YIN PA DANG, YID CHES
PA MA YIN PA GNYIS LAS LDOG PA LA THE TSOM ZA BA YIN PA'I PHYIR
RO, ,SBYOR BA PHYI MA NI GTAN TSIGS SNGA MA'I MI MTHUN DPE

@59B BKOD PA YIN LA, GTAN TSIGS NI SNGA MA YIN TE DRANG SRONG
SER SKYA CHOS CAN, THAMS CAD MKHYEN BA DANG, CHAGS BRAL MA YIN
TE, SKAR MA SHES PA'I BSTAN BCOS MA BRTZAMS PA'I PHYIR CES PA
STE RTAGS DANG DGAG BYA'I CHOS LA 'GAL BCUNG ZAD KYANG MED PAS

GTAN TSIGS YANG DAG TU MI RUNG ZHING MI MTHUN DPE BSGRUB BYA'I
CHOS LAS ZLOG PA LA THE TSOM ZA BA'I PHYIR YANG MI RUNG NGO,
,SGRUB PAR BYED PA LAS LDOG PA LA THE TSOM ZA BA NI DPER NA DES
BRJOD KYI RIG BYED DANG, SNYAN NGAG GI RIG BYED DANG, MCHOD
SBYIN CAN GYI

RIG BYED DANG, RIG BYED GSUM RIG PA'I BRAM ZES NI CHOS CAN, SER
SKYA LA SOGS PA'I MI 'GA' ZHIG GIS BRJOD PAR 'DOD PA'I TSIG TSAD
MAR BZUNG BAR MI BYA STE, SER SKYA SOGS 'DOD CHAGS LA SOGS PA
DANG LDAN PA'I PHYIR RO, ZHES BYA BA LTA BU'O, ,

'DIR GTAN TSIGS DE LDOG PA STON PA'I CHOS MI MTHUN PA'I DPE NI
GANG GI TSIG GSUM RIG PA'I BRAM ZES TSAD MAR BZUNG BAR BYA BA
GANG YIN PA DE NI 'DOD CHAGS LA SOGS PA DANG MI LDAN TE, DPER NA
DRANG SRONG GO'U TA MA DANG DRANG SRONG RGYAL BA LA SOGS PA LTA

BU K'A M'A SHA LA SOGS PA'I SKAR MA SHES PA'I BSTAN BCOS RNAMS
BYED PA LTA BU'O, ,GO'U TA MA NI DRANG SRONG YID LAS BYUNG BA'O,
,GO'U TA MA LA SOGS PAS BSGRUB PA'I CHOS GTAN TSIGS 'DOD CHAGS
LA SOGS PA DANG LDAN PA LDOG PA LA THE TSOM ZA BA YIN NO

MI MTHUN DPE LTAR SNANG YIN TE, MI MTHUN DPER BKOD PA GANG ZHIG
GTAN TSIGS CHAGS LDAN LAS LOG MA LOG THE TSOM ZA BA'I PHYIR RO,
,RTAGS CHOS GNYI GA LDOG PA LA THE TSOM ZA BA RTZA BA'I GTAN
TSIGS NI DPER NA SER SKYA LA SOGS PA NI CHOS CAN, 'DOD

@60A *, ,CHAGS DANG BRAL BA MA YIN TE, THOG MAR THOB PA BDAG
GIR BYED PA YONGS SU 'DZIN PA DANG, DE'I RJES SU LDOG PAR SRED
PA KUN TU 'DZIN PA DANG LDAN PA'I PHYIR CES BYA BA LTA BU'O,
,'DIR DE'I CHOS MTHUN PA'I DPE NI GANG ZHIG 'DOD CHAGS DANG
BRAL

BA DE NI YONGS SU 'DZIN PA DANG, KUN TU 'DZIN PA MED DE, DPER
NA KHYU MCHOG LA SOGS PA LTA BU STE, KHYU MCHOG NI BYIN PA NA
CUNG ZAD KYANG MI LEN PAS YONGS SU 'DZIN PA MED, DE MED PAS
KUN TU 'DZIN PA YANG MED DO, ,BSGRUB PAR BYA BA'I CHOS 'DOD
CHAGS

DANG BRAL BA MA YIN PA NYID DANG, BSGRUB PA'I CHOS RTAGS YONGS
SU 'DZIN PA DANG, KUN TU 'DZIN PA DAG MI MTHUN DPE KHYU MCHOG
LA SOGS PA LAS LDOG PA LA THE TSOM ZA BA YIN NO, ,RTAGS DE'I
MI MTHUN DPE LTAR SNANG YIN TE MI MTHUN DPER BKOD PA

GANG ZHIG RTAGS CHOS GNYI GA LAS LDOG PA LA THE TSOM ZA BA'I
PHYIR RO, ,DPER NA RTAG NA MA BYAS PAS KHYAB, DPER NA 'DUS MA
BYAS PA'I NAM MKHA' BZHIN ZHES PA'I MI MTHUN DPE BYAS MI RTAG
LAS LOG MA LOG DPYOD PA LTAR SHES PAR BYA'O, ,GSUM PA

LA; LDOG PA'I KHYAB PA GTAN MED PA NI DPER NA NGAG SMRA BA'I
SKYES BU PHA ROL PO CHOS CAN, 'DOD CHAGS DANG BRAL BA MA YIN
TE, SMRA BA'I PHYIR CES PA LTA BU'O, ,DE'I MI MTHUN DPE STON
PA NI, GANG LA 'DOD CHAGS DANG MA BRAL BA NYID MED PA DE NI
NGAG SMRA BA MA

YIN TE, DPER NA RDO'I DUM BU BZHIN ZHES BYA BA LTA BU STE, GAL
TE RDO'I DUM BU LAS CHAGS LDAN DANG NGAG SMRA BA GNYI GA LDOG
PA YIN MOD KYI 'ON KYANG LDOG PA'I KHYAB PA MED PA YIN NO,
,RTAGS CHOS GNYIS MED KYANG 'DOD CHAGS DANG BRAL BA THAMS CAD
SMRA

@60B BA MA YIN ZHES BYA BAR CHAGS PA LOG STOBS KYIS NGAG SMRA
BA LDOG PAS KHYAB PAR LDOG PA MA GRUB PA'I PHYIR, RDO'I DUM BU
CHOS CAN GTAN TSIGS DE'I LDOG KHYAB YOD MED KYI MI MTHUN DPE
LTAR SNANG YIN TE, DE'I MI MTHUN DPER BKOD PA GANG ZHIG RTAGS
CHOS GNYIS

MED PA TZAM ZHIG BSTAN YANG LDOG KHYAB MED PAS MA BSTAN PA'I
PHYIR, LDOG PA'I KHYAB PA YOD KYANG RAB TU MA BSTAN PA NI BYAS
PAS SGRA MI RTAG PAR BSGRUB PA'I CHOS MI MTHUN PA DPER NA SGRA
NI BYAS PA'I PHYIR MI RTAG PA STE, DPER NA 'DUS MA BYAS KYI
NAM MKHA' BZHIN NO

ZHES BYA BA LTA BU'O, ,SBYOR BA DES NI RTZA BA'I GTAN TSIGS
BSTAN PA YIN GYI, LDOG KHYAB YOD KYANG MA BSTAN PA'I DPE NI,
SGRA NI MA BYAS PA'I PHYIR RTAG PA STE DPER NA NAM MKHA' BZHIN
ZHES BYA'O, ,LDOG PA PHYIN CI LOG PA NI DPER NA, GANG MA BYAS
PA DE NI RTAG PA YIN TE,

DPER NA 'DUS MA BYAS KYI NAM MKHA' BZHIN ZHES BYA BA LTA BU'O,
,DPE DE NI CHOS MI MTHUN DPE LTAR SNANG YIN TE MI MTHUN DPER
BKOD PA GANG ZHIG SNGA MAS LDOG KHYAB YOD KYANG MA BSTAN PA
DANG, PHYI MAS LDOG PA PHYIN CI LOG TU BSTAN PA'I PHYIR RO,
,RTAG NA MA BYAS

PAS KHYAB CES PA LAS LOG NAS BSTAN PA'O, ,GZHAN DON RJES DPAG
LTAR SNANG 'DI DAG NI, RGOL BA DPYAD PA MA DAG PAS KHA CIG DON
SKYON MA ZHUGS KYANG SGRA LOG PAR SBYAR BA YIN LA, PHAL CHER
DON SKYON DANG, SGRA'I SKYON GNYIS KA DANG BCAS PAS DPE BCO

BRGYAD PO DE RNAMS NI DPE LTAR SNANG BAR SHES PAR BYA'O, ,GSUM
PA DON BSDU BA NI, DPE YANG DAG YIN NA RJES SU 'GRO LDOG GI
KHYAB PA SGRA BLO DON GSUM GYI SKYON GSUM DANG BRAL BA STON
NUS PAR BSHAD PA'I DON GYI DBANG GIS SNGAR BSHAD PA'I DPE DE
RNAMS

@61A *, ,DPE YANG DAG YIN PA GSAL BAR RIG PAR BYA'O, ,DPE
LTAR SNANG BA DE DAG GI NI GTAN TSIGS KYI SPYI'I MTSAN NYID
MTHUN PA'I PHYOGS KHO NA LA YOD PA'I RJES KHYAB DANG, MI MTHUN
PA'I PHYOGS THAMS CAD LA MED PA NYID NGES PA NYID

DAM BYE BRAG GI MTSAN NYID 'BRAS RANG GI RTAGS KYI RJES SU
'GRO LDOG GI KHYAB PA BSTAN PAR MI NUS PA DE'I PHYIR, DPE LTAR
SNANG BA DE DAG LA BRTEN NAS SPYI'I MTSAN NYID KHONG DU CHUD
MI NUS KYANG, BYE BRAG GI MTSAN NYID KHONG DU CHUD NUS PA MA
YIN NAM ZHE NA, MA

YIN TE, BRJOD PA PHYIN CI LOG TZAM GYIS KYANG PHA ROL PO'I DON
NGES PA LA GEGS BYED PA'I PHYIR RO, ,GNYIS PA MTHA' GCIG TU 'DZIN
PA'I LOG RTOG SEL BYED SUN 'BYIN BSHAD PA LA GNYIS, SUN 'BYIN
YANG DAG DANG, SUN 'BYIN LTAR SNANG NGO, ,DANG PO NI,

SNGAR BSHAD PA'I SGRUB NGAG GI YAN LAG MA TSANG BA NYID DANG
LA SOGS PAS MA GRUB PA DANG, 'GAL BA DANG MA NGES PA BSTAN PA
LA PHYOGS CHOS MA GRUB PA SOGS KYI LAN PHYIR RGOL GYIS SMRA BA
NI SUN 'BYIN PA DAG YIN NO, ,DE LA SGRUB NGAG NI RGOL BA'I
RTEN CAN DANG,

SUN 'BYIN NI PHYIR RGOL GYI RTEN CAN YIN LA, DE YANG RGOL BAS
SGRUB BYED YANG DAG 'GOD PAR KHAS BLANGS NAS SGRUB NGAG YAN
LAG MA TSANG BA BRJOD PA DANG, 'GAL MA NGES MA GRUB PA'I GTAN
TSIGS BKOD PA NA PHYIR RGOL GYIS 'DI NI 'GAL BA'I, ,'DI NI MA
NGES

PA'O ZHES SOGS SKYON LA SKYON DU BRJOD PA NI RGOL BA'I MNGON
PAR 'DOD PA'I DON 'GRUB PA'I GEGS BYED PAS SUN 'BYIN YANG DAG
YIN NO, ,RGOL BA'I 'DOD YUL PHYIN CI LOG TU BYED NUS PA KHO NA
SUN 'BYIN DU 'GYUR BA MA YIN NAM ZHE NA, MA YIN TE, RGOL BA'I

@61B 'DOD PA MA GRUB PA BYAS PA TZAM GYIS KYANG SUN 'BYIN DU
'GYUR BA'I PHYIR RO, ,YANG NA RGOL BA RANG GI 'DOD PA'I DON
GZHAN GYIS NGES PAR BYED 'DOD PA LA NGES PA MED PAR BYAS PAS
PHYIN CI LOG TU BYAS PA ZHES KYANG BYA'O, ,SNGAR BSHAD PA LTAR
BSGRUB PA'I SKYON MA TSANG

BA DANG 'GAL BA LA SOGS PA SMOS PA GANG DAG YIN PA DE DAG
PHYIR RGOL GYI SKYON DU BRJOD PA NI SUN 'BYIN PA YIN TE, DES
PHA ROL PO RGOL BA'I 'DOD PA'I DON 'GRUB PA LA GEGS BYED PA'I
PHYIR RO, ,DPE'I SKYON BRJOD PA YANG SUN 'BYIN DU 'DUS PA YIN
NO, ,SLOB

DPON DUL BA LHAS TSIG GANG GIS SKYON RNAMS SGROGS PAR BYED PA
DE NI SUN 'BYIN PA ZHES BYA'O ZHES BSHAD DA, ,GNYIS PA NI, SUN
'BYIN PA LTAR SNANG BA NI SKYON MA YIN PA LA SKYON DU BRJOD
PA'I LTAG CHOD RNAMS TE, LAN RNAL MA MA YIN PA LA LAN LTAR
SNANG BA YANG DAG

MA YIN PA'I SKYON BRJOD PA NI LTAG CHOD RNAMS YIN NO, ,LTAG
CHOD KYI MTHAR THUG PA NI RANG GIS PHA ROL LA BRJOD PA'I SKYON
RANG LA JI LTA BA BZHIN DU MTSUNGS PAR 'JUG PA RNAMS YIN LA,
RGYAS PAR NI LAN LOG PA MTHA' DAG LTAG CHOD YIN TE, TSAD MA
KUN LAS BTUS PA

SOGS LAS SHAS PAR BYA'O, ,PHA ROL PO'I 'DOD PA SKYON MED LA
SKYON DU BRJOD PA DA LTA'I RTZOD PA SMRA BA NGAN PA KHA CIG
GIS SMRA BA LTAR NA NI TSAR BCAD PAR BYA BA'I GNAS MTHAR THUG
PAR BSHAD LA, DE NAS LUGS NGAN PA MI 'DOR NA RTZOD PA BYA BA'I
GNAS MA YIN PAR

SHES NAS BTANG SNYOMS SU BYA BAR GSUNGS SO, ,SNGAR GONG DU
BSHAD PA DE DAG GI DON BSDUS NA SKYE BO MKHAS PAS GDUL BYA 'OS
SU GYUR PA THAR PA DANG THAMS CAD MKHYEN PA'I LAM DU BKRI BAR
BYED PA LA NI THOG MAR RANG GIS LAM GYI NGO BO DANG GRANGS
DANG GO RIMS RNAMS TSAD

@62A *, ,MAS LEGS PAR NGES NAS, DE NAS GDUL BYA'I RGYUD KYI
MTHA' GCIG TU 'DZIN PA'I LOG RTOGS SUN 'BYIN GYIS NYAMS SMOD
PAR BYED LA, SGRUB NGAG LA BRTEN NAS MTHA' GNYIS SU 'DZIN PA'I
THE TSOM SEL ZHING, PHYIN CI MA LOG PA'I DON LA NGES PA

BSKYED PAR BYED PA YIN GYI, GZHAN DU NA DMUS LONG GIS MIG DANG
MI LDAN PA GZHAN LAM DU KHRID PAR BYED PA DANG 'DRA BAS GDUL
BYA GZHAN RJES SU 'DZIN PAR 'DOD PA'AM RANG NYID GCIG PU TSUL
BZHIN DU SGRUB PA NYAMS SU LEN PAR 'DOD PA RNAMS KYIS KYANG

GZHUNG RGYAS PAR NYAN PAR MA NUS NA'ANG, 'DI TZAM GYIS DON
KHONG DU CHUD PAR BYAS NAS TSAD MA DANG TSAD MA LTAR SNANG
PHYE BA'I MAN NGAG GIS LOG PA'I LAM LA GZHAN GYIS BKRI MI NUS
PA'I THABS LA 'BAD PAR BYA'O, ,SDE SNOD 'DZIN PAR RLOM PA
RNAMS KYANG,

GZHUNG 'DI DAG NI GDAMS NGAG GI GNAD MI STON PA'I PHYI'I GO
RGYA GCOD PA TZAM DU MTHONG NAS SGRUB PA BYED 'DOD SKYES PA'I
TSE, 'DOR BAR SNANG BAS BDAG LEGS SU 'DOD PA RNAMS KYIS GNAS
'DI LA GZAB PAR BYA'O, ,TSAD MA KUN LAS BTUS DANG DE'I DGONGS

'GREL SDE BDUN PO GSUNG RAB MTHA' DAG GI DGONGS PA 'GREL PAR
BYED CING, LHAG PA SHES RAB KYI BSLAB PA'I DMIGS PA BRJOD
BYA'I GTZO BOR STON PA MNGON PA'I BSTAN BCOS YIN PA'I DON
KHONG DU MA CHUD PAR TSAD MA MDO'I MJUG TU, PHYI ROL PA'I RTOG

GE LA BRTEN NAS DE KHO NA NYID KHONG DU CHUD MI NUS PAR GSUNGS
PA YANG LOG PAR GO NAS NANG RIG GI BSTAN BCOS LAS PHYI ROL TU
GYUR PAR 'DOD PA NI LOG PAR RTOG PA CHEN PO YIN PAS RGYAD RING
DU DOR BAR BYA'O, ,GNYIS PA LE'U'I MTSAN BSTAN PA NI, LEGS

@62B PAR BSHAD PA RIN PO CHE'I GTER ZHES BYA BA GZHAN GYI DON
GYI RJES SU DPAG PA'I LE'U STE LE'U GSUM PA'I BSHAD PA'O,
,BZHI PA MJUG GI DON LA GNYIS, MDZAD PA PO GANG GIS MDZAD PA
DANG, SGYUR BYED GANG GIS BSGYUR BA'O, ,DANG PO NI, BSTAN BCOS
RIGS

PA'I THIGS PA ZHES BYA'I RAB TU BYED PA BDAG NYID CHEN PO CHOS
KYI GRAGS PAS MDZAD PA RDZOGS SO,, ,,GNYIS PA NI, RGYA GAR GYI
MKHAN PO DZI NA MI TRA DANG, D'A NA SH'I LA DAD ZHU CHEN GYI
LO TZTSA BA BANDE YE SHES SDE LA SOGS PAS RGYA GAR GYI SKAD
LAS BOD KYI SKAD DU BSGYUR

BA'O;; ` ;;SGRUB DANG SUN 'BYIN 'OD STONG SPROS PA YIS, ,LOG
RTOG THE TSOM MUN PA KUN BCOM STE, ,LAM DANG LAM MIN 'BYED
PA'I THABS KYI MCHOG ,GZHUNG 'DI'I TSIG DON TZAM ZHIG GSAL BAR
BSHAD, ,PHYI ROL DON BSGRUB RNAL 'BYOR SPYOD PA'I LUGS, ,

TSUL GNYIS 'BYED LA TSAD MAR GYUR PA YI, ,RGYAL RDA BDUN PA
DPAL CHEN CHOS MCHOG GIS, ,JI LTAR BKRAL BA'I BZHED PA JI
BZHIN BSHAD, ,SDE BDUN RIGS PA'I DE NYID MA RTOGS PAR, ,RTZE
GCIG DBEN PAR SGRUB LA BRTZON BYED CING, ,RIM GNYIS ZAB DON

SGOM PAR 'DOD PA YANG, ,GZUGS LA DMUS LONG RNAM DBYE BYED DANG
MTSUNGS, ,BDAG NYID CHEN PO'I RIGS PA SHIN TU PHRA, ,BLO GROS
NYAM CHUNG SBYANGS PA'I STOBS DMAN PAS, ,GAL TE 'DI LA NONGS
PA'I TSOGS MCHIS NA, ,BLA MA LTAR BCAS RNAMS KYIS BZOD PAR

MDZOD, ,BDAG KYANG DENG NAS TSE RABS THAMS CAD DU, ,LAM NGAN
STON PA'I BSHES DANG MI PHRAD CING, ,THEG MCHOG DGE BA'I BSHES
KYIS RJES BZUNG STE, ,YANG DAG RIGS PA'I SNANG BA RGYAS BYED
SHOG ,DE LTA'I DGE BAR BA DKAR CI YOD DES, ,SDUG BSNGAL GZHAN
DBANG

@63A *, ,GYUR PA'I MA RNAMS KUN, ,'CHING BYED SRID PA'I ZHAGS
PA KUN BCAD DE, ,KUN MKHYEN RGYAL BA'I GRONG KHYER 'JUG PAR
SHOG ,RIGS PA'I THIGS PA'I 'GREL PA LEGS PAR BSHAD PA RIN PO
CHE'I GTER ZHES BYA BA 'DI RGYAL BA'I RING LUGS

PA CHEN PO RJE BTZUN DAM PA RED MDA' PA KU MA RA MA TI'I ZHAL
SNGA NAS DANG, RGYAL BA RNAMS KYI DAM PA'I CHOS 'DZIN PA'I
SMON LAM LEGS PAR GRUB PA RJE RIN PO CHE THAMS CAD MKHYEN PA
BLO BZANG GRAGS PA'I DPAL BZANG PO'I ZHAL SNGA NAS DANG, MKHAS
GRUB

GANGS CAN BA KUN DGA' DPAL GYI ZHAL SNGA NAS DANG YAB SRAS
RNAMS KYIS LEGS PAR BSHAD PA'I BKA' DRIN LAS, BSHES GNYEN CHEN
PO RIN CHEN RGYA MTSO'I BLO GROS LA SOGS PA SDOM BRTZON SDE
SNOD 'DZIN PA DU MAS BSKUL NAS RIGS PA SMRA BA DAR MA RIN CHEN

GYIS 'BROG RI BO CHE DGE LDAN RNAM PAR RGYAL BA'I GLING DU
SBYAR BA'O, ,YI GE PA NI SDOM BRTZON SDE SNOD 'DZIN PA RIN
CHEN CHOS RGYAL LO, ,'DIS RGYAL BA'I BSTAN PA RIN PO CHE SGO
THAMS CAD NAS PHYOGS THAMS CAD DU DAR ZHING RGYAS LA YUN RING
DU GNAS PAR GYUR CIG

` AOm SVA STE, PHAN BDE'I 'BYUNG GNAS RGYAL BSTAN YONGS 'DU'I
LJON, ,RAB RGYAS 'GRO KUN THAR MCHOG 'BRAS BZANG LA, ,SPYOD
PHYIR BKRA SHIS LHUN GRUB CHOS GRVA CHER, ,CHOS SBYIN 'DZAD
MED DAL 'GRO'I RGYUN 'DI SPEL,, ,,SARBA MANGALAm,, ,,

@63B [BLANK PAGE]