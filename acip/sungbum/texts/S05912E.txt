*, ,BCOM LDAN 'DAS DPAL DUS KYI 'KHOR LO'I ZAB LAM RDO RJE'I
RNAL 'BYOR BZHUGS, ,

@001A #, ,NA MA: SHR'I K'A LA TZA KR'A YA, GANG GI DRIN GYIS
SANGS RGYAS KYI, ,YE SHES MCHOG KYANG SKAD CIG GIS, ,STZOL MDZAD
BSAM 'PHEL DBANG GI RGYAL, ,RJE BTZUN

BLA MA'I ZHABS LA 'DUD, ,BEEd'UR SNGON PO'I DPAG BSAM LJON PA
NI, ,GSER SBYANGS 'KHRI SHING GZHON NUS 'KHYUD PA BZHIN, ,RNAM
PAR BCAS KYANG RNAM MED PHYAG RGYA CHER, ,RNAM

ROL 'KHOR LO'I MGON LA PHYAG 'TSAL TE, ,MCHOG GI DAM PA DANG
PO'I SANGS RGYAS KYI, ,SKU GSUM GZHAL MED KHANG DU 'JUG PA'I
SGO, ,SEMS 'GREL RIN CHEN 'BYUNG GNAS

BSRUBS PA'I BCUD, ,RDO RJE'I RNAL 'BYOR BDUD RTZI'I BUM PA
SBYIN, ,DE LA 'DIR BCOM LDAN 'DAS DPAL DUS KYI 'KHOR LO'I ZAB
LAM RDO RJE'I RNAL 'BYOR BSHAD PA LA GSUM,,

@002A *, ,GZHI DNGOS PO'I GNAS TSUL, LAM BGROD PA'I RIM PA,
'BRAS BU MNGON DU BYED TSUL LO, ,DANG PO LA GSUM, GNAS PA RTZA,
GA-YO BA RLUNG, BKOD PA BYANG CHUB KYI

SEMS KYI THIG LE BSHAD PA'O, ,DANG PO LA GNYIS, RTZA CHEN DRUG
BSHAD PA, RTZA 'KHOR DRUG BSHAD PA'O, ,DANG PO NI, RTZA RO
RKYANG DBU MA GSUM GYI RGYUD LTE BA MAN CHAD DU, MAR SNA BSHAD
SGO

DANG RTAGS KYI RTZER SON CING, LTE BA YAN CHAD DU RO RKYANG DBU
MA GSUM RGYAB LA CUNG ZAD NYE BAR YOD PA'I YAR SNA SMIN MTSAMS
SAM SNA SGOR ZUG PA'I DBU MA DBUS, RO MA GA-YAS, RKYANG MA

GA-YON DU YOD LA, DE YANG DBU MA NI NAM MKHA'I KHAMS, KHA DOG
LJANG GU ,MING DBU MA, AA WA DH'U T'I, GNYIS SPANGS, SGRA GCAN
GYI RTZA ZHES BYA BA GTZO BOR RLUNG 'BAB PA DANG, RO MA ME'I

KHAMS DMAR PO, MING RO MA, RA SA NA, NYI MA'I RTZA ZHES BYA BA
GTZO BOR KHRAG 'BAB CING, RKYANG MA CHU'I KHAMS DKAR PO, MING
RKYANG MA, LA LA NA, ZLA BA'I RTZA ZHES BYA BA GTZO BOR KHU BA
'BAB

@002B LTE BA MAN CHAD DU DBU MA'I RGYUD DE GA-YAS SU 'KHYOGS
PA'I MAR SNA RTAGS KYI RTZER ZUG PA, YE SHES KYI KHAMS KHA DOG
SNGON PO, MING KUNDAR MA DANG DUS MO'I RTZA DUNG CAN MA ZHES PA
GTZO BOR KHU BA 'BAB, RKYANG

MA'I RGYUD DE DBUS SU 'KHYOGS PA RLUNG GI KHAMS, KHA DOG NAG PO,
MING LUG GI RTZA ZHES BYA BA MAR SNA RTAGS KYI RTZER ZUG PA GTZO
BOR DRI CHU 'BAB, RO MA'I RGYUD DE GA-YON DU 'KHYOGS PA SA'I
KHAMS, KHA DOG SER

PO; MING DMAR SER CAN ZHES BYA BA YAR SNA BSHANG SGOR ZUG CING
GTZO BOR BSHANG BA 'BAB BO, ,GNYIS PA NI, GTZUG TOR GYI DBUS SU
RTZA 'DAB BZHI PA, DPRAL BAR RTZA 'DAB BCU DRUG PA, MGRIN PAR
RTZA 'DAB

SO GNYIS PA, SNYING KHAR RTZA 'DAB BRGYAD PA, LTE BAR RTZA 'DAB
DRUG CU RTZA BZHI PA, GSANG GNAS SU RTZA 'DAB SO GNYIS PA'I
'KHOR LO YOD LA, DBANG MDOR BSTAN LAS NOR BU'I DBUS SU RTZA 'DAB
BRGYAD

PA'I 'KHOR LO YANG YOD PAR BSHAD DO, ,DE YANG LTE BA YAN CHAD DU
GA-YAS KYI RTZA 'DAB RNAMS RO MA LA PHUG NAS DBU MA LA ZUG CING,
DE BZHIN DU GA-YON GYI RTZA 'DAB RNAMS RKYANG MA LA PHUG NAS DBU
MA LA

ZUG PA YIN NO, ,DES MTSON NAS LTE 'OG MAN CHAD KYI RTZA 'DAB ZUG
TSUL YANG SHES PAR BYA'O, ,RTZA 'KHOR DRUG GI LTE BA'I DBUS
DANG, DH'U T'I'I YAR SNA DANG MAR SNA STE, BRGYAD PO LUS LA GNAD
DU BSNUN PA'I

@003A *, ,GTZO BOR 'JOG CING, DE LTAR 'JOG PA'I RGYU MTSAN YOD
DE, DE DAG TU DMIGS PA GNAD DU BSNUN NAS BSGOMS PAS YE SHES
KHYAD PAR CAN SKYE BA'I PHYIR RO, ,'O NA SBYOR BA YAN LAG DRUG

PO GANG DANG GANG GI SKABS SU, GNAS GANG DANG GANG DU GNAD DU
BSNUN PA YIN ZHE NA, DE YANG SOR BSAM GNYIS KYI SKABS SU SPYI
BO, SROG RTZOL DANG RJES DRAN GNYIS KYI SKABS SU LTE BA, 'DZIN
PA'I SKABS

SU RTZA 'KHOR DRUG KA, TING NGE 'DZIN GYI SKABS SU DH'U T'I'I
YAR SNA NAS MAR SNA'I BAR DU KUN LA GNAD DU BSNUN PA YIN NO,
,GNYIS PA NI, SROG 'DZIN, THUR SEL, MNYAM GNAS, RUS SBAL GYEN
RGYU, RTZANGS

PA; KHYAB BYED, LHA SBYIN, KLU, NOR LAS RGYAL TE BCUR YOD CING,
LUGS 'DIR DE DAG LA RTZA BA DANG YAN LAG GI RLUNG GI THA SNYAD
MED DO, ,RLUNG DE DAG DANG POR SKYE BA, BAR DU GNAS PA, MTHAR
RGYU TSUL

YOD DO, SNYING GA'I RTZA BCU PO DE DAG THOG MAR SKYE BA DANG
GNAS PA'I GNAS YIN CING, DE YANG SNYING GA'I RTZA 'KHOR GYI
STENG GI DH'U T'I'I NANG NAS SROG 'DZIN SKYE BA DANG GNAS LA,
RGYU BA'I TSE DE YAN GYI RO

RKYANG DBU MA GSUM LA RGYU'O, ,THUR SEL NI SNYING GA'I RTZA
'KHOR GYI 'OG GI DH'U T'I'I NANG NAS SKYE ZHING GNAS LA, RGYU
BA'I TSE DE MAN GYI RO RKYANG DBU MA GSUM LA RGYU'O, ,SHAR DANG
SHAR LHO'I RTZA 'DAB NAS

@003B MNYAM GNAS DANG RUS SBAL, LHO DANG LHO NUB NAS GYEN RGYU
DANG RTZANGS PA, BYANG DANG BYANG SHAR NAS KHYAB BYED DANG LHA
SBYIN, NUB DANG NUB BYANG NAS KLU DANG NOR LAS RGYAL DANG POR
SKYE BA DANG, BAR DU GNAS LA, RGYU BA'I TSE, DPER

NA, CHU YUR BA CHE BA NAS, YUR CHUNG DU MA LA SO SOR 'GRO BA
BZHIN SPYI BO NAS RKANG MTHIL GYI BAR GYI LUS KYI RTZA GNAS
THAMS CAD LA KHYAB PAR RGYU'O, ,DE YANG ZHAG RE LA RTZA 'DAB KYI
'PHO BA BCU GNYIS SAM, SNA BUG

GI 'PHO BA BCU GNYIS YOD PA'I MTSAMS RER DBU MAR RLUNG NGA DRUG
RKANG BCAS RE RGYU ZHING, BSDOMS PAS NYIN ZHAG GCIG LA DBU MAR
DRUG BRGYA DON LNGA RGYU BA LA YE SHES KYI RLUNG ZHES BYA'O,
,GSUM PA NI, GNAS SKABS

RIGS BZHI'I THIG LE RNAMS GANG DU GNAS PA DANG, BYA BA BYED TSUL
ZHIB TU SHES DGOS PAS BSHAD NA, GNAS SKABS RIGS BZHI'I THIG LE,
SKU GSUNG THUGS YE SHES KYI THIG LE, LUS NGAG YID YE SHES KYI
THIG LE

ZHES PA RNAMS DON GCIG LA, DE YANG GONG BU 'DUS PA'I BDAG NYID
YUNGS KAR GYI TSAD TZAM DU YOD DO, ,DE RNAMS GANG DU GNAS PA NI,
SAD PA'I GNAS SKABS BSKYED PA'I THIG LE DPRAL BA'AM SPYI BOR
GNAS PA LUS

SAM SKU'I THIG LE, RMI LAM GYI GNAS SKABS BSKYED PA'I THIG LE
MGRIN PAR GNAS PA DAG GAM GSUNG GI THIG LE, GNYID 'THUG GI GNAS
SKABS BSKYED PA'I THIG LE SNYING GAR GNAS PA YID DAM THUGS KYI
THIG LE,

@004A *, ,BZHI PA'I GNAS SKABS BSKYED PA'I THIG LE LTE BAR GNAS
PA YE SHES KYI THIG LE, YANG LTE BAR SAD PA'I GNAS SKABS BSKYED
PA'I THIG LE LUS DANG, GSANG GNAS SU RMI LAM GYI GNAS SKABS

BSKYED PA'I THIG LE DAG DANG, NOR BU'I DBUS SU GNYID KYI GNAS
SKABS BSKYED PA'I THIG LE YID DANG, NOR BU'I RTZER BZHI PA'I
GNAS SKABS BSKYED PA'I THIG LE YE SHES KYI THIG LE ZHES BYA LA,
DE LTAR 'JOG PA'I RGYU

MTSAN DANG BYED LAS NI, SAD DUS SU LUS KYI STOD KYI RLUNG RNAMS
DPRAL BA'AM SPYI BO'I THIG LER 'DU ZHING, SMAD KYI RLUNG RNAMS
LTE BAR 'DU LA, DE'I TSE 'KHRUL SNANG SNA TSOGS PA 'CHAR ZHING
SNANG BA'I RGYU BYED

GNYID DUS SU LUS KYI STENG KYI RLUNG RNAMS MGRIN PAR 'DU ZHING,
SMAD KYI RLUNG RNAMS GSANG GNAS SU 'DU LA, DE'I TSE RMI LAM SNA
TSOGS 'CHAR BA DANG BRJOD PA SNA TSOGS PA'I RGYU BYED, GNYID
'THUG GI DUS SU

LUS KYI STOD KYI RLUNG RNAMS SNYING GA DANG, SMAD KYI RLUNG
RNAMS GSANG GNAS KYI THIG LER 'DU ZHING DE'I TSE GNYID 'THUG
RGYUN RING BA DANG, DRAN PA MI GSAL BA'I RGYU BYED, GZHI LA PHO
MO SNYOMS PAR 'JUG DUS STOD KYI BYANG

SEMS RNAMS LTE BA DANG, SMAD KYI BYANG SEMS RNAMS NOR BU'I RTZER
SON PA NA, GNAS GZHAN DU SON PA LAS DGA' BA LHAG PAS BZHI PA'I
GNAS SKABS BSKYED PA'I THIG LER BZHAG GO ,'O NA LTE BAR SAD PA'I

@004B GNAS SKABS BSKYED PA'I THIG LE DANG, BZHI PA'I GNAS SKABS
BSKYED PA'I THIG LE SO SOR YOD DAM ZHE NA MED DE, THIG LE GCIG
NYID KYI STENG NA SAD PA'I GNAS SKABS DANG BZHI PA'I GNAS SKABS
BSKYED

PA'I NUS PA YOD DO, ,LUGS 'DI LA SGRIB PA THAMS CAD RIGS BZHI'I
SGRIB PAR 'DU LA, DE'I MTSAN GZHIR RIGS BZHI'I THIG LE BSHAD PA
LTAR GZHAN PHAL CHER DE BZHIN 'DOD KYANG, RANG LUGS NI THIG LE

BEM PO'I DNGOS PO DE, THOG MA MED PA NAS BAG CHAGS BZHAG PA'I
SGRIB PA'I MTSAN GZHIR MI RUNG NGO, ,'O NA GANG ZHE NA, RIGS
BZHI'I THIG LE LA SIM PA'I TSUL GYIS GNAS PA'I RLUNG SEMS PHRA
BA DE RNAMS, THOG

MA MED PA NAS SGRIB PA'I BAG CHAGS BSGO BA'I GZHI YIN LA, DE LAS
NYON MONGS PA DANG SHES BYA'I SGRIB PA SKYE PAS DE LTAR BRJOD
PA'O, ,RLUNG SEMS SHIN TU PHRA BA DE DAG GIS 'DUS PA SOGS NAS
BSHAD

PA'I SHIN TU PHRA BA'I RLUNG SEMS KYI GO CHOD DAM ZHE NA, GZHAN
RNAMS KYIS GO MI CHOD LA, SNYING GA'I THIG LE LA SIM PA'I TSUL
DU GNAS PA'I RLUNG SEMS SHIN TU PHRA BA DES GO CHOD DO, ,DE YANG
GZHI LA RANG RGYUD LA

YOD PA ZHIG LAM DU BSGYUR TE, 'BRAS BU SANGS RGYAS KYI YON TAN
DU BSGYUR BA NI, PHAR PHYIN THEG PA DANG RGYUD SDE 'OG MA GSUM
LAS KHYAD PAR DU 'PHAGS PA'I KHYAD CHOS YIN LA, KHYAD PAR DU
LUGS 'DI LA SAD PA'I GNAS

@005A *, ,SKABS BSKYED PA'I THIG LE'I STENG GI MA DAG PA'I
'KHRUL SNANG SNA TSOGS PA RNAMS SPANGS NAS SNANG BA TZAM STONG
GZUGS KYI SKUR BSGYUR BA DANG, RMI LAM GYI GNAS SKABS BSKYED
PA'I THIG LE'I STENG

GI MA DAG PA'I 'KHRUL SNANG DANG, MA DAG PA'I BRJOD PA SNA TSOGS
PA RNAMS SBYANGS NAS BRJOD PA TZAM GZHOM MED KYI SGRA DANG,
GNYID 'THUG GI GNAS SKABS BSKYED PA'I THIG LE'I STENG GI MI GSAL
BA DANG MUN PA

BAB PA LTA BU RNAMS SBYANGS NAS MI RTOG PA TZAM RNAM PAR MI RTOG
PA'I YE SHES SU BSGYUR BA DANG, BZHI PA'I GNAS SKABS BSKYED PA'I
THIG LE'I STENG GI 'DZAG PA'I BDE BA SPANGS NAS BDE BA TZAM
MCHOG MI 'GYUR GYI

BDE BA CHEN POR BSGYUR NAS, SPRUL SKU LONGS SKU CHOS SKU YE SHES
KYI SKU DANG, SKU GSUNG THUGS YE SHES KYI SKUR BSGYUR BA YIN NO,
,GNAS SKABS RIGS BZHI'I SGRIB PA RNAMS, SBYOR BA YAN LAG DRUG PO
GANG DANG GANG

GIS SPYOD PA YIN ZHE NA, SOR BSAM GNYIS KYIS SAD PA'I GNAS SKABS
DANG, SROG 'DZIN GNYIS DANG RJES DRAN GYI YAN LAG GCIG GIS RMI
LAM GYI GNAS SKABS DANG, RJES DRAN GYI YAN LAG GCIG

DANG TING NGE 'DZIN GYI YAN LAG GIS GNYID 'THUG GI GNAS SKABS
DANG, BZHI PA'I GNAS SKABS KYI SGRIB PA STE, DE RNAMS SO SO'I
BAG CHAGS DANG BCAS PA SBYONG BA YIN NO, ,GNYIS PA NI, JI SKAD
DU RJE THAMS

@005B CAD MKHYEN PAS, SO SOR SDUD DANG BSAM GTAN YAN LAG GIS,
,AA WA DHU T'I'I YAR SNAR SROG SDUD SHES, ,SGRA GCAN LAM NAS
RLUNG SNGAGS MI PHYED PAS, ,LHUN GYIS GRUB PA'I ZAB MO'I RDOR
BZLAS SHES, ,BUM

PA CAN GYIS SROG DANG THUR SER GNYIS, ,DBU MA'I NANG DU KHA
SBYOR BYED TSUL SHES, ,'DZIN PAS THIG LE LA NI SROG ZHUGS PAS,
,DAG PA'I SKU LA SPRO DANG BSDU BA SHES, ,RJES DRAN STONG GZUGS
PHYAG RGYA'I CHU SKYES

KYIS; ;MI 'GYUR BDE BA CHEN PO'I 'DREN TSUL SHES, ,DE'I PHYIR
LUGS 'DI DUS 'KHOR TSUL SMRA BA, ,LUGS GZHAN DAG LAS KHYAD PAR
'PHAGS PA STE, ,DE LTAR MI SHES DUS 'KHOR TSUL SMRA BA, ,DE DAG
CHU NANG SHAR

BA'I ZLA GZUGS BZHIN, ZHES SBYOR BA YAN LAG DRUG SNYING POR DRIL
BA RDO RJE'I MGUR DU BZHES PA 'DI DAG GI DON 'CHAD PA LA GNYIS,
LAM SPYI'I CHINGS BSHAD PA DANG, BYE BRAG TU BSHAD PA'O, ,DANG
PO NI, DPAL

DUS KYI 'KHOR LO'I RDZOGS RIM RDO RJE'I RNAL 'BYOR LA, THOG MAR
DGE BA, BAR DU DGE BA, THA MAR DGE BA'I RNAL 'BYOR ZHES PA DANG,
SKU GSUNG THUGS RDO RJE'I RNAL 'BYOR ZHES PA DANG, SOR SDUD BSAM
GTAN,

SROG STZOL, 'DZIN PA, RJES DRAN, TING NGE 'DZIN GYI YAN LAG STE
SBYOR BA YAN LAG DRUG DANG, BSNYEN PA; NYE BSGRUB, BSGRUB PA,
BSGRUB CHEN GYI YAN LAG STE YAN LAG BZHI DANG, GZUGS BSGRUB,
SROG BSGRUB, BDE
@006A *, ,BA BSGRUB PA, BDE BA GRUB PA'I YAN LAG STE BZHIR YOD
PA LAS, 'DIR YAN LAG PHYI MA BZHI'I SGO NAS 'CHAD DO, ,DE YANG
SOR BSAM GNYIS LA, GZUGS BSGRUB KYI YAN LAG DANG, SROG 'DZIN

GNYIS LA SROG BSGRUB KYI YAN LAG DANG, RJES DRAN LA BDE BA
BSGRUB PA'I YAN LAG DANG, TING NGE 'DZIN LA BDE BA GRUB PA'I YAN
LAG CES BYA'O, ,DE LTAR BRJOD PA'I RGYU MTSAN NI, SOR BSAM GNYIS
KYIS STONG

GZUGS KYI SKU SNGAR MED GSAR DU BSGRUB PA DANG, GRUB ZIN BRTAN
PAR BYED PA DANG, SROG 'DZIN GNYIS KYIS SROG STE RLUNG DUL ZHING
RANG DBANG DU BYED PA DANG, RJES DRAN GYIS BSGRUBS PA'I STONG
GZUGS PHYAG

RGYA'I CHU SKYES LAS MCHOG MI 'GYUR GYI BDE BA SGRUB PAR BYED PA
DANG, TING NGE 'DZIN GYIS DE 'DRA BA'I BDE BA DE NYID NYI KHRI
CHIG STONG DRUG BRGYA'I BAR GONG 'PHEL DU BYED PAS SO,, `
,,GNYIS PA BYE BRAG TU

BSHAD PA LA, GZUGS BSGRUB KYI YAN LAG SOR BSAM GNYIS DANG, SROG
BSGRUB KYI YAN LAG SROG 'DZIN GNYIS DANG, BDE BA BSGRUB PA'I YAN
LAG RJES DRAN DANG, BDE BA GRUB PA'I YAN LAG TING NGE 'DZIN GYI
RNAL

'BYOR BSHAD PA'O, ,DANG PO NI LAM THUN MONG BAS RGYUD LEGS PAR
SBYANGS, LUGS 'DI'I RDUL TSON GYI DKYIL 'KHOR DU DBANG BSKUR BA
LEGS PAR THOB, DBANG DUS SU KHAS BLANGS PA'I DAM TSIG DANG SDOM
PA LA GNAS

@006B PA'I RNAL 'BYOR PA DES, 'DI'I RIM PA DANG PO'I GNAD TSAD
PA'I SGRUB THABS RGYAS BSDUS CI RIGS SNGON DU BTANG, THUN MONG
MA YIN PA RDO RJE SEMS DPA'I BSGOM BZLAS DANG, BLA MA'I RNAL
'BYOR BSGOMS NAS NYAMS SU

BLANG BAR BYA'O, ,DES NA 'DI LA GNYIS, STONG GZUGS SNGAR MED
GSAR DU BSGRUB PA SOR SDUD DANG, GRUB ZIN BRTAN PAR BYED PA BSAM
GTAN GYI YAN LAG BSHAD PA'O, ,DANG PO LA LNGA, MTSAN DON, DUS
MTSAMS, RNAL

'BYOR GYI YAN LAG ,TSAD MA GANG YIN DANG DAG DBYE 'BRAS BU BSHAD
PA'O, ,DANG PO NI, SOR SDUD, SOR 'GOG ,SOR GCOD, SOR SPONG ZHES
BYA LA, 'DUS PA SOGS NAS BSHAD PA'I SOR SDUD NI DBANG SHES YUL
LA

SPYOD PA NA, YUL DE DAG BDE BA CHEN PO'I RNAM ROL DU 'DZIN PA
YIN TE, DPER NA, KHRAL LEN PA LA KHRAL SDUD CES PA LTA BU'O,
,'DIR NI DE LTA BU MIN PAR, DBANG SHES YUL LA 'JUG PA'I BZHON
PA'I RLUNG RNAMS, DBU MA'I

NANG DU 'GOG PA'AM, RGYUN GCOD PAS NA SOR SDUD CES BYA'O, ,GNYIS
PA NI, GA-YON GYI RLUNG RNAMS SKYE RIM DANG GA-YAS KYI RLUNG
RNAMS BSDU RIM GYIS RGYU PAS, 'DIR RLUNG DBU MAR 'JUG PA'I RTEN
'BREL KHYAD PAR CAN

LA DMIGS NAS, SNA BUG GA-YAS KYIS RLUNG RGYU BA'I DUS SU THOG
MAR BSGOM MO, ,GSUM PA NI, GANG DU BSGOM PA'I GNAS, LUS KYI BYED
CHINGS, MIG GI BLTA STANGS, SEMS KYI DMIGS PA, BSGOM PA'I MYONG

@007A *, ,RTAGS BSHAD PA'O, ,DANG PO NI, MTSAN MO'I RNAL 'BYOR
NYAMS SU LEN PA'I GNAS NI, 'GREL CHEN LAS GSUNGS PA'I DON BLA MA
SNGA MA RNAMS KYIS BKRAL BA'I PHYAG BZHES LTAR MUN KHANG DU
BSGOM

LA, LUS KYI BYED CHINGS RDO RJE KHU TSUR GYIS BRLA'I RTZA BA
GNYIS MNAN, SGAL TSIGS DRANG POR BSRANGS PA'AM, YANG NA LAG PA
MNYAM GZHAG SOGS LUS RNAM SNANG GI CHOS BDUN LDAN DU BYAS NAS
BSGOM MO, ,'DIR

GZHAN DAG SMIN MTSAMS NAS SOR BCU GNYIS NAS SOR BCU DRUG PA'I
BAR DU NAM MKHA' STONG PA DER MIG YID RLUNG GSUM GTAD NAS CI
YANG YID LA MI BYED PAR HA RE SDOD KYANG, RANG LUGS DE LTA MIN
TE, DE 'DRAS

LUS LA GNAD DU BSNUN PA'I GO MI CHOD PA'I PHYIR RO, ,DES NA RANG
DUS KYI 'KHOR LOR GSAL BA'I LUS KYI DBUS SU RTZA GSUM 'KHOR LO
DRUG LDAN GSAL BTAB PA'I DBU MA'I YAR SNA SMIN MTSAMS SU SOG MA
BCAD PA'I BUG

PA LTAR HA RE ZUG PA DER, DPAL BAR KHRO GNYER CUNG ZAD BSDUS,
MIG PHYED GYEN DU LDOG ,MIG YID RLUNG GSUM MA YENGS PAR BYING
RGOD DANG BRAL BAR RTZE GCIG TU MNYAM PAR 'JOG GO ,DE LTAR YANG
RI GI AA R'A LI'I RGYUD

LAS, MIG PHYED GYEN DU LOG BYAS NAS, ,SMIN MA'I BAR DU SEMS
BZUNG NA, ZHES PA DANG, BSDUS RGYUD LAS, NAM MKHAR KUN NAS ZHEN
PA'I SEMS DANG MIG NI MI 'DZUM RDO RJE'I LAM DU RAB TU ZHUGS PA
YIS, ,STONG PA

@007B LAS NI DU BA SMIG RGYU RAB GSAL DRI MA MED PA'I MKHA'
SNANG NYID DANG MAR ME DANG, ZHES SOGS DANG, NAM MKHA' CHU
'DZIN
BRAL BA DAG NI RNAL 'BYOR PA YIS BGRAD PA'I MIG GIS BLTA BAR BYA
BA STE, ZHES GZHAN DAG 'DOD PA

LTAR MA YIN PAR GONG GI DMIGS PA GSAL BAR BSTAN TO, ,DE SKAD DU,
DRI MA MED PA'I 'OD LAS, RDO RJE'I ZHES PA DBU MAR SROG RAB TU
ZHUGS PA LAS DU SOGS KYI MTSAN MA RNAMS 'BYUNG BAR 'GYUR TE,
ZHES GSUNGS SO,,

DE LTAR YID MIG RLUNG GSUM RTZE GCIG TU GTAD NAS BSGOMS PAS,
NGES PA DANG MA NGES PA'I RTAGS SNA TSOGS PA 'CHAR LA, DE'I TSUL
YANG DE LTAR BSGOMS PAS MIG SOGS DBANG PO'I SGO'I RLUNG RNAMS
RENGS PA DANG,

NANG DU 'JUG PAR RTZOM PA DANG, DBU MAR 'JUG PA DANG, ZHUGS PA'I
RTAGS SU SNA BUG GI RLUNG GI RGYU BA MNYAM RGYU SHED MTSUNGS SU
THENGS PA DANG, GNAS PA'I RTAGS SU SNA BUG GI RLUNG GI RGYU BA
CHAD NAS GNAS PA SROG GI

DBYIG PA ZHES PA DANG, THIM PA'I RTAGS, RUS SBAL GYI RLUNG THIM
PA'I RTAGS SU DU BA LTA BU, RTZANGS PA'I RLUNG THIM PA'I RTAGS
SU SMIG RGYU LTA BU, LHA SBYIN GYI RLUNG THIM PA'I RTAGS SU
MKHA' SNANG LTA BU, NOR LAS RGYAL GYI RLUNG

THIM PA'I RTAGS SU MAR ME 'BAR BA LTA BU, MNYAM GNAS KYI RLUNG
THIM PA'I RTAGS SU DUS ME STE MAR ME CHER 'BAR BA LTA BU, GYEN
RGYU'I RLUNG THIM PA'I RTAGS SU ZLA BA LTA BU, KHYAB BYED KYI
RLUNG THIM PA'I RTAGS SU NYI MA LTA

@008A *, ,BU, KLU'I RLUNG THIM PA'I RTAGS SU SGRA GCAN LTA BU,
STENG GI SROG 'DZIN GYI RLUNG THIM PA'I RTAGS SU MCHOG GI CHA'I
SNANG BA STE GLOG 'KHYUG PA LTA BU, 'OG GI THUR SEL GYI RLUNG
THIM PA'I RTAGS SU THIG LE

SNGON PO YUNGS 'BRU TZAM GYI NANG DU, RE GA NAG PO SKRA'I TSAD
TZAM GYI DBUS SU STONG GZUGS RDO RJE SEMS DPA' YAB YUM GYI SKU
KHYAD CHOS LNGA LDAN DU 'BYUNG NGO, ,DE LTAR MTSAN MO'I RNAL
'BYOR LA BOGS 'DON PA NYIN MO'I

RNAL 'BYOR NYAMS SU LEN TSUL NI, RI BO 'AM GDENGS KA MTHON PO'I
RTZER, MTHA' RA BAS BSKOR BA, STENG BLA GAB MED PA, NAM MKHA'
RGYA CHE BAR MTHONG ZHING GANGS RI DANG 'KHYAG PA'I 'OD MED PA'I
GNAS SU NGA DRO KHA NUB

DANG, PHYI DRO KHA SHAR DU BSTAN, LUS KYI BYED CHINGS, MIG GI
BLTA STANGS, YID KYI DMIGS PA RNAMS SNGAR BZHIN MA YENGS PAR
BYING RGOD DANG BRAL BAR BSGOMS PAS, RLUNG DBU MAR ZHUGS GNAS
THIM PA'I RTAGS DU BA, SMIG

RGYU, MKHA' SNANG, MAR ME, 'BAR BA, ZLA BA, NYI MA, SGRA GCAN,
MCHOG GI CHA, THIG LE SNGON PO'I NANG DU RE GA NAG PO SKRA'I
TSAD TZAM GYI DBUS SU SNGAR LAS CHES GSAL BA, DVANGS SHING THOGS
PA MED PA NGES PA LNGA DANG

LDAN PA'I LONGS SKU YAB YUM 'CHAR BA DANG, DE NAM 'DOD KYI CHE
MNYAM PAR BZHAG PA NA 'BYUNG BA NI, SOR SDUD KYI RNAL 'BYOR
'BYONGS PA'I TSAD DO, ,BZHI PA TSAD MA DANG DAG DBYE BSHAD PA
LA, TSAD MA NI CHOS KYI

@008B SKYE MCHED PA'I GZUGS MTHONG BA'I TSAD MA YID SHES DANG,
DAG BYA SHES PA DRUG GI SGRIB PA DAG PAR BYA BA DANG, DBYE BA
RGYAS PAR NA MTSAN RTAGS BZHI, NYIN RTAGS DRUG STE BCU, BSDU NA
NYIN MTSAN DANG 'BREL BA'I

RNAL 'BYOR GNYIS SO, ,LNGA PA 'BRAS BU NI, GNAS SKABS SU BDEN
TSIG 'GRUB PA, MTHAR THUG SHES PA DRUG GI SGRIB PA BAG CHAGS
DANG BCAS PA DAG NAS, 'BRAS BU RDO RJE SEMS DPA' LONGS SPYOD
RDZOGS PA'I

SKU 'GRUB BO, ,GNYIS PA BSAM GTAN GYI YAN LAG BSHAD PA LA 'ANG,
MTSAN DON, DUS MTSAMS, RNAL 'BYOR GYI YAN LAG ,TSAD MA GANG YIN
DANG DAG DBYE, 'BRAS BU BSHAD PA DANG LNGA LAS, DANG PO NI, SOR
SDUD

KYI SKABS SU BSGRUBS PA'I STONG GZUGS KYI SKU DE LA RTZE GCIG TU
MNYAM PAR 'JOG PAS NA BSAM GTAN, DUS MTSAMS NI, NYIN MTSAN GYI
RNAL 'BYOR NYAMS SU BLANGS PA LAS, RLUNG DBU MAR ZHUGS GNAS THIM

GSUM GYIS DRANGS PA'I MA NGES PA DANG NGES PA'I RTAGS RNAMS SHAR
BA'I RJES SU SHAR BA'I STONG GZUGS KYI SKU DE NAM 'DOD DU MNYAM
PAR BZHAG PA NA 'CHAR BA DE NAS SO, ,JI LTAR NYAMS SU BLANG BA
NI, SNGAR NYIN MTSAN GYI

RNAL 'BYOR NYAMS SU BLANG BA'I SKABS LTAR BSGOM PA'I GNAS, LUS
KYI BYED CHINGS, MIG GI BLTA STANGS, SEMS KYI DMIGS PA SOGS GOMS
PAR BYAS PA NA STONG GZUGS DUS KYI 'KHOR LO'I SKU SHAR BA'I THIG
LE'I

@009A *, ,PHYI NANG DU STONG GZUGS NGES PA MED PA SNA TSOGS
'CHAR LA, DE RNAMS KYANG DUS KYI 'KHOR LO YAB YUM GYI SKUR
BSGYUR NAS GCIG LA GCIG BSTIM PA'I MTHAR RTZA BA'I STONG GZUGS
KYI SKU LA

BSDUS, DE LA MIG GIS BLTA BA LTA BU MA YIN PAR, RANG SEMS CHAGS
PA'I TSUL GYIS NGA RGYAL DANG GSAL SNANG BSGOM PA NI TING NGE
'DZIN GYI RNAL 'BYOR DNGOS SO, ,DE 'BYONGS PA'I TSAD NI, DE LTA
BU'I STONG GZUGS KYI

LONGS SKU LA NGA'O SNYAM PA'I NGA RGYAL DANG, REG MTHONG GI
MTSAN MA RNYED PA'O, ,TSAD MA NI, SNGAR BZHIN YID SHES SO, ,DAG
BYA NI SEMS KYI CHOS DRUG SGRIB BRAL DU BYED PA DANG, DBYE BA
NI, NYIN MTSAN GYI RNAL 'BYOR GNYIS

SAM, YANG NA BSAM GTAN DANG 'BREL BA'I YAN LAG LNGA'I RNAL 'BYOR
YOD LA, DE YANG STONG GZUGS KYI SKU RAGS PA LA RTOG PAS NA, RTOG
PA'I YAN LAG ,DE'I CHA SHAS LA ZHIB TU DPYOD PAS NA DPYOD PA'I
YAN

LAG ,SEMS SHIN SBYANGS LAS BYUNG BA'I YID SHES 'KHOR GYI TSOR BA
BDE BA MYONG BA NI DGA' BA'I YAN LAG ,LUS SHIN SBYANGS LAS BYUNG
BA'I DBANG SHES 'KHOR GYI TSOR BA BDE BA MYONG BA NI BDE BA'I
YAN LAG ,DE LTA

BU'I SKU LAS SEMS RTZE GCIG PAS RTZE GCIG PA'I RNAL 'BYOR GYI
YAN LAG DANG LNGAR YOD DO, ,'BRAS BU NI, GNAS SKABS SU TSIG GI
MCHOG SBYIN PA, TING NGE 'DZIN LA BRTEN NAS MNGON PAR SHES PA
RGYA CHEN PO THOB PA,

@009B DBANG PO DANG YUL GYI BAR GZUGS GZHAN GYIS CHOD KYANG
BSGRIB MI NUS PA, MTHAR THUG SEMS KYI CHOS DRUG SGRIB PA DANG
BRAL BA'I MI BSKYOD PA'I GO 'PHANG 'THOB PA YIN NO, ,GNYIS PA
SROG BSGRUB KYI YAN LAG

BSHAD PA LA GNYIS, SROG RTZOL GYI RNAL 'BYOR BSHAD PA DANG,
'DZIN PA'I RNAL 'BYOR BSHAD PA'O, ,DANG PO LA, MTSAN DON, DUS
MTSAMS, RNAL 'BYOR GYI YAN LAG ,TSAD MA DANG DAG DBYE, 'BRAS BU
BSHAD PA DANG

LNGA LAS, MTSAN DON NI, SROG NI RLUNG DANG DE DBU MA'I NANG DU
RTZOL BAS SDUD PAR BYED PAS NA SROG RTZOL LO, ,DUS MTSAMS NI,
SOR BSAM GYIS BSGRUBS PA'I STONG GZUGS KYI SKU LA NGA RGYAL DANG
GSAL SNANG BRTAN

PO 'DZIN NUS PA DE NAS SO, ,RNAL 'BYOR GYI YAN LAG LA GNYIS, RDO
RJE'I BZLAS PA DANG, BUM PA CAN NO, ,DANG PO NI, RANG DUS KYI
'KHOR LO RTZA GSUM 'KHOR LO DRUG LDAN DU GSAL BA'I DAD NAS NYIN
MTSAN GYI DBYE BAS

GANG DU NYAMS SU LEN PA'I GNAS, LUS KYI BYED CHINGS, MIG GI BLTA
STANGS, SEMS KYI BZHAG THABS RNAMS SNGAR BZHIN YID MIG RLUNG
GSUM RTZE GCIG TU GTAD NAS BSGOMS PA NA, RLUNG DBU MAR ZHUGS

GNAS THIM GSUM BYAS PA'I RTAGS RNAMS 'BYUNG LA, DE'I TSUL YANG
ZHUGS PA'I RTAGS SU SNA BUG GI RLUNG GI RGYU BA MNYAM RGYU SHED
MTSUNGS SU THENGS PA DANG, GNAS PA'I RTAGS SU SNA BUG GI RLUNG
GI RGYU BA CHAD

@010A *, ,NAS SROG GI DBYIG PA ZHES PA DBU MAR GNAS PA DANG,
THIM PA'I RTAGS SU, DU BA, SMIG RGYU, MKHA' SNANG, MAR ME, DUS
ME, ZLA NYI, SGRA GCAN, MCHOG GI CHA'I SNANG BA THIG LE SNGON
PO'I DBUS SU RE

GA NAG PO'I NANG DU SHAR BA'I STONG GZUGS KYI SKU STONG GZUGS
THAMS CAD 'DUS PA'I BDAG NYID LA RANG GI RLUNG SEMS DBYER MED DU
NGA RGYAL BZHAG PA'I SKU DE DPRAL BA NAS NANG DU 'JUG PA AOm,
'JUG LDANG GANG RUNG

GI TSAD TZAM DU GNAS PA H'Um DANG, SLAR DPRAL BA'I BAR DU LDANG
BA A'A:'I GDANGS SU 'CHAR BA'I RDOR BZLAS LA SLOB PA'O, ,DE'I
TSUL YANG RLUNG PHRENG THAG DANG, SKU DANG YI GE PHRENG RDOG
LTA
BU DANG, YID BZLAS DANG, BSKYED RIM

PA'I RDOR BZLAS LTA BU MIN PAR, SKU 'JUG GNAS LDANG GSUM GYI
RANG GDANGS YI GE GSUM GYI GDANGS SU SHAR BA LA NYAN PA'I TSUL
DU SLOB PO, ,DE 'BYONGS PA'I TSAD NI, 'JUG LDANG JE THUNG DANG,
GNAS PA JE

RING DANG, MTHAR GNAS PA 'BA' ZHIG TU 'GRO BA DANG, SKU LDANG
'JUG GNAS PA'I RANG SGRA YI GE GSUM GYI RANG GDANGS SU 'CHAR
BA'O, ,GNYIS PA BUM PA CAN GYI RNAL 'BYOR NI, RANG DUS KYI 'KHOR
LO RTZA GSUM

'KHOR LO DRUG LDAN DU GSAL BA'I NGANG NAS SNGAR BZHIN BSGOMS
PA'I STONG GZUGS KYI SKU, RDO RJE'I BZLAS PAS LTE BAR DRANGS
PA'I SKU LA NGA RGYAL DANG GSAL SNANG BRTAN PA'I TSE, LUS KYI
STOD KYI RLUNG RNAMS DH'U T'I'I

@010B NANG BRGYUD, MAR DRANGS NAS LTE BA'I STONG GZUGS KYI SKU
LA BSTIM, DE BZHIN DU SMAD KYI RLUNG RNAMS KYANG DH'U T'I'I LAM
NAS YAR DRANGS TE BSTIM NAS KHA SBYAR GYI TSUL DU BUM PA CAN
THUN 'KHYONGS KYI BAR DU BSGOM, DE LTAR BSGOMS

PAS RLUNG DBU MAR ZHUGS GNAS THIM GSUM BYAS PA'I RTAGS, DU BA,
SMIG RGYU, MKHA' SNANG, MAR ME, DUS ME, ZLA NYI, SGRA GCAN,
MCHOG GI CHA THIG LE SNGON PO'I NANG DU RE GA NAG PO SKRA'I TSAD
TZAM GYI DBUS SU SHAR BA'I

STONG GZUGS LA NGA RGYAL DANG GSAL SNANG BZHAG NAS RTZE GCIG TU
BSGOM, DE'I TSE LTE BA NAS GTUM MO'I ME 'BAR BA GTZUG TOR GYI
BAR DU SONG BAS GTZUG TOR NAS BYANG SEMS ZHU BA DPRAL BAR SLEBS
PAN DGA'

BA, DE NAS MGRIN PAR SLEBS PA NA MCHOG DGA', DE NAS SNYING GA
DANG LTE BAR SLEBS PA NA KHYAD DGA', DE NAS NOR BU'I RTZER SLEBS
PA NA LHAN CIG SKYES PA'I DGA' BA DANG, DE NYID SLAR GTZUG TOR
GYI BAR DU GYEN DU DRANGS

NAS MAS BRTAN GYI DGA' BA BZHI DRANGS TE BDE STONG SBYAR NAS
RTZE GCIG TU MNYAM PAR 'JOG GO ,DE LAS LDANG BAR RTZOM PA NA,
RANG STONG GZUGS DUS KYI 'KHOR LO YAB YUM GYI SKUR BZHENGS TE
MNYAM RJES KYI DGE

SBYOR RNAMS BSKYANGS PAS, RLUNG BCU'I KHA DOG MA 'DRES PAR MNGON
SUM DU SO SOR MTHONG BA NI BUM PA CAN GYI RNAL 'BYOR LA BRTAN PA
THOB PA YIN NO, ,TSAD MA NI SNGAR BZHIN YID MNGON, DAG BYA NI
'DU BYED KYI CHOS
@011A *, ,DRUG SGRIB BRAL DU BYED, DBYE BZHI RLUNG BCU DANG
'BREL BA'I RNAL 'BYOR GYI YAN LAG BCU, 'BRAS BU NI GNAS SKABS
SU BYANG SEMS RNAMS KYIS SNYAN PA PHYOGS BCUR SGROG PA DANG,
MTHAR THUG 'DU

BYED RNAM PAR DAG PA DON YOD GRUB PA'I SKU 'GRUB BO, ,GNYIS PA
'DZIN PA'I RNAL 'BYOR LA, MTSAN DON, DUS MTSAMS, RNAL 'BYOR
GYI YAN LAG ,TSAD MA DANG DAG DBYE, 'BRAS BU BSHAD PA'O, ,DANG
PO NI, SROG RTZOL

GYI SKABS SU BSGRUBS PA'I STONG GZUGS KYI SKU DE NYID LA RTZA
'KHOR DRUG KA'I DBUS SU NGA RGYAL DANG GSAL SNANG GI SEMS
'DZIN PA'O, ,GNYIS PA NI, SROG RTZOL GYI RNAL 'BYOR GNYIS
MTHAR PHYIN NAS BSGOM

MO, ,RNAL 'BYOR GYI YAN LAG NI SNGAR BZHIN BSGOM PA'I GNAS,
LUS KYI BYED CHINGS, MIG GI BLTA STANGS DANG, SEMS KYI BZHAG
THABS NI STONG GZUGS KYI SKU RANG GI RLUNG SEMS DANG DBYER MED
DU BSGOMS

PA LTE BAR GNAS PA DE, GSANG GNAS DANG, SLAR YANG LTE BA,
SNYING GA ,MGRIN PA, DPRAL BA, GTZUG TOR GYI RTZA 'KHOR GYI
DBUS SO SOR DRANGS TE SROG THUR BSRES NAS BSGOM, DE DAG GI TSE
GTUM MO 'BAR BA DANG

YAS BABS MAS BRTAN GYI DGA' BA DRANGS, BDE STONG SBYAR NAS
MNYAM PAR 'JOG ,LDANG BAR PHYOGS PA NA RANG STONG GZUGS DUS
KYI 'KHOR LO YAB YUM GYI SKUR LDANG BA SOGS LA SLOB CING,
MNYAM RJES

@011B KYI DGE SBYOR SKYONG, DE LTAR RTZA 'KHOR SO SOR GNAD DU
BSNUN NAS SLAR LTE BAR GONG BZHIN BSGOMS PA NA RLUNG DBU MAR
ZHUGS GNAS THIM GSUM BYAS TE BDE STONG SBYOR BA SOGS MNYAM PAR
'JOG PA DANG, DE LAS

LDANG BA NA, SNGAR YID NGOR LDANG BA DE TZAM MIN PAR, LTE BA'I
RTZA 'KHOR GYI DBUS KYI THIG LE'I NANG DU STONG GZUGS PHYAG
RGYA CHEN PO DUS KYI 'KHOR LO YAB YUM GYI SKUR DNGOS GNAS LA
LDANG NUS PA TZAM BYUNG BA NA

'DZIN PA LA BRTAN PA THOB PA'I RTAGS SO, ,TSAD MA NI YID
MNGON, DAG BYA NI TSOR BA'I CHOS DRUG ,DBYE BA NI RTZA 'KHOR
DRUG GI DBYE BAS RNAL 'BYOR DRUG ,'BRAS BU NI, GNAS SKABS SU
BDUD BZHI ZIL GYIS

NON PAS DUS MA YIN PA'I 'CHI BA 'JOMS SHING TSE 'PHEL BA DANG,
MTHAR THUG TSOR PHUNG RNAM PAR DAG PA RIN CHEN 'BYUNG LDAN GYI
SKU 'GRUB BO, ,GSUM PA BDE BA BSGRUB PA'I RNAL 'BYOR BSHAD PA
LA, MTSAN DON,

DUS MTSAMS, RNAL 'BYOR GYI YAN LAG ,TSAD MA DANG DAG DBYE,
'BRAS BU BSHAD PA'O, ,DANG PO NI, 'DZIN PA'I SKABS KYI STONG
GZUGS KYI SKU DE RJES SU DRAN PAR BYED PAS RJES DRAN NO,
,GNYIS PA NI, 'DZIN

PA'I RNAL 'BYOR MTHAR PHYIN NAS BSGOM PA DANG, RNAL 'BYOR GYI
YAN LAG NI SNGAR BZHIN 'DZIN PA'I RNAL 'BYOR GYI SKABS SU RTZA
'KHOR DRUG KA DANG, SLAR YANG LTE BA'I RTZA 'KHOR GYI DBUS SU,
RLUNG SEMS BYANG

@012A *, ,SEMS STONG GZUGS KYI SKU RNAMS DBYER MED DU BSGOMS
SHING, LDANG BA NA STONG GZUGS DUS 'KHOR YAB YUM NUS MA BRGYAD
DANG BCAS PA'I SKUR LDANG BA'I 'PHEN PA BTANG, MNYAM PAR

BZHAG PAS, ZHUGS GNAS THIM GSUM BYAS PA'I RTAGS BCU RIM GYIS
DRANGS MTHAR THIG LE SNGON PO'I DBUS SU RE GA NAG PO'I NANG DU
STONG GZUGS DUS 'KHOR YAB YUM NUS MA BRGYAD DANG BCAS PA'I
SKUR DNGOS GNAS

LA BZHENGS PA DE 'BYUNG, DE'I RTAGS SU GTUM MO'I ME'I 'OD KYIS
LUS KYI PHYI NANG THAMS CAD KHYAB PA DANG, BA SPU'I BU GA SO
SO NAS KYANG 'OD ZER KHA DOG SNA LNGA PA BSAM GYIS MI KHYAB PA
SPROS, RI RAB SOGS RDUL

PHRA RAB TU GSIL BA'I GRANGS DANG MNYAM PA'I STONG GZUGS PHYAG
RGYA CHEN MO DANG MNYAM PAR SBYOR BA DANG, DU BA LA SOGS PA'I
RTAGS RNAMS GONG 'PHEL DU SONG BA DU BA MA LA SOGS PA'I NUS MA
BRGYAD DU GYUR PA DANG

MNYAM PAR SBYAR NAS MCHOG MI 'GYUR GYI BDE BA BSGRUB PA YIN
NO, ,DE YANG RANG STONG GZUGS DUS KYI 'KHOR LO DANG, RNAM PA
KUN GYI MCHOG DANG LDAN PA'I STONG GZUGS PHYAG RGYA CHEN MO
MNYAM PAR SBYAR NAS MI 'GYUR

BA'I BDE BA 'DREN ZHING, STONG PA NYID KYI LTA BA PHU THAG
CHOD PA NGES PAR BYAS, BDE STONG SBYAR NAS MCHOG MI 'GYUR GYI
BDE BA BSGRUB PA NI RJES DRAN GYI RNAL 'BYOR GYI GTZO BO YIN
NO, ,RJES DRAN PA DBANG PO RTUL 'BRING RNO GSUM YOD

@012B PA'I RTUL POS PHYI ROL DU LAS RGYA DANG, NANG DU LTE
BA'I DBUS KYI STONG GZUGS YAB YUM SNYOMS PAR ZHUGS PAS MCHOG
MI 'GYUR GYI BDE BA 'DREN PA DANG, 'BRING POS, PHYI ROL DU
BSGOMS PA'I YE SHES KYI PHYAG RGYA DANG

NANG DU LTE BA'I STONG GZUGS YAB YUM SNYOMS PAR ZHUGS NAS
MCHOG MI 'GYUR GYI BDE BA 'DREN PAR BYED PA DANG, RNON POS,
PHYI ROL GYI LAS DANG YE SHES KYI PHYAG RGYA SPANGS NAS NANG
GI STONG GZUGS PHYAG RGYA CHEN MO

DANG SNYOMS PAR ZHUGS NAS MCHOG MI 'GYUR GYI BDE BA 'DREN LA,
DE LTAR BSGOMS PAS MCHOG MI 'GYUR GYI BDE BA SKAD CIG DANG PO
NAM THOB PA NA RJES DRAN LA BRTAN PA THOB PAR 'JOG GO ,TSAD MA
NI RNAL 'BYOR MNGON

SUM DANG, DAG BYA NI 'DU SHES KYI CHOS DRUG ,DBYE BA NI STONG
GZUGS KYI PHYAG RGYA'I GRANGS DANG MTSUNGS PAS MTHA' YAS PA
DANG, 'BRAS BU NI GNAS SKABS SU MCHOG MI 'GYUR GYI BDE BA THOB
PA DANG, MTHAR THUG

'DU SHES KYI PHUNG PO RNAM PAR DAG PA'I 'OD DPAG MED KYI SKU
'GRUB BO,, ` ,,BZHI PA BDE BA GRUB PA'I RNAL 'BYOR TING NGE
'DZIN GYI YAN LAG BSHAD PA LA, MTSAN DON, DUS MTSAMS, RNAL
'BYOR GYI

YAN LAG ,TSAD MA DANG DAG DBYE'O, ,DANG PO NI, RJES DRAN GYIS
BSGRUBS PA'I STONG GZUGS YAB YUM SNYOMS PAR ZHUGS PAS DRANGS
PA'I MCHOG MI 'GYUR GYI BDE BA LA RTZE GCIG PA'I RNAL 'BYOR
YIN PAS

@013A *, ,SO, ,GNYIS PA NI, RJES DRAN GYI RNAL 'BYOR MTHAR
PHYIN NAS SO, ,GSUM PA NI, TING NGE 'DZIN GYI RNAL 'BYOR PA LA
DBANG PO RTUL 'BRING RNO GSUM LAS, DANG PO GNYIS KYIS LAS DANG
YE SHES

KYI PHYAG RGYA DANG, RNON POS RANG DUS KYI 'KHOR LO RTZA GSUM
'KHOR LO DRUG LDAN DU GSAL BA'I LTE BA'I RTZA 'KHOR GYI DBUS
DNGOS GNAS LA BZHENGS PA'I STONG GZUGS YAB YUM SNYOMS PAR
ZHUGS PA'I RKYEN

GYIS DH'U T'I'I MAR SNA DANG YAR SNA NAS, BYANG SEMS DMAR PO
DANG DKAR PO'I RDUL STONG 'OG TU SONG BA YAR SNA DANG MAR SNAR
NGOS BZUNG NAS 'PHO MED DU GNAS PA'I MI 'GYUR BA'I BDE BAS
STONG NYID RTOGS PA'I

YE SHES DANG, SKU MTSAN DPES SPRAS PA'I STONG GZUGS YAB YUM
SKU THUGS SU DNGOS PO GCIG PA LTA BU'I RNAL 'BYOR LA SLOB PO,
,DE YANG MOS SPYOD DANG POR BYAS PA'I 'PHAGS PA'I SA DGU ,BCU
PA CHOS KYI

SPRIN LA BCU PA TZAM DANG, KHYAD PAR GYI LAM GNYIS SU YOD DO,
,MOS SPYOD KYI SKABS SU LTE BA'I STONG GZUGS SNYOMS PAR ZHUGS
PA'I RKYEN GYIS BYANG SEMS DKAR DMAR GYI RDUL STONG 'OG TU
BRTZIGS PA STONG BRGYAD

BRGYA'I DBYE BAS, MCHOG MI 'GYUR GYI BDE BAS STONG NYID DON
SPYI'I TSUL GYIS RTOGS PA'I YE SHES DANG, MTSAN DPES BRGYAN
PA'I STONG GZUGS KYI SKU GNYIS SKU THUGS SU DNGOS PO GCIG PA
LTA BU STONG BRGYAD BRGYA, DES RANG GI

@013B SKAL GYI SPANG BYA MGO MNAN PA STONG BRGYAD BRGYA, DE
'DRA'I SPANG BYA RKYEN MA TSANG BAS MA SKYES PA'I SO SOR
BRTAGS MIN GYI 'GOG PA STONG BRGYAD BRGYA, RANG GI NGO SKAL
GYI 'DZAG BDE MGO MNAN PA STONG BRGYAD BRGYA, DE LA  

BRTEN NAS YON TAN GYI KHYAD PAR THOB PA STONG BRGYAD BRGYA
'BYUNG LA, DE'I TSE BYANG SEMS DKAR PO'I RDUL GSANG GNAS KYI
RTZA 'KHOR GYI PHYED DU SLEB CING MOS SPYOD KYIS MTHAR PHYIN
TO, ,DE NAS SNGAR BZHIN STONG GZUGS YAB

YUM SNYOMS PAR ZHUGS PA'I RKYEN GYIS BYANG SEMS DKAR DMAR GYI
RDUL STENG 'OG TU BRTZEGS NAS 'PHO MED DU GNAS PA LA BRTEN NAS
MI 'GYUR BA'I BDE BA STONG BRGYAD BRGYA, BDE BA DES STONG NYID
MNGON SUM

DU RTOGS PA'I YE SHES DANG, SKU MTSAN DPES SPRAS PA'I STONG
GZUGS DUS KYI 'KHOR LO YAB YUM SKU THUGS SU DNGOS PO GCIG PA
STONG BRGYAD BRGYA, 'DZAG PA'I BDE BA LA NYON SGRIB TU BYAS
PA'I NYON SGRIB SPANGS PA'I

BRAL BA STONG BRGYAD BRGYA, DE LA BRTEN NAS THOB PA'I YON TAN
STONG BRGYAD BRGYA 'THOB CING, BYANG SEMS DKAR PO'I RDUL GSANG
BA'I RTZA 'KHOR YONGS RDZOGS GANG BA NAS GNYIS PA 'THOB BO,
,DE BZHIN DU LTE BA'I RTZA 'KHOR

PHYED DANG YONGS RDZOGS, SNYING GA'I RTZA 'KHOR PHYED DANG
YONGS RDZOGS, MGRIN PA'I RTZA 'KHOR PHYED DANG YONGS RDZOGS,
DPRAL BA'I RTZA 'KHOR PHYED DANG YONGS RDZOGS, GTZUG TOR GYI
RTZA 'KHOR PHYED MAN DU SO SOR BYANG

@014A *, ,SEMS DKAR PO'I RDUL STONG BRGYAD BRGYA RES GANG BA
NA, SA GSUM PA, BZHI PA, LNGA PA, DRUG PA, BDUN PA, BRGYAD PA,
DGU PA, BCU PA, BCU GCIG PA TZAM GYI LAM RNAMS 'THOB CING,
RANG

GI SPANG BYA SPONG BA DANG YON TAN SOGS 'THOB PA, ,DE LTAR
SNGAR BZHIN MNYAM PAR BZHAG PAS BYANG SEMS DKAR DMAR GYI RDUL
STENG 'OG TU BRTZEGS PA STONG BRGYAD BRGYA'I BYANG SEMS DMAR
POS

GSANG BA'I RTZA 'KHOR YONGS RDZOGS GANG BA DANG, DKAR POS
GTZUG TOR GYI RTZA 'KHOR YONGS RDZOGS GANG BA NA MCHOG MI
'GYUR GYI BDE BA NYI KHRI CHIG STONG DRUG BRGYA RDZOGS PAR
'THOB CING, BDE BA DES STONG

NYID MNGON SUM DU RTOGS PA'I BDE STONG DBYER MED KYI YE SHES
DANG, SKU MTSAN DPES SPRAS PA'I STONG GZUGS SKU THUGS SU DNGOS
PO GCIG PA NYI KHRI CHIG STONG DRUG BRGYA, RANG RANG GI SPANG
BYA BAG CHAGS DANG

BCAS PA SPANGS PA'I BRAL BA NYI KHRI CHIG STONG DRUG BRGYA
'THOB BO, ,DE'I TSE STONG GZUGS KYI SKU DANG PHUNG PO RNYING
PA RTEN BRTEN PA'I 'BREL BA CHAD NAS PHUNG PO RNYING PA LHAG
MED DU NAM MKHA' LA 'JA' YAL BA LTAR

'GYUR RO, ,TSAD MA NI RANG RIG MNGON SUM, DAG BYA NI, LAS
RLUNG SGRIB GNYIS BAG CHAGS DANG BCAS PA DAG PAR BYED PA DAG
DBYE BA NI, MCHOG MI 'GYUR GYI BDE BA'I DBYE BAS NYI KHRI CHIG
STONG DRUG BRGYA'O, ,GSUM PA

@014B 'BRAS BU MNGON DU BYED TSUL NI, MCHOG MI 'GYUR GYI BDE
BA NYI KHRI CHIG STONG DRUG BRGYA'I SKAD CIG MA PHYI MA'I BDE
STONG DBYER MED KYI YE SHES DE RGYUN MTHA'I YE SHES YIN CING,
DE'I SKAD CIG GNYIS PAR MCHOG MI 'GYUR GYI

BDE BAS RNAM MED KYI PHYAG RGYAR 'KHYUD BZHIN PA'I NGANG NAS
SHES BYA JI SNYED PA THAMS CAD MA 'DRES PAR MKHYEN PA DANG,
GDUL BYA GANG NA YOD PA'I SAR SPRUL PA BYE BA THER 'BUM CIG
CAR STON PA DANG, MCHOG MI 'GYUR

GYI BDE BAS STONG NYID MNGON SUM DU RTOGS PA MTHAR PHYIN PA'I
YE SHES DANG, SKU MTSAN DPES SPRAS PA'I KHA SBYOR YAN LAG BDUN
LDAN MCHOG GI DAM PA DANG PO'I SANGS RGYAS DUS KYI 'KHOR LO'I
SKU SKU THUGS SU

DNGOS PO GCIG PA'I ZUNG 'JUG GI SKUR SANGS RGYAS PA YIN NO,
,DE LTA BU'I GO 'PHANG 'THOB PA LA, MCHOG MI 'GYUR GYI BDE BAS
STONG NYID MNGON SUM DU RTOGS PA'I YE SHES KYIS LAS RLUNG NYI
KHRI CHIG STONG DRUG BRGYA

'GOG CING, MI 'GYUR BA'I BDE BAS STONG NYID MNGON SUM DU RTOGS
PA MTHAR PHYIN PA'I YE SHES DANG, SKU MTSAN DPES SPRAS PA'I
RNAM PA THAMS CAD PA GNYIS SKU THUGS SU DNGOS PO GCIG PA'I
ZUNG 'JUG NYI KHRI CHIG

STONG DRUG BRGYA GONG 'PHEL DU BYED PA'I TING NGE 'DZIN GYI
YAN LAG GI RNAL 'BYOR LA SLOB PA SNGON DU 'GRO DGOS, DE LTA
BU'I BDE BA 'DREN PA LA SNGON DU STONG GZUGS PHYAG RGYA CHEN
MO DNGOS GNAS LA 'GRUB PA'I RJES DRAN

@015A *, ,GYI RNAL 'BYOR SNGON DU 'GRO DGOS, DE LA YANG 'KHOR
LO DRUG GI LTE BAR RLUNG SEMS 'DOD 'GYUR BCINGS TE STONG GZUGS
KYI SKU'I SNANG BA DE LA 'DOD DGUR DBANG BYAS PA'I SGO NAS JE
BZANG DU BYED

PA'I 'DZIN PA'I YAN LAG SNGON DU 'GRO DGOS, DE LA YANG DBANG
SHES KYI BZHON PA'I RLUNG RNAMS DH'U T'IR 'GOG PA'I SROG RTZOL
GYI RNAL 'BYOR SNGON DU 'GRO DGOS, DE LA YANG RLUNG BCU DBU
MAR TSUD PA LA SEMS BRTAN

PAR BYED PA BSAM GTAN DANG, RLUNG RNAMS DH'U T'I'I YAR SNAR
SDUD PAR BYED PA'I SOR SDUD KYI RNAL 'BYOR LA SLOB PA SNGON DU
'GRO DGOS, DE LA YANG LUGS 'DI'I RIM PA DANG PO'I LAM PHRA
RAGS GANG RUNG LA BRTAN PA THOB

PA SNGON DU 'GRO DGOS, DE LA RGYUD SNOD RUNG DU BYED PA 'DI
NYID KYI RDUL TSON GYI DKYIL 'KHOR DU DBANG BSKUR BA LEGS PAR
THOB CING, KHAS SLANGS PA'I DAM TSIG DANG SDOM PA LA GNAS PA
SNGON DU 'GRO DGOS

DE LA YANG LAM GYI RTZA BA BSHES GNYEN BSTEN TSUL NAS, ZHI
LHAG GI BAR GYI LAM LA TSUL BZHIN DU SLOB PA SNGON DU 'GRO
DGOS SHING, DE LTAR SLOB PA'I LAM GYI RIM PA 'DI NI DPAL DUS
KYI 'KHOR LO'I

GDUL BYA DBANG RNON SNYIGS DUS KYI TSE THUNG GCIG LA 'TSANG
RGYA BA'I LAM TSANG LA MA NOR BA YIN NO,, ,,'DIR SMRAS PA, BLA
MED RGYUD RGYAL GZHAN DAG LAS, ,THUN MONG MIN PA'I GSANG CHEN
LAM

@015B RNAM DPYOD PHUNG POS LEGS BSDUS SHING, ,PAD DKAR 'DZIN
PAS GSAL BYAS PA, ,RGYUD RGYAL STON PAS ZLA BZANG LTAR,
,BSNGAGS PA'I GANGS KHROD ZAS GTZANG SRAS, ,GANG DE'I THUGS
KYI BCUD PHYUNG BA'I, ,SNYAN RGYUD

GDAMS PA RIN CHEN 'DI, ,MDO SNGAGS RAB 'BYAMS SMRA BA YI,
,SDOM BRTZON BSTAN PA DAR RGYAS KYIS, ,YANG YANG NAN GYIS
BSKUL BA'I NGOR, ,MDO RGYUD MAN NGAG 'DZIN PA YI, ,DGE SLONG
CHOS KYI RGYAL MTSAN GYIS, ,

GRUB PA'I GNAS MCHOG DPEN PA'I SA, ,CHOS KYI PHO BRANG DAM PAR
SBYAR, ,'DIS MTSON DGE BA'I 'OD STONG GIS, ,'GRO BA'I RMONGS
MUN KUN BSAL TE, ,SGRIB BRAL MCHOG TU MI 'GYUR BA'I, ,BDE BA
CHE LA SPYOD PAR

SHOG ,CES DPAL DUS KYI 'KHOR LO'I ZAB LAM RDO RJE'I RNAL 'BYOR
ZHES BYA BA 'DI YANG, DUS KYI 'KHOR LO LA BSGRUB PA SNYING POR
BYED 'DOD PA DAG GI NYAMS RTOGS SPEL BA'I PHYIR, BTZUN PA BLO
BZANG CHOS KYI

RGYAL MTSAN GYIS DBEN SA CHOS KYI PHO BRANG DU SBYAR BA'O,,
PRiTZTSA,, ,,AOm SVA STI, PHAN 'DE'I 'GYUR GNAS RGYAL BSTAN
YONGS 'DU'I LJON, ,RAB RGYAS 'GRO KUN THAR MCHOG 'BRAS BZANG
LA, ,SPYOD

PHYIR BKRA SHIS LHUN GRUB CHOS GRVA CHER, ,CHOS SBYIN 'DZAD
MED DAL 'GRO'I RGYUN 'DI SPEL,, ,,SARBA DZA GA TAm,, ,,