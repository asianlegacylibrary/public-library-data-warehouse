@00 *, ,GZUNGS GZHUG GNOD SBYIN 'KHOR LO JI LTAR BYA BA'I TSUL
GSAL BYED NOR BU'I ME LONG BZHUGS, ,

@001A #, ,NA MO GU RU MANYDZU GHO sh'A YA, SGRIB BRAL BDE BA
CHEN PO'I DBYINGS, ,CI YANG 'CHAR BA'I ZLOS GAR GYIS, ,'GRO LA
'DOD DGU'I MCHOG STZOL BA, ,LHA DANG BLA

MAR GUS BTUD NAS, ,PHAN BDE'I 'BYUNG GNAS BDE GSHEGS KYI, ,SKU
BRNYAN BYIN RLABS BKRA SHIS PA'I, ,GZI BYIN 'OD STONG RGYAS BYED
PA, ,RMAD BYUNG GDAMS PA'I SNYING PO

BRJOD, ,'DIR BDE BAR GSHEGS PA'I RTEN LA GZUNGS GZHUG TSUL DANG,
GNOD SBYIN 'KHOR LO JI LTAR BYA BA'I TSUL LAS, DANG PO NI, NANG
GZHUG RTEN DANG BCAS PA GU

GUL GYIS BDUGS, BGEGS BSANGS, RTEN GYI NANG YANG DRI BZANG BA KO
TZAM GYIS 'BYUG PAR BSHAD PA LTAR BYA, RTEN DANG 'TSAM PA'I SROG
SHING TZANDAN DKAR DMAR

@002A *, ,SHUG PA SOGS LAS GRU BZHI 'AM ZLUM PO GANG RUNG RTZA
RTZE MA LOG PAR BYAS LA, AOm BADZRA A'A YU shE SV'A H'A, ZHES
SROG SHING BRTEN PA'I GZUNGS SNGAGS CI MANG BRI BA DANG DKRI

BAR BYA, AOm SARBA BIDY'A SV'AH'A, ZHES RIG PA CHEN MO'I GZUNGS
KYANG RTEN GYI DBU DANG, MCHOD RTEN GYI BRE NANG DU MANG DU
GZHUG ,MIG TU SA SNYING, RNA BAR PHYAG RDOR SOGS SKYE MCHED DANG
SKU GSUNG THUGS

BYIN RLABS KYI LHA'AM SA BON RNAMS, GSANG BDE 'JIGS GSUM GYI
RDOR SOGS GANG MOS KYI DKYIL 'KHOR DANG BSTUN PA LEGS PAR BRIS
TE SO SOR SBYAR, NANG GZHUG GI GTZO BO

NI RING BSREL YIN LA, DE NI SGRAS BRJOD NA BZHI STE, SKU GDUNG
GI RING BSREL, SKU BAL GYI RING BSREL, YUNGS 'BRU LTA BU'I RING
BSREL, CHOS SKU'I RING BSREL LO, ,DANG PO NI SANGS RGYAS

BYANG SEMS RNAMS KYI GDUNG RUS DANG, GNYIS PA NI DE DAG GI DBU
SKRA PHYAG SEN SOGS DANG, GSUM PA NI DA LTA RING BSREL DU GRAGS
PA RNAMS DANG, BZHI PA NI CHOS SKU'I RING BSREL

@002B TE; DE NYID DE BZHI'I NANG NAS GTZO BO YIN CING, DE NI
GZUNGS CHEN SDE LNGAS MTSON, MDO RGYUD KHUNGS MA NAS 'BYUNG BA'I
GZUNGS BYIN RLABS CAN MTHA' DAG PA YIN NO, ,DE YANG RTZA BRGYUD
KYI BLA MA RNAMS KYI

MTSAN 'BRU GSUM DANG SPEL BA GANG MANG DANG, RING BSREL RNAMS
DRI BZANG DANG NA BZA' BZANG POS GTUMS NAS DBU'I NANG SOGS MTHO
SA DANG, NYES PA KUN SEL GYI GZUNGS DANG RTEN 'BREL SNYING PO

NI DBU ZHABS THAMS CAD DU GZHUG ,GZHAN GZUNGS CHEN BZHI GTZO BOR
THUGS KAR MANG DU GZHUG ,GZHAN MA GZUNGS RNAMS DANG GSUNG RAB
RNAMS RGYUD SDE DANG THEG PA'I RIM PA DANG MTHUN PAR MA 'KHRUGS

PAR GZHUG ,PAD MA'I NANG DU CHOS SKYONG DANG NOR LHA'I GZUNGS
RNAMS GZHUG CING ,GZUNGS RNAMS DRI BZANG GIS BYUGS TE ZHABS NAS
DAM PAR DRIL LA DBU ZHABS MI LDOG PA'I MTSAN MA GDAB, BLA

MA SANGS RGYAS BYANG SEMS CHOS SKYONG RNAMS KYI SKU BRNYAN YANG
SNGAR GYI RIM PA BZHIN, RAB TU GNAS BYA'I RTEN DANG ZHAL STON
PHYOGS MTHUN PAR GZHUG CING ,RTEN HA CANG CHE BA RNAMS LA SKABS
SU JI

LTAR BAB PA LTAR GZHUG ,ZHABS CHAGS KYI RIGS 'JUG PA BYUNG TSE
DMA' SA DANG, SNAM BU LAS BYAS PA'I NA BZA' YANG SROG CHAGS 'JUG
NYEN CHE BAS CHER MI GZHUG CING, CUNG ZAD 'JUG NA

@003A *, ,YANG GZUNGS DANG SKU 'DRA'I TSAS SU PHAN TSUN MI
'KHROL PA'I PHYIR STENG 'OG THAMS CAD DU GZHUG ,MCHOD PA'I PHYIR
RIN PO CHE'I RIGS HA CANG CHE BA MA YIN PA DU MA DANG DRI BZANG

GSIL MA SNA TSOGS KYANG DBU ZHABS THAMS CAD DU GZHUG PAR BYA'O,
,SO SKYE THA MAL PA'I SKRA SEN RUS PA SOGS BCUG NA, GANG ZAG DE
NYID LA GNOD PAR 'DUL LUNG LAS GSUNGS PAS MI

GZHUG GO ,GNYIS PA DPA' BO GCIG GRUB KYI RGYUD DANG, SLOB DPON
SANGS RGYAS YE SHES ZHABS KYIS BSHAD PA'I 'KHOR LO BRI TSUL NI,
RTEN DANG 'TSAM PA'I GSER DNGUL ZANGS LAS GRUB PA'I

SHOG BU GOS DAR SOGS BRI GZHI BZANG PO GNYIS LA, PADMA 'DAB
BRGYAD LTE BA DANG LDAN PA'I LTE BA DANG 'DAB MA RNAMS KYI STENG
DU, ZLA GDAN RE RE, GDAN DE RNAMS KYI STENG DU, DBUS SU DZAMBHA
LA, DE'I THUGS

KAR; SA BON DZAm, DE'I MTHAR, MDUN NAS G-YAS BSKOR DU, AOm
DZAMBHA LA DZA LENDR'A YA SV'A H'A, ZHES PA DANG, GTZO BO ZHAL
GANG DU BSTAN PA SHAR DU BYAS PA'I, MDUN DU NOR BU BZANG PO,
DE'I THUGS KAR MAm,

DE'I MTHAR, AOm MA nI BHA DR'A YA SV'AH'A, LHOR GANG BA BZANG
PO, DE'I THUGS KAR P'Um, DE'I MTHAR, AOm P'U RnA BHA DR'A YA
SV'AH'A, NUB TU NOR SBYIN, DE'I THUGS KAR DHAm, DE'I MTHAR, AOm
DHA NA D'A YA SV'AH'A, BYANG DU RNAM SRAS,

@003B DE'I THUGS KAR BEm, DE'I MTHAR, AOm BEE SHRA WA n'A YA
SV'AH'A, MER KE LI M'A LI, DE'I THUGS KAR KEm, DE'I MTHAR, AOm
KE LI M'A LI NI SV'AH'A, BDEN BRAL DU PI TZI KUndA LI, DE'I
THUGS KAR PIm, DE'I MTHAR, AOm PI TZI KUndA LI NI SV'AH'A,

RLUNG DU SGO'I DBANG PO, DE'I THUGS KAR MUm, DE'I MTHAR, AOm MU
KHANDR'A YA SV'AH'A, DBANG LDAN DU SPYOD PA'I DBANG PO, DE'I
THUGS KAR TZAm, DE'I MTHAR, AOm TZA RENDRA YA SV'AH'A,, ` ,,MO
'KHOR GYI LTE BAR NOR RGYUN MA, DE'I

THUGS KAR SA BON BAm, DE'I MTHAR MDUN NAS G-YAS BSKOR DU, AOm
BA SU DHA RI n'I YEE SV'AH'A, SHAR DU ZLA MDZES MA, DE'I THUGS
KAR TZAm, DE'I MTHAR, AOm TZANDRA K'A NTYE SV'AH'A, BYANG DU
SBYIN MA, DE'I THUGS KAR DAm, DE'I MTHAR, AOm

DATT'A YEE SV'AH'A, NUB TU NOR SBYIN MA, DE'I THUGS KAR PAm,
DE'I MTHAR, AOm BA SU DATT'A YEE SV'AH'A, LHOR 'PHAGS MA, DE'I
THUGS KAR A'Am, DE'I MTHAR, AOm A'A RY'A YEE SV'AH'A, DBANG LDAN
DU SHIN TU BZANG MO, DE'I THUGS KAR SUm, DE'I

MTHAR, AOm SU BHA DR'A YEE SV'AH'A, RLUNG DU SBAS MA, DE'I THUGS 
KAR GUm, DE'I MTHAR, AOm GU BH'A YEE SV'AH'A, BDEN BRAL DU LHA MO, 
DE'I THUGS KAR DEm, DE'I MTHAR, AOm DE WA YEE SV'AH'A, MER DBYANGS 
CAN MA, DE'I THUGS KAR SVAm, DE'I

MTHAR, AOm SVA RA SVA TYEE SV'AH'A, RGYAS PAR NA, SV'A H'A'I
GONG DU SPEL TSIG SBYAR NAS MA NOR BA DAG PAR BRI, LHA THAMS CAD
PHO MO'I DBYE BA CUNG ZAD MA GTOGS, GSER GYI MDOG CAN, YAB RNAMS
SHA DANG LTO BA RGYAS PA,

@004A *, ,LHA RDZAS KYI NA BZA' CAN, RIN PO CHE'I RGYAN THAMS
CAD KYIS BRGYAN PA YAB RNAMS PHYAG G-YAS MCHOG SBYIN GYIS BI
DZA P'U RA DANG G-YON NE'U LE 'DZIN PA, YUM RNAMS NU 'BUR RGYAS
SHING G-YAS

MCHOG SBYIN DANG, G-YON 'BRAS KYI SNYE MA 'DZIN PA, YAB YUM
THAMS CAD KYANG RIN PO CHE 'BYUNG BA'I GTER BUM DANG PAD ZLA LA
SEMS DPA'I SKYIL KRUNG GIS BZHUGS PA'O, ,'KHOR RNAMS DANG SNGAGS
RNAMS

DBU PHYIR BSTAN NAS ZHAL NANG DU PHYOGS PAR BYA, PAD 'DAB KYI
PHYIR MU KHYUD BYED PAR MA BSHAD PAS, MED KYANG RUNG LA, YANG
DAM PA SNGA MA 'GAS MDZAD PA LTAR BYAS KYANG 'GAL BA MED PAS,
BYED TSE MU KHYUD GSUM

GYI DANG POR RTEN 'BREL SNYING PO, ,GNYIS PAR A'A LI K'A LI SPEL
TSIG DANG BCAS PA 'KHOR LO GNYIS KAR MDUN NAS G-YAS BSKOR DU
BRI, GSUM PAR RDO RJE'I RA BA PA TRAS BSKOR BA BYA, 'GREL PAR
SKAR MA RGYAL LA BRIS

NAS; DE NYID KYI NYIN RAB GNAS BYA BAR GSUNGS PA LTAR BYA'O, ,JI
LTAR BYA BA'I TSUL NI, BDAG NYID GSANG BA'I BDAG PO LA SOGS PA'I
LHA'I RNAL 'BYOR DANG LDAN PAS, 'KHOR LO GNYIS BSANGS, SBYANGS,
PAD ZLA'I

STENG DU, RANG RANG GI SA BON LAS YAB RNAMS BRI BA'I SKABS JI
LTA BA BZHIN BSKYED PA'I BRLA G-YON PA'I STENG DU YUM RNAMS
BZHUGS PA'I PHYAG G-YAS PAS YAB LA 'KHYUD PA, YUM RNAMS KYI
GDAN PAD ZLA,

@004B STENG DU GNAM RGYAN SOGS MCHOD SPRIN DU BSKYED, SKU GSUNG
THUGS BYIN GYIS BRLABS, YE SHES PA GZHUG CING DBANG BSKUR, RIN
'BYUNG GI RGYAS GDAB, BYA SPYOD BZHIN MCHOD PA BYIN GYIS BRLABS
TE, MCHOD

BSTOD BZLAS PA DANG BCAS PA BYA, BZLAS PA'I TSE, RDO RJE GZUNGS
THAG DANG BCAS PA BZUNG LA, GNOD SBYIN YAB YUM RNAMS KYI SKU LAS
'OD ZER 'PHROS, 'JIG RTEN DANG 'JIG RTEN LAS 'DAS PA'I PHUN SUM

TSOGS PA THAMS CAD CI 'DOD PA'I RNAM PAR BKUG STE, SBYIN BDAG
GAM BDAG NYID GANG DU GNAS PA'I PHYI NANG GI YUL PHYOGS SA GZHI
THAMS CAD GANG BAR BSAMS NAS GTZO BO YAB YUM GYI SNGAGS BRGYA
RTZA RE

DANG; 'KHOR RNAMS KYI SNGAGS NYER GCIG RE NYUNG MTHAR BYAS PA
BZLA, MJUG TU MCHOD CING BSTOD DE BZOD PAR GSOL BAS, DGYES BZHIN
DU 'OD DU ZHU NAS BRIS PA'I 'KHOR LO'I RNAM PAR GYUR PAR BSAMS

LA; BRTAN BZHUGS DANG BKRA SHIS BYAS TE, PHO 'KHOR 'OG DANG MO
'KHOR STENG DU BYAS LA KHA SBYAR BA'I BAR DU 'BRU DANG RIN PO
CHE'I PHYE MA SOGS CUNG ZAD DANG BCAS, KA RA DANG SBRANG RTZIS
SBYAR NAS, DAR DMAR SER CI RIGS

PA'I NA BZAS KLUBS, DBU RTEN GYI RGYAB TU BSTAN TE, RIN PO CHE
DANG 'BRU DANG, DAR TSON DANG DRI BZANG MANG PO'I DBUS SU BZHAG
,MTSAMS DAR DMAR SER GANG RUNG GIS BYAS LA ZHABS BSDAM PAR
BYA'O, ,TSUL 'DI YANG

@005A *, ,BU STON THAMS CAD MKHYEN PAS MDZAD PA'I 'KHOR LO BRI
TSUL DANG, RJE RGYAL BA GNYIS PA TZONG KHA PA CHEN PO'I PHYAG
BZHES GYE RE DKA' BZHI PAS BKOD PA DANG, RGYAL TSAB THAMS CAD
MKHYEN PA'I

NANG RTEN RGYAL BA 'OD DPAG MED KYI GSER SKU'I NANG GZHUG MKHAS
GRUB THAMS CAD MKHYEN PAS PHYAG BZHES MDZAD PA RJE CHOS LDAN RAB
'BYOR GYIS ZIN BRIS SU BTAB PA DANG, BYAMS PA GLING GI MCHOD
RTEN BZHENGS

DUS; RJE BYAMS PA GLING PA DANG LO CHEN BSOD NAMS RGYA MTSOS,
'GOS LO LA GNOD SBYIN 'KHOR LO'I SKOR LA DRI BA MDZAD PA'I DRI
LAN DANG, RGYAL BA BLO BZANG DON GRUB KYIS MDZAD PA'I GNOD SBYIN
'KHOR LO 'JUG

TSUL GYI MAN NGAG MDOR BSDUS RNAMS, YI GE PA'I SKYON DANG,
DGONGS PA LEN TSUL SO SO'I RTOG PAS BTAGS PA TZAM MA GTOGS SHIN
TU MTHUN PA 'DUG PA LTAR, DGAG BSGRUB SOGS MA BYAS PAR, LAG

TU BLANG BA'I TSUL MDOR BSDUS BKOD PA'O,, ` ,,DE YANG; MKHAS
GRUB THAMS CAD MKHYEN PAS PHYAG BDAR ZIN BRIS NYAMS MED DU SGRA
ZIN BKOD NA BRI TSUL DAG MA DAG MANG BA LA DOGS PA CHOD CING,
RANG

GI LUGS RNAM PAR DAG PA LA NGES SHES 'THOB PAR 'GYUR BAS 'DI
LTAR, YANG DBUS KYI YAB KYI THUGS KAR SA BON DZAm, DE'I MTHA'
SKOR LA, AOm DZAMBHA LA DZA LENDR'A YA RI BO DGE LDAN GYI MKHAN
SLOB DGE 'DUN DANG

@005B BCAS PA'I BSOD NAMS DANG DPAL 'BYOR THAMS CAD PUshtIm KU
RU SV'AH'A, DE'I YUM GYI THUGS KAR SA BON BAm, DE'I MTHA' SKOR
LA, AOm BA SU DHA RI n'I YEE RI BO DGE LDAN SOGS NAS SV'AH'A,
SHAR DU YAB KYI THUGS KAR MAm, DE'I

MTHAR, AOm MA nI BHA DR'A YA SV'AH'A, DE'I YUM GYI THUGS KAR
CAm, DE'I MTHAR, AOm TZANDRA K'ANTYEE SV'AH'A, LHOR YAB KYI
THUGS KAR P'Um, DE'I MTHAR, AOm P'URnA BHA DR'A YA SV'AH'A, DE'I
YUM GYI THUGS KAR DAm, DE'I MTHAR, AOm DATT'A YEE

SV'AH'A; NUB TU YAB KYI THUGS KAR DHAm, DE'I MTHAR, AOm DHA NA
DY YA SV'AH'A, DE'I YUM GYI THUGS KAR PAm, DE'I MTHAR, AOm BA SU
DA HH'A YEE SV'AH'A, BYANG DU YAB KYI THUGS KAR BEEm, DE'I
MTHAR, AOm BEE SHRA WA n'A YA SV'AH'A, DE'I

YUM GYI THUGS KAR A'Am, DE'I MTHAR, AOm A'A R+YA YEE SV'AH'A,
SHAR LHOR YAB KYI THUGS KAR KEm, DE'I MTHAR, AOm KE LI M'A LI NI
SV'AH'A, DE'I YUM GYI THUGS KAR SUm, DE'I MTHAR, AOm SU BHA DR'A
YEE SV'AH'A, LHO NUB TU YAB

KYI THUGS KAR PIm, DE'I MTHAR, AOm PI TZI KUndALA NI SV'AH'A,
DE'I YUM GYI THUGS KAR GUm, DE'I MTHAR, AOm GUPH'A YEE SV'AH'A,
NUB BYANG DU YAB KYI THUGS KAR MUm, DE'I MTHAR, AOm MU KHENDR'A
YA SV'AH'A, DE'I YUM GYI THUGS KAR DEm,  

DE'I MTHAR, AOm DE BI YEE SV'AH'A, BYANG SHAR DU YAB KYI THUGS
KAR TZAm, DE'I MTHAR, AOm TZA RENDR'A YA SV'AH'A, DE'I YUM GYI
THUGS KAR SV'Am, DE'I MTHAR, AOm SVA RA SVA TYEE SV'AH'A, YAB
YUM GYI SA BON THAD KAR 'GRIG PAR BYA, DE'I

@006A *, ,MTHA' SKOR LA BSKOR BA'I SNGAGS KYI AOm DANG SV'AH'A
'GRIG PAR BYA DGOS SO, ,ZHES CHOS KYI RJE THAMS CAD MKHYEN PA
NYID KYIS PHYAG BRIS MDZAD SNANG BA'I YI GE'I STENG NAS DAG PAR
BRIS PA'O, ,

GNOD SBYIN YAB YUM GYI GDAN PAD 'DAB SER PO BRIS PA'I MTHA'I MU
KHYUD LA RTEN 'BREL SNYING PO'I MTHAR RI BO DGE LDAN ZHES SOGS
DANG, CEEm TRI TZAM MA BA SU PUshtIm KU RU SV'AH'A, ZHES BRIS,
BDA' DANG RNAMS KYI

STENG DU, YAB YUM ZHAL SBYOR BYAS PA'I YAB RNAMS ZHAL NANG DU
BSTAN PA DANG, DBUS KYI YAB ZHAL MDUN DU BSTAN NAS BZHUGS PA
MDZAD KYI NA SNANG NGO, ,DE RNAMS KYI PHYI RU PHYOGS SKYONG BCO
LNGA PHYOGS MTSAMS JI

LTA BAR BKOD NAS, STENG 'OG GNYIS SHAR DANG NUB KYI PHYI ROL TU
BKOD NAS, THAMS CAD KYANG ZHAL PHYIR BSTAN NAS BKOD KYIN SNANG
NGO, ,ZHES LAG LEN GSAL PO 'DI LTAR 'BYUNG NGO, ,DES NA RGYAS
PAR NA, LHA'I

THUGS KAR SNGAGS 'KHOR DANG BCAS PA DANG, 'BRING DU NA PADMA LTE
BA DANG BCAS PAR SA BON DANG SNGAGS PHRENG BSGRIGS SU BYAS
PA'AM, SA BON SNGAGS KYIS BSKOR BA CI RIGS, BSDU NA PADMA LTE BA
DANG BCAS

PA'I STENG DU MKHAS GRUB THAMS CAD MKHYEN PA'I ZIN BRIS SU
'BYUNG BA LTAR GNOD SBYIN YAB YUM RNAMS KYI SA BON TZAM BRI BAR
BYA'O, ,NANG GZHUG THAMS CAD LA RAB GNAS MDOR BSDUS BYAS NA SHIN
TU

@006B LEGS SO, ,NANG GZHUG 'BUL BA PO YANG KHYIM PA YIN NA DGE
BSNYEN GYI SDOM LDAN YAN LAG BRGYAD PA'I GSO SBYONG LA GNAS PA
DANG, DGE TSUL SLONG GI SDOM PA RNAM DAG DANG LDAN PA, KHRUS
BYAS SHING GTZANG

SBRA RNAM DPYOD DANG LDAN PAS, RTZING CHOS SU MA SONG BA BAG YOD
DRAN SHES KYIS KUN NAS BSLANGS PA'I LHAG BSAM RNAM DAG GIS GZHUG
PAR BYA'O, ,BDE GSHEGS SKU BRNYAN DMAN MCHOG CI RIGS LAS, ,GRUB

TZAM NYID NAS TSANGS DBANG BDE 'BYUNG SOGS, ,LHA BCAS 'GRO BA
KUN GYI DGE LEGS KYI, ,'BRAS BU BZANG PO BSKRUN PA'I ZHING NYID
YIN, ,DE'I PHYIR RGYAL BA'I SKU GZUGS PADMA'I TSAL, ,NANG GZHUG
BYIN RLABS SBRANG

RTZI'I BCUD CHAGS PA'I, ,ZE'U 'BRU RGYAS BYED LEGS BSHAD 'OD
STONG GIS, ,YONGS BSKOR NAM MKHA'I NOR BU DENG 'DIR SHAR,
,PHYOGS 'DIR RMUGS 'DZIN TZI KRA'I TSUL, ,MI MTHUN BAL PA DZA
'DRA LAS, ,MKHAS

MANG BZHED PA'I SNANG BA DAG ,CIG CAR 'CHAR BA'I ME LONG YIN,
,'DIS MTSON DGE TSOGS GANGS RI LTAR DKAR BAS, ,THUB BSTAN PHYOGS
DUS KUN TU RGYAS PA DANG, ,MAR GYUR 'GRO RNAMS SRID MTSO LAS
SGROL

BA'I; ;DED DPON THAMS CAD MKHYEN PAR BDAG GYUR CIG ,CES GZUNGS
GZHUG GNOD SBYIN 'KHOR LO'I LTAR BYA BA'I TSUL GSAL BYED NOR
BU'I ME LONG ZHES BYA BA 'DI NI, SNGA DUS NAS DAM PA MANG POS,
GNOD SBYIN 'KHOR

@007A *, ,LO BYA TSUL LA LUGS SO SO SNANG MUN LTAR 'GAL BA MANG
DU 'DUG CING, DE LA BRTEN PA'I DAG MA DAG BYUNG TSE DGE SKYON
YANG SHIN TU CHE BA 'PHRAL DU YONG 'DUG PAS, JI LTAR BYA BA'I
TSUL GSAL BA

ZHIG GYIS CIG CES GSUNG BA BYUNG YANG, BTANG SNYOMS SU LUS,
PHYIS GZIMS KHANG GONG SPRUL PA'I SKU GRANGS PA RGYAL MTSAN
DANG, DE MO SPRUL PA'I SKU NGAG DBANG DGE LEGS RGYAL MTSAN GYI
GSUNG GIS NAN GYIS

BSKUL ZHING ,RJE DRUNG BLO BZANG DBANG RGYAL GNYIS KYIS KYANG,
YANG YANG GSOL BA BTAB PA LA BRTEN NAS, RIGS PAR SMRA BA'I RGYAL
KHAMS PA BLO BZANG CHOS KYI RGYAL MTSAN GYIS, DGAG BSGRUB KYI
SPROS PA DOR

NAS, JI LTAR BYA BA'I LAG LEN SNYING POR DRIL TE, CHOS GRVA CHEN
PO BKRA SHIS LHUN PO'I GZIMS KHANG RGYAL MTSAN MTHON PO'I GZIMS
CHUNG YID DGA' CHOS 'DZIN DU SBYAR BA'I YI GE PA YANG RJE DRUNG
BLO BZANG DBANG

RGYAL LO,, ,,MANGGA LAm,, ,,*, ,AOm SVA STI, PHAN BDE'I 'BYUNG
GNAS RGYAL BSTAN YONGS 'DU'I LJON, ,RAB RGYAS 'GRO KUN THAR
MCHOG 'BRAS BZANG LA, ,SPYOD PHYIR BKRA SHIS LHUN

GRUB CHOS GRVA CHER, ,CHOS SBYIN 'DZAD MED DAL 'GRO'I RGYUN 'DI
SPEL, ,SARBA DZA GA TAm,, ,