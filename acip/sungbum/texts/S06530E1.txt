@721A *, ,SKU GSUNG THUGS RTEN DANG MCHOD RDZAS SOGS GSAR
BZHENGS KYI 'DOD GSOL SMON TSIG BZHUGS, ,

@722A *, ,AOm SVA STI, BSKAL PA GCIG GI RGYUN GYI SRAD BU LA,
,BDE BAR GSHEGS STONG MU TIG 'OD CHAGS CAN, ,BSTAR LA BRGYUS
PA'I PHRENG BAR BA MDZES PAS, ,LHA YI YID 'PHROG BZANG PO'I
MTSAN GYIS BSTOD, ,RGYAL KUN BLTAMS PA'I YU

DANG RIGS RUS 'OD, ,YAB YUM SRAS BCAS RIM GRO MCHOG ZUNG GNYIS,
,'DUS PA SKU TSE DAM CHOS GDUNG MCHOD RTEN, ,THUGS BSKYED BCAS
PA GSAL BAR LUNG BSTAN TO, ,MDO 'DIR YI RANG BGYIS PA TZAM GYIS
KYANG, ,BSKAL PA BRGYAD KHRI'I 'KHOR BA PHYIR

BSNYIL TE, ,RDZOGS BYANG BDE BLAG THOB PA'I TSUL BSAMS NA, ,LEGS
BYAS 'DI 'DRA MCHOG TU SKAL BA BZANG, ,DE PHYIR MDO GANG GSAR
GYIS BRIS PA LAS THOB PA'I DGE RTZAS YON BDAG 'KHOR DANG BCAS,
,SRID DANG ZHI BA TZAM LA MI GNAS PA'I, ,THAR PA CHEN

PO'I GRONG DU 'KHRID PAR SHOG ,SLAR YANG SRID PA'I GNAS SKABS
GANG DU YANG, ,'JIG RTEN MGON PO RTAG TU BYON PA DANG, ,PHRAD
NAS MNYES PA'I RDZAS PHUL SEMS BSKYED DE, ,LUNG BSTAN THOB CING
PHYIR MI LDOG PAR SHOG ,RGYAL BA'I BKA' RNAMS MA LUS JI

BZHIN DU, ,STON MDZAD JO BO YAB SRAS TZONG KHA PA'I, ,BSTAN PA
BSTAN 'DZIN SKYON MED 'DUS SDE BCAS, ,ZHING 'DIR YUN RING 'PHEL
ZHING RGYAS PAR SHOG ,DE YI MTHU LAS YUL KHAMS KUN TU YANG, ,NAD
MUG 'KHRUG RTZOD CHOS LOG MI 'BYUNG ZHING, ,BDE SKYID DPAL

'BYOR CHOS SPYOD RNAM PA BCUS, ,'GRO KUN SA LAM BGROD PA MTHAR
PHYIN SHOG ,CES PA 'DI YANG DAD STOBS CHOS TSUL LDAN ZHING LONGS
SPYOD GTONG BAS MDZES PA 'BRAS RGYAS PA DKA' BCU BLO BZANG DAR
RGYAS DANG, RAB 'BYAMS PA BLO BZANG CHOS LDAN GNYIS NAS THEG PA
CHEN PO'I MDO SDE BSKAL BZANG GSAR CHOS

@723A *, ,GSAR BZHENGS BGYIS SKABS SMON TSIG 'DI LTA BU ZHIG
DGOS ZHES BSKUL NGOR KE'U TSANG SPRUL MING PAS SBYAR BA'O,,
,,BSDUD PA RIN CHEN GSER GYIS BZHENGS PA'I MTHUS, ,BSTAN PA RIN
CHEN PHYOGS BCUR RGYAS PA DANG, ,'GRO KUN RIN CHEN SEMS BSKYED
RNAM

GNYIS KYIS, ,RDZOGS BYANG RIN CHEN SNYING PO THOB PAR SHOG ,CES
PA 'DI YANG BSDUD PA GSER CHOS KYI SMON TSIG TU KE'U TSANG SPRUL
MING BAS SBYAR BA'O,, ,,AOm SVA STI, CHOS SKU NAM MKHA'I KHAMS
LAS MA GA-YOS PAR, ,GZUGS SKU NYI ZLA'I BGROD PA GANG MTSAMS
KYIS, ,BDE

LEGS MDZAD PA'I BKA' DRIN RGYUN MI 'CHAD, ,STZOL MDZAD BDE
GSHEGS STONG LA GUS PHYAG 'TSAL, ,LHAG PAR SNYIGS DUS 'GRO LA
CHER DGONGS NAS, ,SNYING STOBS GO CHA PHUL DU PHYIN PA YI, ,PAD
DKAR LTA BU'I SH'AKYA'I RGYAL PO LA, ,BDAG CAG RTAG TU BSGRIMS
TE

SKYABS SU MCHI, ,BDE GSHEGS KUN GYIS DANG POR THUGS BSKYED DE,
,BAR DU PHYIN DRUG BSDU BZHI'I SPYOD PA DANG, ,MTHA' MA MTSAN
MCHOG SKU TSE 'DUS PA SOGS, ,JI BZHIN BKA' STZAL MDO SDE CHIN PO
CHE, ,NYON MONGS GDUG TSUB MTSON CHA 'KHRUGS PA'I NANG, ,

'DZEMS MED RJES BRTZE'I NYAMS DANG BCAS BZHIN DU, ,RGYAL RNAMS
RIM GYIS BYON PA'I NGO MTSAR GYIS, ,BSKAL NGAN 'DI YANG LHA YI
BZANG POR BSGRAGS, ,MTSAN MCHOG DON DANG MTHUN PA'I MDO SDE 'DI,
,MTHONG THOS TZAM YANG CHES DKON DON CHEN, ,GSER ZHUN

LAS GRUB BSOD NAMS 'DI LA NI, ,YI RANG MI BYED BSAM SHES SU ZHIG
'BYUNG, ,DE PHYIR GZUGS SU SGYUR NA LHA LAM YANG, ,DOG POR 'GENG
NUS DGE RTZA CI BSAGS PA, ,SKU GSHEGS MUN TSOGS DPAL SKRON LTOS
BCAS SOGS, ,BLA MED BYANG CHUB MYUR DU

@724B THOB PHYIR BSNGO, ,MA THOB BAR DU'ANG THOB BYED LAM RIM
LA, ,'JUG PA'I BLO LDAN DON GNYER STOBS RGYAS TE, ,THEG CHEN DGE
BA'I BSHES KYIS RJES BZUNG NAS, ,RGYAL SRAS BSAM DANG SPYOD PAS
'TSO BAR SHOG ,RGYAL BA'I BSTAN PA MA LUS 'GRO KUN GYI, ,LONGS
SPYOD SMAN YON CHEN POR BSGYUR

BA LA, ,ZLA MED CHOS KYI RGYAL PO TZONG KHA PA'I, ,BSHAD SGRUB
PHYOGS DUS KUN TU RGYAS GYUR CIG ,CES PA 'DI NI SKU GSHEGS LCAM
PHUN TSOGS DPAL SGRON GYI SKYE BRTAGS SU RJES 'JUG RNAMS NAS
RNAM DKAR DANG BLANG GI LHAG BSAM DAG PA'I MTHU STOBS BSKYED DE
RIN CHEN DANG PO LAS GRUB PA'I THEG PA CHEN PO'I MDO SDE BSKAL
BZANG GSAR BZHENGS

MDZAD PA'I DGE RTZA BSNGO BYANG SMON TSIG 'DI LTA BU ZHIG DGOS
ZHES BSKUL NGOR SH'AKYA'I DGE SBYONG KE'U TSANG BLA MING GNYIS
KYIS SBYAR BA'O,, ,,AOm SVA STI, DNGOS BRGYAD DON TSAN BDUN CUS
BRGYAN PA YI, ,RANG BZHIN RNAM PAR DAG PA'I YUM CHEN MO, ,GSAL
BYED GZHUNG MCHOG STONG PHRAG BRGYAD PA 'DIR, ,

RIN CHEN DANG POS RNAM DAG SNYING PO BLANGS, ,DE LTAR LEGS SGRUB
RNAM DKAR 'KHOR LO YIS, ,RGYU SBYOR BLO BZANG DON GRUB SGROL MA
SOGS, ,'GRO KUN MNGON PAR MTHO BA RIM BRGYUD NAS, ,NGES LEGS
'BRAS BU'I SHER PHYIN MYUR THOB SHOG ,BDE LEGS RIN CHEN 'BYUNG
GNAS MDO RGYUD KYI, ,

GSUNG RAB RGYA MTSOR 'JUG PA'I GRU RDZINGS MCHOG ,RGYAL BA GNYIS
PA'I RING LUGS ZLA MED PA, ,BSHAD SGRUB GZER GYIS MI ZHIG BRTAN
PAR SHOG ,CES 'JAM MGON RGYAL BA GNYIS PA'I BSTAN PA BSTAN 'DZIN
DGE 'DUN GYI SDE DANG BCAS PA LA RGYUN GYI SBYIN BDAG CHEN PO
RDO RING DGA' BZHI BA'I REGS RGYUD LAS RAB TU BYUNG BA RNAM DKAR

DGE LA MI PHYED PA'I 'DUN PA BRTAN PO THOB PA DGE TSUL RJE BTZUN
MA BLO BZANG DON GRUB SGROL MA NAS 'DI PHYI'I LEGS TSOGS MTHA'
DAG LA DMIGS TE YUM CHEN MO SHES RAB KYI PHA ROL TU PHYIN PA
BRGYAD STONG PA GSER SBYANGS ZHUN MA LAS GRUB PA SKYE RGU'I
MCHOD SDONG CHEN POR GSAR BZHENGS MDZAD SKABS 'DOD GSOL SMON
TSIG TU BLA MA'I NYE GNAS PA KE'U TSANG SPRUL MING GIS

DANG BAS SBYAR BA'O,, ,,DNGOS BSTAN RANG BZHIN RNAM PAR DAG PA'I
LUS, ,SBAS DON MNGON RTOGS BRGYAN GYIS MDZES BYAS PA, ,GZHUNG
BZANG ME LONG NANG 'DIR SHAR BA NA, ,CHAGS CHEN RGYAL SRAS DPA'
BO LHAG PAR DGYES, ,SNYIGS DUS MUN PA'I SMAG RUM 'DI 'DRA'I
NANG, ,RGYU SBYOR

@725A *, ,LHAG BSAM DAG PA'I SHAR RI'I RTZER, ,GSUNG RAB NYI
MA'I 'OD ZER RAB 'BAR BAS, ,LAM BZANG GSAL BA'I BKA' DRIN KUN LA
KHYAB, ,RGYAL DANG RGYAL SRAS NYAN RANG 'PHAGS PA'I TSOGS,
,BSKUN MDZAD BZHED DON PHUN TSOGS SGRUB PA'I YUM, ,GSER SBYANG

GTZANG MAS BZHENGS PA'I RNAM DKAR LA, ,BDAG CAG BSAM PA THAG PAS
YI RANG NGO, ,GLEGS BAM GANG DU BZHUGS PA TZAM GYIS KYANG, ,DKON
MCHOG GSUM GYI GDUNG RGYUN MI CHAD PAR, ,PHAN BDE'I CHAR CHEN
'BEBS PAR BKA' STZAL BZHIN, ,DENG 'DIR BDEN PA MNGON SUM BSTAN

DU GSOL, ,'DIS MTSON RANG GZHAN DUS GSUM DGE BA'I TSOGS, ,BSAM
SBYOR DMAN ZHING LOG PAS BAR MA DOR, ,CHUD MI ZA BAR GONG DU
SPEL MKHAS PAS, ,BLA MED RDZOGS BYANG KHO NA'I RGYUR GYUR CIG
,KHYAD PAR GANGS CAN MGON PO YAB SRAS SOGS, ,BSTAN 'DZIN RGYUN
MI

'CHAD PAR ZHABS BRTAN CING, ,BKA' GDAMS RNAM THAR GTZANG MA'I
'PHRIN LAS KYIS, ,'JAM DPAL SNYING PO'I RANG LUGS RGYAS GYUR CIG
,DPAG MED DGE BA'I BDAG PO RNAM GNYIS SOGS, ,SKYE KUN DGE BA'I
BSHES KYIS RJES BZUNG STE, ,SBYOR BZHIS MKHYEN GSUM RNAM PA SGOM

STOBS KYIS, ,YE SHES CHOS KYI SKU CAN THOB PAR SHOG ,CES PA 'DI
NI DANG STOBS CHOS TSUL LDAN ZHING LONGS SPYOD KYIS SNYING PO
LEN MKHAS PA 'BRAS RGYAS PA DKA' BCU BLO BZANG DAR RGYAS DANG
RAB 'BYAMS PA BLO BZANG CHOS LDAN GNYIS NAS LHAG BSAM DAG PAS
BRGYAD STONG GSER CHOS GSAL BZHENGS BGYES SKABS SMON TSIG 'DI
LTAR DGOS

ZHES BSKUL NGOR BLA MA DANG LHAN CIG GNAS PA KE'U TSANG SPRUL
MING BAS DANG BAS SBYAR BA'O,, ,,` THUB PA'I GSUNG RAB KUN GYI
SNYING PO'I PHUL, ,RGYAL DANG DE SRAS MA LUS BSKYED PA'I YUM,
,RIN CHEN DANG PO'I KHU BSAB LEGS BSKRUN PA'I, ,MCHOG TU DGE
BA'I RNAM DKAR JI SNYED MTHUS, ,

STONG DANG RTEN 'BYUNG ZUNG DU 'JUG PA'I LAM, ,JI BZHIN GZIGS
NAS TSUL BZHIN 'DOMS PA LA, ,ZLA MED STON PA DE YI RJES ZHUGS
PA'I, ,DAM PA'I TSOGS KYIS MI NUB 'DZIN PAR SHOG ,KHYAD PAR
RGYAL BA'I BKA' RNAMS MA LUS PA, ,GDAMS PA'I MCHOG TU MTHA' YAS
LUNG

@726B RIGS KYIS, ,RNAM DAG NGES PA DRANGS PA'I GNAS GCIG PU,
,'JAM DPAL SNYING PO'I LUGS BZANG GONG 'PHEL SHOG ,TSUL 'DI'I
BYED PO BLA MING CHOS DAR RGYAS, ,NYE 'BREL DON 'GRUB BKRA SHIS
LA SOGS PA'I, ,'GRO KUN LAM 'DIR BLTA BA'I BLO GROS MIG ,'BYED
MKHAS THIG MCHOG

MGON GYIS RJES 'DZIN SHOG ,BKA' BZHIN SGRUB PA'I LAM GYI RTZA BA
LAS, ,BYUNG BA'I NGES 'BYUNG BYANG SEMS RNAM GNYIS DANG, ,RIG
GNYIS KHONG DU CHUNG NAS BRTZON PA YIS, ,BLA MED RDZOGS PA'I
BYANG CHUB MYUR THOB SHOG ,CES CHU BZANG GRVA RIGS BLA MING CHOS
DAR RGYAS NAS BRGYAD STONG GSER CHOS GSANG

BZHENGS SKABS SMON TSIG DGOS ZHES BSKUS NGOR KE'U TSANG NUB
SPRUL MING 'DZIN PA BLO BZANG 'JAM DBYANGS SMON LAM GYIS SBYAR
BA'O,, ,,` AOm SVA STI, RNAM 'DREN ZAS GTZANG SRAS DANG RTZONG
KHA PA'I, ,BLO GROS BZANG PO'I YE SHES BDUD RTZI'I CHAR, ,SKAL
LDAN ZHING SAR LEGS PHOB DANG 'BRAS KYI, ,CHOS

TSUL DANG BA YE SHES DON 'GRUB NAS, ,DON ZAB PHA ROL PHYIN PA'I
NOR BU'I TSOGS, ,RAB GSAL TSIG GI SRANG BU LAGS BRGYUS TE, ,SKAL
BZANG MDZES PA'I RGYAN DU BKOD PA 'DI, ,DPYOD LDAN DGA' BA'I MIG
GI BDUD RTZIR GYUR, ,DGE LEGS PHUN SUM TSOGS PA 'DI YI MTHUS,
,RGYAL

BSTEN 'O MTSO 'GRUB PA'I SNYING PO'I BCUD, ,BSHAD SGRUB ZUNG DU
'BREL BA DGE LDAN PA'I, ,RING LUGS DAR ZHING DE 'DZIN ZHABS
BRTAN SHOG ,LUS CAN KUN KYANG TSUL DER SPYOD PA YIS, ,GTAN BDE
'BRAS BU'I DGA' STON MYONG BA DANG, ,RGYU SBYOR BAS MTSON 'BREL
THOGS LTOS BCAS KUN, ,

GNAS SKABS DGEGS MED BSAM DON 'GRUB PAR SHOG ,DENG NAS DAM PA'I
MGON GYIS RJES BZUNG NAS, ,THOS DANG BSAM PAS DE NYID GNAD RTOGS
SHING, ,YONGS LA BRTZE BA'I SNYING STOBS LCAGS KYU YIS, ,MYUR DU
'GRO BA 'DREN PA'I MTHU LDAN SHOG ,CES DAD STOBS MKHYEN DPYOD
LDAN PA

SDE DGE SLONG YE SHES DON 'GRUB NAS BRGYAD STONG GSAR BZHENGS
MDZAD PA'I SMON TSIG DGOS ZHES BSKUL BA LTAR KE'U TSANG SPRUL
MING BAS DAD PAS SBYAR BA'O, ,AOm SVA STI, RGYAL BA RANG GI
BSNGAGS 'OS BLA NA MED, ,YUM CHEN STONG PHRAG BRGYAD PA'I GLEGS
BAM MCHOG ,BSOD NAMS BYE BAS BSKAL BZANG

@727A *, ,DGA' STON DU, ,LAN CIG THOB PA'I MCHOG RAB RNAM DKAR
MTHUS, ,RANG BZHIN 'GYUR BA'I LTA BA'I THABS KYI CHA, ,TSANG LA
MA NOR LAM DU SGRIGS PA YIS, ,GZHI LAM 'BRAS BUS GANG NA'ANG ZLA
MED PA'I, ,'JAM DBYANGS BLA MA'I LUGS MCHOG GONG 'PHEL SHOG ,

BKA' DRIN SHES NAS DES SHIS DRAG PO'I RGYUN, ,TSAD MED JI BZHIN
SKYONG BA'I RNAL 'BYOR PA, ,BSTAN 'DZIN 'DUS SDE'I TSOGS KYIS
YONGS GANG BAS, ,'GRO KUN PHAN BDE'I DPAL LA SPYOD PAR SHOG
,KHYAD PAR PHYI MA'I LAM GYUR DKON MCHOG GI ,SGRIB BYANG RGYU
SBYOR DKON MCHOG CHOS 'PHEL

SOGS, ,PHRAL GYI BDE 'BYOR TSE BSOD RGYAS PA DANG, ,KUN KYANG
GTAN BDE'I GROGS SU 'GYUR BAR SHOG ,SKYE KUN LAM BZANG STON PA'I
BSHES GNYEN GYI, ,BKA' BZHIN KHONG DU CHUNG NAS SGRUB PA YIS,
,LEGS BSHAD MDO SNGAGS DAM CHOS MA LUS PA'I, ,DON GYI BYA BA MA
LUS MTHAR PHYIN

SHOG ,CES BSTAN DANG BSTAN 'DZIN LA MI PHYED PA'I DAD STOBS LDAN
PA TO BAB AA BO DKON MCHOG CHOS 'PHEL NAS TSE 'DAS PHA MA GNYIS
KYI DRIN GZO PHYIR SOGS 'DOD DON GONG GSAL RNAMS LA DMIGS TE
RGYU SRAS THIG PA MTHA' DAG GI SRAS KUN BSKYED PA'I YUM CHEN MO
SHES RAB KYI PHA ROL TU PHYIN PA'I GZHUNG STONG PHRAG BRGYAD PA
LHAG BSAM RNAM

DAG GIS GSAR BZHENGS BGYIS SKABS SMON TSIG 'DI LTA BU ZHIG DGOS
ZHES BSKUL NGOR KE'U TSANG SPRUL MING PA BLO BZANG 'JAM DBYANGS
SMON LAM GYIS RVA SGRENG RGYAL BA'I 'BYUNG GNAS SU DAD PA CHEN
POS SBYAR BA'O,, ,,` AOm SVA STI, DUS GSUM SRAS BCAS RGYAL BA MA
LUS PA'I, ,GANG NAS GSHEGS PA'I BGROD PA

GCIG PA'I LAM, ,YUM CHEN SHES RAB PHA ROL PHYIN PA'I GZHUNG,
,STONG PHRAG BRGYAD PA'I GLEGS BAM 'DI BZHENGS PAS, ,RGYU SBYOR
'DAS GSON SNYIGS DUS 'GRO BA KUN, ,THABS MKHAS THUGS RJE LDAN
PA'I BSHES GNYEN GYIS, ,LEGS PAR BSHAD PA TSUL BZHIN SGRUB PA'I
RTEN, ,

RIM BRGYUD KUN MKHYEN RGYAL SA ZIN PAR SHOG ,GNAS SKABS MI 'DOD
KUN 'BYUNG NYER ZHI NAS, ,'DOD PA'I BDE LEGS YONGS KYI GZHIR
GYUR PA, ,RGYAL BSTAN BSHAD SGRUB BYA BAS 'DZIN NUS PA'I, ,BKRA
SHIS DGE MTSAN PHYOGS DUS KHYAB GYUR CIG ,CES PA 'DI NI BRGYAD
TA DBU RA CHUNG

@728B TSANG GIS BRGYAD STONG GSAR BZHENGS SKABS SMON TSIG ZHIG
DGOS ZHES ZER BAR KE'U TSANG SPRUL MING PAS SBYAR BA'O,, ,,' AOm
SVA STI, MDO RGYUD KHRIMS KYIS YONGS LA DBANG BSGYUR LAS, ,BLA
MED CHOS KYI RGYAL PO TZONG KHA PA'I, ,GSUNG GI CHA TZAM YAL BAR
MA DOR BAR, ,SPYAN DRANGS GUS MCHOD THOS SGROGS TZAM

GYIS KYANG, ,BSTAN PA GANG GIS 'DZIN PA'I BSTAN 'DZIN DANG,
,LUNG RTOGS DAM CHOS KHRIMS LAS MI 'DA' BA'I, ,'DUS PA'I TSOGS
BCAS GONG NAS GONG 'PHEL ZHING, ,'GRO BA KUN GYIS SKYABS SU
'DZIN PAR SHOG ,KUN GYI 'DOD BYA PHAN BDE RIG ZHING GYUR PA,
,BSTAN PA'I NANG NAS DGE

LDAN RING LUGS 'DI, ,MCHOG TU SHES NAS YID CHES DANG BRTZON
GYIS, ,BSHAD DANG SGRUB PAS PHYOGS KUN KHYAB GYUR CIG ,KHYAD PAR
BLO BZANG CHOS KYI DPAL 'BYOR DANG, ,BLO BZANG DGE LEGS CHOS
'DZOM PAD 'TSO BCAS, ,GNAS SKABS BDE BA'I DPAL 'BYOR MA NYAMS
PAR, ,MTHAR

THUG NGES PAR PHAN PA'I MCHOG THOB SHOG ,CES DANG STOBS CHOS
TSUL LDAN BA RKYANG RAG BLA ZUR BLO BZANG DPAL 'BYOR SOGS GONG
GSAL RNAMS NAS KHAMS GSUM CHOS KYI RGYAL PO TZONG KHA PA CHEN
PO'I BKA' 'BUM CHA TSANG SPYAN DRANGS KYI LO LTAR GSUNG SGROGS
SKABS 'DON CHOG PA'I SMON TSIG DGOS ZHES BSKUL BA LTAR KE'U
TSANG SPRUL MING PAS DANG BAS

SBYAR BA'O,, ,,AOm SVA STI, SH'AKYA'I RGYAL PO STON PA BLA NA
MED, ,GSUNG MCHOG DAM CHOS BDAG MED SENG GE'I SGRA, ,RIN CHEN
RNAM PA LNGA LAS LEGS GRUB PA'I, ,STONG PHRAG BRGYAD PA'I GLIGS
BAM PHUL DU PHYIN, ,'DI LTAR BSKRUN PA'I RNAM DKAR DGE TSOGS
MTHUS, ,CHOS KUN DANG

BZHIN MTHONG BA'I LAM BZANG MIG ,GSAL BYED CHOS KYI RGYAL PO
TZONG KHA PA'I, ,GZHUNG LUGS PHYOGS DUS KUN TU RGYAS GYUR CIG
,RNAM DAG 'BRAS BU'I KHUR GYIS BRJID CHAGS PA'I, ,THEG MCHOG
BSHES GNYEN DPAG BSAM LJON PA'I SHING, ,RAB TU RGYAS PA'I RNAM
BYANG GRIB

BSIL GYIS, ,'GRO BA'I SGRIB GNYIS TSA GDUNG SEL GYUR CIG ,KHYAD
PAR GANGS CAN ZHING GI MGON PO MCHOG ,NGAG LA DBANG BSGYUR BLO
BZANG 'JAM DPAL GYI, ,LUNG RTOGS BSTAN 'DZIN TSUL KHRIMS RGYA
MTSO YI, ,SKU TSE BRTAN CING MDZAD 'PHRIN RGYAS GYUR CING, ,GANG
GI YUM GYUR

@729A *, ,RNAM RGYAL SGROL MA DANG, ,LHA SRAS GCUNG PO SKAL
BZANG PHUN TSOGS SOGS, ,GNAS SKABS TSE BSOD DPAL 'BYOR LEGS
TSOGS RGYAS, ,RING MIN SKU BZHI'I GO 'PHANG THOB GYUR CIG ,CES
PA 'DI NI GANGS CAN MGON PO RGYAL DBANG THAMS CAD MKHYEN GZIGS
MCHOG GI YAB

GZHIS GA-YU THOG NAS LEGS TSOGS RTEN 'BREL DU MA LHUN GYIS GRUB
PHYIR RIN CHEN SNA LNGA LAS GRUB PA'I BRGYAD STONG GSAR BZHENGS
MDZAD PA'I SMON TSIG 'DI LTAR DGOS ZHES GSUNG NGOR KE'U TSANG
NUB BLA MING ZUNG NAS DANG BAS SBYAR BA'O,, ,,AOm SVA STI, DANG
POR 'GRO LA RJES CHAGS LHAG SEMS GTZANG MA'I SA

GZHI LAS, ,BAR DU BDE LEGS RIN CHEN 'BYUNG GNAS TSOGS GNYIS GTER
CHEN RNYED, ,THA MAR SKU BZHI'I BDAG NYID 'PHRIN LAS LHUN GRUB
RGYUN MI CHAD, ,YONGS LA MCHOG STZOL BLO BZANG THUB DBANG RDO
RJE 'CHANG DER 'DUD, ,CHOS KUN RANG BZHIN RNAM DAG GCIG TU YID
'PHROG

LHA YI LUS, ,DON BZANG BDUN CU'I RGYAN LDAN GSUNG RAB GSAL BYED
ME LONG NGOS, ,LEGS PAR SHAR BA GANG GIS MTHONG NA BLO LDAN KUN
DGA' BYED, ,THOG MTHA' BAR DU DGE BA'I SHES RAB PHA ROL PHYIN
PA'I GZHUNG, ,AINdA NI LA'I MDANGS LDAN MTHING SHOG GTZANG MA'I
NGOS

YANGS POR, ,RIN CHEN GSER GYIS LEGS BRIS RNAM BKRA BLTA BAS MI
NGOM ZHING, ,RGYAL KUN SRAS DANG BCAS PAS MCHOD BYAR 'OS PA'I
GNAS GCIG PU, ,GTZUG GI NOR BUR 'DZIN PA SNGON BSAGS BSOD NAMS
MTHU LAS BYUNG, ,DE LTA'I RLABS CHEN DGE BA JI SNYED DES, ,

SEMS CAN KUN GYI SMAN YON BYANG CHUB SEMS, ,RAB RGYAS ZLA BA NYA
GANG BYANG CHUB RAB, ,SMON PA'I 'OD DKAR 'PHRENG BAS KHYAB PAR
SMON, ,GANGS CAN ZHING GI MGON PO YAB SRAS SOGS, ,BSTAN 'DZIN
KUN GYI ZHABS ZUNG RDO RJE'I RGYA, ,NAM YANG MI ZHIG RGYAL BSTAN
LAM

SROL MCHOG ,BSHAD SGRUB 'DUS SDE DAR ZHING RGYAS GYUR CING,
,KHYAD PAR RNAM DKAR DGE LA 'DUN PA'I STOBS, ,MI 'GYUR RDO RJE
LHA SKYABS RJES 'BREL KUN, ,TSE DANG BSOD NAMS DPAL 'BYOR LEGS
TSOGS MTHA', ,RAB RGYAS 'DOD DGU PHUN SUM TSOGS GYUR CIG ,SKYE
BA KUN TU

@730B RTEN BZANG RAB RGYUD DE, ,THEG MCHOG DGE BA'I BSHES GNYEN
BSTEN PA'I MTHUS, ,RAB BYUNG THOS BSAM SGOM PA'I BLO STOBS KYIS,
,RNAM 'DREN RGYAL BA'I GO 'PHANG MYUR THOB SHOG ,CES PA 'DI NI
SNGON BSAGS LEGS BYAS KYI MTHU DPAL PHUN SUM TSOGS SHING MCHOD
SBYIN GTONG PHOD LA DPA' BA RDO RING PHYAG

MDZOD RDO RJE LHA SKYABS NAS RANG GZHAN KUN GYI 'DI PHYI'I LEGS
TSOGS 'GRUB PHYIR RIN CHEN DANG PO LAS GRUB PA'I SHER PHYIN
STONG PHRAG BRGYA PA'I GLEGS BAM RGYU BKOD KHYAD 'PHAGS GSAR
BZHENGS BGYIS PA'I SMON TSIG 'DI LTAR DGOS ZHES BSKUL NGOR KE'U
TSANG SPRUL MING PAS DVANG BAS SBYAR BA'O,, ,,` SMRAS PA, RIGS
GZHUNG RIN

CHEN GTER LA DBANG BSGYUR BA'I, ,RIGS PA'I DBANG PHYUG DGONGS
DON GTZUG GI NOR, ,DON MED TSIG 'PHRENG RLABS KYIS MA SKYONG
PAR, ,DED DPON BLO BZANG GRAGS PAS MA NOR RNYED, ,TSIG NYUNG DON
RGYAS SPEL LEGS RGYAL MTSAN RTZER, ,GSAL BAR BKOD NAS KUN LA
SNYOM PAR BRIM, ,DE LTAR

MOD KYI PHAL CHER PHAL LA CHAG ,PHRAG DOG SHES RAB MED PAS 'DI
MA THONG, ,KHO BO'I BSOD NAMS LAG RTZER SON MA THAG ,MI MNGON
YID KYI YOL GOR SBA 'OS KYANG, ,SKAL BZANG KUN DGA'I DGA' STON
SPEL BA'I CHED, ,CHOS SBYIN 'DZAD MOD SPAR GYI 'DU BYED BSKRUN,
,GANG DAG TSIG GI KHUR PO DA

RGYAL DANG, ,LHAN CIG LHUN PO'I PO LA 'GRAN BZOD KYANG, ,DON GYI
RIN THANG RDUL PHRAN SKYED BYED PA, ,DE DAG RNAMS KYANG 'DI LA
BRTEN NA LEGS, ,DGE 'DIS RGYAL BA GNYIS PA TZONG KHA PA'I, ,BKA'
SROL RIG LAM 'PHEL ZHING RGYAS PA DANG, ,'GRO KUN RTAG TU DGE
BA'I LUGS BZANG 'DIR, ,ZHUGS

NAS KUN MKHYEN BDE BLAG THOB PAR SHOG ,CES CHAD MA'I LAM BSGRIGS
SPAR GSAR BSKRUN BGYIS SKABS SBAR BYANG SMON TSIG TU KE'U TSANG
SPRUL MING PAS SBYAR BA'O,, ,,AOm SVA STI, SKU GSUM RIN CHEN
'BYUNG BA'I GNAS GCIG PU, ,RGYAL SRAS SPYOD PA RGYA MTSO'I PHA
ROL DU, ,THOGS MED BGROD PA'I BZANG PO'I LAG LAN

GYIS, ,'GRO KUN RJES 'DZIN MDZAD PA AE MA HO, ,CHOS SBYIN 'DIR
'BANG DGE LEGS 'ONG BRGYA PAS, ,LOG SPYOD MUN PA SEL DANG LHAN
CIG TU, ,GZHAN PHAN RO GCIG PADMO KHA PHYE NAS, ,BLO CHEN RKANG
DRUG TSIGS RNAMS TSIM BYED SHOG ,RGYU SBYOR DAR RGYAS TSE RING
LTOS BCAS KUN, ,GNAS SKABS @731A *, ,TSE BSOD DPAL 'BYOR RGYAS PA DANG, ,MTHAR
THUG RGYAL
BA DGYES PA'I LAM BZANG GIS, ,BLA MED RDZOGS PA'I BYANG CHUB
MYUR THOB SHOG ,CES RNAM DKAR DGE LA 'DUN PA LA MO PHYAG MDZOD
DAR RGYAS TSE RING NAS RGYAL SRAS LAG LEN DANG, RKYEN BZLOG SKYA
RIM ZAB MO GNYIS KYI SPAR GSAR BA SKYON MDZAD

PA'I SMON TSIG DGOS ZHES BSKUL NGOR KE'U TSANG SPRUL MING PAS
DVANG BAS SBYAR BA'O,, ,,AOm SVA STI, CHOS KYI SKU LAS GA-YO BA
MED KYANG GANG 'DUL RNAM ROL GZUGS KYI SKU, ,SPROS KUN RNAM RTOG
RGYU BA 'GAGS KYANG YAN LAG DRUG CU'I DBYANGS LDAN GSUNG,
,'CHING BA MA LUS MKHYEN PAS BCAD

KYANG 'GRO LA RJES CHAGS BRTZE BA'I THUGS, ,RGYAL DANG RGYAL
SRAS BGRANGS LAS 'DAS KYANG PAD DKAR LTAR SNGAGS NYI MA'I GNYEN,
,GANG GI BSTAN PA PHAN BDE'I GZHI GCIG PU, ,PHYOGS DANG MTSAMS
SU SPEL BA'I BYED PA PO, ,SPRUL PA'I NYAN THOS GNAS BRTAN BCU
DRUG CES, ,YONGS SU GRAGS PAS BKRA

SHIS DGE LEGS STZOL, ,RNAM PAR BKRA BA'I GOS BZANG LAS BSKRUN
PA'I, ,SNANG BRNYAN MTHONG BA DON LDAN 'DI BZHENGS PAS, ,GANGS
CAN MGON PO YAB SRAS ZHABS BRTAN CING, ,BKA' GDAMS BSTAN PA'I
SNYING PO RGYAS GYUR CIG ,BLO BZANG THUB BSTAN 'DZIN PA'I BSHES
GNYEN CHE, GRAGS

PA'I MTSAN SNYAN RGYA MTSO'I PHA MTHAR BRGAL, ,YUN RING ZHABS
BRTAN MDZAD 'PHRIN RGYAS PA DANG, ,'DUS SDE KHRIMS GTZANG BSHAD
SGRUB 'PHEL GYUR CIG ,KHYAD PAR RGYU SBYOR RDO RING DGA' BZHI
BA'I, ,YUM CHEN DGE TSUL BLO BZANG DPAL MO DANG, ,BKA' BLON
THA'I JI MI 'GYUR BSOD NAMS SOGS

GNAS SKABS MTHAR THUG 'DOD DON 'GRUB GYUR CIG ,CES BDAG CAG GI
SKYED MA DRIN CAN DGE TSUL MA BLO BZANG DPAL MO NAS RGYU BSAM
SBYOR BZO BKOD PHUN SUM TSOGS PA'I SGO NAS, DBU STOD LO DGON
PA'I THUB DBANG GNAS BRTAN BCU DRUG 'KHOR DANG BCAS PA'I GOS SKU
CHEN MO GSAR BZHENGS MDZAD PA'I SMON TSIG DGOS ZHES BSKUL MA
MDZAD PA LTAR,

KE'U TSANG SPRUL MING 'DZIN PA BLO BZANG 'JAM DBYANGS SMON LAM
GYIS DVANGS SBYAR BA'O,, ,,LHUN GRUB CHOS SKU'I LHA LAM DBYINGS
NAS GZUGS SKU'I NYIN BYED 'BUM PHRAG GIS, ,ZAB RGYAS GSUNG GI
'OD SNANG BYE BAS MA RIG MUN CHEN SEL BA DANG, ,LHAN CIG DGE
LEGS PAD TSAL KUN BZHAD

@732B PHAN BDE'I SBRANG RTZI STER MDZAD PA'I, ,'GRO BA'I BLA MA
ZAS GTZANG SRAS DER SKYE BA KUN TU PHYAG BGYI'O, ,GANG THUGS KHA
BA'I RDUL MANG BRTZEGS PA'I RI, ,BRTZE CHEN NAM MKHA'I NOR BUS
BZHUS PA'I RGYUN, ,DGOS 'DOD RIN CHEN MA LUS 'BYUNG BA'I GTER,
,SHER PHYIN STONG PHRAG BRGYAD PA'I CHU GTER CHE, ,

PHYAG NA PADMO'I BKA' YI GUNG BLON MCHOG ,TH'A'I JI MI 'GYUR
BSOD NAMS DPAL 'BYOR GYIS, ,RNAM DAG LHAG BSAM 'PHRUL GYIS LEGS
DRANGS TE, ,GLEGS BAM GSER GYI ZA MA TOG TU 'KHYIL, ,'DIR 'BAD
ZLA LTAR DKAR BA'I LEGS BYAS KYIS, ,THUB BSTAN SPYI DANG BYE
BRAG GSER MDOG ZHVA, ,'TSANG

BA'I RING LUGS SKYE BA LNGA PA'I DBYANGS, ,NAM YANG MI NUB DAR
ZHING RGYAS PA DANG, ,DE 'DZIN GSER RI'I DBUS NA LHUN PO LTAR,
,KUN LAS MNGON MTHO 'JIG RTEN GSUM GYI MGON, ,PHYAG NA PADMO
TSUL KHRIMS RGYA MTSO CHE'I, ,ZHABS ZUNG RDO RJE'I KHAMS LTAR
RTAG BRTAN CING, ,'PHRIN LAS RGYA MTSO'I GOS

CAN KUN KHYAB NAS, ,BSTAN DANG 'GRO BA YONGS KYI DPUNG GNYEN
MCHOG ,DGA' BA LUGS BRGYA LDAN PA'I PHO BRANG PA'I, ,CHAB SRING
DBYAR GYI MTSO LTAR RGYAS GYUR CIG ,GZHAN YANG RIS MED CHOS KYI
DRI BSUNG GIS, ,SKYE 'GRO'I SGRIB GNYIS NAD KUN SEL MKHAS PA'I,
,BSTAN 'DZIN AU DUM WA RA'I

BSKYED TSAL KUN, ,PHAN BDE'I DPAL DU SRID MTHAR ZHABS BRTAN SHOG
,BSIL LDAN LJONGS SOGS 'JIG RTEN KHAMS RNAMS SU, ,SU LA'ANG MI
DGE RGUD CHAGS MI 'BYUNG BAR, ,BAR MA CHAD DU BDE SKYID RDZOGS
LDAN LA, ,LA 'UR DOM PA MED PAR SPYOD GYUR CIG ,KUN GSAL SGEG
MO'I PHA MTHA'

DANG MNYAM PA'I, ,PHAN BTAGS DRIN GYIS BSKYANGS PA'I 'GRO BA
KUN, ,SRID ZHI'I RGUD PA'I CHU GTER CHE BRGAL TE, ,SKU GSUM NOR
BU'I GLING DU PHYIN GYUR CIG ,MI RJES YI TSANGS PA CHE SOGS KYI,
,SKU TSE DBANG RLUNG YAR ZLA LTAR 'PHEL ZHING, ,PHUN TSOGS SDE
BZHIS GTAMS PA'I DGA' BZHI PA'I,,

CHAB SRID MNGA' THANG RTAG TU RGYAS GYUR CIG ,MI RJE LHA YI ME
TOG BSKRUN PA'I YUM, ,RJE BTZUN BLO BZANG DON 'GRUB DPAL MO YIS,
,GRANGS MED SKYE BAR BSAGS PA'I SDIG LTUNG KUN, ,LEGS BYANG DAL
'BYOR TSANG BA'I RTEN THOB CING, ,THEG MCHOG DGE BA'I BSHES KYIS
RJES BZUNG NAS, ,SA LAM

@733A *, ,NOR BU'I THEM SKAS CHER 'DZEG STE, ,SKU GSUM GZHAL MED
KHANG DU MYUR BYON NAS, ,MKHA' MNYAM 'GRO RNAMS SGROL BA'I DPAL
THOB SHOG ,CES RGYAL DBANG PHYAG NA PADMO'I BKA' YI GUNG BLON
THA'I JI MI 'GYUR BSOD NAMS DPAL 'BYOR LAGS NAS GANG GI YUM
MCHOG RJE BTZUN MA BLO BZANG

DON 'GRUB DPAL MO'I THUGS DGONGS RDZOGS PHYIR SOGS SU BRGYAD
STONG PA GSER CHOS NGO MTSAR RMAD BYUNG BZHENGS PA'I SMON TSIG
'DI LTA BU ZHIG DGOS ZHES MI RJE MCHOG GIS BKAS BSKUL BA LTAR
KE'U TSANG SPRUL MING PAS SBYAR BA DGE LEGS 'PHEL,, ,,AOm SVA
STI, GANG ZHIG THUGS BSKYED SPYAD PA SPYOD PA'I TSE, ,RGYAL SRAS
KUN

LAS SNYING LTOBS PHUL PHYIN PAS, ,PAD DKAR LTAR BSNGAGS
SH'AKYA'I RGYAL PO YIS, ,SNYIGS DUS LHAG PAR RJES BRTZE'I MDZAD
PA BSTAN, ,DAD PA'I RJES 'GRO LHAG BSAM DAG PA'I MTHUS, ,GSUNG
MCHOG SHER PHYIN STONG PHRAG BRGYAD PA'I GZHUNG, ,GSER SBYANGS
ZHUN MA'I KHU BA LAS GRUB PA,,

SKAL BZANG SKYE RGU'I BLO MIG BRGYAN DU GYUR, ,DE 'DRA'I BSOD
NAMS PHUNG PO DPAG MED KYIS, ,GANGS CAN ZHING GI MGON PO YAB
SRAS SOGS, ,BSTAN 'DZIN DAM PA GANG NA SU BZHUGS PA, ,SKU TSE
BRTAN CING MDZAD 'PHRIN RGYAS GYUR CIG ,DGE 'DUN SDE RNAMS BSHAD
SGRUB MI NYAMS SHING, ,RGYAL

BSTAN SPYI DANG CHOS RJE TZONG KHA PA'I, ,RING LUGS PHYOGS DUS
KUN TU RGYAS GYUR TE, ,'GRO KUN PHAN BDE'I DPAL LA SPYOD PAR
SHOG ,KHYAD PAR RGYU SBYOR NGAG DBANG RNAM RGYAL DANG, ,BSAM
'GRUB TSE SGRON LA SOGS NYE 'BREL KUN, ,GNAS SKABS TSE BSOD DPAL
'BYOR RAB RGYAS TE, ,RNAM DAG LAM

BGROD RDZOGS BYANG MYUR THOB SHOG ,CES DANG DANG 'BYOR PAS PHYUG
PA BSTAN GLING TSONG DPON NGAG DBANG RNAM RGYAL DANG, BSAM 'GRUB
TSE SGRON GNYIS NAS BSAM SBYOR DANG BSLANGS KYIS BRGYAD STONG
GSER CHOS GSAR BZHENGS DGYIS PA'I SMON TSIG 'DI LTAR DGOS ZHES
BSKUL NGOR KE'U TSANG SPRUL MING PAS SBYAR BA'O,, ,,` KHRI CHEN
RDO RJE 'CHANG CHEN POR

BLO GROS BZANG PO'I RANG BZHIN NAM MKHA' LA, ,YE SHES TSA ZER
DKYIL 'KHOR YONGS SHAR BAS, ,LUNG RTOGS BSTAN PA'I PAD TSAL RAB
RGYAS TE, ,'GRO KUN RKANG DRUG ZIL MNGAR MYONG BAR SHOG ,RGYAL
SRAS RDO RJE 'CHANG CHEN POR, SKAL BZANG THUB BSTAN 'DOD RGU'I
MCHOG STZOL BAS, ,'JIGS

@734B MED YID BZHIN DBANG GI RGYAL PO DE, MDO SNGAGS BSTAN PA'I
RGYAL MTSAN RTZER BKOD NAS, ,'GRO KUN PHAN BDES RTAG TU 'TSO BAR
SHOG ,RJE BTZUN BLA MA BLO BZANG RNAM GROL RIN PO CHER, CHOS KUN
THUGS LA SHAR BA'I STONG PA'I GZUGS, ,BLO LDAN 'GRO LA STON
PHYIR GANG 'TSAMS KYIS, ,BZANG PO'I 'PHRIN

LAS LHUN GRUB RGYUN MI 'CHAD, ,RNAM GROL MCHOG LA GCIG TU 'BANGS
PAR SHOG ,NGOS RANG LA, BLO BZANG RTZA BA'I BLA MA RIN PO CHE,
,'JAM DBYANGS RGYUD PA'I NGO BOR THAG CHOD PA'I, ,SMON LAM BTAB
PA BZHIN DU SGRUB PA YIS, ,GNAD MTHONG GCIG GIS 'CHING BA KUN
GROL SHOG ,KUN BZANG, BDE

CHEN MI 'GYUR KUN TU BZANG PO YI, ,SNANG BRNYAN BSAM SBYOR DAG
PAS LEGS BSKRUN PAS, ,RNAM KUN KUN BZANG SGRUB LA MTHU LDAN
PA'I, ,MNGON PAR MTHO BA RIM BRGYUD NGES LEGS SHOG ,PO TA LA'I
ZHING BKOD LA, 'GRO LA SPYAN RAS STONG GIS GZIGS PA YI, ,THUGS
RJE'I RNAM ROL 'PHAR BA'I

ZHING MCHOG BCAS, ,BZHENGS PAS BDAG SOGS BRTZE BAS NYER DRANGS
TE, ,SEMS RGYUD DAG PA'I ZHING DU SKYE BAR SHOG ,BDE GSHEGS
BRGYAL BA, GANG GI MTSAN TZAM 'DZIN PA YAN CHAD LA, ,'PHRAL DANG
YUN DU BDE ZHING PHAN NGES PA'I, ,BSAM GYIS MI KHYAB THUGS
BSKYED JI BZHIN DU, ,

BDAG CAG RNAMS LA MNGON DU 'GYUR BAR SHOG ,CES, STON PA BLA MA
TSAD LDAN DANG, ,BSTAN PA DAM CHOS SKYON MED LA, ,DAD 'DUN RDO
RING MDZOD MING PA, ,RIN LHA TSE SGRON 'KHOR BCAS KYIS, ,PHYI
MA'I SKYE BA DRAN GYUR NAS, ,'DI 'DRA'I LEGS BYAS BSKRUN PA'I
TSE, ,BSAM DON YID KYIS

SMON PA'I TSIG ,SMRA BO KE'U TSANG SPRUL MING NGO, , `AOm A'A:
H'Um, GNAS YIG ,LAM GYI RIM PA'I MTHUN RKYEN DPUNG GI TSOGS,
,GANG LA BRTEN NAS MYUR DU RDZOGS PA'I ZHING, ,GSAR DU BSKRUN
PAS TSE RABS 'DI NYID LA, ,TSANG LA MA NOR LAM BZANG MTHAR PHYIN
SHOG ,LEGS TSOGS

MA LUS GCIG GIS 'GRUB PA'I GZHI, BLA MA MCHOD PA'I TSOGS ZHING
'DI BZHENGS PAS, ,GNAS SKABS KUN TU THEG MCHOG BSHES GNYEN GYI,
,BKA' BZHIN SGRUB PAS THUGS BZHED BSKONG BAR SHOG ,GANGS CAN
ZHING GI RNAM 'DREN TZONG KHA PA'I, ,LEGS MDZAD BRGYAD CU'I BKOD
PA 'DI

@735A *, ,BZHENGS PAS, ,MANG THOS GDAMS PAR SHAR BA'I NYAMS LEN
GYIS, ,RGYAL BSTAN 'DZIN PA'I KHUR CHEN THEG PAR SHOG ,CES PA
'DI RNAMS AA YAG DGE TSUL BSOD NAMS BSTAN PA NAS LAM RIM DANG,
BLA MA MCHOD PA GNYIS KYI TSOGS ZHING, TZONG KHA BRGYAD CU'I SKU
THANG BCAS BZHENGS PA'I RGYAB YIG

SMON TSIG TU BLA MA'I NYE GNAS KE'U TSANG SPRUL MING PAS SBYAR
BA'O,, ,,AOm SVA STI, SNYIGS MA'I 'GRO LA CHES CHER THUGS BRTZE
BAS, ,PAD DKAR LTA BUR BSNGAGS PA'I RNAM 'DREN GYIS, ,ZHING 'DIR
MDZAD MCHOG BCU GNYIS BSTAN PA LA, ,SHIN TU DAD PAS TSUL 'DI
LEGS BSKRUN PAS, ,MNGON

MTHO'I LUS BSKYED MAR GYUR DPAL BZANG SOGS, ,'GRO KUN DAL 'BYOR
TSANG BA'I RTEN RNYED NAS, ,TSANG LA MA NOR LAM BZANG SGRUB
MKHAS PAS, ,RING MIN RGYAL BA'I GO 'PHANG THOB PAR SHOG ,CES RDO
RING PHYAG MDZOD RIN CHEN LHA SKYABS NAS MA RGAN DPAL BZANG GI
SKYE RTAGS PANG BLANGS KYIS MDZAD BCU'I

SKU THANG GSAR BZHENGS BGYIS SKABS SMON TSIG TU KE'U TSANG SPRUL
MING PAS DANG BAS SBYAR BA'O,, ,,RANG BZHIN GLO BUR RNAM DAG ZHI
BA'I DBYINGS, ,SNYING RJES DRAG TU BSKYOD BA'I ZUNG 'JUG SKU,
,LHA MCHOG BLA MGON DBYER MED 'KHOR BCAS LA, ,BYANG CHUB SNYING
PO'I BAR DU SKYABS SU MCHI, ,'DIR

'BAD DGE BAS PHAN BDE'I GZHI GCIG PU, ,RGYAL BSTAN TSANG LA MA
NOR DAR ZHING RGYAS, ,DE 'DZIN SKYES BUS 'GRO KUN RJES BZUNG
NAS, ,GTAN BDE LHUN GYIS 'GRUB PA'I 'PHRIN LAS MDZOD, ,KHYAD PAR
DGA' BA BZHI LDAN RIGS KYI GTZO, ,MI 'GYUR DPAL DANG LDAN PA'I
BSOD NAMS

BYI, ,LAS BZHI'I DGE MTSAN YUN RING SPEL BA'I GROGS, ,GCIG TU
BCOL LO RTAG PAR BSKYANG DU GSOL, ,CES DGA' BZHI BA'I BKA' BLON
THA'I JI MI 'GYUR BSOD NAMS LAGS NAS MGON PO PHYAG DRUG 'KHOR
BCAS KYI SKU THANG GSAR BZHENGS MDZAD SKABS 'DOD GSOL ZHIG DGOS
ZHES BKA' PHEBS LTAR BLA MA'I NYE

GNAS BA KE'U TSANG SPRUL MING GIS SBYAR BA'O,, ,,THUGS RJE'I
RANG GZUGS 'PHAGS MCHOG SPYAN RAS GZIGS, ,MNGON SUM GSAL BA'I
DGE TSOGS 'OD ZER GYIS, ,BSAM SPYOD LOG PA'I MUN PA KUN BSAL
NAS, ,BDE LAGS SNANG BAS RTAG TU 'TSO BAR SHOG ,CES RDO RING
RTZIS DPON DON GRUB

@736B TSE DBANG LAGS NAS 'PHAGS MCHOG THUGS RJE CHEN PO'I SKU
THANG GSAR BZHENGS MDZAD PA'I RGYAB YIG TU KE'U TSANG SPRUL PA'I
SKUS SBYAR BA'O,, ,,BLO BZANG DKYIL 'KHOR YE SHES DBYINGS SU
SHAR, ,MDO SNGAGS BSTAN PA'I TSAL RAB RGYAS MDZAD PA'I, ,RTZA
BA'I BLA MA'I SKU GSUNG THUGS GSUM GYIS, ,BDAG GI SGO

GSUM BYIN GYIS BRLAB TU GSOL, ,CES PA 'DI BZHI SDE GRVA RIGS DGE
SLONG BLO BZANG LEGS GRUB KYIS SKYABS GCIG RDO RJE 'CHANG CHEN
PO'I 'DRA THANG GSAR BZHENGS BGYIS SKABS SMON TSIG TU KE'U TSANG
SPRUL MING BLO BZANG 'JAM DBYANGS SMON LAM GYIS SBYAR BA'O,,
,,RAB 'BYAMS GSOL DPON NGAG DBANG BSAM 'GRUB KYIS, ,BCOM LDAN
GDUGS

DKAR SKU BRNYAN 'DI BZHENGS MTHUS, ,RJE BTZUN BLO BZANG THUB
BSTAN RAB RGYAS KYI, ,SKU TSE MDZAD PAS BRGYAN PA RTAG BRTAN
SHOG ,RGYU SBYOR RANG DANG NYE 'BREL PHA MA SOGS, ,GNAS SKABS
NAD GDON DRUD PAS MI 'TSE ZHING, ,TSE BSOD STOBS 'BYOR MTHUN
RKYEN LEGS TSOGS KYIS, ,MTHAR THUG BYANG

CHEN MYUR DU THOB PAR SHOG ,CES CHU BZANG MCHOG SPRUL RIN PO
CHE'I GSOL DPON NGAG DBANG BSAM 'GRUB NAS GONG GSAL SKU BRNYAN
GSAR BZHENGS KYI SMON TSIG 'DI LTA BU ZHIG DGOS ZHES BSKUL MA
MDZAD PA LTAR KE'U TSANG SPRUL MING PAS SBYAR BA'O,, ,,CHOS LDAN
DGE SLONG YE SHES DON GRUB NAS, ,SDIG LTUNG MUN SEL RDO RJE SEMS

DPA'I SKU, ,DAD DANG GUS PA'I SEMS KYIS RAB BZHENGS PAS, ,YANG
YANG DRIN GYIS BSKYANGS PA'I DPAL 'TSO MAS, ,NYER DRANGS RANG
GZHAN 'GRO BA MTHA' DAG GIS, ,MI DGE'I LAS KYIS BSKYED PA'I ZUG
RDU'I RDUL, ,MA LUS THUGS RJE'I CHAB KYIS RAB BSAL NAS, ,RDO
RJE'I SKU MCHOG MYUR DU

THOB PAR SHOG ,`CHOS KYIS 'TSO BA'I YE SHES DON 'GRUB NAS,
,SNYIGS DUS RAB TU BRTZE BA'I BDE GSHEGS BDUN, ,RGYU BSAM SBYOR
BA DAG PAS RAB BSTONG PAS, ,RANG DANG MAR GYUR DRIN CAN DPAL
'TSO MA, ,KUN KYANG SKYE BAR TSANGS SPYOD LDAN PA'I RTEN,
,BRGYUD MAR 'BRAL ZHING DON LDAN RAB

SGRUB PAS, ,LAM STON DAM PA'I MGON GYIS RJES BZUNG STE, ,BDE BAR
GSHEGS PA'I GO 'PHANG MYUR THOB SHOG ,CES CHOS TSUL LDAN PA SPYI
BA DGE SLONG YE SHES DON GRUB NAS SKU THANG GONG GSAL SO SO'I
RGYAB BYANG DU 'DI LTAR DGOS TSUL BSKUL NGOR 7 KE'U TSANG SPRUL
MING GIS RVA SGRENG DGE 'PHEL GLING BLA BRANG DU SBYAR BA'O,, ,,

@737A *, ,'PHAGS PA THUGS RJE CHEN PO PHYAG STONG SPYAN STONG
LA, RGYAL BA KUN GYI THUGS RJE GCIG BSDUS NYID, ,PHYAG SPYAN
STONG DANG LDAN PAR YONGS SHAR BA'I, ,SKU MCHOG BZHENGS MTHUS
YON BDAG BKRA SHIS SOGS, ,RNAM KUN THUGS RJE'I SKYABS 'OG TSUD
PAR SHOG ,BDE BA CAN KYI ZHING

BKOD LA, RNAM DAG ZHING GI GTZO BO BDE CAN ZHES, ,YONGS GRAGS JI
BZHIN RI MOR BKOD PA'I DGES, ,YON BDAG BKRA SHIS DON GRUB LA
SOGS PA, ,ZHING DER THOGS MED RDZUS TE SKYE BAR SHOG ,SGROL MA
LA, MYUR MDZAD DPA' MO SENG LDENG NAGS SGROL DANG, ,BDE BAR
GSHEGS

BRGYAD SKU GZUGS LEGS BZHENGS PAS, ,LAS NYON SDUG BSNGAL 'JIGS
LAS THAR BA DANG, ,'GRO LA PHAN BDE'I BDEN TSIG 'GRUB PAR SHOG
,YE SHES KYI MKHA' 'GRO SENG GDOD MA LA, CHOS DBYINGS MKHA' LA
SPYOD PA'I YE SHES KYI, ,RANG BZHIN MI 'JIGS SENG GE'I GDONG CAN
GYIS, ,RGYU

SBYOR YON BDAG PHYI NANG NYER 'TSE LAS, ,BSRUNG SKYOBS RNAM
BZHI'I 'PHRIN LAS RTAG TU MDZOD, ,BDE CAN ZHING BKOD LA, GANG DU
SKYES PA TZAM GYIS BDE BA'I RTZAL, ,YONGS RDZOGS BDE CAN ZHING
BKOD 'DI BZHENGS PAS, ,PHUN TSOGS DPAL SGRON RING MIN PADMA'I
NANG, ,RDZUS TE SKYES NAS

DON GNYIS MTHAR PHYIN SHOG ,GA-YU LO BKOD PA'I ZHING BKOD LA,
GA-YU YI LO 'DAB RGYAS 'DRA'I ZHING BKOD 'DI, ,BZHENGS PA'I DGE
SEMS 'OD DKAR SHAR MA THAG ,SGRIB PA'I MUN SEL SDIG PA'I TSA
GDUNG LAS, ,RNAM GROL KHANG BZANG BSIL GRIB MYUR THOB SHOG
,THUGS RJE CHEN PO LA,

THUGS RJE'I SPYAN DANG THABS MKHAS SPYAN STONG GIS, ,'GRO LA
RTAG TU GZIGS SHING 'DREN MDZAD PA'I, ,SKU MCHOG BZHENGS PA'I
PHUN TSOGS DPAL SGRON NYID, ,TSAD MED THUGS RJE'I CHAB KYIS 'TSO
BAR SHOG ,SANGS RGYAS SUM CU SO LNGA LA, LNGA YI LHAG PA'I BDE
GSHEGS SUM CU'I

GRANGS, ,RNAM DAG GZIGS NGO JI BZHIN DRIS PA YIS, ,PHUN TSOGS
DPAL SGRON BDE GSHEGS BSTAN PA LA, ,RAB TU BYUNG STE DAM CHOS
'DZIN PAR SHOG ,SMAN BLA BDE GSHEGS BRGYAD LA, SNYIGS DUS 'GRO
MGON BDE GSHEGS MCHED BRGYAD KYIS, ,SKU MCHOG MTSAN DPAS BRGYAN

@738B PA 'DI BZHENGS PAS, ,PHUN TSOGS DPAL SGRON SKYON MED TSE
RABS BRGYUD, ,RNAM 'DREN BDE GSHEGS GO 'PHANG MYUR THOB SHOG,
`CHOS SKU GCIG NYID THUGS RJE 'PHRIN LAS KYIS, ,GANG 'DUL BZHIN
LAG SNA TSOGS SKUR BSTAN NAS, ,THA MAL LUS LA LHAG PAR BYIN
BRLABS PA'I

LHA TSOGS YONGS 'DU'I LJON PA RTAG BRTAN SHOG, ,,SDE SNOD GSUM
LA SBYANGS PA MI DMAN ZHING, ,BSLAB GSUM RNAM DAG 'DUS SDE RAB
RGYAS NAS, ,NGO MTSAR RMAD BYUNG CHOS KYI RGYAL PO YI, ,BSHAD
SGRUB RNAM THAR GTZANG MA GONG 'PHEL SHOG, ` BDE GSHEGS SKU
BZHENGS RIM GRO

BGYIS PA'I MTHUS, ,JI LTAR 'DOD PA BZHIN DU BU BYUNG STE, , TSE
DANG BSOD NAMS DPAL 'BYOR MTHAR PHYIN TE, ,RTAG TU BDE LEGS DPAL
LA SPYOD PAR SHOG, ,,` ZHING MCHOG BLA NA MED PA'I BDE BA CAN,
,LEGS BRIS DPAL LA SPYOD PA'I SKAL BZANG RNAMS, ,ZHING DER SKYES
NAS

THOG MED RDZU 'PHRUL GYIS, ,'GRO KUN RJES 'DZIN SANGS RGYAS
'GRUB PAR SHOG ,CES PA 'DI NI GNAS BRTAN RAB 'BYOR LAGS KYIS
BSKUL NGOR KE'U TSANG SPRUL MING PAS SBYAR BA'O,, ` AOm SVA STI,
SKAL BZANG YONGS LA 'CHI MED BDUD RTZI'I RGYUN, ,RGYUN MI 'CHAD
PAR STZOL BA'I DGA' STON MCHOG ,

MCHOG SBYIN MA DANG TSE MGON RNAM PAR RGYAL, ,RGYAL MCHOG BLA
MA'I SKU TSE YUN DU SPEL, ,`BDE BAR GSHEGS PA SUM CU SO LNGA YI,
,SNGON GYI THUGS BSKYED DUS SU SMIN PA LAS, ,BDAG CAG SNYIGS
MA'I BSAM DAN NYES SPYOD RNAMS, ,NYE BAR ZHI BAR BYIN GYIS BRLAB
TU GSOL,

` DUS GSUM RGYAL BA'I YUM GYUR 'PHRIN LAS MA, ,'JIGS CHEN BRGYAD
LAS SGROL BA'I SKYOBS BYED MA, ,KHYED LA RTZE GCIG YID KYIS GSOL
'DEBS LA, ,BDAG SOGS 'GRO KUN DES PAR DRANG DU GSOL, , ` DGA'
LDAN LHA BRGYA'I COD PAn BYAMS MGON GYIS, ,THUGS RJE'I CHU

'DZIN MDUN DU 'KHRIGS PA'I DBUS, ,RIN CHEN KHRI STENG CHOS RJE
BLO BZANG GRAGS, ,YAB SRAS DGYIS BZHIN BZHUGS PA SKAL BA BZANG,
,BSOD NAMS ZHING MCHOG LEGS PAR SGRUB PA'I DGES, ,RGYAL BSTAN
SNYING PO DAR ZHING RGYAS PA DANG, ,BSTAN 'DZIN ZHABS BRTAN 'DUS
SDE'I

@739A *, ,'CHAD NYAN 'PHEL, ,'GRO KUN BDE LEGS DPAL LA SPYOD PAR
SHOG ,KHYAD PAR RGYU SBYOR GNAD GCOD MI MYONG ZHING, ,DANG PA'I
SEMS KYIS SHI 'PHOS GYUR MA THAG ,RGYAL TSAB BYAMS MGON YAB SRAS
ZHABS DRUNG DU, ,THEG CHEN CHOS KYI DGA' STON MYONG BAR

SHOG ,CES RVA SGRENG ZHABS GRAS DAD LDAN DGE TSUL NGAG DBANG
THABS MKHAS NAS SNGON TSUD KYI PHYI MA'I SKYE RTAGS SU DMIGS NAS
DGA' LDAN LHA BRGYA MA'I ZHAL THANG GSAR BZHENGS BGYIS SKABS
SMON TSIG DGOS ZHES BSKUL NGOR KE'U TSANG SPRUL MING PAS SBYAR
BA'O,, ,, ` SKYABS GNAS MA LUS DBUS PA'I BLA MA MCHOG ,MCHOG TU
MI 'GYUR

DAD GUS BSOD NAMS ZHING, ,ZHING BZANG BSKRUN PA'I BSOD NAMS DGE
BA LAS, ,LAS SGRIB BYANG ZHING ZHING MCHOG 'GRUB PAR SHOG ,CES
DAD STOBS RNAM DPYOD LDAN BA PHA LHA'I BLA MA DRUNG YIG LAGS NAS
BLA MCHOD TSOGS ZHING GSAR BZHENGS MDZAD PA'I SMON TSIG TU KE'U
TSANG SPRUL MING PAS SBYAR BA'O,, ,,

` 'DI BZHENGS DGE BAS TSE 'DAS SGROL MA SKYID, ,NGO MTSAR RMAD
BYUNG BKOD DU SKYES MA THAG ,RGYAL BA SING GE'I DNGOS RDZAS
BRDUNGS TE, ,RING MIN 'TSANG RGYA'I LUNG BSTAN THOB PAR SHOG
,CES 'DAM BRGYA DPON DAD LDAN BAG GRO NAS TSE 'DAS SGROL MA
SKYID KYI SKYE RTAGS SU, RGYAL BA SENGGE'I NGA RO'I SKU THANG
GSAR

BZHENGS BGYIS PA'I SMON TSIG TU KE'U TSANG SPRUL MING PAS SBYAR
BA'O,, ,, 7 MI 'GYUR CHOS DBYINGS BDE BA CHEN PO'I DANG, ,KHRO
RGYAL GAR DGU'I NYAMS LDAN SKUR BZHENGS PA, ,MTHONG THOS DRAN
PA'I MOD LA BDUD BZHI'I DPUNG, ,RAB BCOM RTA SKAD PHYOGS BCUR
SGROG PAR SHOG ,CES DAD LDAN JO

RING PHYAG MDZOD TSE RING RDO RJE NAS RGYUD GYI DAD RTEN DU RTA
MGRIN GSANG SGRUB GYI SKU THANG GSAR BZHENGS BGYIS PA'I SMON
TSIG TU KE'U TSANG SPRUL MING PAS SBYAR BA'O,, ,,THUB DBANG LA,
BSKAL BZANG RNAM 'DREN BZHI PA ZAS GTZANG SRAS, ,BYAMS PA LA,
RGYAL TSAB DAM PA RJE BTZUN MI PHAM MGON, ,'JAM DBYANGS LA,
RGYAL BA'I MKHYEN

RAB KUN SDUS 'JAM DPAL DBYANGS, ,KLU SGRUB LA, ZAB MO'I DON
GZIGS 'PHAGS MCHOG KLU SGRUB ZHABS, ,'PHAGS PA LHA LA, DE SRAS
THU BO AA'RYA DE BA'I ZHABS, ,THOGS MED LA, RGYAL BAS LUNG BSTAN
'PHAGS PA THOGS MED ZHABS, ,DBYIG GNYEN LA, 'DZAM GLING MKHAS
PA'I GTZUG RGYAN

@740B DBYIG GI BSNYEN, ,PHYOGS GLANG LA, 'PHAGS PAS RJES BZUNG
PHYOGS KYI GLANG PO'I ZHABS, ,CHOS GRAGS LA, RIGS PA'I DBANG
PHYUG DPAL LDAN CHOS GRAGS ZHABS, ,YON TAN 'OD LA, 'DUL BA RGYA
MTSO'I MNGA' BDAG YON TAN 'OD, ,SH'AKA 'OD LA, THAR PA'I LAM
STON RGYAL SRAS SH'AKYA 'OD, ,BLO BRTAN LA, RNAM

RIG GZHUNG DON SMRA MKHAS BLO BRTAN ZHABS, ,PAn CHEN SH'AKYA
SH'I LA, TSOGS PA'I CHOS SPYOD RGYAS MDZAD SH'AKYA'I DPAL,
,'PHAGS PA RNAM GROL SDENG, DBU MA'I LAM BRNYES 'PHAGS PA RNAM
GROL SDE, ,BTZUN PA RNAM GROL SDEM DAD PA'I SAR GNAS BTZUN PA
RNAM GROL SDE, ,SLOB DPON ZHI MTSOR, ,SDA DAR BSTAN PA'I

BDAG PO ZHI BA MTSO, ,KA MA LA SHI LAR, LTA NGAN MUN SEL KA MA
LA SHI LA, ,SENG BZANG LA, LAM MCHOG SHER PHYIN RGYAS MDZAD SENG
BZANG ZHABS, ,GSER GLING PAR, BYANG CHUB THUGS LA MNGA' BRNYES
GSER GLING PA, ,SANGS RGYAS BSKYANGS LA, THAL 'GYUR SHING RTA'I
SROL 'BYED SANGS RGYAS BSKYANGS,,

ZLA BA GRAGS PAR, 'PHAGS PA'I DGONGS PA GSAL MDZAD ZLA BA GRAGS,
,ZHI BA LHAR, SEMS DPA' CHEN PO RGYAL SRAS ZHI BA LHA, ,SLOB
DPON DPA' BOR, ,PHYOGS LAS RNAM RGYAL MKHAS MCHOG DPA' BO CHE,
,LEGS LDAN 'BYED LA, LEGS LDAN RANG RGYUD SHING RTA'I SROL 'BYED
MKHAN, ,YE SHES SNYING POR, BDEN

GNYIS GSAL MDZAD YE SHES SNYING PO'I ZHABS, ,RGYAL BA SENG GE'I
NGA RO LA, BCOM LDAN BDE GSHEGS SENG GE'I NGA RO'I MTSAN, ,JO BO
AA TI SHA LA, LNGA BRGYA'I GTZUG RGYAN DPAL LDAN MAR ME MDZAD,
,'BROM STON LA, BKA' GDAMS BSTAN PA'I MES PO 'BROM STON RJE,
,RDOG LEGS PA'I SHES RAB

LA, LUNG RIGS SKYES SBYANGS LEGS PA'I SHES RABS ZHABS, ,RJE
TZONG KHA PA LA, GANGS CAN SHING RTA'I SROL 'BYED TZONG KHA PA,
,RGYAL TSAB RJER, DNGOS STOBS RIGS PA'I DBANG PHYUG RGYAL TSAB
RJE, ,MKHAS GRUB RJER, MDO SNGAGS BSTAN PA'I BDAG PO MKHAS GRUB
RJE, ,DGE 'DUN GRUB PAR, KUN

MKHYEN RGYAL BA'I DBANG PO DGE 'DUN GRUB, ,BYAMS CHEN CHOS RJER,
BSHES BSNYEN MCHOG GYUR BYAMS CHEN CHOS KYI RJE, ,KUN MKHYEN
PAR, CHOS TSUL KUN MKHYEN BLO GROS RIN SENG ZHABS, ,RJE BTZUN
PAR, ,'JAM MGON LUNG RTOGS CHOS KYI RGYAL MTSAN 'DZIN, ,BDE LEGS
NYI MAR, 'DUL BA'I@741A *, ,MNGA' BDAG BDE LEGS NYI MA'I ZHABS, ,DRUNG CHEN PAR,
CHOS MDON LEGS BSHAD DNGOS GRUB RGYA MTSO'I GTER, ,SHANG PA NAM
RGYAN LA, YUM STON GSAL MDZAD NAM MKHA' RGYAL MTSAN DPAL, ,SHES
RAB DBANG PO LA, DBU MA'I LAM GZIGS SHES RAB DBANG PO MCHOG ,PAn
CHEN MOS RGYAN LA, BLO

BZANG CHOS KYI RGYAL MTSAN 'DZIN PA'I RJE, ,SKYABS GCIG RDO RJE
CHEN POR, RDO RJE 'CHANG DNGOS BSTAN PA RAB RGYAS RJE, ,'DZAM
DKAR LA, 'JAM DBYANGS MKHYEN PA'I DKYIL 'KHOR 'OD DKAR CAN,
,SGROL DKAR LA, TSE SBYIN GANGS RI'I MDANGS 'DZIN TA RE MA,
,PHYAG DRUG BAR, GDUG CAN TSAR GCOD MYUR

MDZAD YE SHES MGON, ,CHOS RGYAL LA, KHAMS GSUM ZIL GNON DAM CAN
GSHIN RJE'I RGYAL, ,RNAM SRAS LA, 'DOD DGU'I CHAR 'BEBS RGYAL
CHEN RNAM THOS SRAS, ,TSE RING DRUG SKOR LA, RGYA NAG SNGON
BYUNG TSE RING DRUG BKOD 'DIR, ,CHOS MTHUN BKRA SHIS TSE RING
BAG PHABS SHOG ,MTHUN

RNAM BZHI LA, RGYA GAR SNGON RABS MTHUN BZHI'I GZUGS BKOD 'DI,
,DGE 'PHEL BLO MTHUN RAB GUS BKRA SHIS SHOG ,CES PA 'DI NI SENG
BSAM GZIM CHUNG YANG THOG GI RGYAL SRAS LHA KHANG GI SDEBS BRIS
PAn GRUB RNAMS KYI MTSAN BYANG DU KE'U TSANG SPRUL MING PAS
SBYAR BA'O,, ,,AOm SVA STI, GTZUG NA ZLA 'DZIN

MIG STONG CAN DANG SKYE RGU'I BDAG PO MNGA' LNGA PA, ,GNYI
'THUNG GLANG PO'I GDONG CAN GZHON NU SNANG BYED GA BUR 'DZIN
SOGS KYIS, ,SRID NA DREGS PA'I RNAM 'GYUR YONGS BTANG KHYOD
ZHABS GTZUG NA GUS MCHOD PAS, ,THUB DBANG LHA YI LHA LA PHYAG
'TSAL MTHONG BA'I MOD LA KUN GROL

MDZOD, ,MKHYEN BRTZE'I GTING MTHA' ZAB CING RGYA CHE BYANG CHUB
SPYOD PA'I RLABS CHEN GA-YO, ,LEGS BSHAD RIN CHEN KUN GYI 'BYUNG
GNAS RGYAL SRAS THU BO BYAMS 'JAM DBYANGS, ,BDE GSHEGS GSUNG RAB
PADMO KHA PHYE SKAL BZANG BUNG BA MGRON DU BKUG ,THEG MCHOG BDUD
RTZI'I

DGA' STON 'GYED MKHAS KLU SGRUB THOGS MED BCAS LA 'DUD, ,CHEN
PO'I LUGS BZUNG RNAM DPYOD THUR MAS BLO GSAL YONGS KYI MIG 'BYED
CING, ,SRID BDE'I DPAL GYIS NGO MTSAR TZAM MIN 'DZAM GLING MCHOG
TU MDZES BYED RGYAN, ,YONGS RDZOGS THUB BSTAN BSHAD SGRUB RTZAL
GYIS

@742B PHYOGS LAS RNAM RGYAL DGE MTSAN 'DZIN, ,RNAM DKAR BKA'
DRIN RJES SU DRAN PAS 'PHAGS YUL MKHAS DBANG RNAMS LA 'DUD,
,BSTAN 'GRO'I GNYEN GCIG RJE BTZUN BLA MA MCHOG ,SNYING STOBS
SPYOD PA RGYA MTSO'I MTHAR SON TE, ,NGO MTSAR RMAD BYUNG BKOD DU
SANGS RGYAS PA, ,RGYAL BU SENG

GE'I NGA ROR GUS PHYAG 'TSAL, ,GANG SKU 'KHOR BCAS RNAM BKRA RI
MO'I GZUGS, ,SPEL LEGS MTSON GYI MDANGS LDAN BSKRUN PA'I DGAS,
,BLO BZANG RGYAL BSTAN BDUD RTZIS KUN KHYAB STE, ,'GRO BA KUN
GYIS RTAG TU LONGS SPYOD SHOG ,RNAM DAG DGE 'DUN DBYAR MTSO LTAR
'PHEL ZHING, ,

BSTAN 'DZIN SPYI DANG SKYES MCHOG SPRUL PA'I SKU, ,SRID MTHA'
ZHABS BRTAN BSHAD SGRUB MTHAR PHYIN NAS, ,RNAM THAR GTZANG MAS
PHYOGS KUN KHYAB GYUR CIG ,KUN MKHYEN THAR PA'I LAM SROL 'KHRUL
MED GANG, ,BSTAN BCOS LEGS BSHAD SNYING PO LAS GZHAN CI, ,GZUR
GNAS BLO LDAN DON

GNYER CAN YONG NA, ,BSTAN DON NGES RNYED SGRUB PA LHUR LEN CIG
,CES PA 'DI NI SER BSAM GZIMS CHUD YANG THOG RGYAL SRAS LHA
KHANG GI LDEB BRIS SMON TSIG TU KE'U TSANG SPRUL MING PAS SBYAR
BA'O,, ,,RJE BTZUN BLA MA YAB SRAS ZHAL SPROD KYI, ,BRIS SKU
MTHONG BA DON LDAN BZHENGS PA'I DGES, ,BKA' GDAMS

BSHAD SGRUB BSTAN PA DAR BA DANG, ,BDAG SOGS SKYE KUN 'BRAL MED
RJES 'DZIN SHOG ,CES DANG DAM 'GYUR MED TSA BA BLA MA BYANG CHUB
TSUL KHRIMS NAS DAD RTEN DU RJE BTZUN RTZA BA'I BLA MA BLO BZANG
RNAM GROL DPAL BZANG PO DANG NGOS GNYIS ZHAL SPROD KYI SKU THANG
GSAR BZHENGS BGYIS PA'I SMON TSIG TU KE'U TSANG SPRUL MING PAS
SBYAR BA'O,, ,,

DGA' LDAN LHA BRGYA'I GTZUG RGYAN CHOS KYI RJE, ,YAB SRAS BSOD
NAMS ZHING DU LEGS BSKRUN PAS, ,BDAG SOGS TSOGS GNYIS NYAMS LEN
MTHAR PHYIN TE, ,RGYAN BSTAN MDO SNGAGS DAR ZHING RGYAS PAR SHOG
,CES DAD LDAN SPONG BA PA DGE SLONG CHOS BZANG NAS DGA' LDAN LHA
BRGYA MA'I SKU THANG GSAR

BZHENGS KYI SMON TSIG 'DI LTAR DGOS ZHES BSKUL NGOR KE'U TSANG
SPRUL MING PAS SBYAR BA'O,, ,,` LTUNG BSHAGS LA, BDE GSHEGS
SANGS RGYAS SO LNGA 'DI BZHENGS PAS, ,TSE 'DAS RDO RJE LHA
SKYABS ZHES BGYI BAS, ,SDIG SGRIB KUN BYANG RTEN BZANG RIM
BRGYUD DE, ,BYANG CHUB LUNG BSTAN DBUGS

@743A *, ,'BYUNG THOB PAR SHOG ,GNAS BCU LA, STON DANG BSTAN
'DZIN GNAS BRTAN BCU DRUG SOGS, ,LEGS BRIS DGE BAS DAL 'BYOR
RTEN THOB NAS, ,KHRIMS LDAN THOS BSAM SGOM PA'I BYA BA YIS, ,BLA
MED RDZOGS PA'I BYANG CHUB MYUR THOB SHOG ,RJE GZIGS PA LNGA
LDAN DANG MI 'KHRUGS

PAR, BDE CHEN YE SHES GZIGS PA LNGA LDAN DANG, ,BCOM LDAN RDO
RJE MI 'KHRUGS 'DI BZHENGS BAS, ,SKYE KUN BSHES GNYEN DAM PAS
RJES BZUNG STE, ,TSANGS SPYOD RNAM DAG LAM BZANG SGRUB PAR SHOG
,'PHAGS PA THUGS RJE CHEN POR, BCU GCIG ZHAL BZANG PHYAG SPYAN
STONG MNGA'

PA, ,RAB BZHENGS DGE BAS RDO RJE LHA SKYABS SOGS, ,RNAM DAG
ZHING DU 'PHAGS PAS RJES BZUNG STE, ,ZAB RGYAS THEG MCHOG CHOS
LA SPYOD PAR SHOG ,SHAMBHA LA'I ZHING BKOD LA, RIGS LDAN RIGS
KYI 'KHOR SGYUR GRONG KHYER MCHOG ,LEGS BSKRUN DGE BAS RING MIN
SHAMBHA LAR, ,BLA

MED RDO RJE'I RNAL 'BYOR LA BRTEN NAS, ,DPAL LDAN DANG PO'I
SANGS RGYAS MNGON GYUR SHOG ,CES RDO RING PHYAG MDZOD TSE 'DAS
RDO RJE LHA SKYABS DE NYID KYI SKYE RTAGS BRIS SKU RNAMS GSAR
BZHENGS BGYIS SKABS RGYAB YIG SMON TSIG 'DI LTAR DGOS ZHES RJES
'JUG RNAMS NAS BSKUL NGOR KE'U TSANG SPRUL MING PAS SBYAR BA'O,,
,,BLA MA RNAMS PA,

RDZOGS BYANG GNAS LUGS NGES DON BLA MA GANG, ,GANG 'DUL SKUR
BSTAN DRANG DON BLA MA LHA, ,LHA TSOGS 'DUS ZHAL RTZA BA'I BLA
MA MCHOG ,MCHOG TU BKA' DRIN CAN GYI BLA MA MCHOD, ,`'JAM DKAR
LA, RAB DKAR LHAG BSAM 'O MTSO 'KHYIL BA'I DBUS, ,RAB RGYAS THEG
MCHOG PAD ZLA'I

GDAN STENG DU, ,RAB MDZES 'JAM DKAR GZHON NU'I SKUR ROL BAS,
,RAB BRTZIS RJES BZUNG MCHOG THUN DNGOS GRUB STZOL, ,'JIGS BYED
LA, CHOS KUN GZIGS PA'I YE SHES ME DPUNG DBUS, ,CHOS DBYINGS
'JIGS MDZAD KHRO RGYAL SKUR BZHENGS PAS, ,CHOS MCHOG BLO BZANG
SPEL

BA'I MTHU CHEN BSKYED, ,CHOS NYID BDE CHEN ZUNG 'JUG DENG 'DIR
STZOL, ,LCANG SRING LA, BSTAN DGRA DMIGS MED BSGRAL BA'I RO
KHRAG DBUS, ,BSTAN BSRUNG DREGS PA LCAM SRING 'KHOR BCAS ROL,
,BSTAN 'DZIN RE BA SGRUB PA'I GROGS BCOL NA, ,BSTAN SKYONG LAS
BZHI'I 'PHRIN LAS

@744B THOG MED SGRUB, ,CES RANG GI NYE 'KHOR BA CHOS LA MOS BLO
THOB PA CHOS MDZED BLO BZANG MTHU CHEN NAS GONG GSAL DRIN CAN
RTZA BA'I BLA MA DANG 'DOD LHA RNAMS KYI SKU THANG GSAR BZHENGS
SKABS, RGYAB YIG SMON TSIG TU KE'U TSANG SPRUL MING PAS SBYAR
BA'O,, ,,SHAMBHA LA'I ZHING BKOD LA, BYANG PHYOGS K'A LA PA YI
GRONG KHYER ZHES, ,RGYAL SRAS

DPA' BO'I GAR ROL ZHING BKOD 'DI, ,BZHENGS PAS BYED PO NYE 'BREL
SHAMBHA LAR, ,SKYE ZHING SENG GE BRGYA BAS RJES BZUNG SHOG ,CES
DANG STOBS LDAN PAR SGRENG BLA BRANG GI GNYER BA DGE SLONG BSOD
NAMS 'PHRIN LAS KYIS SHAMBHA LA'I ZHING BKOD KYI SKU THANG GSAR
BZHENGS BGYIS PA'I SMON TSIG TU KE'U TSANG SPRUL MING PAS SBYAR
BA'O,, ,,

` RNAM DKAR DGE RTZA 'DIS GTZOS LAGS TSOGS GCIG BSDUS KYI MTHUS
RGYAL BSTAN DAR ZHING 'GRO KUN BDE BA DANG, KHYAD PAR CHOS KYI
RGYAL PO TZONG KHA PA CHEN PO'I GCIG TU DGE BA'I LUGS SROL 'DZIN
PA'I BYED PO KHAMS TSAN 'DI NYID KYI BYON DANG 'BYON 'GYUR GYI
THOS BSAM SGOM

GSUM PAR 'CHANG RTZOD RTZOM GSUM LA RTAG TU GZHOL BA'I DGE 'DUN
'DUS PA'I TSOGS RNAMS 'PHEL ZHING RGYAS PA DANG, DPAL LDAN BLA
MA DAM PA RNAMS BGRANGS YAS BSKAL BRGYAR SKU TSE MCHOG TU BRTAN
CING RNAM DKAR GYI MDZAD 'PHRIN LHUN GRUB RGYUN MA'I CHAD PAS
MTHA' DBUS KYI

GDUL BYA MTHA' DAG SMIN GROL GYI LAM BZANG 'DIR 'GOD PAR BYIN
GYIS RLABS TU GSOL, ,GNAS SKABS SU YANG CHAGS SDANG RMONGS GSUM
NAD GDON DBUL PHONGS SOGS BAR CHAD MI MTHUN PHYOGS RNAMS NYE BAR
ZHI ZHING, MTHUN RKYEN TSE BSOD DPAL 'BYOR LONGS SPYOD MNGA'
THANG SNYAN

GRAGS MTHU STOBS DBANG PHYUG SOGS LAGS TSOGS THAMS CAD DAR RGYAS
YUN RING DU GNAS PAS MTHAR THUG ZUNG 'JUG RDO RJE 'CHANG GI GO
'PHANG BDE BLAG TU THOB PA SOGS MDOR NA BSTAN 'DZIN DAM PA'I BLA
SPRUL DGE 'DUN DANG BCAS PA'I DGONGS BZHED MTHA' DAG DGONGS

PA TZAM GYIS BDE BLAG TU 'GRUB PA'I RGYUR GYUR CIG ,CES GANG 'OS
'JUGS LA KHAMS TSAN GYI RJE RIN PO CHE'I SKU GSAR BZHENGS SKABS
GZUNGS BZHUGS SMON TSIG TU KE'U TSANG SPRUL MING PAS SBYAR
BA'O,, ,,