*, ,(DPAL 'KHOR LO BSDOM PA BDE MCHOG DRIL BU BA'I LUS DKYIL GYI SHIS
BRJOD BZHUGS SO), , #, ,RAB YANG NAM MKHA'I TIL GYIS GANG BU BZHIN,
,YONGS SU GANG BA'I BDE MCHOG LHA TSOGS NI, ,KHA

CIG ME TOG SNA TSOGS CHAR 'BEBS SHING, ,LA LA BKRA SHIS GDANGS SNYAN
GLU RU LEN, ,GZHAN DAG BGEGS DPUNGS 'JOMS PA'I 'PHRIN LAS KYIS, ,KHYOD
LA RTAG TU DPAL GNAS MDZAD PA

'DI, ,SHES PAR GYIS LA YID BDE SKYED CIG DANG, ,SHIS BRJOD PHRENG BA
BDAG GIS BSGRAGS PAR BYA, ,RMAD BYUNG MTSAN DPE'I DPAL 'BAR LONGS
SPYOD RDZOGS, ,KHA SBYOR BDE STONG RO LA RTAG ROL

ZHING, ,DMIGS MED THUGS RJES ZHI BA'I MTHA' SPANGS PA, ,RGYAL BA YAN
LAG BDUN LDAN LA PHYAG 'TSAL, ,GSANG BA KUN GYI MDZOD 'DZIN GSANG
BA'I BDAG ,SA RA HA DANG KLU SGRUB SHA BA RI, ,

L'U YI BA DANG T'A RI KA BA DANG, ,RDO RJE DRIL BU PA DANG RUS SBAL
ZHABS, ,DZA LAN DhA RA PA DANG NAG PO PA, ,GU HYA PA DANG RNAM
RGYAL ZHABS DANG NI, ,TE LO NA RO LA SOGS BLA MA LA, ,DGE MTSAN JI
SNYED

MCHIS PA'I BKRA SHES DES, ,DNGOS DANG BRGYUD PA'I BLA MA MCHOG
RNAMS KYI, ,DRI MED RNAM THAR JI BZHIN ZIN PA DANG, ,BYIN RLABS ZHUGS
PAS 'KHOR LO BDE MCHOG GI ,BSTAN PA RGYAS PAR BYED PA'I

@131B BKRA SHIS SHOG ,BDE CHEN RGYAL PO HE RU KA DPAL DANG, ,BDE BA'I
MCHOG SBYIN RDO RJE PHAG MO GNYIS, ,DPYID DANG THIG LE'I SBYOR BA LA
ZHUGS NAS, ,THABS SHES MNYAM PAR SBYOR BA'I BKRA SHIS

NGAS, ,KHYED KYI BDE STONG DBYER MED RGYAS MDZAD NAS, ,SHES BYA'I
'KHOR LO THAMS CAD LHAN SKYES BDER, ,YONGS SU SDOM BYED 'KHOR LO
SDOM PA YI, ,LHAN SKYES BDE BA'I BKRA SHIS RGYAS BYED SHOG ,

RNAL 'BYOR MA RGYUD DUNG PHYUR PHRAG GCIG DANG, ,BYE BA PHRAG
DRUG GSUNGS PA'I NANG NAS NI, ,RGYAL MTSAN TOG LTAR MTHO BA'I RGYUD
KYI MCHOG ,DPAL LDAN 'KHOR LO SDOM PA'I RGYUD RNAMS LA, ,DGE

MTSAN JI SNYED MCHIS PA'I BKRA SHIS DES, ,KHYED LA CHOS KYI 'BYOR BA
RGYAS PA DANG, ,CHOS KYI MI MTHUN PHYOGS KUN ZAD GYUR TE, ,PHUN
TSOGS DPAL 'BYOR RGYAS PA'I BKRA SHIS SHOG ,SNYING KHA'I

PHYOGS BZHIR SGRA GROL GZUGS MDZES PA'I, ,MKHA' 'GRO L'A MA DU MA
SKYES GZUGS CAN MA, ,PADMA'I MTSO LA NGANG BA'I TSOGS 'DU BZHIN, ,DAM
TSIG CAN GYI GNAS SU LEGS 'DUS NAS, ,

BRTZE BA'I MA DANG SRID MO JI BZHIN DU, ,RTAG TU SGRUB PA PO YAm GROGS
MDZAD NAS, ,KHYED KYI TING 'DZIN SHES RAB LONGS SPYOD TSE, ,YON TAN
MA LUS RGYAS BYED BKRA SHIS SHOG ,GANG ZHIG BSTEN LA

YON TAN MANG GSUNGS PA, ,BDUD RTZI LNGA YI BCUD KYIS RAB GANG BA'I,
,SNYING KHA'I 'TSAMS BZHIR GNAS PA'I THOD PA LA, ,DGE MTSAN JI SNYED
MCHIS PA'I BKRA SHIS DES, ,KHYED LA BGEGS

KYI BAR CHAD ZHI BA DANG, ,MKHA' 'GRO MA RNAMS DGYES PAR 'GYUR BA
DANG, ,BYANG SEMS 'PHEL BA'I DNGOS GRUB MYUR BA YI, ,BKRA SHIS DAM PAR
RAB TU RGYAS PAR SHOG ,GNAS DANG NYE BA'I @132A *, ,GNAS NA BZHUGS PA
YI, ,DPA' BO'I DBANG PHYUG DPA' MO'I DBANG PHYUG MA, ,MKHA' LA SPYOD
PA'I DPA' BO YAB YUM LA, ,DGE MTSAN JI SNYED MCHIS PA'I BKRA SHIS DES

KHYED KYI DRAG PO'I LAS KUN 'GRUB PA DANG, ,THUGS KYI RIGS KYI SNGAGS
SKYES ZHING SKYES SOGS, ,PHO NYA'I GROGS DANG MYUR DU 'DUS PA LAS,
,BDE BA'I DGA' STON 'BAR BA'I BKRA SHIS SHOG ,

ZHING DANG NYE BA'I ZHING DANG 'DUN RTOG DANG, ,NYE BA'I 'DUN RTOG
RNAMS NA BZHUGS PA YI, ,SA LA SPYOD PA'I DPA' BO YAB YUM LA, ,DGE MTSAN
JI SNYED MCHIS PA'I BKRA SHIS DES, ,KHYED KYI DBANG GI

LAS KUN 'GRUB PA DANG, ,GSUNG GI RIGS KYI SNGAGS SKYES ZHING SKYES
SOGS, ,PHO NYA'I GROGS DANG MYUR DU 'DUS PA LAS, ,BDE BA'I DGA' STON
'BAR BA'I BKRA SHIS SHOG ,'DU DANG NYE BA'I

'DU BA DUR KHROD DANG, ,NYE BA'I DUR KHROD RNAMS NA BZHUGS PA YIS,
,SA 'OG SPYOD PA'I DPA' BO YAB YUM LA, ,DGE MTSAN JI SNYED MCHIS PA'I
BKRA SHIS DES, ,KHYOD KYI ZHI BA'I LAS KUN

'GRUB PA DANG, ,SKU YI RIGS KYI SNGAGS SKYES ZHING SKYES SOGS, ,PHO
NYA'I GROGS DANG MYUR DU 'DUS PA LAS, ,BDE BA'I DGA' STON 'BAR BA'I BKRA
SHIS SHOG ,KHA LA SOGS PA DBANG PO'I

SGO RNAMS SU, ,RO YI GDAN LA BRJID PA'I GA-YAS BRKYANGS KYIS, ,RAB TU
BZHUGS PA'I MA MO BRGYAD PO LA, ,DGE MTSAN JI SNYED MCHIS PA'I BKRA
SHIS DES, ,KHYOD KYI SNA TSOGS LAS KUN 'GRUB PA DANG, ,PHYOGS DANG
MTSAMS SU RGYU BA'I GDUG PA CAN, ,LAS GYI BAR CHAD BYED LAS BSRUNG
BA YI, ,BKRA SHIS DAM PA RAB TU RGYAS PA SHOG ,RDO RJE SEMS DPA' LA SOGS
DRUG DANG NI, ,

@132B RDO RJE PHAG MO LA SOGS RNAM PA DRUG ,GO CHA BCU GNYIS YAB
YUM LHA RNAMS LA, ,DGE MTSAN JI SNYED MCHIS PA'I BKRA SHIS DES, ,KHYOD
? KYI LHA YI RNAL 'BYOR TING NGE 'DZIN LAS, ,BSKYOD PAR BYED PA'I

BGEGS KYI MTSON CHA YIS, ,NAM YANG GA-YO BAR MI NUS RDO RJE YI, ,GO
CHA RAB TU BRTAN PA'I BKRA SHIS SHOG ,NAM MKHA'I KHYON LTAR YANGS
PA'I PHO BRANG MCHOG ,NYI ZLA'I 'OD DANG MNYAM PA'I 'OD 'PHRO

ZHING, ,GRANGS MED RIN CHEN RGYAN GYIS MDZES PA LA, ,DGE MTSAN JI
SNYED MCHIS PA'I BKRA SHIS SHOG ,KHYED CAG GANG DANG GANG DU GNAS
PA DER, ,MI SHIS MTSAN MA 'GA' YANG MI 'BYUNG ZHING, ,ZHING

GI 'BYOR PA PHUL DU BYUNG BA YIS, ,BDE LEGS RGYUN MI 'CHAD PA'I BKRA
SHIS SHOG ,(CES DPAL 'KHOR LO BDE MCHOG DRIL BU PA'I LUS DKYIL GYI SHIS
BRJOD 'DI NI RJE BDAG NYID CHEN POS MDZAD PA'I BDE MCHOG L'U ? AI PA'I
SHIS BRJOD LAS BUNG KHAMS BYIN RLABS KYI LHA'I SHIS BRJOD TSIG

BCAD DANG, SHIS BRJOD TSIG LHUG ? THAMS CAD LOGS SU BKOL TE, SNYING
PO'I RNAL 'BYOR MA BZHI DANG, KHA GDONG MA SOGS BRGYAD KYI SHIS
BRJOD TSIG BCAD PA'I TSIG ZUR 'BRAN BU BSGYUR DGOS RNAMS BSGYUR TE
BSGRIGS PA PO NI SNYOM LAS BA NGAG DBANG BLO BZANG CHOS LDAN TE,
YI GE BA NI RAB 'BYAMS PA SMRA BA BLO BZANG NYI MA'O, ,'DIS KYANG 'GRO
BA MANG

PO LA PHAN THOGS PAR GYUR CIG , ,,MANGGA LAm,, ,,