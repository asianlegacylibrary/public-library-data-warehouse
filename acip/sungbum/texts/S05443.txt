@001A *, ,RIGS PA DRUG CU PA'I t'IKKA BZHUGS SO, ,

@001B #, ,CHOS DBYINGS SPROS KUN NYE BAR ZHI BA'I MKHAR, ,GANG GI
THUGS RJE'I DKYIL 'KHOR SHAR BA YIS, ,BDAG BLO DAD PA'I MYU GU
RGYAS GYUR PA'I, ,LAG PAD SPYI BOR ZUM BYED DE LA

'DUD, ,GANG ZHIG SKAD CIG YID LA DRAN TZAM GYIS, ,RTAG CHAD MTHAR
LTA'I RI BO RNAM 'JOMS LA, ,BLA MED THEG MCHOG LAM LA BKRI BYED
PA, ,MGON PO KLU SGRUB ZHABS LA PHYAG 'TSAL LO, ,THUB PA'I DBANG

PO MYA NGAN 'DAS GYUR NAS, ,DE YI BSTAN PA SNYIGS MAR GYUR PA NA,
,RTEN 'BYUNG DE NYID STON PA'I SKYES GCIG PU, ,ZLA BA'I ZHABS
LA'ANG ZOL MED SPYI BOS 'DUD, ,DE YI DGONGS DON MA NOR GSAL BAR
STON,,

BLA MA MCHOG LA GUS PAS BTUD BYAS TE, ,RIGS PA'I DBANG PHYUG GANG
GIS MDZAD PA YI, ,RIGS PA DRUG CU PA NI RNAM PAR DBYE, ,DE LA
'DIR BDAG NYID CHEN PO 'PHAGS PA KLU SGRUB KYIS MDZAD PA'I RIGS
PA

@002A *, ,DRUG CU PA NA GANG BSHAD PAR BYA BA'I CHOS SO, ,DE YANG
SPYIR BKA' THAMS CAD KYI DGONGS PA MTHAR THUG DBU MA CHEN PO'I
DON CAN DU BSTAN PAR BYA BA'I PHYIR, KHYAD PAR NYAN THOS SDE PA
SKYE

'JIG RANG BZHIN GYIS GRUB PAR 'DOD PA DAG GI LOG RTOG DGAG PAR
BYA BA'I PHYIR DE DAG LA YANG GRAGS PA'I NYAN THOS KYI SDE SNOD
KYI LUNG DON RIGS PAS GTAN LA 'BEBS PAR BYED PA YIN NO, ,'DI LA,
RTZOM

PA'I SNGON 'GRO MCHOD BRJOD DANG, BRTZAMS PAR BYA BA'I GZHUNG
DNGOS, BRTZAMS PA'I DGE BA BSNGO BA'O, ,DANG PO LA, DGOS PA'I
DON, BSDUS DON, TSIG DON GSUM GYIS 'CHAD PA NI, ,GANG GIS SKYE
DANG 'JIG PA

DAG ,TSUL 'DI YIS NI SPANGS GYUR PA, ,RTEN CING 'BYUNG BA GSUNG
BA YI, ,THUB DBANG DE LA PHYAG 'TSAL LO, ,ZHES PA'O, ,DE LA DGOS
PA NI, RANG NYID YA RABS DAM PA'I SPYOD PA DANG MTHUN PAR BSTAN
PA'I PHYIR DANG,

BSTAN BCOS RTZOM PA'I BYA BA MTHAR PHYIN PAR BYA BA'I PHYIR YIN
NO, ,PA TSAB KYI ZHAL NAS, 'PHAGS PA YAB SRAS MCHOD BRJOD LA DGOS
PA MI BZHED DE, DGOS PA 'GA' ZHIG LA DMIGS NAS, DE BLO YUL DU
BYAS

@002B NAS MCHOD BRJOD BYED PA MA YIN NO, ,'O NA JI ZHE NA, YUL
KHYAD PAR CAN LA DAD PA DRAG PO SKYES NAS DAD PA KHA SHOR GYI
PHYAG MDZAD PA YIN TE, DPER NA, DAD LDAN 'GA' ZHIG DGOS PA LA
RTOG DPYOD MI BYED PAR GANG DU SKYABS 'GRO THOL BYUNG DU 'BYUNG
BA BZHIN ZHES GSUNG

SKAD, GTZANG PA SA RBOS NA RE, DE LTAR DGOS PA MI BZHED DE, BZHED
NA 'PHAGS PA YAB SRAS CHOS CAN, GANG ZAG DAM PA MA YIN PAR THAL,
DGOS PA'I LAN LA RE BA DANG BCAS PA'I PHYIR, DPER NA TSONG PA
BZHIN ZHES 'KHOR GSUM KHAS BLANGS DANG DAM BCA' LA LUNG DAG

GRAGS PAS BSAL BA'I THAL 'GYUR 'GOD LA, RMA BYA BYANG YES NA RE,
DE LTAR DGOS PA MI BZHED DE, SA LA GNAS PA'I CHAGS BRAL GYI GNAS
SKABS YIN PAS, BLANG DOR GYI DMIGS PA THAMS CAD BCOM NAS DGOS PA
RTZIR MED PA'I PHYIR CES GZHAN LA GRAGS KYI GTAN

TSIGS 'GOD LA, ZHANG THANG SAG PAS KYANG, RIGS PA DRUG CU PA'I
t'IKKAR DE DAG DANG MTHUN PAR BKOD MOD, 'THAD PA MA YIN TE, DE LA
RE SHIG PHYOGS DANG PO MI RIGS TE, THAR PA DON GNYER GYI BLO BCOS
MA MA YIN PA BSKYED PA'I GANG ZAG DGOS PA LA MI BLTOS PAR 'GYUR

TE, DANG BA SKYES NAS CHOS BYED PA'I PHYIR, RIN PHRENG DU, DAD
CAN NYID PHYIR CHOS LA BRTEN ZHES GSUNGS SO, ,GNYIS PA'ANG MI
RIGS TE, DAM PA BYA BA GANG BYED KYANG GZHAN DON LA 'JUG PAR
MTHONG BA'I PHYIR, GSUM PA'ANG MI RIGS TE, MNYAM GZHAG TU BCOM
PA'I PHYIR ZER NA,

KHYAB PA MA NGES SHING, RJES THOB TU BCOM PA MI 'GRUB STE, BLANG
BYA LEN ZHING DOR BYA 'DOR BA'I PHYIR, DES NA 'PHAGS PA YAB SRAS
CHOS CAN, RTOGS LDAN MIN PAR THAL, DGOS MED KYI BYA BA LA 'JUG
PA'I PHYIR, GANG ZAG RMONGS PA BZHIN, THAL BA KHAS BLANGS DANG
BSAL BA

@003A *, ,STON TSUL 'OG TU 'CHAD PAS MA SPROS SO, ,BSDUS PA'I DON
NI, BSTOD PHYAG GNYIS BSTOD PA LA RTEN 'BYUNG GSUNG BA DANG, SKYE
'JIG SPANGS PA DANG, DE TSUL JI LTAR SPANGS PA RNAMS KYIS BSTAN
TO, ,TSIG DON LA DNGOS DANG, RTZOD SPANG GNYIS SO,

DANG PO LA, PHYED PHYI MA'I TSIG DON NI, PHYAG 'TSAL LO, ,GANG LA
NA, RTEN 'BYUNG GSUNG BA KHO NAS THUB DBANG DU BZHAG CING, RTEN
'BYUNG GSUNG BA'I THUB DBANG DE LA'O, ,THUB DBANG NYID KYANG RTEN
'BYUNG GSUNG BA'I 'JOG BYED KYI RGYU YIN TE, GZHAN LA NUS PA MED
PA'I PHYIR,

NYAN THOS DANG, RANG SANGS RGYAS DANG, BYANG CHUB SEMS DPA' RNAMS
KYANG THUB PA'I DBANG POS BSTAN PA NYID LAS RTAGS NUS PA YIN GYI,
RANG DBANG DU NUS PA MED DO, ,DE LTA NA THUB DBANG DU 'GRUB PA
RTEN 'BYUNG GSUNG BA NGES PA LA BLTOS, DE YANG THUB DBANG DU

NGES PA LA BLTOS PAS PHAN TSUN BLTOS PA'I PHYIR, GNYIS KA MI
'GRUB BO ZHE NA, PHAN TSUN BLTOS PAS NGO BO NYID KYIS MI 'GRUB PA
'DOD LA, SPYIR MI 'GRUB PAR THAL NA NI KHYAB PA MED DO, ,YON TAN
GZHAN GYIS MI BSTOD PAR RTEN 'BYUNG GSUNG BA KHO NAS

BSTOD PA CI ZHE NA, BSTOD PA PO'I RANG BZHIN DANG, BSTOD PA'I
RNAM PA DANG, BSTOD PA'I RGYU'O, ,DANG PO NI, SLOB DPON RANG NYID
DE KHO NA NYID RTOGS PAS DGYES PA'I KHYAD PAR BRNYES PA DANG,
RTEN 'BREL RTOGS PAS YON TAN THAMS CAD KYI 'BYUNG GNAS SU

GZIGS PA'O, ,GNYIS PA NI, GSUNG BYA RTEN 'BYUNG RANG BZHIN GYIS
MA SKYES PAS, MTHAR LTA'I DRI MA THAMS CAD DANG BRAL BA DE STON
BYED DU GYUR PAS YON TAN GYI DBANG PHYUG TU GYUR PA'O, ,GSUM PA
NI, SLOB DPON RTEN 'BYUNG 'CHAD PAR BZHED PA DANG, DE STON

@003B PA PO DE BZHIN GSHEGS PA LA GUS PA BSKYED PA'O, ,PHYED PHYI
MA'I TSIG DON NI, GANG GIS RTEN CING 'BREL PAR 'BYUNG BA RANG GI
MTSAN NYID KYIS SKYE BA DANG 'JIG PA TSUL 'DI YIS SPANGS PAR GYUR
PA'I THUB DBANG DE LA PHYAG 'TSAL LO, ,THUB PA NI LUS NGAG YID
GSUM

THUB PA'O, ,DBANG LA PHYUG PA DANG, DBANG CHE BA GNYIS TE, TSOGS
GNYIS BSAGS PA DANG NYAN THOS SOGS LA MNGA' BSGYUR BAS SO, ,TSUL
'DIS ZHES PA LA BSHAD TSUL BZHI STE, RGYU 'BRAS PHAN TSUN BLTOS
PA DANG, SNGA MA LA BRTEN NAS PHYI MA RIM BZHIN DU 'BYUNG

BA DANG, DE KHO NA NYID RTOGS TSUL GYI RIM PA DANG, 'CHAD PAR
'GYUR BA'I RIGS PA'I TSUL LO, ,DE'I DBANG GIS GANG GIS LA YANG
BZHI STE, RGYU GANG GIS DANG, GSUNG BA PO GANG GIS DANG, THUB
DBANG DU 'JOG PA'I RGYU GANG GIS DANG, 'THAD PA GANG GIS ZHES SO,
,RTEN 'BYUNG

GSUNG BAS THUB DBANG YIN PAR MA ZAD KYI, DNGOS PO RNAMS KYI RANG
BZHIN GYIS SKYE BA DANG 'JIG PA BKAG PA'I PHYIR YANG THUB DBANG
NGO, ,GANG GIS SPANGS NA, RGYU 'BRAS PHAN TSUN BLTOS PA'I TSUL
'DI YIS SO, ,'BRAS BU 'BRAS BUR 'JOG PA RGYUS BSKYED PA DANG,
RGYU

RGYUR 'JOG PA YANG 'BRAS BU SKYE BA LA BLTOS PAS SO, ,YANG SKYE
BA DANG 'JIG PA DAG SPANGS SO, ,GSUNG BA PO GANG GIS TSUL JI LTAR
NA, SNGA MA LA BRTEN NAS PHYI MA 'BYUNG BA'I TSUL 'DI YIS SO,
,YANG RGYU GANG GIS SPANGS NA SKYE BA SHES PAS 'JIG PA SHES ZHES
PA'I

RTOGS TSUL LAM STON TSUL GYI RIM PA'I TSUL 'DI YIS SO, ,DE LTAR
BSTAN PA LA DGOS PA CI YOD CE NA, RIM PA 'DIS GDUL BYA LA PHAN
GDAGS PAR BYA BA'I PHYIR RO, ,YANG SLOB DPON RANG NYID KYIS 'OG
NAS 'CHAD PAR 'GYUR BA'I GSUNG RAB LAS GSUNGS PA'I

@004A *, ,RIGS PA'I TSUL 'DI YIS SPANGS PAR GYUR PA'O, ,GNYIS PA
RTZOD SPANG NI STONG NYID BDUN CU PA DANG, RTZOD LDOG LA BSTOD PA
MA MDZAD PAR 'DI LA MDZAD PA CI ZHE NA, RTZA BA SHES RAB DANG 'DI
NI THOG MA NYID NAS RTEN 'BREL CI TZAM LAS

BRTZAMS NAS GTAN LA 'BEBS PA RANG DBANG BA'I BSTAN BCOS YIN PAS
MCHOD BRJOD MDZAD LA, GNYIS PO NI RTZA BA'I 'PHROS DON TZAM YIN
GYI, LOGS SHIG TU BRJOD BYA RANG DBANG BA MED PAS MA MDZAD DO,
,GANG LA 'PHROS PA NI 'GREL PA LTAR RO, ,GNYIS

PA BRTZAMS PAR BYA BA'I GZHUNG DNGOS LA, RTEN 'BREL MTHA' BRAL DU
BSTAN PA DANG, PHUNG SOGS GSUNGS PA DRANG DON DU BSGRUB PA DANG,
PHUNG POR ZHEN PA'I NYES DMIGS DANG THAR PA'I PHAN YON NO, ,DANG
PO LA, YOD MTHA' DGAG ,MTHA' GNYIS KYI SGRUB

BYED DGAG ,MTHA' GNYIS KYI NGO BO DGAG PA'O, ,DANG PO LA, RTEN
'BYUNG SPROS BRAL DU GANG GIS RTOGS PA DANG, YOD MTHA' 'GOG PA'I
RIGS PA'O, ,DANG PO LA DNGOS DANG, ZAB MO BSTAN PAR GDAMS PA'O,
,DANG PO NI, BU MA SKYES PA DE BU SKYES SO ZHES

PA'I SGRA'I DON DU 'GAL BA LTAR SKYE 'GAG MED PA YANG RTEN 'BREL
GYI SGRA'I DON DU 'GAL LO ZHE NA, BYIS PA'I BLO LA BLTOS NAS 'GAL
BAR RTOG NA NI RTOGS SHIG ,KHO BO LA NYES PA MED DE, BYIS PA
RNAMS KYIS RTEN 'BREL GYI MING NYID LAS RANG BZHIN DANG BCAS

PA ZHEN PA'I PHYIR 'PHAGS PA'I GZIGS PA LA BLTOS NAS NI RTEN
'BYUNG RANG BZHIN MED PAR CHES GSAL BAR KHONG DU CHUD NUS SO ZHES
BSTAN PA'I PHYIR, GANG DAG GI BLO YOD MED LAS, ,RNAM PAR 'DAS
SHING MI GNAS PA, ,DE DAG GIS NI RKYEN GYI DON, ,ZAB MO

@004B DMIGS MED RNAM PAR RTOGS, ZHES GSUNGS SO, ,RKANG PA PHYED
DANG GSUM GYIS RTOGS BYED DANG, PHYED DANG GNYIS KYIS RTOGS BYA
BSTAN TO, ,DE LA TSE 'DIR STONG PA NYID LA GOMS PA RLABS CAN MED
KYANG, SNGON 'DAS PA'I SKYE BAR GOMS STOBS DANG LDAN PA

'PHAGS PA SH'A RI'I BU LA SOGS PA GANG DAG GI BLO DE DAG GIS NI
RNAM PAR RTOGS TE, YE SHES KYIS MNGON SUM DU BYED CES PA'I DON
TO, ,JI LTAR 'JIG RTEN LAS DANG NYON MONGS RGYUR BCAS BYED RGYUR
LDAN 'BYUNG DANG, ,LAS DANG NYON MONGS PA DAG LDOG RGYU DE YANG

'DREN PAS RAB TU GSUNGS, ,GANG NA SKYE DANG RGA DANG RGUD PA'I
SDUG BSNGAL NGES PAR MI GNAS PA, ,THAR PA'I MCHOG DE SMRA BA'I
KHYU MCHOG DE YIS RANG GIS MKHYEN TE GSUNGS ZHES PA'I TSIGS BCAD
'PHAGS PA SH'A RI'I BUS 'PHAGS PA RTA THUL LAS THOS PA TZAM GYIS

DE KHO NA NYID KHONG DU CHUD PAR GSUNGS PA'I PHYIR, BLO JI LTA BU
ZHE NA, YOD PA DANG MED PA'I MTHA' GNYIS SU MTHONG BA LAS RNAM
PAR 'DAS SHING DE GNYIS LAS GZHAN PA'I DBUS MED PA'I PHYIR, DE
LA'ANG MNGON ZHEN GYIS MI GNAS PA'O, ,GANG RTOGS NA RKYEN RTEN
CING

'BREL PAR 'BYUNG BA'I DON TO, ,DE YANG BYIS PA RNAMS SKRAG PAR
BYED PA'I PHYIR DANG, DE RNAMS KYIS GTING DPAG PAR MI NUS PA'I
PHYIR ZAB MO RANG BZHIN GYIS MA SKYES PA NYID KYIS YOD PA DANG
MED PA DANG DBUS YONGS SU RTOGS PA'I BLO PHYIN CI LOG GI YUL DU
DMIGS

MI NUS PAS DMIGS SU MED PA'O, ,YANG NA RKYEN GYI DON LA DE LTAR
RTOGS ZHES SBYAR RO, ,DE LA 'DIR 'PHAGS PA'I MNYAM GZHAG NA BLO
YOD MED DPYAD PAR BYA STE, GANG DAG BLO KHAS BLANGS NAS DE YANG
SNANG BA DANG BCAS PA'O ZHES SMRA BA DE DAG NI DBU MA'I PHYOGS
KYI DRI TZAM

@005A *, ,YANG MI SNANG BAS SUN DBYUNG BA'I GNAS TZAM DU YANG MI
RUNG BA'I PHYIR 'BAD PAR MI BYED DO, ,MED PA'I PHYOGS DPYAD PAR
BYA STE, GNAS LUGS MNGON DU GYUR PA NA CHU LA CHU BZHAG DANG MAR
LA MAR BZHAG GI TSUL DU DBYER MED PAS BLO CHOS DBYINGS

SU GYUR PA'O ZHE NA, DE LTAR NA CHOS DBYINGS KYANG BLOR 'GYUR TE
RGYU MTSAN MTSUNGS PAS SO, ,SBYOR LAM CHOS MCHOG GI DUS NA BLO
YOD PA DE LA PHYI MA MA SKYES PA TZAM LA KHAS LEN NA, DE NI MED
PAR DGAG PA TZAM YIN GYI, CHOS DBYINGS MTHONG BA'I DON DU MI RUNG
NGO, ,PHYI MA

MA SKYES SHING SNGA MA GCIG PA LA 'DOD NA YANG DON DAM BDEN PAR
MI 'GYUR TE, DNGOS PO GCIG PA RGYU ZAD PA'I RKYEN LAS SKYES PA'I
PHYIR, BLO SNGAR NAS YOD MA MYONG BA DE LTA BU'I DPYAD PA MI 'JUG
GO ZHE NA, DE LTAR NA SO SKYE LA'ANG BLO MED PAS 'PHAGS PA 'BA'
ZHIG

DMIGS KYIS BKAR BA LA DGOS PA MED DO, ,SO SKYE LA GNYIS SU SNANG
BA'I BLO YOD NA 'PHAGS PA'I MNYAM GZHAG NA YANG GNYIS SNANG DANG
BRAL BA'I BLO CI'I PHYIR MI BZHAG ,BLO TZAM LA GNYIS SNANG GI
KHYAB PA GANG DU YANG SGRUB MI NUS TE, 'BREL PA MED PA'I PHYIR
RO, ,

DE LTA MIN NA MNYAM GZHAG NA GNYIS SNANG YOD PA'I THA SNYAD RIGS
PAR 'GYUR TE, BLO'I THA SNYAD SBYAR BA'I PHYIR RO, ,SNYING RJE'I
SEMS DANG GNYIS SU MED BLO DANG, ZHES PA DANG, 'DIR YANG DE LTAR
GSUNGS PA'I PHYIR, BLO YOD NA YUL YANG KHAS BLANG DGOS PAS YUL

YUL CAN GYI SPROS PA MA ZHI BAR 'GYUR RO ZHE NA, MNYAM GZHAG GIS
GZIGS PA'I DON NI YUL DANG YUL CAN GANG YANG MED PA'I PHYIR SPROS
PA MA ZHI BAR GA LA 'GYUR TE, DE TZAM GYIS YUL YUL CAN 'GAG PAR
NI MI RIGS TE, MIG SHES KYI NGOR SGRA MED PAS SGRA MED PAR

@005B MI 'GRUB PA BZHIN, MNYAM GZHAG DANG DON DAM BDEN PA YUL YUL
CAN DANG RTOGS BYA RTOGS BYED DU SLOB DPON YAB SRAS KYIS GSUNGS
SHING, DE LTAR THA SNYAD PA'I TSAD MAS GZHAL BA'I PHYIR, GANG DAG
MNYAM GZHAG GIS MA GZIGS NA MED DGOS SO ZHES SMRA

BA DANG, DON DAM PA'I TSAD MA DANG THA SNYAD PA'I TSAD MA DBANG
GANG BTZAN DPYAD NAS THA SNYAD PA'I TSAD MA'I YUL LA GNOD PA BYED
PA NI RIGS PA'I TSUL LAS 'DAS PAR 'OG NAS DPYAD PAR BYA'O, ,GAL
TE DER BLO KHAS BLANGS NA LAM LA MTSAN 'DZIN DU 'GYUR RO ZHE NA,

RIGS NGOR BLO YOD PAR SMRAS NA DER 'GYUR MOD, THA SNYAD PA'I TSAD
MAS DE LTAR BZHAG PAS GA LA 'GYUR, DE LTA NA BLOS GANG DU GZUNG
YANG MTSAN 'DZIN DU 'GYUR BAS LTA BA SKYONG LUGS RGYA'I MKHAN PO
BZHIN DU 'GYUR DGOS SO, ,LTA BA RGYA'I MKHAN PO LTAR 'THAD NA

NYAMS LEN YANG DE KHO NA LTAR 'GYUR DGOS TE, MTSAN 'DZIN RNAM PA
KUN TU DGAG PA RIGS KYI SO SO SKYE BOS KYANG MTSAN 'DZIN PA NYAMS
LEN GYI MTHIL DU BYED PA NI RNAM PA THAMS CAD DU MI RIGS SO, ,DE
LTA NA BLO DE LA DON SPYI JI LTAR 'CHAR SNYAM NA, GZUNG

RNAM MTHA' DAG GIS DBEN PA NAM MKHA' LTA BU'I DPES BSTAN PAR
BYA'O, ,DNGOS POR SMRA BA GANG DAG GZUNG RNAM DANG 'DZIN RNAM
GNYIS SU 'DOD PA DAG GIS 'DZIN RNAM DE LA YANG THUN MONG MA YIN
PA'I DON SPYI JI LTAR 'CHAR YANG BSAM PAR BYA'O, ,MYONG TZAM

PAS SO ZHES PA NI MING GI THA SNYAD TZAM YIN NO, ,DE LTA NA DER
'DZIN RNAM YOD PAR 'GYUR TE, BLO KHAS BLANGS NAS GZUNG RNAM MTHA'
DAG GIS DBEN PA'I PHYIR CE NA, SKYON MED DE, BLTOS CHOS KYI RNAM
PAS DBEN PA YIN GYI, CHOS NYID KYI RNAM PA NI DER DGAG PAR

@006A *, ,MI BYA'O, ,'BYUNG BA CHE LA SOGS BSHAD PA ZHES PA'I
SKABS SU YUL GYI RNAM LDAN KHAS BLANGS PA'I PHYIR BSGYUR BYA DANG
SGYUR BYED BSGYUR BA'I RNAM PA GSUM YOD MED KYANG DPYAD DO,
,GZHAN YANG LAM BDEN 'DUS BYAS SU BZHAG CING, DE'I MTSAN

GZHIR 'PHAGS LAM YAN LAG BRGYAD BZHAG PA'I PHYIR DANG, DE DAG LA
RJES THOB KYI KHYAB PA GANG DU YANG MA GSUNGS SHING MNYAM GZHAG
LAM MIN PAR YANG MA GSUNGS SO, ,SPANG BYA SPONG TSUL SLOB DPON
LEGS LDAN 'BYED SOGS KYIS 'KHRUL PAS 'KHRUL PA SPONG

BAR DPE'I SGO NAS BZHAG PA NI SO SO SKYE BO'I SKABS SU DANG,
SPANG GNYEN DON LA GRUB PA 'GOG PA YIN GYI, SA BON SPONG BA LA
BDAG MED MNGON SUM DU MTHONG DGOS PAR 'JUG 'GREL SOGS KUN TU
GSUNGS PA'I PHYIR DANG BDEN PA MNGON PAR RTOGS PA SKAD CIG MA
GCIG TU GSUNGS

PA'I PHYIR, THA SNYAD PA'I BLO'I DUS LA DPAGS NAS DPER BZHAD DO,
,ZHES PA LA YANG NGES BYED MI SNANG BAS SHIN TU MI GSAL BA'I TSIG
DON LA 'BAD PA BYED PAR MI RIGS SO, ,MDOR NA, DON GANG LA 'DZIN
YANG MNYAM GZHAG NA BLO MED PA'I THA SNYAD SBYAR BAR MI BYA STE,
SLOB

DPON YAB SRAS RJES 'BRANG DANG BCAS PAS BLO YOD PA'I THA SNYAD
SBYAR BA'I PHYIR, DE DAG DON DAM LA DPYOD PA'I RIGS PA YIN PAS DE
LTA BUS DPYAD PAR MI BYA ZHE NA, DE LTA NA BLO MED PA'I PHYOGS
KYANG MI BZHAG GO ,DON 'DI NI SHIN TU DKA' BAS DE LTAR DPYAD PA

TZAM YIN GYI, DGAG PA LHUR BLANGS PA MA YIN TE, BDAG BLO MI GSAL
BAS RTOGS PAR DKA' BA'I PHYIR RO, ,GNYIS PA, MED LTA DGAG PA
BSHAD ZIN DRAN PA LA SBYAR BA DANG, YOD LTA DGAG PA LA MNYAN PAR
GDAMS PA'O, ,DANG PO NI, RANG SDE NA RE, CHOS THAMS

@006B CAD STONG NYID DU MI 'THAD DE, SGRUB BYED MED CING GNOD
BYED YOD PAS SO, ,DANG PO NI, STONG NYID DU SGRUB PA'I 'THAD PA
MI SRID PA'I PHYIR DANG, RIGS PAS GNOD DE, MNGON SUM GYIS DMIGS
PAR MI 'GYUR BAR THAL, MED PA'I PHYIR, BONG BU'I RVA BZHIN DES NA

YOD DE, MNGON SUM GYIS DMIGS PA'I PHYIR DANG, LUNG GIS KYANG GNOD
DE, MDO LAS, RTEN 'BREL CHO GSUM PA GSUNGS PA DANG, CHOS MNGON PA
LAS KYANG, PHUNG KHAMS SKYE MCHED KYI RANG SPYI'I MTSAN NYID
GSUNGS PA'I PHYIR CE NA, LAN NI, RE SHIG NYES KUN

'BYUNG BA'I GNAS, ,MED NYID RNAM PAR LDOG ZIN GYIS, ,'JIG RTEN
DANG 'JIG RTEN LAS 'DAS PA'I DGE RTZA THAMS CAD SUN 'BYIN PA LA
ZHUGS PAS DMYAL BA LA SOGS PA'I SDUG BSNGAL THAMS CAD BSKYED PA'I
RGYU YIN PA DANG, DGE BA SNGAR YOD 'GRIB PA'I

RGYU YIN PAS NYES PA KUN 'BYUNG BA'I GNAS LAS 'BRAS LA SKUR BA
'DEBS PA'I MED PA NYID DU LTA BA 'DI NI KHYOD KYIS LOG ZIN PA
NYID KYIS RE SHIG 'GOG PAR MI BYED DO, ,YANG NA CHOS MNGON PA'I
MDO LAS LOG ZIN PAS DGAG PA RE SHIG MI BYED DO ZHES PA'O, ,DE

LTA NA, YOD LTA YANG DGAG MI RIGS PAR 'GYUR TE, DGE SLONG DAG
,BDEN PA DAM PA NI GCIG STE, MI SLU BA'I CHOS CAN MYA NGAN LAS
'DAS PA'O, ZHES PAS BKAG ZIN PAS SO ZHE NA, DE NI MI MTSUNGS TE,
YOD LTA 'GOG PA NI, NYAN THOS KYI SDE SNOD LAS, LAN

MANG DU DANG, BAR MED PA DANG, GZHUNG GCIG TU YOD LTA 'BA' ZHIG
'GOG PA'I GZHUNG MA GSUNGS LA, MED LTA 'GOG PA DE LAS LOG PAR
GSUNGS PAS CHES GSAL BA'I DE DAG LA YANG RIGS PA MI STON TO,
,THEG PA CHEN PO'I SDE SNOD LAS, DE LTAR GSUNGS ZHES

@007A *, ,MI BSAM STE, 'DI NI NYAN THOS SDE PA RANG LA GRAGS PA'I
LUNG LA BRTEN NAS DGAG PA MDZAD PA YIN PA'I PHYIR, 'O NA NYE BA'I
GDUL BYA DE DAG LA BCOM LDAN 'DAS KYIS YOD LTA 'GOG PA'I RIGS PA
RGYAS PAR MI STON CE NA, DE DAG NI RGYUD SMIN

PA YIN PAS, 'BAD PA CHEN POS BSTAN MI DGOS LA, CHOS KYI BDAG MED
RDZOGS PAR BSGOM PA MED PAS SO, ,'O NA NYE BA'I GDUL BYA THEG PA
CHEN PO PA LA YANG MTSUNGS SHE NA, SKYON MED DE, SHES BYA SHES PA
LHUR LEN PA DANG, CHOS KYI BDAG MED RGYAS PAR SGOM PA'I

PHYIR RO, ,GNYIS PA NI, RIGS PA GANG GIS YOD NYID KYANG, ,LDOG
PAR 'GYUR BA MNYAN PAR GYIS, ,'OG NAS 'CHAD PAR 'GYUR BA YI, ,JI
LTAR BYIS PAS RNAM BRTAGS BZHIN, ZHES SOGS KYIS RIGS PA GANG GIS
YOD PAR BLTA BA NYID KYANG RTEN 'BREL GYI GTAN

TSIGS SOGS KYIS LDOG PAR 'GYUR BA BSHAD KYI MNYAN PAR GYIS ZHES
GDAMS PA'O, ,KYANG GI SGRA BRJOD PAR MI RIGS TE, MED LTA 'GOG
PA'I 'BAD PA MI BYED PAR BSTAN PAS SO ZHE NA, SKYON MED DE, YOD
LTA YANG MDO LAS LDOG ZIN MOD, DE LTA NA YANG SNGAR GYI

'GAL BA DE DAG MED CES PA'O, ,GNYIS PA YOD MTHA' 'GOG PA'I RIGS
PA LA, SKABS SU BABS PA'I THAL BA DANG, ZHAR BYUNG NGO, ,DANG PO
NI, RIGS PA DE YANG GANG ZHE NA, JI LTAR BYIS PAS RNAM BRTAGS
BZHIN, ,DNGOS PO GAL TE BDEN GYUR NA, ,DE DNGOS MED

PAS RNAM THAR DU, ,GANG GIS MI 'DOD RGYU CI ZHIG ,'DI LTAR, BYIS
PA LA DA LTAR SNANG BA 'DI DAG JI LTAR SNANG BA LTAR MI BDEN TE,
GAL TE, JI LTAR BYIS PAS RNAM PAR BRTAGS PA BZHIN DNGOS PO 'DI
DAG GAL TE BDEN PAR GYUR NA, BYIS PA DE DAG CHOS CAN, PHUNG

@007B PO'I DNGOS PO GTAN MED PAR PHYIS SKYE BA MI LEN PA'I RNAM
PAR THAR PA MYA NGAN LAS 'DAS PA THOB PA'I BDAG NYID DU NYAN THOS
SDE PA KHYOD RGYU MTSAN GANG GIS MI 'DOD DE 'DOD RIGS PAR THAL,
MI 'DOD PA LA RGYU CI ZHIG YOD DE, CUNG ZAD KYANG MED PA'I PHYIR
TE, BDEN PA

MTHONG BAR 'DOD PA'I PHYIR, DPER NA, DGRA BCOM PA MYA NGAN LAS
'DAS NAS PHYIS MI SKYE BA BZHIN NO, ,DE LTAR THAL BA LAS, BYIS
PAS THAR PA MA THOB PA'I PHYIR, SNANG BA 'DI DAG MI BDEN PAS, YOD
PA'I MTHAR MA GRUB BO, ,ZHANG THANG SAG PA 'DI DAG KUN RDZOB
SPYOD

PAS RANG RGYUD DU MDZAD KYANG THAL LDAG GAM RANG GRAGS KYI GTAN
TSIGS SO, ,'KHOR BA THOG MA MED PA NAS BDEN PA MTHONG NA, DE TZAM
MYA NGAN LAS 'DAS PA THOB PAR THAL BA 'PHEN PA YIN GYI, MTHONG
LAM NAS MYANG 'DAS 'JOG PA MIN TE 'OG TU DPYOD DO, ,LUNG LAS,

BYIS PAS BDEN PA MTHONG BA LA GNOD BYED STON PA NI, DBANG PO DRUG
BSTEN PA LA BRTEN GYIS, BRTAGS NAS TSAD MA MA YIN PAR BSTAN PA'O,
,LUNG 'DI DAG SHES BYED DU BYAS NAS, GNYIS SNANG GI BLO LA TSAD
MA MIN PAS KHYAB PAR 'DOD PO NI SMRA BA THAMS CAD RDZUN

ZHES PA DANG CHOS MTSUNGS TE, DE LTAR GO BA'I RANG GI BLO TSAD
MAR KHAS BLANGS PA'I PHYIR, DE MI 'DOD NA, DE GNYIS LAS 'THAD MI
'THAD KYI KHYAD PAR JI LTAR 'THAD DE, DES NA LUNG 'DI DAG GIS NI
DBANG PO DE KHO NA NYID DPYOD PA'I CHAD MA MIN TE, GZHAN DU
'PHAGS

LAM LA 'BAD PA DON MED PAR THAL BA 'PHANGS PA YIN GYI, DE 'DRA
MIN NA TSAD MA BZHI'I RNAM GZHAG BYED PA MI RIGS PAR 'GYUR RO,
,DA NI THAL 'GYUR DANG RANG RGYUD DU SMRA BA'I DBU MA PA'I KHYAD
PAR BSHAD PAR BYA STE, DE LA BSHAD PA'I RNAM GRANGS DANG 'THAD
PHYOGS

@008A *, ,NGOS BZUNG BA'O, ,DANG PO LA, SPYIR RANG RGYUD KYI DAM
BCA' LAS LEN MI LEN DANG, DE KHO NA NYID LA DPYOD PA'I SKABS SU
KHAS LEN MI LEN DANG, DNGOS PO STOBS ZHUGS KYI TSAD MKHAS LEN MI
LEN DANG, CHOS CAN LA MTHUN SNANG YOD MED DU SMRA BA DANG, RANG

LUGS KYI KHAS LEN YOD MED DANG, YONGS GCOD KYI DAM BCA' YOD MED
DANG, RANG LUGS MI SGRUB PAR GZHAN GYI PHYOGS 'GOG PA TZAM DU
KHAS LEN MI LEN DANG, THAL 'GYUR GYI DAM BCA' TZAM YOD MED DANG,
SANGS RGYAS LA RANG RGYUD KYI YE SHES KHAS LEN MI LEN DANG, RANG

RIG KHAS LEN MI LEN DANG BCU'O, ,DE LA PHYI MA GNYIS NI, SBA BA
LONG MED KYI DBU MA THAL RANG GI KHYAD 'JOG PA DANG CHOS MTSUNGS
SO, ,KHAS LEN YOD MED KYANG BEM RIG GI KHYAD DU 'JOG NA MDZES PA
TZAM MO, ,DRUG PA DANG BDUN PA GNYIS KYANG MI 'THAD DE, KUN RDZOB
DPYOD PA'I

SKABS SU YONGS GCOD KYI DAM BCA' DANG, RANG LUGS THAL 'GYUR BAS
KYANG KHAS LEN LA, RIGS NGOR YONGS GCOD RANG RGYUD PAS KYANG KHAS
MI LEN TE, SLOB DPON CHEN PO LEGS LDAN 'BYED KYIS, GZUGS KYI SKYE
BA MED DO SNYAM DU DPYOD NA SHER PHYIN LA SPYOD KYI, GZUGS

KYI SKYE BA MED PA YOD DO SNYAM NA SHER PHYIN LA MI SPYOD DE,
RIGS NGOR SKYE BA 'GOG PA YIN GYI, SKYE MED MI SGRUB PAR GSUNGS
PA'I PHYIR, DES NA 'THAD PHYOGS NI DANG PO LTAR YIN LA, DE YANG
CHOS CAN LA MTHUN SNANG YOD MED YIN TE, RANG RGYUD KYI RTAGS YOD
MED NI, MTHAR RGOL

PHYI RGOL GYI MTHUN SNANG DU GZHI CHOS CAN GRUB MA GRUB LA RAG
LAS PA'I PHYIR RO, ,DNGOS PO STOBS ZHUGS ZHES PA YANG DNGOS PO
RANG MTSAN PA KHAS LEN PA LA ZER NA YANG MI 'THAD DE, SLOB DPON
LEGS LDAN 'BYED KYIS KYANG BKAG PA'I PHYIR, THA SNYAD PA'I TSAD
MA'I MTHUN

@008B SNANG DE KHO NA NYID LA DPYOD PA'I SKABS SU MI RUNG LA,
RIGS NGOR CHOS CAN MED PA SLOB DPON LEGS LDAN 'BYED KYIS KYANG
KHAS BLANGS PA'O ZHE NA, RANG RGYUD KYI RTAGS KHAS LEN PA DANG,
RIGS NGOR CHOS CAN MED PAR 'DOD PA LEGS LDAN 'BYED KYI NANG 'GAL
DU ZLA BA GRAGS PAS

MDZAD DE, TSIG GSAL GYI STONG THUN DU 'DIR SKYE BA BKAG PA BSGRUB
BYA'I CHOS SU 'DOD PA'I TSE DE KHO NAR RTEN CHOS CAN PHYIN CI LOG
TZAM GYI BDAG GI DNGOS PO RNYED PA NYAMS PAR 'GYUR BAR RTOG GE PA
'DIS RANG NYID KYIS KHAS BLANGS PA YIN NO ZHES GSUNGS SO, ,MDO
SDE PA DANG

GRANGS CAN RTZOD PA NA, RTAG MI RTAG GANG GIS KYANG KHYAD PAR MA
BYAS PA'I SGRA LA MTHUN SNANG YOD PA BZHIN DU, DBU MA PA DANG
DNGOS POR SMRA BA LA YANG BDEN STONG GANG GIS KYANG KHYAD PAR MA
BYAS PA'I SNANG TZAM LA MTHUN SNANG YOD PAS MTHUN SNANG MED PAR
MA GRUB BO ZHE NA, 'DI'I

LAN LA, KHA CIG TSIG GI CHA CUNG ZAD BZUNG NAS, DBU MA PA LA KHAS
LEN MED PAS LAN 'DEBS PA NI BDEN GNYIS KYI RNAM DBYE LA RMONGS PA
YIN PAS DOR BAR BYA'O, ,DES NA MDO SDE PA DANG DE GNYIS KA LA
GANG GIS KYANG KHYAD PAR MA BYAS PA'I SGRA RANG MTSAN PA GNYIS
KAS

'DOD PAS MTHUN SNANG YOD LA, DBU MA PA DANG DNGOS SMRA BA GNYIS
LA DE LTA BU MED DE, DBU MA PAS NI RANG MTSAN RTAGS KYI DGAG BYAR
BYED LA, DNGOS POR SMRA BA NI RANG MTSAN BLO YUL DU MA SHAR BA'I
GZUGS SOGS KYI THUN MONG MIN PA'I NGO BO BLO YUL DU MI 'CHAR BAR
'DOD PA'I

PHYIR, DES NA RANG MTSAN DANG DES STONG PA GNYIS KA BLO YUL DU
SHAR BA LA MA BLTOS PA'I GZUGS SOGS TZAM BLO YUL DU 'CHAR BA DBU
MA PAS KYANG BDEN PA GNYIS KAR DU MI 'DOD, DNGOS POR SMRA BAS
KYANG MI 'DOD PA'I PHYIR, SLOB DPON ZLA BA GRAGS PA DANG PHYOGS
GLANG GNYIS

@009A *, ,KA RANG RGYUD KYI GTAN TSIGS YIN NA TSUL SGRUB BYED KYI
TSAD MA'I RTZA BA BLOS SGRO MA BTAGS PAR YOD PA'I DE KHO NA NYID
'DZIN PA LA RAG LAS PAR BZHED PA GNYIS KA MTHUN KYANG, ZLA BA
GRAGS PAS DE LTA BU MI SRID PA'I PHYIR, RANG RGYUD KYI

GTAN TSIGS MI BZHED PA YIN NO, ,KHA CIG DBU MA PA YIN NA RANG GI
RGYUD KYI RJES SU DPAG PA BYA BAR MI RIGS ZHES PA'I TSIG LA BRTEN
NAS DBU MA RANG RGYUD PAS DBU MA PA'I GA MI CHOD PAR 'DOD PA NI
MI RIGS TE, DE NI RANG RGYUD MI RIGS PAR BSTAN GYI, DBU

MA PA DANG, RANG RGYUD KHAS LEN PA 'GAL BAR STON PA NI MA YIN TE,
DGE SLONG CHANG 'THUNG MI RIGS PAR BSTAN PAS, CHANG SDOM PA'I
GTONG RGYUR 'GYUR BA NI MA YIN NO, ,DES NI DNGOS PO BDEN PAR KHAS
BLANGS PAS SO ZHE NA, DE LTA NA GRANGS CAN PA

SANGS RGYAS PAR THAL, PHUNG PO BDAG MED DU KHAS BLANGS PA'I
PHYIR, DE MA GRUB CES ZER NA DE YANG MA GRUB BO, ,DNGOS PO RIGS
PAS GRUB PAR KHAS BLANGS PA'I PHYIR CE NA, DES KYANG PHUNG PO
BYAS PAR KHAS BLANGS PA'I PHYIR, BYAS PA YIN NA BDAG MED

YIN PAS KHYAB KYANG BYAS PA KHAS BLANGS PA LA BDAG MED KHAS
BLANGS PAS MA KHYAB PO ZHE NA, DE NI 'DIR YANG MTSUNGS PAS DNGOS
PO BDEN PA BA KHAS MA BLANGS SHING THAMS CAD BDEN MED DU KHAS
BLANGS PA'I PHYIR, DBU MA PA MA YIN PAR GA LA 'GYUR, DE

SKAD SMRA BA DE NI KHYAB BYA KHAS BLANGS NA KHYAB BYED KHAS
BLANGS DGOS PA DANG, BLANGS PA'I KHYAD PAR MA PHYED PAR ZAD PAS,
GRUB MTHA' SMRA BA THAMS CAD 'CHOL BAR 'GYUR TE, DON SMRA GNYIS
KYIS KYANG BYAS PA THAMS CAD BDEN MED SGYU MA LTA BUR KHAS BLANGS

@009B PAR 'GYUR TE, RTEN 'BREL DU KHAS BLANGS PA'I PHYIR, GNYIS
PA ZHAR BYUNG LA, GNYIS SU LTA BAS MI GROL BAR BSTAN PA DANG,
GNYIS MED RTOGS PAS GROL BAR BSTAN PA'O, ,DANG PO NI, YOD PAS
RNAM PAR MI GROL TE, ,MED PAS SRID PA 'DI LAS MIN,

DNGOS PO LA RANG BZHIN YOD PAR BLTA BAS KYANG SRID PA 'KHOR BA
LAS RNAM PAR MI GROL TE, DE NI TSE RABS KUN TU BDE 'GRO'I 'BRAS
BU DANG TSOR BA BDE BA'I 'BRAS BU CAN YIN PA'I PHYIR LAS 'BRAS
MED PAR BLTA BAS KYANG SRID PA 'KHOR BA 'DI LAS GROL BAR

'GYUR BA MIN TE, NYES PA THAMS CAD KYI 'BYUNG GNAS SU GYUR PA
NGAN 'GRO'I 'BRAS BU DANG TSOR BA SDUG BSNGAL GYI 'BRAS BU CAN
YIN PA'I PHYIR, DES NA LTA BA 'DI GNYIS NI 'KHOR BA'I RGYU YIN
PAS MI GTZANG BAS MI GTZANG BA DAG PAR MI 'GYUR BA BZHIN

DU GROL BAR MI 'GYUR RO, ,RIN PHRENG DU, YOD PA PA DE BDE 'GROR
'GRO ,MED PA PA DE NGAN 'GROR 'GRO ZHES GSUNGS SO, ,GNYIS PA NI,
DNGOS DANG DNGOS MED YONGS SHES PAS, ,BDAG NYID CHEN PO RNAM PAR
GROL, GAL TE LTA BA DE GNYIS KYIS MI GROL NA

GANG GIS GROL BAR 'GYUR ZHE NA, YOD MED DNGOS 'GAL YIN PAS DE LTA
NA GROL BA MI SRID SNYAM DU BSAM PA'O, ,DNGOS PO LA MA BRTEN PAR
DNGOS PO MED BAR MI 'GYUR TE, DNGOS PO GZHAN DU GYUR PA'I BZHIG
PA LA DNGOS MED DU 'DOD PA'I PHYIR, DNGOS

MED LA MA BRTEN PAR DNGOS PO MI 'GRUB STE, DNGOS MIN MA BKAG PAR
DNGOS PO MI 'GRUB PA'I PHYIR, DES NA DNGOS PO DANG DNGOS PO MED
PA GNYIS PHAN TSUN BLTOS PAS RANG BZHIN STONG PA NYID DU MNGON
SUM DU YONGS SU SHES PAS DMIGS PA MED PA'I YE

@010A *, ,SHES KYI RTEN YIN PAS NA BDAG NYID CHEN PO 'PHAGS PA
RNAMS RNAM PAR GROL BAR 'GYUR RO, ,RIN PHRENG DU, GNYIS LA MI
BRTEN THAR PAR 'GYUR ZHES PA'I DON TO, ,GNYIS PA LA, MTHA' GNYIS
KYI SGRUB BYED DGAG PA LA LUNG GI SGRUB BYED

MI 'THAD PA DANG, DE DAG LA MYANG 'DAS MI 'THAD PA'O, ,DANG PO
LA, BYIS PA LA MA NGES PA DANG, 'PHAGS PA LA BSTAN PA MA GRUB
PA'O, ,DANG PO NI, DNGOS PO DANG DNGOS MED YOD DE, 'KHOR BA DANG
MYANG 'DAS YOD PA'I PHYIR, KHYAB PA YOD DE, NYE BAR

LEN PA'I PHUNG PO LNGA'I DNGOS PO 'KHOR BA YIN LA, DE RGYUN CHAD
PA'I DNGOS MED MYA NGAN LAS 'DAS PA YIN PAS 'KHOR 'DAS MED PAR
YANG MA GRUB STE, DE MED NA BLANG DOR BYA BA'I PHYIR STON PAR MI
RIGS PA LA, BCOM LDAN 'DAS KYIS GSUNGS PA'I

PHYIR CE NA, 'PHAGS PA LA BSTAN PA'I PHYIR ZER NA MA GRUB STE,
'PHAGS PAR MA GYUR PA 'PHAGS PAR 'GYUR BAR BYA BA'I PHYIR TU DE
GNYIS BSTAN DGOS, DE GNYIS STON PA LA DE'I GONG DU 'PHAGS PA DGOS
PAS PHAN TSUN BRTAN PA'I PHYIR RANG BZHIN MED

PAR GRUB PO, ,BYIS PA LA BSTAN NA KHYAB PA MA NGES TE, DE NYID MA
MTHONG 'JIG RTEN DANG, ,MYA NGAN 'DAS PAR RLOM SEMS TE, ,DE KHO
NA NYID MA MTHONG BA'I BYIS PA RNAMS NI, 'JIG RTEN 'KHOR BA RANG
MTSAN BAS SPANG BYA DANG, DE RGYUN CHAD PA'I MYA NGAN LAS 'DAS

PA BLANGS BYAR RLOM SEMS SHING MNGON PAR ZHEN TE, DE'I PHYIR
'KHOR BA TZAM LA 'DOR 'DOD SKYES PA NA YANG 'KHOR BA RANG MTSAN
PA MED PAR BSTAN PA YID LA 'BAB CING DE MED NA DE RGYUN CHAD PA'I
MYANG 'DAS KYANG MED PAR RTOGS NUS PAS 'KHOR BA RANG

@010B BZHIN MED PA NYID MYANG 'DAS SU RTOGS NUS PAS BYIS PA LA
BSTAN YANG DRANG DON DU GSUNGS PAS KHYAB PA MA NGES SO ZHES PA'O,
,DNGOS PO LA MNGON PAR ZHAN PA 'GA' SHIG [?] GI ZHEN PA LDOG PA'I
DON DU BCOM LDAN 'DAS KYIS 'KHOR 'DAS RANG MTSAN PA

GZHAN NGO KHO NAR ZHAL GYIS BZHES NAS GSUNGS PA YIN NO, ,GANG DAG
MDO SDE LAS GANG ZAG DANG CHOS BDAG MA GSUNGS SO ZHES SMRA BA PO
DE DAG GIS NI SANGS RGYAS KYI GSUNG LA SGRA JI BZHIN PA'I KHYAB
PA KHAS LEN DGOS PA YIN NO, ,GNYIS PA LA 'PHAGS

PAS MA GZIGS PA DANG, DE'I 'THAD PA GNYIS SO, ,DANG PO NI, DE
NYID GZIGS RNAMS 'JIG RTEN DANG, ,MYA NGAN 'DAS PAR RLOM SEMS
MED, ,DE KHO NA NYID MNGON SUM DU GZIGS PA'I 'PHAGS PA RNAMS NI
'JIG RTEN SPANG BYA DANG MYA NGAN LAS 'DAS PA

BLANG BYAR RLOM SEMS SHING ZHEN PA MED LA RTOG PAR MI MDZAD DO,
,DE DAG 'PHAGS PA LA BSTAN PA MA YIN NA, 'PHAGS PA'I BDEN PA JI
LTAR 'GYUR ZHE NA, SKYON MED DE, GANG ZHIG RTOGS NA 'PHAGS PAR
'GYUR BAS NA 'PHAGS PAR BYED PA'I BDEN PA

'PHAGS PA'I BDEN PA'AM YANG NA 'PHAGS PA RNAMS KYIS BSTAN PA'I
PBDEN PA 'PHAGS PA'I BDEN PA YIN GYI, DE LTA MA YIN PAR 'PHAGS PA
KHO NA LA GRUB NA 'PHAGS PA'I THA SNYAD BRGYAD KYANG MI RIGS PAR
'GYUR LA, 'JIG RTEN NA YANG JI LTAR BSTAN

PA LTAR GNAS PA LA 'PHAGS PA'I THA SNYAD DU GRAGS SO, ,SDUG
BSNGAL YANG MI RTAG SOGS JI LTAR 'PHAGS PAS BSTAN PA DE LTA DE
LTAR GNAS KYI, GTZANG BDE SOGS SU KUN RDZOB TU MI GNAS SO, ,DE
LTAR YANG 'GREL PAR, DE LA PHYIN CI LOG NI BDE

@011A *, ,BA LA SOGS PA NYID DU 'DZIN PA GANG YIN PA DE KUN RDZOB
TU YANG BDAG NYID DER DNGOS PO DE RNAM PAR MI GNAS PA NYID KYI
PHYIR RO, ,PHYIN CI MA LOG PA NI SDUG BSNGAL BA LA SOGS PA NYID
DU 'DZIN PA STE, DNGOS PO DE KUN RDZOB TU BDAG NYID DER

YOD PA NYID KYI PHYIR RO ZHES GSUNGS SO, ,'DIS NI GANG DAG 'KHRUL
NGOR YOD PA KUN RDZOB TU YOD PA'I DON LDOG TU BYAS SHING SGRA
BSHAD 'JUG GIS KHYAD MA PHYED PAR KUN RDZOB TU YOD NA YOD 'GAL DU
'DOD PA'I NGAN RTOG KYANG BSAL BA YIN TE, DE LTA NA GTZANG

BDE RTAG BDAG KYANG KUN RDZOB TU YOD PAR THAL, 'KHRUL NGOR YOD
PA'I PHYIR RTAGS KHYAB KHAS BLANGS, 'DOD NA LUNG 'DIS BSAL LO,
,GNYIS PA NI, SRID PA DANG NI MYA NGAN 'DAS, ,GNYIS PO 'DI NI YOD
MA YIN, 'KHOR BA DANG MYA NGAN LAS 'DAS PA RANG GI

MTSAN NYID KYIS GRUB NA 'PHAGS PA'I MNYAM GZHAG GIS GZIGS PAR
RIGS NA YANG SRID PA DANG MYA NGAN LAS 'DAS PA GNYIS PO 'DI NI
RANG BZHIN GYIS YOD PA MA YIN PA'I PHYIR GZUGS BRNYAN BZHIN DE
RANG BZHIN GYIS YOD PA MA YIN PA GZIGS PA

NI DE KHO NA GZIGS PA MA YIN TE, RAB RIB CAN LA SOGS PAS KYANG DE
KHO NA NYID MTHONG BAR 'GYUR BA'I PHYIR RO, ,GNYIS PO DE DAG LA
MYANG 'DAS MI 'THAD PA LA RANG GI MYANG 'DAS NGOS BZUNG BAS GZHAN
LA MYANG 'DAS 'THOB PA MI 'THAD PA DANG, RANG LA 'THAD

PA'O, ,DANG PO LA MDOR BSTAN DANG, RGYAS BSHAD DO, ,DANG PO NI,
MYANG 'DAS ZHES BYA BA CI YANG YOD PA MA YIN NA 'PHAGS PAS MYANG
'DAS THOB PAR RNAM PAR BZHAG PA DE NYID JI LTAR 'GYUR ZHE NA,
SRID PA YONGS SU SHES PA NYID MYA NGAN LAS 'DAS ZHES BYA

@011B BAR BRJOD, SRID PA RANG BZHIN MED PAR MNGON SUM DU YONGS SU
SHAS PA NYID LA MYA NGAN LAS 'DAS PA THOB CES BYA BAR BRJOD PA
YIN PAS THA SNYAD DU MED PA MA GRUB CING DON DAM DU KHYAB PA MA
GRUB BO, ,GNYIS PA NI, DNGOS PO BYUNG BA BZHIG PA LA, JI LTAR
'GOG

PA BRTAGS PA BZHIN, ,DE BZHIN DAM PA RNAMS KYIS KYANG, ,SGYU MA
BYAS LTA'I 'GOG PA BZHED, ,DNGOS PO MI RTAG PA NI RANG GI NGO BOS
GRUB PA MED KYI, DNGOS PO SNGAR BYUNG ZHING SKYES PA BZHIG PA LA
JI LTAR 'GOG PA STE MI RTAG PAR RNAM PAR BRTAGS PA BZHIN DU MYA

NGAN LAS 'DAS KYANG RANG GI NGO BOS GRUB PA MED KYI, 'KHOR BA
RANG BZHIN MED PA MYANG 'DAS YIN PAS DE BLO YUL DU 'CHAR BA 'KHOR
BA BLO YUL DU 'CHAR BA LA BLTOS PA'I PHYIR, DPE DE BZHIN DU
'PHAGS PA DAM PA RNAMS KYIS KYANG SGYU MA BYAS PA LTA BU'I PHUNG
PO

SKYE MED KYI 'GOG PA BZHED DO, ,'DI NGOS BZUNG BA NI, RANG BZHIN
MYA NGAN LAS 'DAS PA YIN LA, LAM GYIS THOB PA'I MYA NGAN LAS 'DAS
PA GLO BUR DRI BRAL GYI 'GOG PA YIN NO, ,MTHONG LAM THOB NAS
MYANG 'DAS THOB PAR 'DZOG PA YANG 'GREL PA 'DI'I

LUGS SU MI GSAL TE, MDO LAS, BDAG GI SKYE BA NI ZAD DO, ,BYA BA
NI BYAS SO ZHES PA NI YANG DGRA BCOM GYI SKABS KHO NAR SNANG BA'I
PHYIR DANG, GAL TE CHOS SHES MJUG THOGS SU ZHES SOGS KYI 'GREL
PA'I RDZOGS MTSAMS SU RTEN CING 'BREL PAR 'BYUNG

BA'I DON DE MTSAN NYID GCIG PA JI LTA BA BZHIN MTHONG BA DE NYID
RIM GYIS GOMS PAR BYAS PAS MA RIG PA MA LUS PAR 'GAGS PAS RTEN
CING 'BREL PAR 'BYUNG BA'I RANG BZHIN LA DMIGS PA'I YE SHES LA
GNAS PA NI MTHONG BA'I CHOS LA MYA NGAN LAS 'DAS PA

@012A *, ,DANG BYA BA BYAS PA NYID DU RNAM PAR BZHAG GI ,RNAM PA
GZHAN DU NI MA YIN NO ZHES GSUNGS SO, ,DE MA RIG PA MA LUS PAR
'GAG PA DGRA BCOM PA'I GNAS SKABS MA YIN PA LA MI SRID PA'I
PHYIR, 'JUG PAR 'JIG LTA RGYUN ZHUGS KYIS SPONG

BAR BSHAD PAS NYON MONGS CAN GYI MA RIG PA MTHONG LAM NAS ZAD PAR
SPANGS SO SNYAM NA, SLOB DPON ZLA BA GRAGS PAS DBU MA PHUNG PO
LNGA PAR THA SNYAD PHAL CHER MNGON PA SDE BDUN DANG MTHUN PAR
MDZAD PAS 'JIG LTA LA MTHONG SPANGS KYIS KHYAB TU CHUG KYANG DER

SGOM SPANG GIS BSDUS PA'I NYON MONGS CAN GYI MA RIG PA GSUNGS
PA'I PHYIR ZHAR LA NYAN THOS 'PHAGS PAS CHOS KYI BDAG MED RTOGS
KYANG SHES SGRIB MA SPANGS PAR 'DOD PA 'DI YANG DPYAD PAR BYA
STE, THEG CHEN MTHONG SPANGS KYIS BSDUS PA'I SHES SGRIB DE DAG

CHOS KYI GNAS LUGS MNGON SUM GYIS GSAR DU RTOGS TZAM GYIS SPONG
NGAM, 'ON TE GOMS PAR BYED DGOS PHYI MA MI RIGS TE, SGOM SPANGS
SU 'GYUR BA'I PHYIR, DANG PO LTAR NA, NYAN THOS 'PHAGS PAS MA
SPANGS PA NYAMS SO, ,GNYIS PA GZHAN GYI LA MYANG

'DAS 'THOB PA MI 'THAD PA LA, MDOR BSTAN PA DANG, RGYAS BSHAD DO,
,DANG PO NI, RNAM PAR 'JIG PAS 'GOG 'GYUR GYI, ,'DUS BYAS YONGS
SU SHES PAS MIN, ,DE NI SU LA MNGON SUM 'GYUR, ,BZHIG CES PA DE
CI LTAR 'GYUR, PHYED DANG POS THAL BA

BKOD NAS PHYED PHYI MAS LHAG MED MI 'THAD PA DANG, LHAG BCAS MI
'THAD PA GNYIS KYIS GSAL BA STON PA'O, ,PHUNG PO MA LUS PA RNAM
PAR 'JIG CING ZAD PA LAS LHAG MED KYI 'GOG PA MYA NGAN LAS 'DAS
PAR 'GYUR BAR THAL, PHUNG PO YOD KYANG NYON

@012B MONGS ZAD PA LHAG BCAS SU THAL, LAS NYON MONGS RANG MTSAN
PA'I RGYU RKYEN ZAD PAS PHUNG PO SLAR MI SKYE BAS MYANG 'DAS SU
'JOG PA'I PHYIR, 'DUS BYAS RANG BZHIN GYIS SKYE MED DU YONGS SU
SHES PAS MYANG 'DAS SU 'GYUR BA MIN PAR THAL, RTAGS SNGA MA DE'I

PHYIR, PHYI MA SHIN TU 'DOD PAS DE LA LHAG BCAS MI 'THAD PA'I
THAL BA 'PHEN PA YIN NO, ,'DOD PA'I PHYIR SKYON MED CE NA, LHAG
MED KYI MYANG 'DAS DE NI SU LA MNGON SUM DU 'GYUR TE, MNGON SUM
DU BYED PA PO MI 'THAD PAS, NGAS MYANG 'DAS MNGON SUM DU BYAS SO

ZHES PA'I THA SNYAD MI 'THAD PAR THAL LO, ,LHAG BCAS KYI GNAS
SKABS NA NI PHUNG PO MA LUS PA 'GAG PA MED PAS MNGON DU BYA RGYU
MED PA'I PHYIR BYED PA MI 'THAD, LHAG MED KYI GNAS SKABS NA BYED
PA PO MI 'THAD PA'I PHYIR SU LA YANG MNGON DU MI 'GYUR RO, ,KHO
BO

CAG LA NYES PA MED DE, 'PHAGS PA SH'A RI'I BU LA SOGS PAS RANG
BZHIN SKYE MED KYI 'GOG PA DE MNGON SUM DU BYAS PA'I PHYIR, GZHAN
YANG 'GOG PA MNGON SUM DU MI 'THAD DE, DGAG GZHI PHUNG PO MNGON
SUM DU RTOGS NAS 'GOG PA SHUGS LA RTOGS PAR MI 'THAD DE,

GNAS SKABS DER PHUNG PO KHYOD MI 'DOD PA'I PHYIR, DNGOS SU RTOGS
PAR MI 'THAD DE, MNGON SUM GYI SHES PA RANG MTSAN GYI DNGOS YUL
CAN DU KHAS BLANGS PA'I PHYIR RO, ,THAL BA PHYI MA LA BSAL BA
STON PA NI, LHAG BCAS KYI GNAS SKABS NA, BDAG GIR SKYE BA ZAD

CING BZHIG GO SNYAM PA'I SHES PA GANG YIN PA DE YANG JI LTAR
'GYUR TE MI RUNG BAR THAL, RANG GI MTSAN NYID KYIS SKYE BA'I
PHYIR, 'DOD NA MDO DANG 'GAL LO, ,DBU MA PA SKABS DER YANG RANG
GI MTSAN NYID KYIS SKYE MED DU KHAS LEN PAS, MDO DANG 'GAL BA MED
DO, ,

@013A *, ,BZHIG CES PA DE JI LTA BU ZHES PA'I 'GYUR LTAR NA,
MDO'I TSIG SNA LA BZUNG NGO, ,GNYIS PA LA, LHAG BCAS MI 'THAD PA
DANG, LHAG MED MI 'THAD PA GNYIS, DANG PO NI SKYE BA ZAD DO ZHES
PA NI, MA 'ONGS PA'I SKYE BAR NYID MTSAMS MI SBYOR BA LA DGONGS

PA YIN GYI, DA LTAR GYI PHUNG PO MI SKYE BA LA BRJOD PA MA YIN NO
ZHE NA, DE LTA YIN NA, GNAS SKABS DE NA LHAG BCAS KYANG MI 'THAD
DE, GAL TE PHUNG PO MA 'GAGS NA, ,NYON MONGS ZAD KYANG 'DAS MI
'GYUR, MDO LAS, SDUG BSNGAL 'DI MA LUS PAR SPANGS

ZHES DA LTAR GYI PHUNG PO MI SKYE BA LA BSAMS NAS MA LUS PAR
SPANGS PA NAS NUB PA'I BAR DU GSUNGS LA, MA 'ONGS PA'I SKYE BA'I
DBANG DU MDZAD NAS 'DI LAS SRID PA GZHAN MI SHES SO ZHES GSUNGS
PAS, MA 'ONGS PA'I PHUNG PO KHO NA LA SKYE BA ZAD PA'I SGRA

SBYOR BAR MI 'THAD DO, ,GAL TE DE YI TSE PHUNG PO RANG MTSAN PA
MA 'GAGS PAR YOD NA NYON MONGS ZAD PAR SPANGS KYANG MYA NGAN LAS
'DAS PA THOB PAR MI 'GYUR TE, JI SRID PHUNG POR 'DZIN YOD PA, ,DE
SRID DE LA DAR 'DZIN YOD, CES SOGS GSUNGS PA'I

PHYIR, LHAG BCAS KYI GNAS SKABS MYANG 'DAS MTSAN NYID PA MIN PAR
'DOD NA BDAG GI SKYE BA ZAD DO ZHES SOGS KYIS, RJES BZLAS ZHES
BYA'I MDO 'DI NI, ,SH'A RI'I BU YIS MYA NGAN 'DAS, ,MNGON DU BYAS
NAS BSHAD PA YIN, ZHES GSUNGS PA 'DI JI

LTAR DRANG, SH'A RI'I BUS, RANG NYID KYIS MYANG 'DAS MNGON DU
BYAS NAS GROGS PO GZHAN LA RJES SU BZLAS PA BSHAD PAS SO, ,DE NI
NYON MONGS LOG PA MNGON DU BYAS KYI, PHUNG PO LOG PA MA YIN NO
ZHE NA, MI 'THAD DE, RJES BZLAS KYI MDO LAS, SDUG BSNGAL

@013B 'DI SPANGS PA ZHES GSUNGS PA'I PHYIR DANG, SKABS 'DIR SPYI
MING BYE BRAG LA SBYOR BA YANG MI 'THAD PA'I PHYIR, RJES BZLAS
KYI MDO LAS, JI SKAD BSHAD, 'DI NYID LA 'GREL PA 'DIR GSAL GYI,
SNGAR 'PHAGS PA LA RTA THUL GYIS SMRAS PA'I SHO LO KA DE LA YE MI
GSAL BA'I

PHYIR DANG, DE DUS SH'A RI'I BUS MTHONG LAM THOB PA YIN GYI,
MYANG 'DAS NI PHYIS KUN TU RGYU SEN RINGS LA STON PAS CHOS GSUNGS
PA'I DUS SU THOB PAR BSHAD PA'I PHYIR YANG LHAG BCAS KYI MYANG
'DAS MTHONG LAM NAS 'DZIN PAR MI GSAL LO, ,GNYIS PA NI, GANG TSE
'DI

DE'ANG 'GAGS GYUR PA, ,DE YI TSE NA GROL BAR 'GYUR, GANG GI TSE
'DI NI PHUNG PO DE'ANG 'GAGS PAR GYUR PA DE'I TSE NA GROL BA MYA
NGAN LAS 'DAS PA THOB PAR 'GYUR BA ZHIG TU 'DOD NA YANG, PHUNG PO
MA 'ONGS PA RNAMS RGYUN BCAD PA DE YANG KHYED KYI LUGS LA MI SRID
DE,

LHAG BCAS KYI DUS NA PHUNG PO RANG MTSAN PA YOD PAS DER 'DZIN YOD
LA, NGES NYON MONGS DANG LAS BSKYED NAS YANG PHUNG PO LEN PA'I
PHYIR, MA 'ONGS PA'I SKYE BA LA BLTOS NAS KYANG BZHIG ,SHES PA DE
JI LTAR 'GYUR TE MI RUNG NGO, ,GSUM PA RANG LA 'THAD PA LA 'DUS

BYAS 'PHAGS PA'I MNYAM GZHAG GIS MI GZIGS PA'I RGYU MTSAN DANG,
DE NYID GOMS PA BYA BA BYAS SO ZHES PA'I THA SNYAD KYI YUL DU
BSTAN PA'O, ,DANG PO NI, DE LTAR DNGOS PO RANG BZHIN DANG BCAS
PAR SMRA BA LA GROL BA MI SRID PAR BSTAN NAS STONG PA NYID DU
SMRA BA LA SRID PAR

BSTAN PA'I PHYIR, MA RIG RKYEN CAN BYUNG BA LA, ,YANG DAG YE SHES
KYIS GZIGS NA, ,SKYE BA DANG NI 'GAG PA'ANG RUNG, ,'GA' YANG
DMIGS PAR MI 'GYUR RO, ,'DU BYED LA SOGS PA BCU GCIG LA MA RIG PA
DNGOS PO DANG RGYUD CI RIGS PAR RKYEN DU YOD PAS NA MA RIG

@014A *, ,RKYEN CAN TE DE LAS BYUNG BA LA YANG DAG PA'I 'PHAGS
PA'I YE SHES KYIS GZIGS PA'I NGO NA 'DUS BYAS THOG MAR SKYE BA
DANG MTHAR 'GAG PA YANG RUNG STE SPROS PA 'GA' YANG DMIGS PAR MI
'GYUR RO, ,DE NI 'DU BYED LA SOGS PA NI MA RIG PAS BRTAGS

PA YIN PAS BLO 'KHRUL PA LA SNANG GI ,'PHAGS PA'I MNYAM GZHAG GIS
GZIGS PA LA MA YIN TE, RAB RIB CAN LA SNANG BA DE, RAB RIB MED
PAS BLTAS NA MI SNANG BA BZHIN NO, ,GANG DAG 'PHAGS PA'I YE SHES
KYIS YOD PAR MA GZIGS PA DANG, YOD PA MA YIN

PAR GZIGS PA GCIG TU 'KHRUL NAS RTEN 'BRAL YOD PA MA YIN TE,
'PHAGS PA'I MNYAM GZHAG GIS MA GZIGS PA'I PHYIR, CES SMRA BA NI
DBU MA PA'I LTA BA 'DI YANG DAG PA YIN TE, BLUN POS MA GO BA'I
PHYIR CES PA DANG MTSUNGS SO, ,LTA BA YANG DAG YIN

NA BLUN POS GO BAR 'GAL LO ZHE NA, RTEN 'BREL YOD NA YANG MNYAM
GZHAG GIS GZIGS GA LA DGOS, RANG BZHIN YIN NA GZIGS DGOS PA YIN
GYI BLTOS CHOS YIN NA DES GZIGS PAR 'GAL BA'I PHYIR, RIGS PA LTAR
SNANG 'DI LTA BU LA BRTEN NAS DBU

MA PA LA KHAS LEN MED CES ZER NA KHO BOS KYANG RNAM RIG PA LA
KHAS LAN MED CES SMRA BAR BYA'O, ,DES DNGOS PO RANG MTSAN KHAS
BLANGS PAS SO ZHE NA, DBU MA PAS KYANG RTEN 'BREL KHAS BLANGS SO,
,DE 'KHRUL NGO KHO NAR KHAS LEN GYI, RANG LUGS LA YOD PA MA

YIN TE, BLO MA 'KHRUL PA 'PHAGS PA'I MNYAM GZHAG YIN PAS DES MA
GZIGS PAS SO ZHE NA, 'O NA RNAM RIG PA LA YANG LKOG GYUR RANG
MTSAN YOD PA MA YIN PAR THAL, BLO MA 'KHRUL BA MNGON SUM YIN PAS
DES MA GZIGS PA'I PHYIR, LKOG GYUR YOD KYANG

@014B MNGON SUM GYIS MI 'JAL ZHE NA, SNGA MA LA YANG MTSUNGS SO,
,'DOD NA LKOG GYUR KHEGS PAS KHYAB BYA BDAG MED KHEGS PAR 'GYUR
LA, DES MA KHYAB PA MI SRID PAS SHES BYA MTHA' DAG KHEGS PAS GANG
YANG KHAS BLANG DU MED PAR 'GYUR RO, ,GNYIS PA LA, DNGOS DANG,

RTOGS BYA CHOS DBYINGS LA RNAM PA MI 'DRA BA MED PAR BSTAN PA,
GZHAN GYIS BRTAGS PA BYA BA BYAS PA'I THA SNYAD KYI YUL DU MI
RUNG BA'O, ,DANG PO NI, DE NYID MTHONG CHOS MYA NGAN LAS, ,'DAS
SHING BYA BA BYAS PA'ANG YIN, ,RTEN CING 'BREL PAR 'BYUNG BA'I
SKYE BA DANG

'GAG PA MI DMIGS PA'I LHAG BCAS KYI GNAS SKABS DE NYID MTHONG
BA'I CHOS TSE 'DI NYID LA MYA NGAN LAS 'DAS PA THOB PA DANG NYON
MONGS PA SPONG BA SOGS KYIS BYA BA BYAS PA'ANG YIN NO, ,'ANG GI
SGRA NI BYA BA BYAS PA'I MJUG THOGS SU BYUNG BA'I SKYA BA ZAD PA
SOGS

SDUD DO, ,'GREL PAR 'PHAGS PA SH'A RI'I BUS MYA NGAN LAS 'DAS PA
MNGON SUM DU BYAS NAS MDO 'DI BSHAD DO ZHES GANG GSUNGS PA 'DI
NYID MTHONG BA'I CHOS LA MYA NGAN LAS 'DAS PAR RIGS PAR BYA LA,
GANG YANG SKYE BA ZAD DO ZHES SOGS BSHAD DO, ,'DIS

KYANG RJES BZLAS KYI MDO GANG YIN SNGAR BSHAD PA LTAR GSAL LO,
,GNYIS PA NI, GAL TE CHOS SHES MJUG THOGS SU, ,'DI LA BYE BRAG
YOD NA NI, ,DNGOS PO SHIN TU PHRA BA LA'ANG, ,GANG GIS SKYE BAR
RNAM BRTAGS PA, ,RNAM PAR MI MKHAS DE YIS NI, ,RKYEN LAS BYUNG

BA'I DON MA MTHONG, ,GAL TE MTHONG LAM SDUG BSNGAL LA CHOS BZOD
DES CHOS TE, RTEN 'BREL GYI GNAS LUGS STONG PA NYID MNGON SUM DU
SHES PAS DE'I MJUG THOGS SU RTOGS BYA CHOS DBYINGS LA RNAM PA MI
'DRA BA MED DE, GAL TE YE SHES PHYI MA 'DI LA MI RTAG

@015A *, ,PA RANG MTSAN PA SOGS DON DAM BDEN PA RNAM PA MI 'DRA
BA SO SOR BYE BRAG TU YONGS SU BCAD PAR BYA BA YOD NA NI DNGOS PO
SHIN TU PHRA BA RTEN 'BYUNG GI GNAS LUGS LA'ANG NYAN THOS SDE PA
GANG GIS RANG GI MTSAN NYID KYIS SKYE BAR RNAM PAR BRTAGS SHING
KHAS BLANGS NA RAGS

PAS LA SOGS PA LA LTA SMOS KYANG CI DGOS, DES NA GRUB MTHA' 'DZIN
PA'I NYAN THOS RNAM PAR MI MKHAS PA DE DAG CHOS CAN, KHYED LTAR
NA MTHONG LAM PA DE YIS NI RKYEN LAS BYUNG BA'I DON RTEN 'BYUNG
SPROS BRAL RO GCIG PA DE MA MTHONG BAR THAL, CHOS NYID LA RNAM PA
MI 'DRA BAR SO SO RIM CAN

DU BCAD DU YOD PA'I PHYIR, DES NA RTEN 'BYUNG GI CHOS NYID STONG
PA NYID RANG BZHIN MED PA DE LA RNAM PA MI 'DRA BA'I DBYE BA MED
PAS BDEN PA MNGON PAR RTOGS PA NI SKAD CIG MA GCIG TU ZAD DO, ,'O
NA SKAD CIG MA BCU DRUG TU BZHAG PA JI LTA BU ZHE NA, DE NI LDOG
PA'I SGO NAS BZHAG PA YIN TE,

BDEN PA DE DANG DE'I STONG NYID RTOGS PA DE'I CHA NAS SDUG BSNGAL
SHES PA DANG KUN 'BYUNG SHES PA SOGS DANG, DE DAG KYANG SHES BZOD
DU LDOG PAS 'BYED PA'O, ,DE LTA BU'I THA SNYAD MI BZHED PA YANG
MA YIN TE, SLOB DPON ZLA BA GRAGS PAS DBU MA PHUNG PO LNGA PAR
BSHAD PA'I PHYIR, NYAN THOS KYI

SDE SNOD KHA CIG LAS SKAD CIG MA GCIG TU BSTAN LA, GZHAN LAS SKAD
CIG MA BCO LNGAR BSTAN PA MI 'GAL TE, RGYUD LA BSKYED RIM DANG
SPROS PA LA DGA' BA'I NGOR THA SNYAD SNA TSOGS KYIS BSTAN PA TZAM
DU ZAD PA'I PHYIR, GAL TE DE LTA NA BDEN PA BZHI LA DMIGS NAS
RNAM PA MI RTAG SOGS BCU

DRUG GI RNAM PA CAN DU BSHAD PA JI LTA BU ZHE NA, DE DAG NI TSOGS
SBYOR GYI GNAS SKABS SU BSGOM PAR BYA BA RGYUD SMIN PAR BYED PA'I
LAM TZAM YIN GYI, GROL LAM MA YIN TE, DE LA NGES PAR CHOS RANG
BZHIN MED PAR RTOGS DGOS PA'I PHYIR, THOS CHUNG GANG DAG BYAMS
CHOS SU YANG NYAN THOS

@015B LA YANG CHOS RANG BZHIN MED PAR RTOGS PA YOD PAR BSTAN TO
ZHES SMRA BA DE DAG NI SHING RTA CHEN PO RNAMS KYI GZHUNG LUGS
RGYA MTSO LTA BU'I RNAM DBYE LA 'DRIS SHING MKHAS PAR MA BYAS
PA'I GZU LUMS 'BA' ZHIG YIN TE, BYAMS CHOS RJES 'BRANGS DANG BCAS
PA'I GZHUNG GANG DU YANG GROL BA

TZAM DANG THAMS CAD MKHYEN PA'I LAM GNYIS SU BYAS PA'I GROL LAM
DU MI RTAG SOGS RNAM PA BCU DRUG 'BA' ZHIG BSTAN GYI, RANG BZHIN
MED PAR RTOGS DGOS PA GANG YANG MA BSTAN PA'I PHYIR DANG, KLU
SGRUB YAB SRAS KYI DGONGS PA DPAL LDAN ZLA BA GRAGS PAS BKRAL
BA'I GZHUNG RNAMS

SU DE DAG RGYUD SMIN BYED KYI LAM TZAM DU GSUNGS KYI, GROL LAM DU
GANG DU YANG MA GSUNGS PAS CHEN PO DE DAG GI LUGS LEGS PAR DKRUGS
NAS BSHAD PAS DAM PA'I CHOS LEGS PAR SPANGS PA'I LAS KYI SGRIB PA
BSAGS PA YIN NO, ,GSUM PA LA GZHAN PHYOGS NYES PA DANG BCAS PA
DANG,

RANG PHYOGS LA NYES PA MED PA'O, ,DANG PO LA THOG MA YOD PAR THAL
BA DANG, 'DOD PA LA BSAL BA DGOD PA'O, ,DANG PO NI, NYON MONGS
ZAD PA'I DGE SLONG GI ,GAL TE 'KHOR BA RNAM LDOG NA, ,DE'I RTZOM
RDZOGS PA'I SANGS RGYAS KYIS, ,GANG MA BSHAD PA RGYU CI ZHIG ,GAL
TE YE SHES KYIS NYON

MONGS PA ZAD PAR BYAS PA'I DON DAM PA'I DGE SLONG GI NYON MONGS
PA ZAD PAS LAS MA BSAGS PA DE'I DBANG GIS GAL TE 'KHOR BA PHUNG
PO RANG MTSAN PA 'JUG RUNG DU SONG NAS LDOG CING ZAD PAR KHYOD
SEMS NA THA MA YOD PAR THAL LA, DE 'DOD NA THA MA THOG MA LA
BLTOS PAS 'KHOR BA DE'I THOG

MA'I RTZOM PA YOD NA GSUNGS DGOS PAS RDZOGS PA'I SANGS RGYAS
RNAMS KYIS THOG MA GANG MA BSHAD PA LA RGYU CI ZHIG YOD DE MI
MKHYEN PAS MIN TE, KUN MKHYEN DU KHAS BLANGS PA'I PHYIR, MI STON
PA'I RGYU GZHAN YANG MED PAS MED PA KHO NAS MA BSTAN PAR RIGS SO,
,GNYIS PA NI, DE'I PHYIR,

@016A *, ,RTZOM PA YOD NA NGES PAR YANG, ,LTA BAR GYUR PA YONGS
SU 'DZIN, ,YANG NA NYES NYID DU ZHES GDON NO, ,GAL TE THOG MA'I
RTZOM PA YOD PAR THAL BA 'DOD DO ZHE NA, DE LTA NA NGES PAR YANG
DE'I SNGON DU GZHAN MA SONG BAS RGYU MED PA DANG CHAD PAR BLTA
BAR GYUR PA YONGS SU

'DZIN CING KHAS LEN DGOS PA NYID DU 'GYUR RO, ,GNYIS PA RANG
PHYOGS LA NGES PA MED PA LA RTEN 'BYUNG MTHA' BRAL DU BSTAN PA
DANG, RANG BZHIN YOD NA RTAG PAR THAL BA DANG, RANG BZHIN MED
PA'I DPE BSTAN PA'O, ,DANG PO NI, RTEN CING 'BREL PAR GANG 'BYUNG
BA, ,DE LA SNGON

DANG THA MA CI, ,RTEN 'BREL SMRA BA LA NYES PA 'DI MED DE DNGOS
PO BLTOS CHOS SU SMRA BA DE LTAR NA, RTEN CING 'BREL PAR GANG
'BYUNG BA, DE LA NI RANG BZHIN GYIS MA SKYES PA'I PHYIR SNGON
THOG MA DANG THA MA CI LTAR 'GYUR TE, GANG YANG KHAS BLANG MI
DGOS SO, ,GNYIS PA NI, SNGON SKYES PA NI JI

LTAR NA, ,PHYI NAS SLAR YANG LDOG PAR 'GYUR, ,'DI NI DE KHO NA
LTAR NGES PAR KHAS BLANG DGOS TE, GZHAN DU NA THOG MA YOD PA 'BA'
ZHIG TU MA ZAD RTAG PAR YANG 'GYUR TE, 'DI LTAR, GAL TE SNGON
RANG GI MTSAN NYID KYIS SKYES PA NI RGYU MTSAN JI LTAR PHYI NAS
SLAR YANG LDOG PAR 'GYUR BAR

RTAG PAR THAL, RANG BZHIN GZHAN DU 'GYUR BA MI SRID PA'I PHYIR,
GSUM PA LA, DPE'I SGO NAS MDOR BSTAN PA DANG, DNGOS BSHAD PA
DANG, DON BSHAD PA'O, ,DANG PO NI, RTEN CING 'BREL PAR GANG
'BYUNG BA, ,DE LA SNGON DANG THA MA CI, ,RANG BZHIN GYIS MA SKYES
PA'I PHYIR, DE NI BSHAD ZIN TO,,

SNGON DANG PHYI MA'I MTHA' BRAL BA, ,'GRO BA SGYU MA BZHIN DU
SNANG, ,RANG BZHIN GYIS MA SKYES PAS SNGON DANG PHYI MA'I MTHA'
DANG BRAL BA SKAD CIG KYANG MI SDOD PAR 'GRO BAS 'GRO BA RTEN
CING 'BREL PAR 'BYUNG BA 'DI DAG SGYU MA BZHIN DU RANG BZHIN MED
BZHIN DU RANG BZHIN DANG BCAS PAR SNANG

@016B ZHING BSLU BAR BYED PA'I BDAG NYID CAN NO, ,SGYU MA SHES
PAS SGYU MA'I RTA GLANG SOGS LA SNGON MTHA' DANG PHYI MA'I MTHA'
RTOGS PAR MI RIGS PA BZHIN DU 'DI LA YANG MI RIGS SO, ,GNYIS PA
NI, GANG TSE SGYU MA 'BYUNG ZHE'AM, ,GANG TSE 'JIG PAR 'GYUR
SNYAM DU, ,SGYU MA SHES PA DER MI

RMONGS, ,SGYU MA MI SHES YONGS SU SRED, ,RKANG PA DANG PO GSUM
RNAL 'BYOR PA MKHAS PA'I DPE, BZHI PA NI, BYIS PA'I DPE'O, ,LTAD
MO MI MKHAS PA'I RANG BZHIN CAN DAG SGYU MA'I NA CHUNG DE DAG LA
SHA KHRAG DANG BCAS PA'I NA CHUNG DU ZHEN NA DUS GANG GI TSE NA
CHUNG 'DI DAG BYUNG ZHING SKYES PAR GYUR,

GANG GI TSE RNAM PAR 'JIG CING 'CHI BAR 'GYUR SNYAM DU MNGON PAR
ZHEN PA DE BZHIN DU SGYU MA'I RANG BZHIN SHES PA'I SKYES BU DAG
SGYU MA MTHONG BA'I SKABS DER DE LTAR MI RMONGS SHING MNGON PAR
MI ZHEN LA, SGYU MA'I RANG BZHIN MI SHES PA'I LTAD MO BDAG YONGS
SU SRED CING ZHEN PAR BYED DO, ,GSUM

PA NI, DNGOS PO SMIG RGYU DANG 'DRA BAR, ,BLO YIS MTHONG BAR GYUR
BA NI, ,SNGON GYI MTHA' 'AM PHYI MA'I MTHAR, ,LTA BA YONGS SU
BSLAD MI 'GYUR, ,PHYED DANG POS GNAS LUGS RTOGS PA'I BLO DANG
PHYED PHYI MAS PHAN YON BSTAN TO, ,RNAL 'BYOR PA DNGOS PO 'DUS
BYAS MA LUS PA SGYU MA DANG SMIG RGYU DANG 'DRA

BAR BLO MNYAM GZHAG SO SOR RANG RIG PA'I YE SHES KYIS MNGON SUM
DU MTHONG BAR GYUR PA SNGON GYI MTHAR BLTA BA'AM PHYI MA'I MTHAR
BLTA BA'I BRTAG CHAD KYI LTA BAS RGYUD YONGS SU SMIN CING ZIN PAR
MI 'GYUR RO, ,MNYAM GZHAG GI RTOGS BYA DE NYID SGYU MA LTA BUR
STON PA YIN GYI, MNYAM GZHAG

GI NGOR SGYU MA LTA BUR STON PA NI MA YIN NO, ,MYA NGAN LAS 'DAS
PA SGYU MA LTA BUR GO BA NI THA SNYAD PA'I BLO YIN GYI, MNYAM
GZHAG PA MA YIN NO, ,GSUM PA MTHA' GNYIS KYI NGO BO DGAG PA LA
'THAD PA DGOD PA DANG, LUNG 'GAL SPANG BA'O, ,DANG PO LA, SKABS
'GOD PA DANG, 'THAD PA DNGOS DANG,

@017A *, ,MJUG BSDU BA'O, ,DANG PO NI, GANG DAG GIS NI 'DUS BYAS
LA, ,SKYE DANG 'JIG PAR RNAM BRTAGS PA, ,DE DAG RTEN 'BYUNG 'KHOR
LO YI, ,'GRO BA RNAM PAR MI SHES SO, ,RKANG PA PHYED DANG GSUM
GYIS MI MKHAS PA'I GANG ZAG BSTAN NAS PHYED DANG GNYIS KYIS NYES
DMIGS

BSTAN TO, ,MI MKHAS PA GANG DAG GIS NI SNANG TZAM GYIS 'DUS BYAS
LA RANG GI MTSAN NYID KYIS SKYE BA DANG 'JIG PA RNAM PAR BRTAGS
PA DE DAG GIS NI RTEN CING 'BREL PAR 'BYUNG BA THOG MA DANG DBUS
DANG THA MA DANG BRAL BA 'KHOR LO LTA BU'I 'GRO BA STE 'JUG TSUL
RNAM PAR MI SHES SHING MI

RTOGS TE, RANG GI MTSAN NYID KYIS GRUB PA LA SKYE BA DANG 'JIG PA
MI SRID PA'I PHYIR, GNYIS PA LA, SPYI'I DON DANG, YAN LAG GI DON
TO, ,DANG PO LA, BDEN PA GNYIS KYI MTSAN NYID DANG, DBYE BA DANG,
GRANGS NGES DANG, RNAM GZHAG GTAN LA PHAB PA'O, ,DANG PO NI, KUN
RDZOB DANG DON DAM

PA'I BDEN PA GNYIS LAS RIM PA BZHIN DU THA SNYAD PA'I TSAD MA'I
GZHAL BYA DANG, MNYAM GZHAG SO SO RANG RIG PA'I YE SHES KYI GZHAL
BYA'O, ,GNYIS PA DBYE BA LA KUN RDZOB DANG, DON DAM BDEN PA'I
BDEN PA GNYIS SO, ,DANG PO LA, YANG DAG PA DANG LOG PA'I KUN
RDZOB GNYIS SO, ,DANG PO

NI, THA SNYAD PA'I TSAD MA BZHI'I GZHAL BYA RNAMS SO, ,DE YANG
GNOD PA MED PA'I DBANG PO DRUG GI YUL DANG, YUL CAN NO, ,GNYIS PA
NI, GNOD BCAS KYI DBANG PO YUL YUL CAN RNAMS TE, RMI LAM GYI RTA
GLANG SOGS NI PHYI DON RDZUN PA'O, ,SHA KHRAG DANG BCAS PA'I RTA
GLANG NI PHYI DON

BDEN PA STE, BSAM NGO LA BLTOS PA'I YIN GYI, DON DUN THAMS CAD
RDZUN PA'O, ,PHUNG PO LA GTZANG BDE RTAG BDAG BZHI NI KUN RDZOB
TU YANG TSAD MA'I GZHAL BYA MA YIN PAS GZHI MA GRUB PA KHO NA'O,
,MI RTAG SDUG BSNGAL STONG BDAG MED BZHI NI THA SNYAD PA'I TSAD
MA'I GZHAL BYA'O, ,

@017B GANG DAG DE DAG KUN RDZOB TU YOD MED MTSUNGS PAR 'DOD PA
NI, 'KHRUL NGO KHO NAR YOD PA KUN RDZOB TU YOD PA'I DON DU BSAMS
NAS GZHAN NGO KHO NAR KHAS LEN DGOS PA'I KUN RDZOB DANG, RANG
LUGS LA KHAS LEN PA'I KUN RDZOB KYI KHYAD PAR MA PHYED PA YIN TE,
DE LTAR YIN PAR YANG SLOB

DPON ZLA BA GRAGS PAS DE LTAR SONG SONG NAS SGYU MA TZAM ZHIG LUS
PA YIN NO, ZHES PA DANG, 'GA' ZHIG TU SGRA TZAM ZHIG LUS YIN NO
ZHES GSUNGS PAS BRDA TZAM BTAGS PA TZAM GYI KUN RDZOB NI GANG DU
YANG MA BKAG CING KHAS BLANGS PA'I PHYIR, GTZANG BDE RTAG BDAG
DANG DNGOS PO RANG MTSAN

PA SOGS NI, LTA BAS MGO BAS GANG ZAG 'GA' ZHIG GZHUG PA'I THABS
SU GZHAN NGO KHO NAR KHAS BLANGS PA MA GTOGS RNAM PA KUN TU BKAG
PA'I PHYIR, RANG LUGS LA KUN RDZOB TZAM YOD KYANG KUN RDZOB BDEN
PA MED DO ZHE NA, DE LTAR YANG GTAN NAS MA YIN TE, GNOD PA MED
PA'I DBANG PO

DRUG GI BZUNG YUL GYI GZUGS SGRA SOGS DE, DBU MA PA RANG LUGS KYI
KUN RDZOB BDEN PA YIN LA, 'JIG RTEN PA'I NGOR DON DAM BDEN PA
DANG, 'PHAGS PA'I RJES THOB NA BDEN SNAD YOD KYANG BDEN PA'O
SNYAM PA MED PAS KUN RDZOB TZAM DU RNAM PAR BZHAG PA'O, ,'PHAGS
PA RNAMS KYIS KYANG

BDEN GNYIS KYI RNAM DBYE BYED PA NA DE DAG KUN RDZOB BDEN PAR
KHAS LEN PA YIN TE, KLU SGRUB BZHIN, DE LTA NA, 'PHAGS PA'ANG
BDEN 'DZIN CAN DU 'GYUR RO ZHE NA, RAB RIB CAN LA SKRA SHAD 'DZAG
PAR RTOG PA'I GANG ZAG GI MIG LA SKRA SHAD SNANG GA LA DGOS, KUN
RDZOB BDEN PAR

RTOGS PA'I PHYIR RDZUN PA SGYU MA LTA BUR RTOGS PA YIN GYI, BDEN
PAR KHAS BLANGS MI DGOS SO, ,JI SKAD SMRA BA DES NI KUN RDZOB
BDEN PA LA BDEN PA'I KHYAB PA KHAS BLANGS PAS, PHYIN CI LOG TU
SMRAS SO, ,BLO DE DAG GI YUL GYI MTSAN GZHI THUN MONG PA KHAS
BLANGS PAS, DON CHOS KHAS

@018A *, ,BLANGS SO ZHE NA, DE DAG KYANG THA SNYAD TZAM YIN GYI,
DE LTA MIN NA TSIG GSAL DU 'JIG RTEN PA'I DON DAM PA DE 'PHAGS
PA'I KUN RDZOB CES BZHAG PA YANG MI RIGS PAR 'GYUR RO, ,THA SNYAD
PA'I TSAD MA BZHI'I GZHAL BYA YANG BYIS PA RNAMS KYIS BDEN PAR
ZHEN YANG BDEN

GNYIS KYI RNAM DBYE LA MKHAS PA'I SO SO SKYE BO DANG, 'PHAGS PA
RNAMS KYIS RDZUN PAR GZIGS PAS RDZUN PAR GNAS PA'I PHYIR GZHI MA
GRUB PA'I SKYON MED LA, GANG DAG DBU MA PA LA KHAS LEN YE MED
PA'I SHES BYED DU KLU SGRUB KYIS DE LTAR SGRUB BO ZHES SMRA BA
RNAMS KYIS GRUB MTHA'I RNAM DBYE

MA BYAS NA MDZES SO, ,KHA CIG ,DNGOS KUN YANG DAG RDZUN PA MTHONG
BA YI, ,DNGOS RNYED NGO BO GNYIS NI 'DZIN PAR 'GYUR, ZHES PA'I
GZHUNG GI DON MA RTOGS PAR PHYI DANG NANG GI DNGOS PO 'DI DAG
'PHAGS PAS DON DAM BDEN PAR GZIGS BYIS PAS SPROS PAR GZIGS SHING,
DE GNYIS

'PHAGS PA DBANG BTZAN PAS 'DI DAG NI DBU MA'I DON DAM BDEN PA'O
ZHES SMRA BA DES NI 'PHAGS PA'I GANG ZAG SMAD DE, MDO LAS, KUN
RDZOB DE LA DON DAM DU SMRA BA, ,DE DAG NOR BA'I BLO LDAN SHES
PAR BYA, ZHES PA'I NYES PA 'PHAGS PA LA 'GEL BA'I PHYIR, DES NA
GZHUNG DE'I DON

NI 'PHAGS PAS DE DAG RANG BZHIN MED PAR RNYED LA, BYIS PAS DE LAS
LOG PAR RNYED PAS 'PHAGS PAS RNYED PA'I RANG BZHIN MED PA DON DAM
BDEN PA YIN LA, PHYI NANG KUN RDZOB BDEN PA YIN GYI, BYIS PAS
RNYED PA'I KHYAD CHOS RANG MTSAN NI KUN RDZOB TU YANG MI SRID DO
ZHES PA'O,,

'GA' YANG MTHONG BA MED PA NI DE KHO NA MTHONG BA'O ZHES GSUNGS
PAS RANG BZHIN MED PA RNYED PA MI 'THAD DO ZHE NA, DE NI RANG
BZHIN MED PA RTOGS NA MIG DAG PA LA SKRA SHAD BZHIN DU SNANG BA
MTHA' DAG NUB CING MA MTHONG BA'I SGO NAS RTOGS PA DANG, BUM PA
YOD NA DMIGS SU

@018B RUNG BA LAS, BUM PA MA DMIGS PA LAS BUM MED RTOGS PAR 'JOG
PA YIN GYI, RANG BZHIN MED PA YONGS GCOD DU RTOGS RGYU MED PAS
RTOGS TSUL STON PA YIN GYI, CI YANG MA MTHONG BA DE DAG DE KHO NA
MTHONG ZHES 'JOG PA NI MIN TE, DE LTA NA MO GSHAM GYI BU LA YANG
DE KHO NA MTHONG BA'I THA

SNYAD CI'I PHYIR MI 'DOGS, GSUM PA NI, TSAD MA DE LA THA SNYAD
PA'I TSAD MA DANG DON DAM PA'I TSAD MA GNYIS SU NGAS PAS DE'I YUL
DE LA BDEN PA GNYIS SU NGES PA YIN NO, ,BZHI PA NI, GZHI DANG LAM
DANG 'BRAS BU JI LTAR 'GYUR RNAMS KYIS SHES PAR BYA STE, DE YANG
SNANG TZAM 'DI CHOS

CAN RANG BZHIN MED DE, RTEN 'BREL YIN PA'I PHYIR CES PA'I THAL
SBYOR 'DI LA BDEN PA GNYIS KA TSANG STE, RTAGS SU BZUNG BA KUN
RDZOB DANG, CHOS SU BZUNG BA DON DAM PA'I BDEN PA'O, ,DE LA RTEN
'BREL RTOGS PA'I BLO RANG BZHIN MED PAR RTOGS PA'I THABS SU 'GYUR
BA YIN TE, BSGRUB

BYA RTOGS PA'I BLO RTAGS RTOGS PA LAS SKYE DGOS PA'I PHYIR, BLO
DANG PO DE GOMS PAR BYAS PAS LAM GYI SKABS SU BSOD NAMS KYI TSOGS
SU 'GYUR LA PHYI MA GOMS PAS YE SHES KYI TSOGS SU 'GYUR BA YIN
LA, RGYAS PAR NA PHA ROL TU PHYIN PA DRUG GO ,RTEN 'BREL GYIS
BSDUS PA'I SHES BYA

JI SNYED PA LA SGRIB PA'I NYON MONGS PA CAN MA YIN PA'I MI SHES
PA RANG BZHIN MED PAR RTOGS PAS SEL BAR BYED PA BLO DE NYID SANGS
RGYAS KYI SAR THABS GOMS PAS 'GYUR BAR BYED PA'I PHYIR, DE GNYIS
THABS DANG THABS BYUNG YIN TE, DBU MA LA 'JUG PAR THA SNYAD BDEN
PA THABS SU GYUR

PA DANG, DON DAM BDEN PA THABS BYUNG GYUR PA STE, ZHES DANG, KUN
RDZOB DE NYID GSHOG YANGS DKAR PO RGYAS GYUR PA, ,DAD PA'I RGYAL
PO DE NI SKYE BO DANG PA YI, ,MDUN DU BDAR NAS DGE BA'I RLUNG GI
SHUGS STOBS KYIS, ,RGYAL BA'I YON TAN RGYA MTSO'I PHA ROL MCHOG
TU 'GRO ZHES GSUNGS

@019A *, ,SO, ,THA SNYAD KYI SKABS SU GZHAN DO'AM 'KHRUL NGO ZHES
TSIG TU MA BRJOD PAR RNAM GZHAG MI SHES PA DE DAG GIS NI BDEN PA
GNYIS PO TSA REG DANG GRANG REG BZHIN DU KHAS BLANGS PA THABS
DANG THABS BYUNG DU BZHAG MI NUS SHING, DON DAM GYI RNAM GZHAG MI
NUS TE, DON DAM

GYI RNAM GZHAG BYED NA KUN RDZOB YOD PA MA YIN PAR MO GSHAM GYI
BU BZHIN DU KHAS BLANGS PA'I PHYIR, LUGS DES NI TSIG TU GANG LTAR
BRJOD KYANG STONG PA'I DON YE MED DU GZUNG BAS 'PHAGS PA'I BDEN
BZHI MI 'THAD PAR THAL BA LA 'DOD THOG BYED DGOS PA YIN NO,
,'PHAGS PA KLU SGRUB

KYIS NI GAL TE 'DI KUN MI STONG NA, ,'PHAGS PA'I BDEN PA BZHI PO
RNAMS, ,KHYOD LA MED PAR THAL BAR 'GYUR, ZHES RANG LA BDEN BZHI
MI 'THAD PA'I NYES PA MED PAR BSTAN LA, CHOS RNAMS STONG PA 'DI
SHES NAS, ,LAS DANG 'BRAS BU BSTAN PA GANG, ,NGO MTSAR BAS KYANG
'DI NGO

MTSAR, ,RMAD BYUNG BAS KYANG 'DI SMAD BYUNG, ZHES BDEN GNYIS TSAD
MA GCIG GI NGOR 'TSOG TU MI RUNG YANG, GZHI GCIG GI STENG DU
'TSOG TU RUNG STE, GZUGS SGRA BZHIN, DES BLO LA MA BLTOS PA'I DGE
CHOS KHAS LEN PAR YANG YE MI 'GYUR TE, KUN RDZOB NI THAG KHRAL
SBRUL DU BTAGS

PA BZHIN DU RTOG PA'I 'DZIN STANGS BSKAM PO MING TZAM YIN ZHING,
RANG GI GDAGS GZHI DANG, DE NYID DANG GZHAN GANG YAD MA GRUB PAS,
MI BLUN PO LA BA LANG DU BTAGS PA NA RVA RID THUNG GI DPYAD PA MI
'JUG PA BZHIN DU, RGYU 'BRAS DE NYID DANG GZHAN GYI DPYAD PA MI
'JUG PA YIN NO, ,

YANG DE TZAM LA 'KHRUL NAS DPYAD PA BYAS PA NA KUN RDZOB MED PAR
'GYUR SNYAM DU MI BSAM STE, RIGS NGOR MA GRUB PA YIN GYI, KUN
RDZOB KYI THUN MONG MIN PA'I GO BA NI SPROS PA MTHA' DAG BKAG
RJES SU RNYED PA'I PHYIR TE, RTEN 'BYUNG SGYU MAR GO BA NI, BDEN
PA'I SPROS PA KHEGS PA LA

@019B BLTOS PA'I PHYIR, KHA CIG DPYAD NAS RNYED PA'I STONG PA
NYID LA BLOS BYAS KYI STONG PA ZHES PA DANG, GZHAN DAG HA CANG
DPYAD PA SKYON YIN ZHES SMRA BA DE DAG GIS NI STONG PA NYID KYI
GO BA RGYAD RING DU SPANGS TE, DPYAD NAS RNYED PA NI SNGAR STONG
PA MA YIN PA STONG PAR GSAR DU RNYED PA

MA YIN TE, DE LTA NA BUM PA BZOS PA BZHIN DU GNAS LUGS MA YIN PA
RNYED PAS BLO PHYIN CI LOG TU 'GYUR ZHING STONG NYID SHES MTHONG
GIS BYAS PAR 'GYUR LA, DGAG BYA SNGAR YOD BKAG NA YANG, BUM PA
BSHIG BYED KYI THO BA BZHIN DU, STONG NYID DNGOS PO'I BSHIG BYED
DU

'GYUR DGOS SO, ,DES NA RTEN 'BYUNG LA BLOS GZUNG BA'I DRI MA
MTHA' DAG 'KHRUD PA'I PHYIR TU MTHA' GZHAN DU SRID PA'I DOGS PA
MTHA' DAG DPYAD DGOS PAS JI SRID DOGS PA MCHOD PAR DU YANG DANG
YANG DU DPYAD DGOS PA CI TZAM DU DPYAD PA DE TZAM DU NGES PA
RNYED PAR 'GYUR

BAS YOD PA SGRUB MI DGOS, MED PA SGRUB MI NUS ZHES PA'I TSIG RIGS
LA BRTEN NAS, TSAD MA'I DGAG SGRUB SPANG BAR MI BYA STE, DE NI
DGAG SGRUB DON LA YOD PA 'GOG PA YIN GYI, TSAD MA'I DGAG SGRUB
'GAG PA MA YIN TE, DE LTA NA RIGS PA'I BSTAN BCOS BRTZAMS

PAS CI BYA, YANG KHA CIG SNANG TZAM YANG DGAG PAR BYA'O ZHES SMRA
BA NI LTA BA DE NYID KYIS NGAN 'GRO'I RGYU BYED PAS THAR 'DOD
RNAMS KYIS RNAM PA KUN TU SPANG BAR BYA STE, DGAG MI NUS, DGAG MI
DGOS, BKAG NA SKYON YOD PA'I PHYIR, SNANG BA 'GOG BYED KYI TSAD
MA MED NA, 'GEGS

BYED MED PAS DGAG MI NUS PA'I PHYOGS KHAS BLANGS PAR 'GYUR LA,
YOD NA DE NYID KYANG DGAG BYAR 'GYUR TE, DE YANG SNANG TZAM LAS
MA 'DAS PA'I PHYIR, DES NA SNANG BA 'GOG PAR KHAS BLANGS SHING,
'GOG BYED KYANG 'GOG PAR KHAS BLANGS PAS RANG TSIG DANG 'GAL BAR
'GYUR LA,

@020A *, ,BKAG PA LA DGOS PA YANG MED DE, BDEN PA'I SPROS PA BCAD
PAS DE GOMS PA NA RANG 'GAGS SU 'GYUR BA'I PHYIR, BKAG NA SKYON
YOD DE, BSOD NAMS KYI TSOGS BSAG PAR MI NUS PA'I PHYIR, LAM GYI
DGAG BYA DANG RTAGS KYI DGAG BYA'I KHYAD MI PHYED PA'I

DBU MA PA DE LA PHYAG 'TSAL LO, ,DES NA BDEN PA DGAG DGOS DGAG
NUS BKAG NA YON TAN YOD DE, BDEN PAR GZUNG BAS NYES PA THAMS CAD
BSKYED PA'I PHYIR DANG, YOD NA RIGS PAS DMIGS SU RUNG BA LAS RIGS
PAS BRTAG MI BZOD PA'I PHYIR, DE MED PAR RTOGS

PA LAS 'KHOR BA'I RTZA BA BZLOG PA'I PHYIR, BDEN ZHEN DGAG BYA
YIN GYI, BDEN PA DGAG BYA MIN TE, YE MED YIN PA'I PHYIR CES SMRA
BA DES KYANG YE MED PA DES MED DU RTOGS PA TSAD MA'I DGAG SGRUB
KYI DON DU MA GO BAR ZAD DE, BDEN ZHEN 'GOG PA LA DE'I ZHEN YUL
YE MED DU RTOGS

DGOS PAS SO, ,DES NA CHOS THAMS CAD RTOG PAS BTAGS PA TZAM DU
RANG LUGS LA KHAS BLANGS NA RTEN 'BYUNG YOD PAR MI RUNG LA, RTEN
'BYUNG YOD PAR KHAS BLANGS PA NA MTHAR LTUNG DU 'GYUR PAS, YOD
PAR BZHAG TU MI RUNG ZHES SMRA BA DE NI RANG NYID MNGON PAR RTOGS
PA'I RGYAN NAS

BSHAD PA'I LOG RTOG BCU DRUG LA GNAS BZHIN DU SLOB DPON LEGS LDAN
'BYED LA SOGS PA'I SHING RTA CHEN PO RNAMS LA SMOD PA NI BDAG
NYID MA RUNGS PAR BYED PA 'BA' ZHIG TU ZAD DO, ,GNYIS PA YAN LAG
GI DON LA, SKYE BA'I MTHA' DGAG PA DANG, 'JIG PA'I MTHA' DGAG
PA'O,,

DANG PO NI, RANG GI MTSAN NYID KYIS SKYE BA KHAS BLANGS PA DAD
RTEN 'BYUNG JI LTAR 'GAL ZHE NA, DE DANG DE RTEN GANG 'BYUNG DE,
,RANG GI NGO BOR SKYES MA YIN, ,RANG GI NGO BOR GANG MA SKYES,
,DE NI SKYE ZHES JI SKAD BYA, ,RGYU DANG RKYEN DE DANG DE LA
BRTEN NAS GANG 'BYUNG BA DE NI RANG GI NGO BOR RANG

@020B BZHIN GYIS SKYES PA MA YIN NO, ,CI'I PHYIR CE NA, RGYU'I
SNGAR YOD NA RGYU LA MI LTOS LA, SKYE BA'I SNGAR MED NA SKYES
PA'I DUS NA YANG GZUGS BRNYAN BZHIN DU BCOS MAR 'GYUR GYI, RANG
GI MTSAN NYID DU GRUB PAR GA LA 'GYUR, RANG GI NGO BOR RANG BZHIN
GYIS MA SKYES KYANG SKYE BA TZAM

NI YOD DE, GZUGS SKYES SO ZHES PA'I THA SNYAD MTHONG BA'I PHYIR,
DE YOD NA RANG GI MTSAN NYID KYIS SKYE BA YANG YOD DE, BTAGS PA
THAMS CAD RDZAS KYI RTEN CAN YIN PA'I PHYIR RO ZHE NA, RANG GI
DNGOS POR RANG BZHIN GYIS GANG MA SKYES PA DE NI RANG GI MTSAN
NYID KYIS SKYES SO ZHES JI

SKAD BRJOD PAR BYA STE, GZHAN GYI NGO BOR SKYE BA DUS NAM YANG MI
SRID PA'I PHYIR, RANG GI MTSAN NYID KYIS SKYE BA MED NA SKYE BA
TZAM MED DO ZHES SMRA BA DES NI GONG 'OG LEGS PAR MA BRTAGS TE,
DON BSDU BA'I SKABS SU YANG RIGS PAS DPYAD PA'I SKYE BA MED CES
PA DANG ZAD

MTHA' 'GOG PA'I SKABS SU YANG ZAD PA RANG BZHIN PA MED CES GSUNGS
PA'I PHYIR, GNYIS PA NI, RGYU ZAD NYID LAS ZHI BA NI, ,ZAD CES
BYA BAR DMIGS PA STE, ,RANG BZHIN GYIS NI GANG MA ZAD, ,DE LA ZAD
CES CI SKAD BRJOD, ,DNGOS PO RNAMS GNAS PA NI GNAS BYED KYI RKYEN

LA RAG LAS TE GNAS PA'I RKYEN MED NA 'JIG PAR 'GYUR BA'I PHYIR,
DES NA GNAS BYED KYI RGYU RAS SNUM SOGS ZAD CING 'GAGS PA NYID
LAS BYUNG BA'I MAR ME'I 'OD ZAD CING 'GAGS PA'I ZHI BA NI ZAD PA
DANG 'GAGS PA ZHES BYA BAR DMIGS PA STE, ZAD PA RGYU LA BLTOS
PA'I

RANG BZHIN GYIS GANG MA ZAD PA DE LA ZAD PAR RANG BZHIN PAR JI
SKAD BRJOD PAR BYA STE, RANG BZHIN GYIS MA ZAD PA DE NI NGO BO
GZHAN GANG GIS ZAD PAR RNAM PAR BZHAG PAR BYA, GSUM PA MJUG BSDU
BA NI, ,DE LTAR CI YANG SKYE BA MED, ,CI YANG 'GAG PAR MI 'GYUR
RO, ,DE

@021A *, ,LTAR RIGS PAS RNAM PAR DPYAD PA NA CI YANG RANG DANG
GZHAN GYI NGO BOS SKYE BA MED LA, RANG DANG GZHAN GYI NGO BOS CI
YANG 'GAG PAR YANG MI 'GYUR TE, RNAL 'BYOR PAS CI YANG DMIGS PA
MED DO ZHES PA'I DON TO, ,GNYIS PA LUNG 'GAL SPANG BA LA, SKYE
'JIG

GSUNGS PA DRANG DON DU BSTAN, SKYE 'JIG LA BRTEN NAS RANG BZHIN
MED PAR RTOGS TSUL, MNGON ZHEN CAN GYIS MI RTOGS PAR BSTAN, MOS
PA RNAMS KYIS RTOGS TSUL LO, ,DANG PO NI, GAL TE DE LTAR SKYE
'JIG GNYIS MI SRID NA BCOM LDAN 'DAS KYIS, KYE MA 'DU BYED RNAMS

MI RTAG ,SKYE ZHING 'JIG PA'I CHOS CAN YIN, ,SKYES NAS 'JIG PAR
'GYUR BA STE, ,DE DAG NYE BAR ZHI BA BDE, ZHES SKYE 'JIG MED NA
MYANG 'DAS THOB PA'I THABS SU GSUNG MI RIGS PA LAS GSUNGS PA'I
PHYIR YOD DO ZHE NA, SKYE BA DANG NI 'JIG PA'I LAM, ,DGONGS PA'I
DON DU BSTAN PA'O,,

SKYE BA DANG 'JIG PA RANG GI NGO BOS GRUB NAS GSUNGS PA MA YIN
GYI, 'JIG RTEN DAM PA MA YIN PA'I LAM DU 'GRO BA 'DI DE KHO NA
NYID LA SBYOR BAR 'DOD PAS SKYE BA DANG 'JIG PA'I LAM 'DI BSTAN
PAS DE KHO NA NYID RTOGS NUS PA'I PHYIR, DE KHO NA RTOGS PA'I
THABS SU DGOS PA'I DON DU

BSTAN PA'O, ,SKYE 'JIG STON PA'I MDO DRANG DON YIN YANG SGRA JI
BZHIN PA YIN PAS RANG LUGS LA SKYE 'JIG KHAS LEN TE DE KHAS LEN
PA DANG STONG PA GZHI GCIG LA 'DU BA'I PHYIR, DE LTAR MIN NA RTEN
'BREL LA BDEN PAS KHYAB PAR 'GYUR RO, ,GNYIS PA LA DNGOS DANG
PHAN YON NO, ,DANG PO NI,

SKYE 'JIG BSTAN PA LA DGOS PA CI YOD CE NA, SKYE BA SHES PAS 'JIG
PA SHES, ,'JIG PA SHES PAS MI RTAG SHES, ,MI RTAG NYID LA 'JUG
SHES PAS, ,DAM PA'I CHOS KYANG RTOGS PAR 'GYUR, ,BYIS PA BUD MED
LA CHAGS PA LDOG PAR BYA BA'I PHYIR TU BCOM LDAN 'DAS KYIS SKYE

@021B 'JIG BSTAN, DE LTAR SKYE BA SHES PAS 'JIG PA YANG SHES PAR
'GYUR TE, 'JIG PA NI SKYE BA'I RTZA BA CAN YIN PA'I PHYIR, 'JIG
PA SHES PAS DE DON GCIG PA'I MI RTAG PA SHES PAR 'GYUR LA, KHAMS
GSUM MI RTAG PA'I ME RAB TU 'BAR BA'I NANG DU 'DUG PAR SHES PAS
DE

LAS 'DA' BAR 'DOD CING, DE KHO NA NYID LA 'JUG PA SHES PAS DAM
PA'I CHOS MYA NGAN LAS 'DAS PA DANG THA MI DAD PA'I SPROS BRAL
STONG PA NYID GSUNGS PA RTOGS SHING KHONG DU CHUD PAR 'GYUR RO,
,GNYIS PA NI, GANG DAG RTEN CING 'BREL 'BYUNG BA, ,SKYE DANG 'JIG
PA RNAM SPANG BAR, ,

SHES PAR GYUR PA DE DAG NI, ,LTAR GYUR SRID PA'I RGYA MTSO BRGAL,
,JI SKAD BSHAD PA'I RIM GYIS DE KHO NA NYID TSOL BA LHUR BYED
PA'I BLO MCHOG DANG LDAN PA GANG DAG RTEN CING 'BREL PAR 'BYUNG
BA RANG BZHIN GYIS SKYE BA DANG 'JIG PA RNAM PAR SPANGS PA RTAG
CHAD KYI LTA BAS GNAS MI THOGS

PAR SHES PAR GYUR PA DE DAG NI RTAG CHAD KYI LTA BAR GYUR PA NYID
SRID PA'I RGYA MTSO YIN PAS NA LTA BAR GYUR PA'I SRID PA'I RGYA
MTSO LAS STONG NYID RTOGS PA'I GRUS NGES PAR BRGAL BAR 'GYUR RO,
,GSUM PA NI, SO SO'I SKYE BO DNGOS BDAG CAN, ,YOD DANG MED PAR
PHYIN CI LOG ,NYES PAS

NYON MONGS DBANG GYUR RNAMS, ,RANG GI SEMS KYIS BSLUS PAR 'GYUR,
,LAS JI LTA BA DANG NYON MONGS JI LTA BA BZHIN SKYE GNAS SO SOR
'GRO BAS NA SO SO'I SKYE BO PHUNG PO DANG THA MI DAD PAR BDAG TU
'DZIN PAS DNGOS BDAG CAN NAM, YANG NA DNGOS PO NI CHOS BDAG YIN
PAS DE SO SKYE'I BDAG

TU LDAN PAS DNGOS BDAG CAN NAM, YANG NA DNGOS PO LA MNGON PAR
ZHEN PA RNAMS NI DNGOS BDAG CAN, STONG PA NYID DU LTA BAS 'JIGS
PA RNAMS DNGOS PO RANG BZHIN GYIS YOD PA DANG MED PA RANG MTSAN
PAR 'DZIN PA'I PHYIN CI LOG GI KUN RTOG GIS BSKYED PA'I NYES PAS
CHAGS SDANG LA

@022A *, ,SOGS PA NYON MONGS PA'I GZHAN DBANG DU GYUR PA RNAMS
NGES PAR SEMS SKYE MED DU MA SHES PAR RANG GI SEMS KYI 'DZIN PAS
BSLUS NAS 'KHOR BAR 'KHOR BAR 'GYUR RO ZHES PA'I DON TO, ,BZHI PA
MOS PA RNAMS KYIS RTOGS TSUL LA, MDZAD PA MTHAR PHYIN PA

RNAMS KYIS RTOGS TSUL DANG, SLOB DPON RANG NYID KYIS GZIGS TSUL
DANG, DE'I 'THAD PA'O, ,DANG PO NI, DNGOS LA MKHAS PA RNAMS KYIS
NI, ,DNGOS PO MI RTAG BSLU BA'I CHOS, ,GSOG DANG STONG PA BDAG
MED PA, ,RNAM PAR DBEN ZHES BYA BAR MTHONG, ,STONG PA NYID LA

G-YANG SA LTA BUR MI SEMS SHING CHOS RNAMS KYI DON DAM PA DANG,
MYA NGAN LAS 'DAS PAR 'GRO BA'I LAM DU RTOGS PA'I DNGOS PO LA
MKHAS PA RNAMS KYIS NI DNGOS PO RNAM PAR DBEN ZHING RANG BZHIN
GYIS STONG NGO ZHES BYA BAR MTHONG NGO, ,DE'I 'THAD PA NI, KHYAD
PAR LNGA STE, DNGOS

PO SKAD CIG RE RE LA 'JIG PA'I NGANG TSUL CAN YIN PA'I PHYIR MI
RTAG PA, SGYU MA BZHIN DU RANG BZHIN MED PA RANG BZHIN DANG BCAS
PAR SNANG BAS BSLU BA'I CHOS YUN RING DU MI GNAS SHING NYAM CHUNG
BA NYID KYIS GSOG DANG, CHOS BDAG GI RANG BZHIN DANG BRAL BA'I
PHYIR STONG

PA, GANG ZAG GI BDAG DANG BRAL BA'I PHYIR BDAG MED PA'O, ,GNYIS
PA NI, GNAS MED DMIGS PA YOD MA YIN, ,RTZA BA MED CING GNAS PA
MED, ,MA RIG RGYU LAS SHIN TU BYUNG, ,THOG MA DBUS MTHA' RNAM PAR
SPANGS, ,CHU SHING BZHIN DU SNYING PO MED, ,DRI ZA'I GRONG KHYER
'DRA BA STE

RMONGS PA'I GRONG KHYER MI ZAD PA'I, ,'GRO BA SGYU MA BZHIN DU
SNANG, ,SNOD BCUD KYIS BSDUS PA'I, 'GRO BA 'DI SLOB DPON GYIS
RJES THOB LA SGYU MA BZHIN DU SNANG ZHING GZIGS PA YIN NO, ,JI
LTAR SGYU MA LTA BU YIN ZHE NA, 'THAD PA BZHI STON PA NI 'GAL
RKYEN GYI SGO NAS GNAS SAM RTEN

@022B BDEN PA MED CING DMIGS PA BDEN PA BA YANG YOD PA MA YIN PAS
SA BON GYI TSUL GYIS RTZA BA MED CING MI GNAS PAS RKYEN GSUM GYI
TSUL GYIS GNAS PA MED PA'O, ,'GRO BA RANG BZHIN MED NA SNA TSOGS
SU JI LTAR SNANG ZHE NA, MED KYANG SNANG BA'I RGYU'I KHYAD PAR NI
MA RIG PA'I RGYU LAS SHIN TU

'BYUNG BAS SNANG BA'O, ,DES NI SNANG BA MI 'GOG PAR BSTAN PA'O,
,GRUB PA RANG BZHIN MED PAR BSTAN PA'I PHYIR THOG MAR RANG BZHIN
GYIS SKYE BA DANG DBUS SU GNAS PA DANG, MTHA' MAR 'JIG PA RNAMS
SPANGS SHING DE DANG BRAL LO ZHES PA'I DON TO, ,CHU SHING BZHIN
DU SNYING PO CUNG ZAD

KYANG MED PA'I PHYIR DANG, DRI ZA'I GRONG KHYER DANG 'DRA BAR
BDEN PAR SNANG YANG RNAM PAR DPYAD NA DE LTAR MED PA'I PHYIR YANG
MA RIG PA'I RGYU LAS BYUNG BA'O, ,'GRO BA'I KHYAD PAR NI RMONGS
PA'I GRONG KHYER LUS NGAG GI 'JUG PA RANG NYID LA GNOD BYED LAS
LDOG DKA' BAS NA MI ZAD PA'I 'GRO

BDE LTAR SNANG ZHING GZIGS SO, ,GSUM PA LA, LUNG DANG RIGS PA
GNYIS SO, ,DANG PO NI, TSANGS SOGS 'JIG RTEN 'DI LA NI, ,BDEN PA
RAB TU GANG SNANG BA, ,DE NI 'PHAGS LA RDZUN ZHES GSUNGS, ,DE LAS
GZHAN LTA CI ZHIG LUS, ,'JIG RTEN NA DBANG PO LAS 'DAS PA'I DON
MTHONG

BA LA MCHOG TU GRAGS PA TSANGS BA LA SOGS PA LA PHYI NANG GI 'JIG
RTEN 'DI LA NI BDEN PAR RAB TU GANG SNANG BA DE NI BCOM LDAN 'DAS
KYIS MYA NGAN LAS 'DAS PA GCIG PU BDEN PA DAM PA YIN GYI 'DUS
BYAS RDZUN PA BSLU BA'I CHOS CAN NO ZHES 'PHAGS PA RNAMS LA RDZUN
PA YIN NO ZHES

GSUNGS NA, DE LAS GZHAN SGYU MA LTA BUR MI 'GYUR BA LTA CI ZHIG
'DUS TE YOD PA MIN PA'O, ,GNYIS PA NI, 'JIG RTEN MA RIG LDONGS
GYUR PA, ,SRED PA'I RGYUN GYI RJES 'BRANG DANG, ,MKHAS PA SRED PA
DANG BRAL BA, DAM PA RNAMS LTA JI LTAR MNYAM, ,TSANGS PA LA SOGS
PA'I 'JIG RTEN

@023A *, ,PA BLO'I MIG MA RIG PA'I RAB RIB KYIS LDONGS SHING
KHEGS PAR GYUR PA PHYIN CI LOG GI SRED PA'I CHU BO'I RGYUN GYI
RJES SU 'BRANGS PA'I SO SO'I SKYE BO DANG MKHAS PA BLO'I MIG DAG
PA 'DI PA'I CHOS KYI BDUD RTZI'I KHU BAS NGOMS PA SRED PA DANG
BRAL BA'I DAM PA RNAMS

LTA BA JI LTAR MNYAM ZHING MTSUNGS PAR 'GYUR, DE LTAR NA 'PHAGS
PA BYIS PAR THAL BA DANG, BYIS PA 'PHAGS PAR THAL BAR 'GYUR RO,
,GNYIS PA PHUNG SOGS BSTAN PA DRANG DON YIN PA LA, DE KHO NA NYID
BSTAN PA'I RIM PA DANG, PHUNG SOGS DGONGS PAS GSUNGS PA, SKYE MED
NGES

DON YIN PAR BSTAN PA'O, ,DANG PO LA, RIM PA DNGOS DANG, DE LAS
'DAS PA'I NYES DMIGS, DE'I GNYEN PO'O, ,DANG PO NI, DE NYID TSOL
LA THOG MAR NI, ,THAMS CAD YOD CES BRJOD PAR BYA, ,DON RNAMS
RTOGS SHING CHAGS MED LA, ,PHYIS NI RNAM PAR DBEN PA'O, ,GAL TE
THAMS

CAD RDZUN PA YIN NA BCOM LDAN 'DAS KYIS DON DAM PA KHO NA BSTAN
PAR BYA BA MA YIN NAM, RDZUN PA BSTAN PA CI BYA ZHE NA, RDZUN PA
YANG DGOS PA YOD NA BSTAN PAR BYA LA, BDEN YANG DGOS PA MED NA
BSTAN PAR MI BYA BAS, DE KHO NA NYID KYI RTOGS PA TSOL BA'I SLOB
MA LA BLA MA 'GRO BA'I

DON BSGRUB PA LA MKHAS SHING PHAN PAR 'DOD PAS THOG MA KHO NAR NI
PHUNG PO DANG KHAMS DANG SKYE MCHED THAMS CAD YOD DO ZHES BRJOD
PAR BYA'O, ,BRAM ZE THAMS CAD CES BYA BA NI PHUNG PO LNGA DANG,
SKYE MCHED BCU GNYIS DANG KHAMS BCO BRGYAD KYI BAR DAG GO ZHES
GSUNGS SO, ,YOD PA

YANG RING PO LA BRTEN NAS THUNG NGUR 'DOGS PA BZHIN DU GZUGS SOGS
LA BRTEN NAS PHUNG POR 'DOGS PA DANG, MAR ME LAS 'OD 'BYUNG BA
BZHIN DU RGYU LA BLTOS NAS 'BRAS BU RNAM PAR BZHAG GI NGO BO NYID
KYIS MA GRUB PA'O, ,'BRAS BU RE RE LA YANG RKYEN DU MA CAN YIN
PA'I PHYIR

@023B DANG, RKYEN RE RE LA YANG MTHA' MED PA SKYE BA NA 'BAD PA
DU MAS SGRUB DGOS SHING 'JIG PA NA 'BAD PA MED PAR RANG GI DANG
GIS 'JIG PAR DON RNAMS RTOGS SHING 'KHOR BA LA CHAGS PA 'DOR BAR
'DOD PA BDAG LA CHAGS PA LA SOGS PAS CHAGS PA MED PAR GYUR PA'I
GANG

ZAG LA DUS PHYIS NI RNAM PAR DBEN PA ZAB MO STONG PA NYID BSTAN
PAR BYA'I, SNGA ROL TU MA YIN NO, ,GNYIS PA NI, RNAM PAR DBEN DON
MI SHES LA, ,THOS PA TZAM LA 'JUG BYED CING, ,GANG DAG BSOD NAMS
MI BYED PA, ,SKYES BU THA SHAL DE DAG BRLAG ,'PHAGS PA RNAMS KYIS

BSOD NAMS DANG BSOD NAMS MA YIN PA'I LAS DAG MI BYA BAR RIGS NA
DE KHO NA NYID MA RTOGS PA RNAMS KYIS DANG POR RNAM PAR DBEN PA
STONG PA NYID KYI DON MI SHES LA, BAR DU STONG PA NYID KYI SGRA
THOS PA TZAM GYIS STONG PA NYID LA JI LTA BA BZHIN DU 'JUG PAR
BYED CING GANG DAG STONG

PA'O ZHES LAS 'BRAS YAL BAR DOR NAS BSOD NAMS DGE BA'I LAS MI
BYED PA'I SKYES BU THA SHAL DE DAG BRLAG PAR 'GYUR TE GCIG TU MI
DGE BA LA 'JUG PAS SKYES BU THA SHAL LO, ,GSUM PA NI, LAS RNAMS
'BRAS BUR BCAS NYID DANG, ,'GRO BA DAG KYANG YANG DAG BSHAD, ,DE
YI

RANG BZHIN YONGS SHES DANG, ,SKYE BA MED PA DAG KYANG BSTAN, ,JI
SKAD BSHAD PA'I NYES PA DE YONGS SU SPANG BAR BZHED NAS, BCOM
LDAN 'DAS KYIS DANG POR RGYU DGE MI DGE'I LAS RNAMS DANG 'BRAS BU
RNAM SMIN BDE SDUG DANG BCAS PA NYID DANG 'BRAS BU LA LONGS SPYOD
PA'I 'GRO BA DAG

KYANG YANG DAG PAR YOD DO ZHES BSHAD LA, DE'I RJES SU LAS 'BRAS
DE'I RANG BZHIN STONG PA NYID DU YONGS SU SHES PA'I LAM BDEN
DANG, DES THOB PA'I RANG GI MTSAN NYID KYIS SKYE BA MED PA'I 'GOG
BDEN DAG KYANG BSTAN TO, ,RKANG PA DANG PO GNYIS KYIS SDUG KUN
DANG PHYI MA GNYIS KYIS 'GOG

@024A *, ,LAM BSTAN TO, ,DES NA DE KHO NA NYID STON PA RNAMS KYIS
RIM PA LA MKHAS PAR BYA STE, PHAN YON CHE BAS SNYAM PA DANG, PHAN
'DOD LTAR SNANG GIS DANG POR STONG NYID BSTAN NA RANG BYANG CHUB
SEMS DPA'I SDOM LDAN DU KHAS 'CHEN [?] RTZA LTUNG 'BYUNG LA,
GZHAN

YANG BRLAG PAR 'GYUR BA'I PHYIR, SHING RTA CHEN PO RNAMS KYIS GO
RIMS LOG PAR STON PA RNAMS KUN TU BKAG LA, PHAN YON TSOGS LAM LAS
KYANG MTHONG LAM CHE STE, DANG POR SKYE MI SRID PA'I PHYIR DANG,
PHAR PHYIN DRUG YANG DANG POR SHER PHYIN 'BYUNG RIGS PAR 'GYUR
RO, ,

STONG NYID LA SKRAG PA YANG LAS 'BRAS LA YID CHES NAS DE'I RJES
SU SKRAG PA 'BYUNG BA YIN GYI, DANG POR BSTAN KYANG BLO KHAM
PHYOGS PAS MI SKRAG CING LAS 'BRAS RI BONG RVA'I GNYER MA BGRANG
BA BZHIN DU GO NAS DGA' BA PHAL CHER SKYE BAR 'GYUR TE, MI DGE BA
SPONG BA'I SDUG BSNGAL

BYA MI DGOS PAR GO BA'I PHYIR, GNYIS PA PHUNG SOGS GSUNGS PA DGOS
PA CAN YIN PA LA DNGOS DANG SHES BYED DO, ,DANG PO NI, DGONGS
PA'I DBANG GIS RGYAL BA RNAMS, ,NGA DANG NGA YI ZHES GSUNGS LTAR,
,PHUNG PO KHAMS DANG SKYE MCHED RNAMS, ,DE BZHIN DGONGS PA'I
DBANG

GIS GSUNGS, ,'JIG TSOGS LA LTA BA MTHA' DAG ZAD PAR SPANGS KYANG,
DGONGS PA'I DBANG GIS RGYAL BA YANG DAG PAR RDZOGS PA'I SANGS
RGYAS RNAMS GDUL BYAS SKYE MED RTOGS PA'I THABS SUNG DANG NGA YI
ZHES GSUNGS PA LTAR, PHUNG PO DANG KHAMS DANG SKYE MCHED RNAMS

THA SNYAD TZAM DU YOD PA LA DGONGS NAS DPE DE BZHIN DU DE KHO NA
NYID RTOGS PA'I THABS SU DGONGS PA'I DBANG GIS GSUNGS PA YIN NO,
,GNYIS PA LA, RIGS PA DANG, LUNG NGO, ,DANG PO NI, 'BYUNG BA CHE
LA SOGS BSHAD PA, ,RNAM PAR SHES SU YANG DAG 'DU, ,DE SHES PAS

@024B NI 'BRAS 'GYUR NA, ,LOG PA RNAM BRTAGS MA YIN NAM, ,RGYU'I
GZUGS 'BYUNG BA CHEN PO BZHI DANG 'BRAS BU'I GZUGS BCU GCIG LA
SOGS PA MDO LAS BSHAD PA NI MA RIG PA'I RANG BZHIN GYI RNAM PAR
SHES PA LA RNAM PA GTAD NAS RNAM PA SHAR BA TZAM MA GTOGS YOD

PAR BZHAG MI NUS PAS RNAM PAR SHES PA'I KHONGS SU 'DU LA, RNAM
PAR SHES PA DE RANG BZHIN GYIS SKYE BA MED PAR SHES PAS NI 'BYUNG
BA SOGS LA BDEN PAR ZHEN PA'ANG 'BRAL BAR 'GYUR NA, DE DAG LOG PA
YANG DAG PA MA YIN PAR RNAM PAR BRTAGS PA MA YIN NAM DE YIN

PAR THAL LO, ,MDOR NA 'BYUNG SOGS CHEN PO RANG BZHIN MED DE, DE
BRTEN NAS SKYES PA'I PHYIR CES PA'O, ,RNAM PA SHAR BA MA GTOGS
PHYI DON YOD PAR BZHAG MI NUS TE, MO GSHAM GYI BU LA SOGS PA YANG
YOD PAR THAL BAR 'GYUR RO, ,SHES PA'I 'DZIN RNAM YOD DAM MED,
DANG

PO LTAR NA, GZUNG RNAM YANG KHAS BLANGS PAS NAD DU PHYOGS PA DANG
PHYIR PHYOGS PA'I CHA GNYIS KHAS BLANGS PAS RANG RIG KHAS BLANGS
LA, PHYI MA LTAR NA GZUNG RNAM MI 'THAD DO ZHE NA, SHES PAS YUL
RIG PA GRUB PA RIG PA TZAM GRUB ZIN PAS RIG PA GRUB PAR BYA BA'I
PHYIR TU RANG GI

RIG GAM GZHAN GYIS RIG DPYOD PAR MI RIGS TE, DE LTAR NA SHES PA
BEM POR 'GYUR TE, SGRON MES BUM PA GSAL DGOS PA BZHIN, GNYIS PA
NI, MYA NGAN 'DAS PA BDEN GCIG PU, ,RGYAL BA RNAMS KYIS GANG
GSUNGS PA, ,DE TSE LHAG MA LOG MIN ZHES, ,MKHAS PA SU ZHIG

RTOG PAR BYED, LUNG LAS KYANG, BCOM LDAN 'DAS KYIS DGE SLONG DAG
BDEN PA DAM PA 'DI NI GCIG STE 'DI LTA STE, MI BSLU BA'I CHOS CAN
MYA NGAN LAS 'DAS PA'O ZHES GSUNGS PAS MYA NGAN LAS 'DAS PA DON
DAM PA'I BDEN PA KHO NA BDEN PA GCIG PUR RGYAL BA RNAMS KYIS

@025A *, ,GSUNGS PA DE'I TSE, DE LAS LHAG MA PHUNG PO LA SOGS PA
RNAMS LOG PA RDZUN PA'I DON CAN MA YIN NO, ZHES BDEN GNYIS KYI
RNAM DBYE LA MKHAS PA SU ZHIG RTOG PAR BYED DE MI RIGS SO, ,GSUM
PA SKYE MED GSUNGS PA NGES DON YIN PA LA, MA RIG PA LA

SNANG BAS RANG BZHIN MED PA DANG, MA RIG PA'I RJES SU 'GRO LDOG
BYED PAS RANG BZHIN MED PA DANG, SKYE 'JIG GNAS GSUM RGYU LA
BLTOS PAS RANG BZHIN MED PA'O, ,DANG PO NI, JI SRID YID KYI RNAM
G-YO BA, ,DE SRID BDUD KYI SPYOD YUL TE, ,DE LTA YIN NA 'DI LA
NI, ,NYES PA

MED PAR CIS MI 'THAD, ,JI SRID TSUL BZHIN MA YIN PA'I YID BYED
KYIS YID KYI RNAM PAR G-YO BA YUL LA 'JUG PA DE SRID DU 'PHAGS
PA'I SHES RAB KYI DBANG PO'I SROG GI BAR CHAD BYED PA SOGS KHYAD
PAR DRUG DANG LDAN PA MA RIG PA'I BDUD KYI SPYOD YUL TE, GZHAN
DBANG

DU GYUR PA'O, ,SKYE MED MNGON DU GYUR PA DE LTA YIN NA SKYE MED
MNGON SUM DU RTOGS PA 'DI LA JI SKAD BSHAD PA'I NYES PA MED PAR
CI'I PHYIR MI 'THAD, BDUD KYI YUL DANG BRAL BA'I PHYIR, GNYIS PA
LA GNYIS LAS, DANG PO MA RIG PA'I RJES SU BYED PAR BSTAN PA NI,
'JIG

RTEN MA RIG RKYEN CAN DU, ,GANG PHYIR SANGS RGYAS RNAMS GSUNG BA,
,DE YI PHYIR NA 'JIG RTEN 'DI, ,RNAM RTOG YIN ZHES CIS MI 'THAD,
,'JIG RTEN NYE BAR LEN PA'I PHUNG PO LNGA GANG LA MA RIG PA RKYEN
DU YOD PAS MA RIG PA'I RKYEN CAN DU GRUB BO, ,GANG GI PHYIR NA
RDZOGS PA'I SANGS

RGYAS KYIS MA RIG PA'I RKYEN GYIS 'DU BYED, 'DU BYED KYI RKYEN
GYIS RNAM PAR SHES PA ZHES GSUNGS PA DE'I PHYIR NA 'JIG RTEN 'DI
RNAM PAR RTOG PAS BTAGS PA TZAM YIN NO ZHES CIS MI 'THAD DE, RIN
PHRENG DU, GANG GI SA BON RDZUN PA DE'I, ,SKYE BA BDEN PA GA LA
ZHIG ,CES

@025B GSUNGS PA LTAR RO, ,GNYIS PA MA RIG PA LOG NA LDOG PA NI,
MA RIG 'GAGS PAR GYUR PA NA, ,GANG ZHIG 'GAG PAR 'GYUR BA DE, ,MI
SHES PA LA KUN BRTAGS PAR, ,CI LTA BUR NA GSAL MI 'GYUR, ,SNANG
BA NYE BA NA MUN PA BZHIN DU RIG PA'I YE SHES BYUNG BAS MA

RIG PA 'GAG PAR 'GYUR BA NA 'DU BYED LA SOGS PA GANG ZHIG 'GAG
PAR 'GYUR BA DE MI SHES PA GTI MUG PA LAS KUN BRTAGS PAR JI LTA
BUR NA GSAL BAR RTOGS PAR MI 'GYUR TE, RAB RIB MED NA SKRA SHAD
LDOG PAR MTHONG BA'I PHYIR RO, ,GSUM PA NI, GANG ZHIG RGYU

DANG BCAS 'BYUNG ZHING, ,RKYEN MED PAR NI GNAS PA MED, ,RKYEN MED
PHYIR YANG 'JIG 'GYUR BA, ,DE NI YOD CES CI LTAR RTOGS, ,'DUS
BYAS GANG ZHIG SKYE BA RGYU DANG BCAS PA LA RAG LAS NAS 'BYUNG
BAS SKYE BA RGYU LA BLTOS CING GNAS BYED KYI RKYEN MED PAR YANG
GNAS PA MED PAS

GNAS PA'ANG RKYEN LA RAG LAS LA, GNAS PA'I RKYEN ZAD NAS MED PA'I
PHYIR YANG 'JIG PAR 'GYUR BAS 'JIG PA GNAS RGYU ZAD PA'I RKYEN LA
RAG LAS NAS 'BYUNG BA DE NI RANG BZHIN GYIS YOD CES CI LTAR RTOGS
TE, RANG BZHIN GYIS YOD NA SLAR GZHAN DU 'GYUR BA MI

SRID PA'I PHYIR RO, ,GSUM PA PHUNG PO LA ZHEN PA'I NYES DMIGS LA,
SKABS DGOD PA DANG, NYES DMIGS DNGOS SO, ,DANG PO LA, GZHAN SDE
RANG BZHIN YOD PAR SMRA BA DE TZAM YA MTSAN MED PA DANG, YRANG
SDE RANG BZHIN YOD PAR SMRA BA CHES MI RIGS PA DANG, DE'I 'THAD
PA'O, ,DANG

PO NI, GAL TE YOD PAR SMRA BA RNAMS, ,DNGOS MCHOG GZUNG NAS GNAS
PA RNAMS, ,LAM DE NYID LA GNAS PA STE, ,DE LA NGO MTSAR CUNG ZAD
MED, ,GAL TE GRANGS CAN PA YON TAN GSUM DANG BYE BRAG PA RDUL
PHRAN RTAG PAR YOD PAR SMRA BA RNAMS NI DNGOS PO MCHOG BDEN PAR

@026A *, ,GZUNG NAS GNAS PA RNAMS NI RANG GI RTZA BA'I GRUB
MTHA'I LAM DE NYID LA MI 'GAL BAS GNAS PA STE DE LA NGO MTSAR
CUNG ZAD KYANG MED DE, 'JIG RTEN NA MI SRID PA'I DON DMIGS NA YA
MTSAN GYI RGYU YIN GYI, SRID PA NI MA YIN TE, DE NI LUGS DANG
MTHUN PA'I

PHYIR, GNYIS PA NI, SANGS RGYAS LAM LA BRTEN NAS NI, ,KUN LA MI
RTAG SMRA BA RNAMS, ,RTZOD PAS DNGOS RNAMS MCHOG GZUNG NAS, ,GNAS
PA YANG NI DE RMAD DO, ,SANGS RGYAS KYI LAM RTEN CING 'BREL PAR
'BYUNG BA KHAS LEN PA LA BRTEN NAS NI DNGOS PO KUN LA MI RTAG
PA'O

ZHES SMRA BA'I BYE BRAG SMRA BA DANG, MDO SDE PA DANG, RNAM RIG
PA RNAMS NI CHOS THAMS CAD STONG PAR SMRA BA'I DBU MA PA LA RTZOD
PAS DNGOS PO RNAMS MCHOG BDEN PAR GZUNG NAS GNAS PA GANG YIN PA
DE NGO MTSAR RMAD DU BYUNG NGO ZHES BRDA'I MING TSIG STE PHYAG
'TSAL BAR MI 'OS

PA LA PHYAG 'TSAL LO ZHES BRJOD PA BZHIN NO, ,GSUM PA NI, 'DI'AM
DE'O ZHES GANG DU, ,RNAM PAR DPYAD NA MI DMIGS NA, ,RTZOD PAS
'DI'AM DE BDEN ZHES, ,MKHAS PA SU ZHIG SMRA BAR 'GYUR, ,RTEN
'BYUNG KHAS LEN PA SANGS RGYAS KYI LAM LA BRTEN NAS NI GZUGS
'DI'AM

TSOR BA DE'O ZHES GANG DU RIGS PAS RNAM PAR DPYAD NA RANG BZHIN
CUNG ZAD KYANG MI DMIGS SO, ,RANG BZHIN MI DMIGS NA GZHAN LA
BSTAN PAR MI NUS SO, ,BSTAN PAR MI NUS PA DE NI RTZOD PAS GZUGS
'DI'AM TSOR BA DE BDEN ZHES SAM, RANG PHYOGS 'DI'AM GZHAN

PHYOGS 'DI BDEN ZHES MKHAS PA SU ZHIG SMRA BAR 'GYUR TE MI RIGS
SO, ,GNYIS PA LA, DNGOS POR SMRA BA THAR LAM LAS GROL BAR LTA
BA'I CHUS KHYER BAR BSTAN, LTA BA DE NYID DON MIN PA'I RGYUR
BSTAN, DNGOS ZHEN YOD NAS NYON MONGS SPONG MI NUS PAR BSTAN, YUL
GYI GZEB

@026B LA THOGS PA DANG MI THOGS PA'I DBYE BA BSTAN PA'O, ,DANG PO
LA, GZHAN SDE LTA BAS PHROGS PAR BSTAN, RANG SDE LTA BAS PHROGS
PAR BSTAN, STONG PAR SMRA BA DE LAS LDOG PAR BSTAN PA'O, ,DANG PO
NI, GANG DAG GIS NI MA BRTEN PAR, ,BDAG GI 'JIG RTEN MNGON ZHEN
PA, ,DE DAG

KYE MA RTAG MI RTAG ,LA SOGS LTA BAS PHROGS PA YIN, GRANGS CAN
SOGS GANG DAG GIS RGYU RKYEN LA MA BRTEN PAR BDAG GAM RTAG PA
RANG BZHIN GYIS GRUB PA DANG 'JIG RTEN PHUNG PO RANG BZHIN GYIS
GRUB PAR MNGON PAR ZHEN PA DE DAG LA NI MI 'GYUR NA RTAG PAR SMRA
BA DANG 'GYUR NA

CHAD PAR SMRA BAR 'GYUR BAS RJES SU BRTZE BAS NA KYE MA RTAG PA
DANG MI RTAG PA DANG MI RTAG GNYIS YIN PA DANG MA YIN PA LA SOGS
PA'I LTA BAS PHROGS NAS DE'I GZHAN DBANG DU GYUR PA YIN NO, ,YANG
NA RANG SDE GANG DAG PHUNG PO LNGA GZUGS BRNYAN LTAR RANG BZHIN
MED PA LA BDAG

TU MING 'DOGS KYI, SEMS KYI RANG GI MTSAN NYID KYIS GRUB PA LA
BDAG TU 'JOG PA DE DAG LTA BA'I CHU BOS KHYER TE, SEMS RANG BZHIN
GYIS GRUB PA DE 'GYUR NA CHAD PAR 'GYUR MI 'GYUR NA RTAG PAR
'GYUR ZHES SBYAR TE, SNGA MA MDZES SAM BLA MA GSUNGS, GNYIS PA
NI, GANG DAG

BRTEN NAS DNGOS PO RNAMS, ,DE NYID DU NI GRUB 'DOD PA, ,DE DAG LA
YANG RTAG SOGS SKYON, ,DE DAG JI LTAR 'BYUNG MI 'GYUR, ,GANG DAG
DNGOS PO RNAMS BRTEN NAS 'BYUNG BAR KHAS LEN BZHIN DU YANG DE KHO
NA NYID DU GRUB PAR 'DOD PA DE DAG LA YANG RTAG PAR LTA BA LA
SOGS KYIS SKYON

DE DAG JI LTAR 'BYUNG BAR MI 'GYUR TE, RANG BZHIN GYIS GRUB PA'I
DNGOS PO KHAS BLANGS BAR 'GYUR NA CHAD PA DANG, MI 'GYUR NA RTAG
PAR LTA BAR 'GYUR RO, ,GSUM PA NI, GANG DAG BRTEN NAS DNGOS PO
RNAMS, ,CHU YI ZLA BA LTA BUR NI, ,YANG DAG MA YIN LOG MIN PAR,
,'DOD

@027A *, ,PA DE DAG LTAS MI 'PHROG ,DBU MA PA GANG DAG BRTEN NAS
BYUNG BA'I DNGOS PO RNAMS CHU YI NANG GI ZLA BA'I GZUGS BRNYAN
LTA BUR NI YANG DAG PA BDEN PAR GRUB PA YANG MA YIN LA, LOG PA
GTAN MED KYANG MA YIN PAR SNANG LA RANG BZHIN MED PAR 'DOD PA DE

DAG RTAG CHAD KYI LTA BAS MI 'PHROGS TE, DNGOS PO LA RANG BZHIN
CUNG ZAD KYANG KHAS MA BLANGS PA'I PHYIR, BRTEN NAS SKYES PA
RNAMS NI YOD PA RANG BZHIN PA DANG MED PA RANG BZHIN PA SPANGS
TE, GZUGS BRNYAN BZHIN DU KHAS BLANG BAR BYA STE, 'PHAGS PA LHAS,
'BRAS

BU YOD NYID GANG 'DOD DANG, ,'BRAS BU MED NYID GANG 'DOD PA,
,KHYIM GYI DON DU KA BA SOGS, ,BRGYAN PA'I DON YANG MED PAR
'GYUR, ZHES KA BA LA SOGS RANG BZHIN GYIS YOD NA YANG, DE DAG GI
DON DU 'BAD PA BYED MI DGOS PAR 'GYUR, MED PA RANG BZHIN PA YIN

NA YANG DE DAG GI DON DU 'BAD PA DON MED PA'I THAL BA 'PHEN PA
YIN GYI, YOD NA MI DGOS, MED NA MI NUS ZHES PA TZAM NI MA YIN NO,
,GNYIS PA LA, DNGOS DANG, DE LDOG TSUL LO, ,DANG PO NI, DNGOS POR
KHAS LEN YOD NA NI, ,'DOD CHAGS ZHE SDANG 'BYUNG BA YI,,

LTA BA MI BZAD MA RUNGS 'DZIN, ,DE LAS BYUNG BA'I RTZOD PAR
'GYUR, ,DNGOS PO BDEN PAR KHAS LEN PA YOD NA NI, NGES PAR RANG
PHYOGS LA CHAGS PA'I 'DOD CHAGS DANG, GZHAN PHYOGS LA RGYAB KYIS
PHYOGS PA'I ZHE SDANG 'BYUNG BA'I RGYUR GYUR PA'I LTA BA RNAMS
SMIN,

BSRAN PAR DKA' BA BSKYED PAS MI BZAD PA 'DA' BAR DKA' BA NYID
KYIS MA RUNGS PA 'DZIN LA DE LAS RANG PHYOGS BRTAN PAR 'DOD,
GZHAN PHYOGS BSAL BAR 'DOD PA'I RTZOD PA 'BYUNG BAR 'GYUR RO,
,GNYIS PA LA, MDOR BSTAN DANG, RGYAS BSHAD DO, ,DANG PO

@027B NI, DE NI LTA BA KUN GYI RGYU, ,DE MED NYON MONGS MI SKYED
DE, ,DE PHYIR DE NI YONGS SHES NA, ,LTA DANG NYON MONGS YONGS SU
'BYANG, ,DNGOS POR 'DZIN PA DE NI SNGON MTHA' DANG PHYI MTHA' LTA
BA SOGS LTA BA KUN GYI RGYU YIN LA LTA BA LA BRTEN NAS RANG GI
LTA BA LA CHAGS SHING NGA RGYAL BA

DANG, GZHAN GYI LA SDANG BA DANG, THAMS CAD DU GTI MUG 'BYUNG
NGO, ,RJES 'GRO BSTAN NAS, LDOG PA STON PA NI DNGOS POR 'DZIN PA
DE MED NA CHAGS SDANG LA SOGS PA'I NYON MONGS PA MI SKYE STE DE'I
PHYIR DNGOS PO DE NI RANG BZHIN STONG PA NYID DU YONGS SU SHES NA
RTAG CHAD KYI LTA BA

NYON MONGS PA YONGS SU 'BYANG ZHING DAG PAR 'GYUR BAS RANG BZHIN
MED PAR RTOGS PA'I THABS LA 'BAD PAR BYA'O, ,GNYIS PA LA, SHES
BYA'I GNAS TSUL DANG, BLOS RTOGS TSUL LO, ,DANG PO LA BRTEN NAS
SKYES PA DANG, RANG BZHIN MED PA MI 'GAL BA DANG, 'GAL

BAR GZUNG BAS NYES PA KUN 'BYUNG BAR BSTAN PA'O, ,DANG PO NI,
GANG GIS DE SHES 'GYUR SNYAM NA, ,BRTEN CING 'BYUNG BA MTHONG BA
STE, ,BRTEN NAS SKYES PA MA SKYES PAR, ,THAMS CAD MKHYEN PA MCHOG
GIS GSUNGS, ,RKANG PA DANG POS DRI BA, GNYIS PAS LAN, GSUM

PAS RTEN 'BYUNG GI RANG BZHIN, BZHI PAS DE GSUNG PA PO BSTAN TO,
,RANG BZHIN MED PAR SHES PAS NYON MONGS SPONG NA RANG BZHIN MED
PA DE GANG GIS SHES PAR 'GYUR SNYAM NA, RTEN CING 'BYUNG BA
MTHONG BA STE BLTOS CHOS KYI DON JI LTA BA BZHIN DU SHES PAS
MTHONG BAR 'GYUR

RO, ,GAL TE BRTEN NAS SKYES PA DE NI SKYES PA KHO NA MA YIN NAM,
DE JI LTAR MA SKYES PA'I SGRA'I BRJOD BYAR 'GYUR, 'DI NI PHAN
TSUN 'GAL BAS MI RIGS SO ZHE NA, KHO BO CAG GIS NI BRTEN NAS
SKYES PA DE GZUGS BRNYAN BZHIN DU RANG BZHIN GYIS MA SKYES PAR
SMRAS KYI, GTAN

@028A *, ,MA SKYES SO ZHES MA SMRAS PAS 'GAL BA'I GO SKABS GA LA
YOD DE, DES NA BRTEN NAS SKYES ZHES PA DANG, MA SKYES ZHES PA
GNYIS YUL THA DAD PA YIN TE, MA SKYES PA NI YANG DAG PA'AM, BDEN
PA'AM, NGO BO NYID DU MA SKYES PAR SMRAS LA, BRTEN

NAS SKYES PA NI RDZUN PAR SKYES SO ZHES PA'O, ,GANG BRTEN NAS
SKYES PA DE NI RANG BZHIN GYIS MA SKYES PA'O ZHES, GANG ZHIG
RKYEN LAS SKYES PA DE MA SKYES, ,DE LA SKYE BA'I RANG BZHIN YOD
MA YIN, ,RKYEN LA RAG LAS GANG DE STONG PAR BSHAD, ,GANG ZHIG
STONG NYID SHES DE

BAG YOD YIN, ZHES THAMS CAD MKHYEN GYIS GSUNGS PAS 'GAL BA MED
DO, ,GANG DAG BRTEN NAS SKYES PA LA MA SKYES PAS KHYAB PAR KHAS
LEN PA'I BSHES GNYEN DE DAG 'DI'I THAD KYI 'GREL PA LA LEGS PAR
MIG PHYIS LA LTOS SHIG ,'DIS NI MTHA' BZHI'I SKYE BA

'GOG PA DGAG BYA DON DAM GYIS KHYAD PAR DU BYED MI DGOS PAS
'KHRUL NAS RNAM PA KUN TU THAL 'GYUR BAS DGAG BYA LA DON DAM
SBYAR MI DGOS PAR 'DOD PA YANG BSAL LO, ,GNYIS PA NI, LOG PA'I
SHES PAS ZIL NON PA, ,BDEN PA MIN LA BDEN 'DZIN PA'I, ,

YONGS SU 'DZIN DANG RTZOD SOGS KYI, ,RIM PA CHAGS LAS 'BYUNG BAR
'GYUR, DNGOS POR ZHEN PA'I LOG PA'I SHES PAS ZIL GYIS NON PA RTEN
'BYUNG BDEN PA MIN PA LA BDEN PAR 'DZIN PA'I GANG ZAG LA DNGOS PO
LA CHAGS PA 'BYUNG LA RANG PHYOGS YONGS SU 'DZIN

PA DANG GZHAN PHYOGS 'GOG PA'I SGO NAS RTZOD PA DANG 'THAB PA LA
SOGS KYI RIM PA DNGOS PO LA CHAGS PA LAS 'BYUNG BAR 'GYUR BAS
RTEN 'BYUNG DANG RANG BZHIN MED PAR 'GAL BAR GZUNG BAR MI BYA'O,
,GNYIS PA BLOS RTOGS TSUL LA DNGOS DANG, DE'I 'THAD PA'O,,

@028B DANG PO NI, CHE BA'I BDAG NYID CAN DE DAG ,RNAMS LA PHYOGS
MED RTZOD PA MED, ,GANG RNAMS LA NI PHYOGS MED PA, ,DE LA GZHAN
PHYOGS GA LA YOD, ,DBU MA SPROS BRAL RTOGS PA'I YON TAN GYIS CHE
BA'I BDAG NYID CAN DE DAG RNAMS LA RANG PHYOGS YOD NA DE SGRUB
PA'I

PHYIR GZHAN RNAMS DANG LHAN CIG RTZOD PAR 'GYUR NA RIGS PAS DPYAD
BZOD PA'I GZHI MED PA'I RANG PHYOGS MED DE, DA'I PHYIR BDAG NYID
CHEN PO RNAMS LA RTZOD PA MED DO, ,GAL TE DE DAG PAS RANG PHYOGS
MED MOD GZHAN PHYOGS BSAL BAR BYA BA YOD PA MA YIN NAM,

DE'I PHYIR BSTAN BCOS BRTZAMS PAS SO, ,DE YOD PAS RANG PHYOGS
KYANG YOD DO ZHE NA, PHYOGS RANG GI MTSAN NYID KYIS GRUB PA ZHIG
YOD NA RANG PHYOGS SAM GZHAN PHYOGS ZHIG TU 'GYUR NA, DBU MA GANG
RNAMS LA NI RIGS PAS PHYOGS TZAM MA DMIGS NA GANG LA PHYOGS

TZAM MED PA DE LA GZHAN PHYOGS BSAL BAR BYA BA GA LA YOD, PHYOGS
MI SRID PA DE'I TSE NGES PAR NYON MONGS 'GAG PAR 'GYUR RO, ,'DIR
DAM BCA' MAD PAR BSHAD PA DANG, RTZA SHER MTHA' BZHI 'GOG PA'I
DAM BCA' KHAS BLANGS PA JI LTAR ZHE NA, PHA TSAB NA RE, DER

NI RNAM BCAD TZAM GYI DAM BCA' YIN LA 'DIR NI YONGS GCOD KYI DAM
BCA' MED PAR BSHAD ZER LA, BYANG YE NA RE, RNAM BCAD TZAM DE YANG
GZHAN GYI LOG RTOG DGAG PA'I PHYIR BKOD PA YIN GYI, RANG LUGS MIN
ZER TO, ,KHA CIG NA RE, DAM BCA' YOD PA NI THAL

BA'I DAM BCA' YIN LA, MED PA NI RANG RGYUD KYI DAM BCA' YIN ZER,
KHA CIG NA RE, YOD PA NI MA DPYAD PA'I SNANG NGOR YIN LA, MED PA
NI RIGS NGOR YIN ZER BA YANG, KHA CIG YOD PA THA SNYAD TZAM DANG
MED PA DON DAM DU DANG, GZHAN DAG NA RE YOD PA GZHAN NGO YIN

@029A *, ,LA, MED PA BSHAD PA NI RANG LUGS LA MED PA YIN ZER TO,
,ZHANG THANG SAG PA NA RE, THAL 'GYUR BA DE KHO NA NYID DPYOD
PA'I SKABS SU RANG RGYUD MI BYED PA YIN GYI, THA SNYAD DPYOD PA'I
SKABS SU NGES PAR RANG RGYUD BYED DO ZER TO, ,GZHAN PHAL CHER
DPYAD

ZIN LA, BYANG YE'I LUGS KYANG DPYAD DE, GZHAN GYI LOG RTOG 'GOG
PA'I DAM BCA' BA YOD DAM MED, PHYI MA LTAR NA, GZHAN DON DAM BCA'
BA YANG MED PAR 'GYUR, DANG PO LTAR NA, GZHAN GYI LOG RTOG 'GOG
PA'I DAM BCA' DBU MA PAS MI 'CHA' NA DNGOS SMRA BA RANG GI DAM

BCA' 'GOG PA'I DAM BCA' DNGOS SMRA BA RANG GI DE LAS KYANG 'CHA'
BA MI SRID PA'I PHYIR, PHYOGS DE NI KHYOD SKYE BA TZAM YOD LA,
BDAG DANG GZHAN LAS SKYE BA MED PA LA YANG MTSUNGS SO ZHE NA, MI
MTSUNGS TE, DUS MNYAM PA'I GZHAN TZAM THA SNYAD DU YOD KYANG RGYU
'BRAS GZHAN THA SNYAD DU

YANG MI SRID PA'I PHYIR, KHA CIG ,NGA LA DAM BCA' MED PAS NA,
,NGA LA SKYON MED KHO NA YIN, ZHES PA'I GZHUNG LA BRTEN NAS KHAS
LEN TZAM YANG MED CES SMRA BA NI TSIG TZAM GYIS MNGON PA'I NGA
RGYAL DU BYED PA YIN TE, DBU MA RANG RGYUD PA RNAMS KYIS KYANG
TSIG DE TZAM MA MTHONG BA NI

MA YIN NO, ,'GAL 'BRAL GYI MTHA' MA MTHONG BAR TSIG GI CHA LA
BSNYAD NAS KHAS LEN CI YANG MED CES SMRA BA NI STONG PA NYID KYI
SENGGE'I NGA ROS DNGOS PO SMRA BA'I WA SOGS 'JOMS MI NUS PA'I
GNOD KHUR NAS, MKHAS PA'I TSOGS SU SLOB DPON DANG BCOM LDAN 'DAS
LA SKYON

YON TAN DU SGRO BTAGS NAS BSTOD PA'I TSUL GYIS PHYAR KA GTONG BA
CHOS DANG STON PA LA SKUR BA 'DEBS PA YIN NO, ,GZHAN YANG LTA BA
MA GO BA'I GONG DU KHAS LEN DE TZAM YOD PA DE KHAS LEN YE MED DU
RTOGS PA DE RGYU MED RKYEN MED YIN NAM 'ON TE RGYU RKYEN YOD,
DANG

@029B PO LTAR NA GZHAN GYI LOG RTOG KYANG RGYU MED RKYEN MED DU
CI'I PHYIR MI 'GOG ,GANG GIS NA GZHAN GRAGS KYI GTAN TSIGS SOGS
'GOD PAR BYED, GNYIS PA LTAR NA, DE NYID RANG GI LTA BA'I RGYU
MTSAN DU CI'I PHYIR KHAS MI LEN, DES NA PHYOGS YOD MED NI SNGAR
BSHAD PA LTAR

RIGS NGOR CHOS CAN YOD MED 'BA' ZHIG TU GSAL TE, TSIG GSAL DU
YANG SLOB DPON LEGS LDAN 'BYED LA DE'I SGO NAS NANG 'GAL BZUNG
BA'I PHYIR RO, ,GNYIS PA DE'I 'THAD PA NI, GANG YANG RUNG BA'I
GNAS RNYED NA, ,NYON MONGS SBRUL GDUG G-YO CAN GYIS, ,ZIN PAR
'GYUR

RO GANG GI SEMS, ,GNAS MED DE DAG ZIN MI 'GYUR, ,PHYOGS MED NA
NYON MONGS JI LTAR 'GAG PAR 'GYUR, ZHES 'DOD CHAGS LA SOGS PA'I
NYON MONGS PA GANG YANG RUNG BA'I GNAS SAM RGYU DNGOS POR MNGON
PAR ZHEN PA'I DMIGS PA RNYED NA 'DOD CHAGS LA SOGS PA'I

NYON MONGS 'DU BYED KYI 'BROG THIBS PO NAS RGYU BA DGE BA'I SROG
GI BAR CHAD BSKYED PA LTA BA'I PHUG GI TSAD 'TSAM PA DANG LDAN PA
G-YO CAN DMYAL BA LA SOGS PA'I 'GROS 'KHYOG PA DANG LDAN PA'I
SBRUL GDUG PA DE'I JI SKAD BSHAD PA'I GNAS RNYED NAS ZIN PAR
'GYUR BA GANG GI SEMS

DNGOS PO RANG BZHIN MED PAR RTOGS PAS GNAS MED PA DE DAG SBRUL
GYIS ZIN PAR MI 'GYUR RO, ,GSUM PA DNGOS ZHEN YOD NA NYON MONGS
PA SPONG MI NUS PAR BSTAN PA LA, DNGOS DANG, DE DANG LDAN PA LA
BRTZE BA BYA BAR BSTAN PA, GZHAN DE LAS LDOG PA'O, ,DANG PO NI,
GNAS

BCAS SEMS DANG LDAN RNAMS LA, ,NYON MONGS DUG CHEN CIS MI 'BYUNG,
,GANG TSE BAR MAR 'DUG PA YANG, ,NYON MONGS SBRUL GYIS ZIN PAR
'GYUR, ,DNGOS POR MNGON PAR ZHEN PA'I GNAS DANG BCAS PA'I SEMS
DANG LDAN PA RNAMS LA 'DOD CHAGS LA SOGS PA'I NYON

@030A *, ,MONGS PA'I DUG CHEN CIS MI 'BYUNG STE 'BYUNG BA KHO
NA'O, ,JI LTAR ZHE NA, YID DU 'ONG BA LAS CHAGS PA DANG, YID DU
MI 'ONG BA LAS ZHE SDANG DANG, DNGOS PO TZAM DU SGRO BTAGS PA LAS
GTI MUG SKYE'O, ,DE'I RGYU MTSAN GANG GI TSE CHAGS SDANG MED PA'I
BAR

MA LA BTANG SNYOMS PAR 'DUG PA YANG GTI MUG GI NYON MONGS PA'I
SBRUL GYIS ZIN PAR 'GYUR BA'I PHYIR RO, ,GNYIS PA NI, BYIS PA
BDEN PAR 'DU SHES PA, ,GZUGS BRNYAN LA NI CHAGS PA BZHIN, ,DE
LTAR 'JIG RTEN RMONGS PA'I PHYIR, ,YUL GYI GZEB LA THOGS PAR

'GYUR, ,GANG GI TSE GTI MUG 'DI THAMS CAD KYI TSE 'BYUNG BAR
'GYUR BA DE'I TSE BYIS PA BRDA LAM BYANG BA BYAD BZHIN GYI GZUGS
BRNYAN LA BYAD BZHIN BDEN PAR 'DU SHES PAS GZUGS BRNYAN LA BLTA
BA DANG SO 'DEBS PA SOGS BYED PA'I SGO NAS CHAGS PA BZHIN DU

DE LTAR 'JIG RTEN PA DAG KYANG BDEN PA MA YIN PA LA BDEN PAR
RMONGS PA'I PHYIR GZUGS BRNYAN DANG 'DRA BA'I YUL GYI GZEB LA
THOGS NAS NYES SPYOD KYI SDUG BSNGAL NYAMS SU MYONG BAS DE NYID
DAM PA RNAMS LA BRTZE BA'I YUL DU SNANG BAR 'GYUR RO, ,GSUM PA
GZHAN

DE LAS LDOG PA NI, BDAG NYID CHE RNAMS DNGOS PO DAG ,GZUGS BRNYAN
LTA BUR YE SHES KYI, ,MIG GIS MTHONG NAS YUL ZHES NI, ,BYA BA'I
'DAM LA MI THOGS SO, ,'PHAGS PA BDAG NYID CHEN PO SHES RAB KYI
MIG MI SHES PA'I RAB RIB KYIS DAG PA RNAMS KYIS GZUGS

LA SOGS PA'I DNGOS PO GZUGS BRNYAN LTA BUR YE SHES KYI MIG GIS
MTHONG NAS GZUGS SDUG PA LA SOGS PA YUL ZHES NI BYA BA 'KHOR BA'I
'DAM LA MI THOGS SHING GROL BAR 'GYUR TE, BRDA LA BYANG BA RNAMS
GZUGS BRNYAN LA BZHIN NO SNYAM DU DGONGS SO, ,BZHI

@030B PA YUL GYI GZEB LA THOGS PA DANG MI THOGS PA'I DBYE BA LA
MDOR BSTAN RGYAS BSHAD DO, ,DANG PO NI, BYIS PA RNAMS NI GZUGS LA
CHAGS, ,BAR MA DAG NI CHAGS BRAL 'GYUR, ,GZUGS KYI RANG BZHIN
SHES PA YI, ,BLO MCHOG LDAN PA RNAM PAR GROL, ,'DOD

KHAMS KYI BYIS PA RNAMS NI GZUGS BRNYAN LA BRDA LA MA BYANG BA'I
BYIS PA LTAR GZUGS SDUG PA LA CHAGS NAS YUL GYI 'DAM DU BYING BAR
'GYUR YANG, BYIS PA BSAM GTAN DANG GZUGS MED KYI SEMS THOB NAS
'DOD KHAMS LAS 'DAS SHING, DE KHO NA NYID MA

RTOGS PA'I BAR MA DAG GIS NI GZUGS SDUG PA LA CHAGS PA MNGON GYUR
DANG BRAL BAR 'GYUR RO, ,GZUGS KYI RANG BZHIN STONG PA NYID DU
DNGOS SU MNGON SUM DU YONGS SU SHES PA YI BLO MCHOG DANG LDAN
PA'I 'PHAGS PA RNAMS NI CHAGS PA'I SA BON SPANGS PAS 'KHOR BA

LAS RNAM PAR GROL BAR 'GYUR RO, ,GNYIS PA NI, SDUG SNYAM PA LAS
CHAGS PAR 'GYUR, ,DE LAS LDOG PAS 'DOD CHAGS BRAL, ,SGYU MA'I
SKYES BU LTAR DBEN PAR, ,MTHONG NAS MYA NGAN 'DAS PAR 'GYUR,
,'DOD PA KHAMS PA RNAMS NI GZUGS LA SOGS PA LA SDUG

SNYAM DU TSUL BZHIN MA YIN PAR YID LA BYAS PAS CHAGS PA SKYE BAR
'GYUR LA, GZUGS DANG GZUGS MED KHAMS PA RNAMS DE LAS LDOG STE MI
SDUG PAR YID LA BYAS PAS 'DOD CHAGS MNGON GYUR DANG BRAL LA
'PHAGS PA RNAMS KYIS SGYU MA'I SKYES BU LTAR RANG BZHIN GYIS

DBEN PAR MTHONG NAS MYA NGAN LAS 'DAS PA THOB PAR 'GYUR RO, ,BZHI
PA THAR PA'I PHAN YON LA, SO SOR BSHAD PA DANG, MJUG SDUD DO,
,DANG PO LA, SPANGS PA'I YON TAN DANG, RTOGS PA'I YON TAN NO,
,DANG PO NI, LOG PA'I SHES PAS MNGON GDUNG

@031A *, ,PA'I, ,NYON MONGS SKYON RNAMS GANG YIN DE, ,DNGOS DANG
DNGOS MED RNAM RTOG PA, ,DON SHES GYUR LA MI 'BYUNG NGO, ,DNGOS
PO LA LOG PAR MNGON PAR ZHEN PA'I SHES PAS BSKYED PA'I 'KHOR BAR
SDUG BSNGAL GYIS MNGON PAR GDUNGS PAR BYED PA'I

'DOD CHAGS LA SOGS PA'I NYON MONGS PA NYID SKYON YIN PAS NYON
MONGS PA'I SKYON RNAMS GANG YIN PA DE MI 'BYUNG NGO, ,GANG LA NA
RTEN 'BREL GYI DON MNGON SUM DU SHES PAR GYUR PA'I GANG ZAG LA'O,
,DE JI LTA BU ZHE NA, DNGOS PO DANG DNGOS PO MED PA'I NGO BO MA

DMIGS PAS DNGOS PO DANG DNGOS PO MED PAR RNAM PAR TE, BSAM PA
THAG PA NAS STONG PAR RTOGS SHING YONGS SU SHES PA'O, ,GNYIS PA
NI, GNAS YOD NA NI 'DOD CHAGS DANG, ,'DOD CHAGS BRAL BAR 'GYUR
ZHIG NA, ,GNAS MED BDAG NYID CHEN PO RNAMS, ,

CHAGS PA MED CING CHAGS BRAL MIN, ,'DOD CHAGS SOGS SKYE BA'I GNAS
TE RGYU DNGOS PO BDEN PAR 'DZIN PA YOD NA DE LAS 'DOD KHAMS PA
RNAMS LA 'DOD CHAGS SKYE BAR 'GYUR LA, MI RTAG PA BSGOMS PAS 'DOD
CHAGS DANG BRAL NAS GTI MUG GIS GNAS

PAR 'GYUR BA ZHIG NA DNGOS PO RANG BZHIN MED PAR RTOGS PAS GNAS
MED PAR MTHONG BA'I BDAG NYID CHEN PO 'PHAGS PA RNAMS NI SDUG PA
LAS CHAGS PA MED CING MI SDUG PAR GZUNG BAS CHAGS PA DANG BRAL
TE, GTI MUG GIS GNAS PA YANG MIN TE, GNAS

PA'I RGYU MA GRUB PA'I PHYIR, GNYIS PA MJUG SDUD NI, GANG DAG
RNAM PAR DPEN SNYAM DU, ,G-YO BA'I YID KYANG MI G-YO STE, ,NYON
MONGS SBRUL GYIS DKRUGS GYUR PA, ,MI BZAD SRID PA'I RGYA MTSO
BRGAL, ,SRID PA'I RGYA MTSO BRGAL BAR 'GYUR RO, ,SRID PA'I RGYA
MTSO

@031B JI LTA BU ZHE NA, 'DOD CHAGS LA SOGS PA'I NYON MONGS PA'I
SPRUL GYIS KUN NAS DKRUGS SHING 'KHRIGS PAR GYUR PA MI ZAD PA'O,
,SU ZHIG BRGAL BAR 'GYUR NA, RNAL 'BYOR PA GANG DAG SNGAR TSOGS
SBYOR GYI SKABS SU CHOS THAMS CAD RANG BZHIN GYIS RNAM PAR

DBEN NO SNYAM DU SPRE'U LTAR G-YO BA'I RTOG PA'I BDAG NYID KYI
YID KYANG MI G-YO ZHING, SEMS SEMS BYUNG GI 'JUG PA DANG RGYU BA
MA LUS PA ZHI BA'I BDAG NYID DE GROL BAR 'GYUR RO, ,RANG BZHIN
MED DO SNYAM PA'I DUS NA SGYU MA LTA BU'I TSOGS [?] RTOGS KYANG
GNYIS KYI SNANG BA

MA NUB PAS RNAM GRANGS MA YIN PA'I DON DAM PA'I BDEN PA MNGON SUM
DU MTHONG BA NI MA YIN NO, ,GSUM PA BRTZAMS PA'I DGE BA BSNGO BA
NI, DGE BA 'DI YIS SKYE BO KUN, ,BSOD NAMS YE SHES TSOGS BSAGS
TE, ,BSOD NAMS YE SHES LAS BYUNG BA'I, ,DAM PA

GNYIS NI THOB PAR SHOG ,DE LA BSNGO RGYU DANG, CHED DU BYA BA
DANG, BSNGO BA RNAMS KYIS SHES PAR BYA'O, ,MTHA' GNYIS SEL BA'I
RIGS PA DRUG CU PA 'DI BRTZAMS PA LAS BYUNG BA'I SGO GSUM GYI DGE
BA'I RTZA BA 'DI YIS RGYU BYAS NAS, THOB PAR SHOG CIG GO ,GANG LA
GZUGS

SKU DAM PA DANG, CHOS SKU DAM PA GNYIS NI'O, ,DE CI LTA BU NA,
RJES THOB TU SBYIN PA DANG, TSUL KHRIMS SOGS BSOD NAMS KYI TSOGS
DANG MNYAM DU BDAG MED RTOGS PA'I SHES RAB DANG YANG SHES RAB KYI
RGYU SNAG CHA DANG SHOG BU DANG ME TOG 'BUL BA SOGS YE SHES KYI

TSOGS BSAGS PA, LAS BYUNG ZHING SKYES BAR GYUR PA'I'O, ,CHED DU
BYA BA GANG GIS NAM MKHA'I MTHAS KHYAB KYI SKYE BO'I SEMS CAN KUN
GYIS SO, ,BYA BA GANG ZHIG BYAS NAS ZHE NA, THOS PA DANG BSAM PA
RAB KYI MTHAR PHYIN NAS GZUGS SKU'I RGYU BSOD NAMS KYI TSOGS DANG

@032A *, ,CHOS KYI SKU'I RGYU YE SHES KYI TSOGS MA LUS PA BSAGS
TE'O, ,'BRAS BU'I GNAS SKABS SU SKU DANG YE SHES THAMS CAD GZHAN
NGO KHO NA LA BZHAG NAS RANG RGYUD KYIS BSDUS PA MED PAR 'DOD PA
DE DAG GIS NI LEGS PAR MA SMRAS TE, SA BCU RGYUN

GYI THA MA LA RANG RGYUD KYIS BSDUS PA YOD BZHIN DU, DE'I SKAD
CIG GNYIS PA LA MTSAN DPES SPRAS PA'I SKU RGYUN 'CHAD PA'AM,
GZHAN RGYUD DU 'PHO BA NI MA YIN NO, ,YANG NA DER YANG MED PA
KHAS LEN MED PA'I PHYOGS LONG ZHIG ,CHOS STON PA SOGS KYI SNANG
BA

RANG SNANG LA MED PAS GZHAN SNANG KHO NA'O ZHE NA, DE LTAR NA
MNYAM PAR BZHAG PA'O SNYAM PA YANG RANG SNANG LA MED PAS, MNYAM
GZHAG KYANG GZHAN SNANG KHO NAR 'GYUR BAS, RJES THOB GZHAN SNANG
ZHES KHYAD PAR DU BYAS PA MI RIGS SO, ,DES NI DE DAG GIS NI RANG

SNANG LA 'DUS BYAS SOGS KYIS SNANG BA MTHA' DAG NUB PA DANG, RANG
RGYUD LA YE SHES YOD PA MI 'GAL BAR KHONG DU MA CHUD PA'O, ,CHOS
THAMS CAD MNGON SUM DU GZIGS PA DANG SNANG MED LAS YE MI BZHES PA
'GAL LO ZHE NA, MI 'GAL TE, SO SO SKYE

BO'I SKABS SU YANG MNGON SUM GYI GZHAL BYA SNANG BAS MA KHYAB NA
'PHAGS PA'I SKABS SU SMOS CI DGOS, DER NI DNGOS SHUGS KYI RTOGS
BYA RTOGS BYED YOD PAS SO ZHE NA, 'DIR YANG SPROS BRAL DU DNGOS
SU RTOGS SHING JI SNYED PA LA BSGRIBS PA'I DRI MA

MTHA' DAG ZAD PAS SO, ,DES NA SANGS RGYAS LA RANG SNANG YOD NA MA
RIG PA MA SPANGS PAR 'GYUR LA, DE MED KYANG SHES BYA THAMS CAD
MNGON SUM DU GZIGS PAS 'GAL BA YE MED LA 'GAL BAR SEMS PA DE DAG
GIS NI GZIGS NA SNANG DGOS SNYAM DU BSAM PA'O,

@032B RIGS PA'I DBANG PHYUG 'PHAGS CHEN KLU SGRUB KYIS, ,RTEN
BYUNG MTHA' BRAL STON GZHUNG RGYA MTSO LAS, ,RIGS PA'I RJES
'BRANG BLO GROS BSRUBS SHING GIS, ,RO BRGYA LDAN PA'I MAR GYI
NYID KHU BLANGS, ,DE NYID STON MKHAS BSHES GNYEN BSTEN PA DANG,
,RIGS

LDAN STONG PA'I SA BON BZHAG PA YIS, ,GZHUNG 'DI THOS DANG SEMS
PA'I LCE DBANG GIS, ,YANG DAG BDUD RTZI MCHOG 'DI BLANG BAR GYIS,
,BLA MED THEG PA MCHOG LA MI GNAS SHING, ,RING NAS SOM NYI'I SA
LAS BRGAL GYUR PA, ,DAM PA'I GSUNG GI CHU RGYUN LAS

'ONGS PA, ,BAG YOD BDUD RTZI'I GTAM GYI GTER CHEN YIN, ,DNGOS
ZHEN SRID PA'I MTSO CHEN LAS 'ONGS PA, ,RTAG CHAD MTHAR LTA'I CHU
BO LEGS BRGAL NAS, ,YANG DAG LTA BA'I THANG LA 'BYIN 'DOD NA,
,GZHUNG LUGS GRU CHEN 'DI NANG 'JUG PAR BYOS, ,AE MA HO

DAL THOB SKAL BA BZANG, ,LAM MCHOG STON PA'I GROGS BZANG RNYED,
,GNAS LUGS ZAB MO'I DON LA DAD, ,TSUL BZHIN SEMS PA'I GO SKABS
RNYED, ,BDAG NI DENG NAS SKYE BA THAMS CAD DU, ,YON TAN BRGYA
LDAN BSHES GNYEN BSTEN BYED CING, ,BSLAB GSUM

DRI MED YID KYIS GUS MNOS NAS, ,TSUL BZHIN SEMS LA G-YEL BA MED
PAR SHOG ,BDAG NI PHYI ROL ME 'OBS DAG GIS BSKOR, ,SHA DANG RUS
PA THAL BAR RLOG BYED PA'I, ,LCAGS KHANG 'BAR BAR YUD TZAM GNAS
PA YI, ,DAM PA RNAMS LA GSHE BAR MA

GYUR CIG ,MKHAS 'DOD MKHAS PA'I SKYE BO GSHE BA DANG, ,TSUL LDAN
'DOD PHYIR GZHAN GYI NYES PA GLENG, ,BZANG 'DOD GZHAN SKYON
MTSANG NAS 'BRU BYED PA'I, ,GROGS DANG NAM YANG PHRAD PAR MA GYUR
CIG ,DE LTA'I DGE BAR BA DKAR DRI MED DES, ,MTHAR 'DZIN

@033A *, ,GZHAN DBANG GYUR BA'I MA RGAN RNAMS, ,RTEN 'BYUNG MTHA'
BRAL DBU MA'I DON RTOGS NAS, ,DMIGS MED CHOS SKU'I GO 'PHANG MYUR
THOB SHOG ,BDAG NYID CHEN PO 'PHAGS PA KLU SGRUB KYIS MDZAD PA'I
DBU MA RIGS PA DRUG CU PA'I t'IKKA MU COR SMRA

BA RNAM PAR 'THAG PA ZHES BYA BA 'DI NI DMIGS PA MED PA'I MKHYEN
RAB DANG THUGS RJE TSAD MED PA MNGA' ZHING, KHYAD PAR YANG, RTEN
'BYUNG GI CHOS RNAMS CHU NANG GI ZLA BA'I GZUGS LTAR THUGS SU
CHUD PA THAMS CAD MKHYEN PA DPAL LDAN RED MDA' PA ZHES

GRAGS PA DE NYID DANG, DE NYID KYI SRAS KYI THU BO BSLAB PA GSUM
PO MIG GI 'BRAS BU BAS CHES CHER CHED DU 'DZIN PA, KHYAD PAR YANG
BDAG LTA BU DAM PA MA YIN PA'I SKYE BO NYES PA'I TSOGS SU 'JUG PA
LA MI BZOD PA'I THUGS RJE CHEN PO MNGA' BA THAMS CAD

MKHYEN PA BLO BZANG GRAGS PA'I DPAL RNAM PA GNYIS KYI ZHABS LA
GTUGS SHING MI PHYED PA'I DAD PA DANG LDAN PA DAR MA RIN CHEN
GYIS SDOM BRTZON SDE SNOD 'DZIN PA DU MAS BSKUL ZHING, BKA' BZHI
'DZIN PA DGE 'DUN RGYAL MTSAN GYIS SHOG BU DANG

SNAG TSAS MTHUN RKYEN SBYAR NAS, DBEN GNAS YOL DU SBYAR BA'O,
,'DI BRIS PA'I DGE BA'I RTZA BA LA BRTEN NAS, DBU MA'I LTA BA
PHYIN CI MA LOG PA'I DON RTOGS SHING KHONG DU CHUD PAR GYUR CIG, ,,

~ AOm SVA STI, PHAN BDE'I 'BYUNG GNAS RGYAL BSTAN YONGS 'DU'I
LJON, ,RAB RGYAS 'GRO KUN THAR MCHOG 'BRAS BZANG LA, ,SPYOD PHYIR
BKRA SHIS LHUN GRUB CHOS GRVA CHER, ,CHOS SBYIN 'DZAD MED DAL
'GRO'I RGYUN 'DI SPEL,, ,,SARBA MANGGA LAm,, ,,