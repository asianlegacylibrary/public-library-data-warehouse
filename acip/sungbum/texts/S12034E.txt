/KHA 10\

THA 1 *, ,RJE THAMS CAD MKHYEN PA TZONG KHA PA CHEN PO'I RNAM
THAR GYI BSDUS DON BZHUGS SO, ,

@001B [DD] #, ,AOm BDE LEGS SU GYUR CIG ,RJE THAMS CAD MKHYEN
PA TZONG KHA PA CHEN PO'I RNAM THAR GYI BSDUS DON CUNG ZAD
BRJOD PA, RJE

BTZUN BLA MA DE NYID KYI ZHABS LA PHYAG 'TSAL ZHING SKYABS SU
MCHI'O, ,BRTZE BA CHEN POS DUS DANG GNAS SKABS THAMS CAD DU
RJES SU BZUNG DU GSOL, ,

'DIR RJE THAMS CAD MKHYEN PA TZONG KHA PA CHEN PO BLO BZANG
GRAGS PA'I DPAL ZHES MTSAN SNYAN BDUD RTZI'I THEG PA RNA BA'I
BU GAR LAN GCIG TZAM DU ZHUGS PAS

KYANG SRID PA'I RGUD PA 'JOMS SHING RNAM GROL GYIS BON 'DOG
NUS PA DE NYID KYI RMAD DU BYUNG BA'I MDZAD PA GZHAN LA MCHOG
TU PHAN ZHING ZHIB 'BA' ZHIG DANG RJES SU

MTHUN PA'I KUN DU SPYOD PA NYE BAR BSTAN PA DAG MDOR BSDUS TE
BRJOD PAR BYA BA NI, /1\ SNGON DE BZHIN GSHEGS PA DBANG PO'I
TOG GI SPYAN SNGAR BYANG CHUB

@002A #, ,SEMS DPA'I 'KHOR RGYA MTSO LTA BU'I DBUS SU SNYIGS
MA MA DAG PA'I ZHING RNAMS SU ZAB SO'I LTA BA DANG RDO RJE
THEG PA'I BSTAN

PA SPEL BAR DAM BCA' MDZAD CING, RGYAL BA DE NYID KYIS LEGS SO
GNANG STE DE BZHIN GSHEGS PA SENG GE'I NGA ROR 'TSANG RGYA BAR
LUNG BSTAN PA,

/2\ BDAG CAG GI STON PA'I DRUNG DU SHEL DKAR GYI PHRENG BA
BRGYA RTZA PHUL TE ZAB MO'I LTA BA RTOGS PA'I RTEN 'BREL MDZAD
PA, /3\ DGE SLONG PADMA'I NGAD LDAN

DGYUR BA STE, 'DI DAG NI RNAM THAR RGYAS PA'I LE'U DANG BO'I
BSDUS DON SKU TSE SNGON MA'I SKABS SO,, ` ,,/4\ SPREL LO'I
MJUG TU YAB KYI

RMI LAM DU RI BO RTZE LNGA NAS 'ONGS ZER BA'I DGE SLONG ME TOG
GI SNAM SBYAR DANG DAR SER PO'I SHAM THABS CAN GLEGS BAM KHYER
BA ZHIG 'ONGS NAS GNAS G-YOR

@002B ZER TE KHYIM GYI YANG THOG MCHOD KHANG ZHIG YOD PA'I
NANG DU ZHUGS PA RMIS PA, /5\ YUM GYI MNAL LAM DU ME TOG GI
THAR ZHIG TU RANG SOGS BUD MED MANG PO GRAL DU BSGRIGS PA LA
KHYE'U DKAR PO DANG BU MO DMAR MO

GNYIS KYIS RANG LA KHRUS BYED PA RMIS PA, /6\ BYA LO ZLA BA
DANG PO'I TSES BCU'I NUB MO YAB KYI MNAL LAM DU LCANG LO CAN
NAS 'PHANGS SAM SNYAM PA'I GSER GYI RDO RJE ZHIG BYUNG NAS YUM
LA THIM PAR RMIS PA,

/7\ YUM GYI RMI LAM DU NAM MKHA' NAS SPYAN RAS GZIGS KYI GSER
SKU NYI MA LTAR 'OD 'BAR BA ZHIG TSUR 'BYON GYIN 'DUG PA LA
SKYE BO MANG POS ROL MO DANG MCHOD RDZAS MANG PO DANG BCAS BSU
BA BYED BZHIN PAR

GSER SKU DE RIM GYIS JE CHUNG DU SONG NAS RANG LA THIM PAR
RMIS PA, /8\ SKU 'KHRUNGS PA'I SNGON DE NYID DU YUM GYI MNAL
LAM DU KHYE'U ZHIG 'ONGS NAS SHEL GYI LDE MIG GIS RANG GI
BRANG NA SGO CHUNG ZHIG YOD PA PHYES

TE SNGAR GYI GSER SKU DE LA KHRUS BYED BAR RMIS PA, /9\ RAB
BYUNG DRUG PA'I ME BYA LOR MDO SMAD TZONG KHAR YAB KLU 'BUM
DGE DANG YUM SHING BZA' AA CHOS BYA BA GNYIS KYI SRAS SU
'KHRUNGS PA, /10\ DE'I SAD

NYIN CHOS RJE DON GRUB RIN CHEN PAS LHA DANG SNGAGS MDUD SOGS
SPRINGS PA LA BDUD RTZI ZHAL DU GSOL NAS LHA LA MCHOD PA PHUL
GSOL BA, /11\ GZHI DER LHA RANG GI YIG 'BRU DANG BYON DU GRUB
PA'I TZANDAN GYI SDOD PO SKYES

@003A *, ,PA; /12\ CHOS RJE BLA MAS BUM CHUS SKU 'KHRU BA DANG
BLO 'PHEL BA'I THABS YANG YANG MDZAD PA, ^ /13\ DGUNG LO GSUM
PA LA RJE KARMA PA ROL PA'I RDO RJE LAS DGE BSNYEN GYI

SDOM PA BZHES PA, /14\ YAB YUM GYIS CHOS RJE BLA MA LA RJE 'DI
SLOB MAR PHUL BA, /15\ CHOS RJE PA'I DRUNG DU BYON NAS KLOG
'DON SLOB MKHAN LA GZIGS PAS GZAB GSHAR GYI YI GE MKHYEN PA,
/16\ CHOS

RJE BLA MAS 'KHOR LO SDOM PA SOGS KYI DBANG BSTZAL BA, /17\
RJE RANG GIS BDAG 'JUG BLANGS PA, /18\ JO BO RJE'I ZHAL GZIGS
NAS BYIN GYIS BRLABS PA, /12\ PHYAG RDOR GTUM PO GZIGS NAS

BYIN GYIS BRLABS PA STE, 'DI DAG NI SKU NA PHRA BA'I DUS KYI
RNAM THAR GYI BSDUS DON NO,, ^ ,,/20\ DGUNG LO BDUN PA LA CHOS
RJE DON RIN PAS MKHAN PO, GZHON NU BYANG CHUB KYIS SLOB DPON
DU GYUR TE

DGE TSUL DU BSGRUBS PA, /21\ CHOS RJE BLA MAS 'JAM PA'I
DBYANGS, PHYAG NA RDO RJE, TSE DPAG MED, MGON PO, RNAM SRAS
RNAMS LA NYER GTAD MDZAD PA STE, 'DI YAN NI LE'U GNYIS PA'I

BSDUS DON NI,, ^ ,,/22\ CHOS RJE BLA MAS THUGS GNYER LA GTONG
BA'I STA GON MDZAD NAS BSLAB TSIG GSUNGS PA YI GER BKOD PA, ^
/23\ DGUNG LO BCU DRUG PA LA GROGS MANG PO DANG BCAS

@003B DBUS GTZANG DU BYON PA, /24\ CHAB MDOR GNAS BRTAN DANG
MGON PO'I ZHAL GZIGS NAS DGON SDE 'BYUNG BAR LUNG BSTAN PA, ^
/25\ DGUNG LO BCU BDUN PA LA 'BRI GUNG DU PHEBS TE SPYAN SNGA
CHOS

KYI RGYAL PO LA SEMS BSKYED CHO GA DANG PHYAG CHEN GSAN PA,
/26\ BLA MA CHOS KYI RGYAL POS RJE BTZUN RDO RJE RNAL 'BYOR
MA'I SKU GNANG BA, /27\ THOG MTHA' BAR GYI SMON LAM MDZAD PA,
/28\ TSAL DU

GROGS KYI DBANG GIS LHA RJE DKON MCHOG SKYABS LAS SMAN BSLAB
PA, /29\ BDE BA CAN DU SLOB DPON YON TAN RGYA MTSO SOGS LA
BRTEN NAS PHAR PHYIN LA SBYANGS PA, /30\ DGEN GNAS CHOS RDZONG
DU BLA MA

DAM PA BSOD NAMS RGYAL MTSAN PA LA AA RA PA TZA NA'I RJES
GNANG DANG DRIL BU LUS DKYIL GYI DBANG GSAN PA, /31\ BLA MAS
PAn ZHVA GNANG STE BSTAN BA'I BDAG POR MNGA' GSOL BA, ^ /32\
DGUNG

LO BCU DGU PA LA GSANG PHUR PHAR PHYIN GYI GRVA SKOR MDZAD PA,
/33\ BDE BA CAN DU PHAR PHYIN GYI GRVA SKOR MDZAD PA, /34\ DE
NAS GTZANG LA BYON ZHA LUR MKHAN CHEN RIN CHEN RNAM RGYAL BA
LA BDE MCHOG MEE TRI BCU

GSUM MA'I DBANG GSAN PA, /35\ SA SKYAR BYON SA BZANG MA TI PAn
CHEN LA CHOS BKA' CI RIGS GSAN PA, /36\ SA SKYAR PHAR PHYIN
GYI GRVA SKOR MDZAD PA, /37\ LA STONG BYANG DU BYON 'DRA BZANG
LDAN DU GRVA 
@004A *, ,SKOR MDZAD PA, /38\ NGAM RING DU 'GRVA SKOR MDZAD PA,
/39\ 'GA' RONG CHOS SNGER GRVA SKOR MDZAD PA, /40\ JO MO NANG DU
RDZA PHYOGS RGYAL BA LA SBYOR BA YAN YAG DRUG GI KHRID GSAN PA,

/41\ SPYI BO LHAS SU MA MKHAN CHEN PA LA BKA' GDAMS LAM RIM GYI
LANG GSAN PA, /42\ BO DONG AER GRVA SKOR MDZAD PA, /43\ SNAR
THANG DU CHOS RJE NGON BZANG BA LA MNGON PA MDZOD GSAN PA, /44\
NYANG STONG

DANGS RNYING DU PHAR PHYIN GYI GRVA SKOR MDZAD PA, /45\ RTZE
CHEN DU NYA DBON KUN DPAL LA PHAR PHYIN GYI GZAB BSHAD GSAN PA,
/46\ RTZE CHEN DU RJE BTZUN RENG MDA' PA LA MNGON PA MDZOD GSAN
PA, /47\ NYAR STONG

BSAM GLING DU RJE BTZUN RED MDA' PA LA DBU MA LA 'JUG PA GSAN
PA, /48\ PO TA LAR LO CHEN BYANG CHUB RTZE MO LA CHOS 'BREL GSAN
PA, ^ /49\ DGUNG LO NYI SHU BAR SKYOR MO LUNG DU DKA' BZHI PA
BLO

GSAL PA LA 'DUL BA MDO RTZA BA RGYA CHER 'GREL CHA LAG DANG BCAS
PA GSAN PA, /50\ TSOGS 'DON MDZAD PA'I TSE TING NGE 'DZIN LA
MNYAM PAR BZHAG PA LA DGE BSKOS KYIS 'THEN PAS RGYAB KYI KA BA

'KHYOGS NAS DGE BSKOS KYIS PHYAG BYAS PA, /51\ SKU LA SNYUN ZHIG
BYUNG BAR STOD LUNG PHUR AU RGYAN BSNYEN SGRUB LA MKHAS BA ZHIG
LAS MAN NGAG BLANGS TE THUGS NYAMS SU BZHES PA, /52\ BDE BA CAN

@004B DU SMAN PA RNAMS BOS NAS SMAN BZHES PA, /53\ GNAS RNYING
DU DON GNYER CAN MANG PO LA MNGON PA KUN LAS BTUS LA RTZAL BSHAD
MDZAD PA, ^ /54\ DGUNG LO NYER GCIG PAD SA SKYAR RJE BTZUN RENG

MDA' BA LA LAM 'BRAS SOGS DANG MNGON PA KUN BTAS KYI GZAB BSHAD
GSAN PA, /55\ BLA MA RDO RJE RIN CHEN PA LA BRTAG GNYIS SA LUGS
KYI BSHAD PA GSAN PA, /56\ SA SKYA'I BLA BRANG SHAR BA'I DGE

BSHES BGRES PO ZHIG LAS MAN NGAG GSAN TE THUGS NYAMS SU BZHES
PAS SKU'I SNUN LHAG MED DU DVANGS PA, ^ /57\ DGUNG LO NYER GNYIS
PA LA BYANG NGAM RING DU BLA MA RJE BTZUN RED MDA' PA LA

MNGON PA KUN BTUS KYI tIKKA KHONG NYID KYIS MDZAD PA DE GSAN PA,
/58\ RJE RED MDA' PA LA TSAD MA RNAM 'GREL GYI RANG 'GREL GSAN
PA, /59\ 'KHRUNGS YUL NAS YUM GYIS RANG YUL DU 'ONG DGOS KYI

YI GE ZHAN CHE BA CHA RKYEN DANG BCAS BSKUR BYUNG BA LTAR RE
ZHIG PHEBS 'DUN GYIS DBUS SU BYON NAS PHEBS RGYU'I RTZOL BA
MDZAD PA, /60\ AA MDOR MA PHEBS PAR YUM LA YI GE RTEN BCAS
BSTZAL BA,

/61\ MAL GRO LHA LUNG DU BLA MA BSOD GRAGS PA LA CHOS MANG DU
GSAN PA, /62\ GNAS DER SKU 'TSAMS BCAD NAS TSAD MA RNAM 'GREL
GYI RNAM BSHAD RIG MDZOD LA GZIGS RTOG ZHIB TU MDZAD PAS LUGS
'DI

@005A *, ,LA MOS GUS DPAG TU MED PA 'KHRUNGS PA, /63\ DGUN DER
BDE BA CAN DU BZHUGS NAS PO TI 'GA' YAR LA GZIGS RTOG MDZAD PA,
^ /64\ NYER GSUM PA LA SNAR

THANG DU DON BZANG PA LA RNAM 'GREL GSAN PA, /65\ SNANG THANG DU
DBYAR CHOS THOG RNAM 'GREL MNGON PA GONG 'OG 'DUL BA MDO RTZA
DANG BCAS PA LA GRVA SKOR MDZAD PA, /66\ BO DONG AER LOTZTSA BA
NAM MKHA'

BZANG PO LA SNYAN DNGAGS ME LONG GSAN PA, /67\ RJE BTZUN RENG
MDA' PA LA DBU TSAD MNGON PA PHAR PHYIN 'DUL BA RNAMS GSAN PA,
/68\ LHA MO DBYANGS CAN MA'I BSNYEN PA MDZAD NAS BSTED PA
BRTZAMS

PA, /69\ SA SKYAR GONG SMOS KYI DKA' POD RNAMS KYI GRVA SKOR
MDZAD PA, /70\ GSANG PHUR DBYANGS CAN MA'I SNGAGS BYE BA LNGA
BZLAS TE DBYANGS CAN MA'I ZHAL GZIGS PA, ^ /71\ NYER

BZHI PA LA GSANG PHUR DKA' CHEN BZHI'I GRVA SKOR MDZAD PA, /72\
RTZIS THANG DU GRVA SKOR MDZAD PA, /73\ TSES RJE DON RIN PA'I
BKA' BZHIN DU YI DAM CHOS SKYONG RNAMS LA 'DI NAS BZUNG STE
MCHOD

GTOR MA CHAG BAR MDZAD PA, 'DI YAN MDO PHYOGS LA GTZO BOR
SBYANGS PA LE'U GSUM PA'I BSDUS DON NO,, ` 4\ ,, /74\ YAR LUNG
RNAM RGYAL DU JO GDAN TSOGS PA'I MKHAN PO DKA' BZHI

@005B PA TSUL RIN PAS MKHAN PO MDZAD BYE RDZING TSOGS PA'I MKHAN
PO BSHES GNYEN SHER MGON PAS LAS SLOB DANG BSOD RDOR PAS GSANG
STON MDZAD TSOGS PA GNYIS KYI DGE 'DUN GYIS KHA SKONG MDZAD DE
DGUNG

LO NYER BZHI PA LA BSNYEN RDZOGS KYI SDOM PA BZHES PA, /75\ GDAN
SA THEL DU SPYAN SNGA GRAGS BYANG BA DANG MJAL TE KHONG LA N'A
RO CHOS DRUG PHAG GRU'I BKA' 'BUM SOGS CHOS MANG DU GSAN PA,

/76\ 'ON GYI LHA KHANG KE RUR TSA KHO DBON PO SOGS BSHES GNYEN
MANG PO LA PHAR TSAD DBU MA SOGS CHOS MANG DU GSUNGS PA, ^ /77\
DGUNG LO NYER LNGA NAS TSAL GUNG THANG DU BKA' DANG

BSTAN BCOS BOD DU 'GYUR RO COG LA GZIGS RTOG ZHIB TU MDZAD PA,
/78\ MNGON RTOGS RGYAN GYI RNAM BSHAD GSER GYI PHRENG BA'I RTZOM
PA'I DBU TSUGS PA, /79\ SNYAN DNGAGS BLO SBYONG BRTZAMS

PA; /80\ RJE 'DI DANG GLING MTSUNGS MED 'JAM DPAL BKRA SHIS
SH'AKYA GRUB RNAMS DPE 'DZIN PA LA 'GRAN PAS RJE 'DIS NAM LANGS
NAS NYI MA SHAR GYI BAR DER MDA' TSAD PHRENG DGU MA SHOG LDE
BZHI

BYANG PAR ZIN PA, /81\ TSE KHO DBON PO PHYAG PHYIR KHRID NAS LHA
SAR PHEBS THUGS RJE CHEN PO RANG BYON LNGA LDAN GYI DRUNG DU
BSNYUNG GNAS MANG DU MDZAD PA, /82\ DE'I TSE RMI LAM DU RDO LEB
CHEN PO ZHIG GI

@006A *, ,STENG DU ME TOG AUTPAL GSAR PA ZHIG RNYED PA RMIS
SHING TSE'I NE MA' BEL 'GRISSA PA, /83\ RDO RJE RNAL 'BYOR MA
DNGOS SU BYON NAS LUNG BSTAN PAS PAn ZHVA GSER MDOG

GSOL BA, ^ /84\ DGUNG LO NYER DGU PA LA BDE BA CAN DU PHAR TSAD
'DUL MNGON SOGS SDE SNOD MANG DU GSUNGS PA, ^ /85\ SUM BCU PA LA
BYA YUL DU BYON DER YANG SDE SNOD 'DZIN

PA BDUN BCU LHAG TZAM LA PHAR TSAR DBU MA MNGON PA KUN BTUS
RNAMS GSUNGS PA, /86\ SKYOR MO LUNG DU TSAL BA'I BSHES GNYEN
RTOGS LDAN YE SHES RGYAL MTSAN PA LA DUS 'KHOR 'GREL CHEN ZHIB

BSHAD DANG, RGYU MTSAN RTZIS LAG LEN RTZIS DANG BCAS PA LA GSAN
SBYONG MDZAD PA, /87\ SDE SNONG 'DZIN PA MANG PO LA DKA' BOD KYI
BSHAD PA RGYA CHER MDZAD PA, ^ /88\ SO GCIG PA LA

DPYID BDE BA CAN DU BSHES GNYEN MANG PO LA GZHUNG BSHAD MANG DU
MDZAD PA, /89\ GSER PHRENG GI MJUG RDZOGS PAR MDZAD PA, /90\
MTSO SMAD DU CHOS GSUNGS PA, /91\ DANG DKAR DU CHOS

GSUNGS PA, /92\ SRIN PO RIR PHEBS PA, ^ /93\ SO GNYIS PA LA RIGS
LNGA LHA KHANG DU CHOS GSUNGS PA, /94\ SMON MKHANG DU CHOS
GSUNGS PA, /95\ SLOB MA RNAMS LA

@006B DBANG RJES GNANG BSTZAL BA, /96\ BKRA SHIS GDONG DU SHA
STON DGE BSHES SOGS KYIS CHOS GSUNG BAR ZHUS PA, /97\ ZLA BA
GSUM GYI RING DGE BSHES MANG PA LA BO TI BCU BDUN THUGS BSHAD
MDZAD

PA; ^ /98\ SO GSUM PA LA YAR LUNG AO DKAR BRAG TU SKU 'TSAMS
NGAM PAR BCAD NAS BDE MCHOG SOGS LHA'I RNAL 'BYOR DANG NI GU
CHOS DRUG GI DMIGS RIM THUGS NYAMS SU BZHAS BA,

/99\ PO TA LAR RJE BTZUN RENG MDA' PA DANG RJE 'DI PA GNYIS DGUN
BZHUGS MDZAD NAS DBU TSAD KYI DKA' GNAS RNAMS LA BGRO BA MANG DU
MDZAD CING GZHUNG BSHAR RGYA CHER MDZAD PA, /100\ SKYOD MO LUNG
DU

CHOS GSUNGS PA; ^ /101\ SO BZHI PA LA CHOS LUNG DU TSOGS PA'I
MKHAN PO GRAGS PA BSHES GNYEN PA LA BKA' LUNG CI RIGS PA GSAN
PA, /102\ 'JAG CHEN BYAMS PA DPAL LA

MGON BO PHYA GA DRUG PA'I CHOS SKOR GSAN PA, /103\ BLA MA DBU MA
PA DANG MJAL TE KHONG LA RJE 'DIS LHA MO DBYANGS CAN MA'I RJES
GNANG SOGS GNANG PA, /104\ STAG TSAD RDZONG KHAR LO CHEN

SKYABS MCHOG PAS YO BYAD THAMS CAD KYIS MTHIL LEN MDZAD NAS,
LOTZTSA PA GRAGS RGYAN RJE RED MDA' PA RJE 'DI PA BCAS RNAM PA
GSUM ZHABS 'BRING BA SDE SNOD 'DZIN PA LNGA BRGYA TZAM DANG
GNYUG

@007A *, ,MAR GNAS PA'I RIG 'DUN BCAS TSOGS PA STONG LHAG GIS
NYAN BA SHAD KYI CHOS 'KHOR RGYA CHEN PO MDZAD PA, /105\ RED
MDA' PA LA RNAM 'GREL RGYAN GYI RNAM BSHAD GSAN PA,

/106\ 'BA'U 'BA' GNYER DU RJE 'DIS RJE RED MDA' PA LA 'DUS PA
RTZA RGYUD KYI BSHAD PA GSAN PA, /107\ RONG GI CHOS LUNG DU BLA
MA DBU MA PAS LO TZ'A MDZAD NAS 'JAM PA'I DBYANGS LA DRI BA ZHUS
PA,

/108\ BDE CHEN CHOS KYI DPAL BA LA RAR SER PHUL NAS RDZOGS RIM
GYI RTEN 'BREL BSGRIGS PA, /109\ GOS LJANG PHUL NAS BSKYED RIM
GYI RTEN 'BREL BSGRIGS TE DUS 'KHOR GSAN PA, ^ /110\ SO

LNGA BA LA 'KHRIS RTZA KHANG DU YO GA PA MGON BZANG LAS YO GA'I
PHYAG LEN GANG DBYANGS THIG SOGS SBYANGS PA, /111\ MA NAL LAM DU
BLA MA KHYU NGA PO LHAS PA YIN ZER BA'I BGRES PO ZHIG DANG MJAL
NAS BLA

MA NGES RJE 'DI PA'I DBU THOG TU RDO RJE DRIL BU BZUNG STE
KARM'A BADZRA ZHES BYA'O ZHES GSUNGS PA RMIS PA, /112\ RJE CHOS
DPAL BA LA PHRENG BA SKOR GSUM CHA LAG DANG BCAS PA GSAN PA,
/113\ KHRI ZHIG GI

STENG DU RJE KHYUNG LHAS PA YIN ZER BA'I BLA MA BGRES PO ZHIG
GIS PHYAG GNYIS KYIS NA BZA' BSAL NAS THUGS KAR SNGAGS PHRENG
'KHOR MA BKRA LAM ME YOD PA RJE 'DI NYID LA STON BAR RMIS PA,
/114\ RJE

@007B KHYUNG LHAS PA LA YO GA SOGS MDO SNGAGS KYI CHOS BKA' BONG
DU BZHUGS SO 'TSAL BU STON RIN PO CHE NAS BRGYUD PA RNAMS GSAN
PA, /115\ BLA MA KHYUNG PO LA TSOGS 'KHOR RGYA CHEN PO PHUL BA,

^ /116\ SO DRUG PA LA PHUG PA DIR CHOS KYI DPAL BA LA CHOS MANG
DU GSAN PA, /117\ RJE GRAGS RGYAN PA LA YO GA'I GAR DBYANGS SOGS
KYI PHYAG LEN LA DAG THER MDZAD CING DKYIL CHOG RDO RJE 'BYUNG

BA'I RNAM BSHAD BU STON RIN PO CHES MDZAD PA DANG YO GA'I RTZA
BSHAD CHA MTHUN GYI RGYUD DANG RGYA GZHUNG MTHA' YAS PA'I LUNG
GSAN PA, /118\ DGA' BA GDONG DU RJE 'DI DANG BLA MA DBU MA PA
GNYIS 'TSAMS

DAM PAR BCAD NAS RJE 'DIS YI DAM GYI BSNYEN SGRUB LA 'GRUS BAR
MDZAD PA, /119\ DBU MA PA BRGYUD DE 'JAM PA'I DBYANGS LA STONG
NYID KYI SKOR DANG 'DI PHYI'I DON SOGS MANG PO ZHUS PA, /120\
'ONG

KYI DKYIL 'KHOR ZLUM PO'I DBUS SU 'JAM DBYANGS AA RA PA TZA NA
BZHUGS PA MNGON SUM DU GZIGS PA, /121\ 'JAM DBYANGS CHOS SKOR DU
GRAGS PA'I DBANG RJES GNANG MANG PO THOB PA, /122\ RDO RJE

'JIGS BYED KYIS CHOS RGYA LA RNAM GSUM BKA' SDONG DU MDZAD PA
STE, 'DI YAN SNGAGS PHYOGS LA GTZO BOR SBYANGS PA LE'U BZHI PA'I
BSDUS DON NO,, ` 5\ , /123\ BLA MA DBU MA PA DANG RJE 'DI PA

@008A *, ,LHA SA'I THOG STENG MA'I LHO PHYOGS KYI GSER THOG GI
BYA 'DAB 'OG DER MCHOD PA RGYA CHEN PO BSHAMS NAS GSOL BA DRAG
TU BTAB PAS RJE BTZUN 'JAM DBYANGS KYIS ZHAL DNGOS SU

BSTAN TE NYAMS LEN GYI GNANG MDOR BSDUS GSUNGS PA, /124\ LHA
SA'I SGO KHANG STENG DU RJE 'DIS BLA MA DBU MA PA LA GSANG 'DUS
MI BSKYOD PA'I DBANG GNANG BA, /125\ RJE BTZUN GYIS LUNG BSTAN
PA'I

'KHOR DAG PA RNAM BRGYAD DANG BCAS PA GZHUNG KO MDZAD NAS BYA
BRAL LA BYON PA, /126\ 'OL KHA CHOS LUNG DU BSAG SBYANG LA 'BANG
PAS SANGS RGYAS SO LNGA GZIGS PA, /127\ RJE BTZUN BYAMS PA LONGS
SPRUL

GNYIS; SMAN BLA, TSE DBAG MED SOGS GZIGS PA, /128\ 'JAM DPAL
RGYA MTSO LA 'JAM DBYANGS CHOS SKOR GNANG BA, ^ /129\ SO BDUN PA
LA RJING PHYI'I LHA KHANG DU MJAL NAS MA CHOD PA PHUL

BA; /130\ RGYA SOG PHUR 'JAM PA'I DBYANGS LA SANGS RGYAS BYANG
SAMS MANG PO DANG PAn GRUB MANG POS BSKOR BA GZIGS PA, /131\ RDO
RJE 'JIGS BYED GZIGS SHING 'OD DU ZHU NAS THIM PA, /132\ RDO RJE

'JIGS BYED KYI DKYIL 'KHOR DU BDAG 'JUG RGYUN DU MDZAD PA, /133\
RDO BCAL DU SBYIN SREG MDZAD BA'I CHE MTHA' BSKOR DU KHAB BAB
KYANG THANG DER MA BABS PA, /134\ 'JAM PA'I DBYANGS 'KHOR MANG
PO

@008B BCAS GZIGS PA'I 'JAM DBYANGS KYI THUGS KA NAS BYUNG BA'I
RAL GRI'I RTZE RJE'I THUGS KAR REG PA'I STENG NAS BDUD RTZI BABS
PA RJE'I SKU LA THIM BA DANG, 'KHOR MANG POS MYANGS PA GZIGS PA,
^ /135\ SO

BRGYAD PA LA RGYA SOG PHUR CHO 'PHRUL MCHOD PA MDZAD PA'I TSE
SANGS RGYAS THAMS CAD RIGS LNGA'I RNAM PAR BYON NAS BYIN GYIS
BRLABS PA, /136\ RDZING PHYI'I LHA KHANG GI ZHIG GSOS BYED DU
BCUG PA, /137\ RNAM

SRAS LA 'DZIN GTOR PHUL BAS BZHED DON BDE BLAG TU GRUB BA, /138\
RAB GNAS KYI TSE LHA MANG PO BYON NAS THIM ZHING, SANGS RGYAS
RABS BDUN SOGS BYON PA LHO BRAG GRUB CHEN GYIS GZIGS PA,

/139\ SLOB MA RNAMS LA DBANG GNANG BA, /140\ 'JAM PA'I DBYANGS
KYI BKA' BZHIN BDE BA CAN GYI SMON LAM BRTZAMS PA, /141\ LTO
BRAG TU 'BYON PA'I CHE GRUB CHEN GYIS RJE 'JAM PA'I DBYANGS

DANG; RJES GRUB CHEN PHYAG RDOR DU GZIGS SHING, 'JA' TSON SHAR
NAS ME TOG GI CHAR BABS PA, /142\ RJE RIN PO CHES GRUB CHEN PA
LA BLA MA'I RNAL 'BYOR GSAN PA'I TSE PHYAG RDOR BYON NAS RJE LA

THIM PA, /143\ RJE RIN PO CHES GRUB CHEN 'KHOR BCAS LA BSLAB
BTUS GSUNGS PA'I TSE, RJE'I DBU'I STENG DU BYAMS PA, PHRAG PAR
'JAM DPAL DANG DBYANGS CAN MA, MGON PO SOGS CHOS

@009A *, ,SKYONG RNAMS BSKOR NAS BZHUGS BA DANG, MI MA YIN RNAMS
CHOS NYAN PA GRUB CHEN GYIS GZIGS PA, /144\ RJE RIN BO CHES GRUB
CHEN PA LA PHYAG NA RDO RJE'I CHOS SKOR

LAM RIM RNAMS GSAN BA'I TSE GRUB CHEN GYI DBU'I STENG DU THUB
PA'I DBANG BO, PHRAG PAR PHYAG RNGOR GDUGS DKAR BZHUGS PAR GZIGS
PA, /145\ RJE LA BDUD RTZI KA P'A LA GANG PHUL BA LA DE'I L'U?
BA'I

NANG DU 'JAM DBYANGS DZAm BHA LA RNAM SRAS RNAMS BZHUGS PA DANG,
MKHA' 'GRO MA RNAMS KYIS BYA BA BYED PAR GZIGS PA, /146\ RTEN
'BREL KHYAD PAR CAN LA DGONGS TE DGE SBYONG GI RTAGS TSANG

BA'I YO BYAD DANG BYAMS PA'I BSTOD PA TSANGS PA'I COD PAN ZHES
BYA BA MDZAD DE RDZING PHYI'I JO BO LA 'BUL DU BTANG PA, /147\
GRUB CHEN LA DBANG GSAN PA'I TSE PHYAG RDOR 'KHOR CHEN BYON NAS
THIM PA,

/148\ GRUB CHEN GYIS RJE'I 'PHRIN LAS RGYAS PA'I PHYIR RNAM SRAS
LA GTOR MA PHUL BAS RJE RIN PO CHES RDO RJE RNAM 'JOMS LA RNAM
SRAS BZHIS BSKOR BA GZIGS PA, ^ /149\ SO DGU PAR GNYAL

LO DOR BYON; GRO LUNG PA'I BSTAN RIM SPYAN DRANGS PA LA BSU BA
DANG MCHOD PA PHUL BA, /150\ DE LA GZIGS RTOG MDZAD PAS THUGS
NGES 'KHRUNGS TE SLOB MA RNAMS LA GSUNGS PA, /151\ MKHAN

@009B CHEN CHOS SKYABS BZANG BO LAS LAM RIM GYI KHRID SOGS GSAN
PA, /152\ RNAM SRAS LA GTOR MA PHUL BAS ZHAL GZIGS PA, /153\ TZA
RING BYON NAS BDE MCHOG GI BDAG 'JUG MDZAD BAS DNGOS SU

BYIN GYIS BRLABS BA, /154\ CHUR 'BYON PA'I TSE LA CIG GI KHAR
TSOGS 'KHOR PHUL BA, /155\ LA RTZAR ZHAG BZHUGS PA'I NUB MO RJE
BTZUN BYAMS MGON GYIS BSNGAGS PAR MDZAD PA, ^ /156\ BZHI

BCU PA LA DUS KYI 'KHOR LO'I RGYUD DON DPYIS PHYIN PAR NGES PA'I
TSE DUS 'KHOR DPA' GCIG BYON NAS BSNGAGS PA, /157\ 'JAM DPAL
DANG DBYANGS CAN MA GNYIS KYIS LUNG BSTAN MANG PO BSTZAL BA,

/158\ GSER PHYE 'BUM PAR MCHOD PA PHUL NAS SLOB MA RNAMS LA 'DUL
BA'I BSLAB KHRIMS BSTAN PA, /159\ GRVA'I LTAG GI RI GZAR PO NAS
RDO'I PHA BOR CHEN PO DAG RBAB TU 'DRIL NAS BYUNG BA LA PHYAG
BSDIGS

MDZUB MDZAD PA TZAM GYIS GZHI DER CHAGS PA, /160\ CHA'I PHYOGS
NAS RLUNG CHEN PO GNAM SA KHEBS PA TZAM LANGS TE BYUNG BA LA
BSDIGS MDZUB GTAD PA TZAM GYIS PHYIR LOG CING ZHI BAR GYUR PA,

^ /161\ GNYAL SMAD SGANG CHUNG DU DGE 'DUN RNAMS LA CHOS SNA
TSOGS GSUNGS SHING KHYIM PA RNAMS SKYABS 'GRO DANG BSNYAN GNAS
SATZTSA 'DABS PA SOGS DGE BA LA BKOD PA, /162\ GNYAL

@010A *, ,STOD RAB GRONG DU RGYAL TSAB RJE 'BYON PA'I TSE BSU BA
MDZAD PA, /163\ RGYAL TSAB RJES PHYAG 'TSAL NAS SLOB MAR GYUR
PA, /164\ GNYAL PHYOGS KYI DGE 'DUN

RNAMS BSDUS TE CHOS 'KHOR RGYA CHEN PO BTZUGS BA, /165\ 'O DE
GUNG RGYAL GYI LHA ZHOL DU BLA MA YI DAM DBYE RA MED LA GSOL BA
'DEBS PA SOGS RGYU TSOGS GSUM LA 'BAD PAS MNAL LAM

DU 'PHAGS PA YAB SRAS LNGA GZIGS SHING SLOB DPON SANGS RGYAS
BSKYANGS BYON NAS RGYA DPE BO TI ZHIG DBU THOG TU BZHAG PA RMIS
PA, /166\ GVA PA GCIG GIS BU DA DHA P'A LI TA'I DPE PHUL BA

GZIGS BAS MGON PO KLU SGRUB YAB SRAS KYI LTA BA RNAM DAG THUGS
RGYUD LA 'KHRUNGS DE KHO NA NYID LA 'KHRUL BA'I DRI MA DRUNG
PHYUNG BAR GYUR PA, ^ /167\ ZHE GNYIS PA LA STON PA LA SHES

NAS BSTOD PA LEGS BSHAD SNYING PO MDZAD PA, /168\ 'OL KHA'I MGAR
PHUG TU BYON NAS CHO SA MANG DU GSUNGS PA, ^ /169\ ZHE GSUM PA
LA ZHABS PHYI SLOB MA RNAMS LA 'JAM

DBYANGS KYI RJES GNANG SOGS BSTZAL BA, /170\ AE'I TE'U RAR DBYAR
BZHUGS MDZAD CHOS MANG DU GSUNGS SHING SKYE BO'I TSOGS MANG PO
DGE BA LA BKOD PA, ^ /171\ ZHE BZHI BA LA

@010B RDZING PHYI'I JO BO LA CHO 'PHRUL GYI ZHAG BCO LNGA'I RING
MCHOD PA DANG SMON LAM RLABS PO CHE MDZAD PA, /172\ NYANG PO'I
PHYOGS SU 'BYON PA'I LAM DU DBU ZHVA CHUR LHUNG BAS DGON SDE
'BYUNG BAR LUNG BSTAN

BA; /173\ MDANG MDOR DBYAR GNAS MDZAD DE 'DUS TSOGS LA CHOS
GSUNGS SHING SKYE BO MANG PO PHYAG BSKOR SOGS LA BKOD BA, /174\
STON SKYID SHOD DU BYON PO TA LAR BZHUGS TE GSANG BDE GUNG

GSUM SOGS GRVA SA CHEN PO RNAMS KYI GDAN SA PA RNAMS KYIS THOG
DRANGS SDE SNOD 'DZIN PA BRGYA PHRAG MANG PO LA DKA' POD KYI
CHOS MANG DU GSUNGS PA, ^ /175\ ZHE LNGA PA LA DGA' BA GDONG DU

BZHUGS BLA MA LNGA BCU PA, TSUL KHRIMS LE'U, RTZA LTUNG BCU BZHI
BA SOGS GSUNGS PA, /176\ RJE BTZUN RED MDA' PA MNGA' RIS NAS
BYON PA LA BSU BA DANG BSNYEN BKUR GYA NOM PA MDZAD PA,

/177\ RJE RNAM GNYIS STAG TSANG DU DBYAR GNAS MDZAD PA, /178\ RA
SGRENG DU CHOS MANG DU GSUNGS PA, /179\ RED MDA' PAS RJE 'DI LA
RTZA SHE DANG GSANG 'DUS KYI RGYUD 'GREL GSAN PA,

^ /180\ ZHE DRUG PA LA 'BRI KHUNG DU CHOS GSUNGS PA, /181\ 'BRI
KHUNG CHOS KYI RGYAL BO LA N'A RO CHOS DRUG SOGS GSAN BA, /182\
NAM RTZED LDENG DU DBYAR GNAS MDZAD CING 'DUL BA'I LUGS

@011A *, ,DAG PAR MDZAD PA, /183\ RA SGRENG DU JO BO'I SKU 'DRA
DBU YON MA CHE BA'I DRUNG DU ZHAG MANG POR GSOL BA BTAB PAS
SANGS RGYAS NAS LHO BRAG PA'I BAR GYI LAM RIM GYI BLA MA BRGYUD

PA'I ZHAL GZIGS SHING LHAG PAR JO BO YAB SRAS KYIS BYIN GYIS
BRLABS PA, /184\ JO 'BROM SOGS ZLA BA'I BAR DU CHOS GSUNGS NAS
AA TI SHAS PHYAG DBU THOG TU BZHAG NAS BYIN GYIS BRLA BAS PA,

/185\ LAM RIM CHEN MO BRTZAMS PA, /186\ 'JAM PA'I DBYANGS KYI
BKA' LUNG GIS LAM RIM GYI MJUG RDZOGS PAR MDZAD PA, /187\ THANG
LHA ZHOGS LHA SOGS KYIS SLOB MAR GYUR PA,

/188\ TSUL KHRIMS LE'U'I RNAM BSHAD SOGS BRTZAMS PA, ^ /189\ ZHE
BDUN PA LA RA SGRENG DU DBYAR GAN SA MDZAD PA, /190\ SLOB MA
RNAMS LA MAR ME MANG PO 'BUL DU GZHUG CING, DE

RNAMS RGYAL TSAB RJE'I KA TO RAR BLUGS NAS RGYAL TSAB RJE LA
PHAR PHYIN GYI 'GREL PA BRTZAM PAR BKA' GNANG PA, ^ /191\ ZHE
BRGYAD PA LA RA SGRENG DU CHO 'PHRUL SMON LAM MDZAD PA, /192\
LHAS

PHU DGON GSAR DU SDE SNOD 'DZIN PA DU MA LA TSAD MA'I LAM SGRIG
GSUNGS PAS MKHAS PA RNAMS SNGON MED PA'I LEGS BSHAD KYI BDUD
RTZIS TSIMS PA, /193\ 'ON SDE CHEN STENG DU SBYAN DRANGS TE SNGE
SNONG

@011B 'DZIN PA BRGYA PHRAG DU MA DANG LHAN CIG DBYAR GNAS MDZAD
CING BYANG CHUB LAM RIM DANG DBU TSAD KYI DKA' GNAS RGYA CHER
GSUNGS PA, /194\ 'O DE GUNG RGYAL KYI BYAMS PA GLING DU CHOS
GSUNGS PA,

/195\ RNAM GZHAG RIM PA'I RNAM BSHAD MDZAD PA, ^ /196\ ZHE DGU
PA LA SNGAGS RIM CHEN MO SOGS BRTZAMS PA, ^ /197\ LNGA BCU PA
KHA SKU MTSAMS KYI KHOG NAS SNGAGS

KYI CHOS MANG DU GSUNGS PA, /198\ BYANG CHUB LUNG DU CHOS GSUNGS
PA, ^ /199\ NGA GCIG PA LA SE RA CHOS SDING DU MTSAMS MDZAD NAS
RDZOGS RIM GSUNGS PA, /200\ DER DBYAR

GNAS MDZAD CING MGON PO PHYAG DRUG PA ZHAL GZIGS NAS RGYUN DU
BSRUNG MAR MDZAD PA, /201\ MKHAS GRUB RJES MJAL NAS 'JIGS BYED
KYI DBANG GSAN PA, /202\ STONG NYID KYI 'DRES RKANG NYI SHU'I

GSER GYI YI GE GZIGS PA, /203\ RTZA SHE'I tIKA CHEN BRTZAMS PA,
^ /204\ NGA GNYIS PA LA MKHAS PA MANG PO LA CHOS GSUNGS PA,
/205\ RA LA BRAG TU MTSAMS LA BZHUGS NAS 'JAM

DBYANGS KYI GSUNG BZHIN LEGS BSHAD SNYING PO BRTZAMS PA, /206\
TA'I MING RGYAL BOS BAR CHEN MNGAGS TE SKYES PHUL ZHING SPYAN
'DREN ZHUS PAR YI GE SPRINGS PA, /209\ SE RA CHOS SDING DU DBYAR
GNAS

@012A *, ,MDZAD CING CHOS GSUNGS PA, 'DI YAN DBEN GNAS RNAMS SU
BSGOM SGRUB GTZO BOR MDZAD PA'I SKABS TE LE'U LNGA PA'I BSDUS
DON NO,, ` 6\ ,/208\ LHA SAR SLOB MA BTANG

NAS SPRANG PO RNAMS LA ZAS BYIN TE GZHAN DU BTANG BA, /209\
SNE'U 'I DPON LA BKA' GNANG STE LHA KHANG GSAR DU GSOS PA, /210\
GRUM BU LUNG DU CHOS GSUNGS BA, /211\ LHA SAR RGYAN DANG MCHOD
PA

SOGS STA GON MDZAD PA, /212\ LHA SAR 'DUS SDE MANG BO BCAS SNYAN
GSAN MDZAD PA, ^ /213\ NGA GSUM PA LA TSES GCIG NAS SNGA DRO
STON PA'I RNAM THAR GSUNGS PA, /214\ GUNG YOL

NAS SMON LAM MDZAD PA STE, JO BO RIN PO CHER DBU RGYAN DANG
MAndAL GSER GSOL SOGS MDZAD PA, /215\ PHYI DRO PHYOGS SKYONG LA
GTOR MA BTANG BA, /216\ PHYOGS BCU'I SANGS RGYAS THAMS

CAD RIGS LNGA'I RNAM PA DANG, SANGS RGYAS SO LNGA SOGS GZIGS PA
DANG, BRGYA BYIN SPOS BSKOR BYAS PA DANG, RNAM SRAS MANG JA PHUL
BA DANG, MI DANG MI MA YIN RNAMS PHYAG BSKOR BYAS PA,

/217\ CHU KLUNG GI 'GRAM RDO'I RAGS BRTZIGS PA, /218\ TSOGS LA
DNGUL tAm GYI 'GYED BTANG BA, /219\ BYAMS PA GLING BSKOR MDZAD
BA, /220\ JO BO'I MDUN DU DGON SDE'I DON LA BRTAG

@012B PA MDZAD PA; /221\ 'BROG RI BO CHER BYON NAS SAL GSIL PA,
/222\ BRAG LA PHYAG MDZUB GTAD PAS CHU BYUNG BA, /223\ DUNG DKAR
DANG CHOS RGYAL GYI ZHAL 'BAG BRAG NAS BZHES PA, /224\ SA

CHOG MDZAD PA; /225\ CHOS SDINGS SU CHOS GSUNGS PA, /226\ THANGS
RIR CHOS GSUNGS PA, /227\ RGYAL TSAB 'DUL 'DZIN SOGS KYIS DGA'
LDAN GYI DGON SDE BTAB PA STE, BRAG GI SGOM

CHEN ZHIG NAM MKHAR 'PHUR TE GSHEGS BA, /228\ 'OL KHA BSAM GTAN
GLING DU CHOS GSUNGS PA, /229\ RIM LNGA GSAL SGRON BRTZAM PA'I
CHED DU ZIN BRIS MDZAD PA, /230\ GSANG 'DUS 'JAM

PA'I RDO RJES BDUD RTZI GNANG BA DANG, BDE MCHOG GI DKYIL 'KHOR
MCHOD PA SOGS RMIS PA, /231\ BU STON RIN BO CHES 'DUS BA'I RGYUD
GTAD PA RMIS PA, ^ /232\ NGA BZHI PA LA DGA' LDAN

RNAM PAR RGYAL BA'I GLING DU PHEBS NAS 'DUS SDER CHOS GSUNG SA
SHING LUGS SROL GTZANG MA TSUGS PA, ^ /233\ NGA LNGA PA LA RIM
LNGA GSAL SGRON BRTZAMS PA, /234\ 'JAM PA'I DBYANGS KYIS

SNYAN BRGYUD MAN NGAG DANG SPRUL BA'I GLEGS BAM GNANG BA, /235\
BSTAN 'GRO LA GNOD PA'I BDUD 'JOMS PA'I PHYIR SNGA DRO RGYAS
PA'I BSGOM BZLAS MDZAD PA, /236\ PHYI DRO DRAG PO'I BSGOM BZLAS

@013A *, ,MDZAD PA, ^ /237\ NGA DRUG PA LA BSGOM BZLAS DANG SKU
RIM LA 'BANG PAS LHA MANG PO GZIGS PA, ^ /238\ NGA BDUN PA LA
RJE RIN PO CHE SLOB MA BDUN

BCAS BSGOM SGRUB LA 'BAD PAS RDO RJE 'JIGS BYED 'KHOR CHEN SOGS
LHA SHIN TU MANG PO GZIGS BA, /239\ GNOD BYED KYI NANG NAS GCIG
GIS MI GNOD PAR DAM BCAS PA, /240\ THUB PA CHEN PO

BDUD 'DUL BYON NAS THIM PA, /241\ YI DAM CHOS SKYONG MANG PO'I
KHROD NAS CHOS RGYAL GYIS BDUD KYI GTZO BO ZHAGS PAS KHRID, MGON
BOS SNA DRANGS, KshE TRA P'A LAS RGYAB NAS DED DE KHYER 'ONGS

NAS RJE'I MDUN GYI 'BRUB KHUNG DU MGO BCAD NAS BSREGS PA DANG
MNYAM DU BDUD SDE'I TSOGS KYIS DMAG PHAM MO ZHES SGRA BSGRUGS
SHING DUS NAS BYER BA, /242\ CHOS SKYONG RNAMS KYIS YANG GCIG

BZUNG NAS BSGRAL BA, /243\ GZA' KLU RGYAL GDON RNAMS KYIS G-YAR
DAM PHUL BA, ^ /244\ NGA BRGYAD PA LA 'JAM PA'I DBYANGS KYIS
SNGAGS KYI RTOGS PA RDZOGS PAR LUNG BSTAN PA,

/245\ RTOGS LDAN PAS RJE'I MCHOD RTEN LA MKHA' 'GRO MA RNAMS
KYIS KHRUS GSOL BA RMIS PA, /246\ T'A'I MING RGYAL BOS GSOL BA
BTAB PAR BYAMS CHEN CHOS RJE BTANG BA, /247\ BKRA SHIS

@013B NGO KHAR DBYAR GNAS MDZAD CING CHOS GSUNGS PA, ^ /248\ NGA
DGU PA LA BDE MCHOS RGYUD 'GREL, 'GREL PA BZHI SBRAGS SOGS
BRTZAMS PA, ^ /249\ DRUG BCU PA LA YANGS

PA CAN GYI LHA KHANG BZHENGS PA, /250\ 'JAM DBYANGS CHOS RJE LA
GTER DUNG GNANG STI 'BRAS SPUNGS GDAB PAR BKA' GNANG BA, /251\
'BRAS SPUNGS KYIS CHOG MDZAD PA, /252\ BYAMS

CHEN CHOS RJES PE'I CING NAS SLAR BYON TE BSNYEN BKUR MDZAD PA,
^ /253\ RE GCIG PA LA THUB PA TSUL KHRIMS MA DANG BLOS BSLANG
GSUM SOGS BZHENGS PA, /254\ DANG BYON 'JA' TSON MA LA

MCHOD PA PHUL BA, /255\ 'JIM PA LA SNGAGS BZLAS TE 'JIGS BYED
SOGS BZHENGS PA, /256\ DE DAG GI RAB GNAS KYI TSE LHA RNAMS THIM
PA, /257\ RJE DGE 'DUN GRUB LA MTHANG SHAM GNANG

STE BA KRA SHIS LHUN PO GDAB PAR BKA' BSTZAL BA, /258\ DGA' LDAN
DU SNGAGS GRVA TSUGS NAS MKHA' 'GRO'I GLU SOGS GZIGS PA, ^ /259\
DE GNYIS PA LA CHOS MANG DU GSUNGS PA,

/260\ RNAM BSHAD DGONGS PA RAB GSAL BRTZAMS PA, /261\ CHOS RGYAL
GYI SPYAN 'DREN SOGS KYI DBYANGS MDZAD PA'I TSE CHOS RGYAL RANG
NYID DBYANGS 'THEN PA GZIGS PA, /262\ GSANG 'DUS

@014A *, ,'GREL BA SOGS PAR DU BSGRUBS BA, ^ /263\ RE GSUM PA LA
'DUS SDER CHOS GSUNGS PA, /264\ BDE MCHOG GI RGYUD 'GREL BRTZAMS
PA, 'DI YAN

DGON SDE BTZUGS PA SOGS KYI SKABS TE LE'U DRUG PA'I BSDUS DON
NO,, ` ^ ,, /265\ LHA SA'I JO BO RIN BO CHER MCHOD PA PHUL NAS
SMON LAM GNANG BA, /266\ STOD LUNG CHU TSAN LA BYON NAS

ZHABS LA CHU LDUG MDZAD BA, /267\ CHU MIG LUNG GI TSOGS SU LHA
RNAMS THIM PA GZIGS SHING 'GRO BA MANG BO LA BYIN RLABS GNANG
BA, /268\ 'OD LI LA SPYAN DRANGS PA'I TSE 'DO LI'I SNA LA 'JA'

ZUG PA, /269\ 'BRAS SPUNGS SU CHOS GSUNGS BA'I TSE CHOS GRVAR
'JA' THUG PA, /270\ 'JIGS BYED SOGS KYI RAB GNAS KYI TSE LHA
RNAMS THIM PA, /271\ SPYIN SREG SOGS MDZAD PA, /272\ LHA

SAR PHYAG DANG SMRON LAM GNANG BA, /273\ SE RA CHOS SDINGS SU
BYAMS CHEN CHOS RJE LA DGON SDE 'DZUGS PAR BKA' GNANG BA, /274\
SNGAGS KYI BSTAN PA RGYAS PAR MDZAD PA'I PHYIR BKA' GNANG BA LA
SHER

SENG GIS BKA' MNOS PA, /275\ DE LA LHA SKU GLEGS BAM SOGS BSTZAL
BA, /276\ GSO SBYONG MDZAD NAS CHOS GSUNGS PA, /277\ BDE CHEN
RDZONG DU SDE BA YAB YUM LA DGON SDE'I SBYIN BDAG

@014B BYED PA'I ZHAL TA GNANG BA, /278\ DER RAB GNAS MDZAD PA,
/279\ GRU BZHIR BZHUGS PA'I NUB GAntI'I SGRA GRAG PA, /280\ DGA'
LDAN DU BYON NAS RTEN LA MCHOD GTOR PHUL NAS GSOL BA BTAB

PA; /281\ 'DU KHANG DU BYON NAS SMON LAM SHIS BRJOD MDZAD BA,
/282\ GZIMS KHANG DU PHEBS NAS RGYAL TSAB RJE LA DBU ZHVA GOS
BDE GNANG STE SLOB MA RNAMS LA ZHAL GDAMS BSTZAL PA, /283\ BDE

MCHOG GI MCHOD PA PHUL NAS NANG MCHOD MYANGS BA, /284\ RDO RJE'I
SKYIL DKRUNG GIS BZHUGS NAS PHYAG GNYIS MNYAM BZHAG DANG THUGS
DAM MDZAD PA'I DANG NAS SBRUL SKU'I BKOD PA BSDU BAR MDZAD PA,

/285\ SPRUL BA'I SKU NI MKHA' 'GRO MA MANG POS DGA' LDAN DU GANG
NA DRANGS NAS 'JAM DPAL SNYING PO ZHES BAR GYUR PA, /286\ SPRUL
PA GCIG NI SMAD BYUNG BKOD PA'I ZHING DU SENG GE'I NGA ROR GYUR
PA,

/287\ RJE'I ZHAL DKYIL GZI BYIN RGYAS PA DANG 'JA' DANG ME TOG
GI CHAD SOGS LTAS MED DU BYUNG BA, /288\ SLOB MA RNAMS KYIS GSOL
'DEBS DANG MCHOD PA SOGS RGYA CHER MDZAD PA, /289\ RIN PO CHE'I

MCHOD RTEN DU SKU GDUNG BZHUGS SU GSOL NAS MCHOD PA, /290\ RGYA
LA TSAB RIN PO CHE RJE'I BZHUGS GDAN GSER KHRIR SPYAN DRANGS NAS
BSTAN PA'I BDAG BOR MDA' GSOL TE, CHOS LUGS DRI MA

@015A *, ,MED PA 'DI NYID NAM YANG MI NYAMS PAR DAR ZHING RGYAS
PAR MDZAD PA'O, ,'DI YAN MYA NGAN LAS 'DA' BA'I TSUL BSTAN PA
DANG, BSTAN PA RIN PO CHE YUN RING DU BZHUGS

BAR MDZAD PA'I SKABS TE LE'U BDUN PA'I BSDUS DON NO, ,DE LTAR LA
RJE THAMS CAD MKHYEN PA TZONG KHA PA CHEN PO'I RNAM THAR GYI
BSDUS DON 'DI NI RNAM THAR RGYAS PA'I ZHID BKOD 'DRI BA'I TSE
KHA BYANG


DU BYED BA DANG, RNAM THAR RGYAS PA'I TSIG DON BLO LA GZUNG MI
NUS PA DAG LA PHAN PAR BSAMS NAS ^ TSUL KHRIMS KYIS BSGRIGS PA'I
YI GE PA NI DGE SLONG BLO BZANG BSAM GRUB NYI MA'O, ,

'DIS GYANG RANG GZHAN MTHA' DAG LA PHAN PA RGYA CHEN BO 'BYUNG
BAR GYUR CIG, ,,MANGGA LAm,, ,,

@015B [BLANK PAGE]
