*, ,NA MO GU RU MANYDZU GHO sh'A YA, DREGS LDAN KUN GYI NGA
RGYAL DPYIS 'BYIN CING, ,NYAM THAG DMAN PA RNAMS LA CHES BRTZE
BA, ,BSLU MED BDEN PA GSUNG BA NYI MA'I GNYEN, ,THAMS CAD MKHYEN
PA'I ZHABS LA SNYING

NAS 'DUD, ,LAS NYON CHU SRIN MANG POS YONGS GANG ZHING, ,MI BZAD
SDUG BSNGAL MANG PO'I RBA KLONG CAN, ,GTING DANG MTHA' MED SRID
PA'I RGYA MTSO CHE, ,MKHAS PA SU ZHIG 'DI LA YID MI 'BYUNG,
,'DOD PA'I RGYU YIS SNGON

CHAD YANG DANG YANG, ,BCINGS SHING BRDEGS DANG GSHAGS SHING
GTUBS PA DANG, ,BSAD CING MNAR MED 'BAR BA'I MES BSREGS PA'I,
,NGANG TSUL SOMS LA DGRA YI GTZO BOR LTOS, ,TSANGS DBANG 'KHOR
LOS BSGYUR

BA'I DPAL 'BYOR LA, ,LAN BRGYAR SPYAD KYANG NGOMS PA'I MTHA' MED
CING, ,YANG SRID MI BZAD SDUG BSNGAL KUN 'DREN NA, ,MKHAS PA SU
ZHIG 'DOD PA DON DU GNYER, ,'DOD PAS BSGRIBS PAS NGO TSA KHREL
BOR TE, ,RJE DPON

SNYING GROGS PHA BU'ANG RTZOD BYED CING, ,MTHA' MED SDUG BSNGAL
RGYA MTSOR 'JUG PA'I SGO, ,MI DGE BCU DANG MTSAMS MED LNGA YANG
SPYOD, ,YUL LA MNGON PAR CHAGS PA'I SKYE BO LA, ,THAR PA DAM
PA'I GO 'PHANG SMOS CI

@280A *, ,DGOS, ,MNGON MTHO'I BDE BA TZAM YANG RNYED DKA' ZHES,
,BU RAM SHING PAS GSUNG DBYANGS MTHON POS BSGRAGS, ,SNYING NAS
DAM CHOS TSUL BZHIN BSGRUB PA LA, ,TSE 'DI'I BDE BA DON GNYER
LAS

LHAG PA'I, ,BAR GCOD BDUD KYI GNOD PA GZHAN MED PAS, ,SKYID 'DOD
'BYUNG PO'I MGO BO RDOG PAS RDZIS, ,BDE SKYID LHA DANG BLA MA'I
DRIN SHES SHING, ,SDUG BSNGAL GYUR TSE SNGON GYI LAS BSAMS NAS,
,GANG BYUNG TZAM

GYI 'TSO BAS CHOG PA YI, ,DRANG SRONG CHEN PO'I RNAM THAR RJES
SU SKYONGS, ,MDOR NA TSE 'DI BLO YIS MA THONGS NA, ,CHOS BRGYAD
'CHING LAS GROL BAR MI 'GYUR ZHING, ,CHOS BRGYAD 'DRES PA'I DGE
BA CI BYAS KYANG, ,RNON PO'I

DUG LDAN RO BRGYA'I KHA ZAS BZHIN, ,SKYID KYANG MI MTSENGS SDUG
KYANG MI PHUNG BA'I, ,TSE THUNG 'DI NI CI LTAR BYAS KYANG BLA,
,SHI NAS BYANG CHUB DAM PA RNYED DKA' BAS, ,RTAG TU SGO GSUM BAG
YOD LEGS PAR BSTEN, ZHES RI

KHROD 'DZIN PA'I DGE SLONG DKA' BCU RAB 'BYAMS GNYIS KYIS BSKUL
BA'I NGOR, SPONG BA PA SH'AKYA'I BTZUN PA BLO BZANG CHOS KYI
RGYAL MTSAN GYIS SBYAR BA'O,, ,,