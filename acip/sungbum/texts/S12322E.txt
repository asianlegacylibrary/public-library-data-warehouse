@487A *, ,CHOS SDE CHEN PO DGE 'PHEL DGA' LDAN CHOS MDZOD GLING GI DKAR CHAG DZAM BU N'A DA'I 'KHRI SHING ZHES BYA BA BZHUGS SO, ,

@488A *, AOm SVA STI, RNAM 'DREN KUN GYI DGONGS BZANG MA LUS PA ,DUS MTHAR CHES GSAL STON MDZAD MKHAS GRUB MGON, ,ZHVA SER BSTAN PA'I BDAG PO BTZONG KHA PA, ,YAB SRAS BRGYUD PAR BCAS LA GUS PAS 'DUD, ,GANG 'DUL BLO 'TSAMS NGO

MTSAR MDZAD BZANG GIS, ,LJONGS 'DIR THUB BSTAN RGYAL MTSAN LEGS BSGRENGS TE, ,PHAN BDE'I DPYID GYUR SKYES CHEN TSOGS RNAMS

LA, ,BDAG YID ZOL MED DANG BAS GUS BTUNG NAS, ,'GRO KUN BSOD NAMS SPEL BA'I NYER 'TSO'I GZHI, ,DGE 'PHEL DGA' LDAN

@489A *, ,CHOS MDZOD GLING 'DI YI, ,RTEN DANG BRTEN PAR BCAS PA BSKRUN TSUL LAS, ,BRTZAMS PA'I DKAR CHAG

NYUNG BSDUS SPEL BAR BYA, DE YANG 'GRO BA MA LUS PA'I PHAN BDE'I 'BYUNG GNAS, BYIN RLABS KYI GZI 'OD 'BAR BA'I SKU GSUNG THUGS KYI RTEN

MTHA' YAS PAS LEGS PAR GTAMS PA, GRUB PA'I SKYES BU DU MAS ZHABS KYIS BCAGS SHING BYIN GYIS BRLABS PA'I GNAS CHEN DGE

'PHEL DGA' LDAN CHOS MDZOD GLING 'DI CHAGS 'DEBS PA PO NI, SRID ZHI'I MGON PO RNAM 'DREN PHYAG NA PADMO THAMS CAD MKHYEN GZIGS

@490B BLO BZANG BSKAL BZANG RGYA MTSO'I ZHAL SNGA NAS KYIS PAndI TAR BSNGAGS PA BDAG GI GONG MA MKHYEN RAB KYI DBANG PHYUG RJE BLO BZANG DPAL 'BYOR LHUN GRUB RAB RGYAS ZHES MTSAN YONGS SU GRAGS PA

DE NYID YIN LA, DAM PA 'DI'I RTOGS BRJOD SNGA PHAN YI GER BKOD PA MI SNANG ZHING, RNAM THAR GYI SDOMS LTA BU, 7 KUN MKHYEN 'JAM DBYANGS BZHAD PA DKON MCHOG 'JIGS MED

DBANG POS RJE 'DI NYID LA BSTOD BSNGAGS MDZAD PA PADMA DKAR PO'I MYU GU LAS, DPAL LDAN THUB PA'I MDO RGYUD GAN MDZOD LA, ,DBANG 'BYOR 'PHRIN LAS GDENGS KA STONG DANG LDAN, ,

DON GNYIS LHUN GRUB DBYIG GI CHAR 'BEBS PA, ,DPAL LDAN BLA MA'I ZHABS LA GSOL BA 'DEBS, ,SKYES RABS DU MAR DAM PA'I BRTUL ZHUGS LA, ,'DRIS

PA'I BAG CHAGS BZANG PO'I ROL RTZED DANG, ,SNGON GNAS RJES DRAN MDZAD PAS GZUR GNAS KUN, ,NGO MTSAR GNAS SU BKOD LA GSOL BA 'DEBS, ,YONGS 'DZIN DU MA'I

MAN NGAG GE SAR RDUL, ,CI YANG 'THUNG BAS RAB MYOS RKANG DRUG PA, ,PHYOGS KUN RNA BA'I BCUD LEN SPRO BA'I PHYIR, ,LEGS BSHAD GLU DBYANGS SGROGS LA GSOL BA 'DEBS

@491A *, ,'JIGS MED 'BYUNG GNAS MI TRA DZO KI YI, ,THUGS MTSO LAS 'ONGS AA BHI shINYTZA'I CHU, ,SKAL LDAN GDUL BYA'I ZHING SAR NYIN BZHIN DU, ,'BEBS

MKHAS RDO RJE 'DZIN PAR GSOL BA 'DEBS, ,GZHAN YANG DBANG LUNG MAN NGAG RJES GNANG SOGS, ,DAM CHOS MIG SKYA'I BANG MDZOD KHA PHYE STE, ,DON GNYER RE BA YID BZHIN

BSKONG MDZAD PA, ,DGOS 'DOD KUN 'BYUNG BLA MAR GSOL BA 'DEBS, ,RAB DKAR SNYAN GRAGS YID BZHIN 'O MA'I MTSO, ,SKAL BZANG DANG MO BYE BAS ROL BA GANG, ,

BDE LEGS BDUD RTZI'I BCUD KYIS TSIM MDZAD PA, ,GZHAN PHAN RGYA MTSO'I GNYEN LA GSOL BA 'DEBS, ,LUS CAN DAD PA'I RI RTZER NGAL GSO BA, ,'PHRIN LAS ZLA

ZER MCHOG TU BZHAD PA YIS, ,GANG GI ZHABS BSTEN BYANG PHYOGS MDZES MA KUN, ,DGE LEGS GOS DKAR 'DZIN LA GSOL BA 'DEBS, ,ZHES GSUNGS PA LTAR

LUNG DANG MNGON PAR RTOGS PA'I YON TAN RIN PO CHES THUGS KYI BUM BZANG 'PHYUR BUR GTAMS SHING, ZAB RGYAS CHOS KYI CHAR BAS SKAL LDAN GDUL BYA'I TSOGS RNAMS SMIN

@492B GROL GYI LAM BZANG PO LA 'GOD PAR MDZAD PA, BSTAN 'GRO'I DON LA GCIG TU GZHOL BA'I GZHAN DBANG DU GYUR PA'I SKYES MCHOG DES DGON SDE GSAR BSKRUN ZHIG BYUNG NA BSTAN PA SPYI

SGOS 'BREL THOGS KUN LA PHAN PA RGYA CHER 'GYUR RO ZHES THUGS LA BRNAG NAS BSKUL MA MDZAD PAR BRTEN, 7 MCHOG GSUM BLA MAR 'DZIN CING DAD PA DANG GTONG BA SOGS BSNGAGS

PAR 'OS PA'I YON TAN DANG LDAN PA, SA YI BRGYA BYIN, 7 JING KIR RGYAL PO'I RIGS SHING S'A LA CHEN PO LTA BU LAS SON PA'I MI'I DBANG PHYUG PE'I LE DPAL 'BYOR RDO RJES RNAM

DKAR GYI BYA BA RGYA CHEN PO BSGRUB PA'I KHUR BZHES TE, GNAM SKYONG DGUNG LO BRGYAD PA RAB BYUNG BCU GNYIS PA'I KHRAG SKYUGS ZHES PA CHU PHAG LO DGON SDE GSAR BSKRUN GYI LAS

GRA BTZUGS NAS, PHYI'I 'KHOR YUG TU LCAGS RIS BSKOR BA'I DBUS SU TSOGS CHEN 'DU KHANG KA BA DRUG CU'I SA NYIS THOG YOD PA SGO MCHOR DANG BCAS PA BZHENGS, RJES

SOR BDAG GI DRIN CAN RTZA BA'I BLA MA YONGS RDZOGS BSTAN PA'I MNGA' BDAG RDO RJE 'CHANG RJE NGAG DBANG SBYIN PA'I ZHAL SNGA NAS KYIS SNYAN BSKUL ZHUS PA LTAR SA SKYONG PE'I SE RTAG BRTAN

@493A *, ,PHUN TSOGS NAS BDAG RKYEN MDZAD DE KA BA NYI SHU'I SA RDE CHER BTANG, GZHAN YANG JO BO'I LHA KHANG, DE'I GA-YAS GA-YON DU, MGON KHANG, SMAN

BLA'I LHA KHANG, GNAS BCU LHA KHANG, SPYAN RAS GZIGS KYI LHA KHANG, KLU KHANG, BTZAN KHANG, RNGA KHANG, CUNG KHANG, SGO KHANG, RUNG KHANG, GRA

PA SO SOR KHANG PA CHE CHUNG TSANG MANG DANG BCAS BSHAG SKOR GRANGS MANG BA BZO BKOD PHUN SUM TSOGS PA LEGS PAR BSGRUBS PA YIN NO, ,DE LTAR CHOS SDE CHEN PO 'DIR BZHUGS PA'I DGE

'DUN PA RNAMS NI THUGS MTHUN ZHING BSLAB KHRIMS DAG PA, BLA MA LA GUS SHING THOS BSAM LA GZHOL BA, NYIN MTSAN DAM PA'I CHOS KYIS DUS 'DA' BA'I NGANG TSUL

CAN TE SMON LAM CHEN MO'I SKABS SU STONG DANG LNGA BRGYA TZAM DANG, RGYUN PAR DRUG BRGYA TZAM BZHUGS SO, ,DA NI DGON PA 'DI'I SKU GSUNG THUGS KYI RTEN JI LTAR BZHUGS PA'I

RIM PA CHE LONG TZAM ZHIG BRJOD PAR BYA STE, DE YANG 'DU KHANG CHEN MO'I NANG DU SMAN 'DAM LAS BSGRUBS PA'I JO BO CHEN PO AA TI SHA DANG, RJE RIN PO CHE'I SKU CHE BA 'DI GNYIS PO PAndI TA GONG

@494B MA DE NYID KYIS LJAGS BKOD MDZAD NAS BZHENGS PA YIN CING, 'DI'I NANG GZHUG TU SANGS RGYAS 'OD SRUNGS KYI 'PHEL GDUNG, STON PA SH'AKYA THUB PA'I TSEMS SHING GI DUM BU,

KHA RAG SGOM CHUNG GI DBU SKRA, RJE BTZONG KHA PA'I SKU CHOS KYI TSAL BU, RJE'I PHYAG PHRENG RDOG GCIG ,RJE BTZONG KHA PA'I 'KHRUNGS YUL SKU 'BUM TZAN DAN GYI LO MA, PAn CHEN

BLO BZANG CHOS KYI RGYAL MTSAN GYI SKU CHOS KYI TSAL BU, RGYAL MCHOG BLO BZANG BSKAL BZANG RGYA MTSO'I SKU CHOS KYI TSAL BU, RJE 'JAM DBYANGS BZHAD PA'I RDO RJE'I NA BZA'I TSAL BU,

KHYAR DGE DPON SLOB BLO GROS RGYA MTSO'I SKU 'GAGS KYI TSAL BU, RJE PHUR BU LCOG PA NGAG DBANG BYAMS PA'I SKU GZAN GYI TSAL BU, RJE DRUNG BLO BZANG DPAL LDAN RGYAL MTSAN GYI SKU

BER GYI TSAL BU, KLU DBANG RGYAL PO'I SNYING PO 'BUM THER BCU LAS BSGRUBS PA'I GTER BUM SOGS RTEN MANG DU YOD, GZHAN YANG STON PA'I MDZAD PA BCU GNYIS, BLA

MA MCHOD PA DANG LAM RIM TSOGS ZHING, GNAS BRTAN BCU DRUG ,KHRI CHEN RDO RJE 'CHANGS MA TI PAKSHI'I 'KHRUNGS RABS, TSE DPAG MED STONG SKU SOGS YOD PA'I THANG

@495A *, ,GA CHE CHUNG ZHE BCU RTZA GRANGS DANG, LDEBS BRIS SU SNYIGS DUS KYI THAMS CAD MKHYEN PA YONGS 'DZIN PAndI TA RJE BTZUN YE SHES RGYAL MTSAN DPAL BZANG PO'I THUGS

DAM ZHAL THANG LA MA YIG BYAS NAS GSAR DU BZHENGS PA STON PA THUB PA'I DBANG PO, 'ONG DPAG MED, SPYAN RAS GZIGS, MTHU CHEN THOB, BYAMS 'JAM DBYANGS,

KLU SGRUB THOGS MED SOGS RGYA CHEN SPYOD BRGYUD DANG, ZAB MO LTA BRGYUD KYI BLA MA RNAMS DANG, PAn CHEN THAMS CAD MKHYEN PA BLO BZANG DPAL LDAN YE SHES, KUN GZIGS PHYAG

NA PADMO BLO BZANG 'JAM DPAL RGYA MTSO, KHYAB BDAG LCANG SKYA ROL BA'I RDO RJE, YONGS 'DZIN PAndI TA YE SHES RGYAL MTSAN, RJE BTZUN DAM PA BLO BZANG THUB BSTAN DBANG PHYUG 'JIGS

MED RGYA MTSO, KLONG RDOL SEMS DPA' CHEN PO NGAG GI DBANG PHYUG ,KHRI CHEN RDO RJE 'CHANG SA MA TI PAKSHI NGAG DBANG TSUL KHRIMS, BKA' GDAMS PA MNGA' RIS DGE BSHES THOGS

MED, NYANG STON BLO GROS KUN DGA' BSTAN 'DZIN, PHA BONG KHA PA RJE BTZUN RGYA MTSO MTHA' YAS, MKHAS GRUB DKON MCHOG BSTAN PA'I SGRON ME, MTSUNGS MED KHRI SPRUL 'JIGS

@496B MED RIGS PA'I SENGGE, DRIN CHEN BLA MA NGAG DBANG SBYIN PA DPAL BZANG PO SOGS NGOS KYI BLA MA BKA' DRIN CAN NYI SHU SKOR DANG, DGON PA 'DI 'DEBS PA PO PAndI TA GONG MA DE NYID DANG,

LAS SNE RNAMS KYI 'DOD DANG BSTUN NGOS KYI 'DRA GZUGS BCAS BRGYAD CU GYA GRANGS DANG, RDO RJE 'CHANG DKON MCHOG BSTAN PA'I SGRON MES BDAG GI TSE BSRINGS PA'I RTEN 'BREL DU SGROL DKAR

YID BZHIN 'KHOR LO'I SKU LUS TSAD DANG MNYAM PA BZHENGS NA LEGS PA'I BKA' LUNG PHEBS PA LTAR BZHENGS PA'I SGROL DKAR, SDE 'DI'I BSRUNG MA'I GTZO BO 'DOD KHAMS BDAG MO 'KHOR

GDONG CAN GNYIS DANG BCAS PA, RGYAL PO CHEN PO RNAM THOS SRAS, SDOM BRTZON DAM PA RNAMS NGOS KYI NGAG BKOD LTAR LHA BRIS MKHAS PA RNAMS KYIS ZAD PA ZHES PA ME STAG LO

GSAR DU BZHENGS, KA BA'I GDONG DU, LHA MO GTZO 'KHOR DANG, SKU LNGA 'KHOR BCAS KYI THANG GA RE, 'CHAN LUNG RGYAL POS GNANG BA'I TZI BEN RNAMS BZHUGS, ` 'DU

KHANG CHEN MO'I RAB GSAL NANG DU PAndI TA GONG MA'I SLOB MA AA MDO SMAN RAMS PA BSKAL BZANG GIS BSGRUBS PA'I DPAL DUS KYI 'KHOR LO DANG, PE'I SE RTAG BRTAN PHUN TSOGS KYIS SBYIN

@497A *, ,BDAG MDZAD NAS BZHENGS PA'I RTA MGRIN GSANG SGRUB GNYIS KYI SMAN SKU THOG TSAD MA, DAR 'DAM LAS BSGRUBS PA'I SGROL MA DKAR LJANG SOGS DANG, SNGAGS

PA SLOB DPON PA 'JIGS MED CHOS 'PHEL DAS PHUL BA'I CHOS RGYAL YAB YUM GYI GOS SKU CHEN MO, YANG BRIS SKU DE 'DRA BA GCIG ,KARMA PA CHOS DBYINGS RDO RJE'I PHYAG BRIS BDE

MCHOG LHA MGRON TSANG MA, SGROL MA NYER GCIG SOGS THANG GA NYI SHU LHAG TZAM BZHUGS, ` JO BO'I LHA KHANG SNGAR KA BA SUM CU YOD PA LAS BYAMS CHEN BZHENGS SKABS KA BA ZHE

GNYIS KYIS NYIS THOG BCAS BKOD PAS KHYAD PAR 'PHAGS PA LEGS PAR BSGRUBS, 7 GONG MA BDAG PO CHEN PO'I BKA' LUNG GIS DGE BZANG GLING ZHES MTSAN STZAL BA'I LHA KHANG GI

NANG DU SMAN 'JIM LAS BSGRUBS PA'I STON PA THUGS RJE CAN GYI SKU BRNYAN MCHOG ZUNG DANG BCAS PA 'DI PAndI TA GONG MAS BDAG RKYEN MDZAD NAS BZHENGS PA YIN ZHING, GSAR BZHENGS

SKABS RKYEN GZHAN MED PAR DRE BZANG 'THUL BA SOGS LTAS YA MTSAN PA BYUNG 'DUG CES BDAG GI YONGS 'DZIN DAM PA DE NYID KYIS GSUNG BA THOS, RJE BTZUN BYAMS MGON GYI

@498B SNANG BRNYAN MTHONG BA DON LDAN SKU RGYU GSER ZANGS LAS BSGRUBS PA KHRU BCU DRUG PA, SENG KHRI, BLA BRE, YOL BA, RGYAL MTSAN, BA DAN, KA 'PHAN, PHYE

PHUR, BKRA SHIS RTAGS BRGYAD, RGYAL SRID SNA BDUN SOGS MCHOD RDZAS SNA TSOGS, GANYDZI RA, LHA KHANG DANG BCAS PA YONGS SU RDZOGS PA 'DI NYID RAB BYUNG BCU GSUM

PA'I ME SBRUL LO KHO BOS LHAG BSAM RNAM PAR DAG PAS KUN NAS BSLANGS TE GSAR DU BZHENGS PA'I RGYU SONG LA THO NANG DU DNGUL SRANG STONG PHRAG BDUN LAS MA THEBS 'DUG CING, DAD 'BUL

DNGUL SRANG NYIS STONG LHAG TZAM LUS PA SPYI 'JOG TU PHUL BA YIN LA BOD PA'I ZHIB RTZIS LTAR BYAS TSE SBYIN BDAG BSKUL BYED GOS DAR, SNAM THER DRI BZANG BYIN RTEN SOGS PHON MI

CHUNG BA DANG, RAB GNAS SKOR GYI 'GRO SGO SOGS SNGA PHYI THAMS CAD KHYON DRIL NA DNGUL SRANG KHRE PHRAG GCIG DANG NYIS BRGYA'I SKOR SONG, DE LTA BU'I SKU BRNYAN RIN PO CHE'I NANG

GZHUG LA, YUNGS 'BRU LTA BU'I RING BSREL, SKU GDUNG GI RING BSREL, SKU BAL GYI RING BSREL, CHOS SKU'I RING BSREL BZHIS SNANG BRNYAN GYI NANG 'PHYUR

@499A *, ,BUR BLTAMS PA LAS, DANG PO YUNGS 'BRU LTA BU'I RING BSREL LA, SANGS RGYAS GSER THUB KYI 'PHEL GDUNG, DE BZHIN GSHEGS PA 'OD SRUNGS

KYI 'PHEL GDUNG, BDAG CAG GI STON PA SH'AKYA'I RGYAL PO'I 'PHEL GDUNG, SKU GDUNG DANG SKU BAL GYI RING BSREL LA, SANGS RGYAS GLANG PO'I GDUNG, SANGS RGYAS KYI

TSEMS SHING GI DUM BU, BYANG CHUB SEMS DPA' CHOS 'PHAGS KYI TSEMS KYI TSAL BU, 'PHAGS PA'I GNAS BRTAN BCU DRUG GI NA BZA' DANG ZHABS BCAGS KYI TSAL BU, GRUB

CHEN TI LO PA'I BZHUGS GDAN KHRI SNYAN SA LE'I PAGS PA'I TSAL BU, MEE TRI PA'I GDUNG RUS, DGE SLONG MA LAKshI KI RA'I GSOL LHUNG SHUBS KYI TSAL BU, CHOS RGYAL SRONG BTZAN SGAM

PO'I ZHABS BCAGS KYI TSAL BU, JO BO DHI PAm KA RA'I GDUNG NAG DANG DBU LO'I RTEN 'DAM, 'BROM STON PA'I DBU SKRA'I RTEN 'DAM, RJE MAR PA'I ZHUN THIG LAS PHEBS PA'I KYEE RDOR

LHA DGU'I RTEN 'DAM, MI LA'I NA BZA'I TSAL BU, DE'I BZHES CAN DNGUL SDUM PHRA CAN GYI DUM BU, SA PAn GYI DBU ZHVA'I TSAL BU, RGYAL SRAS THOGS MED PA'I GDUNG,

@500B BLA MA DAM PA BSOD NAMS RGYAL MTSAN GYI GDUNG, RNAL 'BYOR GYI DBANG PHYUG AA MI BYA NAG PA'I SBRA GUR GYI CHA SHAS, RVA LO CHEN PO'I NA BZA'I TSAL BU, 'GRO MGON PHAG MO GRU

PA'I RGYAN DRUG RTEN 'DAM, RJE BLA MA BTZONG KHA PA CHEN PO'I TSEMS TSAL, SKU CHOS, SKU SBYAR, SKU 'GAGS, SKU BER, BZHUGS GDAN, SKU SHAM, ZHABS

BCAGS BCAS KYI TSAL BU, 'JAM DBYANGS CHOS RJE BKRA SHIS DPAL LDAN PA'I DBU LO, RJE BTZUN KUN DGA' GROL MCHOG GI DBU LO, THEG CHEN CHOS RGYAL KUN DGA' BKRA SHIS

KYI GDUNG RUS, DE'I NA BZA'I TSAL BU, PAn CHEN BYAMS PA GLING PA'I DBU LO, LO CHEN CHOS SKYONG BZANG PO'I DBU LO, KARMA PA MI BSKYOD RDO RJE'I DBU LO, DPAL KHANG

SDINGS PA'I DBU LO, GNYAN STON ZHIG PO'I DBU SKYES, RJE MKHA' SPYOD DBANG PO'I DBU LO, MKHAS GRUB NOR BZANG RGYA MTSO'I SKU SBYAR TSAL BU, RGYAL BA DGE 'DUN RGYA

MTSO'I DBU ZHVA'I TSAL BU, KUN MKHYEN LEGS PA DON GRUB PA'I SKU SHA SKYE BDUN MA, PAn CHEN BLO BZANG CHOS KYI RGYAL MTSAN GYI ZHABS BCAGS KYI TSAL BU, YONGS

@501A *, ,'DZIN DKON MCHOG CHOS 'PHEL PA'I SKU SHAM GYI TSAL BU, KUN MKHYEN LNGA PA'I SHANGS MTSAL, DBU LO, NA BZA'I TSAL BU, SKU GZAN

GYI TSAL BU, RJE 'JAM DBYANGS BZHAD PA'I RDO RJES SGO MANG BLA MA GNANG DUS KYI SKU BER TSANG MA, KHYAR DGE DPON SLOB PA'I NA BZA'I TSAL BU, RGYAL BA BSKAL BZANG RGYA MTSOS

YUN RING BZHES PA'I SKU CHOS BYIN CAN SPUBS, DE'I DBU LO, PUR TSVA, PAn CHEN BLO BZANG DPAL LDAN YE SHES KYI SKU CHOS SBUBS, DE'I PAn ZHVA TSANG MA, DE'I PHYAG

PHYIS KYI TSAL BU, GSANG CHAB, RGYAL BA 'JAM DPAL RGYA MTSO'I DBU LO, DBU PAn SBUBS, MTHANG GOS TSANG MA, BYANG CHUB SHING GI PHYAG PHRENG BRGYA RTZA BRGYAD, KHRI CHEN

NGAG DBANG MCHOG LDAN PA'I NA BZA'I TSAL BU, LCANG SKYA RDO RJE 'CHANG ROL BA'I RDO RJE YE SHES BSTAN PA'I SGRON ME'I DBU ZHVA TSANG MA, DBU LO, YONGS 'DZIN THAMS CAD MKHYEN PA YE

SHES RGYAL MTSAN GYI SKU 'GAGS RGYAN GRUB MA SBUBS, DBU LO, GDUNG NAG ,PUR DAR GYI TSAL BU, PUR TSVA, GZIMS GUR TSANG MA, CHOS 'PHAGS RNAM 'PHRUL

@502B KLONG RDOL BLA MA'I NA BZA'I TSAL BU, DBU LO, GDUNG RUS, PUR DAR GYI TSAL BU, PUR TSVA, RJE DKON MCHOG 'JIGS MED DBANG PO'I NA BZA' TSAL BU, DE'I PHYAG

PHYIS, SKU GZAN GYI TSAL BU, KHAS SKYA DGE BA'I BSHES GNYEN GYI BLA GOS TSANG MA, RDO RJE 'CHANG BLO GROS KUN DGA' BSTAN 'DZIN PA'I SKU GZAN SBUBS, SMIN GROL CHOS

RGYAL GYI SPUR TSVA, PAndI TA SHR'I BHU TI PA'I SKU CHOS SKU SBYAR SBUBS RE, LCANG SKYA MCHOG SPRUL RIN PO CHE'I DBU LO, RDO RJE 'CHANG RGYA MTSO MTHA' YAS PA'I GDUNG RUS, PUR TSVA,

SE RA RTZE DGE BSHES THOGS MED PA'I SGOM ZHVA TSANG MA, 'JAM MGON BLA MA D'A NA'I MTSAN CAN GYI TSEMS RDOG GCIG SOGS 'PHAGS BOD KYI MKHAS GRUB DU MA'I BYIN BRLABS

RTEN GYI RIGS MANG BA DANG, RING BSREL BZHI'I GTZO BO CHOS SKU'I RING BSREL LA, BDE GSANG 'JIGS GSUM GYI RGYUD DANG, YUM RGYAS PA GSER BRIS MA GCIG

GIS GTZOS CO NE'I PAR MA BKA' 'GYUR RO COG DANG, RGYUD SDE'I GZUNGS SNGAGS KYI RIGS MANG BA DANG, RJE BLA MA BTZONG KHA PA CHEN PO'I GSUNG 'BUM YONGS RDZOGS,

@503A *, ,PAn CHEN BLO BZANG CHOS RGYAN, RGYAL BA BSKAL BZANG RGYA MTSO, PAn CHEN BLO BZANG DPAL LDAN YE SHES, RJE NGAG DBANG BLO BZANG CHOS LDAN, LCANG SKYA

ROL BA'I RDO RJE, BLA MA BYAMS PA'I GSUNG 'BUM RNAMS CHA TSANG, DE MIN RJE YAB SRAS KYI GSUNG THOR SOGS PO TI BRGYA LHAG TZAM DANG, PAn CHEN DPAL LDAN YE SHES RANG GI

GSUNG LE TSAN PHYAG BRIS NGO MA, GZHAN YANG, JO BO CHEN PO'I PHYAG TSVA RTEN 'BREL SNYING PO, THUB DBANG SMRi TI MA, BLA MA GA-YU BRAG PA'I PHYAG TSVA, RJE'I PHYAG TSVA AA

THAM MA, MKHAS GRUB RJE'I PHYAG TSVA 'OD DPAG MED KYI SKU NYER BZHI, 'JIGS BYED RVA PAR MA, BDUD RTZI LAS BSGRUBS PA'I TSE DPAG MED KYI SNANG BRNYAN BYIN CAN SA SKYA PAn CHEN RANG GI

PHYAG BTAB MA, RJE BTZUN MI LA BZHAD PA RDO RJE'I SKU BRNYAN LI MA PHAG MO GRU PA'I DNGOS SLOB GLING CHEN RAS PA'I PHYAG BZO MAR GRAGS PA GCIG ,LCANG SKYA RDO RJE 'CHANG GI THUGS DAM RTEN GRAS

'JAM DBYANGS KYI SKU BRNYAN PHYAG BZHI PA, THUB PA'I DNGUL SKU, KUN SPANG CHEN PO KHAS SKYA DGE BSHES KYI NANG RTEN RDO RJE 'CHANG GI GSER SKU RNAM CAN THUB PA'I SNANG BRNYAN RGYA GAR LI MA CHE

@504B CHUNG GSUM, BYANG SEMS CHOS 'PHAGS KYI TSEMS RJES, SMAN 'DAM LAS BSGRUBS PA'I JO BO CHEN PO DANG, RJE BLA MA'I SNANG BRNYAN, RJE BLA MA'I SNANG BRNYAN LI MA KHRU GANG TZAM

RGYA NAG MA, RJE BLA MA D'A NA'I ZHABS KYI THUGS DAM RTEN GRAS BYANG CHUB MCHOD RTEN GCIG ,YANG RNAM RGYAL MCHOD RTEN, JO BO RIN PO CHE'I PHYAG RJES, SGROL DKAR GYI NYIN THANG BYIN

CAN, KHAS SKYA DGE BSHES KYI THUGS DAM CHOS RGYAL GYI SKU THANG, RDO RJE 'CHANG PHA BONG KHA PA RGYA MTSO MTHA' YAS PA'I THUGS DAM GYI RTEN MGON PO PHYAG DRUG PA'I SKU THANG, DE'I PUR

DAR LA BRIS PA'I MGON PO PHYAG DRUG PA DANG, TSE BDAG MGON PO, KHRO LAS BSGRUBS PA'I DHI PAm K'A RA, SMAN 'DAM LAS BSGRUBS PA'I 'JIGS BYED, MGON PO, CHOS

RGYAL, LHA MO, RNAM SRAS RNAMS KYI SKU BYON LEGS PA KHRU TSAD MA RE, HAL HA RJE BTZUN DAM PA BLO BZANG BSTAN PA'I RGYAL MTSAN GYI PHYAG DRIL RDOR BCAS, RIN CHEN

RIL BU RNAM GRANGS MANG BA DANG, SA SKYA'I BDUD RTZI, YONGS 'DZIN THAMS CAD MKHYEN PA'I RNAM 'JOMS KHRUS RIL, GDUGS DKAR RANG BSRUNG 'KHOR LO SOGS DANG,

@505A *, ,RGYA GAR RDO RJE GDAN, WA RA nA SI, MNYAN YOD, RTZA MCHOG GRONG, GANGS TE SA, MCHOD RTEN BYA RUNG KHA SHOR, GNAS MCHOG RTZA RI, RI BO

RTZE LNGA, RGYA MTSO'I PO TA LA, ZI CHVAN ZHES CHOS 'PHAGS DANG RTAG TU NGU'I BSTI GNAS, YER PA LHA RI, RJE'I SGRUB KHANG, CHU BAR LUNG, AU DUM WA RA'I TSAL GYI SA SNA RDO SNA,

SKU 'BUM TZAN DAN SDONG PO'I CHA SHAS DHI: YIG RANG BYON YOD PA SOGS SRID NA DKON PA'I BYIN RTEN DU MAS YONGS SU GTAMS PA, DE'I GA-YAS SU RAB 'BYAMS PA SU MA TYA, BLO BZANG,

GRAGS PA GSUM GYIS DAD PAS BZHENGS PA'I GSER ZANGS KYI RGYAL BA KUN GZIGS MI TSAD LAS CHE BA KHRI RGYAB DANG BCAS PA, GZHAN YANG GSER ZANGS KYI BYAMS SKU 'KHOR TSANGS DBANG DANG

BCAS PA, DGE TSUL TSUL KHRIMS KYIS BZHENGS PA'I THUB PA GRONG KHYER MA, BYAMS CHEN GYI GA-YON DU THU SA LAG CHI DPAL SBYIN SNYING PO, TEM CHI CHOS GRAGS, DGE BSKOS

DPAL BZANG SOGS KYIS RGYU SBYAR TE BZHENGS PA'I 'JIGS BYED LHA BCU GSUM MA'I BLOS BSLANG DANG, GZHAN YANG DAR 'DAM LAS BSGRUBS PA'I 'PHAGS PA'I GNAS BRTAN BCU DRUG ,

@506B DGE BSNYEN DHARMA T'A LA, WANG HVA SHANG DANG BCAS PA MI TSAD TZAM 'DI MI'I DBANG PO PE'I ZE MGON PO DBANG RGYAL NAS DAD PA CHEN POS BZHENGS PA YIN, PAndI TA GONG MA, YONGS 'DZIN

D'A NA'I ZHABS GNYIS KYI SMAN SKU DGE BSKOS BLO BZANG NAS GSAR DU BZHENGS, GSER ZANGS KYI BYANG CHUB MCHOD RTEN KHRU TSAD LNGA PA GCIG ,BDAG GIS GZHUNG LA ZHUS NAS GNANG

BA'I STON PA'I 'KHRUNGS RABS DPAG BSAM 'KHRI SHING THANG GSUM CU RTZA GCIG RNAMS BZHUGS, ` ZHAL RAS LHA KHANG DU, DGE BA'I BSHES GNYEN RAB 'BYAMS PA BLO BZANG

BSHAD SGRUB KYIS RGYU YON SBYAR TE BZHENGS PA'I 'JAM DBYANGS KYI RNAM THAR THANG GA DGU, DED KYIS PHUL BA'I RJE RIN PO CHE'I RNAM THAR THANG GA CHE BA BCO LNGA, RDO RJE 'CHANG DGA' LDAN

SHI RE GE THU SA MA TI PAKSHIS STZAL BA'I 7 RGYAL DBANG MCHOG GI 'KHRUNGS RABS THANG GA BCU GSUM, BDAG GIS PHUL BA'I KUN RA SHEL SGO CAN LA 'DRA SKU DANG MCHOD RTEN BRGYAD

BCAS YOD, ` MGON KHANG NANG DU, RDO RJE 'CHANG DANG RJE BTZUN 'JAM DBYANGS KYI SMAN SKU CHE BA RE DANG, DGE SLONG TSUL KHRIMS KYIS BZHENGS PA'I GSER ZANGS LAS BSGRUBS

@507A *, ,PA'I BYAMS SKU, 'JIGS BYED, NAG PO SKOR GSUM, RNAM SRAS RNAMS BLUGS MA, MGON DKAR, BEG TZE GNYIS KYI 'BUR SKU KHRU DO TZAM YOD

PA 'DI'I MGON PO DANG, RNAM SRAS GNYIS YONGS 'DZIN DE NYID KYIS LJAGS BKOD MDZAD NAS BZHENGS PAS NGO MTSAR BA YOD DO, ,SBYIN BDAG YANG RIM PA LTAR, SMAN RAMS

PA BSTAN PA DAR RGYAS, GNYER PA BSTAN PA, NANG SO DGE BSKOS BLO BZANG, SLOB DPON RIN PO CHE NGAG DBANG DPAL 'BYOR, THAS JI AU PA SHI, MKHAN PO THO YON 'JAM

DPAL SNYING PO, DGE TSUL GRAGS PA RNAMS YIN, SHING LAS BSGRUBS PA'I 'JIGS BYED, MGON PO, CHOS RGYAL, LHA MO, RNAM SRAS RNAMS DANG,

DUS GSUM SANGS RGYAS, BDE GSANG 'JIGS GSUM, 'JIGS BYED, MGON PO, LHA MO, SKU LNGA, BDAG GI PHUL BA'I SPYAN GZIGS KYI THANG

GA LNGA SOGS ZHAL THANG SUM CU RTZA GRANGS BZHUGS, ` SMAN BLA'I LHA KHANG DU, SMAN RAMS PA BSKAL BZANG NAS BZHENGS PA'I SMAN BLA'I PHO BRANG DANG, DAR 'DAM LAS BSGRUBS

@508B PA'I BDE MCHOG LHA LNGA, AER TE NI GU SHR'I NGAG DBANG BSTAN PAS ZHUS PA LTAR PE'I ZE RTAG BRTAN PHUN TSOGS KYIS BDAG RKYEN MDZAD NAS BZHENGS PA'I MI 'KHRUGS PA'I BLOS BSLANG,

DGE SLONG CHOS 'DZIN GYIS BZHENGS PA'I TSE DPAG MED KYI BLOS BSLANG DANG, SMAN BLA TSE DPAG MED GNYIS KYI SMAN SKU, DED KYIS PHUL BA'I KUN DGA' RA BA SHEL SGO CHE CHUNG DRUG CU RTZA BZHI

RE YOD PA CHA, 'DI'I NANG DU, 7 RGYAL DBANG MCHOG NAS STZAL BA'I TZAN DAN DMAR PO LAS BSGRUBS PA'I 'PHAGS PA LO KI SHVA RA GCIG ,YANG YONGS 'DZIN DAM PA DES RGYU YON SBYAR TE

BZHENGS PA'I RGYU THU SHA LAS BSGRUBS PA GCIG ,GSER ZANGS LAS BSGRUBS PA'I BDE GSANG 'JIGS GSUM SOGS SKU BRNYAN DANG MCHOD RTEN MANG BA, GONG GI SBYIN BDAG LHA LCAM

BSOD NAMS DPAL 'DZOM GYIS PHUL BA'I DNGUL GYI MCHOD RTEN GSER LJANG BRDUNGS KYI SGO RGYAN DANG ZA RA TSAG YOD PA DANG, GSER GYI YUM RGYAS PA RNAMS BYAMS PA'I DBU THOG

DANG, NANG GZHUG TU PHUL BA DE BZHIN LA, DE'I RTEN GRAS MI 'KHRUGS PA STONG TSANG BA'I THANG GA BGRES SKYON CHE BAR NGOS NAS DGE SLONG NGAG DBANG BSTAN 'DZIN DANG DBU MDZAD BLO

@509A *, ,BZANG GONG 'PHEL GNYIS LA GSAR BZHENGS KYI BSKUL MA GYIS PAR DANG DU BLANGS NAS THANG GA GRA MTSUNGS NYI SHU GONG GSHAM DANG BCAS PA LEGS PAR BSGRUBS

NAS PHUL BA 'DIR BZHUGS PA YIN, ` GNAS BCU LHA KHANG 'DI PAndI TA GONG MAS MNGAGS GDAMS MDZAD PA LTAR CHOS RJE NGAG DBANG PHUN TSOGS KYIS GSAR DU BZHENGS NGOS NANG RTEN STON

PA, RJE RIN PO CHE, 'JAM DBYANGS KYI SMAN SKU RE DANG, GNAS BCU'I THANG GA ,GRUB CHEN BRGYAD CU SOGS THANG GA GRA MTSUNGS DGU, GSER ZANGS KYI MCHOD RTEN BCAS BZHENGS, NGOS

KYI KLOG PA'I SLOB DPON NGAG DBANG DPAL 'BYOR PAS GANG CI'I MTHUN RKYEN SBYAR TE GSER ZANGS LAS BSGRUBS PA'I GSANG BA 'DUS PA'I BLOS BSLANG CHE BA 'DI RDO RJE 'CHANG D'A NA'I ZHABS KYIS GZIGS RTOG MDZAD NAS THIG TSAD

DANG LJAGS BKOD GNANG STABS GZHAN LAS CHES KHYAD PAR DU 'PHAGS PA YOD, GRA TSANG SLOB DPON PA RAB 'BYAMS PA 'JIGS MED BSKAL BZANG DANG, NANG SO DGE BSKOS BLO BZANG YAR 'PHEL GNYIS KYIS BZHENGS PA'I

BDE MCHOG LHA LNGA'I BLOS BSLANG DANG, RJE RIN PO CHE'I STONG SKU PAR MA, RAB 'BYAMS PA BLO BZANG CHOS 'BYOR NAS RGYU SBYAR TE BZHENGS PA'I GSER ZANGS KYI MCHOD RTEN LANYTZA'I YI GE GZONG RIS SU YOD PA, SGROL

@510B DKAR GYI GSER SKU BKRA SHIS LI MA PAn CHEN RIN PO CHE'I PHYAG NAS MA, GZHAN YANG 'DUS PA LHA SO GNYIS, SPYAN RAS GZIGS PHYAG STONG SPYAN STONG, BRIS SKU MTHONG BA DON LDAN SOGS KYI THANG

GA DU MA BZHUGS, ` SPYAN RAS GZIGS KYI LHA KHANG DU, NGOS KYI NANG RTEN GSER ZANGS LAS BSGRUBS PA'I RJE RIN PO CHE MI TSAD TZAM RDO RJE 'CHANG LCANG SKYA ROL BA'I RDO RJES RAB GNAS

MDZAD PA BYIN CAN KHRI RGYAB DANG BCAS PA, SPYAN RAS GZIGS BCU GCIG ZHAL DANG, NAM MKHA' RGYAL PO, 'KHOR DE BZHIN GSHEGS PA BZHI DANG BCAS PA'I SMAN SKU RE, TA'I

GU SHRI DAR HAN CHOS RJE NGAG DBANG BSTAN 'PHEL GYIS PHUL BA'I SPYAN RAS GZIGS KYI BLOS BSLANG CHUNG BA GCIG ,DON GRUB NO YON NAS PHUL BA'I SMAN 'JIM LAS BSGRUBS PA'I HAL HA RJE BTZUN

DAM PA'I 'KHRUNGS RABS, RGYAL DBANG BDUN PA'I SKU ZHABS SU PE'I LE NO YON NAS DNGUL SRANG NYIS STONG LAS BSGRUBS PA'I 'KHOR LO RTZIBS STONG CAN PHUL SKABS, 7 GONG SA MCHOG

NAS STZAL BA'I BSTAN 'GYUR SNAR THANG PAR MA YONGS RDZOGS, NA BZA', GDONG DAR, GLEGS SHING, GLEGS THAG RNAMS SHIN TU SDUS LEGS PA 'DI PE'I LE DPAL 'BYOR RDO RJES

@511A *, ,PHUL BA YIN 'DUG ,BLA MA GONG MA'I YON BDAG LHA LCAM BSAM GTAN GYIS PHUL BA'I BKA' 'GYUR MTSAL PAR TSANG MA TSAR GCIG DANG, SPYI SO NAS GDAN 'DREN

ZHUS PA'I CO NE'I BKA' 'GYUR TSANG MA BYAMS CHEN GYI NANG GZHUG TU PHUL BA'I TSAB BSGRIGS SU BDAG GI SLOB MA DAD LDAN NANG SO AER TE NIS PHUL BA'I BKA' 'GYUR CHA TSANG, KONG PO 'TSO BYED

KYIS PHUL BA'I DMIGS BRTZE MA'I CHOS 'KHOR CHE BA GCIG DANG, GZHAN YANG MA nI CHOS 'KHOR GNYIS YOD, ` KLU KHANG DU, KLU DBANG RGYAL PO GTZO 'KHOR LNGA SMAN 'DAM LAS BZHENGS

PA DANG, TSE DPAG MED KYI THANG GA GRA MTSUNGS BCU, 7 RGYAL MCHOG BLO BZANG BSKAL BZANG RGYA MTSOS STZAL BA'I KLU'I GTER BUM SOGS YOD, ` BTZAN KHANG DU, 'JIGS

BYED ZHAL GCIG PHYAG GNYIS, LHA MO GTZO 'KHOR, 'PHRIN LAS RGYAL PO RNAMS THOG TSAD MA, RTZE DMAR, DAM CAN GNYIS KYI SKU BRNYAN KHRU GSUM PA, 'DI RNAMS BLA MA

GONG MA DE NYID KYIS LJAGS BKOD MDZAD NAS BZHENGS PA YIN 'DUG CING YE SHES PA DNGOS SU BZHUGS PAS BYIN BRLABS MCHOG TU CHE, DGON SDE 'DI'I BLA RABS 'GA' ZHIG LA 'PHRIN LAS

@512B MDZAD PA'I RTAGS MTSAN BYUNG TSUL BDAG GIS MTHONG ZHING THOS, SE RA BSAM BLO PA GRUB PA'I DBANG PHYUG YONGS 'DZIN KHRI CHEN NGAG DBANG CHOS GRAGS KYIS SPYAN DBYE'I CHO GA DANG PHYAG RJES STZAL BA'I

BLON PO RDO RJE GRAGS LDAN GYI THANG GA BYIN CAN GCIG ,SKU LNGA GTZO 'KHOR TSANG MA'I THANG GA GCIG ,'BRAS SPUNGS CHOS SKYONG GI SKU CHAS, RU DAR, PHYAG MDUNG SOGS TSANG MA

ZHUGS,, ` DE RNAMS KYI MCHOD RDZAS LA, SHEL DPYAD KYI MCHOD SNA LNGA, DKAR DPYAD BCU BDUN, BLA BRANG ZHABS GRAS NGAG DBANG BZOD PAS PHUL BA'I DNGUL GYI MAndAL CHE LEGS

SOGS MAndAL BCU GSUM, DES PHUL BA'I DNGUL SRANG SUM CU RE LAS BSGRUBS PA'I KHRUS BUM CHA, RNAM BUM DANG KHRUS BUM TSA GSER MA SOGS BCO BRGYAD, ME LONG

SUM CU, MCHOD TING CHE CHUNG STONG PHRAG GCIG ,MCHOD KONG STONG DANG BZHI BRGYA, SPOS PHOR BCO LNGA, PAndI TA GONG MAS SPYI 'JOG TU GNANG BA'I GAndE TSAD LDAN GCIG ,

DES GNANG BA'I RGYA SBUG LEGS PA 'BRUG RIS MA SOGS CHA DGU ,TSOGS CHEN DBU MDZAD NGAG DBANG BSTAN 'DZIN GYIS PHUL BA'I RGYA SIL SOGS CHA DGU ,'KHAR RNGA GCIG ,

@513A *, ,TEM CHI SHES RAB YON TAN GYIS PHUL BA'I DUNG DKAR SOGS CHA BDUN, RGYA RNGA CHA NYI SHU, THU SA LAG CHI 'GYUR MED BSAM GRUB KYIS PHUL BA'I ZANGS DUNG DNGUL

GYI TSIGS RGYAN DANG SHEL SNA TSOGS KYI PHRA YOD PA SOGS CHA LNGA, DES PHUL BA'I RKANG DUNG DNGUL GYI TSIGS RGYAN YOD PA SOGS CHA LNGA, NANG SO BLO BZANG CHOS DAR GYIS PHUL BA'I DNGUL GYI RGYA GLING

SOGS CHA DGU ,GDUGS CHE CHUNG LNGA, GOS BZANG PO'I RGYAL MTSAN LNGA BCU NGA DRUG ,BA DAN BRGYA DANG SUM CU, KA 'PHAN CHA BCO BRGYAD, PHYE 'PHUR LNGA, BLA BRE DGU,

BRIS PA'I MCHOD LHA MANG PO, BLA MA GONG MAS LJAGS BKOD MDZAD NAS BSGRUBS PA'I ZHAL 'BAG LEGS PA SUM CU, NGED KYI PHUL BA'I DNGUL SRANG LNGA BRGYA LA GZHI BYAS NAS GSAR DU BZOS

PA'I 'CHAM GOS RTZER SON LNGA BCU, 'CHAM GOS RNYING PA SUM CU, ZHVA NAG NYER GCIG ,'PHYAR DAR SPUS LEGS BCO BRGYAD, SGROL CHOG GI PHYAG MTSAN TSANG MA, DBANG RDZAS

CHA TSANG ZHE BCU ZHE GSUM, RTEN KHEBS NYER DRUG ,SPYAN GZIGS KYI ME MDA' BCU, SAG THAG GZHU BCAS BCU DRUG ,RAL GRI BDUN, KHRAB RMOG 'GA' ZHIG DANG, 'DI

@514B NAS PHUL BA'I KHE BU SU'I TSOGS GDAN KHA GANG MA BZHI BRGYA DANG SUM CU SO BZHI YOD PA 'DI RNAMS GNYER DU GTAD PA, RGYAL BSTAN BSRUNG LA NAM YANG MI GA-YEL BA, ,YE SHES MGON PO

DAM CAN CHOS KYI RGYAL, ,DPAL LDAN LHA MO DREGS PA LCAM SRING SOGS, ,MTHU LDAN CHOS SKYONG 'KHOR TSOGS BCAS RNAMS KYIS, ,SDE 'DI'I MCHOD KHANG GSAR RNYING

THAMS CAD KYI, ,RTEN GSUM MCHOD RDZAS MI SER SU RUG SOGS, ,'PHROG GAM 'JABS BUS BRKU BA'I SDIG CAN RNAMS, ,DRAG PO'I CHAD PAS MYUR DU TSAR GCOD

MDZOD, ,CES PA'O, ,BLA BRANG BKRA SHIS BSAM GTAN PHO BRANG DU, JO BO MAH'A BO DHI'I DNGUL SKU CHEN MO SANGS RGYAS KYI DGUNG LO BCU GNYIS PA'I TSAD LAS KHRU

GANG DU NYE BA'I CHE BA BZO BKOD PHUN SUM TSOGS PA DANG, RIN GNYIS LAS BSGRUBS PA'I JO BO MI BSKYOD RDO RJE DE BZHIN GSHEGS PA'I DGUNG LO BRGYAD PA'I SKU TSAD DU BZHENGS PA BYIN

BRLAB SHIN TU CHE BA SOGS SKU 'DRA CHE CHUNG SUM BRGYA DANG DRUG CU SKOR, THANG GSUM BRGYA LHAG TZAM DANG, BKA' BSTAN SOGS KYI PU STA KA DGU BRGYA BRGYAD CU, MCHOD

@515A *, ,RTEN NGA BCUR NYE BA BZHUGS, RGYAS PAR DKAR CHAG KA LA PINGKA'I GLU DBYANGS LAS SHES PAR BYA'O, ,SPYI SO'I MCHOD KHANG NANG NA,

SKU 'DRA KHA SHAS, SHING GI MCHOD RTEN KHRU DO TZAM YOD PA GCIG ,SKU LNGA, DAM CAN RA BZHON BCAS KYI THANG GA BYIN CAN RE BZHUGS, 'DIR RAG RIM TZAM BRJOD PA YIN

GYI ZHIB PAR DEB YIG ZUR DU YOD PA LAS SHES PAR BYA'O, ,DE LTA BU'I RTEN KHYAD PAR CAN GTZUG LAG KHANG DANG BCAS PA LA MCHOD PA 'BUL BA DANG PHYAG DANG BSKOR BA SOGS BGYIS

PA'I PHAN YON MDO TZAM BRJOD NA, JI SKAD DU, GSAL RGYAL GYIS ZHUS PA'I MDO LAS, SU DAG DE BZHIN GSHEGS PA'I MCHOD RTEN LA, ,MCHOD PA'I KHYAD PAR

CI 'DOD CI 'BYOR BA, ,'TSAM PAR 'BUL BYED DE DAG DRI MED CING, ,MYA NGAN MED PA'I BLA MED BYANG CHUB THOB, ,CES DANG, PHYAG 'TSAL BA'I PHAN YON MDO SDE LAS,

DGE SLONG DAG DGE SLONG GIS 'DI LTAR YAN LAG THAMS CAD KYIS PHYAG BTZAL STE, SEMS DANGS BAR BYED PA LA LTOS, DGE SLONG DAG 'DIS JI SNYED MNON PA'I 'OG DPAG TSAD

@516B BRGYAD KHRI BZHI STONG NA DBANG CHEN GSER GYI SA GZHI LA THUG PA'I BAR, BYE MA JI SNYED YOD PA DE SNYED DU 'KHOR LOS BSGYUR BA'I RGYAL SRID STONG 'GYUR DU LONGS SPYOD PAR 'GYUR RO, ,ZHES DANG,

BSKOR BA'I PHAN YON NI, SNGON SHING LO LA BRTEN PA'I SRIN BU BDUN RLUNG GIS BDAS NAS RGYA MTSO CHEN PO'I NANG NA RNAM PAR SNANG MDZAD KYI SKU CHEN PO YOD PA LA BSKOR BA LAN GSUM

BYAS PAS, RIGS NGAN GYI BU MO BDUN DU SKYES, DE RNAMS RANG GI RIGS DANG LONGS SPYOD LA SKYO BA SKYES NAS RTZVA SHING BTUS, KHOL MO BYAS TE BSOD NAMS BSAGS

PAS RGYAL PO KRI KRI'I SRAS MO BDUN DU GYUR NAS SANGS RGYAS 'OD SRUNGS MNYES PAR BYAS PAS, PHYIS 'TSANG RGYA BAR LUNG BSTAN TO, ,DE LTAR PHAN YON RGYA CHER GSUNGS PA LA NGES SHES

DRANGS NAS THE TSOM MED PA'I DAD PA BSKYED DE DES KUN NAS BSLANG BA'I MCHOD 'BUL, BSNYEN BKUR, PHYAG SKOR SOGS LA 'BAD NA GNAS SKABS NAD GDON BAR CHAD SDIG SGRIB KYI

TSOGS BYANG ZHING DAG NAS MTHAR THUG RNAM MKHYEN RGYAL BA'I GO 'PHANG 'THOB PAR GYUR PA GDON MI ZA BAS 'DI LTA BU'I RNAM DKAR GYI BYA BA LA 'BAD PAR RIGS SO, ,SMRAS PA, PHUL BYUNG

@517A *, ,ZHING MCHOG RTEN GSUM GTZUG LAG KHANG, ,MCHOD RDZAS LA SOGS NYER BSKRUN BSOD NAMS TSOGS, ,DPAG TU MED CES THUB PA'I DBANG PO YIS, ,

MDO RGYUD DU MAR LAN TZIG MIN PAR GSUNGS, ,TSUL DE THUGS LA BCANGS NAS MKHAN SLOB 'GA', ,GUS LDAN GRA RIGS YON BDAG LTOS BCAS KYIS, ,'DI 'DRA'I RNAM

DKAR 'BAD PAS BSGRUBS PA LA, ,YI RANG MDZAD NA BDE LEGS MNYAM NYID THOB, ,DGON 'DIR GNAS RNAMS THOS BSAM SGOM PA DANG, ,MKHAS PA'I BYA BA RNAM GSUM

GTZOR MDZAD DGOS, ,DE MIN SHING BRTZEGS RDO SPUNGS MANG NA YANG, ,RANG GZHAN SU LA MI PHAN BSTAN LA'ANG GNOD, ,SBYIN BDAG RNAMS KYANG GRAGS 'DOD DBANG SONG NA, ,RI

DVAGS SMIG RGYUR SNYEGS DANG MTSUNGS PAR PHUNG, ,DE PHYIR MDZUB MO NANG BKUG RANG SEMS LA, ,RTOG DPYOD MDZAD NA LEGS SNYAM KHO BO SEMS, ,'DI SPEL DGE DNGOS ZLA LTAR

CHES DKAR BAS, ,SDE 'DI BSLAB GSUM LDAN PA'I 'DUS TSOGS KYIS, ,YONGS GANG THUGS MTHUN KHRIMS GTZANG LA GNAS TE, ,BSHAD SGRUB BYA BAS RGYAL BSTAN GSAL

@518B BYED SHOG ,CES CHOS SDE CHEN PO DGE 'PHEL DGA' LDAN CHOS MDZOD GLING GI DKAR CHAG DZAMBU N'A DA'I 'KHRI SHING ZHES BYA BA 'DI YANG, 7 BTZUN PA NGAG DBANG BLO BZANG BSTAN PA'I RGYAL MTSAN GYIS RANG GI

SNGON BYAS DGE TSOGS YANG YANG DRAN NAS RLOM SEMS DANG BRAL BA'I DGA' BA BSKYED PAS GONG DU 'PHEL BA DANG, SLAD NAS BZANG PO'I MIG LTOS KYI RGYUR 'GRO BA SOGS DGOS PA MANG DU MTHONG NAS

DPAL GDONG ZHES PA CHU BYA'I ZLA 11 TSES 19 LA SBYAR BA DGE ,
