*, ,'CHI MED DAM RDZAS PHAB RGYUN GYI DKAR CHAG BZHUGS SO, ,

@001A #, ,GANG GI MTSAN TZAM RNA BAR LHUNG BA'I MOD, ,MTHAR BYED
BE CON RI MO'I LAM LA BKOD, ,MCHOG GI TSE DANG BSOD NAMS YE

SHES SOGS, ,BDE BLAG STZOL MDZAD TSE DPAG MED LA 'DUD, ,MGON PO
KHYOD KYI 'CHI MED GRUB PA'I GZUNGS, ,SNA TSOGS RDZAS SMAN
SNGAGS DANG TING 'DZIN GYIS, ,

SGRUB PA'I DAM RDZAS 'CHI MED MYONG GROL GANG, ,GANG GANG BSDUS
PA'I DKAR CHAGS THO TZAM 'GOD, ,DE LA 'DIR SNYIGS MA'I DUS 'DIR
SEMS CAN RNAMS LA CHAGS SDANG

RMONGS GSUM GYIS BSKYED PA'I RLUNG MKHRIS PAD KAN SOGS NAD SNA
TSOGS KYIS YONGS SU GZIR BAS DUS MIN 'CHI BAS 'JOMS PA MANG DU
MTHONG BAS NA RANG DANG LAS

@002A #, ,KYI 'BREL BA MCHIS PA RNAMS LA PHAN 'DOD KYI GDUNG
SHUGS DRAG POS KUN NAS BSLANG STE SNGON GYI BSOD NAMS KYI MTHU
MI

DMAN PA'I STOBS LAS RANG GI 'GO SKAL DU THOB PA'I RGYA BOD KYI
MKHAS GRUB GRUB THOB PHAL MO CHE RNAMS KYI PHYAG NAS BYUNG BA'I
'CHI MED DAM RDZAS KHUNG DAG JI SNYED BSOD

NAMS KYI ZHING DU BYON PA RNAMS DON YOD PAR BYA BA'I CHED DAM
RDZAS MYONG GROL RIL BU BGYIS PA'I DKAR CHAGS THO TZAM BKOD PA
LA, DPAL MGON 'PHAGS PA KLU

SGRUB YAB SRAS KYIS SGRUB GNANG MDZAD PA'I TSE RIL, SLOB DBON
PADMAS SGRUB PA'I TSE RIL, TEE LO PA, PAn CHEN N'A RO PA, GRUB
CHEN MI TRA DZO GI ,TI PHU GSANG

@002B SNGAGS SDONG PO, MA GCIG GRUB PA'I RGYAL MO BCAS SO SO NAS
SGRUB GNANG RGYUN RING MDZAD PA'I TSE RIL DANG TSE RDZAS KHRUL
BRAL, CHOS RGYAL AInTRA BO DHI, AA MO GHA BADZRA, GRUB CHEN SA
RA HA SOGS GRUB CHEN DU MAS

SGRUB GNANG MDZAD PA'I TSE RIL KHYAD 'PHAGS, SLOB DBON DANG
MKHAN CHEN ZHI BA 'TSO YAB SRAS KYIS SGRUB GNANG MDZAD PA'I TSE
RDZAS DANG TSE RIL, SA CHEN GONG MA LNGA'I SGRUB GNANG MDZAD
PA'I TSE RDZAS DANG TSE RIL, KARMA

ROL BA'I RDO RJES SGRUB PA'I TSE RIL, GONG SA RGYAL DBANG THAMS
CAD MKHYEN PA DGE 'DUN RGYA MTSO, KUN GZIGS LNGA PA, RGYAL MCHOG
SKAL BZANG RGYA MTSO, RGYAL BA 'JAM DPAL RGYA MTSO, RGYAL BA
MKHAS GRUB RGYA MTSO,

RGYAL DBANG SKU 'PHRENG BCU GSUM PA THUB BSTAN RGYA MTSO RNAMS
KYI TSE DBANG GI TSE RIL, PAn CHEN BLO BZANG CHOS KYI RGYAL
MTSAN, PAn CHEN BLO BZANG YE SHES, PAn CHEN DPAL LDAN YE SHES,
PAn CHEN PHYOGS LAS RNAM RGYAL,

PAn CHEN CHOS KYI GRAGS PA BCAS KYIS SGRUB GNANG MDZAD PA'I TSE
RIL, STAG PHU SKAL BZANG GAR GYI DBANG PHYUG GIS SGRUB PA'I TSE
RIL, GZHAN YANG MDO DBUS RGYA NAG RI BO RTZE LNGA SOGS NAS BLA
MA DGE BA'I BSHE GNYEN

DU MAS SGRUB PA'I TSE RIL, NGOS KYI SKU 'PHRENG RIM BYON RNAMS
KYIS NAN TAN DU SGRUB PA RGYUN RING MDZAD PA'I TSE RIL DUS MIN
'CHI BA 'JOMS PA'I BDUD RTZI, BCAS PHAB RGYUN BYAS TE DE STENG
GONG GSAL TSE RDZAS RNAMS

@003A *, ,SPUNG BSKYED KYIS RIL BU RIL BA, TSE LHA RNAM GSUM,
SGRA MI SNYAN GYI TSE DPAG MED, BDE MCHOG DKAR PO, TSE BDAG MGON
PO BCAS SO SO'I SGO NAS SGRUB PA'I TSE RIL,

BCAS DAM RDZAS KHYAD 'PHAGS 'CHI MED BDUD RTZI'I MYONG GROL BYIN
RLABS DGE MTSAN GYI GZI 'OD 'BAR BA 'DI NYID MTHONG THOS DRAN
REG PA'I 'BREL THOGS PA'I SKYE DGU RNAMS GNAS SKABS NAD GDON PAR
GCOD THAMS

CAD LAS RGYAL ZHING KHYAD PAR DUS MA YIN PA'I 'CHI BA'I 'JIGS PA
LAS NGES PAR GROL PA GDON MI ZA BAS NA, SPYAD NA BSKAL BA STONG
GI TSE YANG BSRING ZHES GSUNG BA LA YID CHES KYIS DAD GUS RTZE
GCIG PAS LONGS SPYAD NA

'CHI BDAG GI ZHAGS PA LAS GROL NGES PA YANG DAG PA NYID DU NGES
SHING, MTHAR THUG NGAN SONG GI SKYE SGO KHEG STE DAG PA'I ZHING
MCHOG SHA STAG TU BRGYUD NAS SA LAM GYI BGROD PA MTHAR PHYIN NAS
'BRAS BU SKU BZHI'I GO

'PHANG THOB PAR 'GYUR BA LAGS SO,, ,,AA HO, RGYAL BA'I BYIN GYIS
RLABS PA'I DAM RDZAS 'DI, ,SRID NOR KHYAD 'PHAGS GANG GIS BSKRUN
DU MED, ,TSE SNGON BSOD NAMS ZONG GIS LEGS KHUG PA'I, ,'CHI MED

GRUB PA'I RIL BU 'DI RMAD BYUNG, ,GANG ZHIG 'DI LA MYANG BA'I
YID CAN RNAMS, ,KUN BTAGS GDON GYIS 'TSE BAS MI TSUGS SHING,
,DUS MIN 'CHI BDAG GA-YUL LAS RAB RGYAL TE, ,LEGS SMON GRUB LA
DGA' BA'I

@003B GAR BYOS SHIG ,DAM RDZAS BRTEN PA'I RGYUN BZANG LA BRTEN
NAS, ,SKYE DANG SKYE PAR DAG PA'I ZHING BRGYUD DE, ,BDE GSHEGS
SRAS BCAS GDAMS PA'I BCUD MYANG STE, ,RNAM GROL THAR BA'I KHANG
BZANG MYUR 'JUG SHOG , ,,