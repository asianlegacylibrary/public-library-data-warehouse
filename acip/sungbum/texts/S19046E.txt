@001A *, ,RJE BTZUN BLA MA 'JAM DBYANGS BZHAD PA'I GSUNG 'BUM
THOR BU LAS SA CHOG BZHUGS SO, ,

@001B #, ,NA MO GU RU MANYDZU GHOsh'A YA, SKYE DGU'I GTZUG RGYAN
RTZA BRGYUD BLA MA DANG, ,BSLU MED MCHOG GSUM KUN DANG KHYAD PAR
DU, RGYAL BA KUN

DNGOS RJE BTZUN TZONG KHA PA, ,YAB SRAS BRGYUD PAR BCAS LA PHYAG
BYAS TE, ,RANG GZHAN MANG PO'I DON GNYIS SGRUB SLAD DU, ,GTZUG
LAG KHANG DANG DKYIL 'KHOR

MCHOD RTEN DANG, ,KHANG BZANG SOGS DANG GRONG KHYER LDUM RA
DANG, ,SKYED TSAL SOGS KYI SA GZHI BRTAG BSLANGS DANG, ,SA
SBYANGS SA GZUNGS SOGS KYI CHOG 'GA', ,

NYER MKHO NYUNG GSAL RGYUD DANG DE'I 'GREL PA, ,PHRENG BA KRi YA
SNGAGS RIM BSHAD PA BZHIN, ,'KHRUL BA SPANGS TE BLA MA'I PHYAG
BZHES BRI, ,DE LA 'DIR DGE 'DUN GYI

@002A #, ,GNAS BZHI DANG MCHOD RTEN SOGS SNGAR MA BYAS PA'I SAR
BYED PA'I SA CHOG LA, SA BRTAG PA DANG, SA BSLANGS PA DANG, SA
SBYANGS PA

DANG, SA BZUNG BA DANG, BSRUNG ZHING BYIN GYIS BRLABS BA DANG,
ZHAR BYUNG GNAS GZHAN DANG DKYIL 'KHOR GZHAN LA SA CHOG DGOS MI
DGOS BSHAD PA DANG DRUG ,DANG

PO SBYIR SA'I BRTAG TSUL LNGA LAS, DANG PO SBYIR DBYIBS KHA DOG
SOGS KYI DBYANG BRTAG PA NI SA DBYAD DAG LAS SHES DGOS 'DIR MANG
DOGS, GNYIS PA GRONG SOGS

YOD PA'I PHYOGS BRTAG PA NI, RDO RJE MKHA' 'GRO LAS, GRONG DANG
DUR KHRO TSONG 'DUS DANG, ,ZHES SOGS KYI GRONG LAS SOGS PA'I
PHYOGS BDUN MI RUNG BA DANG BYANG SHAR

@002B LA RUNG ZHING SA GZHAN YIN NA YID DU 'ONG BAR BYED PAR
BSHAD, GSUM PA SA'I BRTAG PA NI, MTHO GANG TZAM GYI KHUNG BU
BRKOS NAS MYUR BOR SA DE NYID KYIS BKANG NAS LHAG NA BZANG BAR
PHRENG BAR BSHAD, SBYI RGYUNG?

LAS, BUS NU BTZAM BRKOS LA SA DES BKANG BAS LHAG NA DNGOS GRUB
YOD LA, DE LAS ZLOG NA LAS MI BRTZAMS TE, BRTZAMS NA SDUG BSNGAL
MYONG ZHING LEGS PA 'ANG MI 'THOB PAR GSUNGS SO, ,PHYAG RDOR
DBANG

BSKUR BA'I RGYUD LAS, MKHAS PAS KHRU GANG TZAM BRKOS NAS,
,BSDUGS PA YI NI BRKOS PA DE, ,SA DE NYID KYIS DGANG BAR BYA,
,LHAG NA MKHAS PA KUN TU MCHOG ,KHA NGA CHAD DU 'BRING DU BRJOD,
,GANG BAR MA GYUR

NED SPANGS, ,MKHAS PAS DER NI BRTZAMS MI BYA, ,ZHES GSUNGS SO,
,BZHI PA CHU'I BRTAGS PA NI, KHUNG BU SNGA MA SLAR YANG MTHO
GANG DU BRKOS PAS CHUS BKANG LA GOM PA BRGYAR PHYIN NAS LOG STE
BA LTAS BAS, CHUS

GANG NA BZANG LA, DMA' NA SBANGS ZHING SGRA DANG BCAS NA KLUS
'JIGS BA STON PAR PHRENG BAR BSHAD DO, ,RDO RJE MKHA' 'GRO LAS,
SHAR DU SNGAR LTAR PHYIN NAS LOG STE, BLTAS BAS GANG NA BZANG
LA, SKA MAN

SPANGS BAR GSUNGS PA'I 'GREL BAR, PHYED MAN CHAD SKAM NA MI DGE
LA GZHAN DUN DGE'O, ,ZHES BSHAD DO, ,GZHAN YANG CHU G-YAS SU
'KHOR NA RAB, ,MI 'KHOR NA 'BRING, G-YON DU 'KHOR NA SBANGS
ZHING BGEBS

@003A *, ,DANG BCAS NA BDUD RTZI 'KHYIL BAS BGEGS BSKRAD LA PHUR
BUS GDAB PAR 'CHAD DO, ,KHUNG BU BRKO BA DANG CHUS 'GENG TSUL,
SNGAGS RIM LAS, DAM TSIG RDO RJE KHUNG BU BRKO BA DANG,

CHUS 'GENG BA'I TSE BDUD RTZI 'KHYIL BA'I SNGAGS DANG SHAR DU
'GRO BA NA YI GE GSUM ZLO PAR BSHAD DO, ,ZHES GSUNGS PA LTAR
LEGS PA DANG, CHU'I BRTAG PA GNYIS GTZUG LAG

KHANG DANG DGON GNAS DANG, MCHOD RTEN DANG KHANG BZANG BYED PA
LA'ANG DGOS PAR PHRENG BA DANG SNGAGS RIM DU GSUNG STE, SHIS MI
SHIS RTOGS TSUL YIN, LNGA PA KHA DOG GI SGO NAS BRTAG PA NI,
PHYAG RDOR DPAR

BSKUR LAS, DKAR PO ZHI BA DANG, DMAR PO DBANG DANG, SER PO RGYAS
PA DANG, NAG PO DRAG SHUL SPYOD BAR BSHAD PA LTA BU'O, ,GNYIS
PAS BSLANGS PA LA, MNGON PA LA BSLANGS PA DANG, MI MNGON PA LAS

BSLANGS PA GNYIS LAS, DANG PO NI, DRUG SDE LTAR MI BYA BAR BDAG
PO YOD NA RUNG BA'I SA DE SLENGS TE, SPYI RGYUD LAS, SA YI BDAG
POS GNANG NAS NI, ,ZHES SO, ,GNYIS PA NI, DE NAS SNGA DRO RANG
NYID SKAD CIG

GIS DPAL RDO RJE 'JIGS BYED, CES SOGS SPON 'GRO GTOR MA NAS,
MNGON RTOGS RDZOGS PAR BTANG STE, DRI BZANG PO'I MAndAL BYAS,
MDUN DU SKAD CIG K'I DPAL ZHES SOGS, RANG NYID YI DAM GYI DKYIL

@003B 'KHOR GYI 'KHOR LO BSGOM PA LA, MCHOD BSTOD GTOR MA PHUL
LAN MA MKHAR BTEG GO ,TSOM BU DANG MCHOD BA BSHAD LA, ,RANG GI
THUGS KA'I H'Um LAS 'OD 'PHROS, GZHI'I BDAG PO 'KHOR BCAS SPYAN

DRANGS, KAshE t'A P'A LA SOGS KYIS MCHOD CING GTOR MA BYIN NAS,
GANG DAG 'DIR GNAS LHA 'AM KLU, ,GNOD SBYIN SRIN PO GZHAN DAG
LA, ,SA 'DI BDAG GIS BSLANGS BAR BGYI, ,DGE 'DUN GNAS GZHIR
KHYED

KYIS STZOL, ,ZHES LAN GSUM GSOL BA GDAB, DE NAS SPYAN RAS GZIGS
DBANG PHYUG GAM, MA RNYED NA STON PA SOGS KYI MDUN DU MCHOD PA
SNGON DU 'GRO BAS MGO LHO DANG KHA SHAR DU PHYOGS PAR GOS

GTZANG MA GYON NAS SA PHYOGS GTZANG MAR KHRI'AM LAG PA'I KHAR,
AOm MU TZI LI SV'AH'A, AOm MO HA NI SV'A H'A, AOm P'A TI LI
SV'AH'A, ZHES NYER GCIG BZLAS PAS BSNGAGS TE RMI LAM BRTAG PAR
BYA'O, ,RMI

LAM BZANG BA DANG GNANG BA'I MTSAN MA NI, DPUNG BZANG GI RGYUD
LAS, MTSAN MO NYAL NAS RMI LAM 'DI DAG MTHONG, ,KHANG BZANG LJON
SHING RGYAL MTSAN SENG GE RTA, ,RI BO SHING RTA GRAGS LDAN SRIN
DANG KLU, ,

STAG DANG BSE DANG GLANG CHEN KHYU MCHOG LA, ,RMI LAM LA NI DGA'
BAS ZHON PA DANG, ,ME TOG PHRENG BA DRI DANG GOS RNAMS DANG,
,SHA CHANG NYA DANG 'BRAS BU GLEGS BAM DANG, ,LHA YI GZUGS DANG
AUTPAL DMAR PO

@004A *, ,DANG, ,SHING RTA GANG BA'AM BA BZHON BE PHRUG CAN,
,GDUGS DKANG BSIL YAB LHAM DANG RAL GRI DANG, ,JA YAB GSER YU
CAN DANG PHRENG BA DANG, ,NOR BU MU TIG NYA PHYI DUNG DANG

DNGUL, ,BUD MED GZUGS BZANG BA DANG BU MO DANG, ,RIN CHEN SNA
TSOGS RNAMS KYIS SPRAS PA'I RGYAN, ,MAL STAN DKAR PO BTANG BA
RNYED PA DANG, ,THO RANGS KHA NI CHU KLUNG DANG, ,BAB CHU RGYA
MTSO'I NGANG BRJID DU

DANG, ,LU MA LA NI 'THUNG ZHING RGYAL RMI DANG, ,YANG NA KHRAG
GIS LUS NI KHRUS BYED PA'AM, ,LHA KHANG MCHOD RTEN 'DUGS NAS
RGYAL BA'I GZUGS, ,BYANG CHUB SEMS DPA' RNAMS DANG RANG SANGS
RGYAS, ,ZAG

MED DGE 'DUD DGE SLONG DGE SLONG MA, ,DGE BSNYEN RNAMS DANG SA
BDAG LHA RNAMS DANG, ,MCHOD GNAS BRAM ZE YID 'ONG SKYES BU DANG,
,MA DANG MI MCHOG PHYUG CING 'BYOR RANG GNYEN, ,PHAM MDZA'
BSHENG?

GNYEN DANG GNOD SBYIN DANG, ,GRUB PA'I LHA DANG NA CHUD TSOGS
DAG DANG, ,CI STE NYI MA ZLA BA ZA NGA DANG, ,SA YI NANG 'GRO SA
BON KUN 'THU DANG, ,MI LA RDZI ZHING SHA NI ZA BA DANG, ,LUS KYI
NANG DU BUD MED ZHUGS PA

MTHONG, ,RMI LAM BZANG PO 'DI DAG MTHONG BA DANG, ,ZHES DANG,
PHYAG RDOR DBANG BSKUR BA'I RGYUD LAS, ,PADMA'I STENG NA 'DUG NA
MCHOG ,BZUNG DANG MTHOD BDE BZHIN TE, ,RGYA MTSO'I MTHONG BA RMA
BA DANG, ,

@004B RGYAL DANG MTHONG BA DE BZHIN NO, ,SANGS RGYAS MTHONG BAS
SNYING DGA' STE, ,BYANG CHUB SEMS DPA' SKYOBS RNAMS DANG, ,'JIG
RTEN RANG SANGS RGYAS RNAMS DANG, ,NYAN THOS DAG DANG GANG MKHAS
DANG, ,DE DAG MTHONG

ZHING SNYING DGA' BA'O, ,MI YI PHUNG POR GRAGS PA DANG, ,BA
GLANG KHYU MCHOG GLANG CHEN GRAGS, ,RTA NI DKAR PO GANG GYUR
DANG, ,DE DAG MTHONG DANG ZHON PA DANG, ,BA GLANG KHYU YANG SHIS
PA YIN, ,BRAM ZE DANG NI RGYAL

RIGS DANG, ,RGYAL PO DGE BAR GRAGS PA DANG, ,SDUG PA'I GNYEN
DANG GRUB DANG, NYI MA DANG NI ZLA BA DANG, ,DE DAG MTHONG NA
SHIS PAR 'GYUR, ,RMI LAM SMRA ZHING GTAM ZER DANG, ,RANG GI MGO
BO GCOD PA DANG,

,SHA CHEN ZA BAR BYED PA DANG, ,KHRAG GIS KHRUS KYANG BYED PA
DANG, ,DE BZHIN MI GTZANG PHYUG PA DANG, ,ZHO DANG 'BRAS CHEN
ZAB DANG, ,CHANG YANG 'THUNG BAR BYED PA DANG, ,SKRA 'BREGS PA
NI MCHOG YIN

NO, ,SO YANG LTUNG BAR BYED PA DANG, ,DUR DANG SHING NI N+YE KRO
TA, ,DE LA 'DZEGS PA SHIS PAR 'GYUR, ,LEGS SO BU ZHES BLO LDAN
ZHES, ,SGRA NI DE SKAD THOS PA DANG, ,YID DU 'ONG BA'I BUD MED
LA, ,ZIN SO

NYAL BO BYED PA DANG, ,TSANGS PA DRAG PA NYI MA DANG, ,KHYAB
'JUG DANG NI ZLA BA DANG, ,LUS NGAN PO DANG NOR SBYIN DANG,
,BRGYA BYIN DANG NI CHU LHA DANG, ,DE DAG MTHOD NGAM SMRA BA
DANG, ,'BEL GTAM BYED NA NGES

@005A *, ,PAR 'GRUB, ,GZHAN YANG DE LTA'I RMI LAM GANG, ,DNGOS
GRUB 'DED PA RNAMS KYIS BZUNG, ,ZHES GSUNGS SO, ,BKAG BA'AM RMI
LAM NGAN PA NI, PHYAG RDOR DBANG BSKUR BA'I RGYUD LAS, ,

RMI LAM DE LAS ZLOG PA DAG ,'JIGS BYED RNAMS KYIS BZUNG MI BYA,
,SA LA RGYUG DANG MCHONG PA DANG, ,GAR BYED PA DANG GLU LEN
DANG, ,RGOD DANG BONG BU RNGA MONG LA, ,ZHON PA SHIN TUNG NA PA
YIN, ,'BRU MAR GYIS NI

LUS SKUD DANG, ,GCER BU DAG DANG SMRA BA DANG, ,ZHAR BA 'THENG
BO SGUR PO DANG, ,MI LKUG RNAMS DANG PHRAD PA DANG, ,PHAG RNAMS
DANG NI KHYI RNAMS DANG, ,BOD BU RNAMS KYANG DE BZHIN TE, ,MA HE
RNGA MONG CES SBYANG DAG ,

RMI LAM MTHONG BRTAG TU SMAD, ,RTZE GNYIS RTZA GSUM GDENGS THOGS
DANG, ,MIG DMAR SHIN TU 'JIGS PA DANG, ,GCER BU DAG DANG SNA LEB
DANG, ,SDIGS MO BYED PA'I 'JIGS BYED DANG, MDOG NAG

MI BZAD CHEN PO DANG, ,GOS SNGON GZUGS BYAD MI SDUG PA, ,SU YIS
RMI LAM RMIS PA YIS, ,DE LA DNGOS GRUB YOD MI 'GYUR, ZUNGS SHIG
RGYOB CIG CHOMS SHIG CES PA'AM, ,ZO ZHIG CES PA'I MI BZANG

SGRA DRAG PO, ,'JIGS BYED KHRO BO THOS PA DANG, ,PHUNG DANG MA
RNYED THOS PA DANG, ,BYA RGOD BZHAD DANG BYA DKAR DANG, ,'UG PA
BYA ROG BYI LA DANG, ,BYI BA SDIG PA SRE MONG SPRUL, ,GANG DAG
GZHAN YANG SKYE BA 'DUG ,NGE

@005B DAG RMI LAM MTHONG GYUR RAM, ,REG PAR GYUR NA MI DGE'O,
,ZHES DANG, DPUNG BZANG GI RGYUD LAS, ,DE BZHIN STAG DANG SENG
GE KHYI DANG PHAG, ,BONG BU RNGA MONG BYI BA SHA ZA DANG, ,BYA
RGOD 'UG PA SKYAR MO MI'U SBRUL, ,GCER

BU THAL RIS CAN DANG MI NAG PO, ,KHRON SKAM THOD PA RUS GONG
PHUNG PO DANG, ,LCAGS DANG GTER KHUNG MI GTZANG KHA RUL DANG,
,KHA BZHIN BSGYUR ZHING RAL GRI MDUNG THOGS DANG, ,RMI LAM 'DI
RNAMS MTHONG BA'I MI YANG BRLAG

CES GSUNGS SO, ,SPYI RGYUD SOGS LAS GSUNGS TSUL GZHAN DU BRJOD
PA DAG KYANG SHES DGOS SO, ,DUS YANG SROD 'DUD KYI RMI LAM DANG,
NAM PHYED BAG CHAGS KYI RMI LAM YIN LA, NAM SMAD LHAS STON PAS
DE DUS

DPYAD BAR 'JAM DPAL RTZA RGYUD LAS GSUNGS SO, ,RMI LAM NGAN NA
'KHYIL BA'I SNGAGS BZLAS PA'AM, DON DAM PAR CHOS THAMS CAD RANG
BZHIN MED PAR MOS TE RNAM RTOG SPANGS TE, DGE BSHES STON PAS RVA
SGRENG

'DEBS DUS LTAR BYED DAM, YANG NA SLAR YANG BDE GSHEGS DANG ZHING
SKYONG LA SNGAR LTAR GTOR MA DANG MCHOD NAS GSOL BA BTAB STE,
BRTAG BAS DE RNAMS KYIS BYIN PA'AM, MA BKAG PA'I SA GZHI LA BYA
YI,

BKAG PA LA NA MI YIN NO, ,YANG NA CIS KYANG BYED DGOS BYUNG NA
DANG, KLU GDUG PA LTA BU'I GNAS MI RUNG BAS KLU DE DAG KHYI'I
PHYAG RGYA'I SGOS GNAS SPO BA'I CHO GA DUS 'KHOR GYI DKYIL CHOG
LTAR BYA STE GDAMS BA ZAB MO@006A *, ,'DI LEGS SO, ,DE NAS NYI MA GZHAN GYI SNGA DRO LA
SNGAR BSGOM PA'I LHA'AM, MNGON RTOGS BSGOM PA'I LHA NAM MKHAR
BTEGS PA RNAMS LA BDE BAR GSHEGS BAS SA BSLANGS,

LTAR GSOL BA BTAB STE GNANG BZHUS TE, NYIN GUNG BSRUNG 'KHOR
BSGOM NAS BGEGS LA PHUR BUS GDAB PA DANG DRAG PO'I SBYIN SREGS
GANG RUNG BYA, PHYI MA BYED NA PHYI DRO ME MTSAMS KYI THAB KHUNG
DU ZHI BA'I SBYIN

SREGS KYANG BYA'O, ,SNGAM BYED NA, AOm BADZRA AU TI shthA, BSGOM
PA'I DKYIL 'KHOR BA NAM MKHA' LA BZHUGS PAR GYUR BAR BSAM, RANG
NYID BTEGS PA'I GTZO BO LAS PHYE BA'I DPAL RDO RJE 'JIGS BYED

CHEN PO'I MIG G-YAS PA MA LAS NYI MA DANG, G-YON PA tA LAS ZLA
PA, H'Um LAS MIG 'BRAS GNYIS SU DUS MTHA'I ME LTAR GYUR PA'I 'OD
KYIS PHYOGS THAMS CAD GSAL BAR BYAS BGEGS RNAMS BSKRAD PAR

GYUR PAR BSAM, DE NAS RKANG MTHIL GNYIS SU H'Um LAS SNA TSOGS
RDO RJE 'BAR BA RE RE BSGOM LA, DE NAS, HR'I: sht'I?: LA SOGS PA
BRJOD BZHIN PA'I SHES SHING SPRON ROL BA'I RDO RJE RTZE GCIG PA
SOGS

KYI 'GROS KYIS SAM, MI SPRO SAM, MI SPRO BA'AM, MI SHES NA GNAS
GZHI GANG BYED KYIS GZHI LA BSKOR ZHING, SNGAGS BRJOD PAS, GDUG
PA RNAMS BSGRAD PAR GYUR PAR BSAM, DE NAS SA GZHI DE'I DBUS LA,

@006B PHYIN TE, H'Um LUS NGAG SEMS LA GNAS PA YI, ,BGEGS KYI
TSOGS RNAMS KUN NYON CIG ,NGA NI DPAL LDAN RDO RJE 'CHANG,
,BSRUNG BA'I 'KHOR LO SBYOR BA'O, ,RDO RJE GZUGS NI 'BAR BA YI,
,LUS

GSUM LAS SKYES DAGS PAR BYA, ,GAL TE KHA CIG BDAG LAS 'DA',
,'JIGS PAR 'GYUR GYI GZHAN DU MIN, ,ZHES BRJOD DE, SHAR DU PHYIN
TE, RANG NYID GTI MUG GSHIN RJE GSHED DU GYUR, ZHES DE'I

NGA RGYAL GYIS, NGA NI DPAL LDAN 'KHOR LO 'CHANG, ,SOGS DANG,
LHOR SER SNA GSHIN RJE GSHED KYI NGA RGYAL GYIS, NGA NI DPAL
LDAN RIN CHEN 'CHANG, ,SOGS DANG, NUB TU 'DOD CHAGS GSHIN RJE
GSHED

KYI NGA RGYAL GYIS, NGA NI DPAL LDAN PADMA 'CHANG, ,SOGS DANG,
BYANG DU PHRAG DOG GSHIN RJE GSHED KYI NGA RGYAL GYIS, DA NI
DPAL LDAN RAL GRI 'CHANG, ,ZHES SOGS BRJOD DE BGEGS LA BKA'
BSGOS SHING,

HR'I: sht'I: LA SOGS PA'I SNGAGS KYIS BGEGS BSKRAD PAR BYA'O,
,DE NAS BKA' BSLOS KYANG MI NYAN PAR GZHAN DU BROS NAS SLAR
BGEGS BYED 'DOD PA RNAMS BKUGS NAS PHUR BUS BTAB STE, DKYIL
'KHOR

MA RING GI BYA BA MA RDZOGS KYI BAR DU PHUR BUS BTAB STE 'JOG PA
YIN LA, DRAG PO DBANG PHUG LA SOGS PA'I MA RUNG BA THAMS CAD
SNGON DUS H'Um MDZAD KYIS BTUL BAR GSUNGS PAS RJES 'JUG LA'ANG,
DE'I

@007A *, ,NGA RGYAL BYAS NAS GDUG BCAN RNAMS BTUL NA KHYAD PAR
CHE BAR SLOB DBON AA BHYA SOGS KYI DGONGS PA YIN PAS, BSRUNG
'KHOR GTZO BO H'Um MDZAD BYED PA'I RGYU MTSAN YANG DE YIN

NO, ,DE LA PHUR BU'I TSED DANG GRANGS, SKYED CHOG DANG, 'DEBS
TSUL DMIGS BSAL DANG BCAS PA GSUM LAS, DANG PO LA, PHUR BU'I
RGYU NI SENG LDENG DANG RUS PA DANG, LCAGS GSUM GANG RUNG LAS
BYAS

PA DANG, TSAD LA SRID SOR BCO BRGYAD PA DANG, BCU GNYIS PA DANG,
BRGYAD PA GSUM GANG RUNG BYAS TE, SBOM RANG RANG GI SRID KYI
TSAD KYI SUM CHA BYA LA, DBYIBS NI, DBANG GI RAB BYED LAS, STOD
RANG RANG

GI GZUGS LA SMAD PHUR BUR 'DUG PA BCU, ZHES DANG, LI LA BADZRAS
KYANG, PHUR BA STONG NI KHRO BO LA, ,SMAD NI RDO RJE RTZE GCIG
PA, ,ZHES GSUNGS SHING, KLU BYUNG DANG DPAL 'DZIN GYIS STOD KHRO
BO DANG SMAD

PHUR BU'I RNAM PAR BSGOM PAR BSHAD PAS, STOD KHRO BO LA LTE BA
MAN CHAD RDO RJE RTZE GCIG PA'I RNAM PAR SHANTI BAS BSHAD PAS
NGE LTA BU BZOS NA LEGS SO, ,DE LA TSON SKUD SNA LNGAS RIM PA
BZHIN DU DKRI, NYUNG

DKAR TZANDAN DMAR POS BYUG NAS ME TOG GI PHRENG BA DMAR PO RE
BCINGS TE, D'A RI KA PAS, SENG LDENG LA SOGS DRI DMAR BSKUS,
,DAR DMAR ME TOG PHRENG BTAGS PA'I, ,ZHES DANG, KLU BYANG GIS
TSON SKUNG SNA

@007B LNGAS DKRI BAR BSHAD PA LTAR BYA'O, ,PHUR BU'I GRANGS
PHRENG BAR BCU DANG BZHI BSHAD PAS PHYI MA NI RGYAL BA BZANG
PO'ANG BZHED LA, MAR ME MDZAD KYIS GCIG DANG, L'A LI TA BADZRA
GYIS LNGA BSHAD BDE DAG GANG RUNG BYAS NA

LEGS, GNYIS PA PHUR BU'I SKYED CHOG LA LHA SO SO BAR BYED PA
DANG MI BYED PA'I LUGS GNYIS LAS, PHRENG BA DANG SDOM 'BYUNG
'GREL BA'I LUGS KYI PHUR BU RNAMS KHRO BO BCU SO SER BSKYED
CING, LVA BA PA DANG PRA DZNY'A

DA KshI TAS KYANG PHUR BU RNAMS SGOM TSAMS MA BRGYAD DU BSKYED
PAS, DE DAG PHUR BU LHA SO SO BA YIN, KLU BYANG DANG D'A RI KA
PAS PHUR BU RNAMS BGEGS MTHAR BYED DANG, DPAL 'DZIN GYI SAR LA
GRI GSHIN RJE GSHED DU

BSKYED PAR BSHAD PAS, PHUR BU LHA SO SO BA MI BYED CING, MAR ME
MDZAD KYIS PHUR BU'ANG GCIG LA LHA 'DA BGEGS MTHAR BYED DU SKYED
PAS LHA SO SO BA MA YIN NO, ,'DIR 'JIGS BYED SGOS DPAL 'DZIN
LTAR

PHUR BU SKYED PAR BYA STE, DE NAS SANG LDENG LA SOGS PA'I PHUR
BU BCU SOGS DNGOS SU YOD PA'AM MED NA BSGOM PA'I PHUR BU HR'I:
sht'I: SA BSANGS, STONG PA'I NGANG LAS RA LAS RAL GRI RAS MTSAN
NGA YONGS SU GYUR PA

LAS, STOD RAL GRI GSHIN RJE GSHED LJANG KHU LJANG SNGO DKAR BA'I
ZHAL GSUM PHYAG DRUG GI DANG PO GNYIS KYIS GRI GUG DANG THOD PA
THUGS KAR 'DZIN CING, LHAG MA G-YAS GNYIS RAL GRI DANG 'KHOR LO,
G-YON

@008A *, ,GNYIS NOR BU DANG PADMA 'DZIN PA, LTE BA MAN CHANG RDO
RJE RTZE GCIG PA'I RNAM PA CAN GYI PHUR BUR GYUR, AOm HR'I:
sht'I: LB'I KRI T'A NA NA H'Um H'Um PHAt PHAt H'Um SARBA DU
shtAm AINDRA AA DHI NAS

PA RI LB'A RA A'A KARshA YA DZA: RANG GI THUGS KA NAS GSHIN
RJE'I GSHED ZHAL GCIG PHYAG GNYIS PA LCAGS KYU DANG ZHAGS PA
THOGS PA MANG PO SPROS, BGEGS KYI GTZO BO PHYOGS SKYONG BCU BKUG
PA'I SPYI

BOR PHUR BU ZUG PAR GYUR, AOm GHA GHA NAS H'Um H'Um H'Um PHAt
PHAt PHAt, CES BRJOD CING BRDUNGS PAS, BGEGS RNAM PA KYI SPYI BO
NAS RKANG MTHIL GYI BAR DU PHUG PAR GYUR BAR BSAM LA DBANG LDAN
NAS

BRTZAM TE PHYOGS MTSAMS THAMS CAD DU GANG BA PO, ,DE NAS RANG GI
THUGS KA NAS SPROS PA'I RDO RJE 'BAR BA'I 'OD ZER RNON POS STENG
'OG DANG PHYOGS MTSAMS BRGYAD PO KUN TU KHYAB BAS SA GZHI BGEGS

THAMS CAD DANG BRAL BAR GYUR BAR BSAM LA 'DEBS TSUL RANG RANG GI
GZHUNG BZHIN DANG, DE YANG DANG POR SLOB DPON GYIS GDAB CING
BRDUNGS LA DE NAS MI NUS NA SGO'I SLOB DPON GYIS BTAB BAR BYA'O,

STENG GI PHUR BA SHER GYI PHUR BU'I SHAR DANG, 'OG GI PHUR BA NI
NUB KYI PHUR BU'I NUB TU 'DEBS SHING, DE'I TSE BSGOM TSUL PHRENG
BAR RANG GIS BKA' BSKOS PAS BGEGS GTAD PA'I KHRO BCUS RANG GIS
'DEBS

@008B BAR BSHAD PA LTAR RATNA RAKshI 'ANG BZHED LA 'PHAGS LUGS
LA BGEGS BKUG PA DANG BDEBS PA GNYIS GNYIS GNOD MDZES KYIS BYED
CING, LVAB PA DANG PRA DZNY'A RA KshI TAS SGO MTSAMS MA BRGYAD
KYIS 'DEBS

BAR BSHAD LA, 'JAM RDOR DANG KYE RDOR GSHED DMAR LA SNGAR BKA'
BSGO BA'I DUS KYI LHA'I NGA RGYAL GANG BZUNG BDE NYID KYIS BTAB
PAS CHOG CING 'DIR YANG DE'I LUGS LTAR BYA'O, ,PHUR BU BZHI BYED
NA BA'I KAS

KUN PHYOGS BZHIR RAM BSDUS NAS BTAB NA PHRENG BA DANG RGYAL BA
BZANG PO LTAR BYAL 'JAM RDOR GYI DKYIL TSEG RTZA 'GREL LTAR NA
PHUR BU GCIG DBUS SU 'DEBS TE, DE YANG PHYOGS SKYONG BCU 'KHOR
BCAS KYIS BYA?

THAMS CAD LA GCIG BU DES 'DEBS SO, ,PHUR BU DNGOS SU DKYIL 'KHOR
GYI DBANG LDAN LTA BUR BTAB NAS DMIGS PA DKYIL 'KHOR DBUS SU
BGEGS THAMS CAD 'DUS PA LA BTAB PAR BSAM NA LEGS TE,

NYIN MO 'BYUNG GNAS KYIS BGEGS THAMS CAD GCIG TU 'DUS PAR BSAM
LA DBUS SU BLOS GDAB PAR BSHAD DO, ,JI SKAD BSHAD PA'I PHUR BU
MED NA TING NGE 'DZIN GYIS GDAB PA DANG BRDUNGS PA BYA STE,
PHRENG

PA LAS, ,YANG SENG LDENG LA SOGS PA'I PHUR BA MED PAR JI LTAR
BRJOD PA'I SGOM PA KHO NAS PHUR BA GDAB PA DANG BRDUNGS PA BYAS
LA, LAG PA GAN RKYAL DU GNAS PAR BSGYUR NAS, AOm BADZRA A'A:
H'Um, ZHES

@009A *, ,SOGS BRJOD CING SA LA BSMUN TE DE LTAR MOS, ZHES
GSUNGS PA NI, MI THUB ZLA BA'I RJES SU 'BRANG BA YIN LA, RGYAL
BA BZANG POS KYANG, YANG NA YE SHES KYI NUS NA, ,

TING NGE 'DZIN KYI PHUR BUS GDAB, CES GSUNGS SO, ,GSUM PAS
SBYANGS PA LA, SA BRKOS NAS SBYANGS PA DANG, RDZAS SNGAGS TING
NGE 'DZIN GSUM GYIS SBYANGS PA DANG, BLA NA MED PA'I SBYANGS
ZHES ZUG RDU'I NYES PA NI SPYIR DE MA BSAL NI LAS MI 'GRUB STE,
SPYI RGYUD LAS, ZUG RDUR BCAS PA'I SA DAG NI, ,LAS BYAS PA DAG
'GRUB MI 'GYUR, ,ZHES GSUNGS LA ZUG RDU SO SO'I NYES PA

NI, PHRENG BA LAS, RDO BAR BCAS NA RLUNG CHEN PO, ,RUS PAR BCAS
NA ZUG GZER 'BYUNG, ,GYO DUM BCAS NA LKUGS PA NYID, ,PHUB MA SOL
BAR LDAN NA RIMS, ,SKRA DANG RTZA BA SHING SOGS BCAS, ,

NYE BAR 'TSO BA PHRA MO 'BYUNG, ,ZHES GSUNGS PA LTAR YIN PAS DE
RNAMS BSAL LAS CAG CAG LEGS PAR BYA STE, ZUG RDU JI LTAR DAG PA
TZAM GYIS DNGOS GRUB 'GRUB PA'I PHYIR, RDO RJE MKHA' 'GRO'I

@009B ZHE DRUG PA LAS, DMAN SOGS DNGOS GRUB BYE BRAG GIS, ,BUS
MO CHU BO LTE BA'I BAR, ,BRKOS LA PHUB MA RDE DANG NI, ,GYO MO
SOL BZUG RDU DANG, ,TSER MA LA SOGS BSAL LA BCAG ,ZHES GSUNGS

SO, ,GAL TE SA SEL BSAL BSAM LANGS NA, BZANG PO YONGS BZUNG DANG
NYIN MO 'BYUNG GNAS KYIS, AOm HA NA HA NA KRO DH'A H'Um PHAt,
CES BZLAS PAS DAG PAR 'GYUR TE, SPYI RGYUD LAS, ZUG RDU'I NYES
PA

THAMS CAD NI, ,GAL TE DBYUNG BAR MI NUS NA, ,DER NI GSANG SNGAGS
KHON YIS, ,SA SBYANGS LEGS PAR BYAS PAR 'GYUR, ,ZHES GSUNGS, SA
SEL MA NUS PA'I CHID NI PUS NUB TZAM BRKOS PAS MA DAG

NA RKED PA TZAM BO RKAL SBYANGS TE, DES KYANG MA DBAN SNGAGS
KYIS SBYANGS PAR NYIN MO 'BYUNG GNAS KYIS BSHAD DO, ,SA SOL GYI
NYES PA SBYANGS PA'I PHYIR DU BRKOS PA'I KHUNG BU LA SA DANG
CHUS BRTAGS PAR PRA DZNYA RA KshI

TAS BSHAD LA, DAM TSIG RDO RJES KYANG DANG PO GNYIS GCIG PAR
BSHAD, SA SEL ZIN PA NA DE MA GTOGS PA'I SA LHAG MA DE NYID DRI
ZHIM PA'O CHU DANG SBYAR BAS DONG DE DGANG, DES MA KHENGS NA SA
GZHAN GYIS

KYANG DAG NGO, ,DE NAS H'Um DANG LAS THAMS CAD PA BZLAS PA'I DRI
ZHIM PA'I HU GTOR ZHING BRDUNGS LA LEGS PAR BCAG GO, SKABS 'DIR
PHYOGS DANG STEGS BU'I MTHONG MAN RDO RJE MKHA' 'GRO DANG PHRENG
BA LTAR SHES

@010A *, ,DGOS SA GTER BTZUD NA LEGS TE, SPYI RGYUD LAS, STEGS
BU'I DBUS SU KHUNG BU CUNG ZHIG BRKOS NAS 'BRU DANG RIN PO CHE
LA SNGAGS KYIS BTAB STE GZHUGS PAR GSUNGS

LA, MI THUB ZLA BA DANG, D'A RI KA PA DANG, PHRENG BA DANG, BI
BH'U TI LA SOGS PAS KYANG SMAN DANG RIN CHEN LNGA DBUS SU GZHUGS
PAR BSHAD PA NI, DON YOD ZHABS KYIS RIN PO CHE LNGA DANG 'BRU
LNGA BCUG PA'I

BUM PA BCU GNAS SAS DGANG BAR GSUNGS PA LTAR YIN PAS LEGS SO,
,GNYIS PA LTO 'PHYE BRTAG NAS BRKO BA LA LTO 'PHYE BRTAG CING
GNAS PA DANG RGYU BA'I TSUL DANG, RKO TSUL DANG RKO BA LEGS

NYES KYI SKYON YON GSUM, LTO 'PHYE BRTAG PA GANG LA DGOS BA NI,
RDO RJE MKHA' 'GRO LAS, GTZUG LAG KHANG DANG KHANG BZANG DANG,
,MCHOD RTEN DKYIL PA KHOR GRONG KHYER DANG ,KHYIM DANG

LDUM RA LA SOGS LA, ,LTO 'PHYE'I LTO BAR BRKO BA DANG, ,ZHES
GSUNGS SHING, PHRENG BAR DGON GNAS BYED PA LA 'ANG BRTAG PAR
BSHAD, PHRENG BA LAS, RDO RJE KHU TSUR GYIS THIG SKUD BZUNG STE,

SGRUB GROGS DANG BCAS PAS G-YAS BSKOR GYI 'GROS KYIS SLOB DPON
ME DANG RLUNG DU GNAS LA SHAR DANG NUB DANG BYANG DANG LHO
PHYOGS KYI THIG BTAB NAS, ,GTZUG LAG KHANG GANG DU BYED PA'I
GZHI DE GRUB ZHIR BYAM

@010B TE, PHYOGS BZHI PO RE RE 'ANG ZLA BA GSUM GSUM GYI ZHAG
GRANGS RE MIG DGU BCU RE BYA'O, ,STON GSUM LA SOGS PA ZLA BA
GSUM DU RIM PA BZHIN SHAR LHO NUB BYANG RNAMS SU MGO BSTAN CING
LHO

LA SOGS PAR KHA PHYOGS SHING G-YON 'OG TU BYAS NAS NYAL LA, DE
YANG DPER NA STO NAR BA'I TSES GCIG LA MGO BYANG SHAR MTSAMS KYI
SHAR GYIR MIG TU BZHA GNAS, MJUG RTZE LHO NUB MTSAMS KYI NUB KYI

RE MIG DANG POR BZHAG STE GNAS LA ZHAG RE SONG BA NAM GOS LHO
NGOS SU SHAR GYI RE MIG RE DANG, MJUG RTZES NUB KYI BYANG NGOS
SU RE MIG BGROD CING ZLA BA GSUM LA PHYOGS RE'I RE MIG DGU BCU
RE 'GROD PA'I

LO GCIG LA PHYOGS BZHI'E RE MIG DGU BCU BA PHRAG BZHI KA 'KHOR
RO, ,PHYOGS MTSAMS GANG LA GNAS KYANG RE MIG DGU BCU RE NON NO,
,LUS KYI ZHING GIS NI SA'I RE MIG GI CHA DGU KHYAB PAR NYAL
ZHING

GSANG GNAS DBUS SU GNAS LA, DBYAR RA BA'I BCO LNGAR MGO BYANG GI
RE MIG RLUNG NAS BGRANGS PA'I BCO LNGA BAR GNAS SHING, ,MJUG MA
LHO'I SHAR LHO NAS BGRAMS PA'I GTZO LNGA BAR GNAS SHING, LUS

KYI CHAD BUS MER MIG DER GNAS PA'I RGYAB MDUN RE MIG BZHI BZHI
GNAS PA'I MGO NAS RE MIG NYER BDUN DANG RGYAB NAS PHYED DANG BCU
BZHI'I CHA DOR NAS, ,NYER BDUN GYI SNA NAS RE MIG DGU DANG, ,DE
NAS RE MIG,@011A *, ,PHYED DANG LNGA DOR BAB RKO BA'I MIG YIN, CHOG NI 'O
MA DANG MNGAR GSUM GYI GTOR MA BRGYAD BSHAMS, RANG LHA'I RNAL
'BYOR DANG LDAN PAS MCHOD GTOR BSANGS, SVA BH'A WAS

SBYANGS, STONG BA'I NGANG LAS BHR'U LAS RIN PO CHE'I SNOD YANGS
SHING RGYA CHE BA'I NANG DU AOm 'OD DU ZHUB LAS BYUNG BA'I GTOR
MA RNAMS DVANGS SHING THOGS PA MED BA NAM MKHA' DANG MNYAM PAR
GYUR, MDUN DU THIG TSON

DANG DBYER MED PA'I MTHA' YAS LTO 'PHYE CHEN PO SKU MDOG GANGS
RI LTAR DKAR LA MDZES PA GDENGS KA BDUN DANG LDAN CING, SKU STOD
MI'I GZUGS LA LTO BA MAN CHAD LTO 'PHYE'I RNAM PA CAN GYI PHYAG
G-YAS

RIN PO CHE DKUR BRTEN CING G-YON RNA BA'I RTZAR BZHAG CING MJUG
RTZER RIGS LDAN SNGON PO, GSANG GNAS SU STOBS RGYU LJANG KHU,
LTA BAR DUNG SKYONG PADMA'I RTZA BA LTAR DKAR BA, DPUNG BAR
PADMA CHEN PO GSER

MDOG, ,SNYING KAR NOR RGYAS LJANG KHU, MGRIN PAR 'JOG PO DMAR
PO, ,SNAR PADMA DKAR PO, ,SBYI BAR MTHA' YAS SNGON PO RNAMS
PHYAG GNYIS THAL MO SBYAR BA'I BAR NA YID BZHIN NOR BU BSNAMS PA

STOD MI'I RNAM PA LA SMAD SBRUL 'JUG 'KHYIL BCAN DU GYUR, DAG
CING DRI MED YING SOGS SAM, SNGAGS TZAM GYIS, AOm N'A GA R'A DZA
SA PA RI WA RA AA?? NAS SHAPTA'I BAR 'DOD YON LNGA DANG, RGYAL

@011B SRID BDUN PHUL, GTOR MA LA SAm BHA RA LAN GSUM MAM BDUN
SOGS, DE BZHIN GSHEGS PA BZHI'I MTSAN DANG, AA K'A ROS PHUL LA,
SLAR YANG CHU GNYIS SOGS, GANG ZHIG SNGON NAS YON TAN

LEGS SBYANGS PAS, ,DUS 'DIR DPAL 'BYOR BSOD NAMS KYIS PHYUGS
SHING, ,MTHU STOBS RDZU 'PHRUL BSAM GYIS MI KHYAB PA, ,KLU CHEN
BRGYAD PO 'KHOR DANG BCAS LA BSTOD, ,KLU RGYAL 'KHOR DANG

BCAS RNAMS KYIS, ,MCHOD SPYIN GTOR MA 'DI BZHES LA NAS, YID LA
'DOD PA KUN 'GRUB SHOG, ,RKO MKHAN BGEGS MTHAR BYED SNGON PO
ZHAL GCIG PHYAG GNYIS PA LAG BA RDO RJE LAG PA DANG, TOG TZE
H'Um

LAS RDO RJES MTSAN PA'I TOG TZE GYUR BAR BSAM LA, G-YAS STENG
G-YON 'OG BYAS NAS RE MIG DBUS MA LA KHAM GCIG BRGYAB STES
BLANGS LA GTOR MA' NANG DU BZHAG, DE NAS RKO MIG GI PHYOGS BZHIR
KHAM

BZHI BRGYAB PA'I SA DE THAMS CAD LA GTOR, DE NAS THAMS CAD KYIS
RKO ZHING SA DE SA RDO GANG RKO LA GTOR NA BGEGS MED PAR 'GYUR,
'DI KHA CIG LTO 'PHYE BRTAG PA MI BYED PAR LHA KHANG NGAM MCHOD
RTEN DGON

GNAS SOGS BYED PA MI 'THAD DE, GTZUG LAG KHANG SOGS BYED PA LA
DE BRTAG DGOS PAR RDO RJE 'CHANG GIS GSUNGS PA'I PHYIR, RDO RJE
MKHA' 'GRO LAS, GTZUG LAG KHANG DANG KHANG BZANG DANG, ,ZHES
SOGS

@012A *, ,DANG, KRi YA LAS, GTZUG LAG KHANG DANG MCHOD RTON SPO,
,KHANG BZANG KHANG BRTZEGS LHA KHANG LA SOGS BYED 'DOD PAS DE
YIS BDAG KLU NI BRTAGS PAR BYA STE, ZHES

GSUNGS PA'I PHYIR, YANG THA SNYAD PA DANG, RTOG GE BA DANG MKHAS
PAR RLOM BDAG GIS LTO 'PHYE BRTAGS KYANG THIG GRU BZHI MI BYED
PAR ZLUM PO DANG RE MIG YANG PHYOGS RE LA RE MIG DGU BCU MI BYED
PAR

DGU SOGS BYED BA MI 'THAD PAR THAL, GRU BZHIR BAn GRUB DU MAS
BSHAD PA DANG 'GAL, ,RE MIG DGU BCU MA BYAS NA ZHAG GRANGS ZLA
BA DE'I TSES GANG YIN GYI RI MO MI SHES PA'I PHYIR, DANG PO GRUB
STE,

PHRENG BA LAS, GTZUG LAG KHANG LA SOGS BA BYA BA NYE 'KHOR DANG
BCAS PA DE GRU BZHIR GCAL BA DE'I NANG GI PHYOGS SU SA BDAG
KLU'I NYAL BA LA SOGS PA'I MTSAN NYID BZUNG STE, ZHES DANG, BI
BHRA T'I'I?,

DKYIL CHOG LAS, SA GZHIR GANG YIN DE NI GRU BZHIR BYA, ,ZLA BA
GSUM GYI NYIN MO'I GRANGS KYI 'DIR, ,PHYOGS NI SO SOR SA DE RNAM
PAR DBYE, ,ZHES DANG, MCHOG GI DNGOS GRUB BRNYES PA'I GRUB

CHEN DHAR PAN GYI KRi YA LAS KYANG, DE YI SA BDAG KLU NI BRTAG
PAR BYA STES YI DUM BU GANG DE GRU BZHIR BYA, ,PHYOGS KYIS YI
CHA RNAMS SO SOR ZLA BA GSUM DANG NYI MA YI NI GRANGS RNAMS
'DI?,

@012B ZHES DANG, SPOM 'BYUNG 'GREL BA SOGS DUMS BSHAD PA'I
PHYIR, GNYIS PA GRUB STE, RE MIG SUM CU PA GSUM MA BYAS NA ZLA
BA GSUM GYI ZHAG GRANGS MI TSANG BA'I SA DE ZLA BA GANG YIN GYIS
YANG MI TE

PA NI, RE MIG CHE'ANG GCIG ZLA BAR MI RUNG LA, ZLA BA DE'I ZHAG
SO SO'I SA'I CHA MA BGOS PAR, STON RA BA'I TSES DGU LTA BU'I
ZHAG DE'I SA MI SHES PA'I PHYIR, ZHAG GRANGS LA SA SO SOR MA
BYAS NA ZHAG DE'I SA

MI SHES, SO SOR BYAS NA DGU BCU DANG SUM CU MI BYED PA RANG TSIG
'GAL LA, DRUG CU PA LTA BU'I RTEN 'BREL LA PHYIN NGA GI BRTZA
TSAL THAMS CAD DANG 'GAL LA LUNG RIGS DU MAS GNOD PAR SHES SLA
BA'I PHYIR,

PHRENG BA LAS, DE LA NYI MA RGYU BA'I ZLA BSTON RA PA LA SOGS PA
GSUM GSUM DU RIM PA BZHIN SHAR DANG NUB DANG BYANG DU NI MGO
BSTAN CIN LHO LA SOGS BAR KHA PHYOGS TES DE'INANG DU ? GNYAN
NYAL SO

ZHES DANG, SNGAGS RIM LAS, GTZUG LAG KHANG LA SOGS GANG DBYED
PA'I GZHI DE GRUB BZHIR BYAS TE STEN ZLAR BA LA SOGS BA GSUM
GSUM DU RIM BA BZHIN SHAR LHO NUB BYANG RNAMS SU MGRO LHO LA
SOGS

PAR KHA PHYOGS NAS NYAL BA BRTAGS TE, ZHES DANG, BI BHU TI'I
DKYIL CHOG LAS, LTO 'PHYE RGYAL PO RGYU BA'I DBYE BA NI, ,ZLA BA
RE RE'I BYE BRAG SHES NAS SU, ,MTHA' YAS BDAG NYID DKAR BO MDZES
PA'I ?,

@013A *, ,MJUG MA LA SOGS RIM GYIS BSAM NAS SU, ,ZHES DANG, YANG
DE NYID LAS, ZLA BA GSUM GYI NYIN MO'I GRANGS KYIS 'DIR, ,PHYOGS
NI SO SOR SA DE RNAM PAR

DBYE, ,ZHES DANG, KRi YA LAS, PHYOGS KYIS YI CHA RNAM SO SOR ZLO
BA GSUM DANG NYI MA YI NI GRANGS 'DIR, ,DBANG LDON NA NI MA YI
MTHAR THUG SHAR GYIS YI CHA NI DGU BCUR RNAM PAR DBYE, ZHES

GSUNGS PA'I PHYIR, GZHAN YANG, BLUN PO DANG MKHAS PAR RLOM PA
MANG BOS LTO 'PHYE'I THIG BYAS KYANG LTO 'PHYE MCHOD PA'I TSOGS
MA BYAS PA NI DGOS BA'I GTZO BO MA SHES BA YIN TE, MCHOD NAS


GNANG BA NOD NAS SA BRKO BA DANG GTOR NAS BGEGS ZHI BAR BYED PA
DGOS PA'I GTZO BO YIN PA'I PHYIR, SNGAGS RIM LAS, DE 'DRA'I LTO
'PHYE BSAM LA 'O MA LA SOGS PA'I MCHOD PAS MCHOD

CES PA NAS, 'JOR KHAM BZHI BRGYAB PA'I SA BLANGS NAS ZHI BA'I
SEMS KYIS GTOR MA'I NANG DU BLUG PA ? MTSAMS LA SOGS PA'I PHYI
ROL TU DOR BAR BA'O, ZHES DANG, BI BHU TI'I DKYIL ?,

LAS, MTHA' YAS BDAG NYID DKAR PO MDZES PA'I SKU, ,MJUG MA LA
SOGS RIM GYIS BSAM NAS SU, ,DE YI LUS LA KLU YI BDAG PO BRGYAD,
,'O MA LA SOGS NYE BAR SBYOD PAS MCHOD,, CES

@013B PA NAS, DE YIS BDUD KYI TSOGS NI SKRAG CING BZLOG, ,ZHES
DANG, KRi YA LAS, LO RE LA NI KUN KHYAB BA STE, ,LAN CIG TZAM
GYIS LEGS PAR 'KHOR BA MIN, ,KHYAD PAR SHES NAS ZLA BZLAB PA
YIG,

DBYE BA'I LAG 'GRO'I BDAG PO'I YANG DAG RGYU, KLU YI BDAG NYID
DKAR PO MDZES PA'I GZUGS, BSGOM NAS MJUG MA LA SOGS RIM BA
BZHIN, ,DE LUS GNAS BA'I KLU BDAG BRGYAD PO LA, ,'O MA RO SOGS

NYER SBYOD RNAMS KYIS MCHOD, ,CES BA NAS, SA DE ZHI BA'I SNYING
PO'I BAR GNAS PAS, ,ZHES GSUNGS PA'I PHYIR, GZHAN YANG DBYANGS
BYA MANG YANG RE ZHIG MA SPROS, PHAN YON SOGS SNGAGS RIM DU


BLTA BAR BYA'O, ,SMRAS BA, 'JIG RTEN BDE SBYI SKU GSUNGS THUGS
RTEN DANG, ,DGON GNAS BZHENGS P'I PHAN YON LA LTOS LAS, ,RA
MCHOD ???? KLUN SRANGS TE, ,SKAL LDAN RNAM KYIS MDO BZHEN SNGAGS
BZHIN GYIS, ,ZHES PA 'DI YANG ZLAM

DANG YE SHES MKHA' 'GRO SOGS KYIS LUNG BSTAN PA'I GNAS MCHOG
BKRA SHIS PAR MANG RU THOS PA'I DGE SLONG 'JAM DBYANGS BZHAD
BA'I RDO RJE RANG GI LAG LEN CHED DU 'PHRAL DU BRIS PA KUN LA
PHAN THOGS PAR GYUR CIG,, ,,