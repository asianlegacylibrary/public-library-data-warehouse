*, ,NA MO GU RU MANYDZU GHO sh'A YA, SDIG PA BSHAGS
PAR 'DOD PAS, SDIG LTUNG GI

GNYEN PO ZLA MED PA, STOBS BZHI'I SNYING PO NYAMS SU LEN TSUL
NI, GNAS BYI DOR BYAS TE, SKU GSUNG THUGS KYI RTEN BKRAM, MCHOD
PA RGYAS PAR BSHAMS, RANG NYID STAN BDE BA LA 'DUG STE, SKYABS

'GRO SEMS BSKYED KHA TZAM TSIG TZAM MA YIN PA RGYUD DANG 'DRES
NGES CI MANG BYAS LA, PHYOGS DUS KUN KHYAB SKYABS GSUM BKA' SDOD
BCAS, CES SOGS KYIS SPYAN DRANGS, BLA MA DKON MCHOG GSUM

MDUN GYI NAM MKHA' GANG BAR BZHUGS PAR BSAMS PA LA, JI SNYED SU
DAG PHYOGS BCU'I 'JIG RTEN NA, ZHES PA NAS, THAMS CAD RDZOGS
PA'I BYANG CHUB PHYIR BSNGO'O, ,ZHES BDUN RNAM DAG DMIGS

@139B PA DANG BCAS PAS PHUL, DE NAS NYES CAN KHA DRAG PO LA RTEN
'CHA' BA LTAR, RANG GZHAN SEMS CAN THAMS CAD KYIS THOG MED NAS
BSAGS PA'I SDIG LTUNG DANG, DE DAG GI 'BRAS BU NGAN SONG GSUM
DANG, 'KHOR

BA'I 'JIGS PAS NYEN NAS, SKYABS BSLU BA MED PA, MDUN GYI NAM
MKHA'I BLA MA DKON MCHOG GSUM LA BLO SNYING BRANG GSUM GTAD NAS,
GTZO BO RGYAL BA 'GRO BA'I MGON, ZHES SOGS LAN GSUM BRJOD PA

NI, BSGRUB PA POS BSAM SHES NA, STOBS GZHAN RNAMS KYANG TSANG
ZHING, KHYAD PAR 'DI YAN RTEN GYI STOBS GTZO CHE BA YIN NO,
,'DREN PA MNYAM MED SH'AKYA'I RGYAL PO DANG, ,RDO RJE SNYING POS
RAB TU 'JOMS PA SOGS,,

SANGS RGYAS SO LNGA BDE GSHEGS DPA' BO BDUN, ,SNYIGS MA'I MGON
PO DE BZHIN GSHEGS PA BRGYAD, ,BSKAL BZANG 'DREN PA THUB PA'I
NYI MA STONG, ,MAR ME MDZAD DANG THUB DBANG BYAMS MGON SOGS,
,DUS

GSUM RGYAL BA SRAS BCAS THAMS CAD LA, ,PHYAG 'TSAL MCHOD CING
SNYING NAS SKYABS SU MCHI, ,BDAG CAG NGAN SONG SRID PA'I 'JIGS
LAS SKYOBS, CES DE LTAR BSAM PA THAG PA NAS BRJOD PA NI, GNYEN
PO KUN

TU SPYOD PA'I STOBS SO, ,PHYOGS DUS KUN TU BZHUGS PA'I RGYAL
RNAMS DANG, ,THUGS RJE CHE LDAN RGYAL SRAS DPA' BO RNAMS, ,BRTZE
BA'I THUGS KYIS BDAG LA DGONGS SU GSOL, ,BDAG GIS THOG MED DUS

@140A *, ,NAS DA LTA'I BAR, ,DUG GSUM DBANG GIS MTSAMS MED NYE
PA LNGA, ,MI DGE BCU DANG MCHOG GSUM DKOR PHROGS SOGS, ,'JIGS
RUNG NGAN SONG GSUM DANG MI KHOM PA'I, ,GNAS SU SKYE

'GYUR MI DGE SDIG PA'I LAS, ,BCAS DANG RANG BZHIN KHA NA MA THO
BA, ,BGYIS DANG BGYID STZAL RJES SU YI RANG BA, ,GNONG ZHING
'GYOD PAS 'CHAB CING MI SBED PAR, ,'JIGS SHING SKRAG PAS MGON PO
RNAMS KYI DRUNG,,

SGO GSUM GUS PAS THAL MO SBYAR BYAS TE, ,BSAM PA THAG PAS YANG
DANG YANG DU BSHAGS, ,BRTZE BA'I THUGS KYIS NONGS PAR BZUNG DU
GSOL, ZHES BRJOD CING SEMS PA NI, RNAM PAR SUN 'BYIN PA'I STOBS

SO, ,PHONGS PA'I GNYEN MCHOG BSLU MED SKYABS KYI PHUL, ,DUS GSUM
BDE GSHEGS SRAS DANG BCAS RNAMS LA, ,MCHOG TU GUS PAS THAL SBYAR
GSOL BA NI, ,NGAN SONG NGAN 'GRO MI KHOM BRGYAD RNAMS

SU, ,MI 'DOD SDUG BSNGAL SNA TSOGS 'BYUNG BA'I SGO, ,LUS NGAG
YID KYI SDIG LTUNG MI DGE'I LAS, ,DENG NAS PHYIN CHAD SHIN TU
PHRA BA YANG, ,MI BGYID SROG DANG BSDOS TE YANG DAG SDOM, ZHES
BRJOD

CING DON SEMS PA NI, NYES PA LAS SLAR LDOG PA'I STOBS BSGRUB
PA'I NYAMS LEN NO, ,MJUG TU BSNGO BA SMON LAM GYIS RGYAS GDAB,
BZOD PAR GSOL TE, RTEN YOD TSE BRTAN BZHUGS DANG,

@140B MED NA GSHEGS SU GSOL, GZHAN YANG RDO RJE SEMS DPA'I BSGOM
BZLAS DANG, SANGS RGYAS SO LNGA LA BRTEN PA'I LTUNG BSHAGS GNYIS
KA LA YANG STOBS BZHI TSANG BAS, SDIG BSHAGS PHUL DU BYUNG BA

YIN PAS NYAMS LEN 'TSAL, PHAN BDE'I 'OD STONG SGRIB BYED CING,
,MI BZAD SDUG BSNGAL GNAM LCAGS KYI, ,MDA' CHAR STONG 'BEBS SDIG
LTUNG GI ,SPRIN STUG NAG PO DKRIGS PA

YANG, ,STOBS BZHI'I BSHAGS BSDAMS MAN NGAG GI ,'THOR BYED DRAG
POS CIG CAR 'JOMS, ,DE'I PHYIR MNGON MTHO LEGS BRIS MI'I, ,BEE
d'URYA YI THEM SKAS LA, ,'DZEGS TE SKYE

RGA NA 'CHI SOGS, ,GDUNG BA'I MING YANG MI 'BYUNG ZHING, ,'GRO
LA YID BZHIN NOR BU LTAR, ,MCHOG STZOL THAMS CAD MKHYEN GRONG
DU, ,BGROD PAR 'DOD RNAMS 'DI LONG ZHIG ,CES PA 'DI

YANG RI KHROD DGA' LDAN MKHAN CHEN PAS, STOBS BZHI'I BSHAGS
BSDAMS BYED TSUL MDOR BSDUS RGYUN DU KHA TON BYAS CHOG PA ZHIG
CIS KYANG DGOS CES NAN GYIS BSKUL BA LA BRTEN NAS, RGYAL

KHAMS KYI BTZUN PA BLO BZANG CHOS KYI RGYAL MTSAN GYIS BKRA SHIS
LHUN PO'I GZIMS KHANG GI YANG THOG NYI 'OD 'KHYIL BAR 'PHRAL DU
BRIS PA'O,, ,,