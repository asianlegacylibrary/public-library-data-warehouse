@385A *, ,BCOM LDAN 'DAS SMAN GYI BLA'I SKU BRNYAN SRID ZHI'I MDZES RGYAN GYI DKAR CHAG DAD GSUM GNAS LA 'GOD BYED LHA YI RNGA SGRA ZHES BYA BA BZHUGS SO, ,

@386A *, ,RGYAL KUN THUGS RJE'I 'JUG PA RAB MNYAM YANG, ,SNYIGS MA LNGA YIS CHES CHER SBAGS DUS 'DIR, ,MTHU STOBS DAR DRAG BCOM LDAN SMAN GYI

BLA, ,RIS MED NYAM THAG 'GRO BA'I GTAN GYI SKYABS, ,RGYAL BA'I MYU GU RANG ZHI BRTUL ZHUGS DBANG, ,BDAG SKYES MTHO RIS 'DREN PA 'KHOR SGYUR SOGS, ,GTZUG

TU BSTEN 'OS MDZES PA'I RGYAN GCIG PU, ,SKYE RGU'I BSOD NAMS ZHING DU MNGON 'PHAGS PA, ,RGYAL BA'I ZHAL SKYIN SKU MCHOG NGO MTSAR GTAM, ,LHAG BSAM MA DROS

MTSO CHEN LAS THON PA'I, ,DKAR CHAG DAD GSUM GNAS LA 'GOD PA'I THABS, ,BSAM 'PHEL DBANG GI RGYAL PO'I DO SHAL SPEL, ,ZHES LEGS BYAS KYI PHUNG PO

@387A *, ,BLA NAS BLAR SPEL BA'I CHED DU BSTOD BSNGAGS SNGON DU BTANG NAS GANG GLENG BAR BYA BA SKABS SU BABS PA NI, RANG CAG SNYIGS MA'I 'GRO BA RNAMS LA

LHAG PAR THUGS RJE CHE BA BCOM LDAN 'DAS SMAN GYI BLA'I SNANG BRNYAN SRID ZHI'I MDZES RGYAN GYI SKU CHE BA'I LO RGYUS CHA SHAS TZAM BSNYAD PAR BYED PA LA, GANG GI PHYIR BZHENGS

PA'I DGOS PA, GANG BZHENGS PA'I RTEN GYI NGO BO, DE LTAR BZHENGS PA'I DGE BA BSNGO BA STE DON TSAN GSUM LAS, DANG PO NI, DPAG BSAM 'KHRI SHING GI YAL 'DAB BRGYA

RTZA GCIG PA SNGO BSANGS CAN GYI RTOGS BRJOD LAS, DGE BA'I GNAS SU GYUR PA LUS NGAG GI ,RGYUR GYUR PHA MA DAG NI MKHAS RNAMS KYI, ,BLA MA YIS KYANG MCHOD 'OS

@388B ZHES SAR 'OS, ZHES GSUNGS PA LTAR PHA DANG MA NI MI GNAS PA'I MYA NGAN LAS 'DAS PA 'THOB PA'I RTEN BZANG PO DAL 'BYOR GYI LUS RTEN RNAM PAR DAG PA BSKYED PAR BYED CING PHAN 'DOGS PA'I ZHING GI GTZO BO LA DGONGS

NAS 'O SKOL GYI STON PA SH'AKYA'I RGYAL POS YAB YUM LA SRI ZHU MDZAD TSUL MDO SDE RIN PO CHE RNAMS SU LAN GRANGS MANG POR GSUNGS SHING, YAB RGYAL PO ZAS GTZANG SKU GSHEGS PA NA STON PAS THUGS SKYO BA LTAR MDZAD CING

SKU GDUNG LA MCHOD NAS GDUNG RTEN YANG BZHENGS TE PHA DANG MA NI MCHOD PA'I MCHOG YIN ZHES BKA' STZAL BA DANG, YUM GYI CHED DU SUM CU RTZA GSUM DU GSHEGS NAS DBYAR ZHAL GYIS BZHES PA DANG, PANG DU BLANG BA'I YUM

SKYE DGU'I BDAG MO MYA NGAN LAS 'DAS PA NA SKU GDUNG RIN PO CHE 'KHYOGS LA BZHUGS SU GSOL NAS MDZES DGA' BO, MA 'GAGS PA, KUN DGA' BO, SGRA GCAN 'DZIN BZHIS BTEG CING STON PAS KYANG PHYAG GA-YAS PAS

BZUNG NAS MCHOD PA'I TSOGS KYIS BSNYEN BKUR MDZAD PA DANG, MO'U GAL GYI BUS BYANG PHYOGS 'OD ZER CAN GYI DMYAL BA'I 'JIG RTEN NAS YUM BDE BAR DRANGS PAS MTSON 'PHAGS YUL DANG BSIL LDAN LJONGS SU SNGA

PHYIR BYON PA'I MKHAS GRUB GONG MA RNAMS DANG, SKYE BO YA RABS KYI SPYOD TSUL CAN MTHA' DAG GIS PHA MA'I BSNYEN BKUR TSUL BZHIN BSGRUB PA NI DAM PAS BSNGAGS PAR 'OS PA'I YON TAN RIN THANG CAN YIN BAR MA ZAD, 'DUL

@389A *, ,BA GZHUNG DAM PA LAS, PHA DANG MA GNYIS TSANGS PA STE, ,SLOB DPON LNGA YANG DE BZHIN NO, ,JI LTAR ME YI LHA BRAN BZHIN, ,BU YI SBYIN PA'I GNAS YIN NO, ,DE BAS DE LA PHYAG BYA ZHING, ,PHYI BAR

YANG NI BKRU BA DANG, ,RKANG PA GNYIS KYANG BKRU BAR BYA, ,DE BZHIN MKHAS PAS BSNYEN BKUR BYA, ,YANG NA BZA' BA BTUNG BA DANG, ,BGO BA MAL STAN DE BZHIN TE, ,DE GNYIS PHA DANG MA GNYIS LA, ,MKHAS PAS BSNYEN

BKUR BCAS BYED NA, ,'DIR NI MNAR BAR MI 'GYUR TE, ,SONG NAS MTHO RIS DGA' BAR 'GYUR, ZHES PA DANG MTHUN PAR DPAL MGON 'PHAGS PA KLU SGRUB KYIS, PHA MA DNGOS SU BZHUGS DUS BYAS PA DRIN

BZO'I TSUL GYIS SRI ZHU LHUR LEN PA DANG, 'DAS NAS KYANG DE'I CHED DU RNAM DKAR BSGRUBS PA'I PHAN YON SHIN TU CHE BAR GSUNGS SHING, DUS 'KHOR RTZA RGYUD LAS KYANG, NYE DU 'BREL BA SHUL NA GNAS PA YIS, ,GSHIN

GYI DON DU DGE BA GANG BYAS PA, ,RNAM PAR SMIN PA MA PHYIR BE'U BZHIN, ,GANG DU SKYES PA DE YI RJES SU 'BRANG, ZHES GSUNGS PA LTAR, DE DAG LA DGE BA'I RTZA BA RNAM DAG LAS GZHAN PA'I DRIN 'KHOR THABS GANG

YANG MA MCHIS PAS NA KHONG RNAMS DANG TSE RABS PHYI MA KUN GYI MDUN MA MCHOG GI SLAD DU BYA BA'I 'KHOR LO 'DI NYID LA ZHUGS PA YIN NO, ,GNYIS PA GANG BZHENGS PA'I RTEN GYI NGO BO NI, RJE BDAG NYID CHEN

@390B POS, RLABS CHEN SMON LAM BCU GNYIS GRUB PA YIS, ,MTSAN TZAM THOS PAS NYER 'TSE THAMS CAD 'JOMS, ,'GRO BA'I ZUG RNGU DRUNGS 'BYIN SMAN PA'I MCHOG ,BDER GSHEGS SMAN GYI BLA LA PHYAG 'TSAL LO, ZHES

STZAL BA LTAR RGYAL BA SMAN GYI BLA NI SNYIGS MA LNGA BDO BA'I 'GRO BA RIS SU MA CHAD PA'I SKYABS MGON 'GRAN ZLA DANG BRAL ZHING 'KHOR 'DAS MA LUS PA'I SDUG BSNGAL MTHA' DAG GZHIL BA DANG, KHYAD PAR DUG GSUM MI BZAD

PA'I NAD KUN DRUNGS NAS 'BYIN PA LA SOGS PA BDER GSHEGS GZHAN LAS THUGS RJE'I MTHU DPUNG CHES CHER 'PHAGS PA DE'I SNANG BRNYAN 'DI NI, MTHONG NA MI MTHUN MED PA'I RNAM 'GYUR GYIS, ,KUN GYI MIG LA

BDUD RTZI'I DPAL STER NA, ,RGYAL RNAMS MNGON SUM MJAL BA'I SKAL BAS KYANG, ,SNANG BRNYAN 'DI MTHONG DAG LAS CI ZHIG LHAG ,CES SANGS RGYAS DNGOS DANG DBYE BA MA MCHIS PA GNAS MCHOG BSOD NAMS KUN SDUD

GLING GI RTEN GTZO JO BO MAH'A BHO DHI DANG SKU TSAD SOGS TSANG MA JI LTA BA BZHIN GYI BZO GRA BLA BRANG BKRA SHIS BSAM GTAN PHO BRANG DU SA STAG ZLA TSES LA TSUGS PAR NGOS NAS BKOD PA GANG SHES BGYIS NAS BSGRUBS PA'I SKU DANG GSER

ZANGS KYI BZHUGS KHRI RGYAB YOL RIN PO CHE DNGOMS CHE BA'I RGYAN GYIS SBA BA DANG BCAS PAR MNYEN ZANGS THUR SRANG CHIG KHRI LNGA STONG SRANG GANG ZHO DO, GSER LHAD MED RGYA THUR GYI SRANG DRUG CU RE BRGYAD ZHO DRUG SKAR DGU, ZHAL

@391A *, ,GSER BTUL MZHO GSUm, STAR BU KHAL NYI SHU, MTSUR DKAR KHAL ZHE BCU, TI TSA KHAL GNYIS, DNGUL CHU KHAL BCU, LCAGS SKUD KHAL BZHI, PROG ZHU, SNYAN RGYAN, MGUL RGYAN SOGS KYI PHRA RGYAN LA

GA-YU MU TIG CHU SHEL BYU RU SPOS SHEL MU MEN ZHUM MIG SPO LE MDOG SNA TSOGS PA GANG 'DZOM KYIS PHYUG PA, THUGS RGYAN GYI DKYIL DU DGE LDAN BKA' BRGYUD KYI GRUB THOB ZHIG GI DBU THOD LA AA YIG 'BUR DOD RANG BYON

GSAL PHEBS SHEL SGO CAN GYI 'GRAM DU GSER GYI 'BUR SGRIL LA GA-YU'I PAD 'DAB BAR MTSAMS MED PAR 'KHOR BAS MDZES PA, DE LTAR PHRA TSOM DANG GOS 'KHYUD MDANGS SOGS GANG THAD NAS PHUN SUM TSOGS PA'I

GTZO BO NI, SPYAN SNGA BLO GROS RGYAL MTSAN GYIS, ,MKHAS PA TSUGS DANG TSANG LA BRTAG ,CHAGS CAN RGYAN DANG NA BZA' BLTA, ,BLUN PO TSON DANG MDANGS LA BRTAG ,GSUNGS PA BZHIN BLO LDAN RNAMS KYIS SKU'I CHA TSAD

LA GTZO BOR BYED DGOS SO, ,GZUNGS PAR PA'I SHOG BU SGRIL DAR RIN PO CHE SMAN 'BRU DRI BZANG GNOD SBYIN BANG MDZOD KYI KHYAD NOR SNA TSOGS DANG BZO BO'I LAS RGYUN 'GOR RING GI GLA YON PHOGS THOB DBU GZHUNG

RDZOGS GSUM GYI STON MO LEGS SO'I STER CHA PHAR TSUR RTA KHAL LAM CHAS DANG BCAS PA KHYON BSDOMS PAR DNGUL SRANG NYIS STONG DGU BRGYA NYER LNGA ZHO DGU SKAR LNGA SONG, DE LTA BU'I RGYU TSOGS LAS LO 'DI'I ZLA 12

@392B TSES 15 LA BGEGS KYI 'TSE BA CUNG ZAD KYANG MED PAR BKRA SHIS PA'I DGE MTSAN DU MA DANG BCAS LEGS PAR GRUB, DE NAS GZUNGS 'BUL DNGOS GZHI LA SROG SHING GI RGYU NI, 'PHAGS PA 'JAM DPAL DBYANGS

MI YI RJE BO'I RNAM PAR ROL BA'I GNAS MCHOG GI DE PA D'A RU'I SHING SHAR MA NOR BAR BSHAD TSOD DANG MTHUN PAR BCAD PA'I RTZER RNAM RGYAL MCHOD RTEN, MDUN NGOS KYI GNAS LNGAR RIGS LNGA'I SA BON YI GE CHE LEGS

DANG, ZHABS SU SNA TSOGS RDO RJE BRIS PA, LOGS SU GZUNGS SNGAGS SPEL TSIG CAN GNYIS SPANG GI RTZA MTSON BYED DANG, GA-YAS GA-YON DU RA SA NA DANG LA LA NA MTSON BYED DU KU SHA DANG, RGYA GAR DUR BA

BSDAMS PA SOGS DAM PA'I PHYAG BZHES BZHIN LEGS PAR BSGRUBS SHING, CHOS SKU'I RING BSREL BLA MA'I MTSAN SNGAGS SOGS TSANG MAR BYIN RTEN SNA TSOGS, RIN PO CHE'I PHYI MA, GI WANG GUR GUM SOGS

BSRES PA'I MTSAL GYIS PAR BTAB PA SOGS GRUB NAS GZUNGS SGRUB RAB GNAS TSUL LDAN DANG, DE DAG BSGRIL GRUB NAS KYANG RING BSREL RNAM BZHI SOGS THAMS CAD LA YANG BSKYAR RAB GNAS GNAD SMIN

GRUB NAS, NANG RTEN CHOS SKU'I RING BSREL GZUNGS 'JUG RGYAS BSDUS SNA TSANG BA GANG MANG, GRUB CHEN ZHABS DRUNG NAS PHUL BA'I BRGYAD STONG PA GSER BRIS NA BZA' DANG BCAS PA, 'BUM LNGA'I SNYING PO,

@393A *, ,RDO RJE GCOD PA TSAR GNYIS, GSER GYIS BRIS PA'I THAR PA CHEN PO PHYOGS SU RGYAS PA'I MDO, BZANG SPYOD SMON LAM, BYAMS PA'I SMON LAM, 'JAM SDUD BZANG GSUM RGYA PAR LANYTZA BOD YIG

BSHAN SBYAR MA, RIN PO CHE SNA LNGAS BZHENGS PA'I SHAMBHA LA'I SMON LAM, GRUB MCHOG STAG PHU PA CHEN POR RDO RJE 'CHANG RJE BTZUN DAM PA RIN PO CHE NAS BSKUL MA ZHUS DOR GNANG BA'I LAS BZHE'I 'PHRIN BCOL GYI GZIGS DPE

MA PHYI DO MA, BEE d'URYA'I GZUNGS KHRI TSO GSUM SPEL TSIG DANG BCAS PA, SANGS RGYAS BYANG SEMS KYI SKU SNA TSOGS SUM BRGYA CAN, YU GUR LI MA GCIG ,PAndI TA SMRi TI DZNYAN KI RTIS YUM GYI SGRIB SBYONG DU BZHENGS

PA'I THUB DBANG 'KHYID GANG MA MCHON DANG THOG THUB GSUM, RJE RIN PO CHE'I PHYAG TSVA 'OD DPAG MED GSUM, RGYAL TSAB RJE'I PHYAG TSVA THUB DBANG LNGA, CHOS RGYAL SRONG BTZAN SGAM PO'I PHYAG TSVA SGROL MA, 'KHRUL ZHIG

KLONG RDOL NGAG GI DBANG PO'I THUGS DAM RTEN SGROL MA'I SKU BRNYAN, KLU 'JIM LAS BSGRUBS PA'I MGON PO RGYAN CAN, RJE'I PHYAG TSVA AA THAM MA GCIG ,DAM PA RGYA GAR GYI 'DRA SKU, BDUD RTZI RIL BU LAS BSGRUBS

PA'I BI RU WA'I SNANG BRNYAN, NYE 'KHOR BA MI PHAM BSHES GNYEN GYIS PHUL BA'I PAn CHEN SH'AKYA SHR'I'I RDZA SKU, RJE BLA MA'I SNANG BRNYAN ZHABS BSNYUNG MA, RVA SGRENG RDO RJE 'CHANG GI SKU NGA 'DRA MA RJE RANG GIS SPYAN DBYE'I

@394B THUGS DGONGS MDZAD PAS BDUD RTZI'I ZIL BA PHROM PHROM PA MTHUN SNANG DU BYUNG BA'I BYIN CAN RNAMS DANG, CHOS RGYAL SRONG BTZAN SGAM PO'I 'JIM SKU, SRID ZHI'I GTZUG RGYAN 'JIGS MED GO CHA THUB BSTAN LANG TSO'I

SDE'I SNANG BRNYAN SPUR TSVA ME 'DZIN MAR GRAGS PA'I SKU RGYUR, RGYAL BA NYI MA'I GNYEN GYI GDUNG SHA RI RAm LE TSAN DANG, 'KHAR GSIL GYI SHING, BYANG CHUB KYI SHING, RTZA MCHOG GI GZIMS KHRI'I RDO SOGS DANG, NYAN THOS

CHEN PO SH'A RI'I BU'I GDUNG, DGE SLONG 'CHAR KA'I SNAM SBYAR, BSTAN PA'I GTAD RABS BDUN GYI NANG TSAN DGRA BCOM PA NYI MA GUNG PA'I GDUNG, MKHAN PO ZHI BA 'TSO'I PHYAG MDZUB, NA BZA', SLOB DPON PADMA'I

DANG TSUL GYI GDUNG, GRUB MCHOG MTSO SKYES RDO RJE, JO BO CHEN PO D'I PAm KA RA SOGS RGYA GAR PAn GRUB KYI RIGS DANG, RJE GNYA' KHRI BTZAN PO'I SKU SHA ,SRONG BTZAN GYI PHYAG PHRENG, ZHABS BCAGS, KHRI SRONG LDE BTZAN

GYI GDUNG DANG DBU LO, MNGA' BDAG KHRI RAL GYI GDUNG SOGS BOD CHOS RGYAL NA RIM, 'BROM, SKU MCHED GSUM, RNGOG LO, KHU STON, LHO BRAG MKHAN CHEN LAS KYI RDO RJE SOGS KYI DBU LO, NA BZA', KHAMS

GSUM 'GRO BA'I RNAM 'DREN RGYAL BA GNYIS PA'I SKU MTSAL, DBU LO, TSEMS, CHAB SER RIL BU, DBU ZHVA SOGS NA BZA', RGYAL TSAB DAR MA RIN CHEN GYI DBU LO, MKHAS GRUB DGE LEGS DPAL BZANG

@395A *, ,GI GDUNG, BA SO CHOS KYI RGYAL MTSAN SOGS 'JAM DBYANGS GTZANG PA BDUN BRGYUD, RTOGS LDAN 'JAM DPAL RGYA MTSO, 'JAM DBYANGS CHOS RJE BKRA SHIS DPAL LDAN, PAn CHEN BYAMS PA GLING

PA, RJE BLO BZANG CHOS KYI RGYAL MTSAN, 'KHON STON DPAL 'BYOR LHUN GRUB, 'JAM DBYANGS DKON MCHOG CHOS 'PHEL SOGS KYI BYIN RTEN SNA MANG, THAMS CAD MKHYEN PA DGE 'DUN GRUB PA'I TSEMS, SBUR RAS, NA BZA'

DGE 'DUN RGYA MTSO'I SNAM SBYAR, DBU LO, SHANGS MTSAL, NA BZA', RJE BSOD NAMS RGYA MTSO'I SKU SHA ,DBU KLAD, PHYAG SEN, CHAB SER, NA BZA', RGYAL BA YON TAN RGYA MTSO'I GDUNG RUS, SHANGS MTSAL, DBU SKRA,

NA BZA', RGYAL MCHOG ZIL GNON DRAG PO RTZAL GYI DBU LO, MGUL SRUNG THAG PA, CHAB SER RIL BU, NA BZA'I RIGS MANG BA DANG, RGYA GAR RDO RJE GDAN GYI SA SNA RDO SNA CHU SNAS MTSON GNAS CHEN RNAMS KYI

SA SNA RDO SNA CHU SOGS SMAN SNA DANG BCAS PAS GZHI BZUNG NAS SDE SRID SANGS RGYAM PA'I DUS PAR GNANG GRAS MKHAR RDO SPRUL BA'I SKU NAS GNANG BA'I BYIN LDAN GCIG ,GZIMS KHANG GONG SPRUL SKU GRAGS PA RGYAL

MTSAN GYI 'DRA SKU NYID KYI PHYAG NAS MA, RGYAL MCHOG BSKAL BZANG RGYA MTSO'I PHYAG TSVA'I GRAS, THUB DBANG, GNAS BRTAN BCU DRUG ,DGE BSNYEN DHARMA, HVA SHANG, RGYAL CHEN BZHI, PADMA SAm BHA WA, JO BO RJE,

@396B RJE RIN PO CHE, 'OD DPAG MED GTZO 'KHOR GSUM, SPYAN RAS GZIGS BCU GCIG ZHAL, GSANG 'DUS, BDE MCHOG 'JIGS BYED, CHOS RGYAL RNAMS DANG, PAn CHEN RIN PO CHE BLO BZANG DPAL LDAN

YE SHES KYI PHYAG TSVA TSE DPAG MED LHA DGU, BKA' GDAMS LHA BZHI, MGON PO PHYAG DRUG PA, MI THUNG SPRUL SKU BSKAL BZANG DBANG RGYAL GYI THUGS DAM RTEN GNAS BRTAN BCU DRUG ,RGYAL DBANG 'JAM

DPAL RGYA MTSO'I PHYAG TSVA RJE RIN PO CHE, KUN MKHYEN LNGA PA, BDE GSANG 'JIGS GSUM, N'A RO MKHA' SPYOD, TSE DPAG MED, 'JAM DKAR, SGROL DKAR, GDUGS DKAR, RNAM RGYAL MA, RJE BTZUN

DAM PA'I PHYAG TSVA THUB PA DAM TSIG GSUM BKOD KYI DBANG GNANG DUS STZAL BA'I BDAG CAG GI STON PA, RDO RJE 'CHANG, MAR ME MDZAD, BYAMS PA, 'JAM DBYANGS, SPYAN RAS GZIGS, DON MOD ZHAGS PA,

RIGS GSUM MGON PO, GSANG 'DUS, DUS 'KHOR TSE LTA GSUM, GTZUG TOR 'BAR BA, RJE RIN PO CHE, RGYAL BA YAB SRAS RNAMS DANG, RGYAL BA BSKAL BZANG RGYA MTSO, 'JAM DPAL RGYA MTSO, LUNG

RTOGS RGYA MTSO, KHRI CHEN NGAG DBANG TSUL KHRIMS, 'ON RGYAL SRAS RIN PO CHE, RJE BTZUN DAM PA, GRUB DBANG RVA SGRENG KHRI CHEN, RDO RJE 'CHANG RGYA MTSO MTHA' YAS SOGS DAM PA DU MA'I SBUR TSVA BYIN RTEN SNA MANG BSRES

@397A *, ,NAS KHO BOS LAG BSTAR GRAS, THUB DBANG, 'OD DPAG MED, MI 'KHRUGS PA, SGROL DKAR, SGROL LJANG, N'A RO MKHA' SPYOD, TSE LHA GSUM, GDUGS DKAR, RNAM RGYAL MA, 'JIGS

BYED, RTA MGRIN GSANG SGRUB, YANG GSANG, PHYAG RDOR 'KHOR CHEN, MGON PO, TZAd'URA MU KHA, LHA MO, BEG TZE RNAMS DANG, NGED RANG GI SKRA LA TSOGS GSOG BYAS PA'I THAL BA DANG BYIN RTEN DU MA'I SMAN 'DAM LAS

BZHENGS PA'I RDO RJE RNAL 'BYOR MA DANG SGROL DKAR GYI SKU BRNYAN BRGYA PHRAG RE, KLONG RDOL BLA MA RIN PO CHE'I SA TZTSA'I PHYAG PAR, THUGS KAR YE SHES SEMS DPA'I TSUL DU THUB DBANG RDO RJE 'CHANG YONGS 'DZIN PAndITA CHEN

PO'I SKU 'GAG CHA TSANG GI NANG DU BKA' GDAMS LI MA SMAN GYI BLA'I GSER SKU BYIN RLABS KYI GTER MDZOD CHEN PO, RGYAL BA SENGGE NGA RO'I DNGUL SKU MDZUB GANG BA, RGYA LI TSE DPAG MED, DGA' LDAN 'JIGS BYED

PAR MA, RJE BTZUN DAM PA BLO BZANG THUB BSTAN 'JIGS MED RGYA MTSO'I THUGS DAM RTEN GRAS DUS 'KHOR GYI THANG GA CHE BA, TZA d'UR MU KHA DKAR PO TSE 'PHEL GYI BRIS THANG, LHA MO'I ZHAL THANG BYIN CAN, 'DOD LHA SNA TSOGS

KYI SKU PAR MA 'BUM PHRAG GCIG DANG CHIG KHRI NYIS STONG LNGA BRGYA, RI BO RTZE LNGA'I 'JAM DBYANGS KYI THA MA KA SH'U STE TSE RING ZHES PA'I YI GE'I DBYIBS SU DAR LA PAR PA, RJE BTZUN DAM PA'I PHYAG DRIL RDOR BCAS,

@398B GRUB MCHOG DHARMA SHV'A RA'I ZHABS KYIS BSGRUBS GNANG RANG NYID NUS LDAN DU BYA BA'I 'KHOR LO ZE'U DANG BCAS PA, YUNGS 'BRU LTA BU'I RING BSREL KYANG DBU'I NANG DU DGA' LDAN PHO BRANG GI NANG RTEN GYI GTZO BO RGYAL PO

MA SKYES DGRA'I RTEN SKAL BSKAL BZANG RNAM 'DREN BZHI PA'I 'PHEL GDUNG RGYAL MCHOG GONG MA'I MGUL DU BZHES PA'I CHA SHAS 'KHRUL MED ZHIG GIS GTZOS PAn CHEN BLO BZANG DPAL LDAN BSTAN PA'I NYI MA

PHYOGS LAS RNAM RGYAL DPAL BZANG POS GNANG BA'I 'PHEL GDUNG, YONGS 'DZIN KHRI CHEN NGAG DBANG SNYAN GRAGS KYI PHYAG NAS BYUNG BA'I SANGS RGYAS GLANG PO'I 'PHEL GDUNG, KHRI CHEN SA MA TI BAKSHI'I MCHOG SPRUL

RIN PO CHE'I PHYAG NAS BYUNG BA'I 'PHEL GDUNG, RI BO GDANGS BSIL GYI SHAR RI'I MCHOD RTEN NAS BYUNG BA'I 'PHEL GDUNG, DGE MTSAN SPRUL BA'I SKU BLO BZANG 'JAM DBYANGS KYI PHYAG NAS BYUNG BA'I BAL YUL

'PHAGS PA SHING KUN NAS PHEBS PA'I SANGS RGYAS 'OD SRUNGS KYI 'PHEL GDUNG, RTEN KHROD NAS BYUNG BA'I 'PHEL GDUNG, RGYAL MCHOG BSOD NAMS RGYA MTSO'I DBU THOD LAS SA STAG ZLA 7 TSES 11 LA PHEBS PA'I 'PHEL

GDUNG RNAMS BZHUGS SNOD SHEL BUM KHA GCOD RANG 'GRIG DANG BCAS PA, SKU'I STOD KYI CHAR SKU GDUNG DANG SKU BAL GYI RING BSREL SOGS BYIN RTEN SNA TSOGS BZHUGS TSUL LA, ,NGAS RGYAS GLANG PO'I TSEMS

@399A *, ,KYI CHA SHAS, SH'AKYA SENGGE'I NA BZA', LHA LDAN JO BO RIN PO CHE'I STOD GA-YOGS, RDO RJE GDAN GYI BYANG CHUB SHING GI DUM BU DANG DE'I LO MA, BYANG CHUB SEMS DPA' CHOS 'PHAGS KYI TSEMS,

'PHAGS PA SH'A RI BU'I TSEMS LAS BYON PA'I RIL BU, MTSO SKYES RDO RJE'I DBU ZHVA, MA GCIG GRUB PA'I RGYAL MO'I TSEMS, DE'I GDUNG RUS, GRUB CHEN NAG PO SPYOD PA'I RUS RGYAN, PAn CHEN N'A RO PA'I DBANG

RDZAS GTZUG TOR GYI NANG SHA ,DE'I BUM CHU RIL BUR BSGRIL BA, RNAL 'BYOR GYI DBANG PHYUG MEE TRI PA'I GDUNG RUS, PHA DAM PA'I SGOM THAG ,JO BO DHI BAm K'A RA'I SNAM SBYAR DANG NA BZA', LHA BLA MA BYANG CHUB 'OD KYI

SKU SHA ,PAn CHEN SH'AKYA SHRI'I SKU CHOS, SNAM SBYAR, BAL PO AA SU'I RDO RGYUS SGOM THAG ,PHAM MTHING PA'I SKU 'DAM, CHOS RGYAL SRONG BTZAN SGAM PO'I PHYAG DPE, SLOB DPON PADMA SAm BHA WA, LHA LCAM MAndA RA BA,

MKHA' 'GRO YE SHES 'TSO RGYAL, CHOS RGYAL KHRI SRONG LDE BTZAN BCAS KYI SHANGS MTSAL KYIS BRIS PA'I 'BUM GYI TSAL BU, GRUB CHEN AO RGYAN PA'I SGOM THAG ,THANG STON RGYAL PO'I SLE BER, GRUB CHEN THAR PA GLENG

PA'I GDUNG RUS, SVA'I SNGAGS 'CHANG CHU SHUR BRAG GDONG PA'I SKU SHA ,SE STON RIN CHEN RGYAL MTSAN GYI SKU SHAM, BLA CHEN DGONGS PA RAB GSAL, LO CHEN RIN CHEN BZANG PO, 'BROM STON PA GSUM GYI

@400B NA BZA', PO TO BA'I DBU LO'I RTEN 'DAM, SHA RA PA'I NA BZA', SGOM PA PA DBANG PHYUG RDO RJE'I SKU GZAN, LHO BRAG MAR PA'I SKU BER SENGGE MDZING BSNOL, SRAS DAR MA MDO SDE'I NA BZA', RJE BTZUN MI LA'I PHYAG

SHING GI THAG PA, DE'I SGOM THAG ,MNYAM MED DVAGS PO LHA RJE'I GDUNG RUS, DE'I DBU ZHVA, PHAG MO GRU PA RDO RJE RGYAL PO DANG RVA LO RDO RJE GRAGS KYI SNAM SBYAR, AA MI BYA NAG PA'I NA BZA' DANG DES DRANG SRONG

BSGRUB PAS SPRAR THIM PA'I CHA SHAS, RJE BTZUN RGVA LO RNAM RGYAL RDO RJE'I NA BZA', PAn CHEN NAGS RIN GYI DBU ZHVA, SNAR THANG MKHAN CHEN GRO BDUD RTZI GRAGS KYI SKU 'GAG ,SANGS RGYAS SGOM PA'I SNAM SBYAR

MCHIMS NAM MKHA' GRAGS KYI NA BZA', GTUM STON BLO GROS GRAGS KYI SKU CHOS, RI 'GO BA RGYAL BA RIN PO CHE'I GDUNG RUS, DBU LO, PHYAG SEN, SA CHEN KUN DGA' SNYING PO'I DBU LO, SA SKYA PAndI TA

KUN DGA' RGYAL MTSAN GYI ZHUN THIG LAS GRUB PA'I RIL BU, DE'I NA BZA', 'GRO MGON CHOS RGYAL 'PHAGS PA'I SNAM SBYAR, RUS RGYAN, RDO RGYUS PANG KHEBS, BLA MA DAM PA BSOD NAMS RGYAL MTSAN

GYI SNAM SBYAR, SA LO THAMS CAD MKHYEN PA'I SKU CHOS, SA SKYA BDAG CHEN MTHU STOBS DBANG PHYUG GI NA BZA', MKHYEN RAB CHOS RJE'I SKU CHOS, SA SKYA PA KUN DGA' LHUN GRUB KYI NA BZA', KARMA RANG BYUNG RDO RJE,

@401A *, ,KARMA ROL PA'I RDO RJE, KARMA DE BZHIN GSHEGS PA, KARMA MTHONG BA DON LDAN RNAMS KYI DBU LO, GDUNG RUS, NA BZA', DUNG MTSO RAS PA RIN BZANG GI THUGS RUS SPYAN RAS GZIGS PHYAG

BZHI PA RANG BYON CAN, SHAR PHYOGS PA RIGS PA'I DPA' BO'I PHYAG LCAG ,GRUB CHEN LAS KYI RDO RJE'I NA BZA', RGYAL BA BTZONG KHA PA CHEN PO'I DBU LO, DBU ZHVA, SKU CHOS, SNAM SBYAR, MTHANG GOS, RTZAR MO,

ZHABS BCAGS, SKU SNYE, GTUR BU, STAN DMAR, BYAMS CHEN CHOS RJE'I NANG RTEN GYI RJE'I DBU LO, DBU ZHVA, MKHAS GRUB THAMS CAD MKHYEN PA'I SKU CHOS, RTOGS LDAN 'JAM DPAL RGYA MTSO'I DBU ZHVA,

SNAM SBYAR, DE'I SPUR RAS, 'DUL 'DZIN GRAGS PA RGYAL MTSAN GYI NA BZA', GNAS BRTAN BZANG SKYONG BA'I SNAM SBYAR, BA SO CHOS KYI RGYAL MTSAN GYI DBU LO, SKU CHOS, 'DUL 'DZIN BLO GROS SBAS PA'I SKA RAGS,

MNYAM MED RIN CHEN RDO RJE'I DBU LO, SHANGS MTSAL, SKU SHA ,GDUNG RUS, PHYAG SEN, GYER DKA' BZHI PA'I DBU SKRA, GNYOS RGYAL BA LHAS GNANG BA'I DBU LO, RJE GRAGS PA BLO GROS KYI SHANGS MTSAL, MKHAS

GRUB BZANG PO RGYAL MTSAN GYI NA BZA', RJE BLO GROS CHOS SKYONG GI GDUNG RUS, DKA' BZHI PA SANGS RGYAS DBANG PHYUG GI SKU SHAM, STAG PHRUG KUN DGA' RNAM RGYAL DANG RGYAL BA DGE 'DUN GRUB KYI GDUNG RUS, DE'I

@402B SKU CHOS, 'JAM DBYANGS DGA' BA'I BLO GROS KYI SNAM SBYAR, DRAN MCHOG DON YOD RGYAL MTSAN GYI SKU SHA ,MKHAS GRUB NOR BZANG RGYA MTSO'I SNAM SBYAR, RGYAL BA DBEN SA PA'I DBU LO, DE'I MTHANG GOS, RGYAL

MCHOG BSOD NAMS RGYA MTSO'I PHYAG PHRENG, SPRUL SKU BSOD NAMS YE SHES DBANG PO'I DBU ZHVA, MKHAS GRUB SANGS RGYAS YE SHES KYI DBU LO, PAn CHEN BLO BZANG CHOS KYI RGYAL MTSAN GYA BYANG SEMS RIL

BU, DE'I DBU LO, NA BZA', BDE CHEN CHOS KYI RGYAL PO YON TAN RGYA MTSO'I DBU PAn, DE'I PHYAG PHRENG GI THAG PA, DE'I RTA PHYING, RJE BTZUN KUN DGA' GROL MCHOG GI SKU CHOS, JO NANG T'A RA N'A THA'I SKU BAR, SGAM

PO PA BKRA SHIS RNAM RGYAL GYI DBU LO, RDO RJE 'CHANG DBANG PHYUG RAB BRTAN GYI NA BZA', SPYAN SNGA CHOS KYI GRAGS PA'I SKU PANG, BYANG BDAG NGAG GI DBANG PO'I NA BZA', ZHA LU MKHAN CHEN BSOD NAMS MTSOG

GRUB KYI NA BZA', KHRA TSANG PA BLO MCHOG RDO RJE'I SNAM SBYAR, KUN MKHYEN LNGA PA CHEN PO'I DBU LO, SHANGS MTSAL, ZHABS SEN, SKU 'GAGS, MGUL SRUNG, SKA RAGS, NA BZA', RJE BTZUN DAM PA THUGS RJE

CAN NAS STZAL BA'I RJE BTZUN DAM PA MKHAS GRUB RANG BYUNG YE SHES RDO RJE'I DBU SNGAS KYI STENG GA-YOGS SKYI CHAGS PA SBUBS, SNGAGS 'CHANG DKON MCHOG RGYAL MTSAN DANG DRUNG PA RTA PHUG PA DAM CHOS RGYAL

@403A *, ,MTSAN GYI DBU LO, LCANG SKYA NGAG DBANG BLO BZANG CHOS LDAN GYI SKU 'GAG CHA TSANG, 'PHAGS PA SANGS RGYAS KYI DBU ZHVA, 'PHAGS PA LHA RGYAL BA RGYA MTSO'I NA BZA', RJE DRUNG NGAG DBANG CHOS

KYI DBANG PHYUG GI SKU CHOS, RJE DRUNG DKON MCHOG NYI MA'I NA BZA', SGRUB KHANG PA DGE LEGS RGYA MTSO DANG RONG PO GRUB CHEN SKAL LDAN RGYA MTSO'I DBU LO, DE'I SKU PHRENG GSUM PA DGE 'DUN 'PHRIN LAS RAB

RGYAS KYI PHYAG PHRENG, GUNG RU MKHA' 'GRO MA'I DBU RAL, PAn CHEN BLO BZANG YE SHES KYI DBU LO, 'GAN SBYAR, SKU GZAN, RGYAL BA RIN CHEN TSANGS DBYANGS RGYA MTSO'I DBU RAL, RJE 'JAM DBYANGS BZHAD

PA'I RDO RJE'I SKU BER, SHANGS PHYIS, BZHUGS GDAN, SPUR RAS, PAD DKAR 'DZIN PA YE SHES RGYA MTSO'I GDUNG THAL RIL BUR BSGRIL BA RDOG LNGA, KHRI CHEN NGAG DBANG MCHOG LDAN GYI SKU CHOS, SNAM SBYAR, RGYAL

BA'I DBANG PO BLO BZANG BSKAL BZANG RGYA MTSO'I DBU LO, DBU PAn CHA TSANG, SPYAN DAR, PHYAG 'PHRENG GI THAG PA, ZHAL MTSAL, SNAM SBYAR, SKU GZAN, SPUR DAR, KHRI SPRUL BLO BZANG BSTAN PA'I NYI MA'I NA BZA', PHUR

BU LCOG BLA MA NGAG DBANG BYAMS PA'I SKU CHOS, KHRI CHEN NAM MKHA' BZANG GI GDUNG RUS, YE RNGOG MKHAN CHEN DGE 'DUN RGYA MTSO'I SKU GZAN GYI TSAL BU, BRAG DKAR SNGAGS RAMS PA BSTAN PA RAB RGYAS KYI

@404B GTOR MA'I CHA SHAS, RDO RJE 'CHANG PAn CHEN BLO BZANG DPAL LDAN YE SHES KYI DBU LO, SKU CHOS, DBU PAn, PHYAG PHYIS, DE MO NGAG DBANG BDE LEGS RGYA MTSO'I SKU GZAN, STAG PHU GONG MA BLO BZANG BSTAN PA'I

RGYAL MTSAN GYI DBU LO, YONGS 'DZIN PAndI TA CHEN PO YE SHES RGYAL MTSAN GYI GDUNG NAG ,DBU LO, NA BZA', TAS GU SHRI'I SPRUL PA'I SKU YE SHES SBYIN PA'I PHYAG NAS BYUNG BA'I RTA TSAG RJE DRUNG BLO BZANG DPAL LDAN

RGYAL MTSAN GYI SKU CHOS SBUBS, DBU LO, BSE'I NGAG DBANG BKRA SHIS PA'I NA BZA', RGYAL RONG BSTAN PA DAR RGYAS KYI SPRUL SKU DGE 'DUN MKHYEN RAB GYI NA BZA', MKHAN CHEN THAMS CAD MKHYEN PA BLO BZANG

'JAM DPAL RGYA MTSO'I DBU LA SGRON PA'I ME TOG ,DBU LO, RDUL 'GAG SBUBS, RNAM 'DREN MCHOG SPRUL RIN PO CHE NAS DAD RTEN DU GNANG BA'I RDO RJE 'CHANG LCANG SKYA ROL BA'I RDO RJE'I NA BZA' SKU DRIS SPAGS PA

CHA TSANG, DE'I DBU LO, KHRI CHEN SA MA TI PAKSHI'I RDUL 'GAG SKYI CHAGS SBUBS, RJE BTZUN DKON MCHOG 'JIGS MED DBANG PO'I NA BZA', DBU LO, 'ON RGYAL SRAS 'JIGS MED BSTAN PA'I RGYA MTSO'I

DBU LO, GDUNG DAR, KLONG RDOL SEMS DPA' CHEN PO'I SKU SHA ,DBU LO, DBU ZHVA, CHAB MDO ZHI BA LHA 'PHAGS PA DGE LEGS RGYAL MTSAN GYI NA BZA', PAn CHEN BSTAN PA'I NYI MA PHYOGS LAS RNAM

@405A *, ,RGYAL GYI DBU LO, SKU GZAN, DE'I PHYAG PHYIS DAM PHRUG CAN, STAG PHU SPRUL SKU SKAL BZANG GAR GYI DBANG PO'I DBU LO, BKA' DRIN MTSUNGS MED MNGA' RIS GU GE DGE BSHES THOGS MED

KYI GDUNG RUS, NA BZA', SPUR DAR, KHYAB BDAG MKHAN CHEN RGYA MTSO MTHA' YAS KYI DBU LO, TSEMS, SKU GZAN, RVA SGRENG NO MIN HAN GYI AAG TSOM DANG SPUR DAR, NA BZA', GDUNG RUS, ZHABS SEN,

KHRI CHEN BLO BZANG SMON LAM PA'I SKU GZAN, KHRI CHEN BLO BZANG BKRA SHIS KYI GDUNG RUS, YONGS 'DZIN KHRI CHEN PAndI TA NGAG DBANG SNYAN GRAGS KYI DBU LO SBUBS GSUM, CHU SPREL LO THU SHI YE THU AA KE THU SA LAG CHI'I

MI SNA MI PHAM CAN GYI MDUN KHONG TSO'I DAD RTEN DU GNANG BA'I RGYAL MCHOG BLO BZANG BSTAN PA'I 'BYUNG GNAS NGAG DBANG LUNG RTOGS RGYA MTSO'I MTHANG GOS 'KHRUL MED SBUBS TSANG, DE'I DBU LO, DE'I PHYAG MDUD

'KHRUL MED, RTA TSAG RJE DRUNG YE SHES BSTAN PA'I MGON PO'I SKU 'CHINGS, RDO RJE 'CHANG DKON MCHOG BSTAN PA'I SGRON ME'I DBU LO SBUBS GCIG ,PHYAG RJES, SKU 'GAG CHA TSANG, RDO RJE 'CHANG 'JIGS MED

RIGS PA'I SENGGE'I DBU LO SBUBS, NA BZA', RJE BTZUN DAM PA BLO BZANG THUB BSTAN 'JIGS MED BSTAN PA'I RGYA MTSO'I DBU LO SBUBS TSANG, PAn CHEN DPAL LDAN YE SHES KYI PHYAG MDUD 'KHRUL MED MGUL

@406B BZHES SKYI CHAGS PA, PHYAG SEN, SHANGS PHYIS, RGYAL SRAS RDO RJE 'CHANG YAB SRAS GNYIS KYI DNGUL TSA GSER MA'I MTHE BO'I RDO RJE BYIN CAN, RDO RJE 'CHANG LCANG SKYA MCHOG SPRUL RIN PO CHE'I DBU LO, BLA MA GONG

MA'I SKA RAGS, YONGS 'DZIN D'A NA'I ZHABS KYI DBU LO SBUBS, SE RA RTA MGRIN DANG DGA' LDAN CHOS RGYAL GYI NA BZA' SOGS PHAL CHER SGRUBS TSANG MIN YANG RGYAL BA YAB SRAS, RJE BTZUN DAM PA, KHRI CHEN

CHOS KYI RGYAL PO SOGS KYI PHYAG NAS BYUNG BA'I BYIN RTEN 'GANGS CHEN 'KHRUL MED KHO NA YIN PAS YID CHES KYI GNAS SU BZUNG 'OS PA NYID DO, ,GZHAN YANG SKU'I STOD SMAD CI RIGS SU, BLA MA RDO RJE 'CHANG

NAS GNANG BA'I DON KUN SGRUB PA'I 'KHOR LO RIL BU DANG BCAS PA, THU'U KVAN SKU GONG MA SEMS DPA' CHEN PO RJE NGAG DBANG CHOS KYI RGYA MTSO'I SKU SHAM LA BRIS PA'I RDO RJE RNAL 'BYOR MA, KHRO PHU LO TZ'A BA

BSOD NAMS SENGGE'I SKU MTSAL, KHAMS GSUM ZIL GNON LNGA PA CHEN PO, PAn CHEN BLO BZANG YE SHES, RGYAL BA SKAL BZANG RGYA MTSO STE MKHAS GRUB GSUM GYI SHANGS MTSAL SKYA ZHAL GSEB LA

BZHUGS PA'I DPAL LDAN LHA MO'I BRIS SKU BYIN CAN, MGON PO'I RTEN MDA', DKYIL 'KHOR CHEN PO NYIS BRGYA'I RDUL TSON, JO BO'I DBU GZHUG MAR GRAGS PA'I BSRUNG 'KHOR RNAM GRANGS BRGYA DANG

@407A *, ,BCU DRUG ,DGE MTSAN DPON SLOB KYI BSNYEN PHUR, RGYAL BA BTZONG KHA PA CHEN PO NAS BRGYUD PA'I DAM RDZAS, RGYA BAL GANGS LJONGS SOGS KYI PAn GRUB DU MA'I GDUNG RUS

DAM RDZAS SOGS KYI RIL BU, AYON GLING PA'I BDUD RTZI CHOS SMAN, RTA TSAG RJE DRUNG RIN PO CHES SGRIL GNANG RTEN 'DUS 'DZAM GLING SPYI NOR RDOG BDUN, ZHA LU RI SBUG GI BU STON THAMS CAD MKHYEN PA'I DBANG

BUM CHU RGYUN YOD PA'I KHRUS RIL, PAn CHEN BLO BZANG CHOS KYI RGYAL MTSAN GYIS BSGRUBS PA'I BDUD RTZI, THUGS RJE CHEN PO 'KHOR BA DBYINGS GROL GYI 'GRO DON LAS SBYOR LNGA PA'I RIL BU, ZA HOR BZHAD

PA RTZAL GYIS BSGRUBS GNANG BDUD RTZI CHOS SMAN, RDO RJE 'CHANG ROL PA'I RDO RJE'I GSER GDUNG LAS PHAB PA'I BDUD RTZI, RJE BTZUN DAM PAS SGRIL GNANG RTEN 'DUS, SA SKYA BDAG CHEN KUN DGA'

DPAL LDAN CHOS SKYONG BKRA SHIS GRAGS PA RGYAL MTSAN GYIS BSGRUBS PA'I BDUD RTZI RIL BU STONG RDOG MA, MYONG GROL CHEN MO, PAn CHEN SKU NA RIM, KUN MKHYEN LNGA PA, KHYAB BDAG ROL PA'I RDO RJE,

YONGS 'DZIN PAndI TA RNAMS NAS BSGRUBS PA'I BDUD RTZI, LHA LDAN JO BO'I SKU KHRUS RIL BU, BKRA SHIS LHUN PO'I RTEN 'DUS SER PO KHYAD 'PHAGS, SKYE BDUN, MA nI RIL BU, SER GTOR, MGON PO

@408B ZHAL BZHI'I RDO PI'I NAS NAG ,RDO RJE 'CHANG ROL PA'I RDO RJES RI BO RTZE LNGAR SGRUB PA MDZAD SKABS KYI GTOR MA'I CHA SHAS, BKA' GTER GYI BLA MA BRGYUD PA'I DAM RDZAS SEL MED, RIN CHEN GRANG SBYOR RIL BU

RDOG GSUM, TSA SBYOR RDOG LNGA, RTA RI MA RDOG BDUN, DMANGS SBYOR RDOG GSUM, MCHOD RTEN BYA RUNG KHA SHOR GYI SROG SHING GI DUM BU DANG, DBU GDUGS RAS SNGON, SKU 'BUM TZAN DAN GYI DU MA BU DANG YI GE YOD

PA'I LO MA, RTZE LNGA'I RDO RIL, RI PO GRU 'DZIN GYI LCAGS SHING GI 'DAB MA, BYA RGOD PHUNG PO'I RI, KUN DGA' BO DANG MGON PO KLU SGRUB KYI BRAG PHUG ,STAG MO LUS SBYIN, BAL YUL GYI MCHOD RTEN BYA RUNG KHA SHOR,

KO MA SA LA, GANGS TE SI, TZA RI, JO BO RJE DANG RGYAL BA BTZONG KHA PA'I BZHUGS KHRI, BSAM YAS, KHRA 'BRUG ,LHA LDAN, SE 'BRAS DGE GSUM, PHA BONG KHA BYANG CHUB SHING GI NAGS KHROD, RVA SGRENG SOGS KYI

SA RDO, MTSO MA PHAM GYI BYE MA SNA LNGA, BSIL BA'I TSAL GYI RDO LAS RANG BYUNG DU GRUB PA'I SNYING GZUGS SOR BZHI TZAM YOD PA GCIG ,GNAS CHEN MANG PO'I BSANG SNA BCAS BZHUGS, PAD GDAN

NANG DU, RJE BTZUN SGROL MA, GRUB MCHOG MTSO SKYES RDO RJE, CHOS RJE DON GRUB RIN CHEN, RGYAL BA BTZONG KHA PA, CHA PA CHOS SENG, PAn CHEN DGE 'DUN GRUB, DGE MTSAN DPON SLOB BYAMS PA SMON LAM

@409A *, ,KYI ZHABS RJES DAR LA PAR PA RE DANG, BKRA SHIS KYI TSIGS BCAD SOGS KYIS PHYUR BUR GTAMS PA'I ZHABS BKAG GI STENG DU 'PHAGS PA'I GNAS BRTAN BCU DRUG ,PHA DAM

PA, PAn CHEN BI MA LA, 'BROM RGYAL BA'I 'BYUNG GNAS, RAM SDINGS MA PA 'BYUNG GNAS RDO RJE, GTUM STON BLO GROS GRAGS, GRO BDUD RTZI GRAGS, MCHIMS NAM MKHA' GRAGS, SKYO STON SMON LAM TSUL

KHRIMS, MKHAN CHEN NYI MA RGYAL MTSAN, MCHIMS BLO BZANG GRAGS PA, MKHAN CHEN GRUB PA SHES RAB, BRAG DKAR SEMS DPA' CHEN PO, SPYAN SNGA CHOS KYI GRAGS PA, RGYAL BA YON TAN RGYA MTSO, LNGA PA CHEN PO'I

ZHABS CHAGS RNAMS DANG, BDAG GI BLA MA 'GRAN ZLA DANG BRAL BA'I MKHAS GRUB CHEN PO YONGS 'DZIN KHRI CHEN PAndI TA RJE NGAG GI DBANG PO SNYAN GRAGS BZANG PO'I ZHABS KYI BZHUGS GDING DGA' LDAN GSER

KHRI'I STENG DU BGRANG BYA BDUN GYI RING BZHAG PA'I BYIN CAN CHA TSANG SOGS SO SO'I GO RIM LTAR BZHUGS PA'I GZUNGS RNAMS LA NA BZA' GOS DAR SER PO DANG MTSAMS DAR DAM RDZAS KYI THUM RNAMS LA ZHAL BYANG

YOD PA, GZUNGS DANG GLEGS BAM SOGS KYI SRUB STONG PAR LUS PA RNAMS LA GSER ZHO GANG, DNGUL SRANG DO, MU TIG SKAR MA LNGA, MU MEN SRANG GANG, BYI RU ZHO LNGA, NAS, 'BRAS, GRO, SRAN MA RNAMS

@410B THUR SRANG BCU, TIL DKAR THUR SRANG DO, KA RA THUR SRANG BCU GNYIS, SPRANG RTZI THUR SRANG BZHI, 'O MA, ZHO, MAR JI LTAR 'TSAMS PA, SLE TREL BRUR SRANG LNGA, KAndA KA RI THUR SRANG GSUM, DBANG LAG THUR SRANG BRGYAD, RGYA MTSO'I

WU BA THUR SRANG LNGA, SHU DAG DKAR PO THUR SRANG SUM CU, TZAN DAN DKAR PO THUR SRANG BCO LNGA, TZAN DAN DMAR PO THUR SRANG BCU GNYIS, DZA TI RDOG NYI CU, GA BUR THUR SRANG BCU, KHA CHE SHA KHA MTHUR SRANG LNGA, RI BO RTZE LNGA'I ME TOG

KUN BZANG, SER CHEN, DPAG BSAM SHING GI YAL GA DANG LO MA SOGS KYI PHYE MA THUM BU BYAS NAS LEGS PAR GANG BA, BZHUGS KHRI'I NANG DU'ANG GZUNGS SNGAGS MDO LAS BYUNG BA'I BKRA SHIS KYI TSIGS BCAD

GANG MANG DANG, BRTUL ZHUGS GRUB PA'I BDAG NYID CHEN PO DGE LDAN KHRI THOG RE GCIG PA RDO RJE 'CHANG SA MA TI PASTHI RIG GSOL LCOG RJE BTZUN DAM PA RIN PO CHER THU SHE YE THU RGYAL PO TSE LDAN RDO RJE'I LHA LCAM NAS PHUL

BA'I BKRA SHIS PA'I RI MO SNA TSOGS KYIS MDZES PAR BKRA BA'I GOS CHEN DRAS DRUB MA'I RTEN KHEBS DAR SER PO'I NANG SHA CAN SPUS LDAN CHE LEGS KYIS GA-YOGS PA'I KHAR BRIS SGRUB TSUL BZHIN BYAS PA'I

GNOD SBYIN PHO MO'I 'KHOR LO, TSOGS BDAG 'KHOR LO NA BZA' DANG BCAS PA, BZHUGS KHRI'I MTHIL DU KA CI'I STENG BRIS PA'I RDO RJE RGYA BRAM, SMIN GROL CHOS KYI RGYAL PO SKU GONG MAS GNANG BA'I NOR B

@411A *, ,DGA' 'KHYIL DANG SNA TSOGS RDO RJE TSEMS GRUB MA'I RTEN KHEBS LONGS MA SPYAD PA LEB MOR BKRAM PA, LOGS BZHIR KA CI'I STENG BKRA SHIS RTAGS BRGYAD TSAR RE, NOR GTER

MTSON BYED GNOD SBYIN GYI ZHAL MDUN THAD DU BLA MA GONG MA'I MCHOD ZHAL TAS MING DUS KYI DKAR YOL RANG RIS BKRA SHIS RTAGS BRGYAD DANG NGO MTSAR BA'I RI MO CAN DKAR SANG YU RING CHE LEGS STEGS

BCAS RTZI BCUD SMAN 'BRU SNA TSOGS DANG RIN PO CHES GANG BA GCIG ,MDUN RGYAB GA-YAS GA-YON CI RIGS PAR, SRID ZHI'I MGON PO RGYAL DBANG RIN PO CHES GNANG BA'I MDZOD JUS SER PO'I GDUGS,

ME SBRUL LO LHAS SKYONG GONG MA BDAG PO CHEN PO NAS GNANG BA'I SPOS SHEL GYI BRGYA PHRENG BYU RU'I MTSAMS 'DZIN DANG MU MEN GYI RGYAN YOD GCIG ,RDO RJE 'CHANG RJE BTZUN DAM PAS STZAL BA'I RIN CHEN GNYIS PA

LAS GRUB PA'I 'KHOR LO GCIG ,RDO RJE 'CHANG LCANG SKYA MCHOG SPRUL RIN PO CHE NAS GNANG BA'I NANG MDZOD, GSER YIG CAN GYI BSIL YAB, GA-YANG dI'I PHRA LDAN GYI YID BZHIN 'GUGS PA'I LCAGS

KYU RNAMS DANG, WANG DKON MCHOG DON GRUB NAS PHUL BA'I NANG GI MDZOD KYI KHUG CHUNG DNGUL GYI BKRA SHIS RTAGS BRGYAD DANG BCAS PA, DNGUL LAS BSGRUBS PA'I RGYAL SRID SNA BDUN, RGYAL PO RNA CHA,

@412B BTZUN MO RNA CHA, BLON PO RNA CHA, GSER GYI DONG TZE, BSE RU'I RVA, GLANG PO'I MCHE BA, BYU RU'I THANG SHING STE NOR BU CHA BDUN, TAS MING DUS KYI ME LONG LHA SKU DANG YE DHARMA'I YI GE YOD PA, GLANG CHEN GI WANG ZHO LNGA,

ZHO DKAR YOL BUM PA GANG, RGYA GAR GYI DUR BA, BIL BA SBUBS GSUM, DUNG DKAR, LI KHRI SRANG GSUM, YUNGS KAR NGO MA THUM GCIG ,NOR BU'I RIGS KYI RDO BUM PA'I DBYIBS CAN GCIG ,DNGUL

RTA RMIG GZUGS CHUNG BA BCU, BAL PO'I KARshA PA NA GSUM, DNGUL GYI DONG TZE BCU, NANG GI MDZOD KYI DONG TZE KHRON GNYIS, AO RO SU'I LJON DMAR GYI DONG TZE NYI SHU, BYU RU'I SHAL BA, AINDRA NI LA GA-YU BYU RU MU MEN

NAL RDO SHEL SOGS RIN PO CHE SNA TSOGS YOD PA'I THUM GCIG ,SMIN GROL CHOS KYI RGYAL PO NGAG DBANG 'PHRIN LAS RGYA MTSOS GNANG BA'I RGAN DKAR GYI GZUGS DANG SHEL SNGON PO'I BZED ZHAL GCIG ,

RGYA SER GYI YUL GRU NAS BYUNG BA'I SHEL SMUG GI YOL GO GCIG ,PHU BO ZHABS DRUNG RIN PO CHE BLO BZANG TSUL KHRIMS RGYAL MTSAN NAS GNANG PA'I GA-YU'I PHRA YOD PA'I PAR BU CHUNG BA GCIG DANG, MDZOD KYI

BLUGS SHEL SER PO'I PHOR CHUNG GCIG ,MDZOD KYI SHEL SNGON PO'I PHOR PA GCIG ,KASMI PA'I ME TOG BUM PA GCIG ,GU GU SHA'I YOL GO GNYIS, PES ZE MGON PO DBANG RGYAL NAS PHUL BA'I MDZOD KYI

@413A *, ,BA SO 'PHRUL MA'I SGAM CHUNG KHYAD MTSAR GCIG ,RDO RJE 'CHANG DKON MCHOG BSTAN PA'I SGRON MES GNANG BA'I KHA BTAGS GCIG ,CHU SPRE LO BSNGAGS SMON GONG MA CHEN PO PHYAG GIS

GNANG BA'I NANG MDZOD GCIG ,AA SHI GNYIS, BAR MDZOD SBAG GCIG ,PHYI MDZOD SBAG GNYIS, SER DE MA NYI SHU, CHOS SNA TSOGS PA'I GOS DAR KHA LONG, DAR TSON SNA LNGA YUG RE, BAR SMAN YUG

GCIG ,KA SHI'I RAS YUG GCIG ,RGYA ZAM SNA LNGA YUG RE, GUNG KUN BZANG DPAL 'BAR NAS PHUL BA'I RJE BTZUN DAM PA GONG MA BLO BZANG BSTAN PA'I RGYAL MTSAN GYI PHYAG SHING ZUNG 'BREL BYU RU'I YU

BA CAN SHUBS BA SOS BYAS PA'I STENG DU RI MO SNA TSOGS KYIS PHYUG PA MU MEN GYI ZHABS BKAG CAN, SOG PO GRUB CHEN GYI NYA KHOG ,RTA MCHOG GI RVA, RJE BTZUN DAM PA RIN PO CHER THU SHE YE THU RGYAL

POS PHUL BA'I ME CHA LEGS PA GCIG ,KHRAB RMOG SOGS CHA TSANG, SAG THAG CHA 'GRIG ,RAL GRI SHUBS CAN GCIG ,ME MDA' GCIG ,SMIN GROL CHOS KYI RGYAL PO NAS GNANG BA'I RGYA GRI

CHUNG BA BDAG GIS YUN RING LONGS SPYOD PA GCIG ,MDZOD KYI KHUG MA CHA GCIG SOGS GA-YANG CHAGS PA'I DNGOS PO SNA TSOGS DANG, PHA RGAN GYI NYER SPYAD GA-YANG dI, MA RGAN MO'I PHYAG SHING

@414B KYANG RANG 'DOD DANG BSTUN NAS BZHAG ,GZHAN YANG DZA TI RDOG SUM CU, LI SHI THUR SRANG GSUM, SUG SMEL THUR SRANG DO, KA KOL THUR SRANG GSUM, CU GANG THUR SRANG LNGA, KASMI RA'I GUR GUM THUR SRANG

GSUM, 'BRAS BU GSUM THUR SRANG GSUM RE, GA BUR THUR SRANG GANG, SPOS DKAR THUR SRANG GSUM, TZAN DAN DKAR DMAR THUR SRANG LNGA, AU SHIR THUR SRANG GANG, AA GA RU NAG PO THUR SRANG GSUM,

SHU DAG DKAR PO THUR SRANG LNGA, KU SHA CHUN PO GCIG ,ME TOG TZAM PA KA GANG BU CAN, BU RAM DANG, SHA KA RA THUR SRANG BCO LNGA, SBRANG DKAR BUM PA GANG, PHUR JA RDOG GSUM, JA SER SBAG STONG,

JA DKYUS MA SBAG SUM CU, ZHUN MAR BUM PA GANG, RJE D'A NA'I ZHABS KYI GTOR CHA, LCAGS 'BRUG LO GONG MA SRID SNANG ZHABS KYIS GNANG BA'I BKRA SHIS PA'I SNOD SPYAD KYI NANG DU KHA SUR THUM

GCIG ,BAL RGUN THUM GCIG ,MDZOD KYI HU RUD DAR PHAD GCIG ,GRO MA, BYI RIL, AA SMRA, PA D'A SU, CHI PA KA, SHING THOG 'BRUG MIG ,RGUN 'BRUM DKAR PO, RGYA STAR, KHAM BU, GRO,

NAS, SO BA, SRAN MA, 'BRAS, KHRE, PADMA'I RTZA BA SO SO NAS NYA KA GSUM RE, SHUG LO KHAL BZHI, PRI YANGKU BRE GSUM, BRAG SPOS KHAL GSUM, AA GA RU'I PHYE MA KHAL GCIG ,SPANG SPOS BRE

@415A *, ,GSUM, SU DKAR LO MA KHAL BZHI SO SOR RAS SER PO'I THUM YOD RNAMS KYIS BAR MTSAMS MED PAR GTAMS PAS SRID ZHI'I DGE LEGS MA LUS PA 'DOD RGUR STZOL BA'I YID

BZHIN GYI NOR BU BSAM 'PHEL GYI SPUN ZLA BLA NA MED PA DANG, SKAL LDAN RNAMS MTHONG BA TZAM GYIS GNAS SKABS DANG MTHAR THUG GI RE BA THAMS CAD SKONG BA'I RGYAL BA SRAS BCAS KYI MCHOD SDONG PHYOGS

GCIG TU SPUNGS PA YIN NO, ,DE LTAR PHAN BDE MA LUS PA'I 'BYUNG GNAS 'DI LTA BU BSGRUB PA LA JI SKAD DU, RJE BTZUN DKON MCHOG BSTAN PA'I SGRON ME'I GSUNG GI GSANG BA LAS, BRNYAN PO'I

LONGS SPYOD 'DZAM BU PRIKshA'I 'BRAS, ,ZHING MCHOG MA DROS KLONG DU SON PA YI, ,BSOD NAMS GSER GYI GAR BUR GRUB PA 'DI, ,MTHONG TSE SER SNA'I SPAR MO NGANG GIS LHOD, CES STZAL BA'I DON LTAR

DAD LDAN GTONG PHOD CAN RNAMS NAS RANG RANG GI BSOD NAMS KYI MYU GU 'PHEL ZHING RGYAS PA'I PHYIR ZHAL 'DEBS 'BUL RIGS ZHAR BYUNG TZAM DU BRJOD NA, DAD LDAN DBU MDZAD THON BLO BZANG SBYIN PA

NAS DNGUL SRANG BRGYA, DGE SLONG SHES RAB DAR RGYAS NAS DNGUL SRANG LNGA BCU, THU SHE YE THU AA KE THU SA LAG CHI RTAG BRTAN DBANG PO, LCAM BSKAL BZANG SGROL MA, CHOS SBYIN DGA' 'PHEL THUN MONG NAS

@416B DNGUL SRANG BCU GCIG ,HAL HA THON BLO BZANG DBANG 'BYOR, DGE SLONG 'JIGS MED KYI SRU MO, PA RON SO NYID THON CHOS DAR, SENGGE RNAMS NAS DNGUL SRANG BCU, NANG SO NGAG DBANG TSUL KHRIMS NAS

DNGUL SRANG BRGYAD, RAB 'BYAMS PA 'JAM DBYANGS BLO BZANG NAS DNGUL SRANG BDUN, HAL HA RTZIS RAMS PA 'OD ZER RGYA MTSO NAS DNGUL SRANG DRUG ,DBU MDZAD THON NGAG DBANG BRTZON 'GRUS, GNYER

PA RGYAL MTSAN RNAMS NAS DNGUL SRANG LNGA, DGE TSUL BLO BZANG ZLA BA NAS DNGUL SRANG BZHI, DZA KHI RAG CHI TSE LDAN, SHES RAB CHOS RJE'I MA, GU SHRI BLO BZANG SBYIN PA RNAMS NAS DNGUL SRANG GSUM, LHA

RAMS PA BSTAN PA'I RGYAL MTSAN, 'TSO BYED SANGS RGYAS DPAL BZANG, BLO BZANG RGYAL MTSAN, DGE TSUL SHES RAB, SGO GNYER CHOS LDAN, TSE BSRUNG BRTAN PA, DGE SLONG NGAG DBANG CHOS 'PHEL,

DGE SLONG BLO BZANG, BSTAN 'DZIN BLO GSAL, THAS JI TSE DBANG, KHYIM BDAG NYI MA BCAS SO SO NAS BYUNG THO MING SMOS TZAM YIN GYI PHRA ZHIB YIG TSOGS MANG BAS GA-YENG LA BSKYUR, DE LTA BU'I BCOM LDAN

'DAS SMAN GYI BLA DANG THA MI DAD PA'I SKU BRNYAN RIN PO CHE 'DI LA SGO GSUM GUS PA'I SGO NAS MCHOD BSTOD PHYAG SKOR SOGS SRI ZHU BGYIS PA DANG RJES SU YI RANG BA TZAM LA YANG MTHA' DANG MU MED PA'I

@417A *, ,BSOD NAMS KYI PHUNG PO GZUGS SU GRUB NA RGYA MTSO'I GOS CAN YANG SNOD DU CHUNG BAR 'GYUR PA LA SOM NYI DANG BRAL BA'I DAD GUS RTZE GCIG PAS GSOL BA SNYING THAG PA NAS CIS KYANG

'DEBS PAR 'TSAL LO, ,GSUM PA DGE TSOGS BYANG CHUB TU BSNGO BAS RGYAS 'DEBS PA NI, MTHONG THOS DRAN PAS NGAN 'GRO'I SGO GCOD CING, ,MNGON MTHO NGES LEGS LAM LA SBYOR MDZAD PA, ,GRANGS

MED PHAN YON DU MA'I 'BYUNG GNAS MCHOG ,SMAN BLA'I SKU BRNYAN BYIN RLABS 'OD 'BAR BA, ,RAB DANG GUS PA'I YID KYIS LEGS BZHENGS PA'I, ,PHUL BYUNG DGE TSOGS JI SNYED BSAGS PA 'DIS, ,

DRIN CAN PHA RGAN THAS JI DON GRUB DANG, ,AA MA BDE BA CAN GYIS GTZO BYAS PA'I, ,RIGS DRUG SKYE GNAS BZHIS BSDUS LUS CAN KUN, ,BRGYUD MAR BSHES GNYEN DAM PAS RJES GZUNG NAS, ,RMAD BYUNG

RGYAL SRAS SPYOD PAR LEGS SLOB STE, ,BDER GSHEGS ZHAL MTHONG GZUNGS SPOBS MNGON SHES SOGS, ,MTHA' YAS YON TAN MDZOD LA MNGA' 'BYOR NAS, ,DPAG MED NYAM THAG 'GRO RNAMS GROL

BA LA, ,NAM YANG MI ZHUM SEMS DPA' MCHOG RNAMS DANG, ,MTSUNGS PAR 'GYUR TE BYANG CHEN MNGON BYED SHOG ,MTHU LDAN YUL LA LUS KYI GA-YO 'GUL DANG, ,NGAG GI BRJOD PA SEMS KYI DAD

@418B GUS SOGS, ,SKAD CIG TZAM YANG BGYIS DANG BGYID 'GYUR KUN, ,SRID GSUM 'GRAN BRAL GNAS MCHOG THOB PAR SHOG ,CES NGOS RANG GI PHA MA'I DGE RTZAR DMIGS NAS BZHENGS PA'I BCOM LDAN 'DAS SMAN GYI

BLA'I SKU BRNYAN SRID ZHI'I MDZES RGYAN GYI DKAR CHAG DAD GSUM GNAS LA 'GOD BYED LHA YI RNGA SGRA ZHES BYA BA 'DI YANG 7 BTZUN PA NGAG DBANG BLO BZANG BSTAN PA'I RGYAL MTSAN GYIS MYOS LDAN GYI LO'I HOR ZLA BZHI PA'I DUS TSES 11 DGE BAR 7 RGYAL

DBANG BRGYAD PA CHEN PO'I BKAS DGA' LDAN THEG CHEN GLING ZHES BSNGAGS PA'I GTZUG LAG KHANG GI GZIMS CHUNG RAB ZHI BDE LDAN DGA' TSAL DU SBYAR BA'O,, ,,