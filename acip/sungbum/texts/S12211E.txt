@1A *, ,YUL LHA GZHI BDAG RNAMS LA MCHOD GTOR 'BUL TSUL
BZHUGS,,

@1B #, ,AOm SVASTI, 'DIR YUL LHA GZHI BDAG GNYAN PO 'KHOR DANG
BCAS PA LA BSANGS MCHOD 'BUL BAR 'DOD PAS, AOm A'A:H'Um, LAN
GSUM MAM BDUN GYIS BSANGS MCHOD BYIN

GYIS BRLABS, DNGOS GZHIN, KYEE: RAB YANGS SNOD DU BDUD RTZI'I
RANG BZHIN GYI, ,MCHOD GTOR SPYI DANG LHA LAM KHYON 'GENGS PA'I,
,BSANGS MCHOD SPRIN BZANG YONGS SU 'KHRIGS BA 'DIS, ,GZHI

BDAG GNYAN PO 'KHOR BCAS MCHOD PAR BGYI, ,MDUN GYI 'JIGS RUNG
KHANG BZANG DAM PA'I DBUS, ,SKU YI CHA BYAD MA NGES BZHON PA'I
STENG, ,'JIGS RUNG MTSON DANG GO CHAS RAB SPRAS TE, ,DGYES PAR

BZHUGS LA MCHOD GTOR RGYA MTSO BZHES, ,SMAN PHUD GSER SKYEMS DAM
RDZAS BTUNG BA DANG, ,ZHO DAR SHA CHANG BZA' BCA'I TSOGS DANG
BCAS, ,MKHO DGU'I YO BYAD DU MAS MCHOD BGYID NA, ,DGYES BA'I

@2A *, ,'DZUM ZHAL NYA RGYAS ZLA LTAR NGOMS, ,YUL PHYOGS BDE
ZHING CHAR CHU DUS SU PHEBS, ,MI PHYUG SNAD RNAMS RGYUN CHAD
DBUL PHONGS BRAL, ,BDE SKYID RDZOGS LDAN DPAL LA SPYOD PA SOGS,
,LEGS

TSOGS KUN TU 'PHEL BA'I BKRA SHIS SHOG ,CES PA 'DI NI AU RAD
G-YON RU DPON DANG LDAN THA'I THI RDO RJE SKYABS DANG THUS LAG
CHI TSOGS GNYIS RGYA MTSO GNYIS KYIS YUL GYI GZHI BDAG RNAMS LA
BSANGS MCHOD 'BUL TSUL 'DI LTA BU ZHIG DGOS

ZHES BSKUL NGOR 7 SH'KYA'I DGE SLONG BLO BZANG DPAL LDAN YE SHES
KYI SBYAR BA'O,, ` ,,'DIR RMA CHU'I GZHI BDAG MCHOD PAR 'DOD PAS
'O MA KLU SMAN BSANGS NA'I DUD SPRIN RNAMS TSAR DU DANG RA,
,GZHI BDAG GTOR MA BZHIN BYIN

GYIS BRLABS, NA MA: SARBA TA TH'A GA TA SOGS LAN BDUN DANG DE
BZHIN GSHEGS PA BZHI'I MTSAN BRJOD, AOm A'A: H'Um, YUL LHA GZHI
BDAG NYAN PO THAMS CAD DANG, ,KHYAD PAR KLUNG CHEN RMA CHU'I
'JUG NGOGS SU, ,

SPYOD PA'I GZHI BDAG KLU RGYAL 'KHOR DANG BCAS, ,'DIR SPYON DAM
RDZAS RGYAN GYI GTOR MA BZHES, ,TING 'DZIN SNGAGS RGYAS YONGS SU
BRLABS PA YI, ,BSANGS MCHOD GSER GYI BTUNG BA SMAN SNAR BCAS,
,KLU YI BSHOS

@2B BU RIN CHEN RGYAN MANG GIS, ,STOBS LDAN SDE CHEN TSOGS
RNAMS MCHOD PAR BGYI, ,DAM TSIG GNYAN PO RJES SU DRAN MDZOD LA,
,ZAS GOS GNAS MAL LONGS SPYOD KUN NAS SPEL, ,MI NOR PHYUGS RNAMS
NAD MED RAB TU RGYAS, ,BSAM DON MA LUS LHUN

GYIS 'GRUB PAR MDZOD, ,MANG+GAm LAm, ZHES RMA CHU'I GZHI BDAG
MCHOD TSUL 'DI NI AU RANG JA SAG GUNG KUN DGA' RAB BRTAN DANG JA
SAG THU SHI YE THU GUNG BSKAL BZANG TSE RING, GUNG TSE BRTAN DON
GRUB RNAMS NAS BSKUL NGOR 7 SH'AKYA'I DGE SLONG BLO BZANG DPAL
LDAN YE SHES KYIS SBYAR BA'O, ,DGE

LEGS 'PHEL,, ` ,,AOm SVASTI, 'DIR BSANGS MCHOD 'BUL BAR 'DOD
PAS, YI DAM GANG BYED KYI GZHUNG LTAR MCHOD GTOR RNAMS BYIN GYIS
BRLABS, DNGOS GZHI NI, DMIGS PA BRTAN POS, ,H'Um, SANGS RGYAS
BYANG SEMS DPA' BO MKHA'

'GRO DANG, ,YI DAM CHOS SKYONG SRUNG MA'I TSOGS MTHA' DAG,
,KHYAD PAR HAL SHAN GYI GNAS CHEN PO, ,SKYOD MDZAD MTHU LDAN MA
LUS 'DIR GSHEGS SHIG ,TING 'DZIN SNGAGS DANG PHYAG RGYAS BYIN
BRLABS PA'I, ,PHYI NANG NYER SPYOD ROL MO 'DOD YON

LNGA, ,RGYAL SRID SNA BDUN BKRA SHIS RDZAS RTAGS SOGS, ,NAM
MKHA'I KHYON KUN GANG BAS MCHOD PAR BGYI, ,'DZIN MA'I KHYON DANG
MTSUNGS PA'I RIN CHEN SNOD, ,SBYANGS RTOGS SPAR BA'I GTOR TSOGS
RGYA MTSO YIS, ,PHYUR

BUR GTAMS PA'I DPAG MED BZA' BCA'I TSOGS, ,'BUL GYIS BDE BA CHEN
PO'I DBYINGS SU BZHES, ,DUS KYI BYIN ZA LA 'GRAN ZHUGS KYI NANG,
,AA KAR DZ'A TI GA BUR BSANGS SNA'I TSOGS, ,BSREGS BA'I CHU
'DZIN LHA YI

@3A *, ,LAM GYI KHYON, ,GANG BAS GZHI BDAG CHEN BO 'KHOR BCAS
BSANGS, ,GNAM GYI RIGS LAS SA SKYONG MI'I DBANG BO, ,SRAS DANG
BTZUN MO BLON PO 'BANGS DANG BCAS, ,SKU TSE RAB BRTAN CHAB SRID
DPAL 'BYOR RNAMS, ,YAR

NGO'I ZLA BA LTA BUR GONG DU SPEL, ,ZHVA SER RING LUGS 'CHANG
BA'I 'DUS PA'I SDE, ,RNAM DAG BSLAB GSUM LDAN PA'I TSOGS RNAMS
KYIS, ,GTZUG LAG KHANG RNAMS RAB TU RGYAS GYUR NAS, ,CHOS 'BYOR
BDE SKYING RDZOGS LDAN DPAL BZHIN RGYAS, ,CHAR

CHU DUS PHEBS MU GE MI PHYUGS NAD, ,'THAB RTZOD LA SOGS NYER
'TSE KUN BRAL ZHING, ,PHAN DANG BDE BA'I DPAL LA DUS RTAG TU,
,SPYOD PA'I 'PHRIN LAS RNAM BZHI G-YEL MED SGRUBS, (ZHES,
'PHAGS PA'I GNAS BRTAN CHEN PO BCU DRUG GIS BYIN GYIS BRLABS

PA'I GNAS MCHOG HA LA SHAN GYI GZHI BDAG RNAMS MCHOD PA'I TSUL
'DI NI 'JAM DBYANGS GONG MA'I LUNG GIS KHO SHOS CHING DBANG AE
PHU PA CHEN THER KHU CHI HONG THA'I JI ZHES BSNGAGS PA GU SHR'I
BSTAN 'DZIN CHOS KYI RGYAL PA'I GDUNG BRGYUD DRI MA MED PAS
SKYONG BSONG NAMS STOBS KYIS MNGON PAR 'PHAGS PA

BLO BZANG RDO RJE'I GSUNG GIS BSKUL MA MDZAD PA LTAR MANG DU
THOS PA'I RGYAL KHAMS PA SH'AKYA'I DGE SLONG BLO BZANG DPAL LDAN
YE SHES KYIS AO LONG KHO THOG TU SBYAR BA'O,,) ` ,,AOm SVA STI,
'DIR BSANGS MCHOD 'BUL BAR 'DOD PAS, AOm A'A: H'Um LAN GSUM GYIS
MCHOD GTOR

RNAMS BYIN GYIS BRLABS, DE BZHIN GSHEGS DANG LUNG RTOGS DAM PA'I
CHOS, ,'PHAGS TSOGS DGE 'DUN BDEN PA'I BYIN RLABS KYIS, ,ZHAL
DKAR RIR GNAS GZHI BDAG 'KHOR BCAS LA, ,MNYES BYED MCHOD SPRIN
RGYA MTSO 'BYUNG GYUR CIG,

@3B KUN GSAL KHYON KUN YONGS 'KHRIGS CHU 'DZIN LA, ,'KHU BA'I
BSANGS SNA BRGYA PHRAG DUNG SPRIN DANG, ,PHUN TSOGS BZA' BCA'
'DOD RGU'I DPAL CHEN POS, ,RDZU 'PHRUL STOBS LDAN GZHI BDAG
'KHOR BCAS MCHOD, ,PHYI NANG GSANG BA'I MCHOD PA'I TSOGS,

RNAMS KYIS, ,'KHOR DANG BCAS PA LEGS PAR MNYES GYUR NAS, ,RNAL
'BYOR DPON SLOB MI NOR BLTOS PAR BCAS, ,NYIN MTSAN DUS DRUG
BSRUNG DANG SKYOB PA DANG, ,SPEL BAR MDZAD LA NAM YANG MA G-YEL
ZHIG ,TSE DPAL NOR DANG LO TOG PHYUGS KYI

TSOGS, ,YAR NGO'I BSIL SBYIN GANG BA LA 'GRAN CING, ,SDANG BA'I
DGRA RNAMS THAL BAR RLOG PA DANG, ,BDUD KYI BAR GCOD MA LUS
BZLOG PAR MDZOD, ,'DOD RGU'I DPAL GYIS YONGS PHYUG BKRA SHIS
LHA, ,NAM MKHA' GANG BAS BGEGS 'JOMS ROL

MO'I SGRA, ,ME TOG CHAR DANG LHAN CIG NYER BSGRAGS TE, ,KHYED LA
RTAG TU DGE LEGS BYED GYUR CIG (,CES PA 'DI NI RAB 'BYAMS PA
CHOS 'PHEL GYIS BSKUL BA LTAR SHA'KYA'I DGE SLONG BLO BZANG DPAL
LDAN YE SHES KYIS SBYAR BA'O, ,DGE LEGS 'PHEL,,) ` ,,AOm A'A:
H'Um,

TING 'DZIN SNGAGS DANG PHYAG RGYAS BYIN BRLABS PA'I, ,ZAG MED
BDUD RTZI BSANGS KYI MCHOD PA YIS, ,SPYAN RAS GZIGS DBANG GE SAR
DGRA LHA MCHOD, ,RNAL 'BYOR 'PHRIN LAS THOGS MED 'GRUB PAR
MDZOD, ,MNGA' MDUNG RAL GRI DGRA STA ZHAGS BA

DANG; ;GO MTSON MGYOGS 'GRA RLUNG GI SHUGS CAN SOGS, ,'KHOR BCAS
DGYES PA BSKYED PHYIR 'BUL LAGS NA, ,THUGS RJE'I DBANG GIS LEGS
PAR BZHES SU GSOL, ,SANGS RGYAS BSTAN DANG ZHVA SER RING LUGS
CHE, ,RNAL 'BYOR DPON SLOB

@4A *, ,MI NOR YON MCHOD LA, ,SDANG ZHING LOG PAR BLTA BA'I
DGRA DANG BGEGS, ,KHYOD KYI DRAG PO'I CHAD PAS DA LTA SGROL,
,YID LA SMON PA'I RE BA MA LUS PA, ,JI LTAR GSOL BA'I DON BZHIN
BDE BLAG TU, ,MYUR 'GRUB DGA' BDE'I

DPAL LA SPYOD PA YI, ,'PHRIN LAS RNAM BZHI THOGS PA MED PAR
SGRUBS, (ZHES 'PHAGS PA SPYAN RAS GZIGS DBANG PHYUG DGRA LHA'I
RGYAL PO'I BSANGS MCHOD 'DI NI THUB BSTAN GSAL BYED PAndI TA AA
CHI THU AE CHI KHA TSA KHANG NO MON KHANG BLO BZANG THUB BSTAN
DGE LEGS

RGYAL MTSAN DPAL BZANG PO'I GSUNG GIS BSKUL MA MDZAD PA LTAR
7SH'KYA'I DGE SLONG BLO BZANG DPAL LDAN YE SHES KYI RGYA'I MKHAR
PHING PHRUNG YER SBYAR BA'O,,) ` ,,NA MO BDZRA BHEE RA W'A YA,
AOm A'A: H'Um LAN GSUM GYIS MCHOD GTOR RNAMS BYIN GYIS BRLABS,

RANG GI MDUN DU RIN CHEN KHANG BZANG DBUS, ,RDZU 'PHRUL SHUGS
CAN RTA MCHOG SNGON PO'I STENG, ,'BROG GNAS CHEN PO RAB TU BA
RJID PA'I GZUGS, ,GNAM LCAGS RAL GRI SBRANG RTZI'I BUM PA 'DZIN,
,SDE BRGYAD 'BYUNG BO 'KHOR TSOGS RGYA MTSO DANG, ,

SPRUL BA'I DMAG TSOGS RGYA MTSO DANG BCAS TE, ,RNAL 'BYOR 'PHRIN
LAS MA LUS BSGRUB PA DANG, ,DNGOS GRUB THAMS CAD BDE BLAG STZOL
BZHIN BZHUGS, ,TING 'DZIN SNGAGS DANG PHYAG RGYAS BYIN RLABS
PA'I, ,PHYI NANG NYER SPYOD ROL MO 'DOD YON

LNGA; ;BSKANG RDZAS NANG MCHOD GSANG BA BDE CHEN SOGS, ,CHOS
DBYINGS KHYON KUN YONGS SU BKANG STE 'BUL, ,BSKAL PA'I ZHUGS LA
'GRAN BA'I ME LCE'I DBUS, ,MNYES BYED DRI ZHIM SPOS SNA BRGYA
PHRAG TSOGS, ,BSREGS PAS NAM MKHA'I KHYON

@4B KUN GANG BA YIS, ,LHA YI DGE BSNYEN CHEN PO 'KHOR BCAS
BSANGS, ,MTHU STOBS RDZU 'PHRUL DPAG TU MED PA YI, ,MNGA' BDAG
GNOD SBYIN RGYAL PO 'KHOR BCAS LA, ,MCHOD CING BSTOD KYIS DUS
DANG GNAS SKABS KUN, ,'GAL RKYEN KUN SOL MTHUN

RKYEN MA LUS SGRUBS, ,SNGON TSE 'BROG GNAS LAG BRGYUD MDO SDE
LAS, ,JI LTAR DAM BCAS BZHIN DU DUS KYI MTHAR, ,THUB BSTAN SPYI
DANG 'JAM MGON BLA MA YI, ,ZHVA SER RING LUGS PHYOGS BCUR RGYAS
BAR MDZOD, ,DGE 'DUN SDE RNAMS THUGS MTHUN

KHRIMS GTZANG ZHING, ,BSHAD SGRUB RAB RGYAS SBYIN BDAG TSOGS
RNAMS KYANG, ,DPAL 'BYOR LEGS TSOGS MNGA' THANG LA SOGS BA, ,YAR
NGO'I ZLA LTAR 'PHEL BA'I BKRA SHIS STZOL, (ZHES BA 'DI NI ZEL
DKAR CHOS GLING DGON GYI BLA MA BLO BZANG 'PHRIN LAS RNAM RGYAL
DANG, BLA MA NGAG

DBANG GRAGS MTSAN, BLA MA SHES RAB RNAM RGYAL, DBON BE HU CHOS
RGYAL RAB BRTAN BCAS NAS 'DI LTA BU ZHIG DGOS ZHES BSKUL BA LTAR
SHA'KYA'I DGE SLONG BLO BZANG DPAL LDAN YE SHES KYIS BA YAN HA
RA'I NYE 'DAB SGAR THOG TU SBYAR BA'O,,) ` ,,'DIR LHA GNYAN KUN
GYI RJE DPON RMA CHEN SBO MAR MCHOD

PAR 'DOD PAS, BSKANG RDZAS DANG, NYER SPYOD SOGS SPYI DANG MTHUN
BA DANG, ZANGS GZHONG SOGS GAS CHAG MED PA RIN PO CHE'I SNOD DU
RMA CHEN 'KHOR BCAS KYI GTOR MA MTHONG BA BRGYUD PA'I LAG LEN
BZHIN BSHAMS, DNGOS GZHI NI RANG YI DAM

LHA'I RNAL 'BYOR LA GNAS BZHIN PAS, MCHOD GTOR NANG MCHOD SOGS
YI DAM GANG BYAS KYI GZHUNG BZHIN BYIN GYIS BRLABS, SVA BH'A WAS
STONG PAR SBYANGS, STONG PA'I NGANG LAS, H'Um; RANG GI MDUN DU
RAB YANGS 'CHI MED LAM, ,CHU 'DZIN

@5A *, ,'KHRIGS SHING RIN CHEN PHO BRANG CHE, ,'OD ZER RAB
'PHRO 'DOD DGUS YONGS GANG BA'I, ,DBUS SU RTA MCHOG SPRIN GYI
SHUGS CHEN STENG, ,LHA YI RGYAL PO RMA CHEN SPOM RA CHE, ,CHU
SHEL LHUN PO ZLA 'OD 'BUM 'KHYUD PA, ,JI BZHIN RAB

BRJID MDUD DANG NOR BU DANG, ,BTZAN ZHAGS MDA' GZHU DPA' BO'I
CHOS KYIS SPRUS, ,GSANG BA'I YUM CHEN GUNG SMAN LHA RI DANG,
,DPA' BA'I SRAS DANG MDZANGS PA'I SRAS MO'I TSOGS, ,'DZUM CHEN
LDOM KHROM DBYI CHEN RAB BDE CHEN, ,'BRI CHEN

GDONG DNGUL GNYAN CHEN THANG LHA SOGS, ,MI BZANG SDE BRGYAD
'JIGS RUNG DPUNG TSOGS DBUS, ,BSTAN PA SRUNG ZHING BSTAN 'DZIN
SKYONG BA DANG, ,RNAL 'BYOR BSAM DON THOGS MED BSGRUB BA'I
PHYIR, ,DPAG MED RDZU 'PHRUL SHUGS KYIS BRTAN PAR

BZHUGS, ,TING 'DZIN SNGAGS DANG PHYAG RGYAS BYIN BRLABS PA'I,
,PHYI NANG NYER SPYOD ROL MO 'DOD YON LNGA, ,SPYAN GZIGS DKOR
CHA MKHA' DBYINGS RAB GANG BAS, ,LHA YI RGYAL PO 'KHOR BCAS YANG
DAG MCHOD, ,STONG GSUM KHYON DANG MTSUNGS PA'I

RIN CHEN SNOD, ,DKAR GSUM LAS GRUB GTOR TSOGS LHUN PO'I SBO,
,MNGAR GSUM RO BRGYAS SBAGS PA'I BZA' BCA' 'DI, ,SRID GSUM BDAG
PO LHA MCHOG KHYOD LA 'BUL, ,'DI LAN GSUM BYA, GDOD NAS RNAM DAG
CHOS DBYINGS BDE

CHEN MKHA', ,SNA TSOGS SPRUL PA'I CHU 'DZIN LEGS 'KHRIGS NAS,
,BSTAN DANG BSTAN 'DZIN BU BZHIN SKYONG MDZAD PA'I, ,LHA MCHOG
RMA CHEN SPOM RA 'KHOR BCAS BSTOD, ,STON PA MNYAM MED SH'AKYA'I
RGYAL PO DANG, ,D'I PAm KA RA 'BROM STON

@5B CHOS KYI RJE, ,GLANG STON AA MI BYANG CHUB 'DRE BSKOL
SOGS, ,RTZA BRGYUD BLA MA'I DAM TSIG GNYAN PO DANG, ,KHYAD PAR
RGYAL BA GNYIS PA TZONG KHA PA, ,BLO BZANG GRAGS PA'I DPAL GYIS
BKA' BSGOS SHING, ,DBANG BSKUR GSANG MTSAN BDZRA SHR'I MAN,
,MTHU

STOBS DBANG PHYUG KHYOD NYID DENG 'DIR DGONGS, ,ZHVA SER BSTAN
PA GNYAN PO 'JIG PA DANG, ,SANGS RGYAS BSTAN LA SDANG ZHING 'KHU
BA DANG, ,SEMS CAN LA 'TSE RNAL 'BYOR SGOS DGRA RNAMS, ,LO ZLAR
MA BZHAG DRAG PO'I CHAD PAS SGROL, ,BLO BZANG GRAGS

BSTAN PHYOGS BCUR RAB RGYAS SHING, ,RNAL 'BYOR BDAG CAG DPON
SLOB 'KHOR BCAS KYI, ,NAD GDON DBUL 'PHONG 'THAB RTZOD RAB ZHI
ZHING, ,BSAM DON CHOS BZHIN 'GRUB PA'I STONG GROGS MDZOD, ,KHYAD
PAR BDAG CAG MI NOR BLTOS PAR BCAS, ,LHA

YI RGYAL PO KHYOD LA GNYER GTAD KYIS, ,CHAR CHU DUS PHEBS LO
PHYUGS RTAG TU LEGS, ,MI NAD PHYUGS NAD RGYUN CHAD GDON BGEGS
ZHI, ,MI YI SDE DAR RTA NOR PHYUGS RNAMS 'PHEL, ,RIN CHEN GTER
GYI BANG MDZOD SGO PHYE NAS, ,MTHUN PA'I RKYEN GYIS SKYE

BO DBANG DU BSDUS, ,YID LA JI LTAR SMON PA'I LAS THAMS CAD,
,THOGS PA MED PAR LHUN GYIS 'GRUB PA DANG, ,RTAG TU DGE LEGS
RGYA MTSOS KHYAB PAR MDZOD, (CES LHA RNAMS KYI RGYAL BO RMA CHEN
SPOM RA MCHOD CING 'PHRIN LAS 'CHOL BA'I RIM PA 'DI NI DHA YAN
DHO RA'I CHAS RJE

DKA' CHEN DAM CHOS DBANG PHYUG GIS BSKUL BLTAR SHA'KYA DGE SLONG
GSHIN RJE GSHED KYI RNAL 'BYOR PA BLO BZANG DPAL LDAN YE SHES
KYIS SBYAR BA DGE LEGS SU GYUR CIG,) ` ,,'DIR BSANGS MCHOD 'BUL
BAR 'DOD PAS, YI DAM LHA'I RNAL 'BYOR GANG RUNG DANG LDAN PA'I
SGO

@6A *, ,NAS, AOm A'A: H'Um LAN GSUM DANG SNGAGS DRUG DANG
PHYAG RGYA DRUG GIS BYIN GYIS BRLABS, DMIGS PA BRTAN POS, KYEE:
RANG BZHIN RNAM NGAG CHOS DBYINGS BDE CHEN LAS, ,BYUNG BA'I PHYI
NANG GSANG BA'I MCHOD BA'I SPRIN, ,SA DANG

BAR SNANG KHYON KUN RAB BA GANG BA, ,BDE BLAG NYID DU GNAS 'DIR
'BYUNG GYUR CIG ,RANG GI MDUN DU MTSO CHEN 'KHYIL BA'I DBYINGS,
,RIN CHEN PHO BRANG 'DOD DGU'I DPAL GYIS GTAMS, ,KLU DANG SA
BDAG SDE BRGYANG 'BYUNG PO YI, ,BLON PO DPUNG DANG DMAG

TSOGS DU MA'I DBUS, ,MTSO SMAN KLU YI RGYAL MO MRGAD MDOG ,PHYAG
G-YAS MA KAR KE RU G-YON PAN, ,'DOD DGU'I GTER SGROM RIN CHEN
ZHAGS PA 'DZIN, ,MDZES SHING LA TSO BCU DRUG LON BA'I NYAMS,
,CHU DAR SNGON PO LHAB LHUB G-YO ZHING

GSOL; ;'JIGS RUNG DUG GI RLANGS 'KHRIGS GDENGS KA BDUN, ,NOR
BU'I PHRU LDAN G-YO BAS BSTAN DGRA 'JOMS, ,SKU SMAD SBRUL MJUG
RAB 'KHYIL RIN CHEN GYI, ,RGYAN MANG SNA TSOGS SIL SIL SNYAN PAR
'KHROL, ,STOBS LDAN RUS SBAL MGO DGU

LA ZHON NAS, ,YUL KHAMS SKYONG ZHING RNAL 'BYOR 'PHRIN LAS BZHI,
,THOGS MED BSGRUB PHYIR DGYES PA'I 'DZUM ZHAL DANG, ,'KHOR TSOGS
RGYA MTSOR BCAS TE BRTAN PAR BZHUGS, ,RAB MNGAR MCHOD YON MDZES
PA'I ME TOG DANG, ,CHU 'DZIN LA

'KHU SPOS BZANG SNANG GSAL 'KHRIGS, ,SKYON BRAL DRI YI BYUG PA
RO BRGYA PA'I, ,ZHAL ZAS ROL MOR BCAS PAS YANG DAG MCHOD, ,RTA
G-YAG MDZO LUG RA DANG CHU YI GLANG, ,CHU SRIN KHRUNG KHRUNG
NGA NGUR LA SOGS PA'I, ,BSKANG RDZAS SPYAN GZIGS

@6B 'DZIN MA'I KHYON GANG BAS, ,BSTAN SKYONG CHEN MO 'KHOR
BCAS MNYES GYUR CIG, SPA SHUG AA KAR DZ'A TI KLU YI SMAN, ,BRGYA
PHRAG BSREGS PA'I DUNG SPRIN DAM PA YIS, ,MTHU STOBS DBANG MO
'KHOR BCAS BSANGS BGYID NA, ,RNAL 'BYOR BCOL BA'I

'PHRIN LAS MA LUS SGRUBS, ,RIN CHEN SNOD DU SBYAR BA'I BSHOS
BZANG LA, ,KLU YI NAD RNAMS GSO BYED SMAN MCHOG GIS, ,SPRAS PA'I
GTOR MA KHYU MCHOG 'O MAR BCAS, ,'BUL GYIS ZAG MED BDE CHEN
DBYINGS SU ROL, ,SA 'OG GNAS PA'I

GDENGS CAN KUN GYI GTZO, ,RIN CHEN SNA TSOGS GTER GYI DBANG
PHYUG CHE, ,MDO SMAD KHRI SHOR RGYAL MO SKYONG MDZAD MA, ,'KHOR
DANG BCAS PA RNAMS LA BDAG BSTOD DO, ,YUL PHYOGS BDE ZHING
PHYUGS RNAMS 'PHEL BA DANG, ,NAD YAMS 'KHRUG RTZOD

CHOM RKUN GCAN GZAN SOGS, ,NYER 'TSER BA ZHI CHAR CHU DUS SU
'PHEL, ,DGE LEGS RGYUN CHAD MED PA'I 'PHRIN LAS MDZOD, ,GZHAN
YAD MDO SMAD YUL RNAMS SKYOD MDZAD PA'I, ,MTHU STOBS DBANG PHYUG
RMA CHEN SPO MAR DANG, ,SBA YAN AU'U MA'I SA SKYONG

GZHI BDAG CHE, ,GNYAN CHEN ZOR BA BTZAN GDONG KLU'I CHE KHOL,
,HAR KHE CHE CHUNG MTSO CHUNG NOR BU DANG, ,NA RENG GSUM DANG
NOR BU LA RDZAS CHE, ,GDONG DMAR GNYIS DANG BSKYED KYI THOG LHA
SPUN, ,BRAL LHA CHE CHUNG DGE BSNYEN MTHON BO SOGS, ,LA GNAS
GZHI BDAG

SRUNG MA'I TSOGS RNAMS LA, ,MCHOD GTOR DAM RDZAS SMAN PHUD GSER
SKYEMS DANG, ,LHA YI BTUNG BA KHYAD PAR BSANGS RDZAS KYIS,
,DGYES BZHIN YANG DAG DBYINGS SU TSIMS GYUR CIG ,BDAG CAG RNAMS
KYIS JI LTAR SMON PA'I LAS, ,MA LUS

@7A *, ,THOGS BA MED PAR RAB 'GRUB NAS, ,NYIN MTSAN DUS DANG
GNAS SKABS THAMS CAD DU, ,BDE ZHING SKYID PA'I DPAL LA SPYOD PAR
MDZOD, ,KHYAD PAR ZHVA SER RING LUGS DRI MED BSTAN, ,SPYI BOR
NYER MCHOG GU SHR'I GDUNG BRGYUD RNAMS, ,

DPAL 'BYOR MNGA' THANG SRID DANG LONGS SPYOD SOGS, ,DBYAR GYI
MTSO BZHIN 'DZAD MED RAB TU SPEL, ,PHYOGS DANG DUS DANG GNAS
SKABS THAMS CAD DU, ,BKRA SHIS DGE MTSAN RGYA MTSOS LEGS KHYAB
NAS, ,PHAN BDE'I SNANG BA NAM YANG 'GOG MED

PA'I; ;LEGS TSOGS KUN GSAL MTHA' DANG MNYAM GYUR CIG, (CES MTSO
SNGON KHRI SHOR RGYAL MO'I MTSO SMAN GYIS MTSON YUL LHA GZHI
BDAG DU MAR GSOL MCHOD JI LTAR BYA BA'I RIM PA 'DI NI MTHU STOBS
KYI DBANG PHYUG GU SHR'I CHOS KYI RGYAL PO'I GDUNG BRGYUD LAS
DAD STOBS KYIS MNGON BAR 'PHAGS

PA'I SA SKYONG PA'I SE DVA LAS S'O SHOG THU PHYAG RDOR SKYABS
KYIS BSKUL MA MDZAD PA LTAR SHA'KYA'I DGE SLONG BLO BZANG DPAL
LDAN YE SHES KYIS SBYAR BA DGE ZHING BKRA SHIS PAR GYUR CIG,) `
,,AOm A'A: H'Um, LAN GSUM GYIS BSANGS MCHOD RNAMS BYIN GYIS
BRLABS, GTER GYI

DBANG PHYUG SBA YAN RDZUR KHI'I RI, ,BKRA SHIS LHA GNAS THEB
KHE'I RI BO DANG, ,DPAL BRTZEGS RI BO SBO RO AO SBOGS BRJID,
,DGOS 'DOD KUN 'BYUNG 'BUM KHANG GNAS RNAMS SU, ,'KHOD PA'I LHA
KLU GZHI BDAG SDE BRGYAD DANG, ,GTUM DRAG CAN GYI

'BYUNG PO'I TSOGS RNAMS LA, ,SMAN PHUD GSER SKYEMS BDUD RTZI'I
BSANGS MCHOD DANG, ,DAM RDZAS RGYAN GYI GTOR MA RGYA MTSO'I
MCHOD, ,DGYES BZHIN BZHES NAS YUL PHYOGS 'DI DAG KUN, ,CHAR CHU
NGUS PHEBS NOR DANG PHYUGS RNAMS RGYAS,,

@7B NAD YAMS RGYUN BCAD PHA ROL DGRA TSOGS ZHI, ,MTHU RKYEN
BSAM PA MA LUS RAB 'GRUB NAS, ,RTAG TU BDE SKYID DPAL LA SPYOD
PAR SHOG ,NYIN GSUM BYAR MTSAN GSUM MEL TSE YIS, ,'GAL RKYEN KUN
SOL MTHUN RKYEN MA LUS SGRUBS, ,GDUG

PA'I SAMS 'CHANG DGRA BGEGS TSAR BCAD NAS, ,RE BA'I 'BRAS BU
YONGS SU RDZOGS PAR MDZOD, ,PHYOGS SU KUN TU DGE BA'I BKRA SHIS
KYIS, ,GZHI BDAG 'KHOR BCAS RTAG TU BDE LEGS SHING, ,SA STENG
YONGS SPYOD RKANG GNYIS TSOGS RNAMS DANG,

RLABS CHEN SPYOD PAS YONGS SU MDZES RGYUR CIG ,(CES PA 'DI NI
DAD STOBS DANG BSOD NAMS KYI MTHU CHEN POS MNGON PAR 'PHAGS PA
THOR KHOD PA'I LE DBANG RGYAL TSE RING NAS BSKUL MA MDZAD PA
LTAR SH'KYA'I DGE SLONG BLO BZANG DPAL LDAN YE SHES KYIS SBYAR
BA DGE LEGS SU GYUR CIG,) ` ,,AOm

A'A: H'Um, TING 'DZIN SNGAGS DANG PHYAG RGYAS BYIN BRLABS PA'I,
,ZAG MED BDUD RTZI'I GSER SKYEMS RGYA MTSO 'DI, ,DPAL LDAN GZHI
BDAG LO'U CHE 'KHOR DANG BCAS, ,MNYES PHYIR 'BUL GYIS DGYES
BZHIN SU GSOL, ,DRI ZHIM SPOS DANG

BZA' BCA'I TSOGS BSREGS PAS, ,LHA LA MA KHYON GANG DUNG SPRIN
RGYA MTSO YIS, ,GZHI BDAG CHEN PO 'KHOR BCAS LEGS BSANGS KYIS,
,DAM TSIG NYAMS CHAGS YONGS SU BSANGS GYUR CIG, ,'CHI MED BDUD
RTZI'I GTOR TSOGS RGYA MTSO 'DIS, ,

MCHOD KYIS LEGS PAR BZHES LA NAD RIMS DANG, ,MI MTHUN PHYOGS KUN
RAB ZHU THUB PA'I BSTAN, ,'JAM MGON BLA MA'I RING LUGS RGYAS PAR
MDZOD, ,RIN CHEN PHRENG BA NE'U LES MDZES SHING, ,'KHOR LOS
BSGYUR RGYAL DRANG SRONG ZOL 'CHANG BA; ;KHYOD

@8A *, ,KYIS 'JAM MGON BLA MA'I SPYAN SNGA RU, ,JI LTAR KHAS
BLANGS DAM BCAS MA G-YEL ZHIG ,RNAL 'BYOR DPON SLOB GZHIS LAM
BYES GSUM DU, ,CI BYED MTHUN PA'I RKYEN RNAMS 'GRUB PA DANG,
,MI MTHUN PHYOGS RNAMS KUN LAS

RGYAL BA YI, ,LEGS TSOGS GONG DU 'PHEL BA'I 'PHRIN LAS MDZOD,
,YE SHES SGYU 'PHRUL DPAG BSAM SNGONG PO LAS, ,NYER GRUB SKU
'BUM CHOS SDE BYAMS PA GLING, ,SRID MTHA' JI SRID RGYAS SHING
BSHAD SGRUB DANG, ,DPAL 'BYOR LEGS TSOGS

YAR NGO'I ZLA LTAR SPEL, ,YUL PHYOGS BDE ZHING LO TOG 'BRAS
BU'I TSOGS, ,RAB RGYAS CHOS DANG SRID KYI LEGS TSOGS DANG,
,RNAM DAG 'TSO BA LA SOGS MTHUN PA'I RKYEN, ,MA LUS THOGS MED
'GRUB PA'I BKRA SHIS STZOL, (ZHES 'JAM MGON RGYAL BA

GNYIS PA'I SKU YI LJON SHING BSKYED PA'I GNAS MCHOG SKU 'BUM
BYAMS PA GLING GI GNAS BDAG LO'U CHE'I GSOL MCHOD 'DI NI SKU
'BUM CHOS SDE CHEN PO'I SPYI GNYER GYI DRUNG YIG DGE SLONG DAG
DBANG MCHOG GRUB DANG, DGE TSUL BSTAN 'DZIN CHOS 'PHEL GNYIS
KYIS BSKUL BA LTAR 'JAM DBAL GSHIN RJE'I GSHED KYI RNAL

'BYOR PA SH'AKYA'I DGE SLONG BLO BZANG DPAL LDAN YE SHES KYIS
SBYAR BA'I YI GE PA NI GSOL DPON GANGS CAN MKHAN PO BLO BZANG
MKHAS MCHOG GO ,DGE LEGS 'PHEL,,) ` ,,'DIR BSANGS MCHOD 'BUL
BAR 'DOD PAS, BSANGS SOGS MCHOD SPRIN RNAMS BSHAMS,

YI DAM GANG BYED KYI GZHUNG NGAM, AOm A'A:H'Um, LAN GSUM GYIS
BYIN GYIS BRLABS, LHUN GRUB BDE CHEN RANG BZHIN PHO BRANG NAS,
,RTZA BRGYUD BLA MA YI DAM DKON MCHOG GSUM, ,KHYAD PAR DPAL
LDAN 'DOD KHAMS DBANG PHYUG MA, ,DGYES

@8B PA'I 'DZUM ZHAL DANG BCAS GNAS 'DIR GSHEGS, ,MTHO ZHING
GANGS CHEN RI DANG GTER GYI SNYING, ,BRAG DKAR LHA RIL GNAS
GZHI BDAG RNAMS, ,MA THOGS RINGS PA'I TSUL GYIS MDUN 'DIR
BYON, ,CHU KLUNG CHEN PO PHYUG PO ZHES GRAGS DANG, ,SHIN

TU RING BA'I GNAS DANG HU TOG GNAS, ,SU RI THU DANG SBA YAN AO
AA'I GZHI, ,NOR YAN HU YAG THO YI GZHI RNAMS NA, ,GNAS PA'I
KLU DANG GZHI BDAG LA SOGS PA, ,MA LUS SPYAN 'DREN GNAS 'DIR
MYUR BYON NAS, ,RNAL 'BYOR BDAG GIS JI LTAR 'DOD

PA'I DON, ,MA LUS THOGS PA MED PAR 'GRUB PAR MDZOD, ,AOm
A'A:H'Um, ZAG MED BDUN RTZIR BYIN BRLABS GTOR MA DANG, ,BDUD
RTZI'I RANG BZHIN BSANGS KYI MCHOD PA 'DIS, ,'DOD KHAMS BDAG
MO 'KHOR BCAS MCHOD BGYID NA, ,BDAG GI

'DOD DON MA LUS THOGS MED SGRUBS, ,RI DANG CHU KLUNG NAGS TSAL
LA SOGS PAR, ,GNAS PA'I GZHI BDAG DE DAG THAMS CAD LA, ,BSANGS
MCHOD BDUD RTZI'I RGYA MTSOS LEGS PAR MCHOD, ,YUL KHAMS BDE
ZHING MI PHYUGS DAR BAR MDZOD,,

MDOR NA JI LTAR BCOL BA'I LAS THAMS CAD, ,MA LUS THOGS MED
'GRUB CING PHAN BDE'I DPAL, ,RAB RGYAS JI LTAR SMON PA'I DON
THAMS CAD, ,BDE BLAG NYID DU 'GRUB PA'I 'PHRIN LAS MDZOD, (CES
PA 'DI NI RIGS RUS BSOD NAMS DAD STOBS SOGS KYIS MNGON PAR

'PHAGS BA JA SAG DGE 'DUN SKYABS KYI GSUNG GIS BSKUL BA LTAR 7
SH'AKYA'I DGE SLONG BLO BZANG DPAL LDAN YE SHES KYIS SBYAR
BA'O,, ,,