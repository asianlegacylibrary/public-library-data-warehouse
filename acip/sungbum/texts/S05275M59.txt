`,,PHUN TSOGS DGE LEGS BYE BAS BSKRUN PA'I SKU, ,MTHA' YAS 'GRO BA'I RE
BA SKONG BA'I GSUNG, ,MA LUS SHES BYA JI BZHIN GZIGS PA'I

THUGS; ;SH'AKYA'I GTZO BO DE LA MGOS PHYAG 'TSAL, ,ZLA MED STON PA DE
YI SRAS KYI MCHOG ,RGYAL BA'I MDZAD PA KUN GYI KHUR BSNAMS NAS,
,GRANGS MED ZHING DU SPRUL PAS RNAM ROL BA, ,MI PHAM 'JAM PA'I
DBYANGS LA PHYAG 'TSAL LO, ,SHIN TU DPAG PAR DKA' BA

RGYAL BA'I YUM, ,JI BZHIN DGONGS PA 'GREL MDZAD 'DZAM GLING RGYAN,
,KLU SGRUB THOd MED CES NI SA GSUM NA, ,YONGS SU GRAGS PA'I ZHABS LA
BDAG PHYAG 'TSAL, ,SHING RTA CHEN PO GNYIS LAS LEGS BRGYUD PA'I, ,ZAB
MO'I LTA BA RGYA CHEN SPYOD PA'I LAM, ,MA NOR YONGS SU

RDZOGS PA'I GNAD BSDUS PA'I, ,GDAMS PA'I MDZOD 'DZIN MAR ME MDZAD LA
'DUD, ,RAB 'BYAMS GSUNG RAB KUN LA LTA BA'I MIG ,SKAL BZANG THAR PAR
BGROD PA'I 'JUG NGOGS MCHOG ,BRTZE BAS BSKYOD PA'I THABS MKHAS
MDZAD PA YIS, ,GSAL MDZAD BSHES GNYEN

RNAMS LA GUS PHYAG 'TSAL, ,'DZAM GLING MKHAS PA YONGS KYI GTZUG GI
RGYAN, ,SNYAN PA'I BA DAN 'GRO NA LHANG NGE BA, ,KLU SGRUB THOGS MED
GNYIS LAS RIM BZHIN DU, ,LEGS BRGYUD BYANG CHUB LAM GYI RIM PA NI,
,SKYE DGU'I 'DOD DON MA LUS SKONG BAS NA, ,GDAMS

PA RIN CHEN DBANG GI RGYAL PO STE, ,GZHUNG BZANG STONG GI CHU BO
'DU BA'I PHYIR, ,DPAL LDAN LEGS PAR BSHAD PA'I RGYA MTSO'ANG YIN, ,BSTAN
PA THAMS CAD 'GAL MED RTOGS PA DANG, ,GSUNG RAB MA LUS GDAMS PAR
'CHAR BA DANG, ,RGYAL BA'I DGONGS PA BDE BLAG RNYED

@56A *, ,PA DANG, ,NYES SPYOD CHEN PO'I G-YANG SA LAS KYANG BSRUNG, ,DE
PHYIR RGYA BOD MKHAS PA'I SKYE BO NI, ,SKAL LDAN DU MAS BSTEN PA'I
GDAMS PA MCHOG ,SKYES BU GSUM GYI LAM GYI RIM PA YIS, ,YID RAB MI
'PHROG DPYOD LDAN SU ZHIG YOD, ,GSUNG RAB KUN GYI SNYING

PO BSDU BSDU BA, ,TSUL 'DI THUN RE STON DANG NYAN PAS KYANG, ,DAM
CHOS 'CHAD DANG THOS PA'I PHAN YON TSOGS, ,RLABS CHEN SDUD PAR NGES
PAS DE DON BSAM, ,DE NAS 'DI PHYI'I LEGS TSOGS JI SNYED PA'I, ,RTEN 'BREL
LEGS PAR 'GRIG PA'I RTZA BA NI, ,LAM STON BSHES GNYEN DAm

PA 'BAD PA YIS, ,BSAM DANG SBYOR BAS TSUL BZHIN BSTEN PA RU, ,MTHONG
NAS SROG GI PHYIR YANG MI GTONG BAR, ,BKA' BZHIN SGRUB PA'I MCHOD PAS
MNYES PAR BYED, ,RNAL 'BYOR NGAS KYANG NYAMS LEN DE LTAR BGYIS,
,THAR 'DOD KHYED KYANG DE BZHIN BSKYANG 'TSAL LO, ,DAL

BA'I RTEN 'DI YID BZHIN NOR LAS LHAG ,'DI 'DRA RNYED PA DA RES TZAM ZHIG
YIN, ,RNYED DKA' 'JIG SLA NAM MKHA'I GLOG DANG 'DRA, ,TSUL 'DI BSAMS NAS
'JIG RTEN BYA BA KUN, ,SBUN PA 'PHYAR BA BZHIN DU RTOGS GYUR NAS, ,NYIN
MTSAN KUN TU SNYING PO LEN PA DGOS, ,

RNAL 'BYOR NGAS KYANG NYAMS LEN DE LTAR BGYIS, ,THAR 'DOD KHYED
KYANG DE BZHIN BSKYANG 'TSAL LO, ,SHI NAS NGAN 'GROR MI SKYE'I GDENG
MED CING, ,DE YI 'JIGS SKYOB DKON MCHOG GSUM DU NGES, ,DE PHYIR SKYABS
'GRO SHIN TU BRTAN PA DANG, ,DE YI BSLAB BYA

NYAMS PA MED PAR BYA, ,DE YANG DKAR NAG LAS 'BRAS LEGS BSAMS NAS,
,BLANG DOR TSUL BZHIN SGRUB LA RAG LAS SO, ,RNAL 'BYOR NGAS KYANG x
THAR 'DOD KHYED KYANG x LAM MCHOG SGRUB LA MTSAN NYID TSANG BA'I
RTEN, ,MA RNYED BAR DU SA PHYOD MI 'ONG

@56B BAS, ,DE YI MA TSANG MED PA'I RGYU LA BSLAB, ,SGO GSUM SDIG LTUNG
DRI MAS SPAGS [*SBAGS] PA 'DI, ,LHAG PAR LAS SGRIB SBYONG BA GNAD CHE
BAS, ,RGYUN DU STOBS BZHI TSANG BAR BSTEN PA GCES, ,RNAL 'BYOR NGAS
KYANG x THAR 'DOD KHYED x SDUG BDEN NYES DMIGS BSAM LA MA 'BAD NA,,

THAR PA DON GNYER JI BZHIN MI SKYE ZHING, ,KUN 'BYUNG 'KHOR BA'I 'JUG
RIM MA BSAMS NA, ,'KHOR BA'I RTZA BA GCOD TSUL MI SHES PAS, ,SRID LAS
NGES 'BYUNG SKYO SHAS BRTAN PA DANG, ,'KHOR BAR GANG GIS BCINGS PA
SHES PA GCES, ,RNAL 'BYOR NGAS KYANG x THAR 'DOD KHYED

KYANG x SEMS BSKYED THEG MCHOG LAM GYI GZHUNG SHING STE, ,RLABS
CHEN SPYOD PA RNAMS KYI GZHI DANG RTEN, ,TSOGS GNYIS KUN LA GSER
'GYUR RTZI LTA BU, ,RAB 'BYAMS DGE TSOGS SDUD PA'I BSOD NAMS GTER, ,DE
LTAR SHES NAS RGYAL SRAS DPA' BO RNAMS, ,RIN CHEN SEMS

MCHOG THUGS DAM MTHIL DU 'DZIN, ,RNAL 'BYOR NGAS KYANG x THAR 'DOD
KHYED KYANG x SBYIN PA 'GRO BA'I RE SKONG YID BZHIN NOR, ,SER SNA'I
MDUD PA GCOD PA'I MTSON CHA MCHOG ,MA ZHUM SNYING STOBS BSKYED
PA'I RGYAL SRAS SPYOD, ,SNYAN PA'I GRAGS PA PHYOGS BCUR SGROG PA'I

GZHI; ;DE LTAR SHES NAS LUS DANG LONGS SPYOD DGE ,YONGS SU GTONG
BA'I LAM BZANG MKHAS PAS BSTEN, ,RNAL 'BYOR NGAS KYANG x THAR 'DOD
KHYED KYANG x TSUL KHRIMS NYES SPYOD DRI MA 'KHRUD PA'I CHU, ,NYON
MONGS TSA GDUNG SEL BA'I ZLA BA'I 'OD, ,SKYE DGU'I DBUS NA LHUN

PO LTA BUR BRJID, ,STOBS KYIS BSDIGS PA MED PAR 'GRO KUN 'DUD, ,DE LTAR
SHES NAS YANG DAG BLANGS PA'I KHRIMS, ,DAM PA RNAMS KYIS MIG BZHIN
BSRUNG BAR MDZAD, ,RNAL 'BYOR NGAS KYANG x THAR 'DOD KHYED KYANG
x BZOD PA STOBS LDAN RNAMS LA RGYAN GYI MCHOG ,

@57A *, ,NYON MONGS GDUNG BA'I DKA' THUB KUN GYI PHUL, ,ZHE SDANG
LAG 'GRO'I DGRA LA NAM MKHA' LDING, ,TSIG RTZUB MTSON LA SRA BA'I GO
CHA YIN, ,DE LTAR SHES NAS BZOD MCHOG GO CHA LA, ,RNAM PA SNA TSOGS
TSUL GYIS GOMS PAR MDZAD, ,RNAL 'BYOR NGAS x

THAR 'DOD KHYED KYANG x MI LDOG BRTAN PA'I BRTZON 'GRUS GO BGOS NA,
,LUNG RTOGS YON TAN YAR NGO'I ZLA BZHIN 'PHEL, ,SPYOD LAM THAMS CAD
DON DANG LDAN PAR 'GYUR, ,GANG BRTZAMS LAS KYI MTHA' RNAMS YID
BZHIN 'GRUB, ,DE LTAR SHES NAS LE LO KUN SEL

BA'I; ;RLABS CHEN BRTZON 'GRUS RGYAL SRAS RNAMS KYIS BRTZAMS, ,RNAL
'BYOR NGAS KYANG x THAR 'DOD KHYED KYANG x BSAM GTAN SEMS LA
DBANG BSGYUR RGYAL PO STE, ,BZHAG NA G-YO MED RI YI DBANG PO BZHIN,
,BTANG NA DGE BA'I DMIGS PA KUN LA 'JUG ,LUS

SEMS LAS SU RUNG BA'I BDE CHEN 'DREN, ,DE LTAR SHES NAS RNAL 'BYOR
DBANG PO RNAMS, ,RNAM G-YENG DGRA 'JOMS TING 'DZIN RGYUN DU BSTEN,
,RNAL 'BYOR NGAS KYANG x THAR 'DOD KHYED KYANG x SHES RAB ZAB MO'I
DE NYID LTA BA'I MIG ,SRID PA'I RTZA BA DRUNGS NAS 'BYIN

PA'I LAM, ,GSUNG RAB KUN LAS BSNGAGS PA'I YON TAN GTER, ,GTI MUG MUN
SEL SGRON ME'I MCHOG TU GRAGS, ,DE LTAR SHES NAS THAR 'DOD MKHAS PA
YIS, ,LAM DE 'BAD PA DU MAS BSKYED PAR MDZAD, ,RNAL 'BYOR NGAS KYANG
x THAR 'DOD KHYED KYANG x RTZE GCIG

BSAM GTAN TZAM LA 'KHOR BA YI, ,RTZA BA GCOD PA'I NUS PA MA MTHONG
ZHING, ,ZHI GNAS LAM DANG BRAL BA'I SHES RAB KYIS, ,JI TZAM DPYAD KYANG
NYON MONGS MI LDOG PAS, ,YIN LUGS PHU THAG CHOD PA'I SHES RAB DE,
,G-YO MED ZHI GNAS RTA LA BSKYON NAS NI, ,MTHA'

@57B BRAL DBU MA'I RIGS PA'I MTSON RNON GYIS, ,MTHAR 'DZIN DMIGS GTOD
THAMS CAD 'JIG BYED PA'I, ,TSUL BZHIN DPYOD PA'I YANGS PA'I SHES RAB KYIS,
,DE NYID RTOGS PA'I BLO GROS RGYAS PAR MDZAD, ,RNAL 'BYOR NGAS KYANG
x THAR 'DOD KHYED KYANG x RTZE GCIG GOMS

PAS TING 'DZIN 'GRUB PA NI, ,SMOS PAR CI 'TSAL TSUL BZHIN DPYOD PA YI, ,SO
SOR RTOG PA YIS KYANG YIN LUGS LA, ,G-YO MED SHIN TU BRTAN PAR GNAS
PA YI, ,TING 'DZIN BSKYED PAR MTHONG NAS ZHE LHAG GNYIS, ,ZUNG 'BREL
SGRUB LA BRTZON RNAMS YA MTSAN NO, ,RNAL

'BYOR NGAS KYANG x THAR 'DOD KHYED KYANG x MNYAM GZHAG NAM
MKHA' LTA BU'I STONG NYID DANG, ,RJES THOB SGYU MA LTA BU'I STONG PA
GNYIS, ,BSGOMS NAS THABS SHES ZUNG DU 'BREL BA YIS, ,RGYAL SRAS SPYOD
PA'I PHA ROL 'GRO BAR BSNGAGS, ,DE LTAR RTOGS NAS PHYOGS RE'I LAm

GYIS NI, ,TSIM PA MED PA SKAL BZANG RNAMS KYI LUGS, ,RNAL 'BYOR NGAS
KYANG x THAR 'DOD KHYED KYANG x DE LTAR RGYU DANG 'BRAS BU'I THEG
CHEN GYI, ,LAM MCHOG GNYIS KAR DGOS PA'I THUN MONG LAM, ,JI BZHIN
BSKYED NAS MKHAS PA'I DED DPON GYI, ,MGON LA BRTEN

NAS RGYUD SDE'I RGYA MTSO CHER, ,ZHUGS NAS YONGS RDZOGS MAN NGAG
BSTEN PA DES, ,DAL 'BYOR THOB PA DON DANG LDAN PAR BYAS, ,RNAL 'BYOR
NGAS KYANG NYAMS LEN DE LTAR BGYIS, ,THAR 'DOD KHYOD KYANG DE
BZHIN BSKYANG 'TSAL LO, ,RANG GI YID LA GOMS PAR BYA PHYIR DANG,,

SKAL BZANG GZHAN LA'ANG PHAN PAR BYA BA'I PHYIR, ,RGYAL BA DGYES PA'I
YONGS SU RDZOGS PA'I LAM, ,GO SLA'I NGAG GIS BSHAD PA'I DGE BA DES,
,'GRO BA KUN KYANG RNAM DAG LAM BZANG DANG, ,'BRAL MED GYUR CIG
CES NA SMON LAM 'DEBS, ,RNAL 'BYOR NGAS KYANG

@58A *, ,SMON LAM DE LTAR BTAB, ,THAR 'DOD KHYED KYANG DE BZHIN 'DEBS
'TSAL LO, ,ZHES BYANG CHUB LAM GYI RIM PA'I NYAMS LEN GYI RNAM GZHAG
MDOR BSDUS TE BRJED BYANG DU BYAS PA 'DI NI, MANG DU THOS PA'I DGE
SLONG SPONG BA PA BLO BZANG GRAGS PA'I DPAL

GYIS, ,'BROG RI BO CHE DGE LDAN RNAM PAR RGYAL BA'I GLING DU SBYAR
BA'O,