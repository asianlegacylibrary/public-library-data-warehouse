*, ,DBYANGS CAN DMAR MO'I BLA MA'I RNAL 'BYOR DGE LEGS MCHOG
STZOL ZHES BYA BA BZHUGS SO, ,

@001B #, ,RAB 'BYAMS KUN BZANG SNANG BYED YE SHES CHOS, ,GCIG
BSDUS MKHYEN PA MI ZAD NAM MKHA'I MDZOD, ,MNGA' BRNYES

'DZIN PA THA DAD SHES RAB KYI, ,LHA GCIG NGAG DBANG LHA MOS DGE
LEGS STZOL, ,RANG MDUN 'DAB BRGYA GROL BA'I RKANG 'THUNG RTZER,
,CHA SHAS GANG BA'I RGYU SKAR

BDAG PO'I STENG, ,SHES BYA KUN GSAL AA DA RASHA NYID LAS, ,DBYER
MED BLA MA DBYANGS CAN LHA MO NI, ,SRID ZHI'I MDZES SDUG DPAL
YON MA LUS PA, ,GCIG

BSDUS BLTA BAS MI NGOMS MDZES PA'I SKU, ,BYI RU'I RDUL MANG
BRTZEGS PA'I LHUN PO LA, ,NYI GZHON 'BUM GYI KHU BAS NYER BYUGS
PAS, ,MTHO RIS DPAL

@002A #, ,YON MTHA' DAG PHYOGS GCIG TU, ,SPUNGS DES MDZES PA'I
CHA SHAS BSLU BAR BYED, ,GZHAL MED NOR BU'I RGYAN GYIS

YONGS SPRAS PA'I, ,RIN CHEN DBU RGYAN DO SHAL GDU BU SOGS,
,'THIBS PA SIL SIL SNYAN PAR SGROGS PA'I SGRAS, ,'GRO KUN RMONGS
MUN GNYID LAS

SLONG BAR MDZAD, ,LHUN SDUG CHU 'DZIN GSAR BA'I RJES SNYEGS
'DRA'I, ,ZAG MED BDE BA'I KHUR GYIS RAB GNON PA'I, ,ZUNG LDAN
MYOS BUM GA SHA'I SPRIN

BAR NAS, ,REG NA BDE STER RNAMS KYIS RNAM PAR SNYEN, ,NYI GZHON
MDANGS LDAN ZHAL GYI PADMO DER, ,DKYUS RING SPYAN GYI BUNG BA
RNAM PAR MDZES, ,BDUD RTZI'I

@002B 'OD CAN CHAGS PAS RAB MYOS TE, ,MTHON MTHING LAN BUR RGYAN
PA'I ZOL GYIS 'KHYUD, ,MCHU SGROS LI KHRI ZHUN MA'I SKYED TSAL
DU, ,'DZUM DKAR GNYIS SKYES 'DAB MA RGOD PA'I NANG, ,RAB YANGS
LJAGS KYI

RKANG DRUG 'PHUR LDING DANG, ,LHAN CIG DBYANGS KYIS RNA BA'I
BCUD LEN 'GYED, ,BYI RU'I 'DAB MA BSKYOD 'DRA'I PHYAG ZUNG GI
,GA-YAS KYIS DGOS 'DOD KUN STZOL NOR BU DANG, ,GA-YON PAS SHES
BYA KUN GSAL

ME LONGS BSNAMS, ,'GRO LA BLO GROS NOR MCHOG SBYIN PA DANG,
,SHES BYA'I KHYON KUN 'DOMS LA RINGS PA'I TSUL, ,'BUM PHRAG NYI
MA'I TSA ZER MA LUS PA'I, ,KHENGS PA 'JOMS BYED 'OD KYI GUR
KHYIM

DBUS, ,ZHABS GNYIS GA-YAS BRKYANGS GA-YON BSKUM TSUL GYIS NI,
,BZHUGS PA'I GNAS GSUM YI GE GSUM GYIS MTSAN, ,SNANG STONG RANG
BZHIN THUGS KA'I H'Um 'OD KYI, ,LCAGS KYU LTA BU 'PHROS PA'I

LHO PHYOGS KYI, ,DRI ZA ROL PA'I SKYED TSAL MTSO 'GRAM NAS, ,LHA
MO DBYANGS CAN RGYAL DANG RGYAL SRAS TSOGS, ,SPYAN DRANGS THIM
PAS DAM YE RO GCIG GYUR, ,SHES BYA'I DKYIL 'KHOR KUN KHYAB SGRIB
BRAL THUGS, ,

BZHI LHAG DRUG CU'I DBYANGS LDAN SNYAN 'JEBS GSUNG, ,BRGYAD
GNYIS LANG TSO MTSAN DPES BRGYAN PA'I SKU, ,NGO MTSAR GSANG GSUM
SGYU 'PHRUL LA PHYAG 'TSAL, ,DAG CING DRI MED YAN LAG BRGYAD
LDAN CHAB, ,

@003A *, ,RI THANG CHU SKYES DRI ZHIM SPOS BRGYA PHRAG ,STONG
GSUM MUN BCOM SNANG GSAL BZANG SMAN DRI, ,RO BRGYA'I BCUD LDAN
ZHAL ZAS SNYAN PA'I DBYANGS, ,DNGOS 'BYOR YID

KYIS MCHOD TSOGS RGYA MTSO 'BUL, ,GANG ZHIG THOG MED SRID PA'I
CHU KLUNG DU, ,BYING ZHING LTUNG BA'I MI BZAD CHU SRIN GYI,
,KHAR CHUD SDUG BSNGAL DRAG PO MYONG BA GANG, ,DE KUN NONGS
SHING 'GYOD PAS SNYING

NAS BSHAGS, ,CHER SNYIGS DUS 'DIR DAM CHOS SGRUB BRTZON DANG,
,SGO GSUM DGE SPYAD SNYING NAS LHA CHOS SGRUB, ,RLABS CHEN RGYAL
DANG RGYAL SRAS MDZAD SPYOD LA, ,RTAG TU BSAM PA THAG PAS

RJES YI RANG, ,NYON MONGS GCONG NAD DRAG POS ZIN PA GANG, ,GTAN
TU BDE BAR GSO PA'I THABS GYI MCHOG ,BLA MED DAM CHOS BDUD
RTZI'I SMAN CHEN POS, ,RTAG TU 'GRO LA BRTZE BAS DBUGS DBYUNG
STZOL, ,

RAB TU BRGAL DKA' SRID BA'I RGYA MTSO LAS, ,MA RGAN 'GRO RNAMS
MA GROL DE SRID DU, ,MTHA' YAS 'GRO LA PHAN BDE SPEL PA'I SLAD,
,RAB MDZES GZUGS SKU MI 'GYUR BRTAN PAR BZHUGS, ,DUS GSUM

DGE BA'I DNGOS PO CI YOD DANG, ,TSUL 'DIR 'BAD BAS DGE PA'I CHA
GANG MCHIS, ,GCIG TU BSDOMS PA'I RNAM DKAR DGE BA 'DIS, ,'GRO
KUN BYANG CHUB THOB PA'I RGYU RU BSNGO, ,RAB MANG BYE BA PHRAG
BRGYA'I

@003B ZHING KUN TU, ,RAB 'BYAMS GLING BZHI RI RAB NYI ZLA DANG,
,RAB MDZES KUN BZANG MCHOD PA'I SPRIN 'KHRIGS PA, ,RAB 'BYAMS
STONG GSUM KUN BKANG PHUL LO BZHES, ,THUGS KAR BLA STENG SA BON
HR'Im

DMAR PO, ,DE'I MTHAR SNGAGS PHRENG YONGS SU BSKOR PA LAS, ,'OD
ZER DPAG MED 'PHROS PAS RANG GZHAN GYI, ,SDIG SGRIB SPYI DANG
RMONGS MUN MA LUS PA, ,MUN PA'I GO 'PHANG SKAD CIG NYID LA BCOM,
,SHES

BYA KUN LA BLO GLOS THOGS MED GYUR, (,BLA MA'I MTSON ? SNGAGS
SVAR SVA STI SOGS, ,DAL BREL SKABS DANG BSTUN NAS BZLAS PA BYA,
,AOm SVA RA SVA STI HR'Im HR'Im HR'Im SV'A H'A, ZHES DANG, RTZA
BA'I BLA MA'I MTSAN SNGAGS BRGYA STONG SOGS BZLA'O,) ,'DOD

GSOL NGANG BA'I NA CHUNG MGRIN PA'I DBYANGS, ,DBYANGS CAN ZAG
MED SNYAN SHES YUD TZAM DGONGS, ,'DI NA SDUG BSNGAL 'BYUNG GNAS
'KHOR BA'I KHYIM, ,NYAM THAG BLO GROS NOR GYIS DBUL ZHING MNAR,
,'PHONGS

BA'I GNYEN GCIG BRTZE PA'I BDAG NYID CAN, ,SKAL DMAN BDAG LA BLO
GROS NOR MCHOG STZOL, ,GZHUNG DON JI BZHIN MA 'DRES GSAL BAR
'GYED, ,LTA NGAN RMONGS PA'I RAB RIB RNAM PAR SEL, ,SDEBS LEGS

SKAL BZANG RNAM DPYOD DGA' BA'I DPYID, ,'CHAD RTZOD RTZOM PA'I
SPOBS PA MCHOG STZOL CIG ,SKYABS GNAS KUN 'DUS BLA MA DBYANGS
CAN MA, ,SKYABS MED NYAM THAG BDAG LA BRTZE DGONGS NAS, ,DENG

@004A *, ,NAS TSER BAS RJES SU 'DZIN PA DANG, ,DENG 'DIR SHES
BYA KUN GSAL ME LONG STZOL, ,GANG TSE TSE 'DI'I GA-YENG BA RING
DOR NAS, ,RAB GUS GUS RTAGS SBYOR BA'I BRTZON 'GRUS KYIS, ,

RNAM DAG LEGS LAM LAM MCHOG THEG PA CHER, ,ZHUGS NAS GZHAN PHAN
PHAN BDE YONGS SBYIN SHOG ,DPAL LDAN RTZA BA'I BLA MA x GSOL,
,RJE BTZUN BLA MA DGYES BZHIN SPYI BO YI, ,TSANGS BU GNAS

ZHUGS DHU TI'I LAM BRGYUD DE, ,BYANG CHUB BAR DU SNYING DBUS
RANG SEMS DANG, ,DBYER MED BZHUGS NAS BYIN GYIS RLABS PAR GYUR,
,MJUG TU BZANG PO SPYOD PA'I SMON LAM DANG, ,DGE 'DIS MTSON NAS

LA SOGS GANG RIGS KYIS, ,DGE BA MA LUS BLA MED RDZOGS BYANG DU,
,BSNGO BA'I SMON BDUN DAG PAS MTSAMS SBYOR BYA, ,TSUL 'DI LHAG
BSAM RNAM DPYOD RTZAL RDZOGS SHING, ,MANG THOS SPONG BA KHO TSE
DGE

LEGS KYIS, ,YANG YANG RNA BA 'DZER BAS RDO MA THOGS, ,DAM PA'I
GSUNG LAS BTUS NAS PHYOGS GCIG TU, ,SDEBS PA'I NGA LAB LHUR LEN
'DU GSUM PA, ,COL CHUNG CHOS RDOR MING CAN BRIS PA'O,, ,,

GU HYA: SU RUNG RUNG LA STON PAR MA BYED CIG ,ATHii