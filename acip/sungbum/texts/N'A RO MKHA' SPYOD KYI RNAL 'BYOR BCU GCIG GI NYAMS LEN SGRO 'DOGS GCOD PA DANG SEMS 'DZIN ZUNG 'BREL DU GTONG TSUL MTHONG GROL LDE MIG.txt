@001A (!, ,N'A RO MKHA' SPYOD KYI RNAL 'BYOR BCU GCIG GI NYAMS
LEN SGRO 'DOGS GCOD PA DANG SEMS 'DZIN ZUNG 'BREL DU GTOR TSUL
MTHONG GROL LDE MIG BZHUGS,)

@001B #, ,SVASTI SIDDHAm, MKHA' SPYOD ZHING GI RDO RJE BTZUN MO
YI, ,NYE LAM N'A RO TA PA'I THUGS KYI BCUD, ,'JAM MGON SA SKYA'I
BLA CHEN GSER CHOS MCHOG ,SLOB BSHAD 'DZIN MKHAS RIM BRGYUD

GSANG PA'I GTAM, ,GNAD 'GAG SGRO 'DOGS BCAD NAS SNYING PO RU,
,DON BZANG NYAMS SU BSTAR BYED GROL LAM KHRID, ,RTOGS DKA'I MTSO
LAS SGROL NUS PHYAG BZHES GRUS, ,DAM PA'I BZHED SROL NOR BU 'DI
NA 'DREN,,

DE LA 'DIR BDE BAR GSHEGS PAS GSUNGS PA'I GSUNG RAB MTHA' DAG GI
MCHOG TU GYUR PA NGES GSANG RDO RJE THEG PA'I YANG RTZE RNAL
'BYOR BLA NA MED PA'I RGYUD SDE'I NANG NAS SHIN TU ZAB PA RNAL
'BYOR GSANG MTHA' 'KHOR LO SDOM PA'I RGYUD KYI BCUD PHYUNG

BA RDO RJE RNAL 'BYOR MA'I BSKYED RDZOGS KYI LAM ZAB MO RJE BTZUN
RDO RJE BTZUN MO NYID KYIS 'PHAGS YUL PAn GRUB KUN GYI GTZUG
RGYAN N'A RO TA PA LA DNGOS SU GNANG, DES KYANG 'PHAGS BOD KYI
SLOB MA GRAGS CHEN GZHAN SU LA'ANG MA STZAL BAR

BAL PO PHAM MTHING PA GCEN 'JIGS MED GRAGS PA DANG GCUNG NGAG
DBANG GRAGS PA MCHED GNYIS LA CHIG BRGYUD DU GNANG BA RJE BTZUN
SA SKYA PA CHEN POR BKA' BABS PAS LCAGS RI MI 'DA' BA'I GSER CHOS
BCU GSUM MAM KLU PA'I GSER CHOS

@002A *, ,BCU BZHIR GRAGS PA'I NANG TSAN NAS MCHOG SGRUB KYI MAN
NGAG SHIN TU ZAB PA N'A RO MKHA' SPYOD KYI SKOR ZHES GRAGS CHE
BAS, THOS LO'I MING TZAM DON DU GNYER BA'I DBANG DANG KHYIN RLABS
DBYE BA MI PHYED PAR

RANG BZO'I SINDHU RA'I BYIN RLABS DANG YIG RNYING GI LUR KHA YAR
DGE ZHAL BO JO DVAGS SHANGS PHYOGS SU 'ANG THOR BU BYUNG, SA
SKYA'I RJES 'BRANG GONG DKAR BA PHYOGS LA GSAN YIG RGYA MTSOR
BYIN RLABS GSAN TSUL 'DUG KYANG DENG SANG DAR SO MED,

RDZONG CHUNG BAR LUNG RGYAN CAM LAS BYIN RLABS KHRID DANG CHAG
MED KYI RGYAN PHYIS RIM GYIS NUB, NGOR BA RNAMS LA THUN MONG BA'I
KHRID MA CHANG TZAM MUS PHYOGS SU YOD PAR GRAGS RGYU MTSAN DE DAG
LA BRTEN GDAMS PA YONGS SU RDZOGS PA TSAD MA BZHI

LDAN CHAD MED KHA'U BRAG RDZONG PA'I LUGS 'DZIN RNAMS LAS GZHAN
DU MED PAR SNANG BAS GDUNG BRGYUD RIM PA DANG YAR KLUNGS PA KHU
DBON LAS SNYAN NAS SNYAN DANG ZHAL NAS ZHAL DU BRGYUD BA'I MKHA'
'GRE'I KHA RLANGS CAN RDO RJE 'CHANG TSAR PA CHOS RJE'I GSUNG
RGYUN

THAMS CAD MKHYEN PA MKHYEN BRTZE'I DBANG PHYUG GIS REG ZIG TU
MDZAD PA'I KHRID YAG CHEN MO 'DIR, BSGOM BYA'I DON LA THOS BSAM
GYIS SGRO 'DOGS GCOD PA BSKYED RIM GYI BYA BA DANG BCAD DON NYAMS
SU LEN PA SEMS 'DZIN GYI BYA BA GNYIS ZUNG

@002B 'BREL DU MDZAD PA'I DBANG DU BTANG ZHING, GSANG 'DUS BDE
MCHOG 'JIGS BYED SOGS LA'ANG 'DI DANG DBYIBS 'DRA RUNG BYUNG NA
DING SANG 'KHRID RKYANG LAS RNAM BSHAD GTONG BA'I RGYUN PHAL CHER
NUB, LUGS SROL 'DIR GDUL BYA DBANG PO RAB 'GRING LAN LA ZUNG
'BREL DU GNANG

BA'I BYAG SROL MA NUB CING, MKHAN CHEN NGAG DBANG CHOS GRAGS KYIS
MDZAD PA'I KHRID YIG TU KHRID RKYANG GI TSUL DU MDZAD 'DUG PA DUS
KYI DBANG GIS MI RNAMS BLO'I MTHU ZHAN PAS LAM 'DI LA MOS SHING
DBANG PO RTUL BA'I RIGS RJES SU 'DZIN PAR DGONGS PA CHOS RGYUN
SPEL MI NUS PA'I NYAMS

LEN TZAM BYED PA LA DES SKABS DON NGES PAR YANG 'GRUB, RJES
'BRANGS SU RLOM PA LA LAS SGRO 'DOGS GCOD PA DANG BCAD DON NYAMS
LEN GNYIS NGOS MA ZIN PA'I 'DRA 'DRES SNA TSOGS KYIS PHYAG LEN
'CHAL BA 'ANG BYUNG TSOD DU SNANG BA DE 'DRA'I NYES PA KHEBS
SHING 'CHAD NYAN GYI RGYUN LA

PHAN BA'I CHED DU RNAM BSHAD DANG SEMS 'DZIN ZUNG 'JUG MA 'DRES
PAR GTONG BA'I PHYAG LEN LA, SPYIR DVAGS BRGYUD PA SOGS RTZING
POR SPYOD PA MANG PO BYIN RLABS KYIS DBANG GO GCOD BA, SDOM GSUM
DU, RDO RJE PHAG MO 'BYIN RLABS NI, ,MAR BA LHO BRAG PA LA

MED, ,CES LO PAn YONGS GRAGS RNAMS KYIS DBANG GO BYIN RLABS KYIS
GCOD PA MED PAR GSUNGS SHING DE DANG PHYOGS MTHUN BAR THAMS CAD
MKHYEN PA BU STON RIN PO CHE DANG RGYAL BA GNYIS PA BLO BZANG
GRAGS PA SOGS TSANG LDAN GYI MKHAS GRUB THAMS CAD BZHED PA YIN
LA, KHYAD PAR

LUGS SROL 'DI LA SA SKYA'I 'JAM MGON RJES 'BRANG RNAMS KYI PHYAG
BZHES SU SNGON 'GRO 'KHOR LO SNGOM PA LO NAG DRIL GSUM LTA BU YAB
BKA' YUM BKA' GANG RUNG GI RDUL TSON DANG RAS BRIS KYI DKYIL
'KHOR CI RIGS PAR DBANG BZHI MTSAN NYID DANG LDAN BA THOB PA, GAL
TE BDE MCHOG

@003A *, ,GI RIGS KYI DBANG MTHOB KYANG KYE RDOR BKA' BABS BZHI
SOGS MDOR NA BDE DGYES KYI RIGS GANG YANG RUNG BA'I DBANG THOB
PA'I SNOD LDAN RNAMS LA THOG MAR RGYUN 'KHYER GYI MNGON RTOGS
'DZIN DU BCUG, ,YAR NGO MAR NGO'I TSES BCU GANG RUNG DANG 'BREL

NA RA DE MIN DUS GANG YANG RUNG BAR SINDHU RA'I DKYIL 'KHOR DU
RDO RJE 'CHANG TSAR PA CHOS RJES MDZAD PA'I MKHA' SPYOD SGRUB
PA'I NYE LAM GYI YI GE'I STENG NAS PHYAG LEN 'KHRUL PA MED PA'I
BYIN RLABS BYA, DE NAS BZUNG RGYUN 'KHYER GYI NYAMS LEN DANG BCAS
DAM BCA' GANG BYAS KYI AOm GSUM MA

CHAG MAD DU BZLA, 'DI BA'I GDUL BYA DBANG PO RAB 'BRING THAM THA
MA'I THA MA STE BZHIR BSHAD PA THAMS CAD KYI THUN MONG DU NYAMS
SU BLANG BYA, RJE BRTZE BA CHEN POS NYAL DANG LDANG DANG BDUD
RTZI MYANG, ,CHAD MED BLA MA BDAG LHAR BSGOM, ,GRA BDAG PA'I RNAL

'BYOR MA, ,DPA' BO DPA' MOS BYIN GYIS BRLABS, NGAG BZLAS YID
BZLAS GNYIS GCIG YIN, ,BSAM MI KHYAB KYI RNAL 'BYOR DANG, ,SPYAD
LAM GYI NI RNAL 'BYOR TE, ,DE LTAR RNAL 'BYOR BCU GCIG GO, ,ZHES
PA 'DI NYID MCHAD PA LA SGRE 'DOGS GCOD PA DANG

SEMS 'DZIN GNYIS KA BYUNG ZHING, DNGOS BSTAN 'DI LA SGRO 'DOGS
GCOD BA'I RTZA PA BYAS, ,BCAD DON NYAMS LEN LA GO BDE SDOMS CHIG
TU BYED NA, ,SNGON 'GRO DNGOS GZHI RJES GSUM DANG PO LA, ,THUN
MONG THUN MONG MIN BA'I THUN MONG BAR, ,DAL 'BYOR RNYED DKA' MI

RTAG LAS 'BRAS DANG, ,'KHOR BA'I NYES DMIGS THUN MONG MA YIN PAR,
,SKYABS SEMS RDOR SEMS BLA MA'I RNAL 'BYOR KHRID, ,DNGOS GZHIR
BSKYED RDZOGS GNYIS KYI BSKYED PA'I SKABS, ,BYA BA BYED CAN GNYIS
LAS PHYI MA'I GRANGS, ,NGA RGYAL RNAM PA GNYIS KYI RNAM PA LA, ,

@003B SPYI DANG BYE DRAG LUS DKYIL SEMS 'DZIN PA, ,RDZOGS PA'I
RIM PAR GZHI LAM 'BRAS BU GSUM, ,GNYIS PAR CHOS NYID DNGOS DANG
BRGYUD NAS STON, ,PHYI MAR CHAGS CAN CHAGS BRAL RNAM PA GNYIS,
,CHAGS BRAL RLUNG SEMS DBU MAR BSDU BSGOM ZUNG, ,BSGOM PAR BDE BA
DANG NI STONG BA BSGRUB, ,GSUM PA 'BRAS BU YAN LAG BDUN LDAN
THOB, ,BSAM

MI KHYAB BYA MJUG SDUD TSAR CHOS STON, ,ZHES GO BDE BAR BRJOD NAS
MTHUN MONG BA'I SNGON 'GRO GSUNG NGAG DANG BLO SBYONG SOGS ZHU
MYONG NA BTANG SNYOMS SU BZHAG, ` DMIGS RKANG DANG PO RNAL 'BYOR
BCU GCIG GI NYAL PA, LDANG BA, BDUD RTZI MYANG BA GSUM LA THOS
BSAM GYIS SGRO 'DOGS BCAD NAS BCAD

DON NYAMS SU LEN PA'I SNGON 'GRA'I SA BCAD BZHI PO BLANGS TA
SKYABS 'GRO DANG SAMS BSKYAD KYI DMIGS PA GTONG, NYAL LDANG BDUD
RTZI GSUM GYI DMIGS PA'ANG DE GA'I DUS SU NYAMS SU LEN DGOS PAS
NYAN CHOS TZAM GYIS MI CHOG CING NGES MTSON RNAM BSHAD KYI GO
NGON SO SO'I DMIGS PA,

GANG BYANG GI CHE NYAMS SU LEN DGOS,, ` NUB GNYIS PAR TSAD MED
PA'I RNAL 'BYOR GYI SKYABS 'GRO LA SGRO 'DOGS BCAD NAS RDO RJE
SEMS DPA'I SGOM BZLAS KYI SEMS 'DZIN GTOD, KHRID MA GROL BAR
THUNG BZHI NGES PAR DGOS SHING DMIGS RKAD SNGON MTSO MCHAG

PA'I STENG GSAR BA LA NAN [?] TAN GYIS SGOM,, ` NUB GSUM PAR BLA
MA'I RNAL 'BYOR LA SGRO 'DAGS BCAD NAS MAndAL GYI KHRID DU GRAGS
PA GNYIS BRAL 'CHAD DUS KYI ZHAL SHES DANG BO DANG GNYIS PA'I
SEMS 'DZIN GTONG, BLA MO'I RNAL 'BYOD THUN MONG DE THOB NYIN

THUN GCIG TZAM LAS STAR CHAGS SU BSGOM MI DGOS,, ` NUB BZHI PAR
MTHAR THUG GI SBYANG GZHI NGOS BZUNG STA GNAS GSUM GYI MKHA' 'GRO
MA DBANG DU 'DUS PAR BRTEN LHAN SKYES KYI RNAL 'BYOR MAS BYIN
GYIS BRLABS PAS RTOGS PA NANG NAS 'CHAR CHUL LA SGRO 'DOGS

@004A *, ,BCAD NAS BCAD DON MNGON RTOGS RGYUN 'KHYOR TZIG ZIN
LTAR BSHAR NAS BZLAS PA DAM BCA'I GRANGS DANG MTHUN PA CHAG MED
DGOS TSUL YID BZLAS ZHAR BYUNG RDZOGS RIM RNAMS KYI NGO GRANGS
TZAM BYAS NAS NGA RGYAL GYI SEMS 'DZIN GTANG, 'DI NAS BZUNG

THUN MTHAR BSAM MI KHYAB THUN MONG BA'I MJUG SDUD RE'ANG MDZAD,,
` NUB LNGA BAR SKYE SHI BAR DO GSUM SBYONG BA DANG BDAG GI GZHI
SBYANG BAR SGO 'DOGS BCAD NAS RNAM PA SPYI'I SEMS 'DZIN GTONG,, `
NUB DRUG BAR GZHI BSGYUR BA'I KHA tV'I GA'I MTSON DON YAN

LA SGRO MDOGS BCAD NAS SBYAN DBUS MA'I SEMS 'DZIN GTONG,, ` NUB
BDUN PAR DBU SKRA NAS DGA' BA BCU DRUG RGYAS CHUL YAN LA SGRO
'DOGS BCAD PA'I SPYAN G-YAS G-YAN [?] NAS ZHAL GYI BAR GYI SEMS
'DZIN GTONG,, ` NUB BRGYAD PAR RIGS BDAG DANG RDO RJE

RNAL 'BYOR MAR SANGS RGYAS THAMS CAD 'DUS TSUL LA SGRO 'DOGS BCAD
PA'I MGUL BA NAS NU 'BUR BAR GYI SEMS 'DZIN GTONG,, ` NUB DGU PAR
'GO BDAG PA DANG DPA' BO DPA' MOS BYIN GYIS BRLABS BAR SGRO 'DOGS
BCAD NAS PHYAG GNYIS KYI SEMS 'DZIN GTONG,,

` NUB BCU PAR PHO NYA GSUM BSRE DANG GO CHA BCING BA GNYIS LA
SGRO 'DOGS BCAD PA'I RKED PA NAS ZHABS KYI BAR GYI SEMS 'DZIN
GTONG,, PHO NYA GSUM BSRE 'DI LA TSOGS BSHAD PA RNAMS LAM GRAGS
PA'I LUS DKYIL GYI MAN NGAG YOD PA SLOB MA GCIG GAM SNOD DANG
LDAN NGES GSUM

LAS MI MANG BAR GSER GYI MAndAL DANG BCAS STER BA LAS KHROM TSOGS
SU MI MDZAD PAS DUS DER MANG MA GROL NAS GNANG NGAM SLAR KHRID
RDZOGS PA'I RJES LA BTANG KYANG CHOG, ` NUB BCU GCIG PAR NGAG
BZLAS DANG YID BZLAS GNYIS LA SGRO 'DOGS BCAD PA'I THOD SKAM NAS

@004B MGUL RGYAN GYI BAR GYI SEMS 'DZIN GTONG,, ` NUB BCU GNYIS
PAR ZHAR BYUNG RDZOGS RIM DANG POR SGRO 'DOGS BCAD PA'I DPUNG
RGYAN NAS YE SHES KYI ME DPUNG GI BAR GYI SEMS 'DZIN GTONG,, `
NUB BCU GSUM PAR ZHAR BYUNG RDZOGS RIM

GNYIS BAR SGRO 'DOGS BCAD PA'I LUS DKYIL GYI GTZO MO'I SPYAN DBUS
MA'I SEMS 'DZIN GTONG, ZHAR BYUNG 'DI GNYIS LA TSIG MANG PA MED
KYANG DA NAB NAS BZUNG YID BZLAS KYI MJUG TU DMAGS PA NAN TAN
BSGOM DGOS PAS RNAM BSHAD KYANG TSAR GSUM TZAM MDZAD, ,

` NUB BCU BZHI BAR SPYOD LAM GYI RNAL 'BYOR LA SGRO 'DOGS BCAD
NAS SPYAN GNYIS NAS ZHAL GYI BAR GYI SEMS 'DZIN GTONG,, ` NUB BCO
LNGA PAR KHA ZAS NAS SBYIN SREG GI BAR LA SGO 'DOGS BCAD PA'I
MGUL NAS ZHABS KYI BAR GYI SEMS 'DZIN GTONG,, ,,

` NUB BCU DRUG PAR TSES BCU DANG GTOR MAR SGRO 'DOGS BCAD NAS
RGYAN CHA LUGS KYI SEMS 'DZIN GTONG,, ` NUB BCU BDUN PAR GANG ZAG
DBANG PO RAB KYI GROL TSUL LA SGRONG DOGS BCAD NAS 'KHOR GYI LTA
SO DRUG GI SPYAN DBUS MA'I SEMS 'DZIN GTONG,, ,,

` NUB BCO BRGYAD PAR GANG ZAG DBANG PO 'BRING SINDHU RA'I SGRUB
PAR SGRO 'DOGS BCAD NAS SBYAN GNYIS NAS ZHABS KYI BAR GYI SEMS
'DZIN GTONG,, ` NUB BCU DGU BAR GANG ZAG DBANG PO THA MA 'CHI
KHAR RNAL 'BYOR MAS RJES SU 'DZIN PA DANG MYUR PA 'PHO BA'I PHAN

YON 'CHI LTAS BZLOG THABS SOGS LA SGRO 'DOGS BCAD NAS RGYAN GYI
SEMS 'DZIN GTONG, 'PHO BA YOD TSUL TZAM GSUNGS PA LAS DMIGS PA
MANG PO LA MI MDZAD DON GNYER CAN RE GNYIS LA SKABS 'DIR MI STON
BAR RDZOGS RIM GYI 'JA' LUS BSGRUB PA'I MJUG TU GNANG ZHING

@005A *, ,DE YANG DUS GCIG LA YAB YUM GANG RUNG GI 'PHO DMIGS
GCIG PHAB NAS CIG SHOS SLAR MDZAD, 'DIR KHRID BSGOM MKHAN GCIG
GAM MANG MTHA'ANG GSUM TZAM GYI DBANG DU BYAS NAS LUS DKYIL GYI
SEMS 'DZIN BKOD PA YIN GYI, KHRID

BSGOM MKHAN MANG BO YOD NA LUS DKYIL KHROM CHO SU MI GTONG BA'I
STABS SEMS 'DZIN BDUN PO'I TSAB LA DNGOS GZHI'I SEMS 'DZIN RNAMS
PHRAL NAS ZHIB TU GTONG NGAM YANG SEMS 'DZIN BDUN DU BCAD NAS NYI
MA GNYIS LA THUN GCIG PO DEG BLDABS PA'I GTONG LUGS SKABS THOB
SBYAR, 'DI

MI GSUM CHUN LA ZHAG NYER LNGA DANG DE LAS MANG BAR ZHAG NYER
GSUM TZAM LA GRUB PA'I 'BRING BO'I DBANG DU PHYAS KYI SEMS 'DZIN
LA GNAD DU BSNUN PA'I ZLA LHAG TZAM BYED NA SGO 'DOGS GCOD PA'I
BSHAD PA'ANG CUNG ZAD NYUNG DU BTANG NAS GRANGS MANG DU SPEL,
BSDUS PA ZHAG BCU GSUM CAM LA

SGRUB PA BYED NA SGO 'DOGS GCOD PA'ANG DKYUS RING DU BYAS NAS
SEMS 'DZIN DANG LHAN DU RDZOGS PA BYAD, RDZOGS RIM LA SGRO 'DOGS
GCOD PA DANG SEMS 'DZIN ZHES NYIS SBRAGS SU GTONG RGYU MED PAS
KHRID GZHUNG BZHAN,, ` NUB NYI SHU BA RLUNG SEMS DBU MAR BSDU BA, ,

` NUB NYER GCIG BA RLUNG LUS LA GNAS PAS BDE BA BSGRUB PA,, ` NUB
NYER GNYIS PA RLUNG SEMS LA ZHUGS PAS 'JA' LUS BSGRUB PA, ` NUB
NYED GSUM PA 'PHO BA,, ` NUB NYER BZHI PA ZHAL SHES GSUM PA MTHUN
MONG MA YIN

PA'I BSAM MI KHYAB GSER GYI MAndAL DANG BCAS CHIG BRGYUD LAS SNOD
LDAN GNYIS GSUM LA STON KYANG RE RE NAS STON PA LAS LHAN CIG TU
YE MI GNANG,, ` NUB NYER LNGA PA PHYOGS LAS RNAM RGYAL GYI SPYOD
PA SOGS LA BRTEN NAS 'BRAS BU GRUB PA DANG TSAR CHOS RGYUN GYI
NYAMS LEN

@005B SNYING POR DRIR TSUL BSTAN MA YIN, CHOS NYID DNGOS SU STON
PA RJE BTZUN YAB DANG THUN MONG BA'I RTZA DBU MA'I SKABS SU YOD
PA YONGS GRAGS KYI KHRING 'DI LA BAR BKAB MI MDZAD CING BRGYUD
'DABS SU,, LTE BA'I PADMOR RLUNG LNGA'I TI LA KA ZHES SOGS KYI
DGONGS DON GYI

NYAMS KHRID KYANG RNAL 'BYOR DBANG PHYUG YAR KLUNGS PA DAR KUN
MKHYEN MKHYEN BRTZE'I YI GE LA BLTOS DGOS PAS SA SKYA TSAD KYI
RNA BAR MA GRAGS PA YIN, CHAGS CAN PHO NYA'I LAM NI DING SANG
DNGOS SU MI MDZAD KYANG, ,'BRAS BU THOB PA'I SKABS LAS RGYAL
BLTOS DGOS TSUL

ZUR TZAM BSTAN NO,, DBANG PO RAB 'BRING LUS 'DIS MKHA' SPYOD
BGROD, ,THA MA BAR DOR DPA' BO MKHA' 'GROS BSU, ,CHOS MYUR 'DA'
KHA'I LAM GYIS SKAD CIG 'PHO, ,YANG THA SKYE BA BRGYUD NAS DNGOS
GRUB 'THOB, ,AA HO MA DANG MKHA' 'GRO'I

ZHAL GYI RLANGS, ,MNGAR PO 'THUL 'DI N'A RO TA BA NAS, ,SNYAN
BRGYUD TSAD MA BZHI LDAN 'DZIN NUS PA'I, ,MKHAS DANG GRUB PAR
BRGYUD KYI GZHAN DU MIN, ,'DI DON NYAMS SU BLANGS NA GNAS SKABS
DANG, ,MTHAR THUG DON CHEN 'GRUB PAR NGES

RNYAD KYANG, ,GAL CHUNG CHOS SU BYED PA BDAG 'DRA LA, ,SGYED BU
GSER DU SONG BA'I DBUL BO BZHIN, ,CHE 'DI BDE SDUG RE NGOGS RMI
LAM TZAM, ,'KHOR BA'I NGANG TSUL BSAMS NA SNYING RLUNG LDANG, ,DE
BAS CHOS BRGYAD ZING LONG RGYAB BSKYUR

NAS, ,GNYAN 'DUN SGRUB PA'I RUS PA SNYING LA BCUG ,MTSAN NYID KUN
LDAN RDO RJE'I SLOB DPON BSTEN, ,DBANG KHRAD ZAB MO'I GNANG LA
SGRO 'DOGS BCAD, ,CHAG MED BSKYED RDZOGS ZUNG 'JUG RNAL 'BYOR
GYIS, ,RNYED DKA'I DAL 'BYOR STONG BAR MA

@006A *, ,LOG TZAM, ,RANG GI DRAN PA GSO DANG SKAL MNYAM 'GAR,
,PHAN 'DOD LHAG PA'I BSAM PAS NYER DRANGS NAS, ,BKAD PA'I DGE
'DIS GSANG CHEN SLOB BSHAD KYI, ,BSTAN PA PHYOGS BCUR RGYAS PA'I
BKRA SHIS SHOG ,RJE BTZUN

N'A RO MKHA' SPYOD KYI RNAL 'BYOR BCU GCIG GI NYAMS LEN LA SGRO
'DOGS GCOD PA DANG SAMS 'DZIN ZUNG 'BREL DU GTONG TSUL MTHONG
GROL LDE MIG CES PA 'DI YANG RANG NYID KYI BRJED BYAR DU 'DRI
'DUN YOD PA'I STENG RIGS KUN BDAG PO MKHAN CHEN ZHA LU PA RIN
CHEN BSOD NAMS MCHOG GRUB

BSTAN PA'I RGYAL MTSAN DPAL BZANG POS BSTAN RGYUN LA PHAN PA 'DUG
TSUL GYI LEGS SO GNANG BAR BRTEN, KHYAB BDAG RDO RJE SEMS DPA'I
NGO BOR BZHUGS PA'I DPAL LDAN BLA MA RNAM GSUM (TSUR CHAN, BKA'
'GYUR BA, ZHA LU PA,) GYI BKA' DRIN LA BRTEN NAS CHOS TSUL 'DI LA
BLO MIG YANGS PA'I SLOB BSHAD PA ZA HOR

GYI BANDES LCAGS PHAG HOR ZLA GNYIS PA'I YAR TSES BCO LNGA'I NYIN
SBYAR BA'I YI GE BA NI RIG BYED BA NGAG DBANG NAM MKHA',, SARBA
MANGGA LAm,, ,,

@006B [BLANK PAGE]