*, ,BSANGS KYI CHO GA DNGOS GRUB KYI GZI 'OD 'BAR BA NGO MTSAR
RIN PO CHE'I PHRENG BA ZHES BYA BA BZHUGS,,

@001A #, ,NA MO GU RU MANYDZU GHO sh'A YA, BSANGS KYI CHO GA
DNGOS GRUB KYI GZI 'OD 'BAR BA NGO MTSAR RIN PO CHE'I PHRENG BA
ZHES BYA BA, DREGS LDAN KUN GYI RAL

PA'I ME TOG RTZER, ,ZHABS SEN 'CHAR GA'I 'OD RIS NGAL GSO ZHING,
,RIG SNGAGS 'CHANG SOGS MKHA' DBYINGS MDZES MA'I RGYAN, ,GRUB
DBANG PADMA 'BYUNG GNAS

RGYAL GYUR CIG ,DE NYID THUGS RJE CHEN PO'I ROL MTSO LAS, ,BLO
BZANG NGUR SMRIG DBU BA'I PHRENG 'DZIN CING, ,GRAGS PA'I SGRA
DBYANGS LHUNG LHUNG SGROG PA CAN, ,BDAG

BLO'I RTZI BCUD RGYAS PA'I DPAL DU SBYIN, ,SANGS RGYAS KUN GYI
YE SHES DBYAR SKYES TSOGS, ,'KHRIGS PA LAS 'ONGS RMAD BYUNG BDUD
RTZI'I CHAR, ,SKAL BZANG YID

@002A *, ,KYI GDUNG SEL BLA NA MED, ,LEGS BSHAD SPRIN DBYANGS
SGROG PA'I ZHABS BSTEN NAS, ,DRI MED RNAM DPYOD LAG PA'I SOR MO
YIS, ,SDEB LEGS TSIG GI

SRAD BU LA BRGYUS PA'I, ,RMAD BYUNG BSANGS CHOG RIN CHEN PHRENG
SPEL TE, ,BLO LDAN MGRIN PA'I RGYAN DU BDAG GIS DGOD, ,MDONGS
LDAN DAG GIS RNA BA LA, ,DBYAR SKYES KYI NI SGRA

DBYANGS BZHIN, ,BLO YI NOR LDAN SKYE BO'I NGOR, ,GANG 'DI BDUD
RTZI'I THIG LE'O, ,DE LA 'DIR MCHOG DANG THUN MONG GI DPAL LA
NYE BAR 'JUG PA'I THABS MKHAS BSGRUB PA'I

YAN LAG TU, BSANGS GTONG BAR 'DOD PA'I BLO LDAN RNAMS KYIS JI
LTAR BYA BA'I TSUL NI, DANG POR DRI ZHIM PO'I SPOS DANG TSOGS
GTOR DANG PHYE MAR SOGS PHYI NANG GI MCHOD

RDZAS CI 'BYOR PA DANG, RGYAS PAR SPRO NA SPYAN GZIGS DANG ROL
MO'I BYE BRAG SNA TSOGS BSHAMS TE, SKYABS 'GRO SEMS BSKYED TSAD
MED BZHI BSGOMS, RANG NYID GSANG BDE

@002B 'JIGS GSUM SOGS LHAG PA'I LHA'I RNAL 'BYOR DANG LDAN PAS,
BSANGS RDZAS PHYI NANG GI MCHOD GTOR SPYAN GZIGS SOGS, SNGAGS
DRUG DANG PHYAG RGYA DRUG GIS BYIN GYIS

BRLABS TE, ROL MO DBYANGS DANG BCAS PAS 'DI SKAD CES BRJOD,,
,,KYEE; LHUN GRUB BDE STONG NAM MKHA'I ROL PA LAS, ,SNA TSOGS
SGYU 'PHRUL DRA BA'I ZLOS GAR MKHAN, ,RAB

'BYAMS RGYAL BA'I DNGOS GYUR BLO BZANG GRAGS, ,TSAD MED THUGS
RJE'I DBANG GIS GNAS 'DIR GSHEGS, ,DKYIL 'KHOR 'KHOR LO BYE BA'I
BDAG NYID MCHOG ,KHYAB BDAG RDO RJE 'DZIN

PA NAS BZUNG STE, ,SANGS RGYAS KUN GYI YE SHES NGUR SMRIG GI
,ZOL LA NYER BRTEN RTZA BA'I BLA MA'I BAR, ,NGO MTSAR ZAB RGYAS
CHOS KYI BDUD RTZI'I RGYUN, ,DRI MED MGUR GYI BUM BZANG RIM

PA LAS, ,LEGS 'ONGS RTZA BRGYUD BLA MA LUS PA, ,TSAD MED THUGS
RJE'I DBANG GIS GNAS 'DIR GSHEGS, ,SNA TSOGS TSON DANG PHRAD
PA'I SHEL JI BZHIN, ,GDUL DBANG CIR

YANG 'CHAR BA'I MIG 'PHRUL MKHAN, ,RGYUD SDE CHEN PO BZHI DANG
YONGS 'BREL BA'I, ,YI DAM LHA TSOGS THAMS CAD GNAS 'DIR GSHEGS,
,SPROS KUN NYER BZHI 'GRO 'ONG KUN BRAL YANG

@003A *, ,CHU ZLA BZHIN DU CIR YANG 'CHAR BA GANG, ,DUS GSUM BDE
GSHEGS CHOS DANG TSOGS MCHOG BCAS, ,BDAG CAG MOS PA JI BZHIN
GNAS 'DIR GSHEGS, ,

DMIGS MED THUGS RJE CHEN PO'I GZHAN DBANG GIS, ,'PHRIN LAS RNAM
BZHI RIN CHEN DBANG GI RGYAL, ,DRAN PA'I MOD LA STZOL MDZAD GNAS
GSUM GYI, ,DPA' BO MKHA' 'GRO'I TSOGS

RNAMS 'DIR GSHEGS SHIG ,KYEE; CHOS KYI DBYINGS LAS 'ONGS PA'I
LHA, ,RAB KHROS DGRA BGEGS 'BYUNG PO'I GSHED, ,BSTAN PA BSRUNG
BA KUN GYI GTZO, ,LEGS LDAN NAG PO PHYAG

DRUG PA, ,MGON DE'I DGYES PA BSKYED PA'I YUM, ,'DOD KHAMS MA MO
KUN GYI GTZO, ,GTZO BO'I BKA' NYAN SDANG BA'I DGRAR, ,'JIGS CHEN
SROG DANG BRAL STER BA, ,ZHING SKYONG DZI NA

ME TRA DANG, ,tAKKI R'A DZA TRAKA SHAD DE, ,RE RE'ANG GSHIN RJE
LTAR KHROS PA'I, ,GNOD SBYIN GDUG PA'I 'KHOR GYIS BSKOR, ,DPA'
ZHING 'JIGS PA'I RNAM 'GYUR GYIS, ,BAR CHAD

BDUD TSOGS DGRA BGEGS KYI, ,SROG DANG LHAN CIG 'JOMS BYED PA'I,
,DAM CAN 'KHOR TSOGS RGYA MTSOR BCAS, ,DAM TSIG LDAN PA'I GNAS
'DI RU, ,'PHRIN LAS BSGRUB PHYIR

@003B GSHEGS SU GSOL,, KYEE; LHO PHYOGS RIM PA BDUN GYI 'OG
,LCAGS MKHAR BCU DRUG NANG SHED NA, ,DGE BA'I LAS CAN GZENGS
BSTOD CING, ,SDIG CAN CHAD PAS GCOD PAS NA, ,CHOS KYI RGYAL PO
ZHES BYAR

GRAGS, ,GSHIN RJE'I GSHED KYI BKA' SDOD DE, ,RGYAL BA GNYIS PA
TZONG KHA PA'I, ,BKA' BZHIN BSTAN PA BSRUNG BA PO, ,YUM MCHOG MA
MO TZ'A MUnd'I, ,BKA' NYAN PHRIN LAS BSGRUB PA'I GTZO, ,YA BA TI
DANG PHYA SANG

DANG, ,RMIG PA RAL PA TSAR DGU DANG, ,MIG DMAR TEL BA GLANG MGO
CAN, ,RGYAL BLON DED DPON PHO NYA'I TSUL, ,KUN KYANG GZHAN SROG
'PHROG BYED PA'I, ,PHO RGYUD GSHIN RJE MANG POS BSKOR, ,NYES MED

GLO BUR PHRAD PA YANG, ,BLTAS PA TZAM GYIS GSOD PAR BYED, ,NAD
BDAG MA MO KUN GYI GTZO, ,PHO NYA MO DANG ZHAGS PA MO, ,DAmshtRI
MA DANG DUS MTSAN MA, ,GSOD MA NAG MO NAM GRU SOGS, ,MIG DMAR
BSKAL

PA'I MER MTSUNGS SHING, ,MI BZAD DUS KYI 'THOR RLUNG LA, ,'KHU
LDAN NAD DANG DAL YAMS KYI, ,KHA RLANGS SDANG BA'I DGRA LA
'GYED, ,R'AKshA NAG MO SKYONGS BYED PA'I, ,MO RGYUD GSHIN RJE
MANG POS BSKOR, ,'CHI

BDAG LAS KYI GSHIN RJE'I TSOGS, ,MA THOGS GNAS 'DIR TSUR SPYON
CIG ,KYEE; KA DAG CHEN PO'I KLONG YANGS NAS, ,ZHING BCU'I GSHED
DU GYUR PA GANG, ,RDO RJE NAG PO PHYAG BZHI PA, ,YUM NI DMAR PO
TZANdI KA ,SPRUL PA YANG

@004A *, ,SPRUL PHO NYA'I TSOGS, ,LHA LAM 'GENGS PA LTAR SPYON
CIG ,KYEE; DPAL LDAN MGON PO BGEGS KYI DGRA, ,STOBS 'PHROG NAG
PO GDONG BZHI PA, ,THUGS RJES RGYAL BA SKYENGS BYED CING, ,KHROS
PAS

SRID GSUM THAL BAR RLOG ,BSIL BA'I TSAL DU BRAM ZE'I GZUGS,
,GCER MO 'JIGS RUNG SKRA 'DZINGS PA'I, ,YUM BZHI BSHAN PA SDE
LNGA DANG, ,GRI THOGS BSHAN PA NYER GCIG SOGS, ,BSTAN DGRA YONGS

KYI SROG DBUGS RNAMS, ,SKAD CIG GIS 'GAM PHO NYAS GANG, ,RDZU
'PHRUL DBANG GIS GNAS 'DIR SPYON,, KYEE; RNAM SNANG THUGS RJE'I
RANG GZUGS GANG, ,MAH'A K'A LA GAnd'I 'CHANG, ,RAL GCIG GSANG

BA'I DGYES PA BSKYED, ,PU tA LCAM SRING LA SOGS PA, ,RNAM MANG
'KHOR TSOGS RGYA MTSOR BCAS, ,DAM TSIG LDAN PA'I GNAS 'DIR
SPYON,, KYEE; DUS GSUM RGYAL BA BSKYED PA'I YUM, ,BDAG CAG DAM

TSIG LDAN PA'I SRING, ,MI MTHUN BAR CHAD BZLOG PA'I GNYEN, ,DMAG
DANG ZOR GYI LAS DGYES PA, ,DUS BZHI'I DBYE BAS CIR YANG STON,
,YAKshA NAG MO DRE'U ZHON NAS, ,CHO 'PHRUL YONGS KYI SNA 'DREN
MA, ,MO RGYUD

BSRUNG MA'I TSOGS DANG BCAS, ,'PHRIN LAS BSGRUB PHYIR DA TSUR
SPYON,, KYEE; MA YENGS BSTAN PA'I BYA RA MKHAN, ,MA MO CHEN MO
DUS MTSAN MA, ,GSOD BYED 'PHEN BYED 'GUGS BYED MA, ,'CHING BYED
SDOM

@004B BYED MYOS BYED SOGS, ,'KHOR BCAS SPYAN 'DREN GNAS 'DIR
SPYON,, KYEE; MKHA' SPYOD DPA' MO GDUL BYA'I DBANG, ,SGYU MA'I
RAKA MO LTAR BRDZU BA, ,DPAL LDAN RDO RJE RAB BRTAN MA, ,AORYAN
YUL GYI MKHA'

'GRO'I GTZO, ,RDO RJE GA-YU YI SGRON MA STE, ,RDO RJE SNA YON
MAR YANG GRAGS, ,BKA' NYAN DANG BCAS 'BOD KYIS SPYON, ,GZHAN
YANG DPAL GYI LHA MO DANG, ,DPAL LDAN RDO RJE DUD GSOL MA,
,BZHIN MDZES 'DZUM BAG

'GYING LDAN ZHING, ,DKAR PHYOGS SKYONG BA KUN GYI GNYEN, ,JO MO
TSE RING MCHED LNGA DANG, ,BSTAN MA BCU GNYIS LA SOGS PA, ,RANG
RANG 'KHOR DANG BCAS TE SPYON,, KYEE; MTSO LAS SKYES PA'I RDO
RJE DNGOS, ,D'I PAm KA

RA'I BSTAN BSRUNG MCHOG ,CHOS SKYONG BZHI SBRAG 'KHOR BCAS DANG,
,MA BSGRUBS PAR YANG BDE GSHEGS KYI, ,KHRIMS DANG LDAN PA'I 'DOD
PA 'JO, ,RNAM MANG THOS SRAS NOR MANG PO, ,DZAMBHA LA DANG NOR
BZANG

DANG; ;GANG BA BZANG PO LA SOGS PA'I, ,RTA BDAG BRGYAD KYIS
YONGS SU BSKOR, ,GZHAN YANG NOR RGYUN LHA MO DANG, ,AA PA RA NI
TZITTA SOGS, ,RNAM MANG 'DOD DGU'I CHAR 'BEBS PA'I, ,GNOD SBYIN
NOR LHA'I

TSOGS RNAMS SPYON,, KYEE; NYI MA BYANG SHAR PHA GI NA, ,MA RU
TZE YI DUR KHROD DBUS, ,RNAL 'BYOR YONGS KYI DGRA LHA NI, ,GNOD
SBYIN ZANGS KYI BEG TZE CAN, ,DGRA BO'I GLO SNYING ZA ZHING
RGYUG ,YUM MCHOG SRING MO

@005A *, ,GDONG DMAR MA, ,'JIGS RUNG DRED MO MI ZAN ZHON, ,LAS
KYI BSHAN PA SROG BDAG DMAR, ,CE SPYANG ZHON NAS STONG GSUM
MYUL, ,DGRA BO'I SHA RUS CHEM CHEM DU, ,ZA BYED BSHAN

PA'I TSOGS DANG BCAS, ,MGRON DU 'BOD KYIS 'DIR GSHEGS SHIG
,GZHAN YANG BSTAN PA'I BYA RA MKHAN, ,PHYOGS SKYONG BCU DANG
RGYAL CHEN BZHI, ,RGYU SKAR NYI SHU RTZA BRGYAD DANG, ,LHA DANG
KLU DANG

GZA' CHEN PO, ,BRGYAD BRGYAD SO SO'I 'KHOR GYIS BSKOR, ,DED DPON
DGU YI TSOGS BCAS 'DUS,, KYEE; SLOB DPON PADMA 'BYUNG GNAS BKA',
,ZLA TSES RAL PA'I RTZER 'DZIN PA, ,LHA CHEN RGYAL PO BI HA RA,,

RNAM SPRUL SKU LNGA YUM BCAS DANG, ,BKA' YI BYA RA BA LA SOGS,
,KHYAD PAR SROG BDAG YANG LE WER, ,GTZUG LAG YONGS KYI BSRUNG MA
STE, ,MA YENGS BSTAN PA'I BYA RA MKHAN, ,SDE BRGYAD DMAG DPUNG

BCAS PA GSHEGS, ,LHA SRIN YONGS KYI DMAG DPON NI, ,DRANG SRONG
CHEN PO R'A HU LA, ,GDONG MO BZHI DANG GZA' CHEN BRGYAD, ,GNAM
LCAGS THOG SER MDA' 'PHEN PA, ,'KHOR BCAS 'BOD KYIS MYUR

DU GSHEGS, ,GZHAN YANG RDO RJE LEGS PA NI, ,SUM BRGYA DRUG CU
MCHED BCAS DANG, ,MIG STONG LDAN PA BYIN ZA'I LHA, ,MTSUN GYI
LHA DANG R'AKshA'I RGYAL, ,CHU DANG NOR DANG RLUNG GI BDAG ,DPAL
MGRIN NYI ZLA

@005B SNGON GYI LHA, ,SA YI LHA MO BSTAN MA DANG, ,SA 'DZIN LAG
PA CHEN PO SOGS, ,'JIG RTEN 'DAS DANG MA 'DAS PA'I, ,MGRON DU
'OS PA CI MCHIS PA, ,BRAN GA-YOG DANG BCAS SPYAN 'DREN GYIS,
,MCHOD PA'I

GNAS 'DIR MYUR DU SBYON,, KYEE; BYE BA PHRAG BRGYA'I STONG GSUM
NA, ,SNANG ZHING SRID PA'I LHA 'DRE'I TSOGS, ,JI SNYED MCHIS PA
THAMS CAD DANG, ,KHYAD PAR BDAG CAG 'KHOR BCAS LA, ,SDANG ZHING
SDUG PA'I SEMS

'CHANG BA, ,THAMS CAD KYANG NI 'BOD KYIS SPYON,, SRID PA CHAGS
PA'I LHA DGU DANG, ,RJE YI MGUR LHA BCU GSUM DANG, ,SROG LHA DE
NI BCU GNYIS SOGS, ,SNANG SRID LHA SRIN THAMS CAD DANG, ,YUL
CHEN

NYI SHU RTZA BZHI DANG, ,DUR KHROD CHEN PO BRGYAD DANG NI, ,LHA
LDAN BSAM YAS LHUN GYIS GRUB, ,DGE LDAN RNAM PAR RGYAL BA'I
GLING, ,DPAL GYI RA BSGRENG LA SOGS PA, ,CHOS GZHI GDAN SA SGRUB
GNAS

SOGS, ,BSRUNG ZHING SKYONG BA'I LHA RNAMS DANG, ,KHYAD PAR YUL
KHAMS 'DI NYID KYI, ,YUL BDAG GZHI BDAG GNAS BDAG DANG, ,GRONG
BDAG PHO LHA DGRA LHA DANG, ,MO LHA ZHANG LHA SLOB DPON NI, ,RIM
PAR

BRGYUD PA'I LHA BSRUNG SOGS, ,MGON DANG DPUNG GNYEN GROGS MDZAD
PA, ,MA LUS THAMS CAD 'DIR GSHEGS SHIG ,THOG MA MED PA'I 'KHOR
BA NAS, ,LAN CHAGS SHA KHON BU LON SOGS, ,DON DU
@006A *, ,GNYER BA GANG YIN PA, ,THAMS CAD KYANG NI 'DIR 'DUS
SHIG ,'DIR MANG SMOS PA CI ZHIG DGOS, ,SRID PA'I RTZE MO NAS
BZUNG STE, ,DMYAL KHAMS BCO BRGYAD PAR GNAS PA'I, ,SEMS

DANG LDAN PA MA LUS PA, ,MCHOD PA'I GNAS 'DIR SPYON GSOL GYIS,
,THOGS PA MED PAR GSHEGS SU GSOL, ,KYEE, MDUN GYI NAM MKHAR 'DAB
STONG YANGS PA'I STENG, ,SENG KHRI PAD ZLA NYI MA'I

DKYIL 'KHOR LA, ,DUS GSUM SANGS RGYAS PADMA THOD PHRENG STZAL,
,MGON DE'I THUGS RJE'I SPRUL PA MAR ME MDZAD, ,YANG SPRUL BLO
BZANG RGYAL BA GNYIS PA'I ZHABS, ,DBYER MED BLA MA YI DAM KUN
'DUS

PA, ,GA-YAS NA DPA' BO'I BRO BRDUNG CHEM SE CHEM, ,GA-YON NA
DPA' MO'I GLU LEN KYU RU RU, ,BGRANG YAS RIG 'DZIN RTZA BRGYUD
BLA MAS BSKOR, ,YI DAM LHA TSOGS DNGOS GRUB CHAR 'BEBS SHING, ,

BKA' SDOD BSRUNG MA'I TSOGS KYIS BAR CHOD BSRUNG, ,SNA TSOGS
MCHOD PA'I SPRIN GYIS MKHA' LAM KHYAB, ,TSON BRGYA'I RI MO BKRA
BA'I GUR KHYIM DBUS, ,ZHABS SEN 'OD CHAGS BRTAN PAR BZHUGS

SU GSOL, ,KYEE, SNGON GYI DUS SU GYUR PA NA, ,RIG 'DZIN PADMA
'BYUNG GNAS TE, ,DE NAS DPAL LDAN MAR ME MDZAD, ,DENG SANG DUS
KYI THA MA LA, ,BLO BZANG RGYAL BA KUN GYI YAB, ,SNA TSOGS SPRUL
PA'I

@006B ZLOS GAR GYIS, ,MKHAS DANG GRUB PA'I RNAM PAR ROL, ,BYIN
RLABS DNGOS GRUB PHRIN LAS KYI, ,PHAN BDE RIN CHEN 'BYUNG BA'I
GNAS, ,BLA MA YI DAM CHOS SKYONG SOGS, ,PHYAG 'OS KUN LA LAN
BRGYAR

'DUD, ,KYEE, BDE STONG NAM MKHA'I GLONG YANGS NAS, ,NGO MTSAR
MCHOD PA'I SPRIN SPROS TE, ,'KHOR DANG BCAS LA 'BUL BA NI, ,RIN
CHEN 'OD 'BAR SNOD YANGS SU, ,DAG BYED BDUD RTZI RGYA MTSOR
BSKYIL, ,PADMA

AUTPAL KU MUD SOGS, ,MKHA' LAM KHYAB PAR KUN TU LDING, ,BEd'UR
SNGON PO'I CHU 'DZIN BZHIN, ,DRI ZHIM DUD PA'I SPRIN PHUNG
'KHRIGS, ,MUN SEL GDUNG BA ZHI BYED PA'I, ,MAR ME'I PHRENG BA
TSAR DU DNGAR, ,

PHYOGS KYI 'KHOR LO KUN 'GENGS PA'I, ,DRIS BSGOS CHU GTER RLABS
PHRENG 'THOR, ,RO BRGYA'I ZIL DNGAR BCUD CHAGS PA, ,BZA' DANG
BCA' BA LHUN POR SPUNGS, ,'BRAS CHANG RGUN 'BRUM CHANG LA SOGS,
,

GSER SKYEMS BTUNG BA RGYA MTSOR 'GRAN, ,SNA TSOGS ROL MO'I SGRA
SKAD DANG, ,GDANGS SNYAN GLU DBYANGS 'BRUG LTAR LDIR, ,GZUGS
SGRA DRI RO REG LDAN PA, ,MDZES PA'I BU MOS PHYOGS KUN KHYAB, ,

KYEE, YANGS PA'I NOR 'DZIN LHA GNAS DANG PO LA, ,GANG GI MTHU
YIS 'DOD DGUR DBANG BYED PA'I, ,MI DBANG LA 'OS MDZES PA'I RIN
CHEN BDUN, ,STONG GSUM KHYON KUN YONGS SU BKANG STE 'BUL, ,

@007A *, ,LAG PA'I PADMOR BKRA SHIS RDZAS RTAGS KYI, ,BUNG BA
GZHON NU'I 'PHUR LDING GIS RTZEN PA'I, ,'JAM GNYEN 'KHRIL CHAGS
'JO SGEG RNAM 'GYUR CAN, ,YID 'PHROG LHA MOS ZHING KUN BKANG

STE 'BUL, ,RMA BYA'I MGRIN PA'I SPU LTAR YID 'ONG BA'I, ,MDZES
PA'I RTA MCHOG DRE'U RKYANG SER DANG, ,SPRIN GYI SHUGS 'CHANG MA
HE DKAR NAG SOGS, ,STONG GSUM MYUL BYED BZHON PA'I TSOGS KYANG
'BUL,,

AINDRA N'I LA'I RI BO LTAR BRJID PA'I, ,GA-YAG ROG ZHOL CHEN
DRAG PO'I NGAR SGRA SGROG ,MTSAMS SPRIN MDZES PA LA 'KHU LHA
RDZAS KYI, ,COD PAN BZHAD LDAN LUG NAG SPRIN LTAR GTIBS, ,'DAB
GNYIS BSKYOD

PA'I GAR GYIS RNAM ROL BA, ,YID 'ONG BYA TSOGS DAM NYAMS GLAD LA
LDING, ,SA GSUM GRUM BYED 'JIGS PA'I NGA RO CAN, ,KHYI NAG
SNYING DKAR DOM LTAR 'PHYO ZHING RGYUG ,PHA ROL GA-YUL LAS RGYAL
BYED GO KHRAB

DANG, ,MI BZAD RNO NGAR LDAN PA'I MTSON CHA DANG, ,MDZES PA'I BA
DAN PHYOGS BCUR GA-YO BA YI, ,RU MTSON 'PHYAR DAR NAM MKHA'I
KHYON KUN GANG, ,BAR SNANG RGYAN GYUR LHA RDZAS BLA BRE DANG,
,BRGYA BYIN GZHU LTAR BKRA BA'I

RGYAL MTSAN SOGS, ,PHYI NANG DAM RDZAS SPYAN GZIGS SNA TSOGS PA,
,DGYES PA BSKYED PHYIR 'KHOR DANG BCAS LA 'BUL,, KYEE, SANGS
RGYAS RNAMS KYIS GRANGS MED BSKAL PA RU, ,SROG GI PHYIR YANG
BRDZUN GYI TSIG

@007B SPANGS PA'I, ,BDEN GSUNG BDEN DES BSANGS DANG GSER SKYEMS
SOGS, ,MGRON RNAMS TSIM BYED 'DOD DGU'I RGYA MTSOR GYUR,, KYEE,
THABS DANG SHES RAB YE SHES MER, ,SGRIB GNYIS BSANGS RDZAS
BSREGS PA LAS, ,

LHAN CIG SKYES DGA'I DUD SPRIN GYIS, ,MA DAG DRI MA BSANG PHYIR
DU, ,SPYAN SOGS LNGA YI RANG BZHIN NYID, ,'BYUNG BA LNGA YI
DVANGS MA LAS, ,'CHI MED BDUD RTZI'I DPAL RAB STER, ,DRI ZHIM
SMAN GYI DNGOS GYUR PA, ,RTZI SHING NAGS

TSAL SNA TSOGS 'KHRUNGS, ,KHA DOG DRI RO MTHA' YAS KYIS, ,NAD
RIGS BZHI BRGYA RTZA BZHI SEL, ,GSER ZHUN 'KHYIL 'DRA'I ME LCE
YIS, ,GTI MUG MUN PA'I TSOGS KUN 'JOMS, ,DUD SPRIN 'CHI MED LAM
CHAGS PAS, ,

SDUG BSNGAL GSUM GYI TSA GDUNG SKYOB,, KYEE, SH'AKA THUB BSTAN
PA'I SNYIGS MA LA, ,MI RNAMS TSE THUNG LONGS SPYOD DMAN, ,RAB
BYUNG PHAL CHER KHRIMS LAS GA-YEL, ,SNGAGS 'CHANG PHAL CHER DAM
TSIG BRAL, ,GSANG SNGAGS

BON LTAR GYER BA'I DUS, ,DE TSE SRID PA'I MA MO KHROS, ,MA MO
KHROS PA'I KHA RLANGS KYIS, ,'DZAM GLING YANGS PA'I LHO PHYOGS
SU, ,MKHA' LA NAD SPRIN SNA TSOGS CHAGS, ,NAD DANG DAL YAMS CHAR
LTAR 'BEBS, ,LHA 'DRE MI

GSUM THAMS CAD DANG, ,YUL LHA GZHI BDAG TSOGS RNAMS KYANG, ,KHON
'DZIN PHRAG DOG SEMS 'CHANG BAS, ,SAD SER THAN PA MU GE SOGS,
,MI 'DOD SNA TSOGS RKYEN DANG SPROD, ,THA MAL SKYE BO PHAL CHER
YANG, ,DAM

@008A *, ,PAS SMAD PA'I LAS SPYAD PAS, ,DKAR PHYOGS SKYONG BA
RNAMS KYANG GA-YEL, ,DE 'DRA'I DUS KYI THA MA LA, ,RIG 'DZIN
GRUB PA KUN GYI GTZO, ,SLOB DPON PADMA 'BYUNG GNAS KYI, ,THUGS
RJE'I RGYA MTSO CHER

GA-YOS TE, ,BSANGS CHOG BSAM 'PHEL AINDRA N'I LA, ,MNGON PHYUNG
RGYAL MTSAN RTZER MCHOD PAS, ,PHUN TSOGS 'DOD DGU'I GRU CHAR
PHAB, ,SKAL BA NGAN PA PHAL CHER BSAL, ,ZHI RGYAS DBANG DANG
MNGON SPYOD KYI, ,'PHRIN

LAS LHUN GYIS GRUB PAR MDZAD, ,DE'I PHYIR BDAG CAG 'KHOR BCAS
KYANG, ,SLOB DPON CHEN PO'I RJES 'BRANGS NAS, ,SRID DANG ZHI
BA'I MGRON RNAMS LA, ,DE RING BSANGS KYI MCHOD PA 'BUL,, KYEE,
DE RING NAM MKHA'I

SKAR MA BZANG, ,SA LA NYI MA'I 'OD ZER RNO, ,BAR DU DRI BZHON
NGAD 'JAM ZHING, ,DUS DANG TSES GRANGS KUN TU SHIS,, KYEE, RGYAL
BA'I SMON LAM GYIS BSGRUBS PA'I, ,BYANG CHUB SHING GI DUD PAS
BSANGS, ,GSER LOS MDZES

PA'I RTAG PAS BSANGS, ,ZANGS LOS MDZES PA'I SU LUS BSANGS, ,DUNG
LOS MDZES PA'I BA LUS BSANGS, ,MA LA YA SKYES DUD PAS BSANGS,
,AA KAR DZ'A TI'I DUD PAS BSANGS, ,SPOS DKAR GUR KUM DUD PAS

BSANGS, ,DRI ZHIM SI LA'I DUD PAS BSANGS, ,RGYA SPOS BSREGS PA'I
DUD PAS BSANGS, ,RMAD BYUNG SPOS SNA BRGYA PHRAG TSOGS, ,BSREGS
PA'I DRI ZHIM DUD PAS BSANGS, ,SNYING PO DRUG GI DUD PAS BSANGS,
,SPANG

@008B SPOS GLA RTZI PHUR MO DANG, ,PHYE MAR ZAS SNA'I DUD PAS
BSANGS, ,KYEE, DUS GSUM BDE GSHEGS KUN GYI DNGOS, ,CHOS PHUNG
BRGYAD KHRI 'BYUNG BA'I GNAS, ,'PHAGS PA'I DGE 'DUN KUN GYI
GTZO, ,DRIN CAN RTZA BA'I BLA

MA BSANGS, ,KYEE, RDO RJE 'CHANG DBANG DPYID KYI DGA' BA'I TSAL,
,'JAM DBYANGS MKHYEN PA'I 'DAB STONG KHYON YANGS SHING, ,BLO
BZANG RGYAL BA GNYIS PA'I ME TOG BKRA, ,DGE LEGS ZE'U 'BRU DKAR
PO'I SO PHRENG

RGOD, ,CHOS KYI RGYAL MTSAN SBRANG RTZI'I BCUD CHAGS SHING,
,CHOS KYI RDO RJE BUNG BA'I GLU DBYANGS KYIS, ,BLO BZANG DON
GNYIS MCHOG GI DGA' STON GRUB, ,THAMS CAD MKHYEN PA'I DRI BSUNG
'BUM 'PHRO ZHING, ,SANGS

RGYAS YE SHES 'BRAS BUS MNGON PAR BRJID, ,RTZA BA'I BLA MA'I RIN
CHEN RGYAN MDZES PA, ,RTZA BRGYUD BLA MA YONGS 'DU'I DBANG PO
BSANGS,, KYEE, L'A LI TA LA SOGS PA YI, ,'JIGS BYED BRGYUD PA'I
BLA MA BSANGS, ,

AINDRA BH'U TI LA SOGS PA'I, ,GSANG 'DUS BRGYUD PA'I BLA MA
BSANGS, ,KUN TU DGE LA SOGS PA YI, ,BDE MCHOG BRGYUD PA'I BLA MA
BSANGS, ,BI R'U PA LA SOGS PA YI, ,KYEE RDOR BRGYUD PA'I BLA MA
BSANGS, ,ZLA BA BZANG

PO LA SOGS PA'I, ,DUS 'KHOR BRGYUD PA'I BLA MA BSANGS, ,BLO GROS
RIN CHEN LA SOGS PA'I, ,MKHA' 'GRO PHA BRGYUD BLA MA BSANGS,
,MDA' BSNUN RI KHROD ZHABS LA SOGS, ,MKHA' 'GRO MA BRGYUD BLA MA
BSANGS, ,

@009A *, ,KUN DGA' SNYING PO LA SOGS PA'I, ,YO GA BRGYUD PA'I
BLA MA BSANGS, ,SANGS RGYAS GSANG BA LA SOGS PA'I, ,SPYOD PA
BRGYUD PA'I BLA MA BSANGS, ,TZANDRA GOO MI LA SOGS PA'I, ,BYA BA
BRGYUD PA'I

BLA MA BSANGS, ,GSANGS SNGAGS NUS PA MNGON GYUR PA'I, ,'PHAGS
YUL GRUB THOB BRGYAD CU BSANGS, ,KYEE, KLU SGRUB SNYING PO LA
SOGS PA'I, ,ZAB MO LTA BRGYUD BLA MA BSANGS, ,'PHAGS PA THOGS
MED LA SOGS PA'I, ,

RGYA CHEN SPYOD BRGYUD BLA MA BSANGS, ,SH'ANTA DE BA LA SOGS
PA'I, ,BLO SBYONG BRGYUD PA'I BLA MA BSANGS, ,NYE BAR 'KHOR LA
SOGS PA YI, ,SO THAR BRGYUD PA'I BLA MA BSANGS, ,'DZAM GLING
MDZES PAR BYED PA'I RGYAN, ,DRUG

LDAN MCHOG GNYIS BCAS PA BSANGS, ,KYEE, SDOM BRTZON DAM PA ZHI
BA 'TSO, ,RIG 'DZIN PADMA SAMBHA WA, ,BLO GSAL PADMA'I NGANG
TSUL SOGS, ,'PHAGS YUL MKHAS PA'I DED DPON TSOGS, ,SNYING STOBS
CHEN POS

BYANG PHYOGS 'DIR, ,ZHABS RDUL REG PA THAMS CAD BSANGS, ,JO BO
RIN CHEN BZANG PO SOGS, ,SGRA BSGYUR DAM PA THAMS CAD BSANGS,
,BSTAN PA'I ME RO GSO BA LA, ,THA MAL RGYAL BA'I MDZAD PA CAN,
,BLA CHEN SHES RAB

'BAR LA SOGS, ,SNGON GYI 'DUL 'DZIN THAMS CAD BSANGS, ,MAR ME
MDZAD DPAL RGYAL BA 'BROM, ,SKU MCHED GSUM PO LA SOGS PA'I, ,RIN
CHEN PHRENG BA LTA BU YI, ,BKA' GDAMS BRGYUD PA'I BLA MA BSANGS,
,

@009B KYEE, RGYAL BA KUN DNGOS TZONG KHA PA, ,RGYAL TSAB MA PHAM
GNYIS PA'I ZHABS, ,MKHAS GRUB DAM PA DGE LEGS DPAL, ,RGYAL BA
SRAS DANG BCAS PA BSANGS, ,GRUB MCHOG 'JAM DPAL RGYA MTSO SOGS,
,DAG PA'I SRAS NI NOR GYI

LHA, ,'JAM DBYANGS BDUN RGYUD LA SOGS PA, ,MKHAS GRUB BLA MA
THAMS CAD BSANGS, ,BSTAN PA'I BDAG PO DGE 'DUN GRUB, ,'BROM STON
DGE 'DUN RGYA MTSO'I DPAL, ,BSOD NAMS RGYA MTSO THAMS CAD
MKHYEN, ,SPRUL SKU

RIM PAR BYON RNAMS BSANGS, ,RJE BTZUN SHES RAB SENG GE DANG,
,YON TAN KUN GYI RGYA MTSO DANG, ,SNGAGS 'CHANG BZANG PO BKRA
SHIS SOGS, ,DGE LDAN RIG SNGAGS 'CHANG RNAMS BSANGS, ,SEMS DPA'
CHEN PO KUN DGA'

BZANG, ,NAM MKHA' DPAL DANG RA SGRENG BA, ,BLO GROS RGYAL MTSAN
LA SOGS PA, ,BLO BZANG RGYAL BA'I SRAS RNAMS BSANGS, ,GRAGS PA
RGYAL MTSAN BLO GROS SBAS, ,TSUL KHRIMS YE SHES 'JAM PA'I
DBYANGS, ,KUN DGA'

BDE LEGS LA SOGS PA'I, ,'DUL 'DZIN DAM PA THAMS CAD BSANGS,
,GRUB MCHOG DHARMA BADZRA'I ZHABS, ,SKU GSUM MNGON GYUR DBEN SA
PA, ,MKHAS GRUB SANGS RGYAS YE SHES SOGS, ,MKHAS SHING GRUB PA
BRNYES

RNAMS BSANGS, ,MDOR NA BKA' DRIN GSUM LDAN PA'I, ,RTZA BA'I BLA
MA NAS BZUNG STE, ,RDO RJE 'DZIN LA REG BAR GYI, ,RTZA BRGYUD
BLA MA THAMS CAD BSANGS, ,KYEE, BEE RO TZA NA LA SOGS PA'I,
,RNYING MA BRGYUD PA'I BLA MA BSANGS, ,

@010A *, ,GA YA DHA RA LA SOGS PA'I, ,LAM 'BRAS BRGYUD PA'I BLA
MA BSANGS, ,SGRA BSGYUR MAR PA LOTZTSA SOGS, ,BKA' RGYUD BLA MA
THAMS CAD BSANGS, ,GRUB MCHOG KHYUNG PO RNAL 'BYOR SOGS, ,SHANGS

PA BKA' RGYUD BLA MA BSANGS, ,KHA BA CAN GYI BSTAN PA'I SGRON,
,KUN DGA' RGYAL MTSAN RNGOG LO DANG, ,BU STON GZHON NU BSOD NAMS
SOGS, ,GANGS CAN MKHAS GRUB THAMS CAD BSANGS, ,PAD DKAR 'DZIN

SOGS THA MAL NGOR, ,RGYAL PO'I TSUL GYIS CHOS SKYONG BA, ,SRONG
BTZAN SGAM PO LA SOGS PA'I, ,CHOS RGYAL BLON 'BANGS BCAS PA
BSANGS, ,KYEE, LHAN CIG SKYES DGA'I ROL MTSO LAS, ,DKYIL 'KHOR
'KHOR

LO'I CHU RLUNG 'BUM, ,SPRO ZHING BSDU BA'I GNAS GYUR PA, ,KHYAB
BDAG RDO RJE 'CHANG CHEN BSANGS, ,DPAL CHEN RDO RJE 'JIGS BYED
SOGS, ,GSHIN RJE'I GSHED KYI LHA TSOGS BSANGS, ,MI BSKYOD RDO
RJE LA SOGS PA'I, ,

GSANG BA 'DUS PA'I LHA TSOGS BSANGS, ,HE RU KA PA LA SOGS PA'I,
,'KHOR LO SDOM PA'I LHA TSOGS BSANGS, ,DPAL LDAN DGYES PA RDO
RJE SOGS, ,KYEE RDO RJE'I LHA TSOGS BSANGS, ,BCOM LDAN RDO RJE
SHUGS

LA SOGS, ,DUS KYI 'KHOR LO'I LHA TSOGS BSANGS, ,GZHAN YANG RDO
RJE GDAN BZHI DANG, ,'KHOR CHEN MAH'A MA YA SOGS, ,BLA MED LHA
TSOGS THAMS CAD BSANGS, ,RDOR DBYINGS KUN RIG RTZE MO SOGS,
,RNAL

@010B 'BYOR RGYUD KYI LHA TSOGS BSANGS, ,SNAM SNANG MNGON BYANG
LA SOGS PA'I, ,SPYOD PA'I RGYUD KYI LHA TSOGS BSANGS, ,TSE MTHA'
YAS PA RNAM RGYAL SOGS, ,BYA BA'I RGYUD KYI LHA TSOGS BSANGS,
,SGRUB PA CHEN PO BKA' BRGYUD

SOGS, ,SKYON MED RNYING MA'I LHA TSOGS BSANGS, ,BRTZON 'GRUS
DRAG PO'I TSA ZER GYIS, ,TSOGS GNYIS PADMO'I TSAL BSKYED PAS,
,SKU GSUM ZE'U 'BRU RGOD PA CAN, ,KUN MKHYEN NYI MA'I GNYEN LA
SOGS, ,SGRIB GNYIS BRAL BA

CHOS KYI SKU, ,MTSAN DPE BZANG PO'I RGYAN 'DZIN PA, ,DUS GSUM
PHYOGS BCUR 'TSO SKYONG BA'I, ,BDE BAR GSHEGS PA THAMS CAD
BSANGS, ,RGYAL TSAB 'GRO BA YONGS KYI MGON, ,BYAMS MGON RJE
BTZUN MKHYEN PA'I GTER, ,PHYAG

NA PAD MA GSANG 'DZIN SOGS, ,BYANG CHUB SEMS DPA' THAMS CAD
BSANGS, ,DPAL STUG YE SHES SGYU MA'I GAR, ,NGUR SMRIG GZUGS KYI
RNAM ROL CAN, ,'PHAGS PA'I GNAS BRTAN BCU DRUG SOGS, ,DGRA BCOM
'KHOR

DANG BCAS PA BSANGS, ,RTEN CING 'BREL 'BYUNG LAM BZANG LA,
,BRTEN NAS CHOS KUN NGO BO NYID, ,RTOGS PA 'BRING TZAM BRNYES PA
YI, ,RANG SANGS RGYAS KYI TSOGS RNAMS BSANGS, ,KYEE, SNYING
RJE'I ZHAGS PAS DAM

BCINGS KYANG, ,GZHAN NGOR KHRO CHAGS CI YANG STON, ,KHAntA KA
P'A LA DANG NI, ,RAB TU GTUM MO LA SOGS PA, ,YUL CHEN SUM CU
RTZA GNYIS DANG, ,NYI SHU RTZA BZHI'I GNAS MCHOG DANG, ,DUR
KHROD BRGYAD LA DBANG BSGYUR
@011A *, ,BA'I; ;DPA' BO RNAL 'BYOR MA RNAMS BSANGS,, KYEE; MGON
PO KUN GYI GNAS GYUR CING, ,DRAN PA TZAM GYIS BAR CHAD SEL,
,BSAMS PA KUN GYI 'BRAS STER BA'I, ,LHA CHEN MGON PO YAB YUM
DANG, ,

YUM BZHI BSHAN PA GNOD SBYIN BZHI, ,BKA' NYAN BZHI DANG PHYOGS
SKYONG BCU, ,LHA CHEN BRGYAD DANG GZA' CHEN BRGYAD, ,RGYU SKAR
NYER BRGYAD DED DPON DGU, ,'JIGS RUNG KHA GDANGS MCHE BA GTZIGS,
,DGRA SHA LA RNGAMS

KHRAG 'THUNG ZHING, ,KHRO GTUM SNYING RJE DANG BRAL BA'I, ,DAM
CAN RGYA MTSO'I DMAG TSOGS BSANGS, ,KYEE; GSOD BYED LAS KYI
GSHIN RJE DANG, ,YUM MCHOG MA MO TZ'A MUnd'I, ,SROG GCOD LAS KYI
GSHIN RJE BRGYAD, ,'CHI

BDAG PHO NYA MO LA SOGS, ,DGRA RGYUD RTZAD NAS GCOD BYED PA'I,
,DAM CAN DPUNG TSOGS BCAS PA BSANGS, KYEE; MAH'A K'A LA PHYAG
BZHI PA, ,YUM NI SRIN MO TZAndI KA, BYA ROG KHROS PA'I GDONG CAN
GSUM, ,THUGS KYI

SPRUL PA BDE CHEN 'DZIN, ,BKA' SDOD SENG GE KHROS PA'I GDONG,
,MA MO SDE BRGYAD BCAS PA BSANGS, ,KYEE; STOBS 'PHROG NAG PO
GDONG BZHI PA, ,'JIGS RUNG YUM BZHI BSHAN PA LNGA, ,SROG GCOD
GRI THOGS NYI SHU GCIG ,

DMAG DPON RNAM GSUM LA SOGS PA, ,DREGS PA SDE BRGYAD BCAS PA
BSANGS, ,KYEE; MAH'A K'A LA GAnd'I 'CHANG, ,LHA BRGYAD RNO BA'I
RAL GRI LTAR, ,GNOD BYED 'BYUNG PO'I SROG GCOD PA'I, ,GTZANG
RIGS MGON POR BCA

@011B PA BSANGS, ,KYEE; KHRAG ZHAG 'KHRUG PA'I DUR KHROD DBUS,
,KENG RUS DRAG TU KHROS PA'I GZUGS, ,DUR KHROD BDAG PO YAB YUM
DANG, ,BZHI SBRAG NAGS KYI DPA' BO LA, ,ZHON PA CHUNG MA GA-YOG
BCAS BSANGS, ,KYEE; MI

BZAD NAG MO DRE'U ZHON MA, ,MA YENGS BSTAN PA'I BYA RA MKHAN,
,DMAG ZOR RDO RJE GA-YU SGRON MA, ,DUS MTSAN 'OD CHEN 'BAR MA
DANG, ,DUNG SKYONG RGYAL MO DUNG SOL MA, ,RANG BYUNG NAM MKHA'I
GOS CAN SOGS, ,JO MO

TSE RING MCHED LNGA DANG, ,BZHI GSUM BCU GNYIS BSTAN MA'I TSOGS,
,SMAN MO 'BUM SDER BCAS PA BSANGS, ,KYEE; CHOS SKYONG DREGS PA
LCAM SRING DANG, ,BRGYAD DANG NYER GCIG BSHAN PA'I TSOGS, ,DGRA
BO'I SROG LA

NGOM ZAS BYED, ,DAM CAN RGYA MTSOR BCAS PA BSANGS, ,KYEE; RNAM
MANG THOS SRAS RTA BDAG BRGYAD, ,DZAM LA SER NAG NOR RGYUN MA,
,AA PA RA nI TZITTA SOGS, ,NOR LHA GNOD SBYIN TSOGS RNAMS
BSANGS, ,KYEE; MDO DANG RGYUD

SDE'I SKYED TSAL LAS, ,LEGS 'ONGS 'PHRIN LAS RNAM PA BZHI'I,
,'PHUR LDING ROL PA'I BHRA MA RA, ,DPAL SKYEN LDAN PA'I TSOGS
RNAMS BSANGS, ,STON PA'I ZHAL BZANG NOR BU'I 'OD, ,'DREN BYED
BDUD RTZI LTAR GYUR CING,,

DAM CHOS SGRA 'DZIN LA REG PA, ,DKAR PHYOGS SKYONG BA'I MTHU BO
CHE, ,MCHOD PAR 'OS PA THAMS CAD BSANGS, ,KYEE; LHA SRIN KUN LA
DBANG BSGYUR ZHING, ,GNAM LCAGS THOG SER MDA' 'PHEN PA, ,KHYAB
'JUG CHEN PO R'A HU LA,,

@012A *, ,YUM NI SRING MO GDONG MO BZHI, ,NYI ZLA GZA' SKAR LHA
RNAMS DANG, ,LO ZLA ZHAG DANG KHYIM RNAMS DANG, ,TSES GRANGS
RNAMS LA RGYU BA YI, ,DREGS PA SDE BRGYAD THAMS CAD BSANGS,
,KYEE; SROG

BDAG CHEN PO BI HA RA, ,SKU LNGA GTZO MOR BCAS PA DANG, ,DGRA
LHA'I RGYAL PO TZA DMAR BA, ,RNAM MANG 'KHOR DANG BCAS PA
BSANGS, ,KYEE; SKYES BU CHEN PO RDO RJE LEGS, ,MCHED 'KHOR SUM
BRGYA DRUG CU DANG, ,DMAG

DPON SRID PA'I RGYAL PO DANG, ,SRID PA'I DGRA LHA THAMS CAD
BSANGS, ,KYEE; GZHAN YANG BSTAN LA MNGON DGYES PA'I, ,MING NI MA
'TSAL SA GSUM NA, ,GLOG LTAR KUN TU RGYU BA YI, ,DGE BSNYEN CHEN
PO THAMS CAD

BSANGS, ,SRID PA'I LHA DGU MGUR LHA DANG, ,SROG GI LHA SOGS
GANGS CAN GYI, ,GZHI BDAG YUL LHA THAMS CAD BSANGS, ,RDO RJE
GA-YU SGRON PHYING DKAR BA, ,BSE KHRAB GYON PA'I DPA' BO SOGS,
,DGON GNAS BSGRUB

PA'I SA SKYONG DANG, ,KHYAD PAR YUL 'DI'I BSRUNG MA BSANGS,
,KYEE; BDAG CAG DPON SLOB 'KHOR BCAS LA, ,SDANG ZHING GDUG PA'I
SEMS LDAN ZHING, ,BU LON SHA KHON LAN CHAGS PA'I, ,MI DANG MI
MIN THAMS CAD

BSANGS, ,BGEGS RIGS STONG PHRAG BRGYAD CU DANG, ,GDON RIGS SUM
BRGYA DRUG CU DANG, ,BYIS PA'I GDON CHEN BCO LNGA SOGS, ,GDON
BGEGS 'BYUNG PO THAMS CAD BSANGS, ,SANGS RGYAS BSTAN PA'I GZI

@012B BYIN LA, ,LOG PAR 'KHU BA'I SEMS LDAN PA, ,DGA' RAB DBANG
PHYUG LA SOGS PA'I, ,NAG PO SDE DANG BCAS PA BSANGS, ,KYEE; BDAG
CAG DPON SLOB 'KHOR BCAS KYI, ,LHAN CIG SKYES DANG 'TSO BA DANG,
,'GO BA'I

DGRA LHA THAMS CAD BSANGS, ,MDOR NA BDAG CAG 'KHOR BCAS KYI,
,SNA TSOGS 'DOD PA'I DPAG BSAM RNAMS, ,'BRAS BU MCHIS PAR MDZAD
PA YI, ,DGRA LHA JI SNYED MCHIS PA BSANGS, ,SLOB DPON RGYUD KYI

BSRUNG MA DANG, ,TSE LHA SROG LHA NOR LHA BSANGS, ,PHO LHA MO
LHA DGRA LHA DANG, ,ZHANG LHA GNYEN PO THAMS CAD BSANGS, ,SRID
PA'I RDZI RLUNG 'PHYO BA DANG, ,SRID PA'I LHA LUNG DKAR PO
BSANGS, ,SRID PA CHAGS PA'I DGRA LHA DANG, ,BSAM PA 'GRUB

BA'I DGRA LHA BSANGS, ,GSER BZANG GTZO MA JI BZHIN DU, ,'OD ZER
'PHRO BA'I DGRA LHA BSANGS, ,DMAG DPON RIN CHEN JI BZHIN DU,
,DPA' SNYING CHE BA'I DGRA LHA BSANGS, ,'KHOR LOS BSGYUR RGYAL
JI BZHIN DU, ,GLING BZHI

'GRUB PA'I DGRA LHA BSANGS, ,'GRO BA'I DGRA LHA SPUN GSUM DANG,
,MI THUB DGRA LHA SPUN GSUM BSANGS, ,RTA MCHOG RIN CHEN JI BZHIN
DU, ,MYUR MGYOGS CHE BA'I DGRA LHA BSANGS, ,DRUG LDAN DBANG PO'I
TSOGS

RNAMS KUN, ,YON TAN LDAN PA'I DGRA LHA BSANGS, ,RAL GRI RIN CHEN
JI BZHIN DU, ,RNO NGAR LDAN PA'I DGRA LHA BSANGS, ,YID LTAR MYUR
BA'I SHUGS LDAN PA, ,MGYOGS PA RTA YI DGRA LHA BSANGS, ,RDO
RJE'I YA LAD JI

@013A *, ,BZHIN DU, ,BTZAN PO KHRAB KYI DGRA LHA BSANGS, ,BADZRA
KUNTA'I RTZE MO LTAR, ,RAB RNO MTSON CHA'I DGRA LHA BSANGS,
,GA-YAS KYI STAG DONG KHRA MO'I NANG, ,SGRO SMYUG 'DZOM PA'I
DGRA LHA BSANGS, ,GA-YON

GYI GZIG SHUBS PHRA MO'I NANG, ,GZHU RGYUD 'DZOM PA'I DGRA LHA
BSANGS, ,'GO BA'I DE WI PANYTZA DANG, ,SKYOB PAR BYED PA'I DGRA
LHA BSANGS, ,KHYIM LHA MKHAR GYI RTZE LHA DANG, ,THAB LHA THAB
SMAN BCAS PA BSANGS, ,

PHYUGS KYI NOR LHA SGO YI LHA, ,GZHIS LAM BYES DANG TSONG GI
LHA, ,PHYI NANG BAR GSUM DGRA LHA BSANGS, ,TSE RABS RGYUD DANG
DMU RABS RGYUD, ,GTZUG RABS RGYUD KYI BSRUNG MA BSANGS, ,DGOS
'DOD 'BYUNG BA'I

NOR BU LTAR, ,ZAS NOR STER BA'I DGRA LHA BSANGS, ,MDOR NA 'OG
GZHI'I DKYIL 'KHOR NAS, ,SRID RTZE'I BAR GYI MGRON RNAMS BSANGS,
,KYEE; CHOS RNAMS RANG BZHIN KUN BRAL YANG, ,RMI LAM BZHIN DU
NONGS PA GANG,,

BSANGS DANG BSANGS BYA BSANGS YUL SOGS, ,RANG BZHIN DAG PA'I
DBYINGS SU BSANGS, ,MI GTZANG ZOS SHING GYON PA DANG, ,THUGS
GSUNG SKU DANG 'GAL BGYIS BSANGS, ,DAM GRIB KHON GRIB BTZOG GRIB
DANG,,

BSHAN GRIB YUG GRIB BAG GRIB BSANGS, ,MDZE GRIB THAB GZHOB MNOL
SHOR SOGS, ,LHA MI YONGS LA GRIB PHOG PA, ,MA LUS BSANGS KYI
MCHOD PAS BSANGS, ,BSANGS KYIS MA BSANGS GANG YANG MED, ,MI
GTZANG BA NI

@013B THAMS CAD BSANGS, ,MI MTHUN BAR CHAD ZHI BA DANG, ,TSE
DANG LONGS SPYOD RGYAS PAR MDZOD, ,KHAMS GSUM DBANG DU 'DU BA
DANG, ,CI BSAMS LHUN GYIS GRUB PAR MDZOD, ,KYEE; LHA DANG MI YI
BZA' BCA' KUN, ,GCIG

TU BGYIS PA'I MCHOD GTOR TSOGS, ,LHUN PO'I SPO LTAR MNGON MTHO
BA'I, ,'DOD YON LNGA LDAN BDUD RTZIS MCHOD, ,SKABS 'DIR GTOR MA
'BUL,, KYEE; RIN CHEN LAS GRUB SNOD YANGS SU, ,'BRAS CHANG RGUN
CHANG

SBRANG CHANG SOGS, ,RTZA BA 'BRAS BU 'BRU SNA'I TSOGS, ,BRGYA
PHRAG LAS 'ONGS BDUD RTZI'I MTSO, ,SA LE SBRAM DANG PHYE MAR
BCAS, ,SUM RTZEN AA MRi TAR 'GRAN PA, ,ZAG MED BDUD RTZIR BYIN
BRLABS PA'I, ,'DOD YON

LNGA LDAN GSER SKYEMS 'DI, ,DRIN CAN RTZA BA'I BLA MA DANG, ,RJE
BTZUN BLO BZANG GRAGS PA SOGS, ,BSLU MED DKON MCHOG GSUM LA
'BUL, ,GSER SKYEMS DAM PA 'DI BZHES LA, ,BYIN RLABS MCHOG GI
BKA' DRIN

STZOL, ,KHYAB BDAG RDO RJE 'CHANG CHEN DANG, ,'JAM DPAL GSHIN
RJE'I GSHED LA SOGS, ,YI DAM LHA TSOGS RNAMS LA 'BUL, ,GSER
SKYEMS DAM PA 'DI BZHES LA, ,DNGOS GRUB MCHOG GI BKA' DRIN
STZOL, ,

BCOM LDAN TSE DPAG MED MGON DANG, ,BCOM LDAN SH'AKYA THUB PA
SOGS, ,MGON PO SRAS DANG BCAS LA 'BUL, ,GSER SKYEMS DAM PA 'DI
BZHES LA, ,CI BSAMS 'GRUB PA'I BKA' DRIN STZOL, ,MYUR MDZAD

@014A *, ,MGON PO CHOS KYI RGYAL, ,DPAL LDAN DMAG ZOR RGYAL MO
SOGS, ,CHOS SKYONG BSRUNG MA RNAMS LA 'BUL, ,GSER SKYEMS DAM PA
'DI BZHES LA, ,BAR CHAD SEL BA'I BKA' DRIN STZOL, ,TSE RING

MCHED LNGA BSTAN SKYONG BCAS, ,YUL LHA GZHI BDAG THAMS CAD DANG,
,KHYAD PAR RGYAL PO SKU LNGA SOGS, ,LHA SRIN SDE BRGYAD RNAMS LA
'BUL, ,GSER SKYEMS DAM PA 'DI BZHES LA, ,RU NGA ZHI BA'I BKA'
DRIN

STZOL, ,KHYAD PAR BDAG CAG 'KHOR BCAS RNAMS, ,BSRUNG ZHING SKYOB
PAR BYED PA DANG, ,MGON SKYABS DPUNG GNYEN BYED PA YI, ,DGRA LHA
GNYAN PO RNAMS LA 'BUL, ,GSER SKYEMS DAM PA 'DI BZHES LA, ,MTHUN

RKYEN BSGRUB PA'I BKA' DRIN STZOL, ,RIGS DRUG SEMS CAN THAMS CAD
DANG, ,KHYAD PAR GNOD BYED GDON BGEGS DANG, ,LAN CHAGS GNYER BA
RNAMS LA 'BUL, ,GSER SKYEMS DAM PA 'DI BZHES LA, ,SDUG

BSNGAL LAN CHAGS DAG GYUR CIG ,KYEE; SKYABS MGON RIN CHEN RNAM
GSUM DANG, ,DGRA LHA GNYAN PO KHYED RNAMS KYIS, ,RNAL 'BYOR BDAG
CAG 'KHOR BCAS LA, ,NYIN GSUM RGYANG NAS BYA RA MDZOD, ,MTSAN

GSUM DRUNG NAS MEL TSE MDZOD, ,'JIGS PA'I LAM DU SKYEL MA MDZOD,
,'THAB PA'I TSE NA DPUNG MDZOD CIG ,BRTZE BA'I MA DANG SRING MO
BZHIN, ,RTAG TU GA-YEL MED GROGS MDZOD CIG ,KYEE; DGRA LHA CHEN
PO KHYED

@014B RNAMS KUN, ,BOS PA'I TSE NA SNYAN MA SRA, ,BSTEN PA'I TSE
NA SNYING MA RING, ,BSKUL BA'I TSE NA BANG MA BUL, ,RBAD PA'I
TSE NA MTHU MA CHUNG, ,BDAG CAG 'KHOR DANG BCAS PA LA, ,NAD GDON
DGRA BGEGS CHOM RKUN SOGS,,

MI 'DOD RKYEN NGAN BAR CHAD KUN, ,NYE BAR ZHI BA'I 'PHRIN LAS
MDZOD, ,'KHOR TSOGS LONGS SPYAD NAD MED DANG, ,MNGA' THANG RIGS
RGYUD LANG TSO TSE, ,NOR 'BRU BDE BA DAM PA SOGS, ,MNGON PAR
RGYAS PA'I 'PHRIN LAS

MDZOD, ,LHA DANG MI YI 'DOD DGU DANG, ,GLANG PO RTA DANG YUL
'KHOR DANG, ,RIN CHEN BDUN SOGS KHAMS GSUM GYI, ,SNANG SRID MA
LUS DBANG DU SDUS, ,SDANG ZHING GDUG PA'I SEMS 'CHANG BA'I, ,MI
DANG MI MIN DGRA

BGEGS KUN, ,'JIGS PA'I CHO 'PHRUL SNA TSOGS KYIS, ,RDUL PHRAN
BZHIN DU BRLAG PAR MDZOD, ,KYEE; NYON CIG LHA SRIN SDE BRGYAD
TSOGS, ,DAM PA'I DON DU SPROS BRAL YANG, ,MA RIG LING THOG GIS
LDONGS PAS, ,SRID PA GSUM

DU RNAM PAR 'KHOR, ,LAS RNAMS 'BRAS BU BSAM MI KHYAB, ,JI LTAR
DGE BA'I SA BON LAS, ,'BRAS BU SBRANG RTZI LTAR MYONG ZHING,
,SGO GSUM LOG PAR SPYOD PA'I MTHUS, ,MNAR MED 'BAR BA'I KHRO
CHUS BSREG ,DE'I

PHYIR TSUL 'DI'I DON DGONGS LA, ,GNOD 'TSE'I BSAM SBYOR NGAN PA
DANG, ,KUN SLONG PHRAG DOG MA BYED CIG ,NYES PA STES SU MA 'DZIN
PAR, ,BZOD CING DES PA'I RANG BZHIN GYIS, ,ZHI ZHING BYAMS PA'I
SEMS BSKYED

@015A *, ,NAS, ,BDE LEGS CHEN POS GANG BAR MDZOD, ,KYEE; SGRIB
GNYIS DAG PA'I CHOS KYI DBYINGS, ,BRTAN DANG GA-YO BA KUN GYI
GZHI, ,BLA NA MED PA'I DON DAM GA-YANG, ,DE RING PHYVA DANG
GA-YANG DU LEN, ,NAM

MKHA' DAG PA'I DBYINGS SHED NAS, ,'JA' TSON RI MO BKRA BA LTAR,
,KUN RDZOB CI YANG 'CHAR BA'I GA-YANG, ,DE RING PHYVA DANG
GA-YANG DU LEN, ,RNAM DKAR RIN CHEN BDUN LDAN GYIS, ,GLING CHEN
BZHI LA DBANG BSGYUR BA'I, ,'KHOR

LOS BSGYUR BA'I DPAL GA-YANG DE, ,DE RING PHYVA DANG GA-YANG DU
LEN, ,ZHAL NAS RIN CHEN CHAR 'BABS SHING, ,NAM MKHA'I MDZOD LA
MNGA' BRNYES PA, ,RNAM THOS SRAS KYI NOR GA-YANG DE, ,DE RING
PHYVA DANG GA-YANG DU LEN, ,MANG

POS BSKUR BA NAS BZUNG STE, ,GTZANG MA'I RIGS NI GANGG'A LTAR,
,CHAD PA MED PA'I MI RGYUD GA-YANG, ,DE RING PHYVA DANG GA-YANG
DU LEN, ,BSLAB GSUM SDONG PO RGYAL SRAS KYI, ,RLABS CHEN SPYOD
PA'I YAL GAS MDZES, ,RIM GNYIS

MTHAR SON 'BRAS BU YIS, ,MDZES LDAN CHOS KYI GA-YANG DANG NI,
,'CHI BDAG SDE LAS RGYAL BA YI, ,'CHI MED GRUB PA'I TSE GA-YANG
DE, ,DE RING PHYVA DANG GA-YANG DU LEN, ,SRID ZHI'I DPAL 'BYOR
MA LUS 'BYUNG BA'I GNAS, ,THUB

PA'I BSTAN PA YUN RING GNAS PA DANG, ,DE 'DZIN BYED PA'I SKYES
BU DAM PA RNAMS, ,DPAL 'BYOR GYIS BRGYAN YUN RING ZHABS BRTAN
SHOG ,BLA MA YI DAM RNAMS KYI BYIN RLABS DANG, ,CHOS SKYONG
BSRUNG MA RNAMS KYIS THU

@015B STOBS KYIS, ,GNAS 'DIR DPAL 'BYOR BYIN RLABS MI NYAMS
SHING, ,BSAM SBYOR NGAN PA'I GDUG RTZUB ZHI BA DANG, ,BDAG CAG
DPON SLOB 'KHOR DANG BCAS RNAMS KYI, ,TSE DANG BSOD NAMS RGYAS
PA'I 'PHRIN LAS MDZOD,,

'DOD DGU'I 'BYOR PA DBYAR GYI MTSO LTAR 'PHEL, ,SKYON MED RIGS
KYI DAL 'GRO RGYUN CHAD MED, ,NYIN MTSAN BLO BZANG DAM PA'I CHOS
KYIS 'DA', ,PHUN TSOGS DPAL LA ROL PA'I BKRA SHIS SHOG ,CES ROL
MO DBYANGS DANG

BCAS PAS BRJOD NAS ME TOG GI CHAR DBAB PAR BYA'O, ,TSOGS GNYIS
KU MU DA KA'I GNYEN GCIG PU, ,RMAD BYUNG BSANGS KYI CHO GA 'OD
DKAR CAN, ,GANG BLO'I MKHA' DBYINGS MDZES MA'I LANG TSO LAS,
,'ONGS DE SKAL BZANG SKYE

BO'I GDUNG SEL NYID, ,TSOGS KYI ZHING MCHOG BLA MA YI DAM LHA,
,GTZO BOR MI BYED 'JIG RTEN LHA 'DRE YI, ,MING SPEL DO SHAL RING
POS MGRIN 'KHYUD PA, ,DE DAG GSHEN RABS MES PO'I RJES 'BRANGS
NYID, ,DE'I PHYIR 'DI NI DAM

PA'I LUGS JI BZHIN, ,SDEB LEGS NGAG GI LAM DU MTSON BYAS PA'I,
,RNAM DKAR LHA YI LAM KUN 'GENGS PA DES, ,MI DBANG BZHED PA'I
DON KUN GRUB GYUR CIG ,CES BSANGS KYI CHO GA DNGOS GRUB KYI GZI
'OD 'BAR BA NGO MTSAR

RIN PO CHE'I PHRENG BA ZHES BYA BA 'DI NI, RIGS RUS CHO 'BRANG
SOGS YON TAN DU MA'I DPAL GYIS MNGON PAR MTHO ZHING, KHYAD PAR
RGYAL BA GNYIS PA'I BSTAN PA BSTAN 'DZIN LA MI PHYED PA'I DAD PA
DANG LDAN PA, RNAM PAR DPYAD PA'I

@016A *, ,MIG YANGS GA-YO BAS SHES BYA'I DKYIL 'KHOR MTHA' DAG
LA GZIGS PA GSAL BA SOGS, DAM PAS BSNGAGS PA'I YON TAN DANG LDAN
PA, LCANG RA NAS SDE PA RIN PO CHE DON GRUB RAB BRTAN SKU MCHED
KYI

BKAS BSKUL BA LA BRTEN NAS, SDE SNOD 'DZIN PA CHOS KYI RGYAL
MTSAN GYIS, DPAL 'KHOR BDE CHEN DU SBYAR BA 'DIS KYANG, PHYOGS
DUS THAMS CAD DU DGE BAR GYUR CIG , ,,*, ,MAR ME MDZAD

SOGS RTZA BRGYUD BLA MA YI, ,BKA' SDOD LHA YI DGE BSNYEN PHYING
DKAR BA, ,NE SER JO BO CHEN POR MTSAN GRAGS PA, ,'KHOR BCAS 'DIR
SPYON MTHUN PA'I MCHOD GTOR BZHES, ,DNGOS DANG YID KYIS SPRUL
PA'I

MCHOD PA'I SPRIN, ,PHYI NANG GSANG BA NAM MKHA' GANG BA DANG,
,GTOR TSOGS GSER SKYEMS MTSO LTAR BSKYIL BA 'DI, ,BDUD RTZIR
BYIN BRLABS 'KHOR DANG BCAS LA 'BUL, ,GSER ZHUN 'BAR 'DRA'I YE
SHES ME NANG DU,,

RMAD BYUNG SPROS SNA BSANGS RDZAS BRGYA PHRAG DAG ,BSREGS PA'I
DUD SPRIN 'CHI MED LAM GANG BAS, ,CHOS SKYONG DGE BSNYEN CHEN PO
'KHOR BCAS BSANGS, ,SPYAN RAS GZIGS DBANG THUGS KYI PHO NYA NI,
,SNA TSOGS SPRUL

PA'I GAR GYIS RNAM ROL BAS, ,CHOS 'KHOR SKYONG ZHING RNAL 'BYOR
BU BZHIN DU, ,SKYONG MDZAD DGRA LHA CHEN PO KHYOD LA BSTOD,
,BKRA SHIS LHUN GYIS GRUB PA'I CHOS GRVA CHE, ,RTAG TU BSRUNG
SKYOB DAR ZHING RGYAS PA

@016B DANG, ,BDAG CAG GZHI BYES GANG DU CI BYED KYANG, ,GA-YEL
MED GROGS MDZOD BSAMS DON CHOS BZHIN BSGRUBS, ,CES JO BO NE SER
BA'I BSTOD PA 'PHRIN LAS MYUR 'GRUB 'DI NI, DAD CAN 'PHRIN LAS
DPAL 'BYOR GYIS

NAN GYIS BSKUL BA'I NGOR, BKA' GDAMS KYI BTZUN PA BLO BZANG CHOS
KYI RGYAL MTSAN GYIS, CHOS GRVA CHEN PO DPAL LDAN 'BRAS SPUNGS
KYI GZIMS KHANG DGA' LDAN PHO BRANG DU SBYAR BA'O,, ,,SARBA
MANGGA LAm,, ,,

*, ,AOm SVASTI, PHAN BDE'I 'BYUNG GNAS RGYAL BSTAN YONGS 'DU'I
LJON, ,RAB RGYAS 'GRO KUN THAR MCHOG 'BRAS BZANG LA, ,SPYOD
PHYIR BKRA SHIS LHUN GRUB CHOS GRVA CHER, ,CHOS SBYIN 'DZAD MED
LKDAL 'GRO'I

RGYUN 'DI SPEL,, ,,SARBA DZA GA TAm,, ,,