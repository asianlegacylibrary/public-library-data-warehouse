@001A *, ,MKHAS GRUB SBYIN PA DAR RGYAS KYIS MDZAD PA'I CHOS
'KHOR GYI SPYI DON BLO GSAL GZHON NU'I MGRIN RGYAN ZHES BYA BA
BZHUGS SO, ,

@001A #, ,NA MO GU RU MNYDZU GHO Sh'A YA, RGYA CHEN LUNG GI THOS
PAS SGRO 'DOGS BCAD, ,SKYON BRAL SDOM PA GSUM GYIS RANG RGYUD
BTUL, ,LUNG RTOGS 'KHOR LO GNYIS KYIS BSTAN PA

SPEL; ;MCHOG GI BLA MA BSKAL BZANG RGYA MTSOR 'DUD, ,CES MCHOD
PAR BRJOD PA SNGON DU BTANG NAS 'DIR SKABS SU BABS PA NI, RNAM
PA THAMS CAD SKYE BA MED PAR THUGS SU CHUD PA GANG DANG LDAN

NA; SANGS RGYAS YANG DAG PAR BSDAMS PA'I SKU CAN RNAL 'BYOR CAN
GYI DBANG PHYUG GI GTZO BO RNAMS SPYOD PA'I GNYEN POR CHOS KYI
'KHOR LO MA LUS PA RNAM PA THAMS CAD BSKOR BAR MDZAD PA ZHES
SOGS

KYI SKABS SU 'PHROS 'GOD PA DANG, GZHUNG DON BSHAD PA GNYIS LAS,
DANG PO NI, GZHUNG 'DI GANG LAS 'PHROS NA, GANG DANG YANG DAG
LDAN PA'I THUB RNAMS RNAM PA KUN LDAN SNA TSOGS 'DI GSUNGS

PA; ZHES PA'I GZHUNG 'DI LAS 'PHROS PA YIN TE, 'DI'I SKABS SU
RJE BTZUN GYIS RNAM MKHYEN LA RTEN THABS 'BRAS BU GSUM GYI SGO
NAS BSTOD PA LA, 'O NA, DE'I DGONGS PA SLOB DPON GYIS 'GREL PA
'DIR

'CHAD TSUL DE JI LTA BU YIN ZHE NA, DE'I LAN DU GZHUNG 'DI RNAMS
BYUNG BA YIN PA'I PHYIR, GNYIS PA GZHUNG DON BSHAD PA LA, RTZA
'GREL GYI TSIG DON BSHAD PA, BSDUS TE PHYAG 'TSAL BA, SPYI DON
BSHAD PA GSUM

@002A #, ,LAS DANG PO LA, THABS GANG LA BRTEN NAS BSKOR BA, RTEN
GYI GANG ZAG GANG GIS BSKOR BA, DGOS PA GANG GI PHYIR DU BSKOR
BA, 'BRAS BU GANG BSKOR BA DANG BZHI'I DANG

PO YOD DE, NGO BO RGYU 'BRAS LA SOGS PA RNAM PA THAMS CAD DON
DAM PAR SKYE BA MED PAR THUGS SU CHUD DE MNGON SUM DU RTOGS PA'I
RNAM MKHYEN LA BRTEN NAS BSKOR BA'I PHYIR ZHES 'CHAD PA LA, RNAM
PA

ZHES PA NAS GANG DANG LDAN NA ZHES PA'I BAR GSUNGS, GANG ZHES PA
SPYI'I SGRA YIN KYANG SKABS 'DI'I GANG ZHES PA NI, RNAM MKHYEN
KHO NA LA 'JUG PA YIN TE, 'DI'I GANG ZHES PA'I SGRA DE SKABS
THOB

DANG, KHYAD PAR GYI TSIG DANG 'BREL BA GANG GI DBANG DU BYAS
KYANG RNAM MKHYEN KHO NA LA 'JUG PA'I PHYIR, DER THAL, MKHYEN PA
SNGA MA GNYIS LA BSTOD ZIN PAS GZHUNG 'DI RNAM MKHYEN LA BSTOD

PA'I SKABS YIN PA'I PHYIR DANG, SANGS RGYAS YANG DAG PAR BSDAMS
PA'I SKU CAN ZHES PA'I KHYAD PAR GYI TSIG DANG 'BREL BA'I SGO
NAS KYANG RNAM MKHYEN KHO NA LA 'JUG PA'I PHYIR, 'DI NI, RTZA
BA'I

TSIG RKANG GSUM PA LA YANG RIGS 'DRA BA YIN TE, LEGS BSHAD GSER
PHRENG LAS, GANG SPYI SGRA YIN PA'I PHYIR BYE BRAG RNAM MKHYEN
LA JI LTAR GO ZHE NA, SPYI SGRA YIN YANG KHYAD PAR GYI

@002B TSIG THUB RNAMS DANG 'BREL BA'I PHYIR GO'O, ,GZHAN YANG
MKHYEN PA GSUM LA BSTOD PA LAS GNYIS LA BSTOD ZIN PA'I LHAG MAR
GYUR BAS GO NUS LA, DON GYI SHUGS KYIS KYANG RNAM MKHYEN GO STE,
'ONGS SO, ,ZHES

PAS SKYES BU ZHIG GI LA GO BA ZHES DANG, RNAM BSHAD SNYING PO
RGYAN LAS, GANG ZHES PA SPYI'I SGRA YIN YANG, MKHYEN GSUM LA
BSTOD PA'I SKABS DANG, GZHAN GNYIS LA BSTOD ZIN PA'I SHUGS DANG,
THUB PA'I TSIG

DANG 'BREL PAS RNAM MKHYEN KHO NA LA GO BAR 'GYUR RO, ,ZHES
GSUNGS PA'I PHYIR, RTEN GYI GANG ZAG GANG GIS BSKOR ZHE NA,
SANGS RGYAS LUS NGAG YID GSUM GYI SGO NAS SROG GCOD, MA BYIN
LEN, LOG

GA-YEM, RDZUN, PHRA MA, TSIG RTZUB, NGAG 'KHYAL, BRNAB SEMS,
GNOD SEMS, LOG LTA STE MI DGE BCU SOGS MI MTHUN PA'I PHYOGS LAS
YANG DAG PAR BSDAMS PA'I SKU CAN, ZHI LHAG ZUNG 'BREL GYI RNAL

'BYOR CAN GYI DBANG PHYUG NYAN RANG DANG, BYANG SEMS RNAMS KYI
GTZO BO DES BSKOR ZHES 'CHAD PA LA, SANGS RGYAS ZHES PA NAS GTZO
BO RNAMS ZHES PA'I BAR GSUNGS, NYAN RANG BYANG SEMS RNAMS LA
RNAL 'BYOR

CAN GYI DBANG PHYUG CES BRJOD PA'I RGYU MTSAN YOD DE, TSANGS PA
DANG, BRGYA BYIN DANG, LHA DBANG PHYUG SOGS ZHI LHAG ZUNG 'BREL
GYI RNAL 'BYOR CAN YIN LA, DE DAG LAS NYAN RANG SOGS ZHI LHAG
ZUNG

@003A *, ,'BREL GYI RNAL 'BYOR LHAG PA'I RGYU MTSAN GYIS DE LTAR
BRJOD PA'I PHYIR, SANGS RGYAS BCOM LDAN 'DAS LA DBANG PHYUG GI
GTZO BO ZHES BRJOD PA'I RGYU MTSAN YOD DE, NYAN RANG SOGS

LAS SPANGS RTOGS LHAG PA'AM, YANG NA NYAN RANG DAG LAS LHAG PA'I
CHOS KYI DBANG PHYUG PHUN SUM TSOGS PA MNGA' ZHING, DE DAG LA
BKAS MNGA' BSGYUR BAS NA, DE LTAR BRJOD PA'I PHYIR, DE LTAR YANG

GSER PHRENG LAS, SKU GSUNG THUGS NYES SPYOD MTHA' DAG LAS YANG
DAG PAR BSDAMS PA'I SKU CAN, DBANG PHYUG LA SOGS PA LAS RNAL
'BYOR LHAG PAS RNAL 'BYOR CAN GYI DBANG PHYUG STE, NYAN

RANG BYANG SEMS DE DAG LAS KYANG SPANGS RTOGS LHAG PAS DE DAG GI
GTZO BO STE, GTZUG GI NOR BU LTA BU'I SANGS RGYAS RNAMS KYI GO
'PHANG ZHES DANG, RNAM BSHAD LAS, SANGS RGYAS SGO GSUM MI MTHUN

PHYOGS LAS YANG DAG PAR BSDAMS PA'I SKU CAN, ZHI LHAG ZUNG 'BREL
GYI RNAL 'BYOR CAN GYI DBANG PHYUG NYAN RANG DAG LAS CHOS KYI
DBANG PHYUG PHUN SUM TSOGS PA MNGA' ZHING, DE DAG LA BKAS MNGA'

BSGYUR BAS NA, GTZO BO RNAMS KYIS SO, ,ZHES GSUNGS PA'I PHYIR,
DGOS PA GANG GI PHYIR DU BSKOR ZHE NA, GDUL BYA'I RGYUD KYI NYON
MONGS BRGYAD KHRI BZHI STONG GI GNYEN PO STON PA'I PHYIR DU
BSKOR ZHES

@003B 'CHAD PA LA, SPYOD PA'I GNYEN POR ZHES GSUNGS, 'BRAS BU
GANG BSKOR ZHE NA, RJOD BYED CHOS KYI PHUNG PO BRGYAD KHRI BZHI
STONG GI RANG BZHIN CAN GYI BRJOD BYA THABS SHES KYI CHA YONGS
SU RDZOGS PA'I MDO SDE RIN PO CHE 'DI

BSKOR BAR MDZAD CES 'CHAD PA LA, CHOS KYI 'KHOR LO ZHES PA NAS
BSKOR BAR MDZAD CES PA'I BAR GSUNGS, 'O NA, MA LUS PA DANG,
THABS CAD GNYIS KA SMOS PA'I RGYU MTSAN GANG YIN ZHE NA, DE YOD
DE, MA

LUS PA ZHES RJOD BYED DANG, THAMS CAD CES PA BRJOD BYA LA 'JUG
PA'I PHYIR, RNAM BSHAD LAS, CHOS PHUNG BRGYAD KHRI BZHI STONG GI
RANG BZHIN GYI CHOS KYI 'KHOR LO MA LUS PA BRJOD BYA THAMS KYI
RNAM PA YONGS

SU RDZOGS PA'I RNAM PA THAMS CAD BSKOR BA'O, ,ZHES GSUNGS, KHO
CIG, RNAM PA THAMS CAD DU BSKOR BAR MDZAD PA ZHES 'DON PA NI, MI
'THAD DE, 'GREL BAR RNAM PA RNAMS CAD BSKOR BAR MDZAD CES PA MA
GTOGS

THAMS CAD DU ZHES MA BSHAD PA'I PHYIR DANG, RNAM BSHAD GSER
PHRENG KAR DE LTAR MA BSHAD PA'I PHYIR TE, RJE BTZUN CHOS KYI
RGYAL MTSAN GYI SPYI DON LAS, KHA CIG, RNAM PA THAMS CAD DU
BSKOR BAR MDZAD

CES 'DON PA MI 'THAD DE, t'IK CHEN GNYIS DANG, GZHUNG TSAD LDAN
GANG NAS KYANG DU TSIG BSHAD PA MA MDZAD CING, RNAM PA THAMS CAD
BSKOR BAR MDZAD CES PA NI, RTZA BAR RNAM PA KUN LDAN SNA TSOGS
'DI

@004A *, ,GSUNGS ZHES PA'I DON 'CHAD BYED YIN PA'I PHYIR ZHES
GSUNGS PA'I PHYIR, GNYIS PA BSDUS TE PHYAG 'TSAL BA DE 'CHAD PA
LA, SANGS RGYAS NYAN THOS LA SOGS PAS YONGS SU BSKOR BA

DE SGRUB BAR BYED PA NYID KYI YUM DE LA PHYAG 'TSAL LO, ,ZHES
BSHAD PA 'DI'I SKABS KYI BSKOR ZHES PA 'KHOR GYIS BSKOR BA LA
BYED RIGS TE, RTZA BAR, NYAN THOS BYANG CHUB SEMS DPA'I TSOGS
BCAS SANGS RGYAS

KYI NI YUM DE LA PHYAG 'TSAL LO, ,ZHES DANG, 'GREL PAR, SANGS
RGYAS NYAN THOS LA SOGS PAS YONGS SU BSKOR BA DE ZHES PA'I BSKOR
BA DANG, NYI KHRI RNAM 'GREL LAS, SANGS RAYGS NYAN THOS BYANG
CHUB SEMS

DPA'I YUM DE LA PHYAG 'TSAL LO, ,ZHES DANG, 'GREL BAR, SANGS
RGYAS NYAN LA SOGS PAS YONGS SU BSKOR BA DANG, ZHES GSUNGS PA'I
PHYIR, DE LA BSKOR YUL DANG, BSKOR MKHAN NI, YUM MKHYEN PA GSUM

SRAS 'PHAGS PA BZHIS BSKOR BA LA BYED PA YIN TE, GSER 'PHRENG
LAS, YUM DE YANG JI LTA BU YIN ZHE NA, SANGS RGYAS NYAN THOS
RANG RGYAL BYANG SEMS TE, SRAS BZHIS YONGS SU BSKOR BA SNGAR
BSHAD PA DE RNAMS KYI

BZHED DON DE SGRUB PAR BYED PA GANG ZHIG ,SGRUB PAR BYED PA DE
NYID KYIS DE DAG GI YUM DU BZHAG PA ZHIG GO ,ZHES DANG, YANG DE
NYID LAS, DES NA BCAS PA DANG LDAN PA NI, 'DIR YUM LA GO DGOS
SO, ,BSKOR BA'I

@004B DON YANG YUM SRAS LA GTZO 'KHOR GYI THA SNYAD YOD PA DE
TZAM LA BSAM MO, ,ZHES DANG, DE DAG GI DON YANG GZHI SHES DE
NYAN RANG 'PHAGS PA'I BZHED DON SGRUB BYED YIN ZHING, LAM SHES
DE BYANG SEMS 'PHAGS PA'I

BZHED DON SGRUB BYED YIN LA, RNAM MKHYEN DE, SANGS RGYAS 'PHAGS
PA'I BZHED DON SGRUB BYED YIN PA'I PHYIR DE DAG LA YUM SRAS KYI
THA SNYAD BYAS PA YIN GYI, DE DAG YUM SRAS NI MA YIN TE, GZHI
SHES DANG, NYAN RANG

'PHAGS PA RNAMS YUM SRAS MA YIN PA'I PHYIR, DER THAL, DE RNAMS
BSKYED BYA SKYED BYED MA YIN PA'I PHYIR TE, DE RNAMS DUS MNYAM
DU GRUB PA'I PHYIR, DE BZHIN DU PHYI MA GNYIS LA'ANG RIGS 'DRA
ZHING, NYAN RANG 'PHAGS PA

RNAMS GZHI SHES KYI DON BSGRUB BYA YIN KYANG DE'I SRAS MA YIN PA
SOGS PHYI MA GNYIS LA'ANG SHES PAR BYA'O, ,GSUM PA SPYI DON
BSHAD PA LA, CHOS 'KHOR GYI MTSAN NYID, DBYE BA, DRANG NGES KYI
MDO'I KHYAD PAR, CHOS PHUNG GI TSAD,

CHOS 'KHOR GYI SGRA BSHAD LNGA LAS, DANG PO NI, BKA' DANG LAM
ZHUGS KYI MNGON RTOGS GANG RUNG GIS BSDUS PA'I DAM CHOS, CHOS
'KHOR GYI MTSAN NYID, GNYIS PA NI, DE LA DBYE NA, RTOGS PA'I
CHOS 'KHOR DANG, LUNG GI CHOS

'KHOR GNYIS LAS, DANG PO NI, LAM ZHUGS KYI MNGON PAR RTOGS PAS
BSDUS PA'I DAM CHOS DE, RTOGS PA'I CHOS 'KHOR GYI MTSAN NYID, DE
LA DBYE NA, LAM LNGA GSUM BCO LNGA YOD, RTOGS PA'I CHOS 'KHOR
YIN NA, LAM LNGA GSUM

@005A *, ,BCO LNGA PO GANG RUNG YIN PAS MA KHYAB STE, THEG DMAN
DGRA BCOM PA'I RTOGS PA SNGON DU SONG BA'I THEG CHEN LAM DU 'JUG
KHA MA'I GANG ZAG GI RGYUD KYI MKHYEN PA DE, LAM LNGA GSUM BCO
LNGA GANG RUNG MA

YIN TE, DE NYAN THOS KYI LAM LNGA PO GANG RUNG MA YIN PA GANG
ZHIG ,RANG RGYAL GYI LAM LNGA PO GANG RUNG MA YIN, THEG CHEN GYI
LAM LNGA PO GANG RUNG MA YIN PA'I PHYIR, DANG PO GRUB STE, DE
NYAN THOS KYI RGYUD KYI MKHYEN PA MA YIN PA'I PHYIR,

PHYI MA GNYIS LA YANG RIGS 'DRA'O, ,'O NA LAM LNGA GSUM BCO LNGA
PO DE'I NANG NA SO SKYE'I LAM YIN PA DU YOD, 'PHAGS LAM YIN PA
DU YOD CE NA, SO SKYE'I LAM KHO NA YIN PA GNYIS DANG, 'PHAGS LAM
KHO NA YIN PA DGU DANG,

SO SKYE'I LAM DANG, 'PHAGS LAM GANG YANG MA YIN PA BZHI YOD DE,
NYAN THOS KYI TSOGS SBYOR GNYIS SO SKYE'I LAM KHO NA DANG, NYAN
THOS KYI MTHONG LAM SGOM LAM MI SLOB LAM GSUM DANG, RANG RGYAL
GYI DE GSUM DANG, THEG

CHEN GYI DE GSUM NI, 'PHAGS LAM KHO NA YIN ZHING, RANG RGYAL GYI
TSOGS SBYOR GNYIS DANG, THEG CHEN GYI TSOGS SBYOR GNYIS NI, SO
SKYE'I LAM DANG 'PHAGS LAM GANG YANG MA YIN PA'I PHYIR, DE BZHI
LA SO SKYE'I LAM

YIN PA YANG YOD, 'PHAGS LAM YIN PA YANG YOD PAS DE DAG RDZAS
SPYI YIN PA'I PHYIR, RANG RGYAL GYI TSOGS LAM DANG SBYOR LAM
GNYIS LA SO SKYE'I LAM YIN PA YOD DE, NYAN THOS KYI LAM SNGON DU
MA SONG BA'I RANG RGYAL GYI

@005B TSOGS SBYOR GNYIS SO SKYE KHO NA'I LAM YIN PA'I PHYIR,
'PHAGS PA'I LAM YIN PA YOD DE, SPANG BYA GCIG CAR BA'I RGYUN
ZHUGS KYI RTOGS PA SNGON DU SONG BA'I RANG RGYAL GYI TSOGS SBYOR
GNYIS 'PHAGS LAM YIN PA'I PHYIR, THEG CHEN

GYI TSOGS SBYOR GNYIS LA SO SKYE'I LAM YIN PA YOD DE, DMAN LAM
SNGON DU MA SONG BA'I THEG CHEN GYI TSOGS SBYOR GNYIS SO SKYE
KHO NA'I LAM YIN PA'I PHYIR, 'PHAGS LAM YIN PA YOD DE, THEG DMAN
DGRA BCOM GYI RTOGS PA SNGON DU SONG

BA'I THEG CHEN GYI TSOGS SBYOR GNYIS 'PHAGS LAM YIN PA'I PHYIR,
SPYIR DE LTAR YIN KYANG GANG DANG YANG DAG LDAN PAS THUB RNAMS
ZHES PA'I SKABS NAS DNGOS SU BSTAN PA'I RTOGS PA'I CHOS 'KHOR
YIN NA, THEG CHEN MI SLOB

LAM YIN PAS KHYAB STE, DE YIN NA, RNAM MKHYEN YIN DGOS PA'I
PHYIR, DE YIN NA, RNAM MKHYEN SKAD CIG GNYIS PA PHYIN CHAD KYI
MKHYEN PA YIN DGOS PA'I PHYIR, DE YIN NA, MCHOG GI SPRUL SKU'I
RGYUD KYI RNAM MKHYEN YIN

DGOS PA'I PHYIR, BYE BRAG SMRA BA KHA CIG, MTHONG LAM KHO NA
RTOGS PA'I CHOS 'KHOR DU 'DOD PA YIN TE, GSER PHRENG LAS, BYE
BRAG SMRA BA RNAMS MTHONG LAM KHO NA CHOS 'KHOR DU 'DOD DE, LNGA
SDE LA W'A RA n'A SIR CHOS BSTAN PAS

KUN SHES KO'U D'I NA-YA LA MTHONG LAM SKYES PA NA GNOD SBYIN
RNAMS KYI CHOS KYI 'KHOR LO BSKOR ZHES BSGRAGS PA DANG, 'KHOR LO
RIN PO CHE DANG CHOS MTHUN PA MTHONG LAM LA YOD PA'I PHYIR,
SNYAM DU BSAMS SO, ,

@006A *, ,ZHES GSUNGS PA'I PHYIR, BYE BRAG SMRA BA'I BTZUN PA
DBYANGS SGROG NI, 'PHAGS LAM YAN LAG BRGYAD KHO NA CHOS 'KHOR
DU 'DOD PA YIN TE, 'KHOR LO RIN PO CHE DANG BYED LAS MTSUNGS
PA DE,

BRGYAD KHO NA LA YOD PA'I PHYIR, YANG DAG PA'I LTA BA 'PHAGS
LAM YAN LAG ,YANG DAG PA'I RTOG PA 'PHAGS LAM YAN LAG ,YANG
DAG PA'I RTZOL BA 'PHAGS LAM YAN LAG GSUM NI, GCOD PAR BYED
PA'I

RTZIBS DANG CHOS MTSUNGS PA YIN TE, DE GSUM LHAG PA SHES RAB
KYI BSLAB PA YIN PAS, RANG GI MI MTHUN PHYOGS 'JOMS BYED YIN
PA'I PHYIR, YANG DAG PA'I NGAG 'PHAGS LAM YAN LAG ,YANG DAG
PA'I

LAS KYI MTHA' 'PHAGS LAM YAN LAG ,YANG DAG PA'I 'TSO BA 'PHAGS
LAM YAN LAG NI, RTEN PAR BYED PA'I LTE BA DANG CHOS MTSUNGS PA
YIN TE, DE GSUM LHAG PA TSUL KHRIMS KYI BSLAB PA YIN

PAS BSLAB PA GZHAN GNYIS KYI RTEN BYED PA'I PHYIR, YANG DAG
PA'I DRAN PA 'PHAGS LAM YAN LAG DANG, YANG DAG PA'I TING NGE
'DZIN 'PHAGS LAM YAN LAG NI, SDUD PAR BYED PA'I MU KHYUD DANG
CHOS

MTSUNGS PA YIN TE, DE GNYIS LHAG PA TING NGE 'DZIN GYI BSLAB
PA YIN PAS SEMS DMIGS PA LA SDUD BYED YIN PA'I PHYIR, BYE BRAG
SMRA BA'I NANG TSAN 'GA' ZHIG GI 'DOD PA DE LTAR YIN KYANG
SPYIR BYE BRAG

@006B SMRA BAS DE LTAR MI 'DOD DE, BYE BRAG SMRA BAS BKA' YIN
NA, LUNG GI CHOS 'KHOR YIN PAS KHYAB PA DANG, LAM YIN NA,
RTOGS PA'I CHOS 'KHOR YIN PAS KHYAB PA KHAS LEN PA'I PHYIR,
MDZOD 'GREL LAS, LUNG

NI; MDO SDE DANG, 'DUL BA DANG, CHOS MNGON PA RNAMS SO, ,ZHES
DANG, RTOGS PA NI, BYANG CHUB KYI PHYOGS DANG MTHUN PA'I CHOS
RNAMS SO, ,ZHES DANG, 'PHAGS PA'I LAM THAMS CAD KYANG GDUL
BYA'I RGYUD

LA 'JUG PA'I PHYIR CHOS KYI 'KHOR LO YIN TE, ZHES GSUNGS PA'I
PHYIR, KHA CIG ,BYE BRAG SMRA BA'I LUGS LA LUNG GI CHOS 'KHOR
LA BDEN BZHI'I CHOS 'KHOR DANG, RTOGS PA'I CHOS 'KHOR LA

BDEN BZHI RTOGS PA'I MTHONG LAM GYIS KHYAB PAR 'DOD KYANG RANG
LUGS NI, SNGAR BSHAD PA LTAR 'DOD DGOS TE, DRUNG CHEN DNGOS
GRUB RGYA MTSO'I MDZOD GNAS BRGYAD PA LAS, SANGS RGYAS KYI

BKAS BSDUS PA'I DAM CHOS, LUNG GI CHOS 'KHOR GYI MTSAN NYID,
MTSAN GZHI NI, SDE SNOD GSUM LTA BU LA BYED DE, RANG 'GREL
LAS, LUNG NI, ZHES SOGS DRANGS SHING, LAM ZHUGS KYI MNGON

PAR RTOGS PA'I DAM CHOS, RTOGS PA'I CHOS 'KHOR GYI MTSAN NYID,
MTSAN GZHI NI, BYANG PHYOGS SO BDUN LTA BU LA BYED DE, RANG
'GREL LAS, RTOGS PA NI, ZHES SOGS MDZOD RANG 'GREL GYI LUNG
DRANGS

@007A *, ,NAS GSUNGS PA'I PHYIR, BYAS PA LA KHO NA RE, ZAB ZHI
SPROS BRAL 'OD GSAL 'DUS MA BYAS, ,BDUD RTZI LTA BU'I CHOS
SHIG KHO BOS RNYED, ,SU LA BSTAN KYANG GO BAR MI NUS PAS, ,MI

SMRA NAGS KYI TSAL DU GNAS PAR BYA, ,ZHES PA'I MDO CHOS CAN,
LUNG GI CHOS 'KHOR YIN PAR THAL, SANGS RGYAS KYI BKA' YIN PA'I
PHYIR, 'DOD NA, STON PA MNGON PAR RDZOGS PAR SANGS RGYAS

NAS ZHAG BZHI BCU ZHE DGU'I BAR DU CHOS KYI 'KHOR LO MA BSKOR
BAR BSHAD PA MI 'THAD PAR THAL, 'DOD PA'I PHYIR ZER NA, SKYON
MED DE, DE'I BAR DU CHOS 'KHOR MA BSKOR KYANG DE'I GONG DU
BSKOR

BA'I LUNG GI CHOS 'KHOR YOD PAR KHAS LEN PA'I PHYIR, KHO NA
RE, RGYUD SDE SPYI RNAM LAS, ZHAG BZHI BCU ZHE DGU 'DAS NAS
W'A RA n'A SIR CHOS KYI 'KHOR LO BSKOR RO, ,DE NI, BDEN PA
BZHI'I CHOS KYI 'KHOR

LO YIN LA, CHOS 'KHOR DE LAS GZHAN BSKOR BAR MI 'DOD DE, ZHES
GSUNGS PA MI 'THAD PAR THAL, LUNG GI CHOS 'KHOR YIN NA, BDEN
BZHI'I CHOS 'KHOR YIN PAS MA KHYAB PA'I PHYIR ZER NA, SKYON

MED DE, LUNG DE NI, STON PA MNGON PAR RDZOGS PAR SANGS RGYAS
PA'I LO HOR ZLA DRUG PA'I TSES BZHI'I NYIN BDEN BZHI'I CHOS
'KHOR LAS GZHAN PA'I LUNG GI CHOS 'KHOR MA BSKOR ZHES PA'I DON
YIN

@007B PA'I PHYIR, DES NA, BYE BRAG SMRA BA'I LUGS LA, 'KHOR LO
BAR THA GSUM GYI THA SNYAD MED KYANG, 'KHOR LO DANG PO BDEN
BZHI'I CHOS 'KHOR DU 'DOD CING, DE LA BCO LNGA YOD DE, BZLAS
PA'I SGO NAS DBYE BA

GSUM; BYED CHOS RNAM DAG GI SGO NAS DBYE BA BCU GNYIS YOD PA'I
PHYIR, DANG PO GSUM YOD DE, NGO BO LA BZLAS PA, BYA BA LA
BZLAS PA, BYED PA 'BRAS BU DANG BCAS PA LA BZLAS PA GSUM YOD
PA'I PHYIR, DANG PO YOD

DE; DGE SLONG DAG ,'DI NI, SDUG BSNGAL 'PHAGS PA'I BDEN PA'O,
,'DI NI, KUN 'BYUNG 'PHAGS PA'I BDEN PA'O, ,'DI NI, 'GOG PA
'PHAGS PA'I BDEN PA'O, ,'DI NI, LAM 'PHAGS PA'I BDEN PA'O,
,ZHES

PA LTA BU DE YIN PA'I PHYIR, GNYIS PA YOD DE, SDUG BSNGAL SHES
PAR BYA, KUN 'BYUNG SPANG PAR BYA, 'GOG PA MNGON DU BYA, LAM
BSGOM PAR BYA, ZHES PA LTA BU DE YIN PA'I PHYIR, GSUM PA YOD
DE, SDUG BSNGAL SHES

PAR BYA STE, SHES PAR BYAR MED, KUN 'BYUNG SPANG BAR BYA STE,
SPANG BAR BYAR MED, 'GOG PA MNGON DU BYA STE, MNGON DU BYAR
MED, LAM BSGOM PAR BYA STE, BSGOM PAR BYAR MED CES PA LTA BU
DE YIN PA'I PHYIR, BYED CHOS

RNAM DAG GI SGO NAS DBYE BA BCU GNYIS YOD DE, BDEN PA BZHI PO
SO SO'I NGO BO LA BZLAS PA, BYA BA LA BZLAS PA, BYED PA 'BRAS
BU DANG BCAS PA LA BZLAS PA'I BDEN BZHI'I CHOS 'KHOR BZHI GSUM
BCU GNYIS YOD PA'I PHYIR,

@008A *, ,'O NA; 'DI'I GZHUNG MANG POR NGO BO LA BZLAS PA'I
TSE DANG POR RIG PA SKYES, DE RJES BLO SKYES, DE RJES MIG
SKYES, DE RJES SHES PA SKYES ZHES DANG, BYA BA LA BZLAS PA
DANG, BYE BA 'BRAS BU DANG

BCAS PA LA BZLAS PA'I TSE YANG RIG PA SOGS BZHI BZHI SKYES
ZHES GSUNGS PA'I DON GANG YIN ZHE NA, DE YOD DE, DE RNAMS RIM
BZHIN THEG DMAN GYI SBYOR LAM, MTHONG LAM, SGOM LAM, MI SLOB
LAM BZHI LA SBYAR TE

RIG PA SOGS KYI MING GIS BTAGS NAS BSHAD PA YIN PA'I PHYIR,
BZLAS PA GSUM GYI SKABS SU LNGA SDE'I RGYUD LA LAM SKYES TSUL
YOD DE, BU STON CHOS 'BYUNG LAS, BZLAS PA DANG PO LA KO'U D'I
NYA DANG, LHA MANG PO LA

MTHONG LAM SKYES, GNYIS PA LA KO'U D'I NYAS DGRA BCOM, TSE
DANG LDAN PA RTA THUL, RLANGS PA, MING CHEN, BZANG LDAN TE
GZHAN BZHI LA MTHONG LAM SKYES, GSUM PA LA BZHI POS DGRA BCOM
STE, DNGOS KYI DGOS

PA'O; ;ZHES GSUNGS PA LTAR YIN CING, DE DAG GIS MTHONG LAM
THOB PA'I TSE SO SO'I DGE SLONG GI SDOM PA YANG THOB PA YIN
PA'I PHYIR, 'O NA, DE'I GONG NAS DGE SLONG ZHES BOS PA MI
'THAD DAM ZHE NA, SKYON MED DE,

DE MA THAG TU DGE SLONG DU 'GYUR BA LA DGONGS NAS DE LTAR
GSUNGS PA'I PHYIR, GNYIS PA LA, CHOS 'KHOR GANG ZHIG ,SANGS
RGYAS KYI BKAR DMIGS PA DE, LUNG GI CHOS 'KHOR GYI MTSAN NYID,
DE LA BRJOD

@008B BYA'I SGO NAS DBYE NA, BKA' DANG PO BDEN BZHI'I CHOS
'KHOR, BAR PA MTSAN NYID MED PA'I CHOS 'KHOR, THA MA LEGS PAR
RNAM PAR PHYE BA'I CHOS 'KHOR GSUM LAS, BDEN BZHI DNGOS KYI
BSTAN BYA'I GTZO BOR BYAS

NAS STON PA'I THEG DMAN THUN MONG MA YIN PA'I MDO DE, BKA'
DANG PO BDEN BZHI'I CHOS 'KHOR GYI MTSAN NYID, MTSAN GZHI NI,
CHOS KYI 'KHOR LO'I MDO LTA BU, STONG NYID DNGOS KYI BSTAN
BYA'I GTZO

BOR BYAS NAS STON PA'I THEG CHEN THUN MONG MA YIN PA'I MDO DE,
BKA' BAR PA MTSAN NYID MED PA'I CHOS 'KHOR GYI MTSAN NYID,
MTSAN GZHI NI, YUM RGYAS 'BRING BSDUS GSUM LTA BU'O, ,MTSAN
NYID GSUM

LA SEMS TZAM PA'I 'DOD PA LTAR GYI BDEN PAR GRUB MA GRUB KYI
KHYAD PAR GSAL BAR PHYE NAS STON PA'I THEG PA THUN MONG BA'I
MDO DE, BKA' THA MA LEGS PAR RNAM PAR PHYE BA'I CHOS 'KHOR GYI
MTSAN

NYID; MTSAN GZHI NI, MDO SDE DGONGS 'GREL DANG, DON DAM YANG
DAG 'PHAGS ZHUS KYI LE'U LTA BU YIN GYI, BYANG CHUB SEMS DPA'
DON ZAB DGONGS PA NGES 'GREL, TSUL BZHIN KUN TU 'DRI BA, CHOS
'PHAGS

BLO GROS RNAM DAG ,BLO GROS YANGS PA, YON TAN 'BYUNG GNAS, DON
DAM YANG DAG 'PHAGS, BYAMS PA, 'JAM DBYANGS, SPYAN RAS GZIGS
KYIS ZHUS PA'I LE'U STE, MDO SDE DGONGS 'GREL LA DRIS

@009A *, ,LAN GYI LE'U BCU YOD PA LAS, DON DAM YANG DAG 'PHAGS
ZHUS KYI LE'U MA GTOGS GZHAN RNAMS 'KHOR LO THA MA MA YIN TE,
RNAM BSHAD SNYING PO'I RGYAN LAS, YANG KHA CIG ,

'DI NI BLA NA MA MCHIS PA ZHES NYE TSIG SMOS PA'I MTSAN GZHIR
MDO SDE DGONGS 'GREL RIL PO 'DZIN PA YANG MI 'THAD DE, DER SA
BCU'I DBANG PHYUG GI BYANG CHUB SEMS DPA' BCUS STON PA LA DRI
BA MI

'DRA BA RE RE MDZAD PA'I DRIS LAN GZHAN RNAMS 'DI'I MTSAN
GZHIR 'BREL BA MED PA'I PHYIR RO, ,ZHES GSUNGS PA'I PHYIR,
'KHOR LO GSUM PO DE YANG BRJOD BYA'I SGO NAS 'JOG PA YIN TE,
'KHOR LO

DANG POS GANG ZAG GI BDAG MED BRJOD BYA'I GTZO BOR BYAS NAS
BSTAN, GNYIS PAS CHOS KYI BDAG MED PHRA MO BRJOD BYA'I GTZO
BOR BYAS NAS BSTAN, GSUM PAS CHOS KYI BDAG MED RAGS PA BRJOD
BYA'I GTZO BOR

BYAS NAS BSTAN PA'I PHYIR, DE LAS GZHAN 'KHOR 'DI TZAM LA
GSUNGS PA 'KHOR LO DANG PO DANG, 'DI TZAM LA GSUNGS PA 'KHOR
LO BAR PA DANG, 'DI TZAM LA GSUNGS PA 'KHOR LO THA MA ZHES
'KHOR

GYI 'DU THEBS DANG, STON PA'I SKU TSE'I STOD LA GSUNGS PA DANG
PO DANG, BAR LA GSUNGS PA BAR PA DANG, SMAD LA GSUNGS PA THA
MA ZHES DUS TSIGS KYI SGO NAS MI 'JOG STE, DRANG NGES RNAM
'BYED

@009B LAS; DGONGS 'GREL LAS 'KHOR LO RIM PA GSUM GSUNGS PA NI,
'KHOR GYI 'DU THEBS DANG, STON PA'I SKU TSE'I TSIGS LA SOGS
PA'I NGOS NAS 'JOG PA MA YIN GYI, BRJOD BYA'I NGOS NAS YIN NO,
,DE YANG

BDAG MED PA'I DON GTAN LA 'BEBS PA'I DBANG DU BYAS PA STE,
ZHES GSUNGS PA'I PHYIR RO, ,LUNG GI CHOS 'KHOR LA GNYEN PO'I
SGO NAS DBYE NA, CHOS PHUNG BRGYAD KHRI BZHI STONG YOD DE,
'DOD CHAGS

LA SPYOD PA NYI KHRI CHIG STONG, ZHE SDANG LA SPYOD PA NYI
KHRI CHIG STONG, GTI MUG LA SPYOD PA NYI KHRI CHIG STONG, DUG
GSUM CHA MNYAM LA SPYOD PA NYI KHRI CHIG STONG YOD PA'I PHYIR,
BRGYAD KHRI BZHI STONG

PO DE YANG GSUNG RAB YAN LAG BCU GNYIS SU 'DU ZHING, YAN LAG
BCU GNYIS NI, BRGYAD STONG 'GREL PA SNYING PO MCHOG LAS, MDO
SDE DBYANGS BSNYAD LUNG BSTAN DANG, ,TSIGS BCAD CHED BRJOD
GLONG

GZHI DANG, ,RTOGS BRJOD DE LTAR BYUNG BA DANG, ,SKYES RABS
SHIN TU RGYAS PA DANG, ,RMAD BYUNG GTAN LA PHAB PA'I SDE,
,GSUNG RAB YAN LAG BCU GNYIS YIN, ,ZHES GSUNGS PA LTAR RO,
,BCU GNYIS PO DE YANG

DGUR 'DU BA YIN TE, DANG PO LNGA DANG, THA MA GSUM RE RE BYAS
NAS BRGYAD DANG, GTZO BO GLENG GZHI'I SDE DANG, 'KHOR RTOGS
BRJOD KYI SDE, DE LTA BU BYUNG BA'I SDE, SKYES PA RABS KYI SDE
BZHI GCIG TU BSDUS

@010A *, ,NAS DGUR 'JOG PA'I PHYIR TE, DE LTAR YANG LANG KAR
GSHEGS PA'I 'GREL PAR BSHAD PA'I PHYIR TE, DE SKAD DU GSER
PHRENG LAS, GSUNG RAB YAN LAG

DGU ZHES PA LTAR GLENG GZHI GTZO 'KHOR BZHI GCIG TU BYED PAR
YANG LANG GSHEGS KYI 'GREL PAR BSHAD DO, ,ZHES DANG, RGYUD SDE
SPYI RNAM LAS, GLENG GZHI, RTOGS BRJOD, DE LTA BU BYUNG,

SKYES RABS DANG BZHI GCIG TU BSDUS PA NI, GSUNG RAB YAN LAG
DGU'O, ,ZHES GSUNGS PA'I PHYIR, BCU GNYIS PO DE SDE SNOD GSUM
DU 'DU BA YIN TE, GSER PHRENG LAS, DE YANG BSDU NA, SDE

SNOD GSUM DU 'DU BAR 'GYUR TE, 'DI LTAR MDO SDE DANG, DBYANGS
KYIS BSNYAD PA DANG, LUNG DU BSTAN PA DANG, TSIGS SU BCAD PA
DANG, CHED DU BRJOD PA'I SDE DANG LNGA NI, NYAN THOS KYI MDO
SDE'I SDE

SNOD DANG, GTZO BO GLENG GZHI'I SDE DANG, 'KHOR RTOGS BRJOD,
DE LTAR BYUNG, SKYES RABS KYI SDE DANG BZHI NI, 'DUL BA'I SDE
SNOD DANG, RMAD DU BYUNG BA'I SDE DANG, SHIN TU RGYAS PA'I SDE
GNYIS BYANG SEMS

KYI MDO SDE'I SDE SNOD DANG, GTAN LA PHAB PAR BSTAN PA'I SDE
NI, THEG PA CHE CHUNG GNYIS KA'I MNGON PA'I SDE SNOD DO, ,ZHES
DANG, RGYUD SDE SPYI RNAM LAS, GSUNG RAB YAN LAG BCU GNYIS KYI
DANG PO LNGA NI, THEG

@010B DMAN GYI MDO SDE'I SDE SNOD DANG, DE NAS BZHI NI, 'DUL
BA'I SDE SNOD DE, DE LA THEG PA GNYIS KA'I 'DUL BA'I SDE SNOD
YOD DO, ,THA MA GSUM NI, THEG CHEN GYI MDO SDE'I SDE SNOD
DANG, ZHES GSUNGS PA'I

PHYIR; BCU GNYIS PO DE SDE SNOD GSUM DU BSDUS PA'I RGYU MTSAN
YOD DE, MDO SDE RGYAN LAS, SDE SNOD DAG NI GSUM MAM GNYIS
KYANG RUNG, ,BSDUS PA'I PHYIR TE RGYU NI DGUR 'DOD DO, ,ZHES
GSUNGS PA LTAR, GNYEN

PO'I SGO NAS KYANG SDE SNOD GSUM DU 'JOG ,BRJOD BYA'I SGO NAS
KYANG GSUM DU 'JOG ,BRJOD BYA STON TSUL GYI SGO NAS KYANG GSUM
DU 'JOG PA'I PHYIR, DANG PO GRUB STE, MNGON PA KUN BTUS LAS,
CI'I PHYIR

DE BZHIN GSHEGS PA RNAMS KYIS SDE SNOD GSUM DU RNAM PAR BZHAG
CE NA, NYE BA'I NYON MONGS PA THE TSOM GYI GNYEN POR MDO SDE'I
SDE SNOD RNAM LA BZHAG GO ,NYE BA'I NYON MONGS PA MTHA' GNYIS
DANG LDAN PA'I GNYEN

POR 'DUL BA'I SDE SNOD RNAM PAR BZHAG GO ,RANG DU LTA BA MCHOG
TU 'DZIN PA'I GNYEN POR MNGON PA'I SDE SNOD RNAM PAR BZHAG GO
,ZHES GSUNGS PA LTAR YIN PA'I PHYIR, GNYIS PA GRUB

STE; LHAG PA TING NGE 'DZIN GYI BSLAB PA BRJOD BYA'I GTZO BOR
BYED PA'I CHA NAS MDO SDE'I SDE SNOD BZHAG ,LHAG PA TSUL
KHRIMS KYI BSLAB PA BRJOD BYA'I GTZO BOR BYED PA'I CHA NAS
'DUL BA'I SDE SNOD BZHAG ,LHAG P 

@011A *, ,SHES RAB KYI BSLAB PA BRJOD BYA'I GTZO BOR BYED PA'I
CHA NAS MNGON PA'I SDE SNOD BZHAG PA'I PHYIR, GSUM PA GRUB
STE, CHOS DANG DON BRJOD PA'I SGO NAS MDO SDE'I SDE SNOD BZHAG
,CHOS DANG

DON MNGON DU BYA BA'I GZHI'I GNAS KYI BSLAB PA STON PA'I SGO
NAS 'DUL BA'I SDE SNOD BZHAG ,CHOS DANG DON GTAN LA 'BEBS PA'I
SGO NAS MNGON PA'I SDE SNOD BZHAG PA'I PHYIR, BCU GNYIS PO DE
CHED DU BYA BA'I

GDUL BYA'I SGO NAS GNYIS SU 'DU BA YIN TE, DE'I SGO NAS THEG
PA CHE CHUNG GI SDE SNOD GNYIS SU 'DU BA YIN PA'I PHYIR, THEG
DMAN GYI SDE SNOD RNAMS GDUL BYA NYAN RANG GI RIGS CAN LA
GSUNGS LA, THEG CHEN GYI

SDE SNOD RNAMS GDUL BYA THEG CHEN GYI RIGS CAN LA GSUNGS PA'I
PHYIR, RIGS CAN GSUM GYI 'JOG TSUL YOD DE, NYAN THOS KYI LAM
DU 'JUG KHA MA'I LAM MA ZHUGS KYI GANG ZAG ,NYAN THOS TSOGS
LAM PA,

SBYOR LAM PA, MTHONG LAM PA, SGOM LAM PA RNAMS NYAN THOS KYI
RIGS CAN YIN, DE BZHIN DU RANG RGYAL GYI LAM DU 'JUG KHA MA'I
LAM MA ZHUGS KYI GANG ZAG ,RANG RGYAL TSOGS SBYOR BA DANG,
MTHONG SGOM PA RNAMS RANG RGYAL

GYI RIGS CAN YIN, THEG CHEN GYI LAM DU 'JUG KHA MA'I LAM MA
ZHUGS KYI GANG ZAG DANG, BYANG SEMS THAMS CAD THEG CHEN GYI
RIGS CAN YIN PA'I PHYIR, THEG PA CHE CHUNG GANG RUNG GI DGRA
BCOM PA YIN NA, RIGS CAN GSUM

@011B PO GANG RUNG MA YIN PAS KHYAB STE, NYAN THOS DGRA BCOM
PA NYAN THOS KYI RIGS CAN MA YIN PA BZHIN, RANG RGYAL DANG,
THEG CHEN LA YANG RIGS 'DRA BA'I PHYIR TE, THEG CHEN DGRA BCOM
PA YIN NA, SANGS RGYAS 'PHAGS PA YIN

PAS KHYAB PA'I PHYIR TE, SANGS RGYAS 'PHAGS PA DANG, DE GNYIS
DON GCIG YIN PA'I PHYIR, 'O NA, RJOD BYED SDE SNOD GSUM PO DE
LTAR YIN NA, BRJOD BYA BSLAB PA GSUM PO DE JI LTA BU YIN ZHE
NA, BSLAB PA GSUM PO GANG RUNG

YIN NA, SANGS RGYAS KYI BSTAN PA YIN PAS MA KHYAB STE, PHYI
ROL PA'I RGYUD KYI BSLAB PA GSUM PO DE SANGS RGYAS KYI BSTAN
PA MA YIN PA'I PHYIR, LHAG PA'I BSLAB PA GSUM PO GANG RUNG YIN
NA, SANGS RGYAS KYI BSTAN PA YIN PAS

KHYAB STE, LHAG PA TING NGE 'DZIN GYI BSLAB PA DANG, SANGS
RGYAS KYI BSTAN PAR GYUR PA'I ZHI GNAS DON GCIG ,LHAG PA SHES
RAB KYI BSLAB PA DANG, SANGS RGYAS KYI BSTAN PAR GYUR PA'I
LHAG MTHONG DON GCIG ,LHAG PA TSUL

KHRIMS KYI BSLAB PA DANG, SANGS RGYAS KYI BSTAN PAR GYUR PA'I
TSUL KHRIMS KYI BSLAB PA DON GCIG YIN PA'I PHYIR TE, RGYUD SDE
SPYI RNAM LAS, LHAG PA TING NGE 'DZIN GYI BSLAB PA DANG, SANGS
RGYAS KYI BSTAN PAR GYUR BA'I ZHI GNAS

DON GCIG ,LHAG PA SHES RAB KYI BSLAB PA DANG, SANGS RGYAS KYI
BSTAN PAR GYUR PA'I LHAG MTHONG DON GCIG ,CES GSUNGS PA GANG
ZHIG ,PHYI MA LA YANG MTSUNGS PA'I PHYIR, NANG PA SANGS RGYAS
PA'I RGYUD KYI BSLAB PA GSUM PO DE

@012A *, ,LA LHAG PA'I BSLAB PA ZHES BRJOD PA'I RGYU MTSAN YOD
DE, DE RNAMS PHYI ROL PA'I RGYUD KYI BSLAB PA GSUM LAS LHAG PA'I
RGYU MTSAN GYIS DE LTAR BRJOD PA'I PHYIR TE, NYAN

SA LAS, LHAG PA'I DON JI LTA BU ZHE NA, LHAG PA TSUL KHRIMS
KYI BSLAB PA LA SOGS PA'I BSLAB PA GSUM PO DE DAG NI, BSTAN PA
'DI KHO NA LA YOD KYI, DE DAG PHYI ROL PA RNAMS DANG THUN

MONG MA YIN TE, DE NI, LHAG PA'I DON YIN NO, ,ZHES GSUNGS PA'I
PHYIR, PHYI ROL PA'I RGYUD KYI BSLAB PA GSUM PO DE, SANGS
RGYAS KYI BSTAN PA MA YIN KYANG BSTAN PA YIN TE, DE DAG PHYI
ROL PA'I BSTAN PA

YIN PA GANG ZHIG ,PHYI ROL PA'I BSTAN PA BSTAN PA YIN PA'I
PHYIR TE, PHYI ROL PA'I BSTAN BCOS BSTAN BCOS YIN PA'I PHYIR,
PHYI ROL PA'I STON PA STON PA MA YIN TE, MU STEGS PA'I STON PA
STON PA MA YIN PA'I

PHYIR TE, BSTOD PA LEGS BSHAD SNYING PO LAS, WA SKYES LA NI
SENGGE BZHIN, ,MU STEGS CAN LA'ANG GCAM BU'I TSIG ,CES GSUNGS
PA'I PHYIR, GSUM PA DRANG NGES KYI MDO'I KHYAD PAR BSHAD PA
NI, PHAL CHEN SDE PAS

SANGS RGYAS KYI BKA' LA NGES DON GYI MDOS KHYAB PAS DRANG DON
GYI MDO MED PAR KHAS LEN ZHING, THAMS CAD YOD PAR SMRA BAS
DRANG NGES KYI MDO GNYIS KA KHAS LEN PA YIN TE, RNAM BSHAD
RTOGS DKA'I SNANG BA LAS,

@012B PHAL CHEN SDE BA SOGS KHA CIG ,SANGS RGYAS KYI GSUNG LA
DRANG DON MI SRID PAR 'DOD CING, THAMS CAD YOD PAR SMRA BA
SOGS DRANG NGES GNYIS KA KHAS LEN LA ZHES GSUNGS PA'I PHYIR,
DRANG NGES KYI MDO'I KHYAD PAR 'DI LA

SEMS TZAM PA'I LUGS BSHAD PA, RANG RGYUD PA'I LUGS BSHAD PA,
THAL 'GYUR BA'I LUGS BSHAD PA GSUM LAS, DANG PO NI, RANG GI
BSTAN DON SGRA JI BZHIN DU KHAS LEN MI RUNG BA'I MDO DE, DRANG
DON GYI MDO'I

NGO BO YIN TE, DRANG DON GYI MDO YIN NA, DRANG DON DGONGS PA
CAN GYI MDO YIN DGOS PA'I PHYIR, DRANG DON SGRA JI BZHIN PA'I
MDO MED PA'I PHYIR, DE LA DBYE NA, DRANG DON DGONGS PA CAN GYI
MDO DANG, LDEM DGONGS KYI

MDO GNYIS LAS, DE GNYIS YIN KHYAB MNYAM YIN, DANG PO LA DBYE
NA, MNYAM PA NYID GSUM LA DGONGS NAS GSUNGS PA'I MDO DANG, DON
GZHAN LA DGONGS NAS GSUNGS PA'I MDO DANG, DUS GZHAN LA DGONGS
NAS

GSUNGS PA'I MDO DANG, GANG ZAG GI BSAM PA LA DGONGS NAS GSUNGS
PA'I MDO BZHI YOD DE, MDO SDE RGYAN LAS, MNYAM PA NYID DANG
DON GZHAN DANG, ,DE BZHIN DU NI DUS GZHAN DANG, ,GANG ZAG GI
NI BSAM PA

LA; ;DGONGS PA RNAM PA BZHI YIN NO, ,ZHES GSUNGS PA'I PHYIR,
DANG PO YOD DE, DE'I TSE DE'I DUS NA NGA SANGS RGYAS RNAM
GZIGS SU GYUR TO, ,ZHES PA'I MDO LTA BU DE YIN PA'I PHYIR,
MNYAM PA NYID GSUM YOD DE,

@013A *, ,BDAG CAG GI STON PA DANG, SANGS RGYAS RNAM GZIGS
GNYIS, RGYU TSOGS GNYIS RDZOGS PAR MNYAM PA, 'BRAS BU CHOS SKU
BRNYES PAR MNYAM PA, BYED LAS SEMS CAN GYI DON BYED

PAR MNYAM PA GSUM LA BYED PA'I PHYIR, 'ON KYANG DE GNYIS RIGS
DANG, SKU TSE DANG, SKU'I BONG TSOD RNAMS MNYAM PA MA YIN TE,
MNGON PA MDZOD LAS, SANGS RGYAS THAMS CAD TSOGS DANG NI, ,CHOS
SKU 'GRO

BA'I DON SPYOD PAS, ,MNYAM PA NYID DE SKU TSE DANG, ,RIGS DANG
SKU BONG TSOD KYIS MIN, ,ZHES GSUNGS PA'I PHYIR, GNYIS PA YOD
DE, PHA DANG MA NI GSAD BYA ZHING, ,BRAM ZE GTZANG SBRA CAN
GNYIS DANG, ,RGYAL PO YUL

'KHOR BCAS BCOM NA, ,MI DE DAG PA NYID DU 'GYUR, ,ZHES PA'I
MDO LTA BU DE YIN PA'I PHYIR, DON GZHAN LA DGONGS TSUL YOD DE,
'DI'I SKABS KYI PHA MA GNYIS NI, LAS NYON GNYIS DANG, 'DU BYED
KYI RTEN

'BREL DANG, SRID PA GNYIS LTA BU LA BYED, ,RGYAL PO NI, RNAM
SHES KYI RTEN 'BREL LA BYED, GTZANG SBRA CAN GNYIS NI, LTA BA
MCHOG 'DZIN DANG, TSUL KHRIMS BRTUL ZHUGS MCHOG 'DZIN GYI LTA
BA GNYIS

LA BYED; YUL 'KHOR NI, 'KHOR BAS BSDUS PA'I MIG SOGS NANG GI
SKYE MCHED DRUG LTA BU LA BYED, BCAS PA NI, 'KHOR BAS BSDUS
PA'I GZUGS SOGS PHYI'I SKYE MCHED DRUG LTA BU LA BYED PA YIN
LA, DE

@013B DAG GNYEN PO'I STOBS KYIS BCOM PA NA, DE 'DRA BA'I MI DE
DAG BYANG CHUB THOB PAR 'GYUR BA LA DGONGS NAS DE LTAR BSHAD
PA'I PHYIR TE, LAS NYON GNYIS LA PHA MA ZHES BRJOD PA'I RGYU
MTSAN YOD DE, DE GNYIS RANG RGYUD

LDAN GYI GANG ZAG 'KHOR BAR SKYE BA LEN PA'I RGYU'I GTZO BO
YIN PA'I RGYU MTSAN GYIS DE LTAR BRJOD PA'I PHYIR, RNAM SHES
KYI RTEN 'BREL LA RGYAL PO ZHES BRJOD PA'I RGYU MTSAN YOD DE,
,DE RANG RGYUD LDAN GYI GANG ZAG MA

DAG PA'I SNOD BCUD LA DBANG SGYUR BA PO YIN PA'I RGYU MTSAN
GYIS DE LTAR BRJOD PA'I PHYIR, MCHOG 'DZIN GYI LTA BA GNYIS LA
GTZANG SBRA CAN ZHES BRJOD PA'I RGYU MTSAN YOD DE, LTA SPYOD
NGAN PA LA BRTEN NAS GROL BA THOB

PAR 'DZIN PA'I RGYU MTSAN GYIS DE LTAR BRJOD PA'I PHYIR, GSUM
PA YOD DE, MA 'ONGS PA NA BDE BA CAN DU SKYE BA YOD PA LA
DGONGS NAS BDE BA CAN DU SKYE BA'I SMON LAM BTAB NA, DE MA
THAG TU BDE BA CAN DU SKYE BAR

'GYUR RO, ,ZHES PA'I MDO LTA BU DE YIN PA'I PHYIR, BZHI PA YOD
DE, SBYIN PA TZAM GYIS CHOG PAR 'DZIN PA'I GANG ZAG GI NGOR
SBYIN PA LA SMAD NAS TSUL KHRIMS KYI BSNGAGS PA BRJOD PA'I MDO
LTA BU DE YIN PA'I PHYIR,

GNYIS PA LDEM DGONGS KYI MDO LA DBYE NA, BZHI YOD DE, MDO SDE
RGYAN LAS, GZHUG PA LDEM POR DGONGS PA DANG, ,MTSAN NYID LDEM
POR DGONGS PA GZHAN, ,GNYEN POR LDEM POR DGONGS PA DANG,
,BSGYUR BA LDEM

@014A *, ,POR DGONGS PA STE, ,LDEM POR DGONGS PA 'DI RNAM
BZHI, ,ZHES GSUNGS PA'I PHYIR, DANG PO YOD DE, PHYI ROL PA
'GA' ZHIG NANG PA'I BSTAN PA LA GZHUG PA'I DON DU, PHUNG PO
LNGA NI KHUR YIN LA, ,KHUR

'KHYER BA NI GANG ZAG YIN, ,RTAG GAM MI RTAG BRJOD MI BYA,
,ZHES PA'I MDO LTA BU DE YIN PA'I PHYIR, GNYIS PA YOD DE,
MTSAN NYID GSUM LA BDEN PAR GRUB MA GRUB KYI KHYAD PAR MA PHYE
BAR STON PA'I SHER PHYIN GYI

MDO LTA BU DE YIN PA'I PHYIR, GSUM PA LA BRGYAD YOD DE, MDO
SDE RGYAN LAS, SANGS RGYAS CHOS LA BRNYAS PA DANG, ,LE LO CUNG
ZAD CHOG 'DZIN DANG, ,NGA RGYAL 'DOD CHAGS SPYOD PA DANG,
,'GYOD DANG MA NGES LDOG PA NI, ,

SEMS CAN RNAMS KYI SGRIB PA STE, ,DE YI GNYEN POR THEG MCHOG
GSUNGS, ,ZHES GSUNGS PA LTAR BRGYAD YOD PA'I PHYIR, DANG PO
SANGS RGYAS LA BRNYAS PA'I GNYEN POR GSUNGS PA NI, MNYAM PA
NYID KYI MDO LTA BU DANG,

GNYIS PA CHOS LA BRNYAS PA'I GNYEN POR GSUNGS PA NI, GRANGS
MED PA'I SANGS RGYAS LA BSNYEN BKUR BYAS NA DE TZAM GYIS GZOD
THEG CHEN GYI CHOS THOB PAR 'GYUR RO, ,ZHES PA'I MDO LTA BU
DANG, GSUM PA LE LO'I GNYEN

POR GSUNGS PA NI, DUS GZHAN LA DGONGS NAS GSUNGS PA'I MDO LTA
BU DANG, BZHI PA CUNG ZAD CHOG 'DZIN GYI GNYEN POR GSUNGS PA
NI, GANG ZAG GI BSAM PA LA DGONGS NAS GSUNGS PA'I MDO LTA BU
DANG,

@014B LNGA PA NGA RGYAL LHAG PAR SPYOD PA'I GNYEN POR GSUNGS
PA NI, SANGS RGYAS KYI ZHING GI YON TAN SGRO BTAGS NAS BRJOD
PA'I MDO LTA BU DANG, DRUG PA 'DOD CHAGS LHAG PAR SPYOD PA'I
GNYEN POR GSUNGS PA NI, SANGS RGYAS

KYI SKU'I YON TAN SGRO BTAGS NAS BRJOD PA'I MDO LTA BU DANG,
BDUN PA 'GYOD PA'I GNYEN POR GSUNGS PA NI, MA SKYES SGRA'I
'GYOD PA SEL BA'I MDO LTA BU DANG, BRGYAD PA RIGS MA NGES PA
LDOG PA'I GNYEN POR GSUNGS

PA NI; THEG PA GSUM DU GRUB PAR STON PA'I MDO LTA BU'O, ,BZHI PA
BSGYUR BA LA LDEM POR DGONGS PA NI, SNYING PO MED LA SNYING
POR SHES, ,PHYIN CI LOG LA LEGS PAR GNAS, ,NYON MONGS PAS NI RAB
NYON

MONGS; ;BYANG CHUB DAM PA THOB PAR 'GYUR, ,ZHES PA'I MDO LTA
BU YIN LA, 'DI'I DON YANG SNYING PO NI, RNAM GA-YENG YIN LA,
DE MED PA'I TING NGE 'DZIN GYI BSLAB PA LA SNYING POR SHES
DGOS PA TSIG RKANG DANG PO'I

DON DANG, GTZANG BDE RTAG BDAG TU 'DZIN PA LAS PHYIN CI LOG PA
NI, MI RTAG SOGS RTOGS PA'I SHES RAB YIN LA, DE LA LEGS PAR
GNAS DGOS PA GNYIS PA'I DON DAG DANG GZHAN DON DKA' SPYAD KYIS
NGAL BA GSUM PA'I

DON DANG, DE LTA BU'I BSOD NAMS KYI TSOGS LA 'BAD PAS BYANG
CHUB DAM PA THOB PAR 'GYUR BA BZHI PA'I DON YIN TE, GSER
PHRENG LAS, DE LA SNYING PO NI, SEMS KYI RNAM GA-YENG NGO, ,DE
MED PA NI, SNYING PO

@015A *, ,MED PA'O, ,PHYIN CI LOG NI, GTZANG BDE RTAG BDAG LAS
LOG PA'O, ,NYON MONGS NI, YUN RING POR DKA' SPYAD KYIS NGAL
BA'O, ,ZHES GSUNGS PA'I PHYIR, RNAM BSHAD RTOGS DKA'I

SNANG BA LAS, DE LA SNYING PO NI, RNAM GA-YENG NGO, ,DE MED PA
LA SNYING POR SHES, ,ZHES PAS ZHI GNAS KHYAD PAR CAN BSTAN TO,
,RTAG SOGS LAS PHYIN CI LOG LA LEGS PAR GNAS ZHES PAS, MI RTAG
PA

SOGS BDEN PA'I RNAM PA RTOGS PA'I LHAG MTHONG BSTAN LA, YUN
RING POR GZHAN DON GYI DKA' SPYAD KYIS NYON MONGS PAS RAB TU
NYON MONGS ZHES PAS SNYING RJE BSTAN TE, DE LTAR TING NGE
'DZIN DANG SHES RAB

SGOM ZHING, SNYING RJES GZHAN DON LA 'BAD NA BYANG CHUB DAM PA
THOB PAR 'GYUR RO, ,ZHES GSUNGS PA'I PHYIR, GNYIS PA NI, RANG
GI BSTAN DON SGRA JI BZHIN DU KHAS BLANG DU RUNG BA'I MDO DE,
NGES DON GYI MDO'I

MTSAN NYID, MTSAN GZHI NI, MDO SDE DGONGS 'GREL LTA BU YIN TE,
SEMS TZAM PAS 'KHOR LO DANG PO GNYIS DRANG DON GYI MDO DANG,
THA MA NGES DON GYI MDOR KHAS LEN PA'I PHYIR, 'KHOR LO THA MA
YIN

NA; NGES DON GYI MDO YIN PAS KHYAB KYANG NGES DON GYI MDO YIN
NA, 'KHOR LO THA MA YIN PAS MA KHYAB STE, MDO SDE DGONGS 'GREL
LA LE'U BCU YOD PA DE THAMS CAD NGES DON GYI MDO YIN KYANG DON
DAM YANG

@015B DAG 'PHAGS ZHUS KYI LE'U MA GTOGS GZHAN RNAMS 'KHOR LO
THA MA MA YIN PA'I PHYIR, SEMS TZAM PAS 'KHOR LO DANG PO GNYIS
PO GANG RUNG LA DRANG DON GYI MDO DANG, THA MA LA NGES DON GYI
MDOS KHYAB PAR KHAS LEN

TE; SGOM SDE SPYI DON LAS, SEMS TZAM PAS 'KHOR LO DANG PO
GNYIS DRANG DON GYI MDO DANG, THA MA NGES DON GYI MDOR BZHED
PA YIN TE ZHES GSUNGS PA'I PHYIR, GNYIS PA RANG RGYUD PA'I
LUGS BSHAD PA LA, 'KHOR LO

THOG MTHA' GNYIS DRANG DON GYI MDO DANG, BAR PA LA DRANG NGES
KYI CHA GNYIS 'BYED PA YIN TE, YUM RGYAS 'BRING BSDUS GSUM
NGES DON GYI MDO DANG, SHES RAB SNYING PO LTA BU DGAG BYA LA
DON DAM PA'I KHYAD PAR DNGOS SHUGS GANG

LA YANG MA SBYAR BA'I DRANG DON GYI MDO YIN PA'I PHYIR, 'KHOR
LO BAR PA LA DRANG NGES GNYIS YOD KYANG DE LA DRANG DON DANG
NGES DON GNYIS MED DE, DE LA NGES DON ZHIG MED PA'I PHYIR,
NGES DON YIN NA, STONG NYID YIN DGOS

PA'I PHYIR TE, DE YIN NA, DON DAM PA YIN DGOS PA'I PHYIR, YE
SHES SNANG BA RGYAN GYI MDO LAS, NGES PA'I DON GANG YIN PA DE
NI, DON DAM PA'O, ,ZHES GSUNGS PA'I PHYIR, RANG RGYUD PA'I
SKABS 'DIR MDO SDE DGONGS

'GREL GYIS YUM RGYAS 'BRING BSDUS GSUM DRANG DON GYI MDOR
BSTAN KYANG NGES DON GYI MDOR MA BSTAN TE, DE'I CHED DU BYA
BA'I GDUL BYA LA YUM RGYAS 'BRING BSDUS GSUM NGES DON GYI MDOR
KHAS LEN PA ZHIG MED PA'I PHYI 

@016A *, ,TE, DE'I CHED DU BYA BA'I GDUL BYA YIN NA, SEMS TZAM
PA YIN PAS KHYAB PA'I PHYIR, MA GRUB NA, MDO SDE DGONGS 'GREL
CHOS CAN, KHYOD KYI CHED DU BYA BA'I GDUL BYA YIN NA, SEMS TZAM
PA YIN PAS KHYAB

PAR THAL, KHYOD SEMS TZAM PA'I THUN MONG MA YIN PA'I MDO YIN
PA'I PHYIR, DE BZHIN DU MDO SDE DGONGS 'GREL GYIS MTSAN NYID
GSUM LA BDEN PAR GRUB MA GRUB KYI KHYAD PAR PHYE NAS MA BSTAN
TE, DES GZHAN DBANG DANG YONGS

GRUB BDEN GRUB TU BSTAN KYANG KUN BTAGS BDEN MED DU MA BSTAN
PA'I PHYIR, DANG PO GRUB STE, DES GZHAN DBANG DANG YONGS GRUB
GNYIS BDEN GRUB DANG MTHAR THUG THEG PA GSUM DU GRUB PAR BSTAN
PA'I PHYIR, RNAM BSHAD LAS,

MDO SDE 'DI NYID DU GZHAN DBANG DANG YONGS GRUB BDEN PAR GRUB PA
DANG, MTHAR THUG THEG PA GSUM DU BSTAN LA ZHES GSUNGS PA'I
PHYIR, GNYIS PA GRUB STE, DES STONG NYID MA BSTAN PA'I PHYIR TE,
DE'I CHED DU BYA BA'I

GDUL BYA LA STONG NYID STON MI RUNG BA'I PHYIR TE, DE'I CHED DU
BYA BA'I GDUL BYA YIN NA, SEMS TZAM PA YIN PAS KHYAB PA GANG
ZHIG ,SEMS TZAM PA LA STONG NYID STON MI RUNG BA'I PHYIR, DANG
PO BSGRUBS ZIN, GNYIS PA GRUB

STE, DE RTAG CHAD KYI MTHA' LA GNAS PA'I PHYIR TE, DE RTAG MTHA'
LA GNAS PA GANG ZHIG ,CHAD MTHA' LA GNAS PA'I PHYIR, DANG PO MA
GRUB NA, SEMS TZAM PA CHOS CAN, RTAG MTHA' LA GNAS PAR THAL,
GZHAN DBANG DANG YOD

@016B GRUB BDEN PAR MA GRUB PA GANG ZHIG ,KHYOD KYIS DE BDEN
GRUB TU KHAS LEN PA'I PHYIR, GNYIS PA GRUB STE, KUN BTAGS RANG
GI MTSAN NYID KYIS GRUB PA GANG ZHIG ,KHYOD KYIS DE RANG GI
MTSAN NYID KYIS MA GRUB PAR KHAS

LEN PA'I PHYIR, THAL 'GYUR GNYIS KA LA KHYAB PA YOD DE, DBU MA
RTZA BA SHES RAB LAS, YOD CES BYA BA RTAG PAR 'DZIN, ,MED CES
BYA BA CHAD PAR LTA, ,DE PHYIR YOD MED GNYIS KA LA, ,MKHAS PAS
GNAS PAR MI BYA'O,,

ZHES GSUNGS PA'I PHYIR, DE BZHIN DU 'KHOR LO DANG POS GANG ZAG
GI BDAG MED BSTAN BYA'I GTZO BOR BYAS NAS BSTAN KYANG DES CHOS
KYI BDAG MED MA BSTAN TE, DES STONG NYID MA BSTAN PA'I PHYIR TE,
DE'I CHED DU BYA BA'I GDUL

BYA LA STONG NYID STON MI RUNG BA'I PHYIR TE, DE'I CHED DU BYA
BA'I GDUL BYA YIN NA, NYAN THOS SDE PA YIN PAS KHYAB PA GANG
ZHIG ,NYAN THOS SDE PA LA STONG NYID STON MI RUNG BA'I PHYIR,
DANG PO MA GRUB NA, 'KHOR LO DANG PO

CHOS CAN, KHYOD KYI CHED DU BYA BA'I GDUL BYA YIN NA, NYAN THOS
SDE PA YIN PAS KHYAB PAR THAL, KHYOD NYAN THOS SDE PA'I THUN
MONG MA YIN PA'I MDO YIN PA'I PHYIR, GNYIS PA MA GRUB NA, NYAN
THOS SDE PA CHOS CAN, KHYOD

LA STONG NYID STON MI RUNG BAR THAL, KHYOD RTAG CHAD KYI MTHA'
LA GNAS PA'I PHYIR, MA GRUB NA, DER THAL, BYE BRAG SMRA BA RTAG
CHAD KYI MTHA' LA GNAS PA GANG ZHIG ,MDO SDE BA DE LA GNAS PA'I
PHYIR, DANG PO MA GRUB NA, BYE

@017A *, ,BRAG SMRA BA CHOS CAN, RTAG CHAD KYI MTHA' LA GNAS PAR
THAL, RTAG MTHA' LA GNAS PA GANG ZHIG ,CHAD MTHA' LA GNAS PA'I
PHYIR, DANG PO GRUB STE, PHYI DON MED PA GANG ZHIG ,KHYOD KYIS
PHYI DON

YOD PAR KHAS LEN BA'I PHYIR, RTAGS PHYI MA GRUB STE, RANG RIG MI
'DOD CING PHYI DON BDEN GRUB TU KHAS LEN PA'I THEG DMAN GYI GRUB
MTHA' SMRA BA'I GANG ZAG YIN PA'I PHYIR, DE 'DRA'I THEG DMAN GYI
GRUB MTHA' SMRA BA'I

GANG ZAG DE, BYE BRAG SMRA BA'I MTSAN NYID YIN PA'I PHYIR, DE
LTAR DU GRUB MTHA'I RNAM GZHAG LAS GSUNGS PA'I PHYIR, GNYIS PA
MA GRUB NA, DE CHOS CAN, CHAD MTHA' LA GNAS PAR THAL, RANG RIG
YOD PA GANG ZHIG,

KHYOD KYIS RANG RIG MED PAR KHAS LEN PA'I PHYIR, KHYAB PA GONG
DU BSGRUBS ZIN, GONG GI RTAGS GNYIS PA MA GRUB NA, MDO SDE PA
CHOS CAN, RTAG CHAD KYI MTHA' LA GNAS PAR THAL, RTAG MTHA' LA
GNAS PA

GANG ZHIG ,CHAD MTHA' LA GNAS PA'I PHYIR, DANG PO GRUB STE,
PHYIR DON MED PA GANG ZHIG ,KHYOD KYIS DE YOD PAR KHAS LEN PA'I
PHYIR, GNYIS PA GRUB STE, KHYOD RANG RIG DANG PHYI DON GNYIS KA
BDEN GRUB TU KHAS LEN

BA'I THEG DMAN GYI GRUB MTHA' SMRA BA'I GANG ZAG YIN PA'I PHYIR
TE, DE 'DRA PA'I THEG DMAN GYI GRUB MTHA' SMRA BA'I GANG ZAG DE
MDO SDE PA'I MTSAN NYID YIN PA'I PHYIR, DE LTAR GRUB MTHA'I RNAM
GZHAG LAS GSUNGS

@017B PA'I PHYIR, GNYIS PA MA GRUB NA, DE CHOS CAN, CHAD MTHA'
LA GNAS PAR THAL, DON DAM BDEN PAR GYUR PA'I STONG PA NYID YOD
PA GANG ZHIG ,KHYOD KYIS DE MED PAR KHAS LEN PA'I PHYIR, KHYAB
PA BSGRUBS ZIN, GONG DU RTAGS DANG

PO MA GRUB NA, PHYI DON MED PAR THAL, SKABS 'DIR PHYI DON KHAS
MI LEN PA'I PHYIR, SKABS 'DIR PHYI DON MI 'DOD CING RANG RIG YOD
PAR KHAS LEN PA'I PHYIR TE, SKABS 'DIR RNAL 'BYOR SPYOD PA'I DBU
MA RANG RGYUD PA'I LUGS YIN

PA'I PHYIR, DE YANG YIN TE, RANG RGYUD BA LA MDO SDE SPYOD PA'I
DBU MA RANG RGYUD PA DANG, RNAL 'BYOR SPYOD PA'I DBU MA RANG
RGYUD PA GNYIS SU YOD PA LAS, SLOB DPON LEGS LDAN 'BYED DANG, YE
SHES SNYING PO LA SOGS PA'I MDO SDE SPYOD

PA'I DBU MA RANG RGYUD PA RNAMS KYIS RANG RIG MI 'DOD CING, PHYI
DON YOD PAR KHAS LEN LA, SLOB DPON ZHI BA 'TSO, KA MA LA SHA'I
LA, 'PHAGS SENG GNYIS LA SOGS PA'I RNAL 'BYOR SPYOD PA'I DBU MA
RANG RGYUD PA RNAMS KYIS PHYI

DON MI 'DOD CING, RANG RIG YOD PAR KHAS LEN PA'I PHYIR, GRUB
MTHA' KUN SHES LAS, 'DI NI RANG RIG MI 'DOD PHYI DON 'DOD, ,DE
LAS LDOG PAR SMRA BA GNYIS SU 'DOD, ,DANG PO LEGS LDAN YE SHES
SNYING PO STE, ,GNYIS

PA ZHI 'TSO YAB SRAS RJES 'BRANG BCAS, ,ZHES GSUNGS PA'I PHYIR,
DES NA RTAG CHAD KYI MTHA' LA LHUNG BA'I GANG ZAG DANG, DE LA
GNAS PA'I GANG ZAG GNYIS KA YOD KYANG RTAG MTHA' DANG, CHAD
MTHA' GNYIS MED DE, SGRO

@018A *, ,'DOGS KYI MTHA' DANG, SKU 'DEBS KYI MTHA' GNYIS MED
PA'I PHYIR, KHYAB STE, RTAG MTHA', YOD MTHA', SGRO 'DOGS KYI
MTHA' RNAMS DON GCIG ,CHAD MTHA', MED MTHA', SKUR 'DENGS SA

KYI MTHA' RNAMS DON GCIG YIN PA'I PHYIR TE, RTAG PA'I MTHAR
'DZIN, YOD PA'I MTHAR 'DZIN, SGRO 'DOGS RNAMS DON GCIG ,CHAD
PA'I MTHAR 'DZIN, MED PA'I MTHAR 'DZIN, SKUR 'DEBS RNAMS DON
GCIG YIN PA'I

PHYIR, BYAS PA LA KHO NA RE, YOD MTHA' YIN NA YOD PAS KHYAB PAR
THAL, MED MTHA' YIN NA MED PAS KHYAB PA'I PHYIR ZER NA MA KHYAB,
KHO NA RE, LAS 'BRAS MED PA CHOS CAN, MED PAR THAL, MED MTHA'
YIN PA'I PHYIR ZER NA, RANG

LUGS LA SKYON CAN GYI LAN 'DEBS SHING, KHO RANG GIS 'DOD NA, LAS
'BRAS CHOS CAN, KHYOD MED PA YOD PAR THAL, KHYOD MED PA SRID
PA'I PHYIR TE, KHYOD 'DUS BYAS YIN PA'I PHYIR, KHYAB STE, SGOM
SDE NAM MKHA' RGYAL

MTSAN GYI BYANG CHUB SEMS 'GREL GYI RNAM BSHAD NOR BU'I PHRENG
BA LAS, KHYOD 'DUS BYAS YIN NA, KHYOD MED PA SRID PAS KHYAB PA
NI, 'DUS BYAS SKAD CIG GIS 'DZIG PA'I NGANG TSUL CAN YIN PA LAS
GRUB BO, ,ZHES GSUNGS

PA'I PHYIR, GZHAN YANG, LAS 'BRAS MED PA MED MTHA' YIN PAR THAL,
LAS 'BRAS MED PAR 'DZIN PA'I BLO DE, MED PA'I MTHAR 'DZIN YIN
PA'I PHYIR TE, DE SKUR 'DEBS YIN PA'I PHYIR, DER THAL, LAS 'BRAS
YOD PA MA

@018B YIN PAR 'DZIN PA'I BLO DE, SKUR 'DEBS YIN PA'I PHYIR, DER
THAL, PHYI DON YOD PAR 'DZIN PA'I BLO DE, SGRO 'DOGS YIN PA'I
PHYIR, PHYI DON MED PA MA YIN PAR 'DZIN PA'I BLO DE, SGRO 'DOGS
YIN PA'I PHYIR, MA GRUB NA, PHYI DON CHOS

CAN, KHYOD MED PA MA YIN PAR 'DZIN PA'I BLO DE, SGRO 'DOGS YIN
PAR THAL, KHYOD MED PA YIN PA'I PHYIR, GSER PHRENG LAS, DE NYID
NI, RIGS TE, MED PA DANG, MA YIN PA DE LAS LDOG PA SGRO 'DOGS
DANG, YOD PA DANG, YIN PA

DE LAS LDOG PA SKUR 'DEBS YIN PA'O, ,ZHES GSUNGS PA'I PHYIR,
'PHAGS SENG GNYIS KYI LUGS LA MDO SDE DGONGS 'GREL GYIS STONG
NYID MA BSTAN ZHING, YUM RGYAS 'BRING BSDUS GSUM NGES DON GYI
MDOR MA BSTAN KYANG,

SLOB DPON ZHI BA 'TSO DANG, KA MA LA SHA'I LA YAB SRAS GNYIS KYI
LUGS LA YUM RGYAS 'BRING BSDUS GSUM NGES DON GYI MDOR BSTAN PA
YIN TE, DE'I CHED DU BYA BA'I GDUL BYA DBU MA PA LA DE LTAR
BSTAN PA'I PHYIR TE, DE'I CHED DU BYA

BA'I GDUL BYA DBU MA PA YOD PA'I PHYIR, DER THAL, DE'I LUGS LA
DE DBU MA PA'I BKA' YIN PA'I PHYIR, SPYI DON ROL MTSO LAS, ZHI
'TSO YAB SRAS KYI LUGS LA MDO SDE DGONGS 'GREL DBU MA PA'I BKA'
YIN TE, DE YUM RGYAS 'BRING

FBSDUS GSUM NGES DON GYI MDOR GZHUNG BTZUGS NAS SGRUB BA'I DBU
MA PA'I BKA' YIN PA'I PHYIR ZHES GSUNGS PA'I PHYIR, SLOB DPON
LEGS LDAN 'BYED DANG, YE SHES SNYING PO SOGS ZHI 'TSO YAB SRAS
GNYIS DANG 'DRA'O,,

@019A *, ,'PHAGS SENG GNYIS KYI LUGS LA MDO SDE DGONGS 'GREL DBU
MA'I BKA' MA YIN TE, DE'I CHED DU BYA BA'I GDUL BYA YIN NA, SEMS
TZAM PA YIN DGOS PA'I PHYIR TE, DE SEMS TZAM PA'I

THUN MONG MA YIN PA'I BKA' YIN PA'I PHYIR TE, DE LTAR YANG SPYI
DON ROL MTSO LAS, 'PHAGS SENG GNYIS KYI LUGS LA MDO SDE DGONGS
'GREL DBU MA PA'I BKA' MA YIN TE, DE SEMS TZAM PA'I THUN MONG MA
YIN

PA'I BKA' YIN PA'I PHYIR ZHES GSUNGS PA'I PHYIR, DES NA, 'PHAGS
SENG GNYIS SLOB DPON ZHI BA 'TSO'I SLOB MA YIN KYANG RNAM PA
THAMS CAD DU DGONGS PA GCIG TU NGES PA MED DE, RANG RGYUD PA'I
SKABS 'DIR

'PHAGS SENG GNYIS KYI RJES SU 'BRANG DGOS PA YIN ZHING, SKABS
'DIR 'KHOR LO BAR PA'I CHED DU BYA BA'I GDUL BYA LA SEMS TZAM PA
MED DE, DE'I CHED DU BYA BA'I GDUL BYA YIN NA, DBU MA PA YIN
DGOS PA'I PHYIR,

FSEMS TZAM PA'I LUGS LA DE'I CHED DU BYA BA'I GDUL BYA LA DBU MA
THAL RANG GNYIS DANG, SEMS TZAM PA GSUM GA YOD DE, DE'I LUGS LA
'KHOR LO BAR PAS NGO BO NYID MED PAR SMRA BA'I 'DOD PA LTAR GYI
MTSAN NYID

GSUM GYI RNAM GZHAG SGRAS ZIN DANG, SEMS TZAM PA'I 'DOD PA LTAR
GYI MTSAN NYID GSUM GYI RNAM GZHAG SHUGS BSTAN BSTAN BYA'I GTZO
BOR BYAS NAS BSTAN PA'I PHYIR, DPER NA, ZHI 'TSO YAB SRAS KYI
LUGS LA 'KHOR

@019B LO THA MAS SEMS TZAM PA'I 'DOD PA LTAR GYI MTSAN NYID GSUM
GYI RNAM GZHAG SGRAS ZIN DANG, NGO BO NYID MED PAR SMRA BA'I
'DOD PA LTAR GYI MTSAN NYID GSUM GYI RNAM GZHAG SHUGS BSTAN
BSTAN BYA'I GTZO BOR BYAS NAS

BSTAN PA BZHIN YIN PA'I PHYIR, DE YANG YIN TE, ZHI 'TSO YAB SRAS
KYI LUGS LA 'KHOR LO THA MA'I BSTAN DON LA SGRAS ZIN GYI DON
DANG, BSTAN BYA'I GTZO BO'I DON GNYIS SU PHYE NAS 'JOG PA'I
PHYIR TE, DRANG NGES RNAM

'BYOD LAS, CHA PHYE NAS MDO'I DON DU 'JOG GO ,ZHES GSUNGS PA'I
PHYIR, SKABS 'DIR DRANG NGES KYI MDO'I KHYAD PAR NI, DRANG DON
GYI MDO DANG, NGES DON GYI MDO GNYIS LAS, DANG PO LA MTSAN NYID
DANG, DBYE BA GNYIS

LAS; DANG PO NI, DRANG DON GYI MDO DANG, NGES DON GYI MDO GANG
RUNG GANG ZHIG ,RANG GI BSTAN DON SGRA JI BZHIN DU KHAS BLANG DU
MI RUNG BA DANG, ,DRANG DON DNGOS KYI BSTAN BYA'I GTZO BOR BYAS
NAS STON PA'I MDO GANG RUNG PO'I

DMIGS PA DE, DRANG DON GYI MDO'I MTSAN NYID, DE LA DBYE NA,
DRANG DON DGONGS PA CAN GYI MDO DANG, SGRA JI BZHIN PA'I MDO
GNYIS LAS, DANG PO NI, MTHAR THUG THEG PA GSUM DU GRUB

PAR STON PA'I MDO LTA BU LA BYED, GNYIS PA NI, 'DUS BYAS MI RTAG
PAR STON PA'I MDO LTA BU LA BYED DO, GNYIS PA LA MTSAN NYID
DANG, MTSAN GZHI GNYIS, DANG PO NI, DRANG DON GYI MDO DANG, NGES
DON GYI MDO GANG RUNG ZHIG

@020A *, ,RANG GI BSTAN DON SGRA JI BZHIN DU KHAS BLANG DU RUNG
BA YANG YIN, DON DAM BDEN PA DNGOS KYI BSTAN BYA'I GTZO BOR BYAS
NAS STON PA'I MDO YANG YIN PA'I GZHI MTHUN PAR DMIGS PA DE, NGES
DON GYI

MDO'I MTSAN NYID, GNYIS PA NI, YUM RGYAS 'BRING BSDUS GSUM LTA
BU LA BYED DE, GSUM PA THAL 'GYUR BA'I LUGS NI, KUN RDZOB BDEN
PA DNGOS KYI BSTAN BYA'I GTZO BOR BYAS NAS STON PA'I MDO DE,
DRANG DON GYI

MDO'I MTSAN NYID DANG, DON DAM BDEN PA DNGOS KYI BSTAN BYA'I
GTZO BOR BYAS NAS BSTAN PA'I MDO DE, NGES DON GYI MDO'I MTSAN
NYID YIN TE, BLO GROS MI ZAD PA'I MDO LAS, MDO SDE GANG DAG KUN
RDZOB SGRUB PA BSTAN PA

DE DAG NI, DRANG BA'I DON ZHES BYA'O, ,MDO SDE GANG DAG DON DAM
SGRUB PA BSTAN PA DE DAG NI, NGES PA'I DON ZHES BYA'O, ,ZHES
GSUNGS PA'I PHYIR, DE LA THAL 'GYUR BAS 'KHOR LO DANG PO LA
DRANG NGES KYI CHA GNYIS 'BYED CING, 'KHOR

LO BAR PA YIN NA, NGES DON GYI MDO YIN PAS KHYAB PA DANG, 'KHOR
LO THA MA YIN NA, DRANG DON GYI MDO YIN PAS KHYAB PAR KHAS LEN
TE, DES 'KHOR LO BAR PA YIN NA, DON DAM BDEN PA DNGOS KYI BSTAN
BYA'I GTZO BOR BYAS NAS STON

BA'I MDO YIN PAS KHYAB PA DANG, 'KHOR LO THA MA YIN NA, KUN
RDZOB BDEN PA DNGOS KYI BSTAN BYA'I GTZO BOR BYAS NAS STON PA'I
MDO YIN PAS KHYAB PAR KHAS LEN PA'I PHYIR, DES 'KHOR LO DANG PO
LA DRANG NGES KYI CHA GNYIS 'BYED PA YIN

@020B TE, MI RTAG SOGS BCU DRUG STON PA'I 'KHOR LO DANG PO DRANG
DON GYI MDO DANG, GANG ZAG GI BDAG MED PHRA MO DANG, CHOS KYI
BDAG MED PHRA MO STON PA'I 'KHOR LO DANG PO NGES DON GYI MDO YIN
PA'I PHYIR, RNAM BSHAD LAS, 'KHOR LO DANG PO LA

YANG MI RTAG SOGS BSTAN PA DRANG BA'I DON YIN LA, GANG ZAG DANG
CHOS LA BDAG MED PA'I STONG NYID PHRA MO BSTAN PA RNAMS NI, NGES
PA'I DON DANG ZHES GSUNGS PA'I PHYIR, 'KHOR LO DANG PO'I CHED DU
BYA BA'I GDUL BYA YIN NA,

THEG DMAN GYI RIGS CAN YIN PAS KHYAB KYANG DE YIN NA, THEG DMAN
GYI GRUB MTHA' SMRA BA'I GANG ZAG YIN PAS MA KHYAB STE, DE'I
CHED DU BYA BA'I GDUL BYAR GYUR PA'I THEG CHEN GYI GRUB MTHA'
SMRA BA'I GANG ZAG YOD PA'I

PHYIR TE, DER GYUR PA'I THAL 'GYUR BA YOD PA'I PHYIR, 'KHOR LO
DANG POS CHOS THAMS CAD RANG GI MTSAN NYID KYIS GRUB PAR BSTAN
PA YIN TE, DES RANG GI CHED DU BYA BA'I GDUL BYA BYE MDO GNYIS
LA DE LTAR BSTAN

PA'I PHYIR, DES CHOS THAMS CAD RANG GI MTSAN NYID KYIS MA GRUB
PAR BSTAN PA YIN TE, DES RANG GI CHED DU BYA BA'I GDUL BYA THAL
'GYUR BA LA DE LTAR BSTAN PA'I PHYIR, KHA CIG ,GZUNGS RGYAL GYI
MDO LAS GSUNGS PA'I

GDUL BYA DKRI BA'I RIM PA GSUM PO DE LA 'KHOR LO GSUM GYI THA
SNYAD MI BYED ZER BA MI 'THAD DE, DE BZHIN GSHEGS PA'I SNYING
PO'I MDO DE DE LAS GSUNGS BA'I 'KHOR LO THA MA YIN PA'I PHYIR,
RNAM BSHAD LAS, DE BZHIN GSHEG

@021A *, ,PA'I SNYING PO'I MDO YANG RIM PA GSUM PA 'DI'I MTSAN
GZHIR GZUNG BAR BYA STE ZHES GSUNGS PA'I PHYIR, BYAS PA LA KHO
NA RE, GZUNGS RGYAL GYI MDO LAS GSUNGS PA'I 'KHOR LO GSUM PO
GANG RUNG YIN NA, 'KHOR

LO GSUM PO GANG RUNG YIN DGOS PAR THAL, DE LAS GSUNGS PA'I
CHOS 'KHOR LA 'KHOR LO GSUM GYI THA SNYAD BYED PA'I PHYIR ZER
NA MA KHYAB, KHA CIG ,GZUNGS RGYAL GYI MDO LAS GSUNGS PA'I
'KHOR LO GSUM PO GANG RUNG YIN NA, DGONGS

'GREL LAS GSUNGS BA'I 'KHOR LO GSUM PO GANG RUNG MA YIN PAS
KHYAB ZER BA MI 'THAD DE, GZUNGS RGYAL GYI MDO LAS GSUNGS PA'I
'KHOR LO DANG PO GNYIS PO GANG RUNG YIN NA, DGONGS 'GREL LAS
GSUNGS PA'I 'KHOR LO DANG PO GNYIS PO GANG RUNG

MA YIN PAS KHYAB KYANG GZUNGS RGYAL GYI MDO LAS GSUNGS PA'I
'KHOR LO THA MA YIN NA, DGONGS 'GREL LAS GSUNGS PA'I 'KHOR LO
THA MA YIN PAS MA KHYAB PA'I PHYIR, DE BZHIN GSHEGS PA'I
SNYING PA'I MDO DE GZUNGS RGYAL GYI MDO LAS

GSUNGS PA'I 'KHOR LO THA MA YIN PA'I PHYIR, RGYUD BLA MA LAS,
SNGAR NI DE LTAR RNAM BZHAG NAS, SLAR YANG BLA MA'I RGYUD 'DIR
NI, NYES PA LNGA DAG SPANG PA'I PHYIR, KHAMS YOD NYID CES
BSTAN PA YIN, ZHES PA'I THAD KYI DAR t'IKA LAS, SLAR YANG

BLA MA'I RGYUD DE, RGYUD PHYI MA'AM, 'KHOR LO THA MA DE BZHIN
GSHEGS PA'I SNYING PO'I MDO 'DIR NI ZHES GSUNGS PA'I PHYIR,
SLAR YANG BLA MA'I RGYUD 'DIR NI, NYES PA LNGA DAG SPANG BA'I
PHYIR, ZHES PA'I NYES PA LNGA YANG YOD DE, YON TAN GONG MA

@021B MI THOB SNYAM PA'I SEMS ZHUM PA DANG, SEMS CAN DMAN PA
LA BRNYAS PA DANG, YANG DAG PA'I CHOS LA YANG DAG PA MA YIN
PAR 'DZIN PA DANG, YANG DAG PA'I CHOS MA YIN PA LA YANG DAG
PAR 'DZIN PA DANG, BDAG LA LHAG PAR CHAGS

PA DANG LNGA YOD PA'I PHYIR, RGYUD BLA MA LAS, SEMS ZHUM SEMS
CAN DMAN LA BRNYAS PA DANG, YANG DAG MIN 'DZIN YANG DAG CHOS
LA SKUR, BDAG CHAGS LHAG PA'I SKYON LNGA GANG DAG LA, YOD PA
DE DAG DE SPANG DON DU GSUNGS,,

ZHES GSUNGS PA'I PHYIR, KHAMS YOD NYID CES PA'I DON YOD DO,
SEMS CAN THAMS CAD KYI RGYUD LA KHAMS BDE GSHEGS SNYING PO YOD
DE, ZHES PA'I DON YIN PA'I PHYIR, DE YANG BDE BAR GSHEGS PA'I
SNYING PO, BDE BAR

GSHEGS PA'I KHAMS, RANG BZHIN GNAS RIGS RNAMS DON GCIG CING,
DE DAG GI MTSAN GZHI YANG YOD DE, SEMS CAN GYI SEMS KYI CHOS
NYID DE DE YIN PA'I PHYIR, DE LTAR YIN KYANG SEMS CAN GYI SEMS
KYI CHOS NYID YIN NA,

RANG BZHIN GNAS RIGS YIN PAS MA KHYAB STE, SEMS CAN GYI SEMS
BDEN PAR MA GRUB PA DE SEMS KYI CHOS NYID YIN PA GANG ZHIG,
RANG BZHIN GNAS RIGS MA YIN PA'I PHYIR, DANG PO MA GRUB NA,
SEMS CAN GYI RGYUD KYI

SEMS CHOS CAN, KHYOD BDEN PAR MA GRUB PA DE KHYOD KYI CHOS
NYID YIN PAR THAL, KHYOD GZHI GRUB PA'I PHYIR, GNYIS PA MA
GRUB NA, SEMS CAN GYI SEMS BDEN PAR MED PA CHOS CAN, RANG
BZHIN GNAS RIGS MA YIN PAR

@022A *, ,THAL, RNAM MKHYEN KHYOD YIN PA'I PHYIR, MA GRUB NA,
RNAM MKHYEN CHOS CAN, KHYOD SEMS CAN GYI SEMS BDEN PAR MED PA
YIN PAR THAL, KHYOD GANG ZAG GI BDAG MED YIN PA'I PHYIR, YANG
KHO NA RE, CHOS KYI

'KHOR LO'I MDO CHOS CAN, 'KHOR LO GSUM PO GANG RUNG MA YIN PAR
THAL, GZUNGS RGYAL NAS GSUNGS PA'I 'KHOR LO DANG PO YIN PA'I
PHYIR, DER THAL, GDUL BYA RNAMS 'KHOR BA LA SKYO BA SKYE BA'I
PHYIR DU CHOS KYI

SDOM BZHI STON PA'I MDO YIN PA'I PHYIR ZER NA MA KHYAB STE,
GDUL BYA RNAMS 'KHOR BA LA SKYO BA SKYE BA'I PHYIR DU CHOS KYI
SDOM BZHI STON PA'I MDO DE, DE LAS GSUNGS BA'I 'KHOR LO DANG
PO YIN KYANG DE YIN NA, DE LAS

GSUNGS PA'I 'KHOR LO DANG PO YIN PAS MA KHYAB PA'I PHYIR, DE
BZHIN DU GDUL BYA RNAMS THEG CHEN LAM DU KHA DRANG BA'I PHYIR
DU RNAM THAR SGO GSUM STON PA'I MDO DE, GZUNGS RGYAL NAS
GSUNGS PA'I 'KHOR LO BAR BA YIN KYANG DE YIN

NA, DE LAS GSUNGS PA'I 'KHOR LO BAR PA YIN PAS MA KHYAB STE,
YUM RGYAS 'BRING BSDUS GSUM PO DE, DE'I PHYIR DU DE GSUM STON
PA'I MDO YIN KYANG DE LAS GSUNGS PA'I 'KHOR LO BAR PA MA YIN
PA'I PHYIR, KHO NA RE, DE BZHIN

GSHEGS PA'I SNYING PO'I MDO CHOS CAN, 'KHOR LO THA MA YIN PAR
THAL, GZUNGS RGYAL NAS GSUNGS PA'I 'KHOR LO THA MA YIN PA'I
PHYIR ZER NA MA KHYAB, DE LAS GSUNGS PA'I 'KHOR LO THA MA YIN
NA, 'KHOR LO THA MA MA YIN DGOS

@022B PA'I PHYIR TE, 'KHOR LO THA MA YIN NA, DGONGS 'GREL LAS
BSHAD PA'I 'KHOR LO THA MA YIN DGOS PA'I PHYIR, RTZA BAR 'DOD
NA, DE CHOS CAN, 'KHOR LO THA MA MA YIN PAR THAL, 'KHOR LO BAR
BA YIN PA'I PHYIR TE, DGONGS 'GREL LAS

GSUNGS PA'I 'KHOR LO BAR BA YIN PA'I PHYIR, 'O NA, GZUNGS
RGYAL NAS GSUNGS PA'I 'KHOR LO RIM PA GSUM PO 'DIS BRJOD BYA
GANG BSTAN PA YIN ZHE NA, DE YOD DE, DE GSUM GYI NOR BU SBYONG
BA'I DPE GSUM DANG MTSUNGS

PAR GDUL BYA RNAMS THEG CHEN LAM DU KHRID PAR MDZAD PA'I TSUL
STON PA'I PHYIR, NOR BU MKHAN MKHAS PAS NOR BU SKYONG BA'I
TSUL DE LA GSUM YOD DE, DANG PO NOR BU RIN PO CHE'I RIGS RGYA
MTSO CHEN PO'I 'JIM PA LA

SOGS PAS YONGS SU MA DAG PA'I NOR BU BLANGS TE LAN TSVA'I KHU
BA STE RGYA MTSO'I CHU LA SPANGS TE BKRUS NAS RE BAS YONGS SU
SBYONG BAR BYED, DE TZAM GYIS KYANG RTZOM PA MI 'DOR BAR DE'I
'OG TU ZAS RNON PO STE, NYA KHU LA SPANGS

NAS BAL GYI LVA BA STE, SNAM BU SRAB MOS YONGS SU SBYONG BAR
BYED, DE TZAM GYIS KYANG RTZOM PA MI 'DOR BAR DE'I 'OG TU SMAN
CHEN PO'I KHU BA DANG, DNGUL CHU LA SPANGS TE RAS SRAB MOS
YONGS SU SBYONG BAR BYED, YONGS SU

SBYANGS TE DRI MA DANG BRAL BA NA BEE d'U RYA'I RIGS CHEN PO
ZHES BRJOD PA YIN PA'I PHYIR, 'O NA, DPE DE LTAR YIN NA, DON
JI LTA BU YIN ZHE NA, DE BZHIN GSHEGS PA'I GDUL BYA DKRI BA'I
RIM PA DE LA GSUM YOD DE, THOG MAR SKYES BU CHUNG

@023A *, ,NGU DANG THUN MONG BA'I BSAM PA 'JIG RTEN PHYI MA
PHAN CHAD KYI BLO RGYUD LA SKYES PA'I GANG ZAG LA NYER LEN GYI
PHUNG PO MI RTAG PA DANG, SDUG BSNGAL BA DANG, RANG RKYA THUB
PA'I BDEN PAR MED PA DANG, 'KHOR

BA MI GTZANG BA'I DONG DU LHUNG BA LA YID 'BYUNG BA'I GTAM
GYIS 'KHOR BA LA DGA' BA'I SEMS CAN RNAMS 'KHOR BA LA SKYO BA
BSKYED NAS 'PHAGS PA'I CHOS 'DUL BA STE, BSLAB PA RIN PO CHE
GSUM PO NYAMS SU LEN PA LA 'JUG PAR

MDZAD, DE TZAM GYIS KYANG RTZOM PAR MI 'DOR BAR DE'I 'OG TU
CHOS RNAMS KYI NGO BO RGYU 'BRAS GSUM BDEN GRUB KYIS STONG
PA'I STONG PA NYID DANG, MTSAN MA MED PA DANG, SMON PA MED
PA'I GTAM GYIS DE BZHIN GSHEGS PA'I

TSUL DE GSUM GYI GNAS LUGS RTOGS PA LA 'JUG PAR MDZAD, DE TZAM
GYIS KYANG RTZOM PA MI 'DOR BAR DE'I 'OG TU PHYIR MI LDOG PA'I
'KHOR LO'I GTAM STE, LAS BYA BYED KYI 'KHOR GSUM YONGS SU DAG
PA'I GTAM GYIS

KHAMS DANG, RANG BZHIN SNA TSOGS PA'I RGYU CAN GYI SEMS CAN
RNAMS DE BZHIN GSHEGS PA'I YUL TE, THABS KYI TSUL RGYA CHEN
POS ZIN PA'I STONG NYID RTOGS PA LA 'JUG PAR MDZAD, ZHUGS PAR
GYUR NAS DE BZHIN

GSHEGS PA'I TSUL NYID RTOGS PA NA BLA NA MED PA'I YON TAN CHEN
PO ZHES BRJOD PA YIN PA'I PHYIR, 'PHAGS PA GZUNGS KYI DBANG
PHYUG RGYAL POS ZHUS PA'I MDO LAS, RIGS KYI BU, 'DI LTA STE,
DPER NA, NOR BU MKHAN

@023B MKHAS PA NOR BU SBYONG BA'I TSUL LEGS PAR SHES PA DES
NOR BU RIN PO CHE'I RIGS LAS YONGS SU MA DAG PA'I NOR BU RIN
PO CHE BLANGS TE, LAN TSVA'I KHU BA RNON POS SBANGS TE BKRUS
TE RE BAS YONGS SU SBYONG BAR BYED, DE TZAM GYIS

RTZOM PAR MI 'DOR BAR DE'I 'OG TU ZAS KYI KHU BA RNON POS
SPANGS NAS BAL GYI LVA BAS YONGS SU SBYONG BAS YONGS SU SBYONG
BAR BYED, DE TZAM GYIS RTZOM PA 'DOR BA YANG MA YIN TE, DE'I
'OG TU SMAN CHEN PO'I KHU BAS SPANGS NAS

RAS SRAB MOS YONGS SU SBYONG BAS YONGS SU SBYONG BAR BYED,
YONGS SU SBYANGS TE DRI MA DANG BRAL BA NA BEEd'URYA'I RIGS
CHEN PO ZHES BRJOD DO, RIGS KYI BU, DE BZHIN DU DE BZHIN
GSHEGS PAS KYANG YONGS SU MA DAG PA'I SEMS CAN

KYI KHAMS MKHYEN NAS MI RTAG PA DANG, SDUG BSNGAL BA DANG,
BDAG MED PA DANG, MI GTZANG BA YID 'BYUNG BA'I GTAM GYIS 'KHOR
BA LA DGA' BA'I SEMS CAN RNAMS 'KHOR BA LA SKYO BA BSKYED PAR
MDZAD NAS 'PHAGS PA'I CHOS

'DUL BA LA 'JUG PAR MDZAD DO, DE TZAM GYIS DE BZHIN GSHEGS PA
RTZOM PA 'DOR BA YANG MA YIN TE, DE'I 'OG TU STONG PA NYID
DANG, MTSAN MA MED PA DANG, SMON PA MED PA'I GTAM GYIS DE
BZHIN GSHEGS PA'I TSUL

RTOGS PAR MDZAD DO, DE TZAM GYIS DE BZHIN GSHEGS PA RTZOM PA
'DOR BA YANG MA YIN TE, DE'I 'OG TU PHYIR MI LDOG PA'I 'KHOR
LO'I GTAM 'KHOR GSUM YONGS SU DAG PA'I GTAM GYIS RANG BZHIN
SNA TSOGS

@024A *, ,PA'I RGYU CAN GYI SEMS CAN RNAMS DE BZHIN GSHEGS
PA'I YUL DU 'JUG PAR MDZAD DO, ,ZHUGS PAR GYUR NAS DE BZHIN
GSHEGS PA'I CHOS NYID RTOGS PA NA BLA NA MED PA'I SBYIN GNAS
CHEN PO ZHES BRJOD

DO; ;ZHES GSUNGS PA'I PHYIR, DE YANG RIM PA DANG POS RGYUD
SMIN, GNYIS PAS 'KHOR BA LAS GROL, GSUM PAS THEG CHEN LAM DU
KHRID PAR BYED DO, RIM PA DANG PO DANG, GNYIS PAS BSTAN PA'I
BDAG MED LA PHRA RAGS KYI

KHYAD PAR YOD DE, DANG PO GANG ZAG GI BDAG MED PHRA MO DANG,
GNYIS PA CHOS KYI BDAG MED PHRA MO LA BYED PA'I PHYIR, RNAM
BSHAD LAS, RIM PA DANG PO'I BDAG MED NI, RAGS PA'I BDAG MED
YIN LA, RIM PA GNYIS PAS

BSTAN PA NI, PHRA MO'O, ZHES GSUNGS PA'I PHYIR, BZHI BA NI,
SLOB DPON DBYIG GNYEN GYI BZHED PA LTAR, NYON MONGS GCIG GI
GNYEN PO TSANG BAR STON PA'I GSUNG RAB GCIG, CHOS PHUNG GCIG
GI TSAD DU 'JOG PA YIN

TE; NYON MONGS PA BRGYAD KHRI BZHI STONG GI GNYEN POR CHOS
PHUNG BRGYAD KHRI BZHI STONG GSUNGS PA'I PHYIR TE, MDZOD LAS,
SPYOD PA RNAMS KYI GNYEN POR NI, CHOS KYI PHUNG PO MTHUN PAR
GSUNGS, ,ZHES DANG, RGYUD SDE SPYI RNAM LAS,

RANG LUGS NI, SLOB DPON DBYIG GNYEN GYIS NYON MONGS PA BRGYAD
KHRI BZHI STONG LAS NYON MONGS PA RE RE'I GNYEN POR RDZOGS PAR
STON PA'I GSUNG RAB CHA TSANG BA RE LA CHOS KYI PHUNG PO RE
RER GSUNGS PA LTAR 'DOD DO, ZHES

@024B GSUNGS PA'I PHYIR, DE LA YANG THEG PA THUN MONG PA DANG,
THUN MONG MA YIN PA'I LUGS GNYIS YOD DE, GSER PHRENG LAS, THEG
PA THUN MONG BA DANG, THUN MONG MA YIN PA'I LUGS GNYIS LAS,
'DI NI, MDZOD LAS, KHA CIG,

BSTAN BCOS TSAD CES ZER, ZHES PA DANG, MDZOD 'GREL DU SHLOO KA
DRUG STONG RER CHOS PHUNG DU GSUNGS PA'I LUGS 'GOD 'DUN YIN PA
'DRA STE, SKABS DANG 'GAL BAS DOR DGOS, DANG PO'I DBANG DU
BYAS NA, CHOS PHUNG RER SHLOO KA

STONG PHRAG RE DANG, SPYIR BSDOMS NA TSIGS BCAD BYE BA PHRAG
BRGYAD DANG, 'BUM PHRAG BZHI BCUR 'GYUR LA, DE NI, KUN BTUS
'GREL BA'I LUGS SO, GNYIS PA'I DBANG DU BYAS NA, GLANG PO CHE
SA LA RAB BRTAN GYIS BKUR BAR 'OS

PA'I SNAG TSAS CHOS KYI PHUNG PO GCIG 'BRI BAR NUS SO, ZHES PA
LTAR, TSIGS BCAD LA MI MTHUN PA MED KYANG RANG LUGS NI, SPYI
DON ROL MTSO LAS, TSEG DBAR RGYA YIG GI DBANG DU BYAS NAS SO
GNYIS DANG, BOD YIG GI

DBANG DU BYAS NAS NYER BRGYAD RE LA TSIGS BCAD RE RE BYAS PA
YIN NO, ZHES GSUNGS PA LTAR RO, LNGA PA NI, LUNG RTOGS KYI
CHOS 'KHOR RNAMS CHOS CAN, KHYOD LA CHOS 'KHOR ZHES BRJOD PA'I
RGYU MTSAN YOD DE, 'KHOR LO RIN PO

CHE DANG CHOS MTSUNGS BA'I RGYU MTSAN GYIS DE LTAR BRJOD PA'I
PHYIR, DE YANG YIN TE, 'KHOR LO RIN PO CHE DE YUL GZHAN NAS
GZHAN DU RIM GYIS 'PHO ZHING, DE'I DBANG GIS MI MTHUN PHYOGS
LAS RGYAL BAR BYED PA LTAR, KHYOD KYANG GDUL

@025A *, ,BYA'I RGYUD LA RIM GYIS 'PHO ZHING, DE'I DBANG GIS
CHAGS SOGS NYON MONGS PA LAS RGYAL BAR BYED PA'I PHYIR, BYAS
PA LA KHO NA RE, RNAM MKHYEN CHOS CAN, 'KHOR LO RIN PO CHE
DANG CHOS MTSUNGS PAR THAL, CHOS

'KHOR YIN PA'I PHYIR, 'DOD NA, DE CHOS CAN, GDUL BYA'I RGYUD
LA 'PHO BAR THAL, 'DOD PA'I PHYIR, 'DOD NA, THUB RNAMS SDIG PA
CHU YIS MI 'KHRU ZHING, 'GRO BA'I SDUG BSNGAL PHYAG GIS MI SEL
LA, NYID KYI RTOGS PA GZHAN LA

SPO MIN TE, CHOS NYID BDEN PA BSTAN PAS GROL BAR MDZAD, ,CES
GSUNGS PA MI 'THAD PAR THAL, RNAM MKHYEN GDUL BYA'I RGYUD LA
'PHO BA'I PHYIR ZER NA MA KHYAB STE, LUNG DE'I DON NI, STON PA
SH'AKYA THUB PA'I THUGS RGYUD KYI RNAM

MKHYEN DE STON PA SH'AKYA THUB PA LAS GZHAN PA'I GANG ZAG GI
RGYUD LA MI 'PHO ZHES PA'I DON YIN PA'I PHYIR, MTHA' DPYAD PA
LA KHA CIG, LUNG GI CHOS 'KHOR BSKOR BA'I GANG ZAG YIN NA,
SANGS RGYAS 'PHAGS PA YIN

DGOS PAR THAL, LUNG GI CHOS 'KHOR YIN NA, SANGS RGYAS KYI BKA'
YIN DGOS PA'I PHYIR, 'DOD NA, NYAN THOS SH'A RI'I BU CHOS CAN,
DER THAL, DE'I PHYIR, DES BSKOR BA'I LUNG GI CHOS 'KHOR YOD
PA'I PHYIR ZER NA MA

KHYAB, CHOS 'KHOR BSKOR BA LA RNAM MKHYEN THOB DGOS PA'I
PHYIR, MDO LAS, 'DAB GSHOG MED PA'I BYA 'PHUR MI NUS PA LTAR,
RNAM MKHYEN NYID THOB PAR MA BYAS PAR CHOS KYI 'KHOR LO BSKOR
BAR MI NUS SO, ,ZHES

@025B GSUNGS PA'I PHYIR, BYAS PA LA KHO NA RE, RTOGS PA'I CHOS
'KHOR YIN NA, RTOG PA YIN DGOS PAR THAL, LUNG GI CHOS 'KHOR LA
DE'I PHYIR ZER NA, MA KHYAB STE, 'DOD NA, RNAM MKHYEN CHOS
CAN, DER THAL, DE'I PHYIR, 'DOD

NA, RTOG PA MA YIN PAR THAL, RTOG MED MA 'KHRUL BA'I SHES PA
YIN PA'I PHYIR TE, SANGS RGYAS 'PHAGS PA'I RGYUD KYI SHES PA
YIN PA'I PHYIR, KHYAB STE, SANGS RGYAS 'PHAGS PA'I THUGS RGYUD
LA RTOGS PA DANG RTOG MED 'KHRUL

SHES GANG YANG MED PA'I PHYIR, RNAM BSHAD LAS, SANGS RGYAS LA
RTOG PA DANG RTOG MED 'KHRUL PA GANG YANG MI MNGA' BAS ZHES
GSUNGS PA'I PHYIR, KHO NA RE, RTOGS PA'I CHOS 'KHOR DANG,
RTOGS PA'I CHOS DKON MCHOG

DON GCIG YIN PAR THAL, LUNG GI CHOS 'KHOR DANG, LUNG GI CHOS
DKON MCHOG DON GCIG YIN PA'I PHYIR ZER NA MA KHYAB, 'DOD NA,
RTOGS PA'I CHOS 'KHOR YIN NA, RTOGS PA'I CHOS DKON MCHOG YIN
DGOS PAR

THAL, DE GNYIS DON GCIG YIN PA'I PHYIR, RTAGS KHAS, 'DOD NA,
NYAN THOS KYI TSOGS LAM CHOS CAN, DER THAL, DE'I PHYIR TE, LAM
YIN PA'I PHYIR, 'DOD NA, DE CHOS CAN, 'GOG LAM GANG RUNG GIS
BSDUS PA'I

'PHAGS RGYUD KYI RNAM BYANG BDEN PA YIN PAR THAL, RTOGS PA'I
CHOS DKON MCHOG YIN PA'I PHYIR TE, CHOS DKON MCHOG YIN PA'I
PHYIR, RTAGS KHAS, KHYAB STE, CHOS DKON MCHOG, RTOGS PA'I CHOS
DKON MCHOG, DON

@026A *, ,DAM PA'I CHOS DKON MCHOG RNAMS DON GCIG YIN PA'I
PHYIR, SGOM SDE'I SPYI DON LAS, CHOS DKON MCHOG, RTOGS PA'I
CHOS DKON MCHOG, DON DAM PA'I CHOS DKON MCHOG RNAMS DON GCIG
CES GSUNGS

PA'I PHYIR, RTZA BAR 'DOD NA, NYAN THOS KYI TSOGS LAM CHOS
CAN, 'PHAGS RGYUD KYI RNAM BYANG BDEN PA YIN PAR THAL, 'DOD
PA'I PHYIR, 'DOD MI NUS TE, 'PHAGS RGYUD LA MED PA'I PHYIR, SO
SO'I SKYE BO'I RGYUD KYI MKHYEN PA YIN PA'I

PHYIR, GZHAN YANG RTOGS PA'I CHOS DKON MCHOG YIN NA, RTOGS
PA'I CHOS 'KHOR YIN DGOS PAR THAL, DE GNYIS DON GCIG YIN PA'I
PHYIR, RTAGS KHAS, 'DOD NA, 'GOG BDEN CHOS CAN, DER THAL, DE'I
PHYIR,

RTAGS KHAS, 'GOG LAM GANG RUNG GIS BSDUS PA'I 'PHAGS RGYUD KYI
RNAM BYANG BDEN PA YIN PA'I PHYIR, KHYAB STE, DE CHOS DKON
MCHOG GI MTSAN NYID YIN PA'I PHYIR, RTZA BAR 'DOD NA, 'GOG
BDEN CHOS CAN, LAM YIN PAR

THAL, RTOGS PA'I CHOS 'KHOR YIN PA'I PHYIR, RTAGS KHAS, 'DOD
MI NUS TO, RTAG PA YIN PA'I PHYIR, ,SMRAS PA, BLO GTER SMRA
BA'I SENGGE MI MI ZOL, ,BZANG PO'I 'PHRIN LAS THUB BSTAN SROG
GI GSOS, GRAGS SNYAN SA

GSUM MKHAS MANG RNA BA'I DPYID, ,RGYAL BA GNYIS PA SRID ZHI'I
KHONGS NA BRJID, ,SBYIN TSUL BZOD BRTZON TING 'DZIN KEE LA
SHAR, SHES RAB NYIN BYED 'BAR BAS 'KHYUD PA LAS, ,LEGS BSHAD
CHU KLUNG KUN TU NGAR BA'I GNYEN,,

@026B BAB RGYAS DBYIG GI GAN MDZOD MCHOG DER BSNGAGS, ,GZHAN
DU MI GYO SPYI DON RTZA BA BRTAN, ,DGAG SGRUB MTHA' DPYOD YAL
'DAB ME TOG BKRA, ,PHRA ZHIB RIGS PA'I DRI BSUNG 'BUM 'PHRO
BAS, ,GZHUNG BZANG 'DI NI DPAL GYI DUM BUR

SEMS, ,DE'I PHYIR BLO GSAL BYE BA'I NYER 'TSO'I GZHIR, ,'KHOR
BA JI SRID MI NYAMS GNAS PA'I SLAD, ,DAD GTONG THOS BRTZON NOR
BU'I RGYAN LDAN PAS, ,NGO MTSAR DPAG YAS SLAR GYI PHYI MO
BSKRUN, ,DE YI DGE BAS RGYAL RNAMS SKYED

PA'I YUM, ,MKHA' KHYAB SKYE RGU PHAN BDES SKYONG BA'I MA,
,NANG GI MUN SEL DAM PA'I 'OD SNANG CAN, LUNG RTOGS BSHAD
SGRUB BLA NAS BLAR 'PHEL SHOG ,KHYAD PAR GANGS RI'I MGON PO'I
SKU TSE BRTAN, GSANG GSUM 'JUG PA NAM

MKHA'I MTHA' LA 'KHU, ,MDO RGYUD 'O MTSOR MKHAS GRUB DANG MO'I
KHYU, ,'CHAD RTZOD RTZOM PA'I MGRIN RNGA BRDUD GYUR CIG, RGYU
SBYOR 'BREL THOGS LTOS PAR BCAS PA YANG, ,TSE RING NAD MED
DPAL 'BYOR RGYAS PA DANG, ,PHYIN DRUG BSDU

BZHI'I BDE LAM YANGS PO NAS, ,MYUR BAR ZHI BA'I KHRI 'PHAR
GNON GYUR CIG, ,MDOR NA 'GRO KUN MDZA' ZHING SKYID PAS 'TSO,
,BSTAN PA'I SNYING PO BSHAD SGRUB GTZANG MAS MDZES, ,NGES DON
DAM PA'I DBU 'PHANG MTHO BA SOGS, ,BKRA

SHIS RGYA MTSOS NOR 'DZIN DGE GYUR CIG, ,CES PA 'DI NI, RIGS
PA'I DBANG PHYUG MKHAS GRUB CHEN PO SBYIN PA DAR RGYAS KYIS
MDZAD PA'I CHOS 'KHOR GYI SPYI DON BLO GSAL GZHON NU'I MGRIN
RGYAN ZHES BYA BA SNGA MO NAS 'BROG RI DGA' LDAN BYANG RTZER
SLOB DPON RIM PAS BRTZI GZHAG TU GNANG

@027A *, ,DANG GNANG MUS YIN 'DUG NA'ANG BLUN PO'I BRIS NOR
'GYEL BA 'GYEL 'JUS KUN TU 'BYAMS PA LAS DAG PA'I DPE RGYUN
GLOG MAR ME SKAD CIG THA MA'I NGANG TSUL 'DZIN PA LA

NYE BAR BRTEN, RAB BYUNG BCO LNGA PA'I CHU KHYI LOR TRE HOR
DPON KHAG LNGA'I NANG PE RI DGON LTAG GLING BSRES SPRUL BLO
BZANG BSTAN 'DZIN GRAGS PA MTHAR YAS DANG, DGE RGAN BYAMS DON,
PHYAG MDZOD

DGE PHRUG BCAS NAS SPAR GZHI SGRUB BZHED KYI THUGS BSKYED
BZANG POS KHOR BOR ZHUS DAG TU BSRINGS SHING, DE BZHIN MKHAN
RIN PO CHE BSTAN DAR BAS KYANG NYID DANG DGE BSHES MANG GI
MDUN MOS YIN

TSUL GYI PHYAG BRIS DANG, DNGOS MJAL DU'ANG GSUNGS PA DANG DU
BLANGS TE TSIG DON GNYIS KAR BRTAG DPYAD ZHIB MOR BGYIS KHUL
LA, DOGS GNAS 'GA' ZHIG DGOS DBANG GIS RANG SOR BZHAG STE MA

PHYIR SPEL BA CHU PHAG ZLA BA DANG POR BRI BRGO LEGS PAR GRUB
PA'I TSE DGE RTZA CHUD MI 'DZA' ZHING GNAD DAM PAR BSNGO BA'I
SMON TSIG 'DI LTA BU ZHIG DGOS ZHES BSOD NAMS SGRUB PA PO
MCHOG SPRUL RIN PO CHES NYE BAR

BSKUL BA'I NGOR, 'JAM MGON CHOS KYI RGYAL PO'I RJES SU DAD GUS
KYIS PHYOGS PA'I BAN CHUNG RIGS SMRA'I THA SHAL SHES RAB RGYA
MTSOS NOR GLING RANG SPYIL THOS BSAM NOR BU'I LDING KHANG DU
SBYAR BA'I DGE LDAN LUGS BZANG

@027B PHYOGS BRGYAR RGYAS PA'I RGYUR GYUR CIG