*, ,LHAG PA YI NI LHA GCIG NYID CES PA'I DON BSHAD PA BZHUGS
SO,,

@001A #, ,RDO RJE MKHA' 'GRO'I 'GREL PA LAS, LHAG PA YI NI LHA
GCIG NYID CES BYA BA LA, LUS LA LHAG PAR BYIN GYIS RLOB PAS
NA, LHAG PA YIN LA, nA'I RANG GI RKYEN CAN DU BYAS

PAS GSAL ZHING RIG PA DANG SPRUL PA RGYAS PAR BYED PAS NA LHA
STE, ZHAL DANG PHYAG LA SOGS PA'I RNAM PAR BYUNG BA KUN RDZOB
KYI BDEN PAR SHES PAR BYA'O, ,GCIG NYID CES BYA BA NI, CHOS
KYI DBYINGS RANG

BZHIN DON DAM PA'I BDEN PA STE, DE LTAR NA KUN RDZOB DANG DON
DAM PA DBYER MED PA'I RANG BZHIN, DE BZHIN GSHEGS PA THAMS CAD
KYI BLA MAR GYUR PAS LHAG PA'I DON NYID DU BLTA BAR BYA'O,
ZHES DANG,

BDAG NYID KHO NA STONG PA NYID DANG SNYING RJE DBYER MED PA'I
BYANG CHUB KYI RANG BZHIN GYI LHA'I GZUGS SU RDZOGS PAR BYA'O,
,ZHES BYA BA'I DON TO, ,DE NYID KYI PHYIR BYANG CHUB KYI SEMS
SNGON DU 'GRO BA'I LHA'I GZUGS

BSGOM PAR BSTAN TO, ,ZHES DANG, 'DI YIS NI ZHES BYA BA BSTAN
MA THAG PA'I PHYAG RGYA 'DIS SO, ,PHYAG DANG ZHAL LA SOGS PA'I
KUN RDZOB KYI PHYAG RGYA DANG MNYAM PAR SBYOR BA GANG LA YOD
PA DE LA DE SKAD CES

BYA'O, ,RNAL 'BYOR PA DES CI ZHIG BYA ZHE NA, SA GSUM MA LUS
PAR BZA' BAR BYA ZHES BYA BA STE, SKU LA SOGS PA'I THA MAL
PA'I GZUGS BZLOG PAR BYA ZHES BYA BA'I DON TO, ,STONG PA NYID
KYI BSAM GTAN

@002A *, ,'BA' ZHIG GIS JI LTAR YANG BYANG CHUB 'GRUB PA MED
PAR BSTAN PA'I PHYIR, GZHAN DU ZHES BYA BA LA SOGS PA GSUNGS
TE, GZHAN DU ZHES BYA BA NI, STONG PA NYID 'BA' ZHIG GIS SO,
,SBYOR BA

MA TSANG BA ZHES BYA BA NI SNANG BA LAS 'DAS PA'O, ,'DA' ZHES
BYA BA NI, BDAG GI DON TZAM YANG MED PAR MYA NGAN LAS 'DAS
PA'O, ,JI LTA BU ZHE NA, MAR ME LTA BU STE, JI LTAR MAR ME MAR
GYI RGYUN GYIS NAM MKHA'I NGOS SU

GSAL ZHING 'BAR BA LAS, GANG GI TSE MAR GYI RGYUN ZAD PA DE'I
TSE, DE NYID DU ZAD CING GTUGS PAR GYUR PAS, BDAG NYID KYANG
MI SNANG NA GZHAN SNANG BAR BYED PA LTA CI SMOS, DE BZHIN DU
STONG PA NYID 'BA' ZHIG GI TING

NGE 'DZIN YANG BLTA BAR BYA'O, ,ZHES DANG, YANG NA SKAD CIG
TZAM GYIS RI RAB KYI RTZE MOR RDO RJE RIN PO CHE BRTZEGS PA'I
KHANG BUR BDAG NYID BCOM LDAN 'DAS RDO RJE SEMS DPAR BSKYED
PA'I RIM PAS BSGOM PAR BYA'O, ,CI DE'ANG

RANG BZHIN GYIS GRUB PA ZHIG GAM, 'ON TE MA YIN ZHE NA, 'DIR
DE DAG RANG GI SEMS RNAM PAR DAG PA NYID KYI SNANG BA YIN PAS,
'O MA LA MAR LTAR GRUB PA BSGRUB PAR BYA'I, CHU LA MAR LTAR MA
GRUB PA NI 'GRUB PAR

MI 'GYUR RO, ,DE'ANG CHU'I RNYOG PA NOR BUS SBYANG BA LTAR,
BSKYED PA'I RIM PAS BDAG NYID SNGON DU SBYANGS NAS RDZOGS PAR
BYA STE, RANG BZHIN GYIS RNAM PAR DAG PA YIN PA'I PHYIR RO,
,GZHAN DU SBYANG BA MA BYAS NA'ANG

@002B 'KHOR BA NYID YIN PAS RNAM PAR DAG PA'I 'BRAS BU SPRUL
PAR MI NUS LA, RANG BZHIN GYIS MA DAG PA'ANG CHOS 'GAL BA'I
PHYIR MA YIN NO, ,RGYU DANG 'BRAS BU NI RJES SU MTHUN PA NYID
KYIS NI, DAG PAS RNAM PAR DAG PA BSGRUB PAR BYA'O, ,ZHES

MAN NGAG LAS SHES PAR BYA'O, ,RJES SU MTHUN PA'ANG RJES SU
BYED PA YIN TE, RGYU'ANG 'BRAS BUR 'DOD PA DANG RJES SU MTHUN
PA YIN NA, SA LU'I MYU GU LAS SA LU'I SA BON LTAR GDON MI ZA
BAR BSKYED NUS KYI, GZHAN DU KO TRA PA'I MYU GU LA SA LU'I

SA BON LTAR NUS PA YOD PA MA YIN NO, ,'BRAS BU'ANG RGYUR 'DOD
PA DANG RJES SU MTHUN NA SKYE BAR 'GYUR GYI, GZHAN DU DE DAG
HA CANG THAL CHAS PAR 'GYUR RO, ,DE LTAR NA 'O MA'I YON TAN
DKAR BA LTAR RNAM PA GRUB PA DE DAG YANG DANG YANG GOMS PAS

GLO BUR BA'I DRI MA BZLOG STE, GNYUG MA DE NYID GSAL BAR GYUR
PAR DGONGS SO, ,,MANGGA LAm,,