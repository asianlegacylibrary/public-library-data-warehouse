*, ,BYANG CHUB LTUNG BSHAGS KYI DON 'GREL SDIG MUN SEL BYED
SNANG BYED NYI MA'I 'OD ZER ZHES BYA BA BZHUGS SO, ,

@1 #, ,NA MO MU NI AINDR'A YA, SDIG MUN SEL BYED SNANG BYED
NYI MA'I 'OD ZER ZHES BYA BA, SANGS RGYAS DANG BYANG CHUB SEMS
DPA' THAMS CAD LA PHYAG 'TSAL LO, ,TSAD

MED THUGS RJE'I BYIN ZA 'BAR BA YI, ,DKAR MIN LAS KYI TSANG
TSING KUN BSREGS TE, ,BYANG GROL LAM BZANG JI BZHIN STON MDZAD
PA'I, ,MNYAM MED ZAS GTZANG SRAS POS DGE LEGS

STZOL; ;BZHIN RAS NAG NOG GOS KYI DRI BKRU SOGS, ,DON MED LAS
LA BRTZON PA DOR BYAS TE, ,RING NAS BLO MIG BSGRIB BYED SDIG
PA'I MUN, ,SEL BYED STOBS BZHI'I BSAGS SBYANGS

'DIR 'BAD BYA, ,DE LA 'DIR SANGS RGYAS SO LNGA'I SGO NAS
BSHAGS PA JI LTAR BYA BA'I TSUL, BYANG CHUB LTUNG BSHAGS SU
GRAGS PA'I MDO'I DON 'CHAD PAR BYED PA LA GSUM, SDIG PA

@2A *, ,BSHAGS PA'I PHUNG PO, BSNGO BA'I PHUNG PO, RJES SU
YI RANG BA SOGS KYI PHUNG PO BSHAD PA'O, ,DANG PO LA BZHI,
RTEN GYI STOBS, GNYEN PO KUN TU SPYOD PA'I STOBS, RNAM

PAR SUN 'BYIN PA'I STOBS, NYES PA LAS SLAR LDOG PA'I STOBS
BSHAD PA'O,, ` ,,DANG PO STON PA LA, DUS RTAG TU ZHES PA NAS,
DGE 'DUN LA SKYABS SU MCHI'O ZHES PA'I BAR

GSUNGS, DON NI MDO LAS, LHA'I BU PHAG TU SKYE BA SKYABS 'GRO
BYAS PA'I MTHU LA BRTEN NAS NGAN 'GRO'I SKYE GNAS LAS LDOG TE
YANGS PA CAN DU TSONG DPON GYI BU KHYE'U SHES LDAN DU SKYE TE
DE BZHIN

GSHEGS PA'I SPYAN SNGAR BDEN PA MNGON SUM DU MTHONG BAR GSUNGS
PA BZHIN, DKON MCHOG GSUM LA ^ SKYABS SU 'GRO BA DANG, BYANG
CHUB TU SEMS BSKYED PA NI STOBS BZHI'I NANG NAS RTEN GYI STOBS

KYI GTZO PO YIN TE, RGYAL PO MA SKYES DGRAS RANG GI PHA GZUGS
CAN SNYING PO BSAD KYANG, PHYIS BYANG CHUB TU SEMS BSKYED PA
LA BRTEN NAS MTSAMS MED PA'I LAS LHAG MA MA LUS PA DAG PA YIN
TE,

@2B SHES SPRING LAS, GANG ZHIG SNGON CHAD BAG MED GYUR NA
YANG, ,PHYIS NAS BAG DANG LDAN PAR GYUR DE YANG, ,ZLA BA SPRIN
BRAL LTA BUR RNAM MDZES TE, ,DGA' BO SOR 'PHRENG MTHONG LDAN
BDE BYED BZHIN, ,ZHES

GSUNGS, DE'ANG BYANG CHUB SEMS DPA'I SDE SNOD LAS, BYANG CHUB
SEMS DPA' STOBS BZHI DANG LDAN NA, BYAS SHING BSAGS PA'I SDIG
PA YANG ZIL GYIS GNON PAR 'GYUR RO, ,ZHES GSUNGS PA LTAR, THOG

MAR RTEN GYI STOBS KYI SKABS 'DIR STOBS GZHAN RNAMS DANG,
SKYABS 'GRO'I RGYU GNYIS TSANG BA'I SGO NAS KHA TZAM TSIG TZAM
MIN PAR SNYING THAG PA NAS SKYABS YUL DKON MCHOG GSUM LA YID
CHES KYI BLO LING

SKYUR DANG LDAN PA ZHIG GAL CHE'O,, ` ,,GNYIS PA GNYEN PO KUN
TU SPYOD PA'I STOBS LA, MTSAN LA BRTEN PA, MDO SDE ZAB MO LA
BRTEN PA, CHOS NYID ZAB MO LA BRTEN PA, BZLAS BRJOD LA BRTEN
PA, MCHOD

PA LA BRTEN PA, SKU GZUGS LA BRTEN PA BCAS DRUG ,BSLAB BTUS
LAS GSUNGS SHING, GZHAN YANG MANG MOD KYANG 'DIR MTSAN DANG,
MDO SDE ZAB MO LA BRTEN PA GNYIS DNGOS SU TSANG ZHING, CHOS
NYID ZAB MO

LA BRTEN PA SOGS TSANG MIN GANG ZAG GI DBANG PO RNO RTUL LA
RAG LAS SO, ,DE DAG GI DON STON PA LA, BCOM LDAN 'DAS DE BZHIN
GSHEGS PA DGRA BCOM PA YANG DAG PAR RDZOGS PA'I SANGS RGYAS
DPAL RGYAL BA

@3A *, ,SH'AKYA THUB PA LA PHYAG 'TSAL LO, ,ZHES PA NAS, RI
DBANG GI RGYAL PO LA PHYAG 'TSAL LO, ,ZHES PA'I BAR GSUNGS,
'DI DAG GI DON BCOM LDAN GYI SKAD DONG BHA GA WAN ZHES PA,
'JIG RTEN PA'I LHA

MTHU BO CHE RNAMS LA'ANG 'JUG PAS NA, DE DAG LAS KHYAD PAR DU
'PHAGS PA'I PHYIR BOD SKAD DU 'DAS ZHES PA SNGON GYI LO TZ'A
BA RNAMS KYI BSNAN PA YIN CING, DON NI BDUNG BZHI BCOM ZHING
SRID ZHI'I MTHA' LAS 'DAS

PA'AM, BHAG WAN ZHES PA SKAL LDAN LA'ANG 'JUG PAS DE'I DBANG
DU BYAS NA, JI SKAD DU, DBANG PHYUG NYID DANG GZUGS BZANG
DANG, ,DPAL DANG GRAGS DANG YE SHES DANG, ,BRTZON 'GRUS PHUN
SUM TSOGS PA STE, ,

'DI DAG RNAMS LA SKAL ZHES BYA, ,ZHES GSUNGS PA LTAR, DBANG
PHYUG LA SOGS PAS, SKAL BA DRUG DANG LDAN PAS NA, SKAL LDAN
NAM BCOM LDAN ZHES BYA, CHOS SKU'I NGANG DU PHAR GSHEGS PA'AM,
NGE'I NGANG

LAS GZUGS SKU'I RNAM PAR TSUR GSHEGS PAS NA DE BZHIN GSHEGS
PA, NYON MONGS PA'I DGRA MA LUS PA BCOM ZHING NYON SGRIB KYI
BAG CHAGS SHES BYA'I SGRIB PA LHAG MA MA LUS PA SPANGS PA'I
SPANGS PA

PHUN SUM TSOGS SHING, TSOGS GNYIS YONGS SU RDZOGS TE SHES NYON
GYI GNYID LAS SANGS SHING SHES BYA MA LUS PA LA BLO GROS KYI
SNANG BA RAB TU RGYAS PA, YON TAN GYI DPAL PHUN SUM TSOGS PA
LA MNGA'

@3B BRNYES TE BDUD BZHI'I G-YUL LAS RGYAL BA MANG POS BSKUR
BA'I RGYAL PO'I RIGS SH'AKYA ZAS GTZANG GI SRAS SU SKU
'KHRUNGS PAS RNAM 'DREN THUB PA'I NYI MA STONG GI NANG NAS
BZHI PA THUGS RJE DANG 'PHRIN LAS PHUL DU BYUNG BA BSTAN

PA'I BDAG PO DANG RANG GI DRIN CAN RTZA BA'I BLA MA DBYER MED
PA LA LUS NGAG YID GSUM GYI SGO NAS PHYAG 'TSAL ZHES PA STE,
PHYAG 'TSAL BA'I SKAD DOD NA MO ZHES PA NI, nA MA RAB TU 'DUD
PA DANG SGRA LA'O ZHES PA'I BYINGS LAS GRUB PAS

SO; ;DE BZHIN GSHEGS PA RIN CHEN 'OD 'PHRO SOGS KYI MTSAN LA,
MDO SDE LA MTSAN RKYANG PA LAS DE BZHIN GSHEGS PA ZHES MA
BSHAD KYANG KHAMS GSUM CHOS KYI RGYAL PO TZONG KHA PA CHEN PO
LA SANGS RGYAS SO LDAS ZHAL

GZIGS SKABS SO SO'I MTSAN GYI MGOR DE BZHIN GSHEGS PA ZHES
GSUNGS PA NI DGOS PA KHYAD PAR CAN LA DGONGS PA YIN NO, ,SANGS
RGYAS SO LNGA'I MTSAN GYI DON, THOG MA THUGS BSKYED TSUL DANG,
RGYAS SO LNGA'I MTSAN GYI DON, THOG MA THUGS BSKYED TSUL DANG,

SPYOD PA LA SLAB TSUL, SANGS RGYAS NAS 'PHRIN LAS NYER BDUN
GYI SGO NAS SEMS CAN GYI DON BSGRUB PA'I TSUL SOGS LA DPAGS TE
GSUNGS PA YIN ZHING, SO SO'I MTSAN DON TSIG ZIN LTAR GO SLA
BAS 'DIR YI GE'I

TSEGS KYI 'JIGS NAS MA BKOD PAS MDO SDE LAS SHES PAR BYA'O,, `
,,GSUM PA RNAM PAR SUN 'BYIN PA'I STOBS LA GNYIS, MKHYEN PAR
GSOL BA DANG, NYES PA SNGAR BYAS LA 'GYOD SEMS JI LTAR BYA
BA'I,,

@4A *, ,TSUL LO, ,DANG PO STON PA LA, DE DAG LA SOGS BA'I
PHYOGS BCU'I 'JIG RTEN GYI KHAMS THAMS CAD NA, ZHES BA NAS,
BDAG LA DGONGS SU GSOL, ZHES BA'I BAR STE, DON NI SKYES RABS
LAS, MA

TSOR BA NI SDIG PA BYED PA DAG ,DUG BZOS BZHIN DU BDE BAR GA
LA 'GYUR, ,LHA DANG RNAL 'BYOR CAN GYI MI DAG NI, ,RNAM DAG
MIG GI MI MTHONG MA YIN NO, ,ZHES GSUNGS PA LTAR, DE BZHIN
GSHEGS PA DE RNAMS CHOS THAMS

CAD LA LKOG TU MA GYUR PA'I SPYAN MNGA' BAS NA, RANG GI SNGON
CHAD GZHAN GYI MNGON SUM DANG, LKOG TU NYES BA CI BSAGS BA
THAMS CAD SANGS RGYAS DE RNAMS KYI GSAL LER GZIGS PAS NA, RANG
NYID KYIS KYANG

DE LTAR GZIGS PA SHES PAR BYAS TE DE BZHIN GSHEGS PA RNAMS KYI
SPYAN SNGAR 'DUG BZHIN DU NYES SPYOD DE LTA BU LA 'JUG PA SHIN
TU G-YAR TSA SNYAM DU NGO TSA KHREL YOD BSKYED DGOS SO,, `
GNYIS PA NYES BA SDAR BYAS

LA 'GYOD SEMS JI LTAR BYA BA'I TSUL LA GNYIS, NYES PA LA SNGO
BGRANG BYA BA DANG, 'GYOD PA DRAG POS BSHAGS PA'I TSUL LO,
,DANG PO STON BA LA, BDAG GI SKYE BA 'DI DANG, ZHES BA NAS,
LAS KYI SGRIB PA GANG LAGS PA DE

DAG THAMS CAD ZHES PA'I BAR GSUNGS, 'DI DAG BRJOD PA'I SKABS
SU MI DGE BA BCU'I RNAM SMIN GYI 'BRAS BU, CHEN PO SPYAD PAS
DMYAL BA, 'BRING SPYAD PAS YI DVAGS, CHUNG DU SPYAD PAS DUD
'GRO, RGYU MTHUN GYI 'BRAS

@4B BU; SROG GCOD KYI BDE 'GRO'I RTEN THOB KYANG TSE THUNG,
MA BYIN LEN GYI LONGS SPYOD DBUL, LOG G-YEM GYI CHUNG MA
BSRUNG DU MI BTUB CING 'GRAN ZLA CAN DU 'GYUR, BRDZUN GYI MI
KHA SDANG, PHRA MAS MDZA' BSHES NYUNG, TSIG RTZUB

KYIS MI SNYAN PA MANG DU THOS, NGAG 'KHYAL GYIS TSIG MI BTZAN,
BRNAB SEMS KYIS YID KYI RE BA MI 'GRUB, GNOD SEMS KYIS 'JIGS
SKRAG CHE, LOG LTAS YANG DAG BA'I LTA BA LA RMONGS PAR 'GYUR,
BDAG PO'I 'BRAS BUS

SROG BCAD PAS BZA' BTUNG DANG SMAN GYI NUS PA NYAMS, MA BYIN
LEN GYI LO 'BRAS NYUNG DUR 'GYUR, LOG G-YEM GYI GANG DU GNAS
PA'I GNAS 'DAM RDZA BA LA SOGS BA'I YA DAG BRDZUN GYIS YUL DER
BLO KHRID DANG 'JIG PA MANG,

KHRAMS SA PHYOGS MI SNYOMS SHING BGROD DKA', TSIG RTZUB KYI
DAM 'BROG DANG GDONG SDUM DANG, TSER MA LA SOGS YID DU MI
'ONG, NGAG 'KHYAL GYIS 'BRAS BU CAN GYI SHING LA 'BRAS BU MI
CHAGS, BRNAB SEMS KYI PHUN

TSOGS THAMS CAD RIM GYIS 'GRIB, GNOD SEMS KYI NAD 'KHRUG DGRA
GDON SOGS KYIS 'TSE BA MANG, LOG LTAS BZANG NGAN GO LDOG PAR
'GYUR BAS DE LTAR MI DGE BA BCUS BSDUS PA'I THOG MA MED PA NAS
BSAGS PA'I

LAS NGAN PA SPYI DANG, KHYAD PAR TSE 'DIR SDOM PA GSUM GYI
BCAS MTSAMS DANG 'GAL BA SOGS NYES LTUNG DRAN YUL DU GYUR PA
RNAMS LA, SNGAR BSHAD PA'I RNAM SMIN LA SOGS BA'I 'BRAS BU
SDUG BSNGAL JI LTAR MYONG DGOS

@5A *, ,PA'I TSUL RNAMS BSAM TE KHONG PAR DUG SONG BA BZHIN
DU 'GYOD SEMS DRAG BOS MIG NAS MCHIM 'KHRUG PA DANG LUS KYI BA
SPU G-YO BA LA SOGS PA MA BYUNG BAR DU BSAM MO,, ` ,,GNYIS PA
'GYOD PA

DRAG BOS BSHAGS PA'I TSUL STON PA LA, SANGS RGYAS BCOM LDAN
'DAS SKU YE SHES SU GYUR PA, ZHES PA NAS, MI SPED DO ZHES PA'I
BAR GSUNGS, 'DI DAG BRJOD PA'I SKABS SU, DUG GZHOM PA'I PHYIR
DU SMAN DKAR PO CHIB THUB BSTEN

PA LTAR, DE BZHIN GSHEGS PA SO LNGA LA SOGS PA'I PHYOGS BCU'I
SANGS RGYAS DANG BYANG CHUB SEMS DPA' THAMS CAD KYI SPYAN
SNGAR, SNGAR BYAS KYI NYES PA THAMS CAD 'CHAB SEMS SKAD CIG
KYANG MED PAR 'GYOD PA DRAG PO'I SGO NAS

SDIG PA'I 'KHOR GSUM RANG BZHIN GYIS MED PAR RTOGS PA'I SGYU
MA DANG RMI LAM LTA BU'I SGO NAS BSHAGS PAS SNGAR BYAS KYI
SDIG PA THAMS CAD BYANG BAR BSAM MO, ` ,BZHI PA NYES BA LAS
SLAR LDOG PA'I STOBS STON

PA LA; SLAN CHAD KYANG SDOM PAR BGYID LAGS SO, ,ZHES PA 'DI
GSUNGS, PHYIN CHAD SDOM SEMS 'DI SHIN TU GAL CHE STE, 'DUL BA
RGYA CHER 'GREL LAS, PHYIN CHAD SDOM SEMS MED PAR MTHONG LAGS,
SDOM LAGS,

ZHES ZER BA LA, SDIG PA SNGAR BSAGS MI 'DAG PA'I KHAR BRDZUN
SMRAS PA'I NYES PA RE 'BYUNG BAR BSHAD PAS PHYIN CHAD SROG LA
BABS KYANG NYES SPYOD DE LTA BU LA 'JUG PAR MI BYA'O SNYAM
PA'I SDOM SEMS DRAG PO BSKYED DO, ` ,

@5B GNYIS PA BSNGO BA'I PHUNG PO BSHAD PA LA GNYIS, DE BZHIN
GSHEGS PA RNAMS LA DPANG POR GSOL BA DANG, BSNGO BA DNGOS SO,
,DANG PO STON PA LA, SANGS RGYAS BCOM LDAN 'DAS DE DAG THAMS
CAD BDAG LA DGONGS SU

GSOL, ZHES GSUNGS, 'DI BRJOD PA'I DGOS PA NI, LAM RIM CHEN MO
LAS, NGES 'BYUNG BYANG SEMS YANG DAG PA'I LTA BA GSUM GANG GI
YANG RTZIS MA ZIN PA'I LUS NGAG GI DGE BA BYAS PA RNAMS ZHING
GI MTHU LA BRTEN PA

'GA' RE MA GTOGS KUN 'BYUNG 'KHOR BA'I 'KHOR LO BSKOR BA TZAM
DU GSUNGS PAS NA 'DIR ZHING KHYAD PAR CAN SANGS RGYAS BYANG
SEMS THAMS CAD LA DPANG POR GSOL BA NI, ZHING KHYAD PAR CAN
GYI MTHU LA BRTEN PA'O, ` ,

GNYIS PA BSNGO BA DNGOS STON PA LA, BDAG GI SKYE BA 'DI DANG
ZHES PA NAS, BDAG GIS KYANG YONGS SU BSNGO BAR BGYI ZHES PA'I
BAR GSUNGS, 'DI'I SKABS SU TSIG DON DRAN BZHIN PA'I SGO NAS,
DUS GSUM DU BSAGS PA'I DGE

RTZA THAMS CAD BLA NA MED PA'I BYANG CHUB TU 'DUN PA DRAG POS
BSNGO BA NI, KLU'I RGYAL PO RGYA MTSOS ZHUS PA LAS, JI LTAR
RGYA MTSO CHE NANG CHU THIGS LHUNG, ,RGYA MTSO MA ZAD BAR DU
DE MI 'DZAD, ,DE BZHIN BYANG CHUB RGYUR BSNGOS DGE

BA YANG, ,BYANG CHUB MA THOB BAR DU DE MI 'DZAD, ,CES GSUNGS
PA LTAR, ,DGE BA GANG BSAGS PA THAMS CAD CHUD MI ZA ZHING,
GONG NAS GONG DU 'PHEL BA'I THABS DAM PA'O, ,SDIG PA THAMS CAD
NI SO SOR BSHAGS ZHES

@6A *, ,PA NI; BSHAGS PA'I DON BSDU YIN NO, ` ,GSUM PA RJES
SU YI RANG BA SOGS KYI PHUNG PO LA, RJES SU YI RANG BA, CHOS
KYI 'KHOR LO BSKOR BAR BSKUL BA, MYA NGAN LAS MI 'DA' BAR

GSOL BA 'DEBS PA RNAMS SU YOD PAS, DE DAG STON PA LA BSOD NAMS
THAMS CAD LA RJES SU YI RANG NGO, ZHES PA NAS, GSOL BA 'DEBS
SO ZHES PA'I BAR GSUNGS, 'DI DAG GI SKABS SU DMIGS PA YID LA
BYA

TSUL DANG, SO SO'I PHAN YON SOGS NI MYUR LAM DMAR KHRID LAS JI
LTAR GSUNGS PA LTAR RO, ,BDAG BLA NA MED PA YE SHES KYI MCHOG
DAM PA THOB PAR GYUR CIG CES PA NI, SNGAR BSHAD PA'I RTEN GYI
STOBS BYANG CHUB KYI SEMS

BSGOM PA YIN PAS 'DI'I SKABS SU, SEMS CAN THAMS CAD KYI DON DU
RDZOGS PA'I SANGS RGYAS KYI GO 'PHANG THOB 'DOD KYI BYANG CHUB
KYI SEMS SHUGS DRAG TU BSKYED, MI MCHOG RGYAL BA ZHES PA NAS,
SKYABS SU NYE BAR

MCHI'O ZHES PA'I BAR, SNGAR BSHAD PA'I RTEN GYI STOBS SKYABS
'GRO DANG DON GCIG GO, DE LTAR STOBS BZHI'I BSHAGS PA LA 'BAD
PA'I TSE, GNAS KHANG BYI DOR BYAS, CI 'BYOR PA'I MCHOD PA
BSHAMS, DKON MCHOG

GSUM GYI SKU GSUNG THUGS KYI RTEN DGRAM, DE DAG LA DKON MCHOG
GSUM DNGOS KYI 'DU SHES BSKYED, MDUN GYI NAM MKHAR YANG DKON
MCHOG GSUM GYI LHA TSOGS SPRIN GYI PHUNG PO 'KHRIGS BA BZHIN
GSAL BTAB

@6B LA; RANG GI LUS ZHING THAMS CAD KYI RDUL DANG MNYAM PAR
SPRUL NAS PHYAG 'TSAL BA LUS KYI PHYAG ,LUS RE RE LA MGO DPAG
TU MED PA, MGO RE RE LA KHA DPAG TU MED PA, KHA RE RE LA LCE
DPAG TU MED PA SPRUL NAS PHYAG 'TSAL BA NGAG GI

PHYAG; TSOGS ZHING RNAMS SKYON KUN ZAD, YON TAN KUN LDAN DU
BLTAS NAS PHYAG 'TSAL BA YID KYI PHYAG STE, SGO GSUM GYI SGO
NAS PHYAG 'TSAL BA DANG BCAS TE PHUNG PO GSUM PA'I MDO 'DI
NYID BRGYA, STONG; KHRI; 'BUM LA SOGS

PA BRJOD CING, DE'ANG SNGAR BSHAD PA'I STOBS BZHI TSANG BA'I
SGO NAS BSHAGS PA LA 'BANG PAS BSKUL BYED KYIS GZUNGS LAS
GSUNGS PA LTAR, RMI LAM DU ZAS NGAN SKYUGS PA DANG, ZHO DANG
'O MA 'THUNG BA DANG, MI NAG PO DANG,

MA HE THUB PA DANG, NYI ZLA SHAR BA, DGE 'DUN GYI SDE MTHONG
BA, RI DANG KHANG BZANG LA 'DZEG PA, SENGGE'I KHRI LA 'DUG PA
SOGS SDIG SGRIB DAG PA'I MTSAN MA BRTAN PO YANG YANG MA BYUNG
GI BAR DU BSHAGS BSDAMS LA 'BAD PAR

BYA'O;; SMRAS PA, 'GYOD CING SDOM PA'I BSAM PA DRAG PO YIS,
,ZHING MCHOG DAM PA MCHOG GSUM SPYAN SNGA RU, ,THOGS MED DUS
NAS BSAGS PA'I NGAN SONG GI ,RGYU TSOGS LAS NGAN MA LUS BSHAGS
PA GNAD, ,

CES BYANG CHUB LTUNG BSHAGS KYI DON 'GREL SDIG MUN SEL BYED
SNANG BYED NYI MA'I 'OD ZER CES BYA BA 'DI NI RGYUD SMAD GRVA
RIGS DGE SLONG SKAL BZANG SBYIN PAS BSKUL BA'I NGOR, ^
SH'KYA'I DGE SLONG BLO BZANG DPAL LDAN BSTAN PA'I NYI MA
PHYOGS LAS RNAM RGYAL DPAL BZANG POS LTA LDAN

@7A *, ,SPRUL PA'I GTZUG LAG KHANG DU SBYAR BA'O,, ,,AOm SVA
STI, PHAN BDE'I 'BYUNG GNAS RGYAL BSTAN YONGS 'DU'I LJON, ,RAB
RGYAS 'GRO KUN THAR MCHOG 'BRAS BZANG LA, ,SPYOD PHYIR BKRA
SHIS

LHUN GRUB CHOS GRVA CHER, ,CHOS SBYIN 'DZAD MED DAL 'GRO'I RGYUN
'DI SPEL, ,SARBA DZA GA TAm,, ,