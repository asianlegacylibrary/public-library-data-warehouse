@001A 6\

*, ,'DUL BA'I SPYIR BSTAN GYI DBU PHYOGS BZHUGS SO, ,

@001B #, ,BLA MA RJE BTZUN MKHYEN PA'I GTER CHEN DANG, ,SMRA
STON LHA MO'I ZHABS LA PHYAG BGYID NA, ,RNAM DPYOD NYI MA BYE
BA'I 'OD ZER GYIS, ,SDE BZHI'I

PAD TSAL BZHAD PA LDEM LDEM STZOL, ,'DIR RNAM 'BYED BSHAD ZIN
PAS, ZHU BA'I SKABS SPYIR BSTAN PA LA, RTZA BAR, NYAMS PA DANG
MA CHAGS PA GNYIS, LTUNG BA LA

SBYOR NA NYES BYAS SO, ,ZHES BYUNG, 'DI LA SPYI'I DON DANG, SO
SO'I DON GNYIS, DANG PO LA, GO RIM GYI DANG, LUNG LAS GSUNGS
PA BSDUS TSUL DANG, SPYIR BSTAN GYI DGOS PA DANG, RDZOGS

PA'I DON BSDU BA BZHI, DANG PO GO RIM RNAM 'BYED GNYIS KYI
RJES SU 'CHAD RIGS TE, LUNG LAS KYANG LTUNG PA'I MTSAN NYID
GNYIS GSUNGS PA'I RNAM 'BYED KYIS SO SO'I

@002A #, ,MTSAN NYID BSTAN, ZHU BAS SPYIR BSTAN PA DANG, RNAM
'BYED BSHAD BYA DANG 'DI 'CHAD BYED YIN PA'I PHYIR, ZUR DANG
PO GRUB STE, t'IKKA

LAS; NYE BAR 'KHOR GYIS ZHU BA LAS LTUNG BA'I MTSAN NYID RNAM
PA GNYIS GSUNGS TE, PHAM PAR GYUR PA LA SOGS PA DAG LA SO SOR
NGES PA DANG SPYIR BSTAN PA'O, ,DE LA SO SOR

NGES PA GANG YIN PA DE NI DE DAG NYID DANG GCIG CHAR RNAM PAR
BSHAD ZIN TO, ,SPYIR BSTAN PA GANG YIN PA DE 'DI MAN CHAD DU
BSHAD PAR BYA'O, ,ZHES GSUNGS PA'I PHYIR, ZUR GNYIS

PA GRUB STE, t'IKKA LAS, DE NI RNAM PAR 'BYED PA'I SHAN YIN
PA'I PHYIR RNAM PAR 'BYED PA BSTAN PA'I 'OG TU SPYIR BSTAN PA
NYID KYI RNAM PAR BKOD DE, ZHES GSUNGS PA'I PHYIR,

@002B GNYIS PA NI, LUNG LAS SPYIR BSTAN ZHES LE'U ZUR DUM
BSTAN KYANG RANG BZO'I SKYON MED DE, SPYIR BSTAN GYI MDO THUN
MONG PA DRUG CU RTZA LNGA YOD PA'I RNAM 'BYED KYI MDO TSAN
GSUM DANG, 'DUL BYED KYI MDO GCIG YOD, LHAG

MA RE GCIG PO THAMS CAD ZHU BA LAS GSUNGS PA DANG THAMS CAD
PHRAN TSEGS KYI 'DUL BA MDOR BSDUS KYI DON YIN PA'I PHYIR,
DANG PO GRUB STE, RTZA BAR, RDZAS BKAG PA BAS BZANG PO LA YANG
DE DANG LDAN PA NYID YIN NO, ,'DRA BA LA

YANG NGO, ,ZHES PA'I MDO GNYIS DANG, MI LA DUD 'GRO YANG NGO
ZHES PA'I MDO GSUM RNAM 'BYED LA BRTEN PA'I PHYIR, RNAM 'BYED
LAS, CHA GNYIS BSRE BA'I SKABS SU BAL NAG PO MOD PA DANG RIN
CHUNG LA, DKAR PO DANG

'KHOB BA LA DKON PA DANG RIN CHER GYUR NA LTUNG BA MED DO,
,ZHES GSUNGS PA LA BRTEN NAS MDO SNGA MA GNYIS DANG, LHAG MA'I
REG PA DANG, 'KHRIG TSIG BSNYEN BKUR BSNGAGS PA'I SKABS SU DUD
'GRO MO LA NYES BYAS SU GSUNGS

PA LA BRTEN NAS MDO GSUM PA BYAS PA'I PHYIR, RTZA RTAGS GNYIS
PA GRUB STE, 'DUL BYED LA BRTEN NAS, RTZA BAR, RDZU 'PHRUL GYI
CHOS CAN NYID MIN PA NI REG PA MA YIN PA'I YAN LAG YIN NO,
,ZHES GSUNGS PA'I PHYIR TE, 'KHRIG

TSIG SMRA BA'I SKABS KYI 'DUL BYED LAS KYANG, RDZU 'PHRUL GYI
CHOS CAN MO YIN PA LA SMRAS NA SPOM PO'O, ,RDZU 'PHRUL GYI
CHOS CAN MO MA YIN PA LA SMRAS NA DGE 'DUN LHAG MA'O ZHES
GSUNGS PA'I RUNG MTHUN SBYAR BA YIN PA'I PHYIR, RTZA
@003A *, ,RTAGS GSUM PA GRUB STE, t'IKKA DANG RIN CHEN PHRENG
BAS GRUB PA'I PHYIR, RTZA RTAGS BZHI PA GRUB STE, DER MA ZAD MGO
MJUG GI RUNG MTHUN SBYAR BA THAMS CAD PHRAN TSEGS KYI 'DUL BA
MDOR

BSDUS KYI DON YIN PA'I PHYIR, GSUM PA NI SPYIR BSTAN LA DGOS PA
GSUM YOD DE, RUNG MTHUN RTOGS PA DANG, TSIG TSOGS NYUNG BA DANG,
DE GNYIS KA TSANG BA'I DGOS PA GSUM YOD PA'I PHYIR, DANG PO YOD
DE, 'DUL

BYED LAS 'KHRIG TSIG KHO NAR DNGOS SU GSUNGS PA DE, RTZA BAR,
RDZU 'PHRUL GYI CHOS CAN NYID MA YIN PA SOGS KYIS BSNYEN BKUR
BSNGAGS PA SOGS LA'ANG RUNG MTHUN SBYAR BA'I PHYIR, GNYIS PA YOD
DE, LUNG LAS, RDZUN

SMRA BA'I PHAM PA SOGS MTHAR THUG GI DON GO BA YAN LAG TU DGOS
PA SUM CU PO THAMS CAD RE RE NAS SBYAR NAS GSUNGS KYANG 'DIR,
RTZA BAR, RNAM PAR RIG BYAD LA NI DON GO BA'O, ,ZHES TSIG GCIG
TU BSDUS PA'I PHYIR,

GSUM PA MDO PHAL CHER LA DGOS PA DE GNYIS KA YOD DE, DGE SLONG
MA'I RNAM 'BYED KYI ZHU BAS SO SOR BSHAGS PA LAN CHAD LTUNG BA
SDE BZHI PO RNAMS KYI SKABS SU RDZUN SMRA PA'I PHAM PA SOGS BCU
TSAN GNYIS MA GTOGS

PA LA BSLAB TSIG GCIG PA YAN LAG TU DGOS PAR RE RE NAS GSUNGS
KYANG 'DIR, RTZA BAR, TSIG SNGA MAR SBYOR BA BYAS PA LA YANG
NGO, ,ZHES TSIG GCIG TU BSDUS PA LTA BU YIN PA'I PHYIR, BZHI PA
SPYIR BSTAN GYI DON

@003B BSDUS NA GSUM DU 'GYUR TE, SGRA DON DANG, YAN LAG GI RNAM
BZHAG DANG, LTUNG BA SKYE TSUL GYI RNAM BZHAG GSUM YOD PA'I
PHYIR, SGRA BSHAD PA LA YANG GSUM YOD DE, MTHA' DAG LA SPYIR
BSTAN PAS SPYIR BSTAN PA DANG, PHAL

CHER LA SPYIR BSTAN PAS SPYIR BSTAN PA DANG, SPYIR BSTAN GYI
ZHAR LA BYUNG BA'I SPYIR BSTAN PA GSUM YOD PA'I PHYIR, DANG PO
NI, MDO DANG PO LTA BU STE, SDOM GYIS LTUNG BA SDE LNGA MTHA'
DAG LA SPYIR BSTAN PA'I PHYIR, GNYIS PA NI,

BSLAB PA BYIN PA NI 'DRA BA NYID DO ZHES LAS KYI GNAS NAS MA
SMRAS PAR 'GRO BA'I LTUNG BYED DANG, DGRA BCOM BDEN SMRA'I LTUNG
BYED LTA BU MA GTOGS PA'I SDE PHAL CHER LA 'DRA BA SPYIR BSTAN
PA'I PHYIR, GSUM PA YOD DE,

RTZA BAR, MGU BA SPYAD PA NI DON MED PA NYID DO, ,REG PA BYA BA
NYID NI MA NYAMS PA'O, ,GAG TSIL BYED PA LA YANG NGO, SEN MO
DANG SO DANG SHA MED PA'I RUS PA DANG SPU DAG NI GZHAN DANG LDAN
PA NYID DO, ,YANG DAG PAR

LEN PA LA NI DER MA ZAD DO, ,DE NI SNOD NYID YIN NO, ,ZHES PA'I
MDO DRUG DE YIN PA'I PHYIR, GNYIS PA MDO TSAN DRUG CU SO SOR
BSHAD PA LA RTEN SOGS LNGAR BSHAD PA DANG, TSAN TSAN GYI YAN LAG
BYE BRAG TU BSHAD

PA GNYIS, DANG PO LA, GANG GI RTEN RGYUD DANG, GANG LA SPYAD
PA'I YUL DANG, YAN LAG GI LTUNG BA THA DAD DU SKYED TSUL ZHAR
BYUNG DANG BCAS PA DANG, BSAM PA'I YAN LAG ZHAR BYUNG DANG BCAS
PA, YAN LAG SEL BA

@004A *, ,LNGA; DANG PO LA RTEN DE'I BSLAB PA'I YAN LAG GI KHYAD
PAR DANG, BSAM PA'I YAN LAG SEL BA DANG BCAS PA DANG, BSLAB TSIG
GI YAN LAG ZHAR BYUNG DANG BCAS PA DANG, MTSAN GYI YAN

LAG ZHAR BYUNG DANG BCAS PA BZHI LAS, DANG PO NI, SDE LNGA'I
DNGOS GZHI BSKYED PA LA SO THAR RIS BRGYAD KYI DGE SLONG PHA MA
GANG RUNG GI SDOM PA SKYES LA MA NYAMS PA GNYIS DGOS TE, SDOM PA
BLANGS KYANG MA CHAGS PA'AM, CHAGS

KYANG RTZA LTUNG 'CHAB BCAS KYIS NYAMS PA LTUNG BA SDE LNGA'I
RGYU LA SPYAD KYANG NYES BYAS TZAM DU 'GYUR BA'I PHYIR, RTZA
BAR, NYAMS PA DANG MA CHAGS PA GNYIS LTUNG BA LA SBYAR NA NYES
BYAS SO, ,ZHES GSUNGS PA'I PHYIR, DANG PO

NYAMS TSUL GYI KHYAD PAR BDUN YOD DE, GANG NYAMS PA, GANG LAS
NYAMS PA, JI LTAR DU NYAMS PA, SDE LNGAR SPYAD NA CIR 'GYUR
DANG, DGAG SGRUB GANG GI DON DANG, SHES BYED KYI KHUNGS RNAMS SU
YOD PA'I PHYIR, DANG PO YOD DE

RTZA LTUNG LA KUN TU SPYOD PA'I DGE SLONG RNAM DAG GI DNGOS PO
DE NYAMS PA'I PHYIR, t'IKKA LAS, NYAMS PA ZHES BYA BA NI PHAM
PAR GYUR PA STE, ZHES DANG, PHRAN TSEGS 'GREL BA LAS, PHAS PHAM
ZHES BYA BA NI LTUNG BA'I RJES SU 'GRO

BA'I MING YIN TE, DE DANG LDAN PA'I PHYIR GANG ZAG LA YANG PHAS
PHAM PA ZHES BYA'O, ,ZHES GSUNGS PA'I PHYIR, GNYIS PA YOD DE,
BSNYEN RDZOGS KYI SDOM PA RNAM DAG GI DGOS PA DRUG SGRUB NUS LAS
NYAMS PA'I PHYIR, RGYA CHER

@004B 'GREL LAS, DGE SLONG GI DNGOS PO YONGS SU DAG PA LAS, ZHES
SO, ,GSUM PA YOD DE, GANG GIS NYAMS NA THUN MONG BA'I PHAM PA
'CHAB BCAS KYIS NYAMS PA'AM PHAM PAR BYAS PA'I PHYIR, t'IKKA
LAS, DE'I PHYIR NYON

MONGS PA RNAMS KYIS PHAM PAR BYAS PA NI, ZHES DANG, BAM LNGA LAS
KYANG, PHAM PAR GYUR BA'I DNGOS GZHI PHYIR BCOS PA LA YANG, NAS,
DE LTAR MTHOL ZHING BSHAGS PA NI BSLAB PA SBYIN PA'I CHO GAS
DNGOS GZHI'I LTUNG BAS

LTUNG BAR 'GYUR TE, ZHES GSUNGS PA'I PHYIR, BZHI PA YOD DE, PHAM
PA 'CHAB BCAS KYIS DE SLAR GSO MI RUNG BA'I TSUL GYIS NYAMS PAS
PHYIR, t'IKKA LAS, PHYIR BCOS SU MI RUNG BA NYID KYIS NYAMS PA
YIN NO, ,DE'I

PHYIR NYON MONGS PA RNAMS KYIS PHAM PAR BYAS PA NI TSE DE LA
NYON MONGS PA RNAMS SPONG MI SRID PAS, DES NA PHAM PAR GYUR PA
ZHES BYA'O, ,ZHES GSUNGS PA'I PHYIR, DES NA 'DI NI SKABS 'DI'I
DNGOS BSTAN DANG 'CHAB BCAS YIN

GYI PHAM PA BYUNG TSAD KUN MIN TE, 'CHAB MED BSLAB SBYIN DANG
SBYAR ZHING DE SDE LNGA LA RNAM DAG 'DRA BAR ZUR DU BSHAD PA'I
PHYIR, 'DI LTAR ZHIB CHA MA SHES SHING MA BSHAD PA DAG GIS 'GAL
BA'I KHUR BO GLING CHEN GYI KHA LA LTA BU

LONGS SHIG ,LNGA PA YOD DE, 'CHAB BCAS PA'I RGYUD LA SDOM PA YOD
KYANG SDE LNGA'I RGYUR SPYAD PAS MED PA DANG 'DRA BAR NYES BYAS
TZAM LAS MI BSKYED PA'I PHYIR, t'IKKA LAS, DGE SLONG PHAM PAR
GYUR PA LA NI SDOM PA YOD DU ZIN KYANG

@005A *, ,DE LTA MOD KYIS DGOS PA MED PA NYID DU 'GYUR TE, ZHES
DANG, BAM LNGA LAS KYANG, 'DI NI SDOM PA NYAMS CHUNG BA LA BYA'I
SDOM PA GTAN MED PA MIN TE, ZHES GSUNGS PA'I PHYIR, 'DI

GNYIS BYE SMRA'I LUGS SO, ,DRUG PA DGAG SGRUB GANG YIN YOD DE,
DGAG PA'I DON CAN GYI TSIG YIN PA'I PHYIR TE, 'DI'I NYAMS PA'I
SGRA NI MED MA SMRAS PAS RGYUD LA SDOM PA YOD LA, DE LTA NA SDE
LNGA'I RGYU LA SPYAD NA RDZOGS PAR

SKYE'AM SNYAM PA'I LOG RTOG DGAG CHED DU NYES BYAS TZAM LAS PHAM
SOGS MI BSKYED PAR BSHAD PA'I DGAG TSIG YIN PA'I PHYIR, DER
THAL, NYES BYAS BSKYED PA YANG KHAS BLANG GI DBANG GIS YIN PA'I
PHYIR TE, t'IKKA LAS,

NYAMS PA NI DGAG PA YIN TE, 'DI LTAR NYAMS PA NI BSNYEN PAR
RDZOGS PA TZAM YIN PAS, BSNYEN PAR RDZOGS PA CAN GYI DGE SLONG
DANG DGE SLONG MA NYID NI, BSLAB PA DAG LA YAN LAG YIN PAS, DES
NA NYAMS PAS

LTUNG BA LA SBYAR BA'I DUS NA YANG DANG YANG DU PHAM PAR 'GYUR
BA DANG, DGE 'DUN LHAG MA LA SOGS PA DAG TU 'GYUR BAR THAL BA
DGAG PA'I PHYIR NYES BYAS TZAM DU BSTAN NAS DE 'GOG PAR BYED
PA'I PHYIR, ZHES GSUNGS

PA'I PHYIR, BDUN PA DE'I SHES BYED YOD DE, t'IKKA LAS LUNG ZHU
BA KHUNGS SU DRANGS PA LAS, SNGAR LTUNG BA BYUNG BA DANG, RKU
THABS SU GNAS PA DANG, BSLAB PA 'KHRUGS PA DANG MA NING DANG,
DGE SLONG MA SUN PHYUNG

@005B BAS NYAMS PAR BYAS PA NI NYES BYAS SU 'GYUR RO, ,ZHES
GSUNGS PA'I PHYIR, ZHU BA LAS KYANG, DGE SLONG GIS MI TSANGS PAR
SPYOD PA BGYIS KYANG PHAM PA'I LTUNG PAR MI 'GYUR BA MCHIS SAM
YOD DE, SNGON LTUNG BA BYUNG BA'O, ,ZHES

GSUNGS PA'I PHYIR, BSNYEN RDZOGS KYI SDOM PA BLANGS KYANG MA
SKYES PA'I TSUL SNGAR BSHAD ZIN CING CIR 'GYUR SOGS YOD DE, DE
SDE LNGA'I RGYUR SPYAD NA NYES BYAS TZAM BSKYED, DGAG SGRUB GANG
YIN NA SGRUB PA'I DON CAN DANG, DE'I

SHES BYED YANG YOD PA'I PHYIR, DANG PO GRUB STE, DE LA DGE SLONG
GI SDOM PA MED KYANG BAR MA'I KHAS BLANGS YOD PA'I PHYIR, GNYIS
PA YOD DE, 'DI'I MA CHAGS PA'I SGRA DGAG SGRA YOD KYANG SGRUB PA
GTZO CHE BA'I DON CAN YIN PA'I PHYIR,

GSUM PA SHES BYED YOD DE, ZHU BA'I RKU THABS SU GNAS PA LA NYES
BYAS SU BSHAD PA DE DE YIN PA'I PHYIR, DES NA SDE LNGA RDZOGS
PAR BSKYED PA'I RTEN BSNYEN RDZOGS GCIG DGOS TE, BSNYEN PAR MA
RDZOGS PA'I RAB BYUNG GI

SDE LNGA'I RGYU LA SPYAD KYANG KHAS BLANGS LAS 'DAS PA'I NYES
BYAS SAM, YID KYIS BSDAMS BYA'I NYES BYAS GANG RUNG LAS MI
BSKYED PA'I PHYIR TE, RTZA BAR, BSNYEN PAR MA RDZOGS SHING RAB
TU BYUNG BAS BLANGS PA LAS 'DAS PA LA

YANG NGO, ,DE'I PHYOGS DANG MTHUN PA NI YID KYI'O, ,ZHES GSUNGS
PA'I PHYIR, BSNYEN PAR MA RDZOGS PA'I RAB BYUNG GSUM GYI LTUNG
BA CIR 'GYUR LA, SPYI'I DON DANG, 'KHRUL BA SPONGS PA GNYIS,
DANG PO LA, BLANGS 'DAS

@006A *, ,DANG, PHYOGS MTHUN DANG, LTUNG MED KYI KHYAD PAR GSUM,
DANG PO LA MTSAN NYID, DBYE BA, BSDU BA, GRANGS NGES, GO RIM,
SGRA DON, CIR 'GYUR BDUN, DANG PO LA, SPYI'I

MTSAN NYID NI BSNYEN PAR MA RDZOGS SHING RAB TU BYUNG BAS RANG
GI BSLAB PA'I GZHI RNAM PAR BZHAG PA LAS 'DAS PA'AM, DE MTHUN CI
RIGS KYI CHA NAS BZHAG PA'I KHA NA MA THO BA STE, RAB TU BYUNG
LA BSNYEN PAR MA RDZOGS PA'I

LTUNG BA'I MTSAN NYID, DE LA DBYE NA BLANGS 'DAS KYI DE, PHYOGS
MTHUN GYI DE GNYIS YOD, BSNYEN PAR MA RDZOGS SHING RAB TU BYUNG
BAS RANG GI BSLAB PA DE'I KHAS BLANGS LAS 'DAS PA'I CHA NAS
BZHAG PA'I KHA NA MA THO BA

STE, BSNYEN PAR MA RDZOGS PA'I RAB BYUNG GI BLANGS 'DAS KYI
LTUNG BA'I MTSAN NYID YIN TE, t'IKKA LAS BLANGS PA STE DE LAS
'DAS SHING DRAL NA DE LA NYES BYAS KHO NA'O, ,ZHES SO, ,DE LA
RTZA BA'I SGOS DBYE NA NYER LNGA DANG

BCU GSUM DANG GSUM YANG YOD DE, DGE SLOB MA LA NYER LNGA, DGE
TSUL PHA MA LA BCU GSUM DANG, BAR MA RAB BYUNG LA GSUM YOD PA'I
PHYIR, DANG PO YOD DE, DGE SLOB MA LA DGE TSUL PHA MA DANG THUN
MONG GI

BCU GSUM DANG, DE'I STENG DU RTZA BA'I CHOS DRUG RJES MTHUN GYI
CHOS DRUG STA BCU GNYIS DANG NYER LNGA YOD PA'I PHYIR TE, BYE
BRAG BSHAD PA LAS, MDOR GTOGS PA NI MA GTOGS PA, ZHES DANG, DE'I
t'IKKA LAS

@006B KYANG; BSLAB PA'I GZHI YANG DAG PAR BLANGS PA MDOR GTOGS
PA ZHES BYA BA NI DGE SLOB MA'I BSLAB PA'I GZHI YANG DAG PAR
BLANGS PA SO SO THAR PA'I MDOR GTOGS PA SROG GCOD SPANGS PA LA
SOGS PA BCU DANG CHOS DRUG DANG RJES SU

MTHUN PA'I CHOS DRUG PO DAG GO ,ZHES DANG, RIN CHEN PHRENG BA
LAS, DGE SLOB MA'I BSHAGS BYA'I NYES BYAS BSDU NA NYI SHU RTZA
LNGA'O, ,ZHES GSUNGS PA'I PHYIR, GNYIS PA GRUB STE, DGE TSUL PHA
MA LA SLOB DPON LAS KHAS

BLANGS PA BCU DANG, MKHAN PO PAS KHAS BLANGS PA GSUM STE BCU
GSUM YOD PA'I PHYIR, K'A RI KA'I 'GREL CHEN BLO GROS SBAS PA'I
MDZAD PA'I LEGS BSHAD CHU RGYUN LAS, MKHAN PO LAS DNGOS SU
BLANGS PA LAS 'DAS PA DANG

SLOB DPON LAS DNGOS SU BLANGS PA LAS 'DAS PA GNYIS, DE GNYIS NI
RIM PA LTAR NYAMS PA GSUM DANG SROG GCOD LA SOGS PA GZHAN RNAMS
SO, ,ZHES GSUNGS PA'I PHYIR DANG, RJE 'DUL BA 'DZIN PA'I ZHABS
KYI BSLAB BYA

LAS KYANG DE LTAR BSHAD PA'I PHYIR, GSUM PA GRUB STE, NGAR MA'I
BLANGS 'DAS LA KHYIM PA'I RTAGS SPONG BA NYAMS PA DANG, RAB
BYUNG GI RTAGS LEN PA NYAMS PA DANG, MKHAN POR KHAS LEN NYAMS PA
DANG GSUM YOD PA'I PHYIR

TE; RANG BYUNG GI SNGAGS LAS, KHYIM PA'I RTAGS SPANG NGO RAB TU
BYUNG BA'I RTAGS YANG DAG PAR LEN TO ZHES DANG, MKHAN POR GSOL
BA'I SNGAGS LAS, BTZUN PA BDAG GI MKHAN PO MDZAD DU GSOL, ZHES
GSUNGS PA'I PHYIR@007A *, ,DANG; 'DUL BA RGYA MTSO'I SNYING PO LAS KYANG, MKHAN
POR GSOL BA BTAB PA DANG, KHYIM PA'I RTAGS NI SPONG BA DANG,
,RAB BYUNG RTAGS NI LEN PA LAS, ,NYAMS PA RNAM GSUM

BSNAN PA YIS, ,SPANG BYA BCU GSUM DAG TU 'GYUR, ZHES GSUNGS
PA'I PHYIR, RTZA BA'I YAN LAG BCU GSUM YOD DE, RTZA BA BZHI
CHANG GAR SOGS, PHRENG SOGS, MAL CHE MTHO, DUS MA YIN PA'I
ZAS, GSER

DNGUL LEN PA'I BAR BCU SPONG BA BCU DANG, RAB BYUNG DUS NAS
BLANGS PA GSUM YOD PA'I PHYIR, DANG PO BCU'I DANG PO LNGA DGE
BSNYEN DANG THUN MONG DANG, GAR SOGS LHAG MA LNGA SPONG BA
THUN MONG MA YIN PA YIN PA'I PHYIR, DANG PO

GRUB STE, GZHI 'GREL LAS, DGE TSUL GYI GZHI NI BCU STE, DE DAG
LAS DANG PO LNGA NI DGE BSNYAN DANG THUN MONG YIN NO, ,ZHES
GSUNGS PA'I PHYIR, GNYIS PA GRUB STE, GZHI 'GREL LAS, LNGA NI
THUN MONG MIN PA STE,

ZHES GSUNGS PA'I PHYIR, RTZA RTAGS GNYIS PA GRUB STE, PHYI MA
DE GSUM GYI DANG PO GNYIS RAB BYUNG BA THAMS CAD DANG PHYI MA
BRTAN MKHAS MED PA'I THAMS CAD KYI SRUNG DGOS SHING RTZA BA'I
BCU PO DER MA 'DUS PA'I PHYIR TE, 'DUL

'DZIN GYI DGE TSUL GYI BSLAB BYA LAS, NYAMS PA GSUM NI, BCUR
MA 'DUS TE, DGE TSUL GYI SDOM PA'I NGOS SKAL GYI DNGOS BLANGS
MA YIN ZHING, BAR MA'I NGOS SKAL GYI DNGOS BLANGS YIN PAS SO,
,ZHES GSUNGS

@007B PA'I PHYIR, 'OD LDAN LAS 'ON KYANG, SPANG BYA DANG PO
BCU SPONG TSUL GYIS LE'U NYAMS GSUM SPONG BA'I LE'U GSUM DANG
BCU GSUM DANG THAMS CAD KYI THUN MONG GI PHYOGS MTHUN GYI LE'U
GCIG DANG BCU BZHI BYAS PA'I PHYIR,

BLANGS 'DAS DE LA DGE SLONG SO THAR SDOM BSDUS KYI DBYE NA SO
DRUG YOD DE, 'DIR DGE TSUL GYI DNGOS BLANGS KYI SPANG BYA SROG
GCOD NAS GSER DNGUL LEN PA'I BAR BCU LA SUM CU RTZA GSUM DU
DBYE BAR RIGS PA'I PHYIR, DER

THAL DE BCU'I SGO NAS DGE SLONG LA BCAS PA SO GSUM MDZAD PA'I
PHYIR TE, SROG GCOD SPONG BA LAS 'DAS PA DGE SLONG LA MI LA
PHAM PA DANG DUD 'GRO LA 'DEBS SPYOD GNYIS DANG DUD 'GRO GSOD
PA'I LTUNG BYED DE LTUNG BYED GSUM DU

BCAS SHING DE DGE TSUL LA PHAM 'DRA GCIG DANG BLANGS 'DAS
BSHAGS BYA GSUM 'ONGS PA GANG ZHIG ,DE BZHIN DU DGE SLONG LA
RDZUN LA BCU GSUM BCAS SHING DGE TSUL LA BLANGS 'DAS BCU GSUM
DANG GLU NAS PHRENG PA'I

BAR BDUN DGE SLONG LA LONGS PA GZHIR GTOGS KYI LTUNG BYED DU
GTOGS PA'I NYES BYAS THA DAD PA BDUN BYAS BA DGE TSUL LA'ANG
BLANGS 'DAS BDUN DANG, MAL CHE MTHO NI KHRI RKANG 'CHOS PA'I
LTUNG BYED DU GTOGS PA'I

NYES BYAS SU BCAS LA DGE TSUL GYIS DE YANG SPONG PAR KHAS
BLANGS PA'I PHYIR, DANG PO GRUB STE, DGE TSUL GYI SDOM PA'I
MJUG CHOG LAS, SROG GCOD PA SPANG STE SROG GCOD PA LAS SLAR
LDOG PAR BGYI'O, ,ZHES

@008A *, ,SMRAS PA'I PHYIR, KHYAB STE, DE'I SKABS SU SROG GCOD
MTHA' DAG DGRA BCOM LTAR SPONG BAR KHAS BLANGS PA'I PHYIR,
GNYIS PA GRUB STE, RDZUN SPONG LAS 'DAS PA LA MI CHOS BLA MA'I

RDZUN PHAM PA DANG, GZHI MED KYI NAS KHYIM SUN 'BYIN PA'I BAR
LNGA DGE SLONG LA LHAG MA LNGA DANG, RDZUN NAS, BSLAB PA
SPONGS PA'I BAR DRUG DGE SLONG LA LTUNG BYED DANG, TSOD MAS
'BRAS CHAN 'GEB PA NYES BYAS TE

SDOM BSDUS KYE LTUNG BA BCU GSUM DANG, DE DAG GI DANG PO DGE
TSUL LA PHAM 'DRA DANG LHAG MA BCU GNYIS BLANGS 'DAS KYI NYES
BYAS YIN PA'I PHYIR, DER THAL, DGE TSUL GYIS SDOM PA LEN PA'I
CHO GA'I SKABS SU DGRA BCOM

PA LTAR RDZUN THAMS CAD SPONG BAR KHAS BLANGS PA'I PHYIR, GSUM
PA GRUB STE, DE BZHIN DU DE DAG RE RE LA YANG NANG GI PHYE NA
SHIN TU MANG YANG SRUNG MI NUS SNYAM PA'I SKRAGS PA SPANGS
PA'I CHED DU GRANGS BCUR BYAS PA'I PHYIR TE, GZHI

'GREL LAS, 'DI LTAR BSLAB PA'I GZHI DE DAG LA NI RE RE LA YANG
RNAM PA DU MA YOD MOD KYI DE DAG CHES MANG BAS SRUNG MI NUS SO
SNYAM DU SPA SKONG BDAG LA SLA PA'I PHYIR, BSLAB PA'I GZHI
BCUR BSTAN TE, ZHES GSUNGS PA'I

PHYIR; DE NA BLANGS 'DAS SO DRUG BYED PA'I RGYU MTSAN DE LTAR
YIN TE, BAR MA'I BLANGS 'DAS GSUM DANG DGE TSUL GYI DNGOS KYI
BLANGS 'DAS DGE SLONG GIS SDOM BSDUS SO GSUM YOD PA'I PHYIR
TE, 'DUL 'DZIN GYI DGE

@008B TSUL GYI BSLAB BYA LAS, SUM CU RTZA GSUM DU BYE BA NI,
DE RNAMS DGE SLONG LA BCAS PA SUM CU RTZA GSUM DU MDZAD PA LAS
YIN TE, ZHES GSUNGS PA'I PHYIR DANG, RJE 'DUL 'DZIN GYI SDOM
LAS KYANG, ,SROG GCOD BZHI DANG MA

BYIN LEN, ,MI TSANGS SPYOD DANG RDZUN DU SMRA, ,GZHI MED BAG
TZAM DGE 'DUN DBYE NA, ,DE RJES PHYOGS DANG KHYIM SUN 'BYIN,
,RDZUN DANG BSHES NGOR 'PHYA BA DANG, ,ZAS CUNG LHAG MA'I SKUR
'DEBS DANG, ,BSLAB PA SPONG DANG

'BRAS CHAN 'GEB, ,CHANG DANG GLU GAR ROL MO BYED, ,RGYAN DANG
KHA DOG SPOS NYUG PHRENG, ,KHRI DANG STAN NI CHE MTHO DANG,
,PHYI DRO'I KHA ZAS GSER DNGUL LEN, ,NYAMS PA RNAM PA GSUM DAG
STE, SUM CU DRUG NI BLANGS LAS

'DAS, ,ZHES SO, ,RGYAS PA'I SDOM NI, BLANGS 'DAS NGA BRGYAD
BAR MA'I NYAMS PA GSUM, SROG GCOD BRGYAD DANG MA BYIN LEN PA
LNGA, 'GRO LNGAR MI TSANGS SPYOD LNGA RDZUN SMRA LA, ,PHA MA
'DRA GCIG DANG BSHAGS BYA'I RDZUN

BCU GNYIS, ,'BRU DANG BCOS CHANG 'THUNG GNYIS GLU GAR ROL,
,PHRENG RGYAN SPOS DANG KHA DOG BYUGS DE BDUN, ,KHRI GNYIS
STAN GNYIS PHYI DRO'I BZA' BCA' GNYIS, ,'GRO LNGA'I RIN CHEN
BDAG GIR 'DZIN PA LNGA, ,LNGA BCU

NGA LNGAR DGE TSUL DNGOS BLANGS 'DAS, ,ZHES PA, 'DUL 'DZIN
GRAGS PA RGYAL MTSAN GYI LUGS SO, ,RGYAS PAR PHYE NA BLANGS
'DAS NGA BRGYAD YOD DE, BAR MA'I GSUM DGE TSUL GYIS DNGOS
BLANGS LAS 'DAS PA NGA LNGA

@009A *, ,YOD PA'I PHYIR, DANG PO SLA, GNYIS PA NGA LNGA YOD
DE, K'A RI KA LNGA BCU PA LAS, DUD 'GRO DANG NI SEMS DMYAL
DANG, ,YI DVAGS 'ON TE LHA YANG RUNG, ,BSAD NA NGAN 'GROR
LTUNG BA

YI; ;SDIG PA SBOM PO THOB PAR 'GYUR, ,ZHES GSUNGS PA LTAR MI
BSAD PA'I PHAM 'DRA GCIG DANG, DUD 'GRO 'DEBS SPYOD GNYIS, DUD
'GRO DMYAL BA YI DVAGS, LHA MIN BSAD PA'I SROG GCOD LNGA DANG
SROG GCOD KYI

BLANGS 'DAS BRGYAD GANG ZHIG ,LHAG MA SDOM TSIG LTAR MA BYIN LEN
'GRO BA'I SGOS LNGA SOGS YOD PA'I PHYIR, DANG PO GRUB STE, MDZOD
LAS, SDOM PA SEMS CAN THAMS CAD LA ,ZHES GSUNGS PA LTAR NGES PA
LNGA BRAL

DU LEN DGOS PA'I PHYIR, LHAG MA'ANG DES SGRUB, GNYIS PA NI,
BLANGS 'DAS KYI DE CHOS CAN, BSDU TSUL DU MA YOD DE MKHAN PO LAS
BLANGS PA DANG, SLOB DPON LAS BLANGS PA DANG, SNGAR BSHAD PA
LTAR DGE

BSNYEN DANG THUN MONG YIN MIN GNYIS DANG, GSO MI RUNG BA'I PHAM
'DRA BZHI DANG, GSO RUNG GI LHAG MA DRUG LTA BU GNYIS DANG, 'DU
SHES GTZO BA LTUNG BA GZHAN DANG, DNGOS GTZO BA MI TSANGS SPYOD
GNYIS DANG BCAS

RANG GNYIS SOGS YOD PA'I PHYIR, YANG YAN LAG GSUM DU 'DUS TE,
TSUL KHRIMS KYI YAN LAG ,BAG YOD KYI YAN LAG ,BRTUL ZHUGS KYI
YAN LAG GSUM DU 'DU BA'I PHYIR TE, RTZA BA BZHI SPONG BA DANG
DE'I YAN

@009B LAG MA TSANG BA'I NYES PA SPONG BA RNAMS, DANG PO, MYOS
'GYUR 'THUNG PA SPONG BA GNYIS PA, GLU SOGS SPONG BA GSUM PA YIN
PA'I PHYIR TE, DE GSUM GYI RIM PAS CHEN PO DANG 'BRING DANG
CHUNG NGU GSUM DU BZHAG GO ,BZHI PA

GRANGS NGES NI, SUM BRGYA BA LAS, GANG ZHIG SOG GCOD GZHAN GYI
NOR 'PHROG DANG, ,MI TSANGS SPYOD RDZUN GNOD PA'I CHANG LA
SOGS, ,GAR SOGS PHRENG SOGS MAL CHE MTHO BA DANG, ,PHYI DRO'I
KHA ZAS DNGUL RNAMS

LEN PA SPONG, ,ZHES PA LTAR 'OD LDAN DU BSLAB TSIG DE BCU RANG
RANG GI PHYOGS MTHUN DANG LHAN DU RGYAS PAR LE'U BCU BYAS PA'I
'OG TU KHYIM PA'I RTAGS SPONG BA DANG, RAB BYUNG GI RTAGS LEN
PA DANG MKHAN POR GSOL BA

BTAB PA STE DE GSUM LA LE'U RE BYAS SHING, DE THAMS CAD KYI
PHYOGS MTHUN SKYABS 'GRO SOGS LE'U GCIG BYAS PAS BCU GSUM YOD
KYANG DGE TSUL DNGOS KYI BLANGS 'DAS LA BCUR GRANGS NGES TE,
YAN LAG GI DBYE BA SNGAR BSHAD

PA LTAR YOD KYANG DGOS PA DANG DGAG BYA DANG LDOG 'TSAMS SGOS
BCUR BZHAG PA MNGON 'DUL GNYIS KA'I DGONGS PAR SNANG BA'I
PHYIR, DGOS PA MANG PO SRUNG MI NUS SNYAM PA'I SKRAGS PA
SPANGS PA'I CHED YIN TE, BRI DZA'I BU LA BSLAB

PA NYIS BRGYA LNGA BCU RTZA GSUM BSLAB PA GSUM DU BSDUS NAS
BSTAN PA BZHIN YIN PA'I PHYIR TE, GZHI ZHAL SHES LAS, DE DAG
MANG CHE BA MANG PAS BSRUNG BAR MI NUS SO, ,SNYAM DU SPA SKONG
BA DAG LA BSTAN SLA BAR BYA BA'I

@010A *, ,PHYIR BSLAB GZHI BCUR BSTAN TE, DPER NA 'PHAGS BRGYA
GAR BU LA BSLAB BA GSUM BSTAN PA DANG 'DRA'O, ,ZHES GSUNGS
PA'I PHYIR, 'PHAGS PA RGYA GAR BU NI LUNG LAS PRI DZA'I BU
ZHES BYUNG

NGO; ;DE DAG LDOG 'TSAMS BCU GSUM SGOS BCU GSUM DU GRANGS NGES
TE, GZHAN SROG LA GNOD PA LAS LDOG PAR GCIG PAS SROG GCOD
SPONG BA GCIG BYAS PA GANG ZHIG ,LONGS SPYOD LA GNOD PA LDOG
PAR GCIG PAS MA

BYIN LEN SPONG BA GCIG BYAS 'KHRIG PA'I 'DOD CHAGS LAS LDOG
PAS MI TSANGS SPYOD SPONG BA GCIG BYAS, BAG MED KYI GNAS LAS
LDOG PAS CHANG SBYONG BA GCIG BYAS RGOD BAG LAS LDOG PAS GAR
SOGS SPONG BA GCIG BYAS

RGYAGS PA LAS LDOG PAS PHRENG SOGS SPONG BA GCIG BYAS, 'DOD
ZHEN CHE BA LAS LDOG PAS KHRI STAN CHE MTHO SPONG BA GCIG
BYAS, KHA ZAS DUS MIN ZA BA LAS CHAGS PA LDOG PAS PHYI DRO'I
ZAS SPONG BA GCIG BYAS, YO

BYAD DON MED PA LA CHAGS PA LDOG PAS RIN CHEN BDAG GIR BYED PA
SPONG BA GCIG BYAS PA'I PHYIR, DANG PO GRUB STE, SROG GCOD PA
GZHAN GYI SROG LA GNOD PAR BYED PA YIN PA'I PHYIR, GNYIS PA
GRUB STE, MA BYIN

BAR LEN PA GZHAN GYI LONGS SPYOD LA GNOD PAR RIGS GCIG PA'I
PHYIR, GSUM PA GRUB STE, MI TSANGS PAR SPYOD PA NI 'KHRIG PA'I
CHAGS PAR GCIG PA'I PHYIR, BZHI PA GRUB STE, RDZUN RNAMS NI
GZHAN SLU BAR GCIG

@010B PA'I PHYIR, LNGA PA GRUB STE, CHANG GNYIS 'THUNG BA BAG
MED KYI GNAS SAM RGYU YIN PA'I PHYIR TE, BAG MED CES PA NI DON
NYAMS LA DON NGAN PA 'PHEL BA'I MING YIN PA'I PHYIR, LUNG SDOM
CHOG LAS, 'BRAS BU'I CHANG DANG

BCOS PA'I CHANG MYOS PAR 'GYUR PA BAG MED PA'I GNAS, ZHES
DANG, DE'I GZHI ZHAL SHES LAS KYANG, BAG MED PA'I GNAS ZHES
BYA BA NI 'BRAS BU'I CHANG DANG BCOS PA'I TSANG GI MTSAN NYID
DE, BAG MED PA ZHES BYA BA NI DON NYAMS

LA DON MIN PA NI 'PHEL BA'O, ,GNAS ZHES BYA BA NI DE'I RGYU,
ZHES GSUNGS PA'I PHYIR, DRUG PA GRUB STE, GLU GAR SOGS NI RGOD
PAG GI RANG BZHIN YIN PAS DE DAG SPONG BA GCIG BYAS PA'I PHYIR
TE, GZHI ZHAL SHES LAS, DE

LA GLU GAR DANG ROL MO'I SGRA SPONG BA NI BSLAB PA'I GZHI GCIG
STE, RGOD BAG GI RANG BZHIN YIN PA'I PHYIR, ZHES SO, ,BDUN PA
GRUB STE, DE DAG GI RGYAGS PA SKYED PAR 'DRA BAS DE SPONG BA
GCIG BYAS PA'I PHYIR TE, GZHI ZHAL SHES

LAS; PHRENG BA DANG SPOS NYUG PA DANG RGYAN DANG KHA DOG 'CHANG
BA SPONG BA NI BSLAB PA GNYIS PA STE, RGYAGS BSKYED PA'I PHYIR
RO, ,ZHES SO, ,BRGYAD PA GRUB STE, KHRI STAN CHE MTHO BYED PA NI
'DOD ZHEN CHE BA YIN PAS DE SPONG BA GCIG BYAS

PA'I PHYIR TE, GZHI ZHAL SHES LAS, KHRI STAN MTHON PO DANG KHRI
STAN CHEN PO SPONG BA NI BSLAB PA'I GZHI GSUM PA STE, 'DOD ZHEN
CHE BA YIN PA'I PHYIR RO, ,ZHES SO, ,DGU PA GRUB STE, DUS MIN DU
ZAS ZA BA KHYIM PA'I BRTUL
@011A *, ,ZHUGS YIN PAS DE SPONG BA CHOS 'DI BA'I BRTUL ZHUGS
KYIS RANG BZHIN GCIG YIN PA'I PHYIR TE, GZHI ZHAL SHES LAS, DUS
MIN PA'I ZAS SPONG BA NI BSLAB PA'I GZHI BZHI PA STE BRTUL

ZHUGS KYI NGO BO NYID YIN PA'I PHYIR RO, ,ZHES SO, ,BCU PA GRUB
STE, DE DAG 'DZIN PA DON MED PAR GCIG PAS DE SPONG BA GCIG BYAS
PA'I PHYIR TE, GZHI ZHAL SHES LAS, GSER DNGUL LEN PA SPONG BA NI
BSLAB PA'I GZHI

LNGA PA STE, YO BYAD DON MED PA YIN PA'I PHYIR RO, ,ZHES SO,
,SPOS NYUG PA SOGS KYI DON YOD DE, SPOS NYUG PA NI RDZAS DRI
ZHIM POS LUS BYUGS PA DANG, RGYAN NI MGUL RGYAN GDU BU RGYAN CAN
DANG DPUNG RGYAN SOGS DANG,

KHA DOG NI GUR KUM DANG GA BUR SOGS KYIS LUS LA RI MO BYED PA DE
YIN PA'I PHYIR, BA NYU GSUM GYI LHAG MA GSUM NI LDOG 'TSAM GSUM
GYI SGO NAS GSUM DU BZHAG STE, MKHAN POR KHAS LEN PA DANG KHYIM
PA'I RTAGS SPONG BA'I

KHAS LEN RAB BYUNG GI RTAGS LEN PA'I KHAS LEN DANG GSUM YOD PA'I
PHYIR, DER THAL, DE GSUM NI BLANGS PA'I PHYOGS MTHUN ZHES PA'I
TSIG ZUR GYI BLANGS PA DE YIN PA'I PHYIR TE, SUM BRGYA PA LAS,
BLANGS PA'I PHYOGS

MTHUN RNAMS LA YID KYI 'GYUR, ,ZHES GSUNGS PA'I PHYIR, KHYAB
STE, 'DIS SROG GCOD SOGS SPONG BA BCU DANG DE GSUM BLANGS PAR
BSHAD PA'I PHYIR TE, DE'I RANG 'GREL 'OD LDAN LAS, BLANGS PA
ZHES BYA BA NI SROG GCOD SPONG

@011B PA LA SOGS PA DANG DE BZHIN DU KHYIM PA'I RTAGS SPONG BA
DANG RAB TU BYUNG BA'I RTAGS YANG DAG PAR LEN PA DANG MKHAN POR
KHAS LEN PA'O, ,ZHES GSUNGS PA'I PHYIR, DGE TSUL GYI SDOM PA'I
NGO BO'I SKABS SU YANG SUM BRGYA BAR, PHYI

DRO'I KHA ZAS DNGUL NI SPONG BA STE, NYON MONGS DGRA G-YUL RGYAL
BYED TSUL KHRIMS TE, DGE TSUL BRTUL ZHUGS CHU LON BRTZIGS PA
DANG, ZHES SPONG BA'I TSUL KHRIMS NYON MONGS DGRA LAS RGYAL BYED
DANG DE YANG DGE TSUL GYI

BRTUL ZHUGS NI LUS NGAG GI TSUL 'CHAL 'GOG PA'I GTOD PA'AM, RTEN
PA CHU LON BRTZIGS PA LTA BUR BSHAD PA'I PHYIR TE, 'OD LDAN LAS,
NYE BAR STON PAR BYED PA YIN PA'I DON GYIS CHU LON BRTZIGS PA
DANG 'DRA BAS

DGE TSUL GYI NI BRTUL ZHUGS KYI CHU LON BRTZIGS PA YIN NO, ,DGE
TSUL GYI BRTUL ZHUGS NI 'DIR RAB TU BYUNG BA LA BYA STE CHOS 'DI
BA RNAMS KYI CHAS YIN NO, ,ZHES GSUNGS PA'I PHYIR, DES NA KHYIM
PA'I RTAGS SPONG BA DANG

RAB BYUNG GI RTAGS LEN PA GNYIS SO SOR BYED DGOS GRANGS GCIG TU
GTAN NAS MI RUNG STE RAB BYUNG ZHU DUS DANG, SDOM PA'I DUS GNYIS
GAR SO SOR BRJOD PA'I PHYIR DANG, KHYIM PA'I RTAGS MI LDAN PA LA
RAB BYUNG GI RTAGS MA

BLANGS PA'I GANG ZAG DU MA YOD PA'I PHYIR, LNGA PA GO RIM NI,
SPYI'I GO RIM LCI RIM YIN TE, KUN LAS RTZA LTUNG BZHI LCI, DE
NAS CHANG 'THUNG NA MTSAMS MED SOGS NYES PA KUN GYI GZHI YIN PAS
LCI, GAR SOGS DE DAG

@012A *, ,LAS YANG BA'I PHYIR, LCI RIM NAS STON PA'I DGOS PA YOD
DE, LCI BDAG SPANG BYA'I GTZO BO YIN PAS THOGS MAR SHES DGOS
PA'I PHYIR TE, DE MA SHES BAR RTZA LTUNG GANG RUNG GCIG SPYAD

NA YANG GSO MI RUNG DU 'GYUR PA'I PHYIR, BYE BRAG SO SO'I GO RIM
NI, PHAM 'DRA BZHI NI MI DGE BCU'I DANG PO DANG GO RIM BSTUN,
GLU SOGS 'JIG RTEN GYI 'DOD YON LA SPYOD PA'I GO RIM DANG BSTUN
PA YIN TE, RGYAL PO SOGS

GTZO BO DAG 'DOD YON LA SPYOD PA'I TSE PHAL CHER GAR DANG GLU
DANG ROL MOS BSU, DE'I 'OG TU RGYAN PHRENG 'DOGS, DE'I 'OG TU
MTHON PO DANG CHEN POR 'JOG ,DE'I RJES SU BZA' BCA' STOBS, ,DE'I
'OG TU RIN PO CHE SOGS

'BUL BA DANG BSTUN PA'I PHYIR, 'JIG RTEN PA'I LONGS SPYOD TSUL
DANG GO RIM BSTUN PA'I DGOS PA YOD DE, 'DOD YON LA ZHEN PA 'KHOR
BA'I SDUG BSNGAL MYONG BA'I GTZO BOR SHES CHED DANG, GLU GAR
SOGS BYED PA

RNAMS KYANG THAR BAR MI PHYOGS SHING 'KHOR BA'I PHUN TSOGS LA
CHAGS PA'I RGYUR SHES CHED YIN PA'I PHYIR, JI SKAD DU SUM BRGYA
BA LAS, BRO GAR GLU DANG ROL MO'I SGRA YANG DU, ,BRTUL ZHUGS CAN
GYIS RANG NGAM

GZHAN BYA MIN, ,'DI 'DIR 'KHOR BA LA CHAGS RGYU YIN NO, ,ZHES
SO, ,DRUG PA SGRA BSHAD NI SLOB DPON DANG MKHAN PO CI RIGS LAS
CHOGS BLANGS PA LAS 'DAS PA STE RAL BA 'AM 'GAL BAS NA BLANGS
'DAS

@012B ZHES BYA STE, BLANGS PA NI KHAS BLANGS PA LA BYED CING
'DAS PA NI BRAL BA'AM RAL BA'AM 'GAL BA LA BYED PA'I PHYIR, DANG
PO GRUB STE, t'IKKA LAS, DE DAG GIS BLANGS PA ZHES BYA BA NI DGE
TSUL GYI SROG GCOD PA SPONG

BA LA SOGS PA BSLAB PA'I GZHI BCU BLANGS PA DANG, DGE SLOB MAS
CHOS DRUG DANG RJES SU MTHUN PA'I CHOS DRUG BLANGS PA STE, ZHES
DANG, LANG t'IKKA LAS KYANG, RAB TU BYUNG BA'I RTAGS YANG DAG
PAR LEN TO ZHES

GSUNGS PA'I TSIG GANG YIN PA DE NI RE ZHIG BLANGS PA YIN PAS,
ZHES GSUNGS PA'I PHYIR, GNYIS PA GRUB STE, t'IKKA LAS, DE DAG
LAS 'DAS SHING DRAL NA YANG NYES BYAS SO, ,ZHES DANG, YANG
t'IKKA LAS KYANG, DE

DAG LAS 'DAS SHING 'GAL BAR BYAS PA ZHES GSUNGS PA'I PHYIR, BDUN
PA CIR 'GYUR NI, RTZA BA BZHI LA SPYAD NA PHAM 'DRA'I NYES BYAS
DANG, BLANGS 'DAS LHAG MA DGU LA SPYAD NA BSHAGS BYA'I NYES PAR
'GYUR

BA'I PHYIR, DANG PO GRUB STE, PHAM PA 'CHAB BCAS BZHIS TSE DE
SDOM PA GSO MI RUNG DANG, PHAM PA 'CHAB MED BZHIS SDOM PA GSO
RUNG BYED PA BZHIN DU, DGE TSUL PHA MA DGE SLOB MAS KYANG RTZA
BA BZHI 'CHAB

BCAS KYI GSO MI RUNG DANG, 'CHAB MED LA GSO RUNG BA DGE SLONG GI
PHAM PA DANG 'DRA BAS NA PHAM 'DRA ZHES BSHAD PA'I PHYIR, ZUR
DANG PO GRUB STE, SUM BRGYA PA LAS, MI GSOD LA SOGS BZHI RNAMS
KYIS, ,DGE TSUL

@013A *, ,LAS NI NYAMS 'GYUR DANG, ,DGE SLONG BZHIN DU DGE TSUL
YANG, ,PHYIS NAS SDOM SKYE'I SKAL PA MED, ,CES GSUNGS PA'I
PHYIR, DGE TSUL LA PHAM PA MI 'JOG PA NI BSNYEN PAR

RDZOGS PAR MA RDZOGS KYI KHYAD PAR 'BYED PA'I CHED YIN PA'I
PHYIR, BYE BRAG BSHAD PA LAS, DGRA BCOM NYER SBAS KYI BSNYEN PAR
RDZOGS PA DANG MA RDZOGS PA GCIG GIS BYE BRAG BSTAN PA'I PHYIR
RO, ,ZHES GSUNGS PA'I PHYIR,

RTAGS ZUR GNYIS PA GRUB STE, 'OD LDAN LAS, 'O NA DGE TSUL LA
BSLAB PA BYIN PA YOD DAM ZHE NA YOD DE, ZHES GSUNGS PA'I PHYIR,
LHAG MA DGU BSHAGS BYA'I NYES BYAS SU GRUB STE, SUM BRGYA BA
LAS, GZHAN

DAG JI LTA BAR NI BSHAGS, ,ZHES GSUNGS PA'I PHYIR, GNYIS PA
BLANGS 'DAS DE DAG GI PHYOGS MTHUN BSHAD PA LA, RTOGS SLA BA'I
PHYIR DU THOG MAR NYES MED GNANG BA BSHAD PA DANG, PHYOGS MTHUN
DNGOS BSHAD PA DANG

GNYIS, DANG PO NI, BSNYEN RDZOGS LA LTUNG BAR BCAS KYANG RAB TU
BYUNG BA LA BSNYEN PAR MA RDZOGS PA LA NYES MED DU GNANG BA BYED
DANG BCO BRGYAD YOD DE, BYE BRAG BSHAD MTSO LAS, 'CHANG BA DANG
NI 'BRAL BA DANG, ,DE BZHIN

SA NI RKO BA DANG, ,RIN CHEN REG DANG ME LA REG ,BTANG NAS ZA
BAR BYED PA DANG, ,LJON SHING 'DZEG DANG SHING GCOD DANG, ,BYIN
LEN MA BYAS ZA BA DANG, ,RTZVA SNGON MI GTZANG 'DOR BA DANG, ,DE
BZHIN GSOG

@013B 'JOG ZA BA DANG, ,SA BON 'JOMS DANG BSLAB PA'I GZHI, ,ZHES
DANG, DE'I STENG DU ZLA 'JOG DGON PA'I 'BRAL BA DANG, ,GSOG 'JOG
BYED DANG DGE TSUL NYAL, ,MI SMRA 'GRO DANG BCO BRGYAD DO, ,ZHES
GSUNGS PA'I

PHYIR; DE DAG LAS DGE TSUL LA PHYED DANG BCO BRGYAD DAM DGE
SLONG GI SDOM BSDUS LTAR NA PHYED DANG BCU BDUN YOD DE, SHING
GCOD PA STE MYU GU SOGS SKYE BA GCOD PA DANG SA BON 'JOMS PA
GNYIS, ,DGE SLONG MA LTAR SO

SOR BYAS NA PHYED DANG BCO BRGYAD DANG, DGE SLONG GI SDOM BSDUS
LTAR GCIG DU BYAS NA PHYED DANG BCU BDUN YIN PA'I PHYIR TE, 'DUL
'DZIN BSLAB BYA LAS, GNYIS RIM PA BZHIN DGE SLOB MA LA BSHAGS PA
BYA DANG LTUNG MED KYI

BSLAB PA'I GZHI GNYIS SU MDZAD PAS DGE TSUL LA LTUNG MED GNYIS
SU PHYE YANG, DE GNYIS NI DGE SLONG GI SDOM GYIS BSDUS PA LTAR
BSLAB PA'I GZHI GCIG TU 'GYUR BA LTUNG MED PHYED DANG BCU BDUN
TE, ZHES GSUNGS PA'I PHYIR,

'CHAD BA LA GOS 'CHANG BA DANG LHUNG BZED 'CHANG BA GNYIS BYAS
NAS, DE BZHIN SA RKO BA MAN CHAD KYIS RE RE STON TO, ` ,GNYIS PA
PHYOGS MTHUN LA PHYOGS NGOS BZUNG BA DANG, DBYE BA, BSDU BA,
'DAS NA

CIR 'GYUR BZHI LAS, DANG PO NI, 'DI'I PHYOGS LA BLANG BYA'I
PHYOGS DANG, BLANGS PA LAS 'DAS PA'I PHYOGS GNYIS YOD DE, SROG
GCOD SOGS SPONG BAR KHAS BLANGS PA'I PHYOGS NI GZHAN LA RNAM PAR
'TSE BA SPONG

@014A *, ,BA DANG, BRDEGS PA SOGS SPONG BA RNAMS KHAS BLANGS DE
LA BRTEN PA DE'I SHAN YIN PA GANG ZHIG ,SROG GCOD SOGS SPONG BAR
KHAS BLANGS PA DE 'DAS KYI PHYOGS NI DE LA BRTEN PA DANG, DE'I

SHAN DU 'JOG PA'I PHYIR, DANG PO GRUB STE, DE DNGOS SU KHAS MA
BLANGS KYANG DE LA BRTEN PA GCIG LA DE'I PHYOGS MTHUN DU 'JOG
PA'I PHYIR, DPER NA MI TSANGS PAR SPYOD PA SPONG BA'I PHYOGS
MTHUN NI KHU BA 'BYIN PA SPONG BA DANG 'KHRIG

TSIG DANG BSNYEN BKUR BSNGAGS PA SOGS SPONG BAR KHAS MA BLANGS
KYANG BLANGS PA'I PHYOGS GTOGS YIN PA'I PHYIR TE, 'OD LDAN LAS,
BLANGS PA'I PHYOGS DANG MTHUN PA NI, DPER NA MI TSANGS PAR SPYOD
PA SPONG BA NI KHU PA 'BYIN PA

SPONG BA LA SOGS PA LTA BU STE, MA BLANGS SU ZIN KYANG BLANGS PA
DANG SHAN 'DRA BA YIN PAS PHYOGS MTHUN PA RNAMS, ZHES GSUNGS
PA'I PHYIR, GNYIS PA GRUB STE, DPER NA SROG GCOD PA NI SROG GCOD
SPONG BAR KHAS BLANGS PA

LAS 'DAS PA DNGOS YIN LA, DNGOS SU KHAS MA BLANGS KYANG SROG
GCOD KYI PHYOGS GTOGS SAM SHAN MA DE LA BRTEN PA'I PHYOGS MTHUN
NI, RNAM PAR 'TSE BA DANG, BRDEGS PA SOGS YIN PA LTAR GZHAN BCU
GNYIS

LA'ANG 'DRA BA'I PHYIR TE, 'OD LDAN LAS, DE LA SROG GCOD PA'I
PHYOGS DANG MTHUN PA NI, DPER NA GSOD PA'I DNGOS PO MA GTOGS PA
DANG, RNAM PAR 'TSE BA DANG, DMAG GI NANG DU ZHUGS PA DANG,
BRDEGS PA DANG,

@014B 'GYOD PA SKYED PA DANG, GZAS PA DANG, BSNGAGS PA LA SOGS
PA'O, ,ZHES PA NAS, MI TSANGS PAR SPYOD PA'I PHYOGS DANG MTHUN
PA NI KHU PA 'BYIN PA DANG 'KHRIG TSIG DANG, BSNYEN BKUR BSNGAGS
PA DANG, GNYEN BYED PA LA

SOGS PAS TE, DE RNAMS KYANG BSLAB PA'I GZHI RE RE LA DPER BRJOD
PAR BLTA BAR BYA'O, ,ZHES GSUNGS PA'I PHYIR, DES GZHAN BCU GNYIS
LA SO SOR PHYOGS GNYIS GNYIS SHES PAR BYA'O, ,GNYIS PA NI SPANGS
BYA'I PHYOGS

MTHUN YAN LAG SO SOR DBYE NA SHIN TU MANG YANG DGE SLONG SDOM
BSDUS KYI DBANG DU BYAS NA NYIS BRGYA DANG PHYED DANG BCO LNGA
SOGS YOD DE, DGE SLONG PHA'I KHRIMS NYIS BRGYA DANG LNGA BCU
RTZA GSUM LAS SROG GCOD BZHI RDZUN BCU GSUM MA BYIN

LEN MI TSANGS SPYOD CHANG, PHYI DRO'I KHA ZAS, KHA MA BSGYUR
BA'I GOS GYON PA STE BLANGS 'DAS NYI SHU RTZA GNYIS DANG, LTUNG
MED PHYED DANG BCU BDUN TE, SDOM BSDUS KYI SUM CU RTZA PHYED
DANG DGU MA GTOGS PA'I LHAG MA RNAMS PHYOGS

MTHUN YIN LA DER MA GTOGS PA'I GZHI BSDUS KYANG YIN PA'I PHYIR,
DGE TSUL BSLAB BYA LAS, BLANGS 'DAS NYI SHU RTZA GNYIS DANG,
NAS, PHYED DANG BCU BDUN TE, SUM CU RTZA PHYED DANG DGU MA GTOGS
PA DE'I LHAG MA 'BYIN PA

NAS; CHU'I NANG DU MCHIL MA 'DOR BA'I BAR NYIS BRGYA DANG PHYED
DANG BCO LNGA DANG, ZHES SOGS GSUNGS PA'I PHYIR DANG, GZHI BCU
BDUN GYIS BSDUS PA'I DGE SLONG LA NYES BYAS SU BSHAD PA RNAMS
KYANG YIN PA'I PHYIR TE, DE DAG
@015A *, ,PHYOGS MTHUN DE LTAR YOD PAS GNYEN PO'I PHYOGS MTHUN
YANG 'BYIN PA SPONG BA NAS, CHU'I NANG DU MCHIL MA 'DOR BA
SPONGS PA'I BAR SDOM BSDUS NYIS BRGYA DANG PHYED DANG BCO LNGA
DANG,

BZHI BCU'I PHYOGS MTHUN BCU SOGS YOD PA'I PHYIR, GSUM PA BSDU
BA NI PHYOGS MTHUN LA BSDUS NA GZHI BCU LAS BYUNG BA BCUR 'DU
STE, GZHI BCU BDUN NAS BSHAD PA DANG RNAM 'BYED NAS BSHAD PA'I
PHYOGS MTHUN

THAMS CAD DER 'DU BA'I PHYIR, BYE BRAG BSHAD MTSO LAS, 'CHANG
BA DANG NI 'BRAL BA DANG, NAS, SA BON 'JOMS DANG 'BRAL BA'I
GZHI, BCU PO RNAMS NI MA GTOGS PA, SO SOR THAR BAR BSTAN PA
DANG, BLANGS

PA'I PHYOGS MTHUN SHES PAR BYA, ZHES GSUNGS PA'I PHYIR, GZHI
BCU LA BLANGS 'DAS BCU YOD CING, PHYOGS MTHUN THAMS CAD DE
BCU'I PHYOGS MTHUN BCUR 'DU BA'I PHYIR, GZHI BCU'I PHYOGS
MTHUN YOD DE

RTAGS KYI GZHI LAS BYUNG BA DANG, SLONG BA'I DANG SNOD KYI
DANG, LONGS SPYOD KYI DANG, 'PHYAR G-YENG GI DANG, 'DOD PA'I
DANG, GNOD PA'I DANG, GNAS PA'I DANG, MI GUS PA'I DANG, MI
SBYOR BA'I STE THAMS CAD LA GZHI LAS BYUNG BA

BCU'I PHYOGS MTHUN YOD PA'I PHYIR, DANG PO DRUG YOD DE, DANG
PO RTAGS KYI GZHI LAS BYUNG BA NI SKRA BREG MA LEGS PA DANG
'DOM GYI SPU 'DREGS PA LTA BU LUS KYI DANG, KHYIM PA DANG GOS
DANG 'DRA BA KHA DOG SOGS CHES

@015B TSAD DU MA LONGS BA'AM, LHAG BGOS DANG LHUNG BZED KHA
DOG TSANG BRAL BA SNOD KYI RTAGS GSUM LTA BU DANG, GNYIS PA
SLONG BA'I NI, NYES DU MA YIN PA LA MI RIGS PA'I ZAS SAM GOS
SOGS SLANG BA DANG, GSUM PA

SNOD KYI NI BSO'I KHAB RAL BYAS BA SOGS DANG, BZHI PA LONGS
SPYOD KYI NI, SGOG BTZONG ZA BA SOGS DANG, LNGA PA 'PHYAR
G-YENG GI NI, CHU LA RTZE BA SOGS DANG, DRUG PA 'DOD PA'I NI,
SMRA GAS CAN BYED PA DANG 'KHRIG

TSIG SOGS YIN PA'I PHYIR TE, t'IKKA LAS, RTAGS DANG SLONG DANG
SNOD DANG NI, ,LONGS SPYOD 'PHYAR G-YENG 'DOD PA DANG, ,ZHES
SO, ,PHYI MA BZHI YOD DE, BDUN PA GNOD PA'I GZHI BYUNG GI
PHYOGS MTHUN NI TSIG RTZUB SMRA BA SOGS

DANG, BRGYAD PA GNAS PA'I NI KHYIM PA DANG TSUL KHRIMS 'CHAL
BA SOGS DANG LHAN CIG NYAL BA SOGS DANG, DGUNG MA GUS PA'I NI,
SLOB DPON DANG SDOM BRTZON RGAN PAR MI GUS PA SOGS DANG, BCU
PA MI SBYOR BA'I GZHI

BYUNG NI GSO SBYONG DANG DGAG DBYE DBYAR GNAS MI BYED PA LTA
BU YIN PA'I PHYIR, t'IKKA LAS, GNOD PA DANG NI GNAS PA DANG,
MA GUS MI SBYOR GZHI LAS BYUNG, ZHES SO, ,YANG DE DAG BSDUS NA
GZHI BCU BDUN GYIS BSDUS PA

DANG; RNAM 'BYED KYI SDOM TSIG GIS BSDUS PA GNYIS SU 'GYUR TE,
GZHI LAS BSHAD PA'I DE DANG, SDE LNGA SDOM BSDUS KYI PHYOGS
GNYIS SU 'DUS PA'I PHYIR, BZHI BA CIR 'GYUR NI SPANG BYA'I
PHYOGS NI YID KYI BSDAM BYA KHO

@016A *, ,NA YIN TE, BLANGS 'DAS MIN LA DE MTHUN GYI NYES MED
MA YIN PAS YID KYI BSDAM BYA'I NYES PA YIN PAR GRUB PA'I
PHYIR, 'OD LDAN LAS, JI STE DE'I PHYOGS DANG MTHUN PA RNAMS
YID KYIS

BSDAM PAR BYA BA YIN NO ZHES BYA BA 'DI GA LAS BYUNG ZHE NA,
ZHES PA NAS, GZHAN YANG SKYON MED PA NYID NI MIN ZHING BLANGS
PA LAS 'DAS PA DANG SHAN 'DRA BA'I PHYIR DANG, YID KYI BSDAM
PAR BYA BA YANG SPYIR BSTAN PA'I NGO BO YIN

PAS, PHYOGS DANG MTHUN PA RNAMS YID KYIS BSDAM PAR BYA BA YIN
NO ZHES RNAM PAR BZHAG GO ,ZHES GSUNGS PA'I PHYIR DANG, LTUNG
BA SDE LNGA'I NYES BYAS SKABS SU ZHU BA LAS, DGE SLOB MA DANG
DGE TSUL DANG DGE TSUL

MA RNAMS LA NYES BYAS SO, ,ZHES GSUNGS PA'I PHYIR, 'KHRUL BA
SPONG BA LA KHO NA RE, BAR MA'I SKYABS 'GRO BGRANG NAS DGE
TSUL GYI BLANGS 'DAS BCU BZHIR BYED ZER, KHA CIG ,KHYIM PA'I
RTAGS SPONG BA DANG RAB

BYUNG GI RTAGS LEN PA GRANGS BCU GSUM GYI GCIG BYED ZER NA, DE
GNYIS KA SHIN TU MI 'THAD PAR THAL, DGE TSUL GYI DNGOS BLANGS
SROG GCOD SOGS SPONG BA BCU DANG, BAR MA'I MKHAN POR GSOL BA
DANG KHYIM PA'I

RTAGS SPONG BA DANG, RAB BYUNG GI RTAGS LEN PA GSUM 'DREN LA
SKYABS 'GRO MI 'DREN PA'I PHYIR TE, 'OD LDAN LAS, BLANGS 'DAS
ZHES BYA BA NI SROG GCOD PA SPONG BA LA SOGS PA DANG, DE BZHIN
DU KHYIM PA'I

@016B RTAGS SPONG BA DANG, RAB TU BYUNG PA'I RTAGS YANG DAG
PAR LEN PA DANG MKHAN POR KHAS LEN PA'O ZHES GSUNGS PA'I
PHYIR, YANG KHA CIG GIS, DGE TSUL LA KHANG BA DANG KHANG CHEN
BRTZIGS PA'I BLANGS 'DAS DNGOS SAM DE'I

PHYOGS MTHUN 'BYUNG BA MED PA 'OD LDAN GYIS DGONGS PA ZER,
YANG KHA CIG ,DGE TSUL GYIS KHANG BA KHANG CHEN GANG RUNG BYAS
NA BLANGS 'DAS 'BYUNG BAS KHYAB PA t'IKKA'I DGONGS PA ZER NA,
DANG PO LA 'O NA KHANG PA DANG KHANG CHEN

BRTZIGS PA LA KHYIM PA'I GNAS BRTZIGS PA'I BLANGS 'DAS DNGOS
SAM DE'I PHYOGS MTHUN GCIG MED PAR THAL, DE BRTZIGS PA LA
BLANGS 'DAS DNGOS SAM DE'I PHYOGS MTHUN GCIG MED PA'I PHYIR,
'DOD NA, DGE TSUL GYIS

BRTZIGS PA'I KHANG BA LA KHYIM PA'I PHYOGS GTOGS KYI KHANG BA
MA YIN PAS KHYAB PAR THAL, 'DOD PA'I PHYIR, 'DOD MI NUS TE, DE
GNYIS KYI GZHI DANG TSAD DANG DBYIBS DANG KHA DOG BZHI MI RUNG
BA DANG SEMS BSDUS SAM RDO

BTEGS SOGS KYI CHO GA LUNG BZHIN MA BYAS PA'I KHANG BA 'AM
KHANG CHEN THAMS CAD KHYIM PA'I PHYOGS GTOGS GZHI BCU'I NANG
GI 'DOD PA'I GZHI LAS BYUNG BAS KHYAB PA'I PHYIR TE, BYE BRAG
BSHAD MTSO LAS, RTAGS DANG SLONG DANG

SNOD DANG NI, ,LONGS SPYOD 'PHYAR G-YENG 'DOD PA DANG, ,ZHES
SOGS 'DOD PA'I GZHI LAS BYUNG BA'I PHYIR TE, t'IKKA LAS, DE
LTA BAS NA 'DI NI 'DOD PA'I GZHI LAS BYUNG BA YIN LA KHYIM DU
GYUR PA NYID KYIS NI 'DI LTAR RAB TU

@017A *, ,BYUNG BA YANG DAG PAR BLANGS PA LAS 'DAS PA'I PHYOGS
DANG MTHUN PA YIN NO, ,ZHES GSUNGS PA'I PHYIR, KHA CIG NA RE,
LUNG DES BLANGS 'DAS BSHAD PA DE KHANG PA BRTZIGS PA LA BRTEN
NAS DUNG

'GRO GSOD PA'I BLANGS 'DAS LA DGONGS ZER NA, 'ON KHANG BA
BRTZIGS PA LAS BYUNG BA'I t'IKKAS BSHAD PA'I KHA NA MA THO BA
CHOS CAN, GZHI BCU'I NANG GI 'DOD PA'I GZHI LAS BYUNG BA MA
YIN PAR THAL, SROG GCOD PA LAS

BYUNG PA'I PHA MA 'DRA MA YIN PA'I LTUNG BA YIN PA'I PHYIR,
KHYAB STE, DE GZHI BCU'I NANG DU 'JOG NA GNOD PA'I GZHIR BZHAG
PA'I BLANGS 'DAS SU BZHAG DGOS PA'I PHYIR, RTZA BAR 'DOD MI
NUS TE, DE 'DOD PA'I GZHI LAS BYUNG

BA YIN PA GANG ZHIG ,BLANGS 'DAS MA YIN PA'I PHYIR, DANG PO
GRUB STE, t'IKKA LAS, KHANG BA DANG KHANG CHEN BRTZIGS PAR
GTOGS PA'I KHA NA MA THO BA GANG YIN PA DE NI KHYIM BYED PA
LAS GYUR PA YIN LA, KHYIM YANG 'DOD PA'I

PHYOGS DANG MTHUN PA YIN NO, ,ZHES GSUNGS PA'I PHYIR, KHYAB
STE, STON PA'I KHANG BA KHANG CHEN SO SO'I TSAD DANG DBYIBS
DANG CHO GA GNANG BA LTAR MA BYAS PA'I KHANG BA'AM KHANG CHEN
BYAS PA 'DOD PA SPYOD PA'I KHYIM GTOGS

YIN PAS NA 'DOD PA'I GZHI LAS BYUNG BA YIN PA'I PHYIR TE,
t'IKKA LAS, KHYIM YANG 'DOD PA'I PHYOGS DANG MTHUN PA YIN NO,
,ZHES DANG, 'OD LDAN LAS KYANG, 'DOD PA'I GZHI LAS BYUNG BA NI
KHU BA 'BYIN PA LA

@017B SOGS PA DANG KHANG BA DANG LHA KHANG DU GTOGS PA DANG,
ZHES GSUNGS PA'I PHYIR, RTAGS GNYIS PA MA GRUB NA, DE BLANGS
'DAS MA YIN PAR THAL, DE PHYOGS MTHUN YIN PA'I PHYIR, DER
THAL, DE KHYIM GYI PHYOGS

YIN PAS RAB TU BYUNG DUS KHYIM NAS KHYIM MED PAR RAB TU BYUNG
BAR KHAS BLANGS PA DANG 'GAL BA'I PHYOGS MTHUN YIN PA'I PHYIR
TE, t'IKKA LAS, DE LTA BAS NA 'DI NI 'DOD PA'I GZHI LAS BYUNG
BA YIN LA, KHYIM DU GYUR

BA NYID KYIS NI 'DI RAB TU BYUNG BA YANG DAG PAR BLANGS PA LAS
'DAS PA'I PHYOGS DANG MTHUN PA YIN NO, ,ZHES GSUNGS PA'I
PHYIR, GZHAN GYIS t'IKKA DRANGS PA'I LUNG DANG BSHAGS BYAR
BSHAD PA'I TSIG KYANG DPE PHAL CHER

NA MI SNANG NGAG RGYUN MA DAG BA SO SOR DRANGS PAR MNGON, DAM
BCA' GNYIS PA LA 'OD LDAN LUGS LA KHANG BA DANG KHANG CHEN LA
KHYIM GYI PHYOGS GTOGS MED PAR 'DOD PA YANG MI 'THAD PAR THAL,
STON PAS MA GNANG

BA'I DE BRTZIGS PA KHYIM GYI PHYOGS GTOGS DANG, GNANG BA'I
KHANG BA DANG KHANG CHEN RAB BYUNG DANG MI 'GAL BA YANG YOD
PA'I PHYIR TE, 'OD LDAN LAS, 'DOD PA'I GZHI LAS BYUNG BA NI
KHU BA 'BYIN PA LA SOGS PA DANG,

KHANG BA DANG LHA KHANG DU GTOGS PA DANG, DE NI RAB TU BYUNG
BA'I PHYOGS DANG MTHUN PA NYID KYANG YIN NO, ,ZHES GSUNGS PA'I
PHYIR, KHYAB STE, GTOGS PA DANG YAN CHAD KYIS KHYIM GYI PHYOGS
GTOGS KYI NYES BYAS CAN

@018A *, ,BSHAD, DE NI MAN CHAD KYIS RAB BYUNG LA GNANG BA'I
NYES MED BSHAD PA'I PHYIR TE, NYID KYANG ZHES PAS SNGA MAR MA
ZAD CES BSTAN PA'I PHYIR, YANG KHA CIG GIS, t'IKKAR KHANG PA 

KHANG CHEN BRTZIGS PAR GTOGS PA'I KHA NA MA THO BA NI DE RTZIG
DUS SROG CHAGS GSOD PA'I BLANGS 'DAS SU 'DOD PA LA 'O NA,
KHANG PA KHANG CHEN 'DUL BA LTAR RTZIGS PA RAB BYUNG SDE LNGA
LA NYES MED DU MA GNANG BAR THAL, DE SROG

CHAGS GANG LA'ANG MA GNOD PAR LAS TSUL MED PA'I PHYIR, RTAGS
SLA, MA KHYAB NA, LUNG DON BUD, 'DOD MI NUS TE, GZHI SMAD DANG
'GAL ZHING, 'OD LDAN LAS KYANG, KHANG PA LHA KHANG DU GTOGS PA
DANG DE NI RAB

TU BYUNG PA'I PHYOGS DANG MTHUN PA NYID KYANG YIN NO, ,ZHES
GSUNGS PA'I PHYIR, 'O NA LTUNG BA SDE LNGA RDZOGS PAR BSKYED
BA'I RTEN LA DGE SLONG GI SDOM PA RNAM DAG DANG LDAN PAS MA
KHYAB BAM SNYAM NA DE MIN TE, PHAM PA 'CHAB MED BYUNG

PA'I DGE SLONG BSLAB PA BYIN PA SDE LNGA PHAL CHEN BSKYED PA'I
RTEN LA DGE SLONG RNAM DAG DANG 'DRA PA'I PHYIR TE, RTZA BAR,
BSLAB PA BYIN PA NI 'DRA BA NYID DO, ,ZHES BYUNG, RNAM PA
THAMS CAD DU RNAM DAG DANG MI 'DRA STE, DGE

SLONG RANG BZHIN DU GNAS PA LA BSLAB BYIN GYIS BYIN LEN CHAGS
PA DANG, DES BSLAB SBYIN LA NUB LHAG NYAL SRUNG BA SOGS BSNYEN
PAR MA RDZOGS PA DANG 'DRA BA'I PHYIR TE, RTZA BAR, BSNYEN PAR
MA RDZOGS PA DANG LDAN PA

@018B NYID KYANG NGO, ,ZHES SO, ,BSLAB SBYIN NANG PHAN TSUN LA
BYIN LEN MI CHAGS TE, DE NANG PHAN TSUN LA BSNYEN BKUR PAR BYA
BA MA YIN PA'I PHYIR TE, RTZA BAR, DE LA NI MA YIN NO, ,ZHES
GSUNGS PA'I PHYIR, DGE SLOB

MA BSLAB PA BYIN PA YANG NANG PHAN TSUN BYIN LEN MI CHAGS TE,
RTZA BAR, DGE SLOB MA LA YANG NGO, ,ZHES GSUNGS PA'I PHYIR, DE
LA BSLAB PA BYIN TSUL YOD DE, DE GSOL BZHI'I LAS BRJOD PA'I
SGO NAS, ,KHYAD PAR

CAN GYI SPYOD PA LNGA SPONG ZHING, DMAN SPYOD DANG DU LEN PA'I
BSLAB PA NOD DU 'JUG PA'I PHYIR, 'DI LA ZHIB CHA SDEB SO SO'I
'DOD TSUL SNGAR BSHAD ZIN, DE LTAR BSLAB PA BYIN PA'I DGOS PA
YOD DE, MDO SDE PA LTAR NA PHA MA GTOGS

KYI SPOM PO LCI BA DAG CHED DANG, BYE SMRA LTAR NA PHAM PA
'CHAB MED DAG CHED DANG, SNGAR GYI SDE BA KHA CIG DANG THEG
CHEN PA LTAR NA 'CHAB MED LA, SDOM PA DANG BSLAB PA BYIN NAS
SNGAR GYI PHAM PA DES DAG CHED YIN PA'I PHYIR, SHES

BYED SPROS ZIN, BSLAB PA BYIN PA LAS GROL DUS YOD DE, DGRA
BCOM THOB PA'I TSE GRAL RANG GRAL DANG RNAM DAG GI LAS THAMS
CAD BYED PA'I PHYIR, RTZA BAR, DGRA BCOM PA THOB NAS SNGON GYI
GRAL JI LTA BA BZHIN LA 'DUG

PAR BYA'O, ,ZHES GSUNGS PA'I PHYIR, LHAG MA SNGAR BSHAD ZIN,
GNYIS PA BSAM PA'I YAN LAG SEL BA DANG BCAS PA NI, RTZA BAR,
'GRO BA GZHAN GYI RNAM PA LA BRTEN PA NA DGE SLONG GI 'DU SHES
YOD PA LA'O, , 
@019A *, ,MED NA NI NA SMAD PA NYID DO, ,ZHES BYUNG, SNGAGS
DANG SMAN LA SOGS PAS 'GRO BA MI LAS GZHAN DUD 'GRO SOGS KYIS
RNAM PA 'AM GZUGS SU BSGYUR BA'I DGE SLONG DES LTUNG BA SDE
LNGA GANG RUNG

GI RGYU LA SPYAD NA DE LTUNG BA 'BYUNG MI 'BYUNG GNYIS YOD DE,
DE LTAR GZUGS BSGYUR KYANG BDAG LA DGE SLONG GI 'DU SHES YOD
NA PHAM LHAG SOGS PHAL CHER 'BYUNG LA, DGE SLONG GI 'DU SHES
MED NA LTUNG BA DE'I NA SMAD PA STE

DNGOS LAS 'OG MA GCIG BSKYED PA'I PHYIR, DANG PO GRUB STE,
RTZA BAR, 'GRO BA GZHAN GYI RNAM PA BRTEN PA NA DGE SLONG GI
'DU SHES YOD PA LA'O, ,ZHES DANG, t'IKKA LAS, JI LTAR DGE
SLONG GZHAN DAG LTUNG BA LA SBYOR BA LA

GZHI JI LTA BA LAS KHA NA MA THO BAR 'GYUR BA, DE BZHIN DU DE
LA YANG 'GYUR RO, ,ZHES BYA BA'I THA TSIG GO ,ZHES DANG, PHAM
LHAG BCU BDUN DANG SPANG LTUNG DANG PO DANG, LTUNG BYED 'BA'
ZHIG PA DANG PO DANG, SO SOR BSHAGS

PAR BYA BA DANG PO RNAMS KYIS SKABS SU BAM LNGA LAS, 'GRO BA
GZHAN GYI RNAM PA BRTEN BA NA DGE SLONG GI 'DU SHES YOD PA LA
NA SMAD PA MED DO, ,ZHES GSUNGS PA'I PHYIR, GNYIS PA GRUB STE,
RANG BZHIN NYAMS PA BRGYAD PO

GANG RUNG DANG LDAN PA'I DGE SLONG LTUNG BA SDE LNGA PHAL CHER
LA DE DNGOS MI BSKYED PAR NA SMAD GCIG BSKYED PA'I PHYIR TE,
RTZA BAR, MED NA NI NA SMAD PA NYID DO, ,ZHES DANG, t'IKKA LAS
KYANG, DE BA'I LTUNG BA 'BYIN

@019B PA DE LA BDAG NYID DGE SLONG YIN PA'I 'DU SHES MED
NA'ANG BRJOD PAR GYUR BA NYID YIN NA NI LTUNG BA LA SBYOR BA
DE'I TSIG 'OG MAR NA SMAD PA NYID DO, ,ZHES GSUNGS PA'I PHYIR,
SHES PA RANG BZHIN DU MI GNAS PA BRGYAD YOD DE, SMYO

BA DANG KHRO BA SOGS KYIS SEMS 'KHRUG PA DANG, SDUG BSNGAL GYI
TSOR BAS GZIR BA, DGE SLONG GI 'DU SHES MED BA STE GTZO BO
BZHI DANG GNYID LOG PA DANG SNYOMS PAR ZHUGS PA DANG RA RO BA
DANG BRGYAL BA STE GTZO BO MIN PA BZHI DANG

BRGYAD YOD PA'I PHYIR, DNGOS GZHI'I SKABS SU SBYOR LTUNG LAS
DNGOS GZHI'I LTUNG BA GTAN NAS MED CING PHYI MA BZHI LA BSKYED
PA YOD PA'I PHYIR TE, BAM LNGA LAS, SBYOR BA TZAM KHO NA LAS
NA SMAD PA 'DIR 'GYUR GYI, DNGOS GZHI

NYID DU MI 'GYUR TE, MYOS PA DANG SEMS 'KHRUG PA DANG TSOR BA
DAG GIS NYEN PA LA SOGS PA RANG BZHIN NYAMS PA LA LTUNG BA MED
PA'I PHYIR RO, ,ZHES GSUNGS PA'I PHYIR, DE BRGYAD KYI SNGA MA
BZHI GTZO BO DANG PHYI MA BZHI PHAL BA

YIN TSUL YOD DE, DANG PO BZHI'I SKABS SU SBYOR LTUNG LAS DNGOS
GZHI'I LTUNG BA GTAN NAS MED CING, PHYI MA BZHI'I SKABS SU
LTUNG BA GSAR DU KUN NAS SLONG BA MED KYANG SBYOR BA BYAS ZIN
PA DE DUS MTHAR THUG 'GRUB PA'I YAN

LAG BYAS PA DU MA YOD PA'I PHYIR, NUB LHAG NYAL NGANG KHANG
BA'I LHAG MA BZHIN NO, ,RTZA BAR, BUD MED DANG LHAN CIG GNYID
LOG NA'O, ,ZHES DANG, YANG RTZA BAR, KHANG BA BYED DU BCUG NAS
SNYOMS PAR ZHUGS PA'I TSE KHANG

@020A *, ,PA GRUB NA DGE 'DUN LHAG MA'O, ,ZHES GSUNGS PA'I
PHYIR, YANG KHA CIG SROG GCOD BZHI MA BYIN LEN PHAM LHAG DANG
PO GNYIS TE BDUN LAS GZHAN PA'I LTUNG BA BSKYED BA LA GZUGS
GZHAN

DU MA BSGYUR BA DGOS SHING, DE BDUN LA GZUGS GZHAN DU BSGYUR
MA BSGYUR 'DRA ZER BA SHIN DU MI 'THAD PAR THAL, BAM LNGAR,
PHAM LHAG BCU BDUN DANG, SPANG LTUNG DANG PO DANG LTUNG BYED
'BA' ZHIG PA DANG PO SO SOR BSHAG

BA DBO RNAMS KYI SKABS SU 'GRO BA GZHAN GYI RNAM PA BRTEN BA
NA DGE SLONG GI 'DU SHES YOD PA LA NA SMAD BA MED DO, ,ZHES
GSUNGS PA'I PHYIR DANG, ZHU BA LAS KYANG, DGE SLONG GI SNGAGS
SAM SMAN GYIS BDAG NYID BYOL SONG DU BSGYUR TE

MI TSANGS PAR SPYOD PAR BGYID NA CIR 'GYUR, DE LA DGE SLONG GI
'DU SHES YOD NA 'KHRIG PA'I SBYOR BA BYAS PA YIN PAS MTHAR
'GYUR RO, ,ZHES GSUNGS SHING SROG GCOD PA'I LTUNG BA BZHI LA
YANG DNGOS SU GSUNGS PA'I PHYIR, DES

NA GZUGS GZHAN DU BSGYUR BA LA LTUNG BA MI BSKYED PA'I DMIGS
BSAL YANG YOD DE, BAL KHUR BA DANG SA BON DANG SKYED 'JOMS BA
SOGS LTUNG BA DNGOS GZHI BSKYED PA LA GZUGS GZHAN DU MA BSGYUR
BA DGOS PA'I PHYIR,

GCIG ZHUS,

@020B [BLANK PAGE]