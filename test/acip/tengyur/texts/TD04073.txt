@120B #, ,RGYA GAR SKAD DU, DHYA NA D'I PAm N'A MO PA DE SH'A, BOD SKAD
DU, BSAM GTAN GYI SGRON MA ZHES BYA BA'I MAN NGAG ,BCOM LDAN 'DAS
BDE BA CHEN PO LA PHYAG 'TSAL LO, ,SDOM NI, RNAL 'BYOR ZHI GNAS
RGYU DANG GROGS, ,SNGON 'GRO DMIGS PA

GTAD PA'I THABS, ,RJES BYA KHAMS TSOD GZUNG DANG TSAD, ,SPYOD LAM
SEMS DPAS BCOS PA'I THABS, ,YON TAN RJES BYA GO RIMS DANG, ,RNAM
DBYE DE SBYOR 'BRAS BUR BCAS, ,DE LA ZHI GNAS KYI RNAL 'BYOR PA
GANG ZHE NA, GANG DU GNYID SHAS CHUNG BA DANG, 'DOD CHAGS

LA SOGS PA'I NYON MONGS PA SHAS CHUNG BA DANG, DGE BA LA MOS PA
DANG, DE'U DANG BRAL BA DANG, LUNG DANG MAN NGAG GI RJES SU 'JUG
PA STE, JI SKAD DU, NYON MONGS TSOGS BRAL SDOM PA SRUNG LA MOS,
,DGE BA'I DON LA MOS SHING BRJED PA MED, ,BSGO BA'I TSIG LA NYAN
CING SNYAN

PAR SMRA, ,MKHAS PA ZHI GNAS DON DANG LDAN PAR 'GYUR, ,ZHES
'BYUNG BA DANG, GZHAN YANG, SEMS MA 'KHRUGS DANG NAD DANG BRAL,
,BSGO BA 'DZIN CING KUN TU GSONG, ,ZHES 'BYUNG BA LTA BU'O, ,DE
LA ZHI GNAS DNGOS GANG ZHE NA DMIGS PA LA 'DZIN PA DANG, SEMS KUN
TU GTOD

PA DANG, NYON MONGS PA NYUNG BA DANG, BYING BA DANG, RGOD PA
SNYOMS PA DANG, LHAG MTHONG LA PHAN PAR BYED PA DANG, SEMS DAL
PAR GYUR PA DANG, KUN TU MI G-YO BA DANG, BSTAN PA DANG, ZHI BAR
RAB TU GNAS PA STE, LUNG GZHAN DAG LAS, SDUD PAR BYED DANG G-YO
BA MED, ,DAL

GYUR TING 'DZIN NYON MONGS SRUNGS, ,YON TAN KUN GYI RTEN DU GYUR,
,ZHI GNAS YON TAN KUN TU BDE, ,ZHES 'BYUNG BA DANG, SEMS DPA'
CHEN PO'I ZHE GNAS NI SEMS 'PHRO BA MED PA'I TING NGE 'DZIN DANG,
SEMS LAS BYUNG BA RNAMS SO ZHES 'BYUNG BA DANG, GZHAN DAG LAS,
NYES PA LNGA

@121A *, ,SPONG BA NI SEMS LAS BYUNG BA'I 'DU BYED BRGYAD DO ZHES
'BYUNG BA LTA BU'O, ,DE LA ZHIG NAS KYI RGYU GANG ZHE NA, GANG
ZHI GNAS SKYED PAR BYED CING ZHI GNAS LA PHAN PAR BYED PA RNAMS
SO, ,DE DAG KYANG GANG ZHE NA, 'DI LTA STE, DE BZHIN GSHEGS PA'I
LUNG DANG

DE LA BRTEN PA DANG, DMIGS PA KHYAD PAR CAN DANG, SUN 'BYIN PA
DANG, GNYEN PO DANG, GZHAN MTHONG BA DANG, THOS PA DANG, RANG GIS
NYAMS SU MYONG BA DANG, GNAS DANG, YUL DANG DUS DANG ZAS DANG
SKOM DANG GROGS DANG RTEN DANG PHRAD PA DANG BRAL BA DANG, GTONG
PA DANG 'DZIN PA DANG,

YONGS SU SDUD PA DANG SEMS LAS BYUNG BA'O, ,DE LA LUNG GIS JI
LTAR 'GYUR ZHE NA, THEG PA CHEN PO'I MDO'AM RGYUD DAG LAS ZHI
GNAS DANG, DE'I THABS DANG, DE'I YON TAN BRJOD PA GANG GIS GANG
ZHIG 'PHEL BAR 'GYUR BA'I PHYIR RO, ,DE LA BRTEN PAS JI LTA ZHE
NA, BKA' GANG LA GANG GIS

BRTEN NAS GANG LA BRTEN BA DES DE 'PHEL BAR 'GYUR BA'I PHYIR RO,
,DE YANG LUNG LAS SEMS DPA' CHEN PO SGRA GANG LA BRTEN NAS SEMS
CAN DMAN PA LA RTOGS PA 'BYUNG NGO, ,RTOGS PA LA BRTEN NAS ZHI
GNAS DANG LDAN PAR 'GYUR RO, ,DE LA BRTEN NAS LHAG MTHONG 'PHEL
BAR 'GYUR RO, ,

DE LA ZUNG DU 'BREL BA'I YE SHES 'BYUNG BAR 'GYUR RO, ,SEMS DPA'
CHEN PO NGAN SONG DU BYANG CHUB SEMS DPA'I SPYAD PA SPYOD PA'I
DUS SU SANGS RGYAS RNAM PAR GZIGS KYI SGRA LA BRTEN NAS BLA NA
MED PA YANG DAG PAR RDZOGS PA'I BYANG CHUB TU MNGON PAR RDZOGS
PAR SANGS RGYAS SO ZHES BYA BA LA

SOGS PA RGYA CHER GSUNGS SO, ,DMIGS PAS JI LTA BU ZHE NA, GANG LA
GZHAN LAS GYUR PA'I DMIGS PA YOD PA STE, JI LTAR RNAM PAR BAM PA
DANG, RNAM PAR BSNGOS PA LA BRTEN NAS MI SDUG PA'I BSAM GTAN
YONGS SU RDZOGS PAR 'GYUR RO, ,DUS MTHA'I ME LA SOGS PA LA BRTEN

NAS ZAD PAR GYI TING NGE 'DZIN YONGS SU RDZOGS PAR 'GYUR RO ZHES
BYA BA LA SOGS PA DANG, RIN PO CHE SNA LNGA'I SKU'I SNANG BA'I
GNYEN PO DANG BCAS PAS SKU'I TING NGE 'DZIN YONGS SU RDZOGS PAR
'GYUR RO, ,RDUL BA DANG ZHU BA'I STOBS KYIS THIG LE'I BSAM GTAN
PHUN SUM TSOGS PAR 'GYUR RO, ,SNANG

@121B BA'I 'OD CES BYA BA NI 'OD KYI BSAM GTAN PHUN SUM TSOGS PAR
'GYUR RO, ,NAM MKHA' DANG BA LA BRTEN NAS 'OD GSAL GYI YE SHES
PHUN SUM TSOGS PAR 'GYUR RO ZHES BYA BA LA SOGS PA RGYA CHER
GSUNGS SO, ,GANG 'DOD PA'I YUL DE DAM PAR 'GYUR RO, ,SUN 'BYIN
PAS

JI LTAR 'GYUR ZHE NA 'DI LTAR 'DOD CHAGS DANG 'DOD CHAGS KYI YUL
LA NYES PA DANG CHAGS SU MI RUNG BAR LTA STE, DANG PO'I DUS RJES
SU DRAN PA DANG MTSUNGS PAR LDAN PA DANG, ZLA GZHAN DANG, DUS
PHYIS 'BYUNG BAS PHYIS RJES SU DRAN PA DANG, GTZANG BA MED PA
DANG, BDAG MED PA DANG, RTAG PA MED PA DANG,

RO BRO BA MED PAS GANG 'DOD PA RTZE GCIG TU 'GYUR RO, ,LUNG GZHAN
LAS, DANG PO'I DUS DANG MTSUNGS LDAN DANG, ,ZLA GZHAN PHYIS
'BYUNG RJES DRAN PAS, ,GTI MUG CHAGS DANG NYON MONGS BRAL, ,TING
'DZIN YON TAN PHUN SUM TSOGS, ,ZHES 'BYUNG BA DANG, GZHAN LAS,
RTAG MIN

RANG DBANG YOD MIN DANG, GZHAN SKYON GZHAN LA LDAN GYUR DANG,
,RANG GIS RANG GI YON TAN NYID, ,'BYOR PA PHUN SUM TSOGS PAR
'GYUR, ,ZHES 'BYUNG BA LTA BU'O, ,GNYEN POS JI LTA BU ZHE NA, MA
CHAGS PA DANG, ZHES SDANG MED PA LA SOGS PAS RANG GI MI MTHUN
PA'I PHYOGS SEL BAR 'GYUR

RO; ;DE CI'I PHYIR ZHE NA, MI MTHUN PA DANG, GNYEN PO DAG LHAN
CIG MI GNAS PA'I PHYIR 'GAL BA YIN NO, ,GAL TE DE LTAR NA DGE BAR
'GYUR BA GANG LHAN CIG MI GNAS PAR 'GYUR BA'I PHYIR THA DAD PA
MED PAR 'GYUR RO ZHE NA, MA YIN TE PHAN TSUN SPANGS PA'I PHYIR
'GAL BA NYID DO, ,DE BAS NA CHOS DGE BA

NANG THA DAD PAS GCIG TU MI 'GYUR RO, ,GZHAN MTHONG BAS JI LTAR
'GYUR ZHE NA, DMIGS PA GSAL BA DANG BSAM GTAN DANG LDAN PA MTHONG
NA DAD PAR 'GYUR RO, ,GANG LA DAD PAR GYUR PA DE LAS SEMS RTZE
GCIG PAR 'GYUR RO ZHE'O, ,THOS PAS JI LTAR 'GYUR ZHE NA, DE NYID
BZHIN NO, ,RANG GI

NYAMS SU MYONG BAS JI LTAR 'GYUR ZHE NA, GANG GIS SNGA MA'I DUS
SU ZIN PA DANG, 'GAL BA DANG, RAB TU RDZOGS PA DANG MNGON DU GYUR
PAS GANG DU GTAD PA DE 'PHEL BAR 'GYUR TE, JI SKAD DU, SEMS DPA'
CHEN PO GANG GIS DE KHO NA NYID KYI BSAM GTAN YONGS SU RDZOGS PAR
'DOD PA DES GANG

@122A *, ,LA BRTEN TE BSLAB PAR BYA BA'I THABS YONGS SU RDZOGS
PAR BYA BA NI 'DI LTA STE, SNGA MA'I DUS KYI DMIGS PA RNAM PAR
GSAL BA DANG, YONGS SU RDZOGS PA LA BRTEN NAS BLA NA MED PA'I
THABS CHEN PO THOB PAR 'GYUR RO, ,DE CI'I PHYIR ZHE NA, SNGA MA'I
DUS KYI DMIGS

PA DES PHYI MA'I RKYEN BYED PAR 'GYUR TE, DANG PO NI RANG GI
DMIGS PA LA DRAN PA SKYE'O, ,DE NAS PHYI MA LA MNGON DU BYED DO
ZHES 'BYUNG BA LTA BU'O, ,GNAS KYIS JI LTAR 'GYUR ZHE NA, LUNG
LAS, 'DI LTAR RIGS KYI BU'AM, RIGS KYI BU MO GANG LA LA DAG TING
NGE 'DZIN NYAMS PA MED PA 'DOD PA DANG,

SHES RAB NYAMS PA MED PA 'DOD PA DANG, RNAM PAR GROL BA NYAMS PA
MED PA THOB PAR 'DOD PAS, THOG MA NYID DU NI YID DU 'ONG BA'I
GNAS LA BRTEN PAR BYA'O, ,DE CI'I PHYIR ZHE NA, GNAS YONGS SU DAG
PAS THOG MA NYID DU DMIGS PA MA DAG PA SPONG BAR 'GYUR RO, ,GANG
GI TSE

DMIGS PA MA DAG PA SPANGS PAS 'DOD CHAGS LA SOGS PA NYON MONGS PA
SPANGS PAR 'GYUR RO, ,GANG GI TSE NYON MONGS PA SPANGS PAR GYUR
PA DE'I TSE SEMS RTZE GCIG PA 'THOB PAR 'GYUR RO ZHES BYA BA LA
SOGS PA RGYA CHER GSUNGS SO, ,YUL GYIS JI LTA BU ZHE NA, RIGS KYI
BU SEMS CAN

TSA BA'I NAD DANG LDAN PA RNAMS KYIS NI SHIN TU MTHO PAR GYUR PA
DANG, GRANG BA'I REG PA YOD PA DANG, TZAN DAN GO SHIRshA DANG,
TZAN DANG SBRUL GYI SNYING PO CAN LA SOGS PA YOD PA GANG YUL
KHAMS SAM, 'BROG DGON PA'AM, KHAMS CHEN PO LA GNAS NA DE'I NAD
THAMS CAD ZHI BAR

'GYUR RO, ,DE BAS NA DE'I BSAM GTAN DANG CHO GA PHUN SUM TSOGS
PAR 'GYUR TE, 'DI LTAR RIN PO CHE'I MDZOD CES BYA BA'I TING NGE
'DZIN DANG, RIN PO CHE TOG BRTZEGS PA ZHES BYA BA'I TING NGE
'DZIN DANG, RIN CHEN SNANG BA ZHES BYA BA'I TING NGE 'DZIN DANG,
RIN CHEN SNYING PO ZHES BYA BA LA

SOGS PA'I TING 'DZIN TSAD MED GRANGS MED CING BGRANG BA LAS 'DAS
PA THOB PAR 'GYUR RO ZHES BYA BA LA SOGS PA RGYA CHER GSUNGS SO,
,DUS KYIS JI LTAR 'GYUR ZHE NA, 'DI LTA STE, 'DI NAS YUN RING PO
MA LON PAR BSAM GTAN PHUN SUM TSOGS PAR 'DOD NA, NYI MA LNGA'AM,
GCIG

@122B GI BAR DU YAN LAG YONGS SU SBYANG BA DANG, PHUNG PO'I RGYUN
RAB TU 'PHEL BA ZHES BYA BA'I CHO GA LA GNAS PAR BYA'O ZHES
'BYUNG BA LTA BU'O, ,ZAS KYIS JI LTAR 'GYUR ZHE NA, RIGS KYI
BU'AM RIGS KYI BU MO GANG LA LA DAG LA, ZAS KYI TSOD SHES PA DANG
ZAS KYI MTSAN NYID SHES PA DANG, ZAS

DANG MTHUN PA'I LUS SHES PA DES JI LTAR ZAS LA SPYAD PA BZHIN DU
BSAM GTAN PHUN SUM TSOGS PAR 'GYUR RO, ,DE CI'I PHYIR ZHE NA, 'DI
LTAR ZAS LA LEGS PAR BRTEN PAS NI LUS BDE BAR 'GYUR RO, ,DE NAS
SEMS BDE BAR 'GYUR RO, ,DE NAS NI BSAM GTAN PHUN SUM TSOGS

PAR 'GYUR RO ZHES 'BYUNG BA LTA BU'O, ,ZAS LA JI LTA BAR SKOM PA
YANG SBYAR BAR BYA'O, ,GROGS KYIS JI LTAR 'GYUR ZHE NA, SEMS DPA'
CHEN PO'I BSAM GTAN DANG LDAN PA'I GANG ZAG LA LA ZHIG BSAM GTAN
LA GNAS PAR 'GYUR ZHING BSAM GTAN LA BSNGAGS PA BRJOD NAS, BSAM

GTAN GZUNGS SU 'DZIN PAR BYED NA, BYIS PA MA RABS KYI RJES SU
'JUG PAR MI BYED NA, BSAM GTAN DE RANG LAS BYUNG SNYAM MAM, GSOL
PA BCOM LDAN 'DAS DE NI MA LAGS SO, ,BKA' STZAL PA, GAL TE BSAM
GTAN DE GZHAN LAS BYUNG SNYAM MAM, GSOL PA, BCOM LDAN 'DAS

DE NI MA LAGS SO, ,BKA' STZAL PA, SEMS DPA' CHEN PO DE DE BZHIN
NO, ,DE DE BZHIN TE, SEMS CAN DE DAG GI BSAM GTAN DE NI RANG LAS
KYANG BYUNG BA MA YIN NO, ,GZHAN LAS KYANG BYUNG BA MA YIN TE,
RKYEN GZHAN LA LTOS SHING RANG GI SA BON LAS BYUNG BAR RIG PAR
BYA'O ZHES 'BYUNG

BA LTA BU'O, ,GROGS LA JI LTAR BRTEN PA'ANG DE BZHIN NO, ,PHRAD
PAS JI LTAR 'GYUR ZHE NA, 'DI LTAR LUNG DANG PHRAD PA DANG, RIGS
PA DANG PHRAD PA DANG, DGE BA'I GROGS PO DANG PHRAD PAS KYANG
BSAM GTAN PHUN SUM TSOGS PAR 'GYUR RO, ,BRAL BAS JI LTAR 'GYUR
ZHE NA, JI LTAR 'GRO BA

BZANG MO DANG BRAL BA DANG, SDIG PA DANG BRAL BA DANG, DGRA DANG
SBRUL GDUG PA DANG, STAG DANG SENG GE LA SOGS PA BSAM GTAN GYI
DGRAR GYUR PA DANG BRAL BAR GYUR PA'O, ,GTONG BAS JI LTA BU ZHE
NA, SBYIN PA LA SOGS PA DGE BA'I STOBS KYIS 'GYUR BA'O, ,'DZIN
PAS JI LTAR 'GYUR ZHE

@123A *, ,NA, GANG GI SDOM PA DANG, SDOM PA'I BDAG PO DANG, GROGS
DANG GNAS DANG MTHUN PAR 'GYUR PAS SO, ,SDUD PAS JI LTAR 'GYUR
ZHE NA, BSDU BA'I DNGOS PO BZHI LA BRTEN NAS BSAM GTAN PHUN SUM
TSOGS PAR 'GYUR RO, ,SEMS LAS BYUNG BAS JI LTAR 'GYUR ZHE NA,
DRAN PA DANG MOS PA LA

SOGS PA DANG LDAN PAS BSAM GTAN PHUN SUM TSOGS PAR 'GYUR RO, ,'DI
LA'ANG KHA CIG NI DNGOS SU'O, ,KHA CIG NI BRGYUD NAS 'GYUR TE CI
RIGS SU SBYAR RO, ,DE LA ZHI GNAS KYI GROGS GANG ZHE NA, DMIGS PA
MNGON DU BYED PA'I DUS NA GANG GIS DE LA PHAN PAR 'GYUR BA THAMS
CAD DO, ,SNGON

DU 'GRO BA GANG ZHE NA, GANG GIS DANG PO STAN BDE BA LA 'DUG STE,
SKYIL MO KRUNG LEGS PAR BCAS TE, LUS BSRANG, SUN 'BYIN PA DANG,
SPRO BA RNAM PA GNYIS BYA STE, AE MA'O KHAMS GSUM KUN GYI SEMS
CAN 'DI DAG NI CI SKAD DU, TSE RABS THOG MA MED PA NAS NYON MONGS
PA'I 'CHING

BA DANG LDAN PA STE, DE'I RGYU DE'I RKYEN GYIS MTSAMS MED PA'I
SDUG BSNGAL SNA TSOGS MYONG BAR 'GYUR RO ZHES SPONG BAR BSAM PAR
BYA'O, ,GZHAN YANG BDAG GI TSE RABS THOG MA MED PA'I DUS NAS DON
MED PA'I LAS KYIS BCINGS PA STE, JI SKAD DU, MI RTAG LUS 'DI'I
DON GYI PHYIR, ,SDIG DANG

DON MED LAS RNAMS BYAS, ,LUS DANG SEMS BRAL SO SO NAS, ,KHYED
KYIS CI STE THANG DU GSO, ,DGE BRAL THABS NI SNA TSOGS PAS,
,PHUNG PO'I DON PHYIR LAS RNAMS BYAS, ,'BRAS BU BYA DANG KHYI
SBYANG ZAS, ,BDAG LA DGOS PA MED DU ZAD, ,CES PA 'DI DAG GI DON
YANG BSAM PAR

BYA'O; ;GZHAN YANG, BDAG LUS GCIG MIN PHYI NANG GNYIS DANG LDAN,
,NANG GROL DON SNYING PAGS PA GZUGS DANG MGO, ,RE RE CHA YIS PHYE
BAS SNYING PO MED, ,DE PHYIR LUS LA MKHAS PA SU ZHIG CHAGS, ,ZHES
PA DANG, KHAMS GSUM GCIG MIN SNOD DANG BCUD DU LDAN, ,RE RE

CHA YIS PHYE BAS BSAM MI KHYAB, ,PHRA RAB RDUL LA DNGOS PO CI
YANG MED, DE PHYIR PHYIR ROL GCIG DANG DU MA BRAL, ,ZHES PA 'DI
YANG BSAM PAR BYA'O, ,GZHAN YANG, DE NAS BDAG NI 'BRAS BU CAN,
,'JIG RTEN DGE BA THAMS CAD KYIS, ,BSAM GTAN DGE PA'I CHAR MI
'GRO, ,DE

@123B PHYIR BDAG NI DBUGS 'BYIN 'GYUR, ,ZHES PA 'DI YANG BSAMS
TE, 'DI YANG SNGON DU 'GRO BA'O, ,DE LA ZHI GNAS KYI DMIGS PA
GANG ZHE NA YID KYI RNAM PAR SHES PA DANG, TING NGE 'DZIN DANG,
SEMS LAS BYUNG BA DGE BA GZHAN GYI YUL DU GYUR PA'O, ,DMIGS PA LA
GTANG BA'I

THABS GANG ZHE NA, GANG GIS DE'I RNAM PA LA SEMS LHAN NER 'JOG
PA'O,, ,,SDOM NI, SNGON 'GRO GROGS DANG DUS DANG MTHONG, ,SPYI
DANG BYE BRAG DMIGS PA BZHI'I, ,MTSAN MA DMIGS GZHAN GTONG DANG
BSTOD, ,BCINGS DANG SUN 'BYIN TSOGS RDZOGS PA'O, ,DE LA

SNGON DU 'GRO BA DANG BCAS PAS SEMS BZUNG BA'ANG YOD DE, GANG GIS
SNGON DU 'GRO BA LEGS PAR SPYAD PAS 'DI LA RTZE GCIG TU 'GYUR
BA'O, ,GROGS KYI BYE BRAG GIS SEMS BZUNG BA YANG YOD DE, DMIGS PA
GANG LA TING NGE 'DZIN GYI YUL DU BYED PA'I DUS SU SEMS LAS BYUNG
BA DRAN PA

LA SOGS PAS SEMS LEGS PAR GNAS PAR 'GYUR BA'O, ,DUS KYI BYE BRAG
GIS SEMS BZUNG BA'ANG YOD DE, GANG DU DUS LEGS PAR GNAS PA STE,
JI LTAR CHU TSOD DRUG CHA NAS BZUNG BA'O, ,GZHAN MTHONG BA'I BYE
BRAG GIS SEMS BZUNG BA'ANG YOD DE, 'DOD PA'I BYA BA'I YUL GANG

LEGS PAR 'GYUR SNGAR MTHONG BA'I STOBS KYIS PHYIS DMIGS PAR 'GYUR
BA'O, ,DMIGS PA SPYIS SPYI LA SEMS BZUNG BA'ANG YOD DE, TING NGE
'DZIN GANG GIS SKU LA SOGS PA THAMS CAD YUL DU BYAS NAS, THAMS
CAD GSAL BAR 'GYUR BA'O, ,DMIGS PA SPYIS BYE BRAG LA SEMS

BZUNG BA'ANG YOD DE, SPYI GTAD PAS GSAL PA GANG LA RTZE GCIG TU
'GYUR PA'O, ,DMIGS PA BYE BRAG GIS SPYI LA SEMS BZUNG BA'ANG YOD
DE, SLA BAR GYUR PA GCIG LA SEMS BZUNG BAS PHYIS GZHAN GSAL BAR
'GYUR BA'O, ,BYE BRAG GIS BYE BRAG LA SEMS BZUNG BA'ANG YOD DE,

GANG LA GTAD PA DE NYID GSAL BAR 'GYUR BA'O, ,MTSAN MAS SEMS
BZUNG BA'ANG YOD DE, GANG RDO RJE DANG RIN PO CHE DANG, 'KHOR LO
LA SOGS PA RGYAN GSAL BAS DER 'GYUR RO, ,DMIGS PA GZHAN GYIS
GZHAN LA SEMS BZUNG BA'ANG YOD DE, 'DI LTAR KHAMS GSUM

@124A *, ,DAG PAS 'GYUR BA DANG, BDAG DAG PAS 'GYUR BA NI DAG
PA'I STOBS KYIS SO, ,'DOD CHAGS DANG ZHE SDANG DANG BRAL BAR
'GYUR BA NI SPANGS PAS 'GYUR BA'O, ,RLUNG GYEN DU 'GRO BA DANG,
SNA SGO G-YAS SU 'GRO BA DANG, G-YON DU 'GRO BA DAG LAS 'BYUNG BA
LA SOGS PA'I

RIM PA DANG, SNYING GA DANG LTE BA DANG GSANG BA'I GNAS SU SLOB
PA NI DUL NAS 'DZIN PA'O, ,GTONG BA'I BYE BRAG GIS SEMS BZUNG
BA'ANG YOD DE, ,GSAL BAR GYUR NA BTANG BAS DE YONGS SU GSAL BAR
'GYUR BA'O, ,KUN TU BSTOD PA'I BYE BRAG GIS SEMS BZUNG BA'ANG YOD
DE,

BYING BAR GYUR NA SEMS PA STOD PAS GSAL BAR 'GYUR BA'O, ,GTING DU
BCINGS PAS SEMS BZUNG BA'ANG YOD DE, SEMS RGOD PAR GYUR NA GANG
GI BCINGS BAS GSAL BAR 'GYUR BA'O, ,SUN 'BYIN PAS SEMS BZUNG
BA'ANG YOD DE, 'JIG RTEN GYI LAS LA NYES PAR SHES

PA SPANGS TE, SEMS RTZE GCIG PAR 'GYUR PA'O, ,TSOGS YONGS SU
RDZOGS PAS SEMS BZUNG BA'ANG YOD DE, GANG GIS SANGS RGYAS THAMS
CAD LA PHYAG 'TSAL BA DANG MCHOD PA LA SOGS PA'I DGE BA'I STOBS
KYIS GANG LA DMIGS TE GSAL BAR 'GYUR BA'O, ,GZHAN YANG,

KHA DOG DBYIBS DANG GRANGS DANG TSAD, ,YONGS RDZOGS DE YIS DE DAG
'GRUB, ,CE'O, ,DE NAS RJES SU BYA BA'I CHO GA BSHAD PAR BYA STE,
SDOM NI, NYAMS SU MYONG RTOG DE LA GANG DMIGS DANG, ,BYING DANG
RGOD RTOG DE LA GNAS BYED DANG, ,RANG LA RAB SPRO BSNGO LA YI
RANG DANG,

LUS NGAG NYAMS LTA 'DI DAG RJES SU BYED, ,DE LA NYAMS SU MYONG
BA'I RTOG PA GANG ZHE NA, GANG GIS BDAG GI GSAL BA DANG, YONGS SU
RDZOGS PA JI LTAR GNAS PAR RTOG GO, ,DE LA GANG DMIGS PA RTOG CE
NA, 'DI LTAR NYON MONGS PA DANG BCAS PA'I SEMS SAM, DE LAS

GZHAN PA'I SEMS KYIS RTOG GO, ,BYING BA JI LTAR RTOG CE NA, SEMS
MYAL MYAL POR 'DUG PA DANG, GNYID KYIS NON PA LTA BUR 'DUG PA
DANG, BSAM GTAN DANG GNYID DBYE BA MED PAR 'DUG PA'O, ,RGOD PA JI
LTAR RTOG CE NA, SEMS GNYIS 'DZIN DU GNAS PA DANG,

@124B NYON MONGS PA'I YUL LA RAB TU 'PHRO BA'O, ,DE LA GNAS PA
GANG ZHE NA, RO MYANG BA DANG, ZHI BAR SHES PA'O, ,RANG LA RAB TU
SPRO PA JI LTA BU ZHE NA, RANG GI BSAM GTAN 'DI MCHOG TU GYUR
PA'O, ,'DI NI YANG DAG PA'I SNYAM DU'O, ,BSNGO BAS JI LTA BU ZHE
NA, BSAM GTAN GYI

DGE BA'I RTZA BA 'DIS, 'GRO BA THAMS CAD SANGS RGYAS PAR GYUR CIG
PA'O, ,YI RANG BAS JI LTA BU ZHE NA, SEMS CAN GZHAN PA DAG PA
BSAM GTAN DANG LDAN PA LA YI RANG BA'O, ,LUS KYI NYAMS LA LTA BA
JI LTA BU ZHE NA, LUS NGAG LA BSAM GTAN PHAN PA'AM, DE LAS GZHAN

DU PHAN PAR GYUR PA RTAG PA STE, SMRA BA DANG SEMS PA LA YANG DE
BZHIN NO, ,KHAMS KYI TSOD BZUNG BA JI LTA BU ZHE NA, GANG DU BSAM
GTAN DE KHAMS LA GNOD PAR 'GYUR BA DE SRID DU, THUN THUD DUS GNAS
PAR BYA'O, ,GANG DU KHAMS LA GNOD PA MED PA DE SRID DU BSRING
ZHING NYUNG DU

NYUNG DUS GNAS PAR BYA'O, ,BSGOM PA'I TSAD GANG ZHIG CE NA, RNAM
PA GNYIS TE, GOMS PA'I TSAD DANG, MTHAR PHYIN PA'I TSAD DO, ,GANG
GIS DMIGS PA RTZOL BAS GSAL BA DANG, RNAM PA GZHAN DU BSGYUR NUS
PA'O, ,YANG JI LTAR SNANG BA RANG GI BSAM GTAN LAS GZHAN DU

MI SNANG BA'O, ,SPYOD LAM JI LTA BU ZHE NA, DE NI RNAM PA GSUM
STE, LAS DANG PO PA'I SPYOD LAM DANG, BAR MA'I SPYOD LAM DANG,
TSAD DU PHYIN PA'I SPYOD LAM MO, ,LAS DANG PO PA'I SPYOD LAM GANG
ZHE NA, DANG PO DUS KYI RNAL 'BYOR PAS, NAD PAR NYI MA RI LA GNAS
PA'I DUS

SU BSAM GTAN BYAS TE, DE NAS ZAS LEGS PAR BZA' BA DANG, SKOM LEGS
PAR BTUNG BA DANG, LAS DRAG PO LA SOGS PA SPANG BA DANG, GZUGS LA
SOGS PA YUN RING DU LTA BA SPANG BAR BYA'O, ,GZHAN YANG THA MAL
PAR GNAS PAR BYA'O, ,GZHAN YANG BDAG NYID

KYI LUS NGAG GI SPYOD LAM CI BDE BAR GNAS PAR BYA STE, 'DI NI LAS
DANG PO PA'I SPYOD LAM MO, ,RNAL 'BYOR PAR MA'I SPYOD LAM GANG
ZHE NA, GANG GIS SNANG BA THAMS CAD LHA'I DKYIL 'KHOR DU GNAS PA
DANG, SNANG BA NYID SGYU MA TZAM DU GNAS PA DANG, GONG MA TZAM
NYID SGYU MA TZAM

@125A *, ,DU GNAS PA STE, LUNG LAS, RNAL 'BYOR MOS PA'I SA LA
GNAS, ,GONG DU GYUR PA'I SPYOD LAM NI, ,SNANG BA'I DNGOS PO
BRDZUN PAR 'DZIN, ,DE NYID GZHAN DU BZLOG PA DANG, ,GZHAN GYUR
DNGOS PO SGYU MAR BLTA, ,YON TAN DAM PA THOB PAR 'GYUR, ,

ZHES 'BYUNG BA LTA BU'O, ,RNAL 'BYOR PA MCHOG GI SPYOD LAM GANG
ZHE NA, ,GANG GI SNGON DU SNANG BA'I LOG PA'I SGYU MA TZAM DANG,
STONG PA NYID DU BLTA STE, SEMS CAN GYIS BRTAGS PA DU SPYOD DO,
,DE NI LUNG LAS, RANG SNANG GZHAN LA SNANG BA DO, ,DNGOS PO LHA'I
DKYIL

'KHOR YANG SNANG BA TZAM DU SHES TE, DE LA'ANG MA CHAGS BZHIN DU
SPYOD DO, ,DE NI LUNG LAS, RANG SNANG GZHAN LA SNANG BA KUN,
,SNANG BA 'KHRUL PA TZAM DU GNAS, ,ZHEN PA MED BZHIN KUN TU
SPYOD, ,DE LA DNGOS GRUB MCHOG DANG LDAN, ,ZHES 'BYUNG BA LTA
BU'O, ,DE LA DUS KYI

SPYOD LAM GZHAN YANG GSUNGS PA, GANG GIS ZAS DANG SKOM DAG NI,
,KUN TU BDUD RTZI'I LONGS SPYOD CHE, 'CHI NYAL STONG PA NYID DU
GNAS, ,LANGS PA'I DUS SU RANG LHA NYID, ,KUN TU BDE BA NYID LA
GNAS, ,MTHONG BA'I CHOS LA MYA NGAN 'DA', ,ZHES PA LA SOGS PA
GSUNGS

PA LTA BU'O, ,SEMS NYAMS DU ZHEN, ,SDOM NI, MYUR DANG DAL DANG
BRTAN PA DANG, SRA DANG SNYI DANG THOGS PA DANG, SNYAM SEMS PA
DANG RGYA CHE ZAB, ,DE BZHIN RTAGS NI RNAM PA LNGA, ,DE LA MYUR
ZHES BYA BA NI SHES PA CHU 'BAB PA LTA BUR SNANG BA'O, ,DA LA
ZHES BYA BA NI CHU KLUNG BZHIN

NO; ;BRTAN PA ZHES BYA BA NI MTSO GTING BZHIN NO, ,SRA BA ZHES
BYA BA NI DMIGS PA THOGS CAN DU GYUR PA'O, ,SNYI BA ZHES BYA BA
NI DE LAS BZLOG PA'O, ,DANG PO SNYI LA DE NAS SRA NA THOGS PA'O,
,SNYAM SEMS PA NI SNYAM SEMS PA DANG, RING BA SNYAM SEMS PA DANG,
NGA LA BSNYAM

SEMS PA DANG, BREL BA SNYAM SEMS PA DANG, ZIN PA SNYAM SEMS PA
DANG, MA ZIN PA SNYAM SEMS PA DANG, SANGS RGYAS PA SNYAM SEMS PA
DANG, MI SNYAM PA SEMS PA DANG, GZHAN DU PHYIN PA SNYAM SEMS PA
DANG, MA PHYIN PA SNYAM SEMS PA DANG, KUN BDE BA

@125B SNYAM SEMS PA DANG, MI BDE BA SNYAM SEMS PA'O, ,RGYA CHE BA
NI SHES PA NAM MKHA' LTA BUR GYUR PA'O, ,ZAB PA NI MTSO GTING LTA
BU'O, ,RTAGS RNAM PA LNGA NA, SMIG RGYU DU BA LTA BU'O, ,SRIN BU
ME KHYER MAR ME BZHIN, ,LNGA PA NAM MKHA' LTA BU BZHIN, ,'DI LA
DMIGS

PA'I BYE BRAG DANG, ,DMIGS PA PO'I BYE BRAG DANG, DE LAS GZHAN
PA'I BYE BRAG GIS GZHAG GO, ,DE LA BCOS PA'I THABS GANG ZHE NA,
SDOM NI, ZAS DANG SKOM DANG GNAS LA SOGS, ,DOR BA DANG NI BLANG
BA DANG, ,RING THUNG RTZOL BCAS RTZOL MED DANG, ,RANG LAS BZLOG
PA'I

RNAM PA'O, ,DE LA ZAS SKOM LA SOGS PA JI LTA BU ZHE NA, GONG DU
BSHAD PA BZHIN NO, ,DOR BAS JI LTA BU ZHE NA, ,SEMS NYAMS MI BDE
BA'O, ,BLANG BAS JI LTA BU ZHE NA, BDE BA DANG PO BAS THA MA BDE
BA'O, ,RING BAS JI LTA BU ZHE NA, GANG SHIN TU GSAL BA BRTAN
PA'O, ,

THUNG BAS JI LTA BU ZHE NA, GSAL BA BRTAN PA'I DUS SO, ,RTZOL BA
DANG BCAS PAS JI LTA BU ZHE NA, MA YENGS PAR GTONG BA'O, ,DE LAS
BZLOG PA NI RTZOL BA MED PA'O, ,RANG LAS BZLOG PA JI LTA BU ZHE
NA, MYUR BAR GNAS PA NI DAL BAR BYED DO, ,DAL BA LAS BRTAN PA
'BYUNG NGO, ,

BRTAN PA DMAN PA NI MYUR BAR BYED DO, ,SRA BA NI SNYI BAR BYED DO
ZHES BYA BA LA SOGS PA SHES PAR BYA'O, ,DE LA BSAM GTAN GYI YON
TAN GANG ZHE NA, GANG DU RANG GI SPYI DMIGS PA GSAL BAR 'GYUR BA
DANG, DE LAS GZHAN PA'I DMIGS PA 'PHEL BAR BYED PA DANG, MI DGE
BA'I

SA BON MA SKYES PA MI SKYES PA DANG, SKYES PA NYAMS PAR BYED PA
DANG, DGE BA'I SA BON MA SKYES PA SKYED PA DAG, SKYES PA 'PHEL
BAR BYED PA DANG, NGAN SONG GI SKYE BA DANG BRAL BA DANG, DE'I
SDUG BSNGAL DANG BRAL BA DANG, BSNYEN GNAS KYI YON TAN TE, DGE
SLONG GI BAR GYI YON TAN DANG

LDAN PA DANG, YE SHES KYI BAR GYI YON TAN DANG LDAN PA DANG,
PHYOGS MTSAMS SU SNYAN PA 'THOB PA DANG, TSOGS LA BAG 'KHUMS PA
MED PA DANG, MNGON PAR SHES PA NYAMS PA MED PA THOB PA DANG,
GZHAN DANG BA DANG, 'JUG PAR BYED PA DANG, MDOR NA BCOM LDAN 'DAS
KYIS

@126A *, ,YON TAN GYI TSOGS DPAG TU MED PA GSUNGS PA DE BSAM GTAN
GYI YON TAN TE, CI SKAD DU, BSKAL PA STONG DU SBYIN PA'I BSOD
NAMS KYIS, ,SKAD CIG MNYAM PAR GZHAG PA CHAR MI 'GRO, ,YE SHES
YON TAN DPAG MED SOGS PA'I PHYIR, ,DGON

PAR SEMS BSDUS BLA MED YON TAN BLANG, ,ZHES 'BYUNG BA LTA BU'O,
,GO RIMS GANG ZHE NA, DANG PO PHYI ROL GYI DMIGS PA RAGS PA LA
'JOG PA'O, ,DE NAS NI PHRA BA SHIN TU PHRA BA LA 'JOG PA'O, ,DE
NAS NI STONG PA NYID LA MNGON DU BYED PA'O, ,DE'I RJES SU BYA
BA'ANG 'DI LTAR

STONG PA NYID KYI TING NGE 'DZIN BSGOM PA'O, ,DE LAS LANGS NAS
BSAM GTAN DANG PO'I TING NGE 'DZIN SGOM MO ZHES BYA BA LA SOGS PA
GSUNGS SO, ,RNAM PAR DBYE BA GANG ZHE NA, 'DI LTAR ZHI GNAS NI
RNAM PA GSUM STE, SLOB PA'I ZHI GNAS DANG, GOMS PA'I ZHI GNAS

DANG; MNGON DU GYUR PA'I ZHI GNAS TE, RTZOL BA BYAS KYANG MI GSAL
BA DANG, MA BYAS KYANG MI GSAL BA DANG, BYAS NA GSAL MA BYAS NA
MI GSAL BA DANG, GNYI GAR GSAL BA DANG GO RIMS BZHIN NO, ,LHAG
MTHONG GANG ZHE NA, RGYU'I LHAG MTHONG DANG, SLOB PA DANG

MNGON DU GYUR PA STE, YONGS SU RTOG PA DANG, BRTAGS PA YANG NAS
YANG DU BYED PA DANG, CI LTA BUR RIG PA'O, ,DE'I SBYOR BA GANG
ZHE NA, ZHI GNAS DANG LHAG MTHONG GNYIS SU MED PA'O, ,DE'I 'BRAS
BU GANG ZHE NA, YON TAN GYI PHYOGS GCIG PA'O, ,GANG ZAG ZHI GNAS
DANG

LDAN PA LA, GANG GIS CI LTAR YONGS SU RTOG CE NA, 'DI LTAR RTAGS
LA BRTEN NAS YONGS SU BRTAGS TE, 'DI LTAR DE'I RTAGS NI GANG GIS
KUN TU KHRO BA MED PA DANG, ZHE SDANG MED PA DANG, NGA RGYAL MED
PA DANG, RDZAS DANG YUL DANG GNYIN [*GNYEN?] 'DUN LA CHAGS PA MED
PA DANG, TING NGE

'DZIN DANG LDAN PA GZHAN LA YI RANG BA'I SEMS DANG LDAN PA DANG,
DGON PA DANG DU LEN PA DANG, GZHAN LA DGON PA'I BSNGAGS PA DANG,
DGON PA DANG DU LEN PA LA YON TAN BRJOD PA DANG, TSOGS KYI NANG
NA MI GNAS SHING DE LA SKYON DU LTA BA DANG, SDIG PA'I GROGS PO
MI BSTEN

@126B PA DANG, DGE BA'I GROGS PO DANG DU LEN PA DANG, BSAM GTAN
YUN RING BA DANG, LUS LA GNOD PA MED PA DANG LUS KYIS SPYOD LAM
DRAG PO MI BYED PA DANG, LUS KYI MI DGE BA MED PA DANG, NGAG GIS
SMRA BA DRAG PO MI BYED PA DANG, SEMS MI DGE BA'I BSAM PA MED PA
DANG, DON

MED PA'I G-YENG BA LA MI SEMS PA DANG, 'DUS BYAS KYI DGE BA CHED
DU MI BYED PA DANG, GROGS CI YANG MI 'GOG PA DANG, ZAS LA 'DUN PA
MED PA LA SOGS PA DANG, BAB CHOL GYI LAS MI BYED PA DANG, KHE
DANG RE BA MED PA DANG, RTZOD PA MED PA DANG, LE LO MED PA DANG
BSAM GTAN

GYI LAS LAS GZHAN SPRO BA DANG DU MI BYED PA DANG, TSUL 'CHOS
DANG KHA GSAG DANG, SGYU DANG G-YO LA SOGS PA DANG BRAL BA NI ZHI
GNAS KYI RTAGS SU SHES PAR BYA'O, ,LHAG MTHONG GI RTAGS NI MNGON
PAR SHES PA LA SOGS PA'O, ,'DI NI RE ZHIG BSAM GTAN GYI CHO GA'I
THABS MDOR

BSDUS PA'O, ,LEGS PA'I DON CHEN KUN STON RGYAL BA YIS NI LEGS
GSUNGS PA, ,MI PHAM MGON POS MA NOR BA LA LEGS BKOD RANG GI BLOS,
,LJAGS KYI RTZER STON YE SHES SPYAN GYIS GZIGS TE 'GRO LA PHAN
DON DU, ,LEGS 'ONGS MA NOR DON RNAMS JI LTAR GSAL BAR BKOD

PA YIN, ,'JIG RTEN NA NI BLUN PO NOR BU STOR LA 'GYOD PA MED PA
BZHIN, ,RMONGS PA DAG NI SDOM BRAL BAS MA GTAN DAG LA MI GNAS TE,
CHOS KYIS KHENGS SHING RANG 'DOD YUL 'GYUR MI DGA' BAG KYANG MED,
,DMYAL KHAMS NA YANG CHOS KYI SNYING PO LA SMOD BSTAN

MIN TE, ,RDZOGS SANGS RGYAS KYIS LEGS GSUNGS SMAD PA'I GANG ZAG
LA, KUN TU DON STON STON SMAD GYUR SKYE BO BDUD DU RIG PAR BYA,
,NYI MI'I DKYIL 'KHOR PAD MAS KHA BYE JI BZHIN DU, LEGS GSUNGS
SNYING PO DPAG MED SANGS RGYAS SPYOD YUL LO, ,BSAM

GTAN GYI SGRON MA ZHES BYA BA RNAL 'BYOR PA MIG GI SNYING PO SLOB
DPON 'PHAGS PA THOGS MED KYIS MDZAD PA RDZOGS SO,, ,, 