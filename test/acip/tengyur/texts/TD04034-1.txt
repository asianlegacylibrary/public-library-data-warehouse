@1B [DD] #, ,RGYA GAR SKAD DU, S'U TRA AA LAm KA RA BRiTTI BH'A
shYAm, BOD SKAD DU, MDO SDE RGYAN GYI 'GREL BSHAD, 'PHAGS PA 'JAM
DPAL LA PHYAG 'TSAL LO, ,DKON MCHOG GSUM [DD]

PO RIN CHEN GTER GYUR DANG, ,YANG DAG SH'A KA THUB SRAS KYI THU
BO DANG, ,RGYAL BA BDAG NYID KHYU MCHOG DE DE DANG, ,CHAGS MED
SRAS KYI GCUNG LA MOS PA DANG, ,BSTAN BCOS GSAL

BAR 'GRO LA SNANG BYED DANG, ,BLA MA GTZO BO GANG LAS 'DI THOS
PA, ,RTAG PAR KUN LA BDAG GIS SAR GTUGS TE, ,GUS DANG BCAS PAS
SPYI BOS PHYAG 'TSAL NAS, ,DON LA BSAM BYA

BDAG BLO BLUN PA DANG, ,BSTAN BCOS 'DI YI TSIG DON ZAB PA YANG,
,'GREL BA'I BSAM PA BDAG LA MA BYUNG BAS, ,DE PHYIR BDAG LA PHAN
PHYIR CUNG ZAD BYA, ,THEG PA CHEN PO MDO SDE'I

RGYAN GYI LUS SU BZHAG PA NI, MDOR NA RIGS LA GNAS PA'I BYANG
CHUB SEMS DPAS BLA NA MED PA YANG DAG PAR RDZOGS PA'I BYANG CHUB
TU SEMS BSKYED NAS, BYANG CHUB SEMS DPA'I SPYOD PA LA BSLAB

@2A *, ,PAR BYA BA DE STON TO, ,DE LA RIGS LA GNAS PA ZHES BYA BA
LA, RIGS NI BLA NA MED PA'I BYANG CHUB TU 'TSANG RGYA BA'I SA BON
LA BYA STE, DE LA RIGS ZHES KYANG BYA, GZHI ZHES KYANG BYA, NYE
BAR RTON

PA ZHES KYANG BYA, RGYU ZHES KYANG BYA, BRTAN PA ZHES KYANG BYA,
GNAS ZHES KYANG BYA, SNGON DU 'GRO BA ZHES KYANG BYA STE, 'DI DAG
NI RIGS KYI MING GI RNAM GRANGS SO, ,RIGS DE YANG MDOR BSDU NA
RNAM PA GNYIS TE, RANG BZHIN

LA GNAS PA DANG, YANG DAG PAR BSGRUB PA'O, ,DE LA RANG BZHIN LA
GNAS PA'I RIGS NI BYANG CHUB SEMS DPA' RNAMS KYI SKYE MCHED KYI
KHYAD PAR 'PHRAL LA RNYED PA NI MA YIN GYI, 'KHOR BA THOG MA MED
PA NAS GCIG NAS

GCIG TU BRGYUD DE 'ONGS PA, CHOS NYID KYIS RNYED PA STE, DE DANG
LDAN PAS BYANG CHUB SEMS DPA' RNAMS BLA NA MED PA YANG DAG PAR
RDZOGS PA'I BYANG CHUB TU 'TSANG RGYA BA'I SKAL BA YOD PA'O,
,YANG DAG PAR BSGRUB PA'I

RIGS NI MA NGES PA'I RIGS CAN RNAMS DGE BA'I BSHES GNYEN BSTEN PA
DANG, SNGON DGE BA'I RTZA BA LA GOMS PAR BYAS PAS LAS NGES PA'I
RIGS SU GYUR PA STE, SKABS 'DIR NI GNYI GA LA BYA BAR RIGS SO,
,DE LA

@2B RANG BZHIN LA GNAS PA'I RIGS NI 'BRAS BU MA GRUB CING MA
BYUNG BA'O, ,DE LA RIGS KYI 'BRAS BU NI BYANG CHUB TU SEMS BSKYED
PA DANG, PHA ROL TU PHYIN PA DRUG LA SPYOD PA STE, BYANG CHUB TU
SEMS MA BSKYED PA PHA ROL TU PHYIN PAR SPYOD PA LA MA ZHUGS NA
RIGS YOD PAR MI RTOG

PAS NA PHRA BA YIN NO, ,YANG DAG PAR BSGRUB PA'I RIGS NI 'BRAS BU
DANG BCAS PA RAGS PA ZHES BYA STE, RANG BZHIN GYI RIGS LA LTOS
NAS, DE TZAM DU ZAB PA DANG PHRA BA MA YIN PAS RAGS PA ZHES
BYA'O, ,RIGS DE DANG LDAN PA'I BYANG CHUB SEMS DPA' RNAMS NYAN
THOS

DANG RANG SANGS RGYAS LAS KYANG 'PHAGS PA YIN NA, SO SO'I SKYE BO
GZHAN LA LTA CI SMOS TE, DE BAS NA RIGS DE NI BLA NA MED PA MCHOG
KHYAD PAR CAN ZHES BYA'O, ,DE CI'I PHYIR ZHE NA, GNYIS PO 'DI DAG
NI MDOR NA RNAM PAR DAG PAR BYA BA STE, NYON MONGS PA'I SGRIB PA
LAS

RNAM PAR DAG PAR BYA BA DANG, SHES BYA'I SGRIB PA LAS RNAM PAR
DAG PAR BYA BA'O, ,DE LA NYAN THOS DANG RANG SANGS RGYAS KYI RIGS
CAN DAG NI, NYON MONGS PA'I SGRIB PA LAS RNAM PAR DAG PA TZAM DU
ZAD DE, SHES BYA'I SGRIB PA LAS RNAM PAR DAG PA NI MA YIN NO,
,BYANG

CHUB SEMS DPA'I RIGS CAN DAG NI, NYON MONGS PA'I SGRIB PA DANG,
SHES BYA'I SGRIB PA GNYI GA LAS RNAM PAR GROL BA, DE BAS NA MCHOG
KHYAD PAR CAN BLA NA MED PAR RIG PAR BYA'O, ,YANG RNAM PA BZHIS
BYANG CHUB SEMS DPA' RNAMS NYAN THOS DANG RANG SANGS RGYAS

LAS KHYAD PAR DU 'PHAGS PAR RIG PAR BYA STE, BZHI PO DE GANG ZHE
NA, DBANG PO DANG, RAB TU SGRUB BA DANG, MKHAS PA DANG, 'BRAS
BU'O, ,DE LA DBANG PO'I KHYAD PAR NI BYANG CHUB SEMS DPA' RNAMS
NI RANG BZHIN GYIS DBANG PO RNO'O, ,RANG SANGS RGYAS RNAMS NI
RANG BZHIN

GYIS DBANG PO 'BRING NGO, ,NYAN THOS RNAMS NI RANG BZHIN GYIS
DBANG PO THA MA'O, ,RAB TU SGRUB PA'I KHYAD PAR NI NYAN THOS DANG
RANG SANGS RGYAS DAG BDAG LA PHAN PA DANG BDE BA BYA BA'I PHYIR
ZHUGS SHING SGRUB PA'O, ,BYANG CHUB SEMS DPA' DAG NI BDAG LA PHAN
PA DANG, GZHAN LA

@3A *, ,PHAN PA DANG, 'GRO BA MANG PO LA PHAN PA DANG, 'GRO BA
MANG PO LA BDE BA DANG, 'JIG RTEN LA SNYING BRTZE BA DANG, LHA
DANG MI'I SKYE BO MANG PO'I DON DANG, BDE BA DANG, PHAN PA'I
PHYIR RAB TU ZHUGS PA YIN PAS NA, DE DAG LA MKHAS PA'I KHYAD

PAR NI NYAN THOS DANG RANG SANGS RGYAS DAG PHUNG PO DANG KHAMS
DANG SKYE MCHED DANG, RTEN CING 'BREL BAR 'BYUNG BA DANG, GNAS
DANG GNAS MA YIN PA DANG, BDEN PA LA MKHAS PAR BYED PA TZAM DU
ZAD DE, BYANG CHUB SEMS DPA' RNAMS NI RIG PA'I GNAS LNGA THAMS
CAD LA

MKHAS PAR BYED PAS SO, ,'BRAS BU'I KHYAD PAR NI NYAN THOS RNAMS
NYAN THOS KYI BYANG CHUB KHONG DU CHUD PA DANG, RANG SANGS RGYAS
DAG KYANG RANG SANGS RGYAS KYI BYANG CHUB KHONG DU CHUD PAR ZAD
DE, BYANG CHUB SEMS DPA' RNAMS KYIS NI BLA NA MED PA YANG DAG PAR
RDZOGS PA'I

BYANG CHUB THOB CING KHONG DU CHUD PAS NA KHYAD ZHUGS PAR RIG PAR
BYA'O, ,DE LA BYANG CHUB KYI RIGS DE NI THOG MAR BYANG CHUB TU
SEMS BSKYED PA DANG, BYANG CHUB KYI PHYOGS THAMS CAD DANG, SA
DANG PHA ROL TU PHYIN PA RNAMS KYI GZHI DANG RTEN YIN PAR RIG PAR
BYA'O, ,'DI LA

BYANG CHUB SEMS DPA' DANG PO NYID DU SO SO SKYE BO'I DUS NA,
BYANG CHUB TU SEMS BSKYED PA NI NYAN THOS DANG RANG SANGS RGYAS
RNAMS KYI YANG DAG PA'I SMON LAM THAMS CAD KYI GTZO BO YIN LA, DE
PHAN CHAD KYI BYANG CHUB SEMS DPA'I YANG DAG PA'I SMON LAM THAMS
CAD KYANG DER 'DUS

SHING BSDUS PAS NA, DANG PO DE YANG DAG PA'I SMON LAM GYI RANG
BZHIN NO, ,YANG BYANG CHUB SEMS DPA' BYANG CHUB TU SEMS BSKYED PA
NA, 'DI LTAR SEMS MNGON BAR 'DU BYED CING TSIG TU YANG 'BYIN TE,
AE MA'O BDAG BLA NA MED PA YANG DAG PAR RDZOGS PA'I BYANG CHUB TU
MNGON

PAR RDZOGS PAR SANGS RGYAS PAR BYAS LA, SEMS CAN NYAN THOS KYI
RIGS CAN DANG, RANG SANGS RGYAS KYI RIGS CAN DAG NI MTHAR THUG
PA'I MYA NGAN LAS 'DAS PAR GZHAG, THEG PA CHEN PO'I RIGS CAN DAG
NI, DE BZHIN GSHEGS PA'I YE SHES LA GZHAG PAR BYA'O

@3B ZHES SEMS SKYED PAR BYED DO, ,DE BAS NA SEMS BSKYED PA DE
'DOD PA'I RNAM PA'O, ,SEMS BSKYED BA DE YANG BYANG CHUB DANG SEMS
CAN GYI DON LA DMIGS NAS, DE GNYIS 'DOD PA'I PHYIR SEMS SKYED PAR
BYED KYI, MI DMIGS BAR NI MA YIN TE, DE BAS NA SEMS BSKYED PA DE
BYANG

CHUB LA DMIGS PA DANG, SEMS CAN GYI DON LA DMIGS PA'O, ,GZHAN
YANG BRGYA BYIN DANG TSANGS PA LA SOGS PA 'JIG RTEN PA'I DGE BA'I
RTZA BA BSKYED PA'I PHYIR SMON LAM BTAB PA DANG, NYAN THOS DANG
RANG SANGS RGYAS LA SOGS PA 'JIG RTEN LAS 'DAS PA'I DGE BA'I RTZA
BA

BSKYED PA'I PHYIR, YANG DAG PA'I SMON LAM BTAB PA DE DAG THAMS
CAD KYI NANG NA DANG PO BYANG CHUB TU SEMS BSKYED PA 'DI YANG DAG
PA'I SMON LAM GYI MCHOG YIN PAS BLA NA MED PA STE DE LTAR NA SEMS
BSKYED PA 'DI'I RANG BZHIN DANG, RNAM PA DANG, DMIGS PA DANG,
MCHOG TU

GYUR PA STE, RNAM PA BZHIR RIG PAR BYA'O, ,YANG SEMS BSKYED PA DE
RNAM PA GNYIS SU RIG PAR BYA STE, 'BYUNG BA DANG 'BYUNG BA MA YIN
PA'O, ,DE LA 'BYUNG BA NI DANG PO SEMS BSKYED NAS SHIN TU DE DAG
GI RJES SU 'JUG GI LDOG PAR MI BYED DO, ,'BYUNG BA MA YIN PA NI
SHIN TU DE

DAG GI RJES SU 'JUG PA MA YIN GYI SLAR YANG LDOG PAR BYED PA'O,
,SEMS BSKYED NAS LDOG PA DE YANG RNAM PA GNYIS TE, SHIN TU LDOG
PA DANG, SHIN TU LDOG BA MA YIN PA'O, ,DE LA SHIN TU LDOG PA NI
GANG LAN CIG PHYIR 'ONG NAS BYANG CHUB TU SEMS MI SKYE BA STE,
DPER NA NYAN

THOS KYI RIGS CAN DAG THEG PA CHEN POR BYANG CHUB TU SEMS BSKYED
PA LAS NYAN THOS KYI RIGS YOD PA LAS LAN CIG BYANG CHUB KYI SEMS
BOR NA PHYIS BYANG CHUB KYI SEMS MI SKYE'O, ,SHIN TU LDOG PA MA
YIN PA NI LAN CIG LOG NAS YANG BYANG CHUB KYI SEMS SKYE BA STE,
BYANG CHUB KYI

SEMS RGYA CHER RAB TU DBYE BA DANG, SKYE BA'I RGYU DANG, RKYEN
DANG LDOG PA'I RGYU DANG, RKYEN LA SOGS PA ZHIB TU RNAL 'BYOR
SPYOD PA'I SA LAS 'BYUNG STE, 'DIR YANG DE BZHIN DU BLTA BAR
BYA'O, ,DA NI BYANG CHUB SEMS DPA'I SPYOD PA BSTAN PAR BYA BA'O,
,DE LTAR BYANG CHUB TU SEMS

@4A *, ,BSKYED PA'I BYANG CHUB SEMS DPA'I SPYOD PA GANG ZHE NA,
DE YANG MDOR NA RNAM PA GSUM DU RIG PAR BYA STE, GANG LA BSLAB PA
DANG, JI LTAR BSLAB PA DANG, GANG DAG SLOB PA STE, DE RNAMS GCIG
TU BSDUS NAS BYANG CHUB SEMS DPA'I SPYOD PA ZHES

BYA'O; ,DE LA GANG BYANG CHUB SEMS DPA' BSLAB PAR BYA ZHE NA,
GNAS BDUN LA BSLAB PAR BYA'O, ,GNAS BDUN PO GANG ZHE NA, BDAG GI
DON DANG, GZHAN GYI DON DANG, DE KHO NA'I DON DANG, MTHU DANG,
SEMS CAN YONGS SU SMIN PA DANG, BDAG NYID SANGS RGYAS KYI

CHOS YONGS SU SMIN PA DANG, BLA NA MED PA YANG DAG PAR RDZOGS
PA'I BYANG CHUB PA STE GNAS BDUN NO, ,BSDUS PA'I DON NI, BDAG
DANG GZHAN GYI DON DE NYID, ,MTHU DANG SEMS CAN SMIN PA DANG,
,BDAG NYID SANGS RGYAS CHOS RNAMS DANG, ,BDUN PA MCHOG GI BYANG
CHUB BO, ,

GANG DU BYANG CHUB SEMS DPA' BSLAB BAR BYA BA DE BSTAN ZIN TO,
,JI LTAR BSLAB PAR BYA BA DE BSTAN PAR BYA STE JI LTAR BSLAB PAR
BYA ZHE NA, 'DI LA DANG PO NYID DU BYANG CHUB SEMS DPA' BYANG
CHUB SEMS DPA' BSLAB PA LA SLOB PAR 'DOD PAS THEG PA CHEN PO'I
CHOS LA MOS PA MANG BAR BYA

BA DANG; CHOS BTZAL BAR BYA BA DANG, CHOS BSHAD PAR BYA BA DANG,
CHOS KYI RJES SU MTHUN PA'I CHOS BSGRUB PAR BYA BA DANG, YANG DAG
PA'I BSTAN PA DANG GDAMS NGAG BSTAN PAR BYA BA DANG, YANG DAG
PA'I BSTAN PA DANG GDAMS NGAG LA GNAS PAR BYA BA DANG, THABS KYIS

YONGS SU ZIN PA'I LUS DANG, NGAG GI LAS DANG YID KYI LAS DANG
LDAN PAR BYA'O, ,BSDUS PA'I DON NI, MOS PAR BYA BA MANG BA DANG,
,CHOS BTZAL BA DANG BSHAD PA DANG, ,DE BZHIN DU NI BSGRUB PA
DANG, ,YANG DAG BSTAN DANG GDAMS NGAG DANG, ,THABS KYIS YONGS SU
ZIN PA

YI; ,LUS DAG YID LA THA MA'O, ,JI LTAR BSLAB PAR BYA BA YANG
BSTAN ZIN TO, ,DA NI GANG DAG BSLAB PAR BYA BA DE BSTAN PAR
BYA'O, ,DE LA GANG SLOB PAR BYED CE NA, BYANG CHUB SEMS DPA'
RNAMS SLOB PAR BYED CE'O, ,BYANG CHUB SEMS DPA' DE YANG MDOR BSDU
NA RNAM PA BCUR

@4B RIG PAR BYA STE, ,RIGS LA GNAS PA DANG, RAB TU ZHUGS PA DANG,
BSAM PA MA DAG PA DANG, BSAM PA DAG PA DANG, BSAM PA YONGS SU MA
SMIN PA DANG, BSAM PA YONGS SU SMIN PA DANG, NGES PA MA YIN PAR
RTOG PA DANG, NGES PAR RTOG PA DANG, SKYE BA GCIG GIS THOGS PA
DANG,

SRID PA THA MA PA'O, ,BYANG CHUB SEMS DPA' DE DAG LA SPYIR MI
DBYE BAR MING DU 'DI SKAD CES BYA STE, BYANG CHUB SEMS DPA' SEMS
DPA' CHE, ,BLO LDAN GZI BRJID CHE BA DANG, ,THUGS RJE CHEN PO
BSOD NAMS CHE, ,DBANG PHYUG DED DPON CHEN PO DANG, ,RGYAL BA'I
GNAS

DANG CHOS CHEN PO, ,ZHES BYA BA LA SOGS PA'O, ,DE LA RIGS LA GNAS
PA NI BLA NA MED PA'I BYANG CHUB KYI SA BON TZAM YOD LA BYANG
CHUB TU SEMS BSKYED PA'O, ,GANG RIGS LA BRTEN NAS BYANG CHUB SEMS
DPA'I BSLAB PA LA BSLAB BAR BYA BA'I PHYIR BYANG CHUB TU SEMS
BSKYED NAS

BYANG CHUB SEMS DPA'I TSUL KHRIMS LA GNAS BA NI RAB TU ZHUGS PA
ZHES BYA'O, ,RAB TU ZHUGS PA DE SRID DU SA DANG BO LA RAB TU DGA'
BA'I SAR MA ZHUGS TE, MOS PAS SPYOD PA'I SA LA GNAS PA DE SRID DU
BSAM PA MA DAG PA ZHES BYA'O, ,NAM SA DANG POR ZHUGS PA NAS SA

BDUN PA MAN CHAD KYI DUS NA NI BSAM PA DAG PA ZHES BYA'O, ,BSAM
PA DAG PA DE NYID JI SRID DU MTHAR THUG PA'I SA BRGYAD PA DANG,
DGU PA LA MA ZHUGS KYI BAR BSAM PA YONGS SU MA SMIN BA ZHES BYA
STE, RTZOL BA DANG 'BAD PA YOD PA'I PHYIR RO, ,NAM SA BRGYAD PA
DANG DGU PA LA ZHUGS

PA'I DUS NA BSAM PA YONGS SU SMIN PA ZHES BYA STE RTZOL BA DANG
'BAD PA MED PA'I PHYIR RO, ,YONGS SU SMIN PA DE YANG JI SRID DU
RGYAL TSAB TU NGES PA'I SA SA BCUR MA ZHUGS KYI BAR DU NGES PA MA
YIN PAR GTOGS PA ZHES BYA'O, ,SA BCUR ZHUGS NAS NA NGAS PAR GTOGS
PA ZHES BYA'O,,

SA BCU BA'I BYANG CHUB SEMS DPA' NGES PAR GTOGS PA DE LA YANG
RNAM PA GNYIS TE, SKYE BA GCIG GIS THOGS PA DANG, SRID PA THA MA
PA'O, ,SKYE BA GCIG GIS THOGS PA NI TSE 'DI NYID LA BLA NA MED
PAR 'TSANG MI RGYA'O, ,SKYE BA DE 'DAS NAS TSE RABS GZHAN DAG TU
BLA NA MED PA'I

@5A *, ,BYANG CHUB TU 'TSANG RGYA BA STE, DPER NA 'PHAGS PA BYAMS
PA LTA BU'O, ,SRID PA THA MA PA NI TSE DE NYID LA BLA NA MED PA'I
BYANG CHUB TU 'TSANG RGYA BA STE, DPER NA BYANG CHUB SEMS DPA'
DON THAMS CAD GRUB PA LTA BU'O, ,'DI GSUM NI BSTAN BCOS 'DI'I
LUGS

TE; BSTAN BCOS 'DI 'OG GZHUG TU DON GSUM BSHAD PAR ZAD DE, GSUM
PO GANG ZHE NA, BYANG CHUB SEMS DPA'I RIGS DANG, BYANG CHUB TU
SEMS BSKYED PA DANG, BYANG CHUB SEMS DPA'I SPYOD PA LA BSLAB PAR
BYA BA'O, ,BSTAN BCOS 'DI'I MING NI MDO SDE'I RGYAN

ZHES BYA STE, CI'I PHYIR MDO SDE'I RGYAN ZHES BYA ZHE NA, BSTAN
BCOS 'DI THEG PA CHEN PO'I MDO SDE THAMS CAD KYI TSIG DANG, DON
MDZES PAR BYED PA'I RGYAN DU GYUR PAS NA MDO SDE'I RGYAN ZHES BYA
STE, JI LTAR RGYAN DU GYUR PA NI GANG BRGYAN PAR BYED, GANG LA
BRGYAN PAR BYED CES BYA

BA NAS RGYAN RNAM PA DU MAS BRGYAN PAR BYED CES BYA BA LA SOGS
PAS STON TO, ,DE LA BSDUS TE BSHAD PA NI, ,DON SHES PA DAG DON
STON BYED, ,CES BYA BA NAS BRTZAMS TE, DON RNAMS RAB TU DBYE BAS
NA, ,MKHAS PA RTAG TU DGA' MCHOG SKYE, ,ZHES BYA BA YAN CHAD
TSIGS

SU BCAD PA GSUM GYI DON RNAM PA GNYIS SHIG STON TE JI LTAR YOD PA
DANG, JI SNYED YOD PA'O, ,DE LA JI LTAR YOD PA'I BSHAD PA NI GANG
BRGYAN PAR BYED, GANG LA BRGYAN PAR BYED, GANG GIS BRGYAN PAR
BYED, GANG GI PHYIR BRGYAN PAR BYED, GANG LA BRGYAN PAR BYED,

GANG GI RGYAN DU BYED, GANG GI DON DU RGYAN DU BYED PAS BSTAN TE,
DE YANG SGRA'I GTZUG LAG GI TSIG BYED PA PO DANG, LAS DANG, BYED
PA DANG, DE'I PHYIR DANG, RGYU'I PHYIR DANG, YAN LAG GI PHYIR
DANG, MTSAN MA'I PHYIR TE, NGES PA'I TSIG BDUN DANG RIM BZHIN DU
SBYAR RO, ,

DE YANG DON SHES PA DAG CES BYA BA NAS BRTZAMS TE, RNAM PA DE
PHYIR 'GRO BA'I SEMS CAN LA, ,ZHES BYA BA YAN CHAD KYIS BSTAN TO,
,DE LA JI SNYED PA'I BSHAD PA NI GRANGS KYI SGO NAS BSTAN TE,
GRANGS KYANG DU ZHIG CE NA LNGA'O, ,DE YANG 'BYOR PA'I DON TSUL
BLA MED SONG BA LNGA YI

@5B RANG BZHIN RAB TU STON, ,ZHES PA NAS BRTZAMS TE, CHOS RAB DE
'DIR BSHAD PA DGA' BA'I MCHOG SKYED DO, ,ZHES BYA BA YAN CHAD
KYIS BSTAN TE, GZUGS RGYAN GYI DPE DANG BCAS PAR BSTAN PAS KYANG
BSTAN BCOS 'DI MDO SDE'I RGYAN DU GYUR PAR STON TE, 'DI NI THANG
CIG

BSDUS TE BSHAD PA YIN NO, ,DE LA GANG BRGYAN PAR BYED CE NA, DE'I
PHYIR DON SHES PA DAG CES SMOS TE, THEG PA CHEN PO'I MDO SDE'I
NANG NAS PHUNG PO DANG KHAMS DANG SKYE MCHED DANG, SA DANG PHA
ROL TU PHYIN PA LA SOGS PA'I RANG DANG SPYI'I MTSAN NYID KYI DON
SHES PA'I GANG ZAG

GIS BRGYAN PAR BYED DE, MDO SDE BRGYAN PAR BYED PA'I BYED PA'O,
,DON SHES PA'I GANG ZAG DE YIN PAS NA DES NI BYED PA PO BSTAN TO,
,GANG LA BRGYAN PAR BYED CE NA, DE'I PHYIR DON STON BYED CES SMOS
TE, DON NI THEG PA CHEN PO'I CHOS RANG DANG SPYI'I MTSAN NYID DO,
,STON

PAR BYED PA NI DON DE 'CHAD PA'I TSIG LA BYA STE, DON DU NA THEG
PA CHEN PO'I MDO SDE'I DON DANG, TSIG LA BRGYAN PAR BYED CES BYA
BA'I THA TSIG GO, ,THEG PA CHEN PO'I MDO SDE'I DON DANG TSIG NI
BRGYAN PAR BYA BA'I YUL YIN PAS NA DES NI LAS BSTAN TO, ,GANG GIS
BRGYAN PAR

BYED CE NA, ,DE'I PHYIR, TSIG DANG RTZA BA'I DRI MA MED PA ZHES
SMOS TE, TSIG NI 'DUS BYAS MI RTAG CES BYA BA RKANG PA MI TSANG
BA LA BYA STE, DE YANG YAN LAG BRGYAD DANG LDAN PAS NA DRI MA MED
PA ZHES BYA'O, ,YAN LAG BRGYAD NI PHYIS ZHIB TU BSHAD PAR BYA'O,
,RTZA BA NI DON RTOGS

PAR NUS PA'I RKANG PA TSANG BA LA BYA STE, DPER NA 'DUS BYAS KUN
MI RTAG ,SKYE ZHING 'JIG PA'I CHOS CAN TE, ,SKYE ZHING 'JIG PAR
'GYUR BA LA, ,DE DAG MYUR DU ZHI BA BDE, ,ZHES BYA BA LTA BU STE,
DE YANG YAN LAG BRGYAD DANG LDAN PAS DRI MA MED PA ZHES BYA'O,
,YAN LAG BRGYAD KYANG ZHIB TU

PHYIS BSHAD DO, ,THEG PA CHEN PO'I DON DANG, TSIG LA YANG RIN PO
CHE LA SOGS PAS NI BRGYAN DU MI RUNG GI ,TSIG DANG MING DANG YI
GE BZANG POS BRGYAN PAR BYED DE, DES NI BYED PA BSTAN TO, GANG GI
PHYIR BRGYAN PAR BYED CE NA, DE'I PHYIR SDUG BSNGAL BSGRAL PHYIR
ZHES SMOS

@6A *, ,TE; 'KHOR BA NA GNAS PA'I SEMS CAN SDUG BSNGAL RNAM PA
BRGYAD LA SOGS PAS SDUG BSNGAL BAR GYUR PA'I SDUG BSNGAL DE LAS
BSGRAL TE, MYA NGAN LAS 'DAS PA'I GNAS THOB PAR BYA BA'I PHYIR
BRGYAN PAR BYED DE, DES NI DE'I PHYIR ZHES BYA BA BSTAN TO,,

GANG LA BRGYAN, RGYAN DE RGYU CI LAS BYUNG ZHE NA, DE'I PHYIR,
SDUG BSNGAL 'GRO LA SNYING RJE DE PHYIR DE BDAG NYID, ,CES BYA BA
SMOS TE, KHAMS GSUM NA GNAS PA'I SEMS CAN SKYE BA DANG RGA BA LA
SOGS PAS SDUG BSNGAL BAR GYUR PA LA SNYING RJE STE, DE LTAR
SNYING RJE BA'I PHYIR BYANG CHUB

SEMS DPA' RNAMS SNYING RJE'I BDAG NYID DU GYUR PAS DE LTAR NA
SNYING RJE'I RGYUS BRGYAN PAR BYED DO ZHES BYA BA'I DON TO, ,'DIS
NI RGYU'I PHYIR ZHES BYA BA BSTAN TO, ,GANG GI RGYAN DU THEG PA
GSUM LAS THEG PA GANG GI RGYAN DU BYED CE NA, DE'I PHYIR, CHOS
KYI DAM PA THEG PA BSTAN, ,ZHES

SMOS TE, DAM PA'I THEG PA NI THEG PA CHEN PO LA BYA'O, ,CHOS DANG
GZHUNG GI NANG NAS THEG PA CHEN PO 'CHAD PA'I CHOS DANG GZHUNG
DE'I RGYAN DU BYED PA STE, 'DIS NI YAN LAG GI DON BSTAN PA YIN
NO, ,YAN LAG GI DON ZHES BYA BA NI, RGYA GAR SKAD DU NA SHA STI
ZHES BYA STE, LHAS

BYIN GYI LAG PA, MCHOD SBYIN GYI LAG PA ZHES PA LTA BU STE, 'DIR
YANG BSTAN BCOS 'DI THEG PA CHUNG DU'I GZHUNG GI RGYAN DU GYUR PA
NI MA YIN GYI, THEG PA CHEN PO'I MDO SDE'I GZHUNG GI RGYAN DU
GYUR PA YIN NO ZHES BYA BA'I THA TSIG GO, ,GANG GI DON DU BRGYAN
PAR BYED, DE'I PHYIR,

RNAM PA DE'I PHYIR 'GRO BA'I SEMS CAN LA, ,ZHES SMOS TE, RNAM PA
NI THEG PA CHEN PO'I DON DANG TSIG LA BYA'O, ,DE'I PHYIR 'GRO
BA'I SEMS CAN ZHES BYA BA NI THEG PA CHEN PO'I DON RTOGS PAR BYA
BA'I PHYIR ZHUGS PA'I SEMS CAN LA BYA STE, DON DU NA THEG PA
CHUNG DU LA ZHUGS PA'I SEMS,

CAN GYI DON DU BRGYAN PAR BYED PA NI MA YIN GYI, THEG PA CHEN PO
LA ZHUGS PA'I SEMS CAN GYI DON DANG CHED DU BRGYAN PAR BYED DO
ZHES BYA BA'I DON TO, ,'DIS NI MTSAN MA'I PHYIR ZHES BYA BA BSTAN
TE, MTSAN MA'I PHYIR ZHES BYA BA NI SGRA'I GTZUG LAG LAS NI, MI
TA TA SAPTA, ZHES BYA BA

@6B 'BYUNG STE; DE YANG DE'I DON NAM DE'I CHED CES BYA BA LTA BUR
'DREN NO, ,JI LTAR YOD PA BSHAD ZIN TO, ,DA NI JI SNYED PA BSHAD
PAR BYA'O, ,DE LTAR BRGYAN NA BRGYAN DU GYUR PA'I CHOS DU ZHIG
GIS BRGYAN PAR BYED CE NA, DE'I PHYIR, 'BYOR PA'I DON TSUL BLA
MED SONG BA LNGA YI RANG BZHIN RAB

TU STON; ,ZHES SMOS TE 'BYOR PA'I DON TSUL NI YI GE DANG TSIG
DANG DON DU 'BREL PA LA BYA'O, ,BLA MED SONG BA ZHES BYA BA NI YI
GE DANG TSIG TU 'BREL PA DANG TSIG DANG DON DU 'BREL PA DE YANG
THEG PA CHEN POR GTOGS PA'I YI GE DANG TSIG TU 'BREL PA DANG,
TSIG DANG DON DU 'BREL PA LA BYA STE,

DON DU NA THEG PA CHEN POR GTOGS PA'I YI GE DANG TSIG TU 'BREL PA
DANG TSIG DANG DON DU 'BREL PA'I CHOS LNGA'I RANG BZHIN RAB TU
STON PA'I SGO NAS BRGYAN PAR BYED DO ZHES BYA BA'I THA TSIG GO,
,CHOS LNGA'I RANG BZHIN GANG YIN PA DE NI GSER LAS BRDUNGS BYAS
ZHES BYA BA LA SOGS PA DPE'I SKABS

SU BSHAD PAR BYA'O, ,DE NI 'BREL PA'I TSIG RNAMS RE RE NAS DBYE
BAR BYA STE, DON SHES PAR BYED PA DAG ,DON STON PAR BYED CES BYA
BA LA SOGS PA NI GANG ZHES BYA BA RNAMS LAS BRTZAMS TE ZHES BYA
BA LA, DON SHES BYED CES BYA BA LA SOGS PA'I TSIGS SU BCAD PA
DANG

POS NI GANG BRGYAN PAR BYED, GANG LA BRGYAN PAR BYED, GANG GIS
BRGYAN PAR BYED, GANG GI PHYIR BRGYAN PAR BYED, GANG LAS BRGYAN
PAR BYED, GANG GI RGYAN DU BYED, GANG GI DON DU BRGYAN PAR BYED,
RGYAN RNAM PA DU MAS BRGYAN PAR BYED PA LAS BRTZAMS TE BSTAN PA

YIN NO; ,SUS BRGYAN PAR BYED CE NA, DON SHES PA'O ZHES BYA BA LA
GANG ZAG GIS BRGYAN PAR BYED, GANG ZAG SUS BRGYAN PAR BYED CE NA,
THEG PA CHEN PO'I MDO SDE RNAMS KYI RANG DANG SPYI'I MTSAN NYID
KYI DON SHES PA'I GANG ZAG MKHAS PA DES BRGYAN PAR BYED CES BYA
BA'I DON TO, ,

CI ZHIG BRGYAN ZHE NA, DON STON PAR BYED PA'O ZHES PA CI ZHIG LA
BRGYAN, GANG LA BRGYAN PAR BYED CE NA, THEG PA CHEN PO'I MDO
SDE'I DON DANG, TSIG LA BRGYAN PAR BYED DO, ,DE LA DON NI RANG
DANG SPYI'I MTSAN NYID DO, ,STON PA ZHES BYA BA'I DON DE 'CHAD
PA'I TSIG LA BYA'O, ,

@7A *, ,CIS BRGYAN ZHE NA, TSIG DANG RTZA BA DRI MA MED PA STE,
,ZHES PA LA, RGYAN GANG GIS BRGYAN ZHE NA, TSIG DRI MA MED CING
BZANG BA DANG, RTZA BA DRI MA MED CING BZANG BAS BRGYAN TE TSIG
DANG RTZA BA BZANG PO NI RGYAN YIN NO, ,TSIG DRI MA MED PA'I DON
BSTAN PA'I PHYIR,

DRI MA MED CES BYA BA NI MYA NGAN LAS 'DAS PA'I GRONG KHYER DU
'GRO BA LA SOGS PA'O ZHES PA LA, TSIG DE MYA NGAN LAS 'DAS PA'I
GRONG KHYER DU 'GRO BA LA SOGS PA YAN LAG BRGYAD DANG LDAN PAS NA
DRI MA MED PA ZHES BYA'O, ,YAN LAG BRGYAD NI GRONG KHYER DU 'GRO
BA DANG, STOBS

DANG YON TAN DU LDAN PA DANG, RNAM PAR BSAL BA DANG, RNAM PAR
SHES PA DANG, MNYAN PAR 'OS PA DANG, MI BRTEN PA DANG, RAB TU MI
MTHUN PA MED PA DANG, MI ZAD PA'O, ,TSIG DE MYA NGAN LAS 'DAS PAR
'GRO BA'I CHOS STON PAR BYED PA'I MYA NGAN LAS 'DAS PA

THOB PAR BYED PA'I RGYU BYED PAS NA GRONG KHYER DU 'GRO BA ZHES
BYA'O, ,TSIG DE MU STEGS RNAMS 'JOMS PA'I STOBS DANG LDAN PA
DANG, 'JAM ZHING SNYAN PA'I YON TAN DANG LDAN PA ZHES BYA'O,
,NGES PA'I TSIG DANG YI GE MDZES PA DAG 'BYUNG BAS RNAM PAR GSAL
BA ZHES BYA'O, ,TSIG DE

MNYAN PA'I DUS NA YANG BRDA PHRAD PAR SLA BAS RNAM PAR SHES PA
ZHES BYA'O, ,CHOS DANG DON DU BCAS PA STON PAS MNYAN PAR 'OS PA
ZHES BYA'O, ,KHE DANG BKUR STI LA MA CHAGS PAS MI BRTEN PA ZHES
BYA'O, ,SMRA BA NA YANG DRAN PA DANG DGOS PA NYI TSE BA SMRA BAS
RAB TU MI MTHUN PA MED PA

ZHES BYA'O, ,SPOBS PA ZHUM PA MED PA DANG SPOBS PA ZAD MI SHES
PA'I THABS 'BYUNG BAS MI ZAD PA ZHES BYA'O, ,DE LTAR YAN LAG
BRGYAD DANG LDAN PA'I TSIG DE MDOR NA YON TAN GSUM DANG LDAN PAR
RIG PAR BYA'O, ,YON TAN GSUM NI, DBANG DU BYAS PA DANG, RANG
BZHIN DANG SBYOR

BA'O; ,DE LA GRONG KHYER DU 'GRO ZHES BYA BA'I TSIG GCIG GI DBANG
DU BYAS PA BSTAN TE, TSIG DE MYA NGAN LAS 'DAS PA THOB PA'I DBANG
DU BYAS NAS GSUNGS PA'I PHYIR RO, ,STOBS DANG YON TAN DU LDAN PA
DANG, RNAM PAR GSAL BA GNYIS KYIS NI RANG BZHIN BSTAN TO, ,LHAG
MA

@7B RNAMS KYIS NI SBYOR BA BSTAN TE, ,RTZA BA DRI MA MED PA JI
LTA BU YIN PA BSTAN PA'I PHYIR, DRI MA MED PA'I RTZA BA ZHES BYA
BA NI TSIG DANG YI GER SBYOR CING LDAN PA LA SOGS PA RGYA CHER
BYA STE ZHES BYA BA SMOS TE, TSIG DANG YI GER 'BYOR PA LA SOGS PA
YAN LAG BRGYAD DANG LDAN PAS NA RTZA

BA DRI MA MED BA ZHES BYA'O, ,YAN LAG BRGYAD NI TSIG DANG YI GER
'BYOR PA DANG BCAS PA DANG, LUGS BZHIN PA DANG, RJES SU BSAL BA
DANG, SO SOR MTHUN PA DANG, NYE BAR 'DREN PA DANG, GZUNG BAR 'OS
BA DANG, MKHAS PA DANG, RAB TU BYED PA'I YAN LAG GI

TSOGS SO, ,DE LA TSIG DANG YI GE DANG MING LA SOGS PA'I RIM BZHIN
DU STENG 'OG MA 'KHRUL PAR 'CHAD PAS NA TSIG DANG YI GER 'BYOR PA
ZHES BYA'O, ,YANG NA 'BYOR PA ZHES BYA BA NI RIGS PA LA BYA STE,
BYA BA SGRUB PA'I RIGS PA DANG, LTOS PA'I RIGS PA DANG, GTAN
TSIGS

SGRUB PA'I RIGS PA DANG, CHOS NYID KYI RIGS PA STE, RIGS PA BZHI
DANG LDAN PA'I TSIG DANG, YI GE STON PA'I PHYIR TSIG DANG YI GER
'BYOR PA ZHES BYA'O, ,BSGRUB PAR BYA BA DANG, SGRUB PAR BYED PA
RNAM PA GNYIS YOD PA LAS, SGRUB PAR BYED PAS BSGRUB PAR BYA BA

GRUB PAR 'GYUR BA'I MTSAN NYID STON TE, BSGRUB PAR BYA BA DANG
SGRUB PAR BYED PA 'BREL PA 'CHAD BAS NA BCAS PA ZHES BYA'O,
,BSHAD PA'I TSIG RNAMS KYANG SNGAR BSHAD PAR BYA BA'I TSIG PHYIS
MI SMRA, PHYIS SMRA BAR BYA BA'I TSIG SNGAR MI SMRA STE, BSHAD
PA'I TSIG RNAMS

STENG 'OG 'BREL PAR RIM BZHIN DU 'CHAD BAS NA LUGS BZHIN PA ZHES
BYA'O, ,TSIG DANG YI GE THAMS CAD KYANG BRDA PHRAD PAR SLA BA
GSAL BA DAG STON PAS NA RJES SU GSAL BA ZHES BYA'O, ,NYAN THOS
KYI RIGS CAN GYI GANG ZAG LA YANG NYAN THOS KYI THEG PA'I CHOS
STON, RANG

SANGS RGYAS KYI RIGS CAN GYI GANG ZAG LA YANG RANG SANGS RGYAS
KYI THEG PA'I CHOS STON, THEG PA CHEN PO'I RIGS CAN GYI GANG ZAG
LA YANG THEG PA CHEN PO'I CHOS STON TE, 'KHOR JI LTA BA BZHIN DU
'KHOR DANG MTHUN PA KHO NAR STON PAS NA SO SOR MTHUN PA ZHES
BYA'O, ,TSIG RNAMS

@8A *, ,KYANG YID DU 'ONG ZHING YID SIM PA DANG, SNYING DGA' BAR
'GYUR BA SHA STAG STON PAS NA NYE BAR 'DREN PA ZHES BYA'O, ,CHOS
BSHAD PA'I DUS BZHIN DU STON PA DANG, CHOS DANG DON DU BCAS PAR
STON PAS NA GZUNG BAR 'OS PA ZHES BYA'O, ,MKHAS PA

DANG RTAG TU BYED PA'I YAN LAG CES PA LA, MKHAS PAR BYED PA DANG
RTAG TU BYED PA ZHES BYA BAR SBYAR TE, SLOB MA RNAMS CHOS KYI
MTSAN NYID LA MKHAS PAR BYED PA DANG, CHOS RGYUN DU STON PAR BYED
PA'I PHYIR MKHAS PA DANG RTAG TU BYED PA ZHES BYA STE, DE'I YAN
LAG NI YANG DAG PA'I

LTA BA LA SOGS PA 'PHAGS PA'I LAM GYI YAN LAG BRGYAD DO, ,DE LTA
BU'I CHOS DGA' 'CHAD PAS NA MKHAS PA DANG RTAG TU BYED PA'I YAN
LAG GI TSOGS ZHES BYA'O, ,THEG PA CHEN PO'I CHOS RNAMS LA RIN PO
CHE LA SOGS PAS BRGYAN DU MI RUNG SNYAM PA LA, MI RUNG BA BSTAN
PA'I PHYIR

GANG GI PHYIR TSIG DANG RTZA BA DANG, YI GE MED PAR DON BSTAN PAR
MI NUS PA'I PHYIR RO ZHES STON TE, TSIG BZANG PO DANG RTZA BA
BZANG PO DANG, YI GE BZANG PO MED PAR THEG PA CHEN PO'I DON BSTAN
PAR MI NUS TE, THEG PA CHEN PO'I DON BSTAN PA YANG TSIG DANG RTZA
BA DANG YI GE

BZANG POS STON PAR BYED DO, ,GANG GI PHYIR ZHE NA, SDUG BSNGAL
BSGRAL BA'I PHYIR RO ZHES PA LA, GANG GI PHYIR BRGYAN PAR BYED CE
NA, KHAMS GSUM GYI SEMS CAN SKYE RGA NA 'CHI LA SOGS PAS SDUG
BSNGAL BA RNAMS KYI SDUG BSNGAL BSAL BA'I PHYIR BRGYAN PAR BYED
DO ZHES

BYA BA'I DON TO, ,CI'I PHYIR ZHE NA, ZHES BYA BA NI, CI'I PHYIR
BRGYAN PAR BYED, RGYU GANG GIS BRGYAN PAR BYED, RGYU GANG LAS
RGYAN DE BYUNG ZHE NA ZHES BYA BA'I DON TO, ,GANG GI PHYIR SDUG
BSNGAL BA'I 'GRO BA LA SNYING RJE STE, DE BAS NA SNYING RJE BA'I
PHYIR RO ZHES PA LA GANG GI PHYIR BYANG

CHUB SEMS DPA' RNAMS SDUG BSNGAL GYIS NYEN PA'I 'GRO BA LA SNYING
RJE STE, DE BAS NA SNYING RJE DANG LDAN PA'I RGYUS BRGYAN PAR
BYED DO ZHES BYA BA'I THA TSIG GO, ,BDAG NYID CES BYA BA NI
SNYING RJE'I BDAG NYID DE ZHES BYA BA LA, BDAG NYID CES BYA BA NI
SNYING RJE'I BDAG NYID LA BYA STE, BYANG

@8B CHUB SEMS DPA' RNAMS NI SNYING RJE DANG LDAN PA'I RANG BZHIN
CAN YIN NO ZHES BYA BA'I DON TO, ,CI'I RGYAN DU BYED CE NA ZHES
PA NI THEG PA GSUM LAS THEG PA GANG GI RGYAN DU BYED CES BYA BA'I
DON TO, ,THEG PA DAM PA'I RNAM PA BSTAN PA CHOS GANG LA YOD PA
CHOS DE'I'O ZHES PA LA

CHOS DE'I GZHUNG DANG MDO SDE GANG LAS THEG PA DAM PA'I RNAM PA
STE, THEG PA CHEN PO'I CHOS KYI RANG BZHIN THABS DANG SHES RAB
KYI MTSAN NYID CHOS GANG LAS BYUNG BA'I CHOS DE'I RGYAN DU BYED
KYI, THEG PA CHUNG DU'I CHOS KYI RGYAN DU BYED PA NI MA YIN NO
ZHES BYA BA'I DON TO, ,SU DAG GI PHYIR

BRGYAN ZHE NA ZHES BYA BA NI, NYAN THOS KYI RIGS CAN GYI GANG ZAG
DANG, RANG SANGS RGYAS KYI RIGS CAN GYI GANG ZAG DANG, THEG PA
CHEN PO'I RIGS CAN GYI GANG ZAG LAS GANG GI DON DU BRGYAN BAR
BYED CES BYA BA'I THA TSIG GO, ,DE'I PHYIR 'GRO BA'I SEMS CAN GYI
PHYIR RO ZHES BYA

BA NI DE'I SGRA THEG PA CHEN PO DANG SBYAR TE, THEG PA CHEN PO DE
RTOGS PAR BYA BA'I PHYIR ZHUGS PA'I SEMS CAN RNAMS KYI DON DANG
CHED DU BRGYAN PAR BYED DO ZHES BYA BA'I THA TSIG GO, ,DE NI
MTSAN MA BDUN PA STE ZHES BYA BAS DE'I PHYIR ZHES BYA BA'I SGRA
SGRA'I GTZUG LAG GI MTSAN NYID

DANG SBYAR NA, MTSAN MA BDUN PA ZHES BYA STE, MTSAN MA BDUN PA'I
DON NI DE'I PHYIR RAM DE'I DON DU'AM, DE'I DON DU ZHES BYA BA'I
TSUL DU 'DREN NO, ,RGYAN RNAM PA DU MAS BRGYAN ZHE NA ZHES BYA BA
NI THEG PA CHEN PO'I CHOS DANG DON LA BRGYAN NA, RGYAN GYI GRANGS
DU ZHIG GIS BRGYAN

PAR BYED CE NA ZHES BYA BA'I DON TE, DE YANG CHOS LNGAS BRGYAN
PAR BYED DO, ,'BYOR PA NI LDAN PA'O ZHES PA LA YI GE DANG TSIG TU
'BREL PA DANG, TSIG DANG DON DU 'BREL PA LA BYA'O, ,BLA MED NI
BLA NA MED PA'I THEG PAR SONG BA LA BYA'O ZHES BYA BA LA BLA NA
MED PAR SONG BA ZHES BYA BA NI

BLA NA MED PA'I THEG PAR SONG BA LA BYA STE, DON DU NA THEG PA
CHEN POR GTOGS PA'I CHOS LNGA BSTAN PA'I SGO NAS BRGYAN PAR BYED
CES PA'I DON TO, ,DA NI DON GYI TSUL LNGA'I RANG BZHIN DE DAG
TSIGS SU BCAD PA GNYIS KYIS BSTAN TO ZHES BYA BA LA, GONG DU
RGYAN DUS BRGYAN ZHES BYA BA

@9A *, ,LA; CHOS RNAM PA LNGA BSTAN PAS BRGYAN TO ZHES DE SKAD DU
GLENGS PA LA, DA NI TSIGS SU BCAD PA GNYIS POS CHOS LNGA PO DE
DAG GANG DANG GANG YIN PA STON TO, ,DE LA THEG PA CHEN PO'I CHOS
RNAMS NI DON RNAM PA LNGA'I DBANG DU BYAS NAS BSHAD DE, LNGA

GANG ZHE NA, BSGRUB PAR BYA BA DANG, SHES PAR BYA BA DANG, BSAM
PA DANG, BSAM GYIS MI KHYAB PA DANG, YONGS SU RDZOGS PAR THUGS SU
CHUD PA'I DON SO SO RANG GIS RIG PA BYANG CHUB KYI PHYOGS KYI
RANG BZHIN NO, ,CHOS DE LNGA'I 'GREL PA NI RNAM PA GSUM STE, THEG
PA CHEN PO'I DNGOS

PO LNGA DANG, RANG BZHIN GSUM DANG, GANG ZAG RNAM PAR GZHAG PA'O,
,DE LA THEG PA CHEN PO'I DNGOS PO LNGA NI, MING DANG, MTSAN MA
DANG, RNAM PAR RTOG PA DANG, DE BZHIN NYID DANG, RNAM PAR MI RTOG
PA'I YE SHES SO, ,DE LA MING ZHES BYA BA NI BRDA DANG THA SNYAD
DANG, MNGON

PAR BRJOD PA'I RANG BZHIN TE, 'JIG RTEN PA GANG MING GI SGO NAS
PHUNG PO DANG KHAMS LA SOGS PA'I CHOS RNAMS LA MNGON BAR ZHEN TO,
,JI LTAR ZHE NA, JI LTAR MING GANG DANG GANG GIS CHOS GANG DANG
GANG DAG LA MNGON BAR BRJOD CING BTAGS PA DE BZHIN DU CHOS DE DAG
RANG BZHIN GYIS YOD

DO ZHES CHAGS SO, ,DE LA MING GIS BRJOD PA'I CHOS DE DAG NI MING
DANG CHOS SU BCAS TE MED PA YIN NO, ,DE BAS NA BCOM LDAN 'DAS
KYIS KYANG, MING NI GANG DANG GANG DAG GIS, ,CHOS NI GANG DANG
GANG BRJOD PA, ,DE NI DE NA MED PA STE, ,DE NI CHOS KYI CHOS NYID
DO, ,ZHES GSUNGS SO, ,

DE LTAR 'JIG RTEN PA'I MING GI SGO NAS CHOS RNAMS LA YOD PAR
MNGON PAR ZHEN PA DAG LA, GANG MING GIS BRJOD PA'I CHOS DE DAG NI
RANG BZHIN GYIS YOD PA MA YIN NO ZHES BYA BAR BYA BA DKA' BAS NA
DE NI GTAN TSIGS KYIS BSGRUB PAR BYA BA'O, ,DE DANG CHOS 'DRA
BA'I DPE NI, GSER

LAS BRDUNGS BYAS 'DRA ZHING ZHES BYA BA LA 'DI LTAR MGAR BA MKHAS
PAS BRDUNGS PA DANG BSREGS PA DANG, SBYANGS PA LA SOGS PA'I 'BAD
PA DANG RTZOL BA CHAN POS LAS SU RUNG BAR BYAS TE, RNA CHA DANG
DPUNG RGYAN LA SOGS PA'I RGYAN DU BSGRUBS NAS MDZES PAR BRGYAN NA
DGA'

@9B BA'I MCHOG BSKYED PA DE BZHIN DU, THEG PA CHEN PO 'DI LA YANG
MING GIS DNGOS PO 'DI LA MNGON PAR CHAGS PA RNAMS LA MING GANG
GIS BRJOD PA'I DNGOS PO DE DAG RANG BZHIN GYIS YOD PA MA YIN NO
ZHES GTAN TSIGS KYIS RANG GI PHYOGS BSGRUB PA DANG GZHAN GYI
PHYOGS SU NI DBYUNG BA LA

SOGS PA'I SGO NAS MED PAR BSGRUBS NA, GSER LAS BRDUNGS SU BYAS PA
BZHIN DU DGA' BA'I MCHOG SKYE BAR 'GYUR TE, BSGRUB PAR BYA BA
SMRAS ZIN TO, ,MTSAN MA NI MNGON PAR BRJOD PA'I BDAG NYID KYI
MING DE NYID KYI DNGOS PO RTEN DU GYUR PA SA BON DANG MYU GU LA
SOGS PA PHYI'I GZHAN GYI

DBANG GI RANG BZHIN GZUNG BA'I CHA LA BYA STE, PHYI'I DNGOS PO
GANG LA BRTEN NAS MING RNAM PA SNA TSOGS 'JUG PAR 'GYUR BA'I
PHYIR GZHAN DBANG LA MTSAN MA ZHES BYA'O, ,DNGOS PO DE YANG RTEN
CING 'BREL TE 'BYUNG BA'I RANG GI SEMS LAS SNANG BA TZAM DU ZAD
PA BUM PA DANG SNAM BU LA SOGS PAR

'JIG RTEN RANG GIS RIG PA STE, DE NI RTEN 'BREL YIN NO ZHES BSTAN
NAS SHES PAR BYA BA TZAM DU ZAD DO, ,JI LTAR ZHE NA PHYI'I RTEN
CING 'BREL TE 'BYUNG BA DE MNGON SUM DU GYUR TE, RANG GIS RIG PAS
NA MNGON SUM DU SNANG BA DE LA 'JIG RTEN PA RNAMS GCIG TU THE
TSOM SKYE ZHING YID GNYIS

ZAB MED PAS NA SA BON LAS MYU GU, MYU GU LAS 'DAB MA ZHES BYA BA
LA SOGS PA'I SGO NAS SHES PAR BYA BA TZAM DU ZAD DO, ,DE DANG
CHOS 'DRA BA'I DPE NI PADMO RGYAS PA BZHIN ZHES BYA STE, JI LTAR
NYI MA'I 'OD ZER GYIS KHA BYE BA'I PADMA KHA BYE BA MTHONG NA
DGA' BA'I MCHOG SKYA BA DE BZHIN DU,

PHYI'I DNGOS PO RNAMS RTEN CING 'BREL TE 'BYUNG BA YIN PAR 'BAD
RTZOL CHEN PO MED PAS BSTAN TE, SHES PAR GYUR NA DGA' BA'I MCHOG
SKYE BAR 'GYUR TE, SHES PAR BYA BA BSHAD ZIN TO, ,DE LA RNAM PAR
RTOG PA NI RTEN CING 'BRAL TE 'BYUNG BA DE NYID DNGOS PO TZAM DU
SEMS DANG SEMS

LAS BYUNG BA'I RANG BZHIN 'DZIN PA'I CHAR GYUR PA'I NANG GI RTEN
CING 'BREL TE 'BYUNG BA LA BYA'O, ,DE LA NI THEG PA CHEN PO'I
CHOS NYAN PA DANG, BSAM PA LA SOGS PA'I SGO NAS TSUL BZHIN DU
RNAM PAR RTOG PAS PHYI'I YUL RNAMS NI SEMS LAS BYUNG BA YIN NO
ZHES DE LTAR BSAM PAR

@10A *, ,BYA'O, ,JI LTAR MNGON PA'I CHOS BSDUS PA LAS, CHOS LA
RAB TU ZHUGS PA'I CHOS RNAMS LA DPYOD PA NI RIGS PA DUS DPYOD PAR
BYED CE NA, RIGS PA BZHIS DPYOD PAR BYED DE, RIGS PA BZHI NI,
LTOS PA'I RIGS PA DANG, BYA BA BYED PA'I RIGS PA

DANG; GTAN TSIGS SGRUB PA'I RIGS PA DANG, CHOS NYID SGRUB PA'I
RIGS PA'O, ,DA LTAR RIGS PA BZHIS PHYI'I DNGOS PO RNAMS NI SEMS
LAS SNANG BA YIN NO ZHES TSUL BZHIN DU RNAM PAR BRTAGS TE BSAMS
NA KUN NAS NYON MONGS PA SPANGS PA DANG RNAM PAR BYANG BA SKYE BA
DANG

RJES SU MTHUN PAR 'GYUR RO, ,DE DANG CHOS MTHUN PA'I DPE NI,
BKRES PAS NYEN PA G-YOS LEGS KHA ZAS ZA BA 'DRA, ,ZHES BYA STE,
JI LTAR KHA ZAS LEGS PAR G-YOS PA'I KHA DOG DANG DRI DANG RO LA
SOGS PA PHUN SUM TSOGS PA, BKRES PAS NYEN PA'I GANG ZAG GIS ZOS

NA DGA' BA'I MCHOG SKYE BA DE BZHIN DU THEG PA CHEN PO'I CHOS
BDUD RTZI'I ZAS DANG 'DRA BA 'DI LA YANG SNGON DAM PA'I CHOS NYAN
PA DANG, BSAM PA LA SOGS PA MA BYAS PAS BKRES PAR GYUR PA RNAMS
KYIS MNYAN PA DANG BSAM PA LA SOGS PA'I SGO NAS TSUL BZHIN YID LA
BYED

PAS BSAMS TE ZOS NA DON RTOGS PAS TSIM PA THOB NA DGA' BA'I MCHOG
SKYE BAR 'GYUR TE, BSAM PA BSHAD ZIN TO, ,DE BZHIN NYID NI BSAM
GYIS MI KHYAB PA ZHES BYA STE, CI'I PHYIR ZHE NA, SO SO'I SKYE
BOS BSAM PA'I SPYOD YUL LAS 'DAS PA DANG, 'PHAGS PA RNAMS

KYIS SO SO RANG GIS RIG PAR BYA BA YIN PA'I PHYIR RO, ,DE YANG
THEG PA CHEN PO BSDUS PA'I BSTAN BCOS LAS CHOS KYI SKU NI BSAM
GYIS MI KHYAB PA'I MTSAN NYID DO ZHES BSHAD PA LTA BU'O, ,DE LTAR
NA DE BZHIN NYID RNAM PAR DAG PA NI SO SO RANG GIS RIG PA YIN
PA'I PHYIR DANG, 'JIG

RTEN NA DE DANG 'DRA BA'I DPE MED PA DANG, RTOG GE'I SPYOD YUL
LAS 'DAS PA'I PHYIR BSAM GYIS MI KHYAB PA'O, ,DE DANG CHOS 'DRA
BA'I DPE NI, PHRIN YIG SNYAN PA THOS PA 'DRA, ,ZHES BYA STE, JI
LTAR DON DANG TSIG TU 'BREL PA DON PHUN SUM TSOGS PA'I PHRIN YIG
SNYAN PA DE DON LA

@10B PHYIN CI LOG TU RNAM PAR RTOG PA SPANGS PA'I MKHAS PA'I LAG
TU SONG STE MTHONG NAS DON RTOGS NAS DGA' BA'I MCHOG SKYE BA DE
BZHIN DU DE NYID DE YANG SANGS RGYAS DANG BYANG CHUB SEMS DPA'
RNAMS KYIS SA DANG PO KHONG DU CHUD PA NAS BRTZAMS TE MNGON SUM
DU GYUR PA NA DE BZHIN NYID DE SO SO RANG

GIS RIG PA DANG, RTOG GE'I SPYOD YUL LAS 'DAS PA DANG, ZAG PA MED
PA DANG DPE MED PAR GZIGS NAS DGA' BA'I MCHOG SKYE STE, DE BAS
NAS DANG PO DE RAB TU DGA' BA ZHES BTAGS SO, ,DE LTAR NA DE BZHIN
NYID DE 'PHAGS BA RNAMS KYIS SO SO RANG GIS RIG NA, CI'I

PHYIR BSAM GYIS MI KHYAB CES BYA ZHE NA, BYIS PA DE KHO NA KHONG
DU MA CHUD PA RNAMS KYIS BSAM PAR MI NUS TE, DE DAG GIS BSAM BA
LAS 'DAS PAS NA BSAM GYIS MI KHYAB PA ZHES BYA STE, BSAM GYIS MI
KHYAB PA ZHES BSHAD ZIN TO, ,RNAM PAR MI RTOG PA'I YE SHES NI
YONGS SU

RDZOGS PA THUGS SU CHUD PA'I DON BYANG CHUB KYI PHYOGS KYI RANG
BZHIN ZHES BYA STE, YONGS SU GRUB PA RNAM PA GNYIS LAS PHYIN CI
MA LOG PAR YONGS SU GRUB PA'I RANG BZHIN YIN PAS YONGS SU GRUB PA
ZHES BYA'O, ,RNAM BAR MI RTOG PA DE NI BSHAD PA'I CHOS MA YIN GYI
RTOGS SHING

KHONG DU CHUD PAR BYA BA'I CHOS YIN PAS NA THUGS SU CHUD PA'I DON
ZHES BYA'O, ,SEMS DANG SEMS LAS BYUNG BA'I RANG BZHIN YIN PAS NA
BYANG CHUB KYI PHYOGS KYI RANG BZHIN ZHES BYA STE, RNAM PAR MI
RTOG PA'I YE SHES DE RTZIG PA LA SOGS PA LTA BUR BLUN PA'I RANG
BZHIN MA YIN GYI 'PHAGS

PA RNAMS KYIS SO SO RANG GIS RIG PAR BYA BA YIN PAS NA BYANG CHUB
KYI PHYOGS LA RANG BZHIN DU BSHAD PA DE DANG CHOS 'DRA BA'I DPE
NI RIN CHEN SGROM PHYE LTAR ZHES BYA BA STE, DPER NA RIN PO CHE
SNA TSOGS YOD PA'I SGROM DE KHA PHYE NAS KHA DOG DANG 'OD DU LDAN
PA'I RIN PO CHE SNA TSOGS MTHONG NA DGA' BA'I

MCHOG SKYE BA DE BZHIN DU SANGS RGYAS DANG BYANG CHUB SEMS DPA'
RNAMS KYIS NYON MONGS PA DANG SHES BYA'I SGRIB PA SPANGS TE,
BYANG CHUB KYI PHYOGS KYI CHOS RIN PO CHE DE DAG SEMS KYI RGYUD
LA SNANG BAR GYUR NA DGA' BA'I MCHOG SKYE BAR 'GYUR RO, ,BRGAL BA
YONGS SU GRUB PA RNAM PA GNYIS TE,

@11A *, ,MI 'GYUR BAR YONGS SU GRUB PA DANG, PHYIN CI MA LOG PAR
YONGS SU GRUB PA'O, ,DE LTAR DE BZHIN NYID DANG RNAM PAR MI RTOG
PA'I YE SHES GNYIS KA LA YANG YONGS SU GRUB PAR 'DRA BA LAS CI'I
PHYIR DE NYID LA BSAM GYIS MI KHYAB PA ZHES BYA LA, RNAM PAR

MI RTOG PA'I YE SHES LA BSAM GYIS MI KHYAB PA ZHES MI BYA ZHE NA,
LAN DU DE GNYIS KA YONGS SU GRUB PA YIN PAR BDEN MOD KYI 'ON
KYANG DE BZHIN NYID NI BYIS PA DE KHO NA KHONG DU MA CHUD PA
RNAMS LA NAMS KYANG RANG GIS RIG PAR MA GYUR TO, ,BYANG CHUB KYI
PHYOGS NI SEMS DANG SEMS

LAS BYUNG BA'I RANG BZHIN YIN TE, DE ZAG PA MED PA'I NGO BO YIN
DU ZIN KYANG DE KHO NA NYID MA RTOGS BA RNAMS KYIS DE BZHIN NYID
NI SO SO RANG GIS RIG PAR 'GYUR RO, ,JI LTAR ZHE NA, 'DI LTAR
CHOS KYI SKU'I RGYU MTHUN PA LAS BYUNG BA'I THEG PA CHEN PO'I
CHOS MNYAN PA DANG, MNYAN

NAS SEMS PA'I DUS NA DE KHO NA KHONG DU MA CHUD PA RNAMS LA NAMS
KYANG RANG GIS RIG PAR MA GYUR TO, ,BYANG CHUB KYI PHYOGS NI SEMS
DANG SEMS LAS BYUNG BA'I RANG BZHIN YIN TE, ZAG PA MED PA'I NGO
BO YIN DU ZIN KYANG DE KHO NA MA RTOGS PA RNAMS KYIS SO SO RANG
GIS RIG PAR 'GYUR RO,,

JI LTAR ZHE NA, 'DI LTAR CHOS KYI SKU'I RGYU MTHUN PA LAS BYUNG
BA'I THEG PA CHEN PO'I CHOS MNYAN PA DANG, MNYAN NAS SEMS PA'I
DUS NI DE KHO NA MA RTOGS BA RNAMS LA YANG TSUL BZHIN DU SBYOR
BA'I TSE, BYANG CHUB KYI PHYOGS KYI SO SO RANG GIS RIG PA DANG
RJES SU MTHUN BA'I SEMS SKYE BAR

'GYUR RO, ,SO SO RANG GIS RIG PA DANG RJES SU MTHUN PA'I SEMS
SKYE BAR YANG CIS MNGON ZHE NA, JI LTAR THEG PA CHEN PO BSDUS
PA'I BSTAN BCOS LAS, YONGS SU GRUB PA'I RANG BZHIN JI LTAR RIG
PAR BYA ZHE NA, RNAM PAR BYANG BA'I CHOS RNAM PA BZHI BSTAN PAS
RIG PAR BYA STE, RNAM

PAR BYANG BA'I CHOS RNAM PA BZHI NI, RANG BZHIN GYIS RNAM PAR
BYANG BA DANG, DRI MA MED PAR RNAM PAR BYANG BA DANG, DE THOB
PA'I LAM RNAM PAR BYANG BA DANG, DE SKYED PA LA DMIGS PA'I RNAM
PAR BYANG BA'O, ,DE LA RANG BZHIN GYIS RNAM PAR BYANG BA NI DE
BZHIN NYID DO, ,DRI MA MED PAR

@11B RNAM PAR BYANG BA NI DE BZHIN NYID DE NAM NYON MONGS PA
DANG, SHES BYA'I SGRIB PA'I DRI MA GLO BUR DANG BRAL BAR GYUR
PA'O, ,DE THOB BA'I LAM RNAM PAR BYANG BA NI BYANG CHUB KYI
PHYOGS KYI CHOS THAMS CAD DO, DE SKYED PA LA DMIGS PA'I RNAM PAR
BYANG BA NI THEG PA CHEN PO'I CHOS BSHAD PA

THAMS CAD DANG DE NYAN PA DANG SEMS PAR BYED PA'O ZHES BSHAD DO,
,DE LTAR NYAN PA DANG SEMS PAR BYED PA'O ZHES BSHAD DO, ,RNAM PAR
BYANG BA 'THOB PA'I RGYUR GYUR PAS NA KUN BRTAGS KYI RANG BZHIN
ZHES KYANG MI BYA, SHIN TU RNAM PAR DAG PA'I CHOS KYI DBYINGS LAS
BYUNG

BA'I CHOS LA DMIGS PAS NA GZHAN DBANG ZHES KYANG MI BYA'O, ,RNAM
PA DES KYANG NYAN PA DANG SEMS PA LA SOGS PA'I DUS KYI TSE NA
YANG ZAG PA MED PA'I BYANG CHUB KYI PHYOGS KYI CHOS RNAMS 'THOB
PA DANG RJES SU MTHUN PA YOD PAS NA ZAG PA MED PA ZHES BTAGS TE,
RNAM PAR

MI RTOG PA'I YE SHES LA BSAM GYIS MI KHYAB PA ZHES MA BTAGS PA NI
KHYAD PAR DE YOD DE, DE LTAR NA THANG CIG THEG PA CHEN PO'I CHOS
LNGA DNGOS PO LNGA SBYAR TE, GSER LAS BRDUNGS BYAS PA LA SOGS PA
SHIN TU RGYAS PA DPE LNGA NI DE DANG CHOS 'DRA BA'I DPER BSTAN
NAS BSHAD DO, ,DE LA CHOS

LNGA PO DE RANG BZHIN GSUM GYIS JI LTAR BSHAD CE NA, GANG BSGRUB
BAR BYA BA ZHES BYA BA DE'I BSHAD PA NI, JI LTAR THEG PA CHEN PO
BSDUS PA'I BSTAN BCOS LA, SANGS RGYAS BCOM LDAN 'DAS RNAMS KYIS
THEG PA CHEN PO SHIN TU RGYAS PAR BSHAD PA LA BSHAD PA DE LAS KUN
TU BRTAGS

PA'I RANG BZHIN JI LTAR RIG PAR BYA ZHE NA, MED PA'I RNAM GRANGS
BSHAD PAS RIG PAR BYA STE, SHES RAB KYI PHA ROL TU PHYIN PA'I
NANG NAS RAB 'BYOR SANGS RGYAS MED DO, ,CHOS MED DO, ,DGE 'DUN
MED DO ZHES BYA BA LA SOGS PA GSUNGS PA LAS RIG PAR BYA'O ZHES
BSHAD DO, ,MED

DO ZHES BYA BA'I TSIG DANG YI GE 'DI DAG NI KUN TU SKRAG BA SKYED
PAR BYED PA STE, MED PA THOS NAS 'JIG RTEN PA DAG SKRAG PAR 'GYUR
RO, ,DE BAS NA KUN BRTAGS PA'I RANG BZHIN NI BSGRUB PAR BYA BA
ZHES BYA STE, JI LTAR BSGRUB CE NA, MED CES BSHAD KYANG CHOS 'DI
DAG RNAM PA THAMS CAD

@12A *, ,NAS THAMS CAD DU MED PA NI MA YIN GYI GZHAN GYIS BYIS
PA'I SKYE BO RNAMS KYIS GZUNG BA DANG 'DZIN PAR KUN TU BRTAGS
PA'I BDAG NYID RNAM PA MED PA LA DGONGS NAS MED DO ZHES BSHAD PA
YIN NO ZHES SGRUB, DE BAS NA BCOM LDAN 'DAS KYIS,

CHOS RNAMS THAMS CAD MED PA'I PHYIR, ,KUN NAS NYON MONGS DAG MED
PA, ,JI LTAR MTHONG BA DE LTAR MIN, ,DE BZHIN DU YANG MED PA MIN,
,ZHES GSUNGS SO, ,DE DANG CHOS 'DRA BA'I DPE NI, GSER LAS BRDUNGS
BYAS 'DRA ZHING ZHES BYA BA STE, JI LTAR GSER MA GAR

MKHAS PAS BSREGS PA DANG BRDUNGS PA LA SOGS PA BYAS PA'I SGO NAS
LAS SU RUNG BA MNYEN POR BYAS TE, DPUNG RGYAN DANG RNA CHA LA
SOGS PA'I RGYAN DU BYAS NA DGA' BA'I MCHOG SKYE BA DE BZHIN DU
GTAN TSIGS KYIS KUN TU BRTAGS PA'I RANG BZHIN MED PAR BSGRUBS NAS
MED PA KHO NAR

YANG DAG PA JI LTA BA BZHIN DU KHONG DU CHUD NAS MKHAS PA RNAMS
DGA' BA'I MCHOG SKYE BAR 'GYUR TE BSGRUB PAR BYA BA BSHAD ZIN TO,
,GZHAN GYI DBANG GI RANG BZHIN NI RTEN CING 'BREL TE 'BYUNG BA
SEMS DANG SEMS LAS BYUNG BA'I MTSAN NYID BDE BA DANG SDUG BSNGAL
LA SOGS PA

SO SO RANG GIS MYONG BA'O, ,KUN TU BRTAGS PA'I NGO BO RANG BZHIN
MED PAR BSGRUBS NA THEG PA CHEN PO LA GZHAN GYI DBANG GIS BSDUS
PA'I CHOS RNAMS 'BAD PA MED PAR BDE BLAG TU SHES PAR 'GYUR TE, DE
BAS NA DE NI SHES PAR BYA BA BSHAD PA YIN NO, ,DE DANG CHOS 'DRA
BA'I

DPE NI PADMO RGYAS PA BZHIN ZHES BYA BA STE, JI LTAR 'BAD PA MED
PAR NYI MA'I 'OD ZER GYIS PADMO KHA PHYE BA MTHONG NA DGA' BA'I
MCHOG SKYE BA DE BZHIN DU KUN TU BRTAGS PA'I RANG BZHIN MED PAR
BSGRUBS NA 'BAD PA CHEN PO MED PAR YANG GZHAN GYI DBANG GI NGO BO
BDE BLAG TU RTOGS PAR 'GYUR

TE; RTOGS NA MKHAS PA RNAMS DGA' BA'I MCHOG SKYE STE, SHES PAR
BYA BA BSHAD ZIN TO, ,GZHAN DBANG GI NGO BO DE NYID BSAM PAR BYA
STE, CI'I PHYIR ZHE NA, GZHAN DBANG GIS SEMS DANG SEMS LAS BYUNG
BA'I RANG BZHIN MED PAS 'DOD CHAGS LA SOGS PA'I MI DGE BA'I CHOS
RNAMS

@12B SPANGS PA DANG, DAD PA LA SOGS PA'I DGE BA'I CHOS RNAMS GOMS
PAR BYA BA'I TSUL GYIS TSUL BZHIN DU BSAM PAR BYA'O, ,DE DANG
CHOS 'DRA BA'I DPE NI, BKRES BAS NYEN PA G-YOS LEGS KHA ZAS ZA BA
'DRA, ,ZHES BYA BA STE, JI LTAR KHA ZAS LEGS PAR G-YOS PA'I

DRI DANG KHA DOG DANG RO PHUN SUM TSOGS PA DE BKRES PAS NYEN PAS
ZOS NA DGA' BA'I MCHOG SKYE BA DE BZHIN DU GZHAN GYI DBANG GI
CHOS LA YANG, 'DOD CHAGS LA SOGS PA'I MI DGE BA'I CHOS SPONG BA
DANG, DAD PA LA SOGS PA'I DGE BA'I CHOS RNAMS GOMS PAR BSGOM PA'I
TSUL DU

TSUL BZHIN DU BSAM NA DGA' BA'I MCHOG SKYE BAR 'GYUR TE, BSAM PA
BSHAD ZIN TO, ,YONGS SU GRUB PA'I RANG BZHIN LA RNAM PA GNYIS YOD
DE, DE BZHIN NYID KYI RANG BZHIN DANG, RNAM PAR MI RTOG PA'I YE
SHES BYANG CHUB KYI PHYOGS KYI RANG BZHIN NO, ,DE LA DE BZHIN
NYID

NI BSAM GYIS MI KHYAB PA ZHES BYA STE, JI LTAR BSAM GYIS MI KHYAB
PA NI SNGAR BSHAD ZIN TO, ,GZHAN YANG DE BZHIN NYID BSAM GYIS MI
KHYAB PA YIN PAR MDO SDE LAS KYANG 'BYUNG STE, 'PHAGS PA DKON
MCHOG SPRIN GYI MDO LAS, SGRIB PA THAMS CAD RNAM PAR SEL

BA'I BYANG CHUB SEMS DPAS GSOL PA, BCOM LDAN 'DAS DE KHO NA ZHES
BGYI BA CI LAGS, BCOM LDAN 'DAS KYIS BKA' STZAL BA, RIGS KYI BU
YANG DAG PA'I DON GYI TSIG BLA DGAS SO, ,GSOL BA, BCOM LDAN 'DAS
YANG DAG PA ZHES BGYI BA CI LAGS, BCOM

LDAN 'DAS KYIS BKA' STZAL PA, RIGS KYI BU YANG DAG PA ZHES BYA BA
DE NI MI SLU BA'I TSIG BLA DVAGS SO, ,GSOL BA, BCOM LDAN 'DAS MI
SLU BA ZHES BGYI BA CI LAGS, BCOM LDAN 'DAS KYIS BKA' STZAL PA,
GANG DE NYID MA NOR BA DE NYID PHYIN CI MA LOG PA NYID DO, ,

GSOL PA, BCOM LDAN 'DAS DE NYID CES BGYI BA DE CI LAGS, BCOM LDAN
'DAS KYIS BKA' STZAL PA, RIGS KYI BU CHOS DE DAG NI SO SO RANG
GIS RIG PA STE, YI GES GDAGS PAR MI NUS SO, ,DE CI'I PHYIR ZHE
NA, CHOS DE NI YI GE THAMS CAD LAS YANG DAG PAR 'DAS

@13A *, ,PA; BRJOD PA THAMS CAD LAS YANG DAG PAR 'DAS PA, TSIG GI
SPYOD YUL LAS YANG DAG PAR 'DAS PA, TSIG GI LAM LAS YANG DAG PAR
'DAS PA, SPYOD PA THAMS CAD DANG BRAL BA, RTOG GE THAMS CAD DANG
BRAL BA, BRTAG TU MED PA

RTOG GE RNAMS MI 'JUG PA, RTOG GE'I SPYOD YUL LAS YANG DAG PAR
'DAS NAS BYIS PA'I SPYOD YUL LAS YANG DAG PAR 'DAS PA, RNAM PAR
SHES PA'I SPYOD YUL LAS YANG DAG PAR 'DAS PA, BSAM GYIS MI KHYAB
PA'I DBYINGS YIN NO ZHES GSUNGS SO, ,DE LTAR

NA DE BZHIN NYID CES BYA BA'I CHOS DE SPROS PA DANG, RTOG GE
DANG, RNAM PAR SHES PA'I SPYOD YUL LAS YANG DAG PAR 'DAS NAS BYIS
PA RNAMS KYIS BSAM PAR MI NUS PAS NA BSAM GYIS MI KHYAB PAR BSHAD
DO, ,DE DANG CHOS 'DRA BA'I DPE NI, PHRIN YIG SNYAN PA THOS

PA 'DRA; ,ZHES BYA BA STE, DPER NA PHRIN YIG TSIG DANG DON DU
LDAN PA MKHAS PA RNAMS KYIS THOS SHING MTHONG NA DGA' BA'I MCHOG
SKYE BA DE BZHIN DU SA DANG PO YAN CHAD DE BZHIN NYID CHOS KYI
DBYINGS TE, BYANG CHUB SEMS DPA' RNAMS KYIS MTHONG NAS DGA' BA'I
MCHOG SKYE BAR

'GYUR TE; BSAM GYIS MI KHYAB PA BSHAD ZIN TO, ,RNAM PAR MI RTOG
PA'I YE SHES BYANG CHUB KYI PHYOGS KYI RANG BZHIN NI PHYIN CI MA
LOG PAR YONGS SU GRUB PA'I NGO BO 'PHAGS PA RNAMS KYIS THUGS SU
CHUD PAR BYA BA'I DON SO SO RANG GIS RIG PAR BYA BA YIN TE, DE
DANG CHOS 'DRA

BA'I DPE NI RIN CHEN SGROM PHYE LTAR ZHES BYA BA STE, JI LTAR RIN
PO CHE SNA TSOGS YOD PA'I SGROM KHA PHYE NAS RIN PO CHE SNA TSOGS
MTHONG NA DGA' BA'I MCHOG SKYE BA DE BZHIN DU DE KHO NA MTHONG
BA'I BYANG CHUB SEMS DPA' RNAMS KYIS SGRIB PA GNYIS SPANGS NAS
RNAM PAR MI RTOG PA BYANG CHUB KYI PHYOGS

KYI CHOS RIN PO CHE SEMS KYI RGYUD LA SNANG BAR GYUR NA DGA' BA'I
MCHOG SKYE BAR 'GYUR TE, DE LTAR RANG BZHIN GSUM GYIS BSHAD PA
YIN NO, ,DA JI LTAR NA CHOS RNAM PA LNGA GANG ZAG RNAM PAR GZHAG
PAS BSHAD CE NA, 'DIS GANG ZAG RNAM PA GSUM SNANG STE, MI SHES
PA'I GANG

@13B ZAG DANG, THE TSOM DU GYUR PA'I GANG ZAG DANG, PHYIN CI LOG
TU MNGON PAR ZHEN PA'I GANG ZAG GO, ,DE LA MI SHES PA'I GANG ZAG
NI THEG PA CHEN PO'I DON DANG, TSIG GANG YIN PA KHONG DU MA CHUD
PA'O, ,THE TSOM DU GYUR PA'I GANG ZAG NI, SHES RAB KYI PHA ROL TU
PHYIN

PA LA SOGS PA'I MDO SDE DE DAG THEG PA CHEN PO YIN NAM, 'ON TE MA
YIN SNYAM DU BLO GNYIS 'JUG PA'O, LOG PAR ZHEN PA'I GANG ZAG NI
THEG PA CHEN PO 'DI THEG PA CHEN PO MA YIN GYI NYAN THOS KYI THEG
PA LA THEG PA CHEN PO YIN ZHES 'DZIN PA'O, ,DE LA LOG PAR MNGON

PAR ZHEN PA DANG THE TSOM DU GYUR PA'I GANG ZAG GNYIS LA NI LOG
PAR ZHEN PA DANG, THE TSOM BSAL BAR BYA BA'I PHYIR THEG PA CHEN
PO'I CHOS 'DI SGRUB PA STE, JI LTAR SGRUB CE NA 'DI NYID THEG PA
CHEN PO YIN GYI GZHAN NI THEG PA CHEN PO MA YIN NO ZHES BSGRUBS
TE, DE DANG CHOS 'DRA BA'I

DPE NI, GSER LAS BRDUNGS BYAS 'DRA ZHING ZHES BYA BA STE, DE YANG
SNGAR BSHAD PA BZHIN DU SBYAR RO, ,MI SHES PA'I GANG ZAG LA NI
THEG PA CHEN PO'I DON DANG TSIG DANG MTSAN NYID 'DI LTA BU YIN NO
ZHES BSTAN NAS THEG PA CHEN PO'I MTSAN NYID GANG YIN PA SHES PAR
BYA'O, ,DE DANG

CHOS 'DRA BA'I DPE NI, PADMO RGYAS PA BZHIN ZHES BYA BA STE, DPER
NA 'BAD PA CHEN PO MED PAR NYI MA'I 'OD ZER GYIS KHA BYE BA'I
PADMO MTHONG NA DGA' BA'I MCHOG SKYE BA BZHIN DU MI SHES PA RNAMS
LA THEG PA CHEN PO BSTAN TE, MI SHES PA DANG PHRAL NAS THEG PA
CHEN PO SHES PAR GYUR

NA DGA' BA'I MCHOG SKYE BAR 'GYUR RO, ,DE LTAR LOG PAR ZHEN PA
DANG, THE TSOM CAN GYI GANG ZAG THEG PA CHEN PO SGRUB MI SHES
PA'I GANG ZAG LA YANG THEG PA CHEN PO BSTAN PAS SHES PAR BYAS NAS
GANG ZAG DE GSUM GYIS DA 'DI LTAR BYA STE, PHUNG PO DANG, KHAMS
DANG SKYE MCHED LA

SOGS PA BSAM PAR BYA BA'I GNAS RNAMS LA BSAM MO, ,BSAM GYIS MI
KHYAB PA'I GNAS RNAMS LA BSAM PA NI SPANG BAR BYA STE, DE LA BSAM
GYIS MI KHYAB PA'I GNAS GANG ZHE NA, DE YANG BZHI STE, JI SKAD DU
MDO LAS, SANGS RGYAS KYI MDZAD PA SGRUB PA'I PHRIN LAS BSAM

@14A *, ,GYIS MI KHYAB PA DANG, PHYI'I DNGOS PO RNAM PA SNA TSOGS
GRUB PAR BYED PA'I LAS BSAM GYIS MI KHYAB PA DANG, NOR BU DANG
SNGAGS DANG SMAN DANG 'KHYUD SPYAD KYI SBYOR BA DANG RAB TU LDAN
PA'I LAS BSAM GYIS MI KHYAB PA DANG, RNAL 'BYOR PA'I RNAL 'BYOR
GYI SPYOD

YUL BSAM GYIS MI KHYAB PA'O ZHES GSUNGS PA LTA BU STE, BSAM GYIS
MI KHYAB PA'I GNAS DE DAG LA BSAM PAR BYAS NAS SEMS 'KHRUGS PA
DANG MYOS PAR 'GYUR TE, DE BAS NA DE DAG BSAM GYIS MI KHYAB PAR
BSHAD DO, ,DE LTAR BSAM GYIS MI KHYAB PA'I GNAS NI

SPANGS; BSAM PA'I GNAS RNAMS LA BSAMS NA DGA' BA'I MCHOG SKYE BAR
'GYUR RO, ,DE DANG CHOS MTHUN BA'I DPE NI, BKRES PAS NYEN PA
G-YOS LEGS KHA ZAS ZA BA 'DRA, ,PHRIN YIG SNYAN PO THOS 'DRA ZHES
BYA BA STE, JI LTAR KHA ZAS LEGS PA BKRES PAS ZOS NA

DGA' BA'I MCHOG SKYE BA DE BZHIN DU BSAM PA'I GNAS RNAMS LA TSUL
BZHIN DU BSAMS NA DGA' BA'I MCHOG SKYE BAR 'GYUR RO, ,JI LTAR
PHRIN YIG BZANG PO LA LOG PAR RTOGS PA SPANGS TE, LEGS PAR RTOGS
NA DGA' BA'I MCHOG SKYE BA BZHIN DU, BSAM GYIS MI KHYAB

BA'I GNAS RNAMS LA BSAM PA SPANGS NA YANG DGA' BA'I MCHOG SKYE
BAR 'GYUR RO, ,DE LTAR GANG ZAG DE DAG GIS BSAM GYIS MI KHYAB
PA'I GNAS RNAMS NI SPANGS, BSAM GYIS MI KHYAB PA'I GNAS RNAMS LA
NI BSAMS TE MA NOR BAR TSUL BZHIN DU ZHUGS NA YONGS SU RDZOGS

PA THUGS SU CHUD PA'I DON SO SO RANG GIS RIG PA BYANG CHUB KYI
PHYOGS KYI CHOS RTOGS PAR 'GYUR RO, ,DE DANG CHOS 'DRA BA'I DPE
NI RIN CHEN SGROM PHYE LTAR ZHES BYA STE, DPER NA RIN PO CHE'I
SGROM KHA PHYE NAS RIN PO CHE SNANG NA DGA' BA'I MCHOG SKYE BA
BZHIN DU BYANG CHUB KYI PHYOGS KYI CHOS RNAMS KYIS GNYEN PO BYAS

NAS THEG PA CHEN PO'I CHOS DANG PHA ROL TU PHYIN PA ZHES BYA BA'I
MI MTHUN PA'I PHYOGS SU GYUR PA SHES BYA DANG NYON MONGS PA'I
SGRIB PA BSAL NA BYANG CHUB KYI PHYOGS KYI CHOS RNAMS SEMS LA
SNANG BAR 'GYUR BAS NA DGA' BA'I MCHOG SKYE BAR 'GYUR TE, DE LTAR
GANG ZAG RNAM PAR GZHAG

@14B BAS BSHAD PA YIN NO, ,DE LTAR THANG CIG 'DUL BA'I 'GRO BA LA
LTOS NAS SGRUB PA LA SOGS PA CHOS LNGA BSTAN PA YIN TE, RANG
BZHIN MED PA LA SOGS PA'I DON NI BSGRUB PAR BYA'O, ,GZHAN DBANG
GI RANG BZHIN GYIS BSDUS PA SEMS DANG SEMS LAS BYUNG BA'I RANG
BZHIN NI SHES

PAR BYA'O, ,GZHAN DBANG DE NYID LA MI DGE BA'I CHOS SPANG BA
DANG, DGE BA'I CHOS BSGOM PA LA SOGS PA'I TSUL GYIS BSAM PAR
BYA'O, ,SANGS RGYAS KYI MDZAD PA SGRUB PA'I PHRIN LAS LA SOGS PA
NI BSAM GYIS MI KHYAB PAR BSHAD DO, ,RNAM PAR MI RTOG PA'I YE
SHES NI

YONGS SU SGRUB PA THUGS SU CHUD PA'I DON SO SO RANG GIS RIG PA
BYANG CHUB KYI PHYOGS KYI RANG BZHIN DU BSTAN TE, 'DI NI BSDUS TE
BSHAD PA'O, ,CHOS DE 'DIR BSHAD PA YANG DGA' BA'I MCHOG BSKYED DO
ZHES BYA BA LA CHOS KYI SGRAS NI BSGRUB PAR BYA BA LA SOGS PA
LNGA LA BYA STE, CHOS

LNGA PO DE RNAMS MDO SDE'I RGYAN GYI BSTAN BCOS 'DIS PHYIN CI MA
LOG PAR BSHAD PAS NA DE THOS PA'I SGO NAS MKHAS PA RNAMS DGA'
BA'I MCHOG SKYE BAR 'GYUR RO, ,GONG DU DON SHES PA'I GANG ZAG DAG
GIS TSIG DANG RTZA BA DRI MA MED PAS MDO SDE LA BRGYAN PAR BYED
KYI RNA CHA DANG DPUNG RGYAN LA

SOGS PAS BRGYAN PA NI MA YIN NO ZHES GLENG BA LAS BRGAL BA, 'DI
LTAR CHOS DE RANG BZHIN GYIS YON TAN DANG LDAN PA LA JI LTAR
BRGYAN ZHES BRGAL BA LA LAN GDAB PA'I PHYIR ZHES SMOS TE, GONG DU
BSHAD PA LTAR NA SA DANG PHA ROL TU PHYIN PA'I MTSAN NYID THEG PA
CHEN PO'I

CHOS NYAN THOS DANG RANG SANGS RGYAS LA SOGS PA DANG THUN MONG DU
MA GYUR PA DE RANG BZHIN GYIS THOG MAR YANG DGE, BAR DU YANG DGE,
THA MAR YANG DGE, NGON BZANG PO, TSIG 'BRU BZANG PO, YONGS SU
RDZOGS PA, YONGS SU DKAR BA STE, YON TAN DANG LDAN PA DE LA JI

LTAR BRGYAN, BRGYAN CI DGOS TE, KHA RA MNGAR PO LA BU RAM MNGAR
POS BSKUS NA YANG MNGAR MA BSKUS NA YANG MNGAR BAS, BU RAM GYIS
BSKU MI DGOS SO ZHES RGOL BA LA TSIGS SU BCAD PA GSUM PA RTZOM
MO, ,GZUGS RNAMS RGYAN DANG RANG BZHIN LEGS LDAN ME

@15A *, ,LONG NANG SONG NA, ,MTHONG BA'I DBANG GIS MI RNAMS RAB
TU DGA' BA'I MCHOG KYANG SKYE, ,ZHES BYA BA LA RANG BZHIN GYIS
LEGS SHING MDZES PA'I LUS KYI RANG BZHIN GYI GZUGS LA RIN PO CHE
LA SOGS PA'I RGYAN RNAM PA SNA TSOGS KYIS BRGYAN LA ME LONG LA

BLTAS TE, BZHIN GYI GZUGS BRNYAN MDZES PA RGYAN DANG BCAS PA DE
ME LONG LA BLTAS TE, BZHIN GYI GZUGS BRNYAN MDZES PA DE ME LONG
GI NANG DU SONG BA MTHONG NA MTHONG BA'I DBANG GIS MI RNAMS SNGUN
PAS SEMS DGA' BA'I KHYAD PAR LHAG PAR SKYE BAR 'GYUR RO ZHES BYA
BA'I DON

TE 'DI NI DPE'O, ,DPE DE DANG MTHUN PA'I DON NI, DE BZHIN CHOS
KYANG DGER GSUNGS RANG BZHIN YON TAN LDAN PA YANG, ,RAB TU PHYE
BAS MKHAS PA RTAG TU DGA' MCHOG SKYE, ,ZHES SMOS TE, DE DANG 'DRA
BA THEG PA CHEN PO'I CHOS SA DANG PHA ROL TU PHYIN PA'I MTSAN
NYID 'DI YANG

THOG MAR YANG DGE, BAR DU YANG DGE, THA MAR YANG DGE BA YIN PAS
DGER GSUNGS PA BZHIN BYA'O, ,DON BZANG TSIG BZANG YONGS SU DKAR
BA, YONGS SU DAG PA YIN PAS RANG BZHIN GYI YON TAN DANG LDAN PA
YIN PA ZHES BYA'O, ,DE LTAR RANG BZHIN GYIS YON TAN DANG

LDAN PA DE YANG MDO SDE'I RGYAN LTA BU BSTAN BCOS MDO SDE'I TSIG
DANG DON RNAM PAR 'GREL ZHING RNAM PAR 'BYED PAR BYED PA, ME LONG
GI DKYIL 'KHOR DRI MA MED PA LTA BU'I NANG DU SONG STE, 'GREL
BA'I NANG NAS DON MTHONG BAR 'GYUR NA MKHAS PA BLO DANG LDAN PA
DAG DGA' BA'I MCHOG SKYE BAR 'GYUR RO

ZHES BYA BA'I DON TO, ,'DIS NI CI STON ZHES BYA BA NI DPE DANG
BCAS PA'I TSIGS SU BCAD PA 'DIS CI STON ZHE NA ZHES BYA BA'I THA
TSIG GO, ,DE'I 'OG TU TSIGS SU BCAD PA GSUM GYIS NI CHOS DE LA RI
MO BSKYED PA'I PHYIR LEGS PA RNAM PA GSUM BSTAN TO ZHES BYA BA
LA, GONG DU THEG PA CHEN

PO'I CHOS DE RANG BZHIN GYIS YON TAN DANG LDAN NO ZHES BSTAN PA
LA YON TAN YOD PAR CIS SHES SHE NA, LAN DU TSIGS SU BCAD PA GSUM
GYIS DPE GSUM DANG SBYAR TE, THEG PA CHEN PO'I CHOS LA LEGS PA
DANG YON TAN RNAM PA GSUM YOD PAR STON TO, ,YON TAN RNAM PA

@15B GSUM NI, SGRIB PA SPONG PA'I RGYU DANG, PHUN SUM TSOGS PA'I
RGYU DANG, 'PHAGS PA'I NOR LA SPYOD PA'I RGYU'O, ,JI LTAR BSNAMS
NA RAB DKU LA, ,MYANGS NA ZHIM PA'I SMAN BZHIN DU, ,CHOS KYANG DE
BZHIN GNYIS KYIS GZHAG, ,DON DANG YI GER SHES PAR BYA, ,ZHES BYA
BA NI DPE

DANG PO'O, ,DE LA SMAN GYI RIGS LA LA 'DI LTA BU DAG YOD DE, GANG
GI TSE SNA'I DBANG POS BSNAMS NA, DKU BAS SNA'I DBANG PO GDUD BAR
BYED CING, SIM PAR MI BYED LA, RGYAB KYIS PHYOGS PA'I SEMS SKYE
BAR BYED DO, ,SMAN GYI RIGS DE NYID GANG GI TSE LCE'I DBANG PO LA

BZHAG STE, LCE'I DBANG POS MYANGS PAR GYUR NA RO PHUN SUM TSOGS
PA LAS LCE'I DBANG PO SIM PAR BYED CING DGA' BAR BYED LA, MNGON
DU PHYOGS PA'I SEMS SKYE BAR BYED DO, ,DE NAS RIM GYIS MGRIN PA
NAS MAR SONG LA LUS KYI NANG DU PHYIN TE, ZHU BAR GYUR PA NA LUS
LA YOD

PA'I NAD MKHRIS PA DANG BAD KAN DANG, RLUNG LAS GYUR PA'I NAD
THAMS CAD SEL BAR BYED DO, ,DE DANG 'DRA BAR THEG PA CHEN PO'I
CHOS 'DI YANG RNAM PAR GNYIS SU GZHAG STE, YI GER GZHAG PA DANG,
DON DU GZHAG PA'O, ,DE LA YI GE NI SMAN GYI DRI DGU BA LTAR SHES
PAR BYA'O, ,

DON NI SMAN GYI RO MNGAR BA LTAR SHES PAR BYA'O, ,YI GE'I SMAN
GYI DRI DGU BA LTA BUR SHES PAR BYA BA NI, RAB 'BYOR SANGS RGYAS
MED DO, ,CHOS MED DO, ,DGE 'DUN MED DO, ,MA SKYES SO, ,MA BYUNG
NGO, ,THAMS CAD STONG PA'O ZHES BYA BA LA SOGS PA'I MING DANG
TSIG DANG, YI GE

RNAMS THOS NA SMAN DKU BA BSNAMS PA BZHIN DU SKRAG CING RGYAB
KYIS PHYOGS PA'I SEMS SKYED PAR BYED DO, ,DE NAS NAM ZHIG DGE
BA'I BSHES GNYEN LA BSNYEN PA LAS DGE BA'I BSHES GNYEN RNAMS
KYIS, KYE RIGS KYI BU MED DO ZHES BYA BA'I MING DANG TSIG DANG YI
GE 'DI DAG NI SGRA JI

BZHIN GYI DON MA YIN GYI MED CES BYA BA NI SO SO'I SKYE BO RNAMS
KYIS GZUNG BA DANG 'DZIN PA KUN TU BRTAGS PA'I KUN BRTAGS KYI
RANG BZHIN MED PAR ZAD KYI GZHAN GYI DBANG DANG YONGS SU GRUB
PA'I RANG BZHIN NI MED PA MA YIN NO ZHES THEG PA CHEN PO'I DON
RNAM PA DE LTA BU KHONG DU CHUD NA SMAN GYI RO

@16A *, ,DANG PO LCE'I DBANG POS MYONG BA BZHIN DU DON MTHONG
BA'I DUS NA DGA' BA'I MCHOG SKYE BAR 'GYUR RO, ,CHOS DE NYID LA
NAM ZHIG NA MNYAN PA DANG BSAM PA DANG BSGOM PA LA SOGS PA'I RIM
PAS LTOR SONG BA LTAR BYAS NAS SEMS LA YOD PA'I NYON MONGS PA'I
SGRIB

PA DANG; SHES BYA'I SGRIB PA SEL BAR BYED DE DE BAS NA TSIGS BCAD
DES SGRIB PA SPONG BA'I RGYUR BSTAN TO, ,RGYAL PO BZHIN DU MNYES
DKA' STE, ,CHOS 'DI RGYA CHE DKA' ZHING ZAB, ,MNYES PAR BYAS NA
DE BZHIN DU, ,YON TAN MCHOG GI NOR SBYIN BYED, ,CES BYA BA NI DPE
GNYIS

PA'O; ,'DI LTAR RGYAL PO DE DAG NI MNYES PA DANG DGA' BA DANG,
MGU BAR BYA BA DKA' STE, DPA' BO RNAMS KYIS KYANG DPA' BA'I LAN
GRANGS MANG PO DRAG POS BYAS NA MGU BAR 'GYUR BA DANG, MDZANGS
PA'I LAS KYIS KYANG MDZANGS PA'I LAS RLABS CHER BYAS NA MGU BAR
'GYUR BA

DANG; MKHAS PA RNAMS KYIS KYANG MKHAS PA RGYA CHER BYAS NA MGU
BAR 'GYUR BA DANG, GZHAN YANG LEGS ZHES SMRAS NA NI BSTOD CES
ZER, NYES ZHES SMRAS NA NI SMAD CES ZER TE, RGYAL PO RNAMS NI
SHIN TU YANG MNYES PAR BYA DKA' BA LAS, BSTOD PA LEGS PAS MNYES
BAR GYUR

NA GTER DANG 'BRU DANG PHYUGS LA SOGS PA CI BSAM PA PHUN SUM
TSOGS PAR BYED DO, ,DE YANG YAB DANG SRAS MJAL BA'I MDO LAS,
'PHAGS PA 'CHAR KAS RGYAL PO RNAMS NI BRTEN PAR DKA' BA YIN TE
RAB TU SDUG BSNGAL BAS MNYES PAR 'GYUR RO, ,GANG GI TSE MNYES PAR

BYAS NA DE'I TSE JI LTAR BSAMS PA'I DON RNAMS SBYIN PAR BYED DO
ZHES GSUNGS PA LTA BU'O, ,DE BZHIN DU THEG PA CHEN PO'I CHOS 'DI
YANG RGYA CHE LA DKA' ZHING ZAB PAS MNYES PAR BYA DKA' BA STE, SA
DANG PHA ROL TU PHYIN PA LA SOGS PA 'CHAD PAS RGYA CHE BA'O,
,STONG PA DANG BDAG MED

PAR STON PAS NA DKA' ZHING ZAB PA ZHES BYA STE, STONG PA ZHES BYA
BA'I TSIG KYANG TSIG GZHAN LA DON GZHAN 'BYUNG BAS BRTAG DKA'
BA'I PHYIR DKA' BA'O, ,DON RNAMS KYANG RTOGS PAR DKA' BAS NA ZAB
PA'O, ,MNYES PAR DKA' BA NI CHOS DE MNGON SUM DU BYA BAR RAB TU
DKA' BAS

@16B NA MNYES PAR BYA BA DKA' BA'O, ,DE YANG CIS MNGON ZHE NA, JI
LTAR 'PHAGS PA RGYA MTSO BLO GROS KYI MDO LAS RGYA MTSO BLO GROS
SANGS RGYAS BSGRUB BO ZHES BYA BA'I TSIG 'DIR SLA MOD KYIS TSOGS
BSGRUB PAR BYA BA NI SHIN TU SGRUB PAR DKA' BA'O ZHES GSUNGS PA
LTA BU'O, ,GANG GI TSE GO

CHA'I BRTZON 'GRUS DANG SBYOR BA'I BRTZON 'GRUS LA SOGS PA
BRTZAMS TE CHOS DE MNGON SUM DU BYAS TE MNYES PAR BYAS NA RGYAL
PO MNYES PAR BYAS PA BZHIN DU DE'I TSE KHYAD PAR CAN GYI YON TAN
MNGON PAR SHES PA LA SOGS PA DANG STOBS DANG MI 'JIGS PA LA SOGS
PA YON TAN DPAG TU

MED PA'I PHYUG PO THOB PAR 'GYUR TE 'DIS NI CHOS DE PHUN SUM
TSOGS PA RGYUR GYUR PAR STON TO, ,RIN THANG MED PA'I RIN CHEN
RIGS, ,LTA MI SHES PA'I MI MI MGU, ,DE BZHIN MI MKHAS CHOS 'DI
LA, ,DE LAS BZLOG PAS MGU BAR 'GYUR, ,ZHES BYA BA NI DPE GSUM

PA'O; ,JI LTAR RIN PO CHE'I RIGS PHUN SUM TSOGS PA RANG BZHIN
GYIS 'OD GSAL BA DANG LDAN PA DBYIBS DANG TSAD PHUN SUM TSOGS PA
DE'I RIN DU 'DZAM BU'I GLING BYIN NA YANG RIN GYI THANG DU MI
'GYUR BA'I RIN PO CHE'I RIGS RIN THANG MED PA DE SHING THUN DANG,
PHYUGS RDZI LA

SOGS PA SNGON CHAD RIN PO CHE 'CHANG MA MYONG BA RIN PO CHE LTA
MI SHES PA RNAMS KYI LAG TU SONG NA GCES PA YIN PAR KHONG DU MA
CHUD PA'I PHYIR SEMS MGU BAR MI 'GYUR ZHING DGA' BAR MI 'GYUR RO,
,RIN PO CHE'I RIGS DE NYID SNGON RIN PO CHE BDAG LA BDOG PAR GYUR
PA RIN PO CHE'I MTSAN

NYID LTA SHES PA'I LAG TU SONG NA MCHOG TU DGA' BA SKYE BAR 'GYUR
ZHING GZHAN YANG GSER LA SOGS PA NOR MANG PO SKYE BA'I RGYUR YANG
'GYUR RO, ,DE BZHIN DU THEG PA CHEN PO'I CHOS DON DANG TSIG PHUN
SUM TSOGS PA 'DI YANG DON DANG TSIG LTA MI SHES PA'I SKYE BO'I
LAG TU GLEGS BAM MAM

BSHAD PA'I TSIG SONG YANG DGA' BA DANG MGU BSKYED PAR MI 'GYUR
LA, DE LAS BZLOG STE THEG PA CHEN PO'I DON DANG, TSIG KHONG DU
CHUD PA'I GANG ZAG LTA SHES PA 'PHAGS PA RNAMS KYI LAG TU SONG NA
DE'I TSE DGA' BA'I MCHOG SKYED PAR BYED LA DAD PA DANG, TSUL
KHRIMS DANG, THOS

@17A *, ,PA DANG; GTONG BA DANG, SHES RAB DANG, NGO TSA SHES PA
DANG, KHREL YOD PA STE, 'PHAGS PA'I NOR BDUN GYI LONGS SPYOD KYI
RGYUR YANG 'GYUR BAS NA, CHOS DE 'PHAGS PA'I NOR LA SPYOD PA'I
RGYUR 'GYUR BAR YANG BSTAN TO, ,DE LA NYAN THOS

DAG NI THEG PA CHEN PO 'DI SANGS RGYAS KYIS GSUNGS PAR MI 'DOD
DO, ,SANGS RGYAS KYIS GSUNGS PA MA YIN PA DANG, THEG PA CHEN PO'I
YON TAN RNAM PA GSUM YOD PA YANG MI SRID PAR BRGAL DU DOGS PA'I
PHYIR THEG PA CHEN PO SANGS RGYAS KYI BKA' YIN PAR SGRUB PA'I DON
DU KHA CIG

THEG PA CHEN PO 'DI SANGS RGYAS KYI TSIG KYANG MA YIN NO, ,DE LA
LEGS PA LTAG LA YOD CES LOG PAR 'DZIN TE DE DAG LA SANGS RGYAS
KYI TSIG TU BSGRUB PA'I PHYIR GTAN TSIGS RNAM PAR DBYE BA LAS
BRTZAMS TE TSIGS SU BCAD PA ZHES SMOS TE, NYAN THOS KYI BRGAL BA
NYAN THOS KYI SDE SNOD

GSUM NI SANGS RGYAS KYI BKA' YIN PAR BSGRUB STE, GANG GI PHYIR
SANGS RGYAS KYI BKA' YIN PA RNAMS NI GONG DU BSHAD PA'I YON TAN
RNAM PA GSUM DAG SRID DO, ,SANGS RGYAS KYI BKA'I MTSAN NYID NYAN
THOS KYI THEG PA DANG THEG PA CHEN POR MTSAN NYID MI MTHUN PAS
NA, THEG

PA CHEN PO SANGS RGYAS KYI BKA'I TSIG MA YIN TE, JI LTAR NYAN
THOS KYI MDO LAS PHUNG PO DANG KHAMS DANG SKYE MCHED YOD CES
BSHAD NA THEG PA CHEN PO LAS CHOS THAMS CAD STONG PA NYID DU
BSHAD PA DANG, NYAN THOS KYI THEG PA LAS SKYE ZHING 'JIG PA'I
CHOS CAN ZHES BSHAD NA, THEG

PA CHEN PO LAS MI SKYE MI 'GAG CES BSHAD PA DANG, NYAN THOS KYI
THEG PA LAS MTHONG BA DANG BSGOM PAS SPANG BAR BYA BA'I NYON
MONGS PA SPANGS NA MYA NGAN LAS 'DAS BAR 'GYUR RO ZHES GSUNGS NA
THEG PA CHEN PO LAS RANG BZHIN GYIS MYA NGAN LAS 'DAS PA'O ZHES
BSHAD PAS NA, SANGS

RGYAS KYI BKA' DANG MTSAN NYID MI MTHUN PA'I PHYIR THEG PA CHEN
PO SANGS RGYAS KYI BKA' YANG MA YIN NA DE LA YON TAN RNAM PA GSUM
LTA GA LA ZHIG YOD DE MED DO ZHES LOG PAR 'DZIN TE, DE LTAR LOG
PAR 'DZIN PA DE DAG LA THEG PA CHEN PO SANGS RGYAS KYI BKA' YIN
PAR BSGRUB PA'I

@17B PHYIR SANGS RGYAS KYI BKA' YIN PA'I GTAN TSIGS RNAM PA
BRGYAD DU DBYE BA TSIGS SU BCAD PA GCIG GIS STON TO, ,GTAN TSIGS
BRGYAD NI, SNGAR LUNG MA BSTAN PA DANG, LHAN CIG BYUNG BA DANG,
SPYOD YUL DU MA YIN PA DANG, GRUB PA DANG, YOD PA DANG, MED PA
DANG,

GNYEN PO DANG, SGRA GZHAN PHYIR RO, ,GAL TE NYAN THOS DAG NA RE
THEG PA CHEN PO ZHES BYA BA'I CHOS 'DI SANGS RGYAS MYA NGAN LAS
'DAS PA'I 'OG TU DAM PA'I CHOS NUB CING MED PAR BYA BA'I PHYIR,
SHES RAB KYI PHA ROL TU PHYIN PA LA SOGS PA MED DO ZHES BYA BA'I
CHOS PHAL CHER BYAS TE

BZHAG NAS DE SANGS RGYAS KYI BKA' YIN NO ZHES BTAGS TE BZHAG PAS
NA THEG PA CHEN PO SANGS RGYAS KYI TSIG MA YIN NO ZHES PA LA LAN
DU SNGAR LUNG MA BSTAN ZHES BYA BA SMOS TE, GAL TE SANGS RGYAS
KYI CHOS NUB PAR BYA BA'I PHYIR GSUNG RAB 'KHRUG PAR 'GYUR BA,
SHES

RAB KYI PHA ROL TU PHYIN PA LA SOGS PA LA ZHIG GIS BYAS NA SANGS
RGYAS KYI BKA' YIN NO ZHES BTAGS NA, GSUNG RAB LA BRUG PAR 'GYUR
BA'I RGYU, RGYAL PO KRi K'I'I RMI LAM DU RMI LAM RNAM PA BDUN
RMIS PA LUNG BSTAN PA BZHIN DU MYA NGAN LAS 'DAS PA'I SNGON ROL
DU

DAM PA'I CHOS 'JIG CING NUB PAR 'GYUR LA, SHES RAB KYI PHA ROL TU
PHYIN PA LA SOGS PA'I CHOS STONG PAR SMRA BA 'DI LTA BU DAG KYANG
'BYUNG STE, DE SANGS RGYAS KYI BKA' YIN NO ZHES SMRA MOD KYI DE
SANGS RGYAS KYI BKA' NI MA YIN GYI, GSUNG RAB 'JIG PAR BYED PA
YIN NO ZHES

SNGAR BSTAN PA'I RIGS NA DE LTA BU LUNG MA BSTAN PAS NA THEG PA
CHEN PO NI SANGS RGYAS KYI BKA' YIN NO, ,GAL TE NYAN THOS DAG
GANG GI TSE MNYAN DU YOD PA LA SOGS PAR NYAN THOS KYI THEG PA
BCOM LDAN 'DAS KYIS BSHAD PA DE'I TSE THEG PA CHEN PO MA BSHAD
KYI, SANGS RGYAS

MYA NGAN LAS 'DAS PA'I 'OG TU THEG PA CHEN PO ZHES BYA BA'I CHOS
'BYUNG BAS NA THEG PA CHEN PO SANGS RGYAS KYI CHOS MA YIN NO ZHES
SMRA BA LA LAN DU LHAN CIG 'BYUNG BA'I PHYIR ZHES BYA BA SMOS TE,
GANG GI TSE BCOM LDAN 'DAS KYIS MNYAN DU YOD PA LA SOGS PA'I GNAS
SU THEG PA

@18A *, ,CHUNG NGU NYAN THOS KYI THEG PAR BSHAD PA DE'I TSE THEG
PA CHEN PO YANG GNAS DE DAG TU BSHAD PAS NA THEG PA CHEN PO SANGS
RGYAS KYI BKA' YIN PAR SGRUB BO, ,YANG NYAN THOS DAG 'DI SNYAM DU
RTOG GE BA'AM, MU STEGS PA LA LA ZHIG GIS BDAG MKHAS

PAR BSGRAGS SHING 'JIG RTEN PA RNAMS SLU BAR BYA BA'I PHYIR SHES
RAB KYI PHA ROL TU PHYIN PA LA SOGS PA'I GZHUNG MANG PO DAG BYAS
LA, MU STEGS PA LA SOGS PA'I GTZUG LAG GI NANG NAS KYANG SBYIN PA
DANG TSUL KHRIMS DANG DKA' BAR SPYOD PA DAG 'BYUNG BAS NA 'DI
RTOG GE PA'AM MU STEGS

PA 'GA' ZHIG GIS BYAS PAR BDAG CAG DOGS SO ZHES SMRA BA LA, DE NI
MI RIGS PAR BSTAN PA'I PHYIR SPYOD YUL MA YIN ZHES SMOS TE, SA
DANG PHA ROL TU PHYIN PA LA SOGS PA'I MTSAN NYID ZAB CING RGYA
CHE BA BSTAN PA DE DAG KYANG KHONG DU MI CHUD NA DE DAG GIS RTOGS
PA LTA GA LA ZHIG

SRID DE DE NI MI SRID PA DANG MU STEGS LA SOGS PA'I GTZUG LAG GI
NANG NAS KYANG SA DANG PHA ROL TU PHYIN PA DANG, MA BYUNG MA
SKYES PA'I CHOS CUNG ZAD KYANG MI 'BYUNG BA DANG, DE DAG LA DNGOS
PO MED PA LA SOGS PA'I RANG BZHIN BSTAN KYANG DAD PAR MI 'GYUR TE
SPYOD YUL DU MA GYUR PAS MU

STEGS PA'AM RTOG GE PA DAG GIS BYAS ZHES KYANG BYAR MI RUNG NGO,
,YANG NYAN THOS DAG 'DI SNYAM DU THEG PA CHEN PO 'DI SANGS RGYAS
KYIS BSHAD PA NI MA YIN NO, ,GANG ZAG LA LA ZHIG GIS SA DANG PHA
ROL TU PHYIN PA DANG SKYE BA DANG 'GAG PA MED PA'I DON MNGON SUM
DU BYAS TE SANGS

RGYAS NAS BSHAD DO ZHES SEMS PA LA, DE'I PHYIR LEN DU GRUB PA
DANG ZHES SMOS TE, DE LTAR NA THEG PA CHEN PO 'DI SANGS RGYAS KYI
TSIG YIN PAR GRUB STE, JI LTA ZHE NA, GANG ZAG GIS SA DANG PHA
ROL TU PHYIN PA DANG SKYE BA DANG 'GAG PA MED PA'I DON KHONG DU
CHUD PA'I GANG ZAG DE NYID SANGS RGYAS ZHES

BYA STE, DES BSHAD PA'I TSIG THAMS CAD KYANG SANGS RGYAS KYI TSIG
YIN PAS THEG PA CHEN PO 'DI SANGS RGYAS KYI TSIG TU GRUB BO, ,YOD
DANG MED DANG MED PA DANG, ,ZHES BYA BA LA TSIG SBYAR BA NI YOD
NA YOD LA MED NA MED DO ZHES SBYAR RO, ,NYAN THOS LA BRTAGS NA
BCOM LDAN 'DAS KYIS NYAN THOS

@18B KYI THEG PA DANG, RANG SANGS RGYAS KYI THEG PA DANG, THEG PA
CHEN PO GSUM BSHAD DAM MA BSHAD CE NA, LAN DU THEG PA CHEN PO
BSHAD DE YOD DO ZHE NA, THEG PA CHEN PO ZHIG YOD PAR GYUR NA NI
DE LTAR NA SHES RAB KYI PHA ROL TU PHYIN PA LA SOGS PA 'DI NYID
THEG PA CHEN PO YIN

PAS SANGS RGYAS KYI TSIG TU GRUB STE, THEG PA CHEN PO NI 'DI LA
MA GTOGS PAR NYAN THOS DANG RANG SANGS RGYAS DANG MU STEGS PA LA
SOGS PA'I CHOS RNAMS LA THEG PA CHEN PO ZHES BYA BAR MI RIGS TE,
JI LTAR MI RIGS PA NI 'OG NAS ZHIB TU 'CHAD DO, ,GAL TE NYAN

THOS PA DAG NA RE, THEG PA GSUM DU MED KYI THEG PA NI GCIG TU ZAD
DE NYAN THOS KYI THEG PA NYID LA SHES RAB RNON PO RNAMS KYIS
BSGOMS NA NI SANGS RGYAS PAR 'GYUR RO, ,SHES RAB 'BRING RNAMS
KYIS BSGOMS NA NI RANG SANGS RGYAS SU 'GYUR RO, ,SHES RAB CHUNG
DU RNAMS

KYIS BSGOMS NA NI NYAN THOS SU 'GYUR RO, ,THEG PA GCIG TU ZAD DE
GSUM DU MED DO ZHES SMRAS PA'I LAN DU MED PA DANG MED CES SMRAS
TE, GAL TE THEG PA CHEN PO MED NA NYAN THOS KYI THEG PA YANG ME
DPAR 'GYUR RO, ,CI'I PHYIR ZHE NA, SANGS RGYAS SU GRUB PA'I

LAM THEG PA CHEN PO MED NA SANGS RGYAS 'GRUB PA MED DO, ,SANGS
RGYAS SU MA GRUB NA THEG PA CHUNG DU YANG MA BSHAD PAS DE LTAR
SNANG BA'I THEG PA CHUNG DU 'DI YANG SANGS RGYAS KYI TSIG MA YIN
PAR 'GYUR RO, ,GAL TE NYAN THOS DAG 'DI SNYAM DU GANG GI TSIG
BSGOMS NA NYON

MONGS PA'I GNYEN POR 'GYUR BA DE SANGS RGYAS KYI BKA' STE, DPER
NA NYAN THOS KYI THEG PA BZHIN NO, ,THEG PA CHEN PO BSGOMS NA'ANG
NYON MONGS PA'I GNYEN POR MI 'GYUR BAS SANGS RGYAS KYI TSIG MA
YIN NO ZHES PA LA, LAN DU GNYEN PO DANG ZHES SMOS TE, THEG PA
CHEN

PO BSGOMS NA RNAM PAR MI RTOG PA'I YE SHES SKYE BA'I RTEN DU
'GYUR RO, ,RNAM PAR MI RTOG PA'I YE SHES SKYES NA NYON MONGS PA
SPONG BA'I GNYEN POR 'GYUR BAS SANGS RGYAS KYI BKA' YIN PAR MNGON
NO, ,GAL TE NYAN THOS DAG 'DI SNYAM DU SANGS RGYAS KYI BKA' LAS
NI PHUNG PO LA

@19A *, ,SOGS PA'I CHOS YOD PAR BSHAD LA, SHES RAB KYI PHA ROL TU
PHYIN PA LA SOGS PA'I NANG NAS THAMS CAD MED PAR BSHAD PAS SANGS
RGYAS KYI TSIG MA YIN NO ZHES SEMS PA LA, SGRA GZHAN PHYIR ZHES
SMRAS TE, BCOM LDAN 'DAS KYIS SHES RAB KYI PHA

ROL TU PHYIN PA LA SOGS PAR MED DO ZHES BSHAD PA DE YANG SGRA JI
BZHIN GYI DON MA YIN TE, JI LTAR BYIS PA RNAMS KYIS GZUNG BA DANG
'DZIN PAR KUN TU BRTAGS PA'I RANG BZHIN MED PA LA DGONGS NAS MED
DO ZHES GSUNGS PA STE, GZHAN GYI DBANG DANG YONGS SU GRUB PA'I
NGO BO NI MED PA

MA YIN PA STE, DE BAS NA SGRA JI BZHIN DU BZUNG BA'I SGO NAS
SANGS RGYAS KYI TSIG MA YIN NO ZHES BYA BAR MI RIGS SO, ,'DI LTA
BU'I SPYOD PA ZAB MO NI RTOG GE CAN GYI SPYOD YUL YANG MA YIN LA
ZHES BYA BA NI SA DANG PHA ROL TU PHYIN PA LA SOGS PA'I BYANG
CHUB SEMS DPA'I SPYOD PA ZAB

MO 'DI LTA BU DAG NI RTOG GE CAN DANG MU STEGS CAN RNAMS LA BSHAD
NA YANG KHONG DU MI CHUD NA DE DAG GIS RTOGS PA'I SPYOD YUL DU
LTA GA LA 'GYUR TE MI 'GYUR RO ZHES BYA BA'I DON TO, ,MU STEGS
CAN GYI GTZUG LAG LAS KYANG 'DI LTA BU MI 'BYUNG LA ZHES BYA BA
NI, MU STEGS CAN GYI GTZUG

LAG GI NANG NA YANG SA DANG PHA ROL TU PHYIN PA DANG MA SKYES PA
DANG MA BYUNG BA'I CHOS CUNG ZAD KYANG MI 'BYUNG BAS NA MU STEGS
PA DAG GIS BYAS ZHES KYANG BYAR MI RUNG NGO, ,BRJOD DU ZIN KYANG
MOS PA MED PA'I PHYIR ZHES BYA BA NI MA SKYES PA DANG BDAG MED PA
LA SOGS PA'I DON DE DAG LA BSHAD

NA YANG DANG PA MED DE RGYAB KYIS PHYOGS PA'I PHYIR DE DAG GIS
BYAS ZHES BYA BAR YANG MI RIGS SO, ,CHOS PHA ROL TU PHYIN PA
BSTAN PA 'DI DAG LA NI 'PHAGS PA BTZUN PA RNAMS DAD PAR BYED DO,
,GZHAN DAG GIS 'PHAGS PA BLO GROS MI ZAD PA DANG, RGYA MTSO BLO
GROS DANG,

DKON MCHOG SPRIN DANG, DPUNG BZANG SA LA SOGS PA'I MOD SDE LAS
PHA ROL TU PHYIN PA LA SOGS PA'I BSTAN PA THOS NAS, SEMS SHES PA
RNAMS CHOS DE DAG MU STEGS PAS BYAS SO ZHES SEMS PAR BYED, GANG
SNGAR LUNG MA BSTAN PA'I PHYIR ZHES SMRAS PA DE LA MA DGONGS PAS

@19B NA; BCOM LDAN 'DAS KYIS LUNG MA BSTAN TO ZHES ZER BA LA
BTANG SNYOMS SU BZHAG TU MI RUNG BAR TSIGS SU BCAD PA ZHES BYA BA
LA, THEG PA CHEN PO'I CHOS GSUNG RAB SANGS RGYAS KYI GSUNG MA YIN
PAR SNGAR LUNG MA BSTAN PAS NA SANGS RGYAS KYI TSIG GO ZHES GANG
SMRAS PA DE NI

THEG PA CHEN PO SANGS RGYAS KYI TSIG MA YIN YANG, RNAM PA GSUM
GYI PHYIR LUNG MA BSTAN TE, GANG ZHE NA, DE BZHIN GSHEGS PA RNAMS
DAM PA'I CHOS 'CHAD PA DANG, SEMS CAN GYI DON LA THUGS BREL BAR
GYUR PAS NA BSTAN PA NUB PAR 'GYUR BA'I 'JIGS PA 'BYUNG

PA MA GZIGS PAS LUNG MA BSTAN PA DANG, BSTAN PA BSRUNG BA LA CHED
CHE BAR MI MDZAD PAS LUNG MA BSTAN PA DANG, YE SHES 'DAS PA DANG
DA LTAR GYI DNGOS PO LA 'JUG KYANG MA 'ONGS PA'I DNGOS PO LA MI
'JUG PAS LUNG MA BSTAN TO ZHES ZER BA LA, MA 'ONGS PA NA BSTAN PA
NUB

PAR 'GYUR BA'I 'JIGS PA 'BYUNG BA RNAMS LA, LUNG MA BSTAN PAR
BTANG SNYOMS SU GZHAG TU MI RUNG BA LAS BRTZAMS TE TSIGS SU BCAD
PA SMRAS PA, SANGS RGYAS RNAMS NI MNGON SUM SPYAN, ,ZHES BYA BA
LA DE BZHIN GSHEGS PA RNAMS NI DGONGS SHING 'BAD MI DGOS PAS

CHOS THAMS CAD SKYU RU RA LAG MTHIL DU BZHAG PA BZHIN DU GSAL BAR
MKHYEN PAS MA 'ONGS PA NA BSTAN PA LA 'JIGS PA 'BYUNG BA RNAMS LA
BTANG SNYOMS SU GZHAG PA MI RUNG STE, CI'I PHYIR ZHE NA, SHA'I
SPYAN DANG, RDZU 'PHRUL GYI SPYAN DANG, SHES RAB KYI SPYAN MNGA'
BAS CHOS

THAMS CAD MNGON SUM DU GZIGS PA'I PHYIR RO, ,BSTAN PA DAG KYANG
SRUNG MDZAD CING, ,ZHES BYA BA LA, DE BZHIN GSHEGS PAS BSKAL PA
GRANGS MED GSUM DU DKA' BA RNAM PA SNA TSOGS SPYAD DE, MNGON PAR
SANGS RGYAS PA YANG DAM PA'I CHOS BSTAN PAR BYA BA'I PHYIR,

SANGS RGYAS LA SANGS RGYAS NAS KYANG PHRIN LAS SU DAM PA'I CHOS
BSTAN PAR ZAD KYI DAM PA'I CHOS BSTAN PA RNAMS KYANG 'JIG RTEN DU
RING DU GNAS PAR ZAD PAS BSTAN PA RNAMS BSRUNG BA LA CHED CHER
'DZIN PAS NA BTANG SNYOMS SU GZHAG PAR MI RIGS SO ZHES BYA BA'I
DON TO, ,DUS LA'ANG

@20A *, ,YE SHES BSGRIBS MED PAS, ,ZHES BYA BA LA, DE BZHIN
GSHEGS PA'I YE SHES NI 'DAS PA DANG DA LTAR GYI DUS 'BA' ZHIG
MKHYEN PA MA YIN TE, CHAGS PA DANG THOGS PA MED PAR DUS GSUM GYI
DNGOS PO CI DANG CIR 'GYUR BA THAMS CAD THUGS SU

CHUD PAS NA MA 'ONGS PA NA BSTAN PA LA 'JIGS PA 'BYUNG BA RNAMS
LA LUNG MI BSTAN PAR BTANG SNYOMS SU GZHAG PAR MI RIGS SO ZHES
BYA BA'I DON TO, ,GANG YOD DANG MED DANG MED PA ZHES SMRAS PA,
YANG NA NYAN THOS KYI THEG PA 'DI NYID THEG PA CHEN PO YIN TE,
'DI NYID KYIS BYANG CHUB

CHEN PO 'THOB PO ZHES LA LA DAG DE SKAD ZER BAS, DE'I PHYIR NYAN
THOS KYI THEG PA THEG PA CHEN POR MI RUNG BAR TSIGS SU BCAD PA
ZHES BYA BA LA, GONG DU THEG PA CHEN PO YOD NA NI NYAN THOS KYI
THEG PA YANG YOD LA THEG PA CHEN PO MED NA NI NYAN THOS KYI THEG
PA YANG MED DE, CI'I PHYIR

ZHE NA; THEG PA CHEN PO MED NA BLA NA MED PA'I BYANG CHUB TU
'TSANG RGYA BA MED, BLA NA MED PA'I BYANG CHUB TU SANGS MA RGYAS
NA NYAN THOS KYI THEG PA SUS KYANG MI 'CHAD PAS NA MED PAR 'GYUR
RO ZHES BSHAD PA LA, NYAN THOS DAG 'DI SKAD DU NYAN THOS KYI THEG
PA GANG ZAG LA BDAG MED PA

DANG; BDAG GI DON PHUN SUM TSOGS PAR BSGRUB PA DE NYID THEG PA
CHEN PO YIN TE, RGYU 'DI NYID BSGRUB PA LAS BLA NA MED PA'I BYANG
CHUB 'THOB BO, ,JI LTAR ZHE NA, NYAN THOS KYI THEG PA 'DI LA
DBANG PO RNON POS BSGOMS NA NI SANGS RGYAS SU 'GYUR, DBANG PO
'BRING GIS

BSGOMS NA NI RANG SANGS RGYAS SU 'GYUR, DBANG PO THA MAS BSGOMS
NA NI NYAN THOS SU 'GYUR RO ZHES DE SKAD DU RGOL BA DE DAG LA
NYAN THOS KYI THEG PA DE BDAG DANG GZHAN GYI DON PHUN SUM TSOGS
PAR BYED PA'I THEG PA CHEN PO MA YIN PAR RIGS PAR BSTAN PA'I
PHYIR TSIGS SU BCAD PA RTZOM

MO; ,MA TSANG BA DANG ZHES BYA BA LA THEG PA CHEN PO'I MTSAN NYID
BDAG DANG GZHAN GYI DON PHUN SUM TSOGS PAR SGRUB PA YIN NA NYAN
THOS KYI THEG PA LAS PHA ROL GYI DON DU BSTAN PA MI 'BYUNG STE,
BDAG NYID SKYO ZHING 'DOD CHAGS DANG BRAL BA DANG, RNAM PAR GROL
BAR 'GYUR BA

@20B RNAMS KYI THABS BSTAN PAS NA GZHAN GYI DON DU BYA BA MA
TSANG BAS NYAN THOS KYI THEG PA 'DI THEG PA CHEN PO'I CHOS MA YIN
NO ZHES BYA BA'I DON TO, ,GAL TE NYAN THOS DAG 'DI SKAD DU, BDAG
SKYO ZHING 'DOD CHAGS DANG BRAL ZHING RNAM PAR GROL BAR 'GYUR
BA'I BDAG GI DON DE NYID

GZHAN LA BSHAD NA GZHAN DAG KYANG RNAM PAR GROL BAR GZHAN GYI DON
DU 'GYUR TE, DE LTAR NA NYAN THOS KYI THEG PA NYID THEG PA CHEN
PO YIN NO ZHES ZER BA LA LAN DU 'GAL BA'I PHYIR ZHES SMOS TE,
NYAN THOS 'GA' ZHIG GIS BDAG GI DON DU 'GYUR BA'I CHOS DE GZHAN
DAG LA

BSTAN TE, 'DI LTAR BYAS NA BDAG NYID RNAM PAR GROL BAR 'GYUR RO
ZHES BSTAN NA, GANG NYAN PA'I GANG ZAG DE DAG KYANG BDAG NYID MYA
NGAN LAS 'DAS PA'I PHYIR SBYOR GYI, SEMS CAN GYI DON DU 'GYUR BA
BLA NA MED PA'I BYANG CHUB TU 'TSANG RGYA BAR MI 'GYUR BAS GZHAN
GYI DON DU 'GYUR

BAR 'GAL LO, ,GAL TE NYAN THOS DAG 'DI SNYAM DU NYAN THOS KYI
THEG PA 'DI NYID LA BSKAL PA GRANGS MED PA GSUM DU BSGOMS NA NI
SANGS RGYAS SU 'GYUR, BSKAL PA BRGYAR BSGOMS NA NI RANG SANGS
RGYAS SU 'GYUR, TSE GSUM DU BSGOMS NA NI NYAN THOS SU 'GYUR, THEG

PA 'DI NYID LA DUS RING POR BSGOMS NA 'TSANG RGYA BA'I THABS SU
'GYUR RO SNYAM DU SEMS PA LA SANGS RGYAS KYIS THABS MA YIN PAR
BSTAN PA'I PHYIR THABS MIN ZHES BYA BA SMOS TE, BLA NA MED PA'I
BYANG CHUB THOB PAR BYED PA'I THABS NI SHES RAB CHEN PO DANG
SNYING RJE CHEN PO'O,

SHES RAB CHEN PO NI GANG ZAG DANG CHOS LA BDAG MED PAR KHONG DU
CHUD PA'I YE SHES SO, ,SNYING RJE CHEN PO NI 'JIG RTEN GYI KHAMS
KYI SEMS CAN THAMS CAD SDUG BSNGAL LAS SGROL BAR SEMS PA'I BSAM
PA'O, ,NYAN THOS KYI THEG PA LAS 'DI GNYIS MI 'BYUNG BAS NA NYAN

THOS KYI THEG PA NI BLA NA MED PA'I BYANG CHUB KYI THABS MA YIN
TE, THABS MA YIN PA YUN RING POR BSGRUBS NA YANG 'TSAB RGYA BAR
MI 'GYUR TE, DPER NA RVA LA YUN RING POR BZHOS NA YANG ZHO MI
'BYUNG BA DANG, BYE MA LA YUN RING POR BRDZIS NA YANG MAR MI
'BYUNG BA BZHIN TE, DE BAS NA

@21A *, ,NYAN THOS KYI THEG PA NI THEG PA CHEN PO'I CHOS MA YIN
NO ZHES BYA BA'I DON TO, ,GAL TE NYAN THOS NGAG 'DI SNYAM DU 'DI
LTAR BYANG CHUB SEMS DPA'I SPYOD PA DNGOS SU NYAN THOS KYI THEG
PA'I NANG NAS GSAL BAR MA BSHAD KYANG YI GE DANG TSIG GZHAN GYIS
RNAM PA

GZHAN DU BSHAD DE, DE BAS NA NYAN THOS KYI THEG PA'I NANG NAS
THEG PA CHEN PO YANG YIN PA'I PHYIR, NYAN THOS KYI THEG PA NYID
THEG PA CHEN PO YIN SNYAM PA LA, DA LTAR MA BSTAN PAS ZHES BYA BA
SMOS TE, JI LTAR THEG PA CHEN PO'I NANG NAS SA BCU DANG PHA ROL
TU PHYIN PA LA SOGS PA

BSHAD PA'I CHOS DE DAG NYAN THOS KYI THEG PA LAS CUNG ZAD KYANG
MI 'BYUNG BAS NA NYAN THOS KYI THEG PA 'DI THEG PA CHEN PO'I CHOS
MA YIN NO ZHES BYA BA'I DON TO, ,SKYO ZHING ZHES BYA BA NI SDUG
BSNGAL GYI BDEN PA LA MI RTAG PA DANG SDUG BSNGAL BA DANG STONG
PA DANG, BDAG MED PAR MTHONG

BAS YID BYUNG BAR 'GYUR BA'O, ,'DOD CHAGS DANG BRAL BA DANG ZHES
BYA BA NI KUN 'BYUNG GI BDEN PA LA KUN 'BYUNG DANG, RGYU DANG,
RKYEN DANG, RAB TU BYUNG BAR MTHONG NAS NYON MONGS PA THAMS CAD
SPANGS PAR 'GYUR BA'O, ,RNAM PAR GROL BA ZHES BYA BA NI LAM GYI
BDEN BA BSGOMS

NAS 'GOG PA MNGON SUM DU BYA BA NI RNAM PAR GROL BA'O, ,PHA ROL
BDAG GI DON LA SBYOR BA NI BDAG GI DON NYID LA SBYOR BA STE ZHES
BYA BA LA, NYAN THOS 'GA' ZHIG GIS BDAG GI DON DU 'GYUR BA'I CHOS
SKYO BA DANG 'DOD CHAGS DANG BRAL BA DANG RNAM PAR GROL BA STE,
GZHAN LA BSTAN TE,

'DI LTAR BSGRUBS NA BDAG GI DON PHUN SUM TSOGS PA NI BDAG GI DON
NYID LA SBYOR BAR 'GYUR RO ZHES BSHAD NA, GANG LA BSHAD PA'I GANG
ZAG DE YANG BDAG NYID MYA NGAN LAS 'DAS PAR 'GYUR BA 'BA' ZHIG TU
BSGRUB KYI, SEMS CAN GYI DON DU 'GYUR BA'I BLA NA MED PA'I BYANG

CHUB TU 'TSANG RGYA BA MI 'THOB PAS NA NYAN THOS KYI THEG PA THEG
PA CHEN PO YIN PAR 'GAL LO ZHES BYA BA'I DON TO, ,JI LTAR SBYOR
BAR BYA BA 'DIR RNAM PA GZHAN DU BSTAN TO ZHES BYA BA NI, NYAN
THOS DAG 'DI LTAR THEG PA CHEN PO'I CHOS BYANG CHUB SEMS DPAS
SPYAD PAR BYA BA 'DI DAG LA NYAN

@21B THOS KYI THEG PA'I NANG NAS DNGOS SU MA SMOS KYANG MING DANG
TSIG LA SOGS PA GZHAN DU BTAGS NAS GSUNG RAB GZHAN GYIS BSTAN PAS
NA NYAN THOS KYI THEG PA'I NANG NAS THEG PA CHEN PO YOD DO ZHES
ZER RO, ,'DI LA DE LTA BU'I BSTAN PA MI DMIGS SO ZHES BYA BA NI,
THEG PA CHUNG

DU 'DI'I NANG NAS THEG PA CHEN PO'I CHOS SA DANG PHA ROL TU PHYIN
PA BSTAN PA CUNG ZAD KYANG MI 'BYUNG MI SNANG BAS NA NYAN THOS
KYI THEG PA NI THEG PA CHEN PO'I CHOS MA YIN NO ZHES BYA BA'I DON
TO, ,NYAN THOS KYI THEG PA DANG, THEG PA CHEN PO PHAN TSUN DU
'GAL BAS NA MI MTHUN PAR TSIGS SU

BCAD PA ZHES BYA BA LA, GONG DU MA TSANG BA DANG 'GAL BA'I PHYIR
ZHES SMRAS PA DE LA JI LTAR 'GAL BA'I DON TE, NYAN THOS KYI THEG
PA'I RGYU DANG 'BRAS BU YANG GZHAN THEG PA CHEN PO'I RGYU DANG
'BRAS BU YANG GZHAN TE NANG MI MTHUN PA LAS BRTZAMS NAS TSIGS SU
BCAD PAS STON TO, ,BSAM

PA DANG NI BSTAN PA DANG, ,SBYOR BA DANG NI STON PA DANG, ,DUS
KYANG RAB TU 'GAL BA'I PHYIR, ,GANG CHUNG DE YANG CHUNG BA NYID,
,CES BYA BA LA, 'GAL BA RNAM PA LNGAS THEG PA CHEN PO DANG THEG
PA CHUNG DU GNYIS NANG DU PHAN TSUN 'GAL TE, LNGA PO GANG ZHE NA,
BSAM PA 'GAL

BA DANG; BSTAN PA 'GAL BA DANG, SBYOR BA 'GAL BA DANG, STON PA
'GAL BA DANG, DUS 'GAL BA STE RNAM PA LNGAS 'GAL BAS NYAN THOS
KYI THEG PA NI CHUNG DU YIN TE, DE BAS NA THEG PA CHUNG DU ZHES
BYA'I THEG PA CHEN PO ZHES MI BYA'O; ,DE LA THEG PA CHEN PO LAS
NI BDAG

DANG GZHAN MYA NGAN LAS BZLA BAR SEMS NA NYAN THOS KYI THEG PA
LAS NI BDAG YONGS SU MYA NGAN LAS 'DA' BAR BYA BA'I PHYIR SEMS
PAS NA BSAM PA 'GAL LO, ,THEG PA CHEN PO'I GZHUNG LAS NI BDAG
DANG GZHAN GYI DON BYA BA'I CHOS BSTAN NA NYAN THOS KYI THEG PA
LAS BDAG GI

DON BYA BA'I CHOS BSTAN PAS NA BSTAN PA 'GAL LO, ,THEG PA CHEN PO
LA ZHUGS PA'I BYANG CHUB SEMS DPA' RNAMS NI BDAG GI DON DANG,
GZHAN GYI DON GNYI GA LA SBYOR NA NYAN THOS KYI THAG PA LA ZHUGS
PA'I GANG ZAG DAG NI BDAG GI DON 'BA' ZHIG LA SBYOR BA LA ZHUGS
PAS NA

@22A *, ,SBYOR BA 'GAL LO, ,BYANG CHUB SEMS DPA' RNAMS KYI YE
SHES KYI TSOGS NI NAM MKHA' KHAMS LTAR KUN TU KHYAB PA LA BSOD
NAMS KYI TSOGS NI PHYOGS BZHI'I RGYA MTSO'I CHU BZHIN DU BSAMS
NA, NYAN THOS DAG NI GANG ZAG LA BDAG MED PA TZAM DU KHONG DU

CHUD PAS YE SHES KYI TSOGS YUNGS 'BRU TZAM SRIN BU'I ZOS PA'I
NANG GI NAM MKHA'I KHYON TZAM DANG, KHA ZAS SBAR PA GANG TZAM
GTONG BAS BSOD NAMS KYI TSOGS BA GLANG GI RJES KYI RMIG CHU TZAM
ZHIG BSAMS PA'I PHYIR STON PA 'GAL LO, ,THEG PA CHEN PO LA ZHUGS
PA RNAMS

NI BSKAL PA GRANGS MED PA GSUM GYIS BLA NA MED PA'I BYANG CHUB TU
'TSANG RGYA NA NYAN THOS DAG NI TSE GSUM TZAM GYIS DGRA BCOM PA'I
'BRAS BU THOB PAS NA DUS 'GAL LO, ,DE LTAR THEG PA CHEN PO DE
SANGS RGYAS KYI BKA' YIN PAR BSGRUB PA DANG, NYAN THOS KYIS SLAR
BSKYAR BA'I

PHYIR; SANGS RGYAS KYI TSIG GI MTSAN NYID NI 'DI YIN TE, GANG MDO
SDE LAS 'BYUNG, 'DUL BA LA YANG SNANG, CHOS NYID DANG YANG 'GAL
BAR MI BYED PA YIN NA CHOS THAMS CAD NGO BO NYID MED PAR BSTAN PA
THEG PA CHEN PO NI DE LTA MA YIN TE, DE BAS NA SANGS RGYAS KYI
TSIG MA

YIN NO ZHES LA LA DAG DE SKAD ZER BAS ZHES BYA BA SMOS TE, NYAN
THOS DAG NA RE, SANGS RGYAS KYI TSIG GI MTSAN NYID NI DUS BSTAN
PA DANG, CHEN PO BSTAN PA'I MDO SDE LAS, GANG MDO SDE LAS KYANG
'BYUNG LA, 'DUL BA LAS KYANG SNANG ZHING, TSES NYID DANG YANG MI
'GAL BA

DE SANGS RGYAS KYI BKA' YIN GYI DE LAS GZHAN DAG NI BKA' MA YIN
NO ZHES GSUNGS SO, ,DE LA PHUNG PO DANG KHAMS DANG SKYE MCHED LA
SOGS PA YOD DO ZHES BSHAD PA NI MDO SDE'I MTSAN NYID NI THEG PA
CHEN PO LAS CHOS THAMS CAD RANG BZHIN MED DO ZHES BSHAD PAS NA
MDO SDE LAS KYANG

MI 'BYUNG STE MDO SDE DANG MI MTHUN NO, ,GZHUNG GANG LAS LTUNG BA
SNGA BDUN 'CHAD PA'I GZHUNG DE NI 'DUL BA YIN TE, 'DUL BA LAS
KYANG SANGS RGYAS DANG, CHOS DANG, DGE 'DUN MED DO ZHES SMRAS NA
LTUNG BAR 'GYUR RO ZHES BSHAD LA, THEG PA CHEN PO LA SANGS RGYAS
MED,

@22B CHOS MED, DGE 'DUN MED DO ZHES 'BYUNG BAS 'DUL BA LA MI
SNANG STE, 'DUL BA DANG YANG MI MTHUN TE, MA RIG PA'I RKYEN GYIS
'DU BYED LA SOGS PA LUGS BZHIN DU 'BYUNG BA DANG, MA RIG PA 'GAGS
PAS 'DU BYED 'GAG PA LA SOGS PA LUGS

LAS BZLOG PA STE, RTEN CING 'BREL TE 'BYUNG BA RNAMS NI CHOS NYID
YIN PAR BSHAD NA THEG PA CHEN PO LAS CHOS THAMS CAD MA SKYES MA
BYUNG ZHES BSHAD BAS CHOS NYID DANG YANG 'GAL TE, DE BAS NA THEG
PA CHEN PO SANGS RGYAS KYI TSIG MA YIN NO ZHES RGOL LO, ,DE'I
PHYIR MTSAN

NYID DANG MI 'GAL BAR TSIGS SU BCAD PA ZHES BYA BA LA DE LTAR
RGOL BA RNAMS LA THEG PA CHEN PO 'DI SANGS RGYAS KYI BKA'I MTSAN
NYID DANG MI 'GAL BAR BSTAN PA'I PHYIR TSIGS SU BCAD PA RTZOM MO
ZHES BYA BA'I DON TO, ,DE SKAD DU RGOL BA'I NYAN THOS DAG LA 'DI
SKAD GANG KHYED

KYIS MDO SDE LAS MI 'BYUNG BA DANG, 'DUL BA LA MI SNANG BA DANG,
CHOS NYID DANG 'GAL BA DE SANGS RGYAS KYI BKA' MA YIN NO ZHES
SMRAS NA, CI NYAN THOS SDE BCO BRGYAD LAS THAMS CAD YOD PAR SMRA
BA'I MDO SDE DANG 'DUL BA'I CHOS NYID DANG 'GAL BA'I PHYIR SANGS
RGYAS KYI TSIG MA

YIN NAM ZHES SMRA'AM, 'ON TE 'PHAGS PA SAM BYI TI'I MDO SDE DANG
'DUL BA DANG CHOS NYID DANG 'GAL BA'I PHYIR SANGS RGYAS KYI TSIG
MA YIN NO ZHES BYA STE, CI PHAN TSUN 'GAL BA'I PHYIR SANGS RGYAS
KYI TSIG MA YIN NO ZHES BYA'AM, GAL TE THAG PA CHEN PO NYAN THOS
KYI THEG PA'I MDO

SDE DANG 'DUL BA DANG CHOS NYID DANG 'GAL BA'I PHYIR SANGS RGYAS
KYI TSIG MA YIN NO ZHES BYA NA NI, DE LTAR NYAN THOS KYI GZHUNG
SDE BCO BRGYAD RNAMS KYANG PHAN TSUN NANG THAMS CAD 'GAL BAS NA
THAMS CAD SANGS RGYAS KYI TSIG MA YIN PAR 'GYUR RO, ,JI LTAR 'GAL
ZHE NA, THAMS

CAD YOD PAR SMRA BA'I GZHUNG LAS STONG PA NYID DANG YANG DAG PAR
SMRA BA'I MDO SDE BSHAD PA 'PHAGS PA SAM BYI TI RNAMS SANGS RGYAS
KYI BKA' YIN PAR KHAS MI LEN LA, THAMS CAD YOD PAR SMRA BA'I
GZHUNG LAS SRID PA BAR MA DO BSHAD LA DGE 'DUN CHEN PO PA RNAMS
KYIS SANGS

@23A *, ,RGYAS KYI BKA' MA YIN NO ZHES SPONG PAR BYED DO, ,DE
LTAR SDE PA BCO BRGYAD RNAMS KYI MDO SDE YANG NANG PHAN TSUN MI
MTHUN PA DANG, 'DUL BA YANG NANG MI MTHUN PA DANG, CHOS NYID
KYANG NANG MI MTHUN PAS THAMS CAD SANGS RGYAS KYI BKA' MA YIN PAR

'GYUR RO, ,'ON TE THAMS CAD YOD PAR SMRA BA'I GZHUNG LAS YANG
RANG NYID KYI MDO SDE RNAMS KYANG PHAN TSUN MTHUN PA DANG, 'DUL
BA RNAMS KYANG NANG MTHUN PA DANG, CHOS NYID KYANG NANG MI 'GAL
BA DE SANGS RGYAS KYI BKA' YIN NO ZHE NA NI DE LTA NA, BDAG GI
NYID LAS

'BYUNG BA DANG, ,RANG GI 'DUL BAS MTHONG BA'I PHYIR, ,ZAB CING
RGYA YANG CHA BAS NA, ,CHOS NYID DANG YANG 'GAL BA MED, ,CES BYA
BA SMOS TE, THEG PA CHEN PO YANG, LANG KAR GSHEGS PA DANG PHA ROL
TU PHYIN PA LA SOGS PA MDO SDE NANG MTHUN PAS NA BDAG

NYID KYI MDO SDE LAS 'BYUNG BA DANG, NYON MONGS PA 'DUL BAR BYED
PA LA 'DUL BA ZHES BYA LA, BYANG CHUB SEMS DPA' NYON MONGS PA NI
YOD PA DANG MED PA LA SOGS PAR RTOG PA'I RNAM PAR RTOG PA YIN TE,
RNAM PAR RTOG PA DE SPONG BA'I GNYEN PO RNAM PAR MI RTOG PA'I YE
SHES

KYANG THEG PA CHEN PO'I GZHUNG LA YOD PAS RANG GI 'DUL BA LA YANG
SNANG BA DANG, BYANG CHUB SEMS DPA'I CHOS NYID NI ZAB CING RGYA
CHE BA YIN TE, ZAB CING RGYA CHE BA YANG THEG PA CHEN PO LAS
'BYUNG BAS NA, CHOS NYID DANG YANG MI 'GAL BA'I PHYIR RO, ,THEG
PA CHEN PO YANG SANGS RGYAS KYI

BKA' YIN NO, ,DE LA GANG ZAG DANG CHOS LA BDAG MED PAR STON BAS
NA ZAB PA'O, ,SA DANG PHA ROL TU PHYIN PA LA SOGS PA 'CHAD PAS NA
RGYA CHE BA'O, ,'ON TE NYAN THOS KYI SDE PA THAMS CAD KYI DON
GZHUNG GANG DU 'DUS PA DE SANGS RGYAS KYI BKA' YIN NO ZHEN NI, DE
LTA NA NYAN THOS SDE

PA THA DAD PA SO SO'I NANG DU NI GZHUNG THAMS CAD MA 'DUS KYI
THEG PA CHEN PO 'BA' ZHIG GI NANG DU THAMS CAD 'DUS PAS THEG PA
CHEN PO NYID SANGS RGYAS KYI BKA' YIN PAR 'GYUR RO, ,SPYOD YUL MA
YIN PA'I PHYIR ZHES SMRAS PA LA, DE'I PHYIR RTOG GE PA'I SPYOD
YUL MA YIN PAR TSIGS SU BCAD

@23B PA ZHAS BYA BA LA GONG DU THEG PA CHEN PO BSGRUB PA'I SKABS
SU SPYOD YUL MA YIN PAR BSGRUB PA'I PHYIR ZHES SMOS PA LA, DA
THEG PA CHEN PO MU STEGS DANG RTOG GE PA RNAMS KYI SPYOD YUL MA
YIN PAR BSTAN PA'I PHYIR TSIGS SU BCAD PA RTZOM MO ZHES BYA BA'I
DON TO, ,RTEN CING ZHES BYA BA LA

THEG PA CHEN PO GANG GIS GANG ZAG DANG, CHOS LA BDAG MED PA DANG,
SA DANG PHA ROL TU PHYIN PA KHONG DU CHUD NAS MNGON SUM DU BYAS
TE BSHAD PA DE THEG PA CHEN PO YIN NA RTOG GE PA RNAMS NI BDEN PA
MA MTHONG BA LA GNAS SHING SNGON GYI RTOG GE'I GTZUG LAG 'GA'
ZHIG LA BRTEN TE,

GDOD RTOG GE'I GTZUG LAG BYED PAS NA DE'I PHYIR THEG PA CHEN PO
LA RTOG GE'I SPYOD YUL MA YIN NO ZHES BYA BA'I DON TO, ,MA NGES
ZHES BYA BA LA THEG PA CHEN PO'I GZHUNG SHES RAB KYI PHA ROL TU
PHYIN PA LA SOGS PA NI, DANG PO BCOM LDAN 'DAS KYIS JI LTAR BSHAD
PA BZHIN DU GZHUNG

MA NYAMS PAR RTAG TU DE BZHIN DU GNAS PA YIN NA RTOG GE RNAMS KYI
GTZUG LAG NI DUS KYI KHYAD PAR GYIS GZHUNG GZHAN NAS GZHAN DU
'GYUR BAS MA NGES PA STE, JI LTA ZHE NA, SNGON DAG NI TSAD MA
BDUN DU BZHAG GO, ,BAR DU YANG TSAD MA LNGAR BZHAG GO, ,DE'I 'OG
TU YANG TSAD MA

BZHIR BZHAG GO, ,DE NAS TSAD MA GSUM DU YANG BZHAG GO, ,DE NAS
TSAD MA GNYIS SU YANG BZHAG GO, ,DE LTAR MA NGES PAS NA THEG PA
CHEN PO RTOG GE'I SPYOD YUL MA YIN NO ZHES BYA BA'I DON TO, ,MA
KHYAB PA ZHES BYA BA LA THEG PA CHEN PO'I GZHUNG LAS NI PHUNG PO
DANG KHAMS

LA SOGS PA'I CHOS THAMS CAD 'BYUNG STE, SHES BYA THAMS CAD LA
KHYAB PA YIN NA RTOG GE PA RNAMS KYI GZHUNG LAS NI MNGON SUM DANG
RJES SU DPAG PAR BYA BA'I TSAD MA'I YUL NYI TSE ZHIG SPYOD DE,
SHES BYA KUN LA KHYAB PAS NA THEG PA CHEN PO RTOG GE'I SPYOD YUL
MA YIN NO ZHES BYA BA'I

DON TO; ,KUN RDZOB DANG ZHES BYA BA LA THEG PA CHEN PO LAS NI KUN
RDZOB DANG DON DAM PA'I CHOS GNYIS STON LA RTOG GE'I GTZUG LAG
LAS NI KUN RDZOB KYI CHOS NYI TSE TZAM ZHIG SPYOD KYI, DON DAM
PA'I CHOS MI DPYAD PAS THEG PA CHEN PO RTOG GE'I SPYOD YUL MA YIN
NO ZHES BYA BA'I THA TSIG GO, ,SKYO BA

@24A *, ,CAN ZHES BYA BA LA THEG PA CHEN PO LA NI SHES RAB KYI
PHA ROL TU PHYIN PA 'BUM LA SOGS PA 'BUM PHRAG GRANGS MED PA
BSHAD PAS TSIG DANG SPOBS PA ZAD PAR MI 'GYUR LA, RTOG GE RNAMS
KYI GTZUG LAG NI NYUNG SHAS ZHIG YOD PAS DE STON PA'I TSE, SHES
RAB

DANG SPOBS PA DRAG PO GZHAN DAG GIS TSAR BCAD NA, GTZUG LAG LAS
JI TZAM 'BYUNG BA ZHIG SMRAS NAS, DE'I TSE TSIG ZAD PA DANG, DE
NAS SPOBS PA ZAD PA DANG, SKYO BAR 'GYUR TE, DE BAS NA THEG PA
CHEN PO RTOG GE'I SPYOD YUL MA YIN NO ZHES BYA BA'I DON TO, ,RTOG
GE PA NI

BYIS PA'I GNAS, ,ZHES BYA BA NI, THEG PA CHEN PO NI 'PHAGS PA
RNAMS KYIS KHONG DU CHUD PAR BYA BA'I GNAS YIN LA, RTOG GE'I CHOS
RNAMS NI BYIS PA RNAMS KYIS SHES PAR BYA BA YIN PAS THEG PA CHEN
PO NI RTOG GE PA RNAMS KYI SPYOD YUL MA YIN NO ZHES BYA BA'I DON
TO, ,THABS MA

YIN PA'I PHYIR ZHES BYA BA NI ZHAS PA LA, GONG DU, THABS MIN DE
LTAR MA BSTAN PA, ,ZHES SMOS PA LA, NYAN THOS RGOL TE, NYAN THOS
KYI THEG PA NI BLA NA MED PA'I BYANG CHUB THOB PA'I THABS MA YIN
PAS, THEG PA DE LA YUN RING DU SPYAD KYANG 'TSANG RGYA BAR MI
'GYUR RO ZHES BSHAD NA DE LTAR

THEG PA CHEN PO 'DI JI LTAR NA BLA NA MED PA'I BYANG CHUB KYI
THABS SU 'GYUR RO ZHES BRGAL LO, ,LAN DU, RGYA CHE'I PHYIR DANG
ZAB PA'I PHYIR, ,YONGS SU SMIN DANG RNAM MI RTOG ,'DI LA DE GNYIS
BSTAN PA'I PHYIR, ,DE NI BLA NA MED PA'I THABS, ,ZHES BYA BA SMOS
TE, BLA NA MED PA'I BYANG

CHUB THOB PAR BYA BA'I THABS NI RNAM PA GNYIS TE, RGYA CHE BA'I
DON DANG, ZAB PA'I CHOS SO, ,DE LA SA DANG PHA ROL TU PHYIN PA
DANG, MNGON PAR SHES PA DANG, STOBS DANG MI 'JIGS PA LA SOGS PA
NI RGYA CHE BA'I CHOS SO, ,GANG ZAG DANG CHOS LA BDAG MED PA NI
ZAB PA'I CHOS SO, ,

YANG NA BSOD NAMS KYI TSOGS NI RGYA CHE BA'I CHOS SO, ,YE SHES
KYI TSOGS NI ZAB PA'I CHOS SO, ,DE LA RGYA CHE BA'I CHOS BSTAN
PAS NI SEMS CAN YONGS SU SMIN PAR 'GYUR TE, DE BZHIN GSHEGS PA'I
YON TAN MTHU CHEN PO DAG THOS NAS, DAD PA'I SGO NAS SEMS CAN DGE
BA LA

@24B 'JUG PAR 'GYUR BA'I PHYIR RO, ,ZAB PA'I CHOS BSGOMS PAS NI
BDAG NYID RNAM PAR MI RTOG PA'I YE SHES 'THOB PAR 'GYUR TE, DE
LTAR BDAG GI DON DANG GZHAN GYI DON DU 'GYUR BA'I CHOS ZAB PA
DANG RGYA CHE BA GNYIS THEG PA CHEN PO 'DI LAS BSTAN PA'I PHYIR,
THEG PA CHEN PO 'DI BLA

NA MED PA'I BYANG CHUB 'THOB PAR BYED PA'I THABS YIN NO, ,GANG
'DE LA SKRAG PAR 'GYUR BA DE'I PHYIR GNAS MA YIN PA LA SKRAG PAR
'GYUR BA'I NYES PA DANG, RGYU LA TSIGS SU BCAD PA ZHES BYA BA
DANG, RIGS MED PA DANG, NYAN THOS KYI RIGS CAN DANG, RANG SANGS
RGYAS KYI RIGS

CAN DAG GI GANG ZAG GANG DAG STONG PA NYID 'CHAD PA'I THEG PA
CHEN PO'I CHOS 'DI LA SKRAG STE 'DI BDUD KYIS BSHAD PA YIN NO
ZHES BSHAD PA DE DAG LA, THEG PA CHEN PO 'DI DGA' BAR BYA BA'I
GNAS YIN GYI SKRAG PAR BYA BA'I GNAS MA YIN BA LA SKRAG BAS NA
GNAS MA YIN BA LA SKRAG PA ZHES

BYA STE; GNAS MA YIN PA LA SKRAG STE, SKUR PA BTAB NA NGAN SONG
DU LHUNG BA LA SOGS PA'I NYES PA 'BYUNG BA DANG, SKRAG NA YANG
RGYU GANG GI SA SKRAG PA'I RGYU BSTAN PA'I PHYIR TSIGS SU BCAD PA
RTZOM MO ZHES BYA BA'I DON TO, ,'GRO BA GNAS MA YIN LA SKRAG PA
GDUNG BYED PA, ,ZHES BYA BA LA,

'GRO BA'I SGRAS NI RIGS MED PA DANG, NYAN THOS KYI RIGS CAN DANG,
RANG SANGS RGYAS KYI RIGS CAN LA BYAS SO, ,THEG PA CHEN PO NI
DGA' BAR BYA BA'I GNAS YIN GYI, 'JIGS PAR BYA BA'I GNAS MA YIN PA
LA 'JIGS NAS SKUR PA BTAB NA GNAS MA YIN PA LA SKRAG PA ZHES BYA
STE,

DE LTAR SKRAG STE SKUR PA BTAB STE, NGAN SONG GSUM DU SDUG BSNGAL
MYONG BAR BYED PAS GDUNG BAR 'GYUR BA ZHES BYA'O, ,CI'I PHYIR
NGAN SONG GSUM DU GDUNG BAR BYED NA DE'I PHYIR, BSOD NAMS MA YIN
PHUNG PO CHER 'PHEL BA, ,ZHES SMOS TE, THEG PA CHEN PO LA SKUR PA
BTAB NA

BSOD NAMS MA YIN PA'I TSOGS 'PHEL BAR 'GYUR BAS NGAN SONG DU
SKYE'O, ,DUS JI SRID CIG TU NGAN SONG DU GNAS SNYAM PA LA YUN
RING DU ZHES SMOS TE, BSKAL PA GRANGS MED PAR NGAN SONG DU GNAS
SO ZHES BYA BA'I DON TO, ,DE YAN CHAD DU DON RNAM PA GSUM BSTAN
TE, SKUR BA BTAB PA'I

@25A *, ,NYES PA DANG, GANG GI RGYUS NGAN SONG DU SKYE BAR 'GYUR
BA DANG, DUS JI SRID CIG TU NGAN SONG DU GNAS PA DANG GSUM MO,
,'GRO BA GNAS MA YIN LA SKRAG PA GDUNG BYED PA, ,ZHES BYA BAS
SKUR BA BTAB PA'I NYES PA BSTAN TO, ,BSOD NAMS MA YIN PHUNG PO

CHER 'PHEL ZHES BYA BAS NGAN SONG GSUM DU SKYE BA'I RGYU GANG YIN
PA BSTAN TO, ,YUN RING DU ZHES BYA BAS DUS JI SRID DU NGAN SONG
DU GNAS PA BSTAN TO, ,CI'I PHYIR GANG ZAG DE DAG THEG PA CHEN PO
LA SKRAG PAR BYED CE NA, DE'I PHYIR, RIGS MED GROGS NGAN DGE
SNGON MA BSAGS BLO MA

SBYANGS; ,ZHES SMOS TE, DE LA RGYU RNAM PA BZHIS THEG PA CHEN BO
LA SKRAG PAR 'GYUR TE, BYANG CHUB SEMS DPA'I RIGS MED NA YANG
THEG PA CHEN PO LA SKRAG STE, 'DI NI RGYU GCIG GO, ,NYAN THOS
DANG RANG SANGS RGYAS KYI BSHES GNYEN NGAN PAS ZIN PA DANG THEG
PA CHEN PO LA SKRAG PAR 'GYUR

TE; 'DI NI RGYU GNYIS PA'O, ,TSE RABS STON GZHAN NA THEG PA CHEN
PO RTOGS PAR 'GYUR BA'I BSOD NAMS KYI TSOGS MA BSAGS NA YANG
SKRAG PAR 'GYUR TE, 'DI NI RGYU GSUM PA'O, ,THEG PA CHEN PO'I
CHOS MNYAN PA DANG BSAM PA LA SOGS PAS TSE SNGA PHYI BLO MA
SBYANGS NA YANG

THEG PA CHEN PO LA SKRAG PAR 'GYUR TE, 'DI NI RGYU BZHI PA'O,
,SKRAG PA'I RGYU SMRAS NAS MI SKUG PA'I RGYU BSHAD PAR BYA STE
ZHES BYA BA LA GONG DU THEG PA CHEN PO LA SKRAG PAR 'GYUR BA'I
RGYU NI RIGS MED BA LA SOGS PA RNAM PA BZHI YIN NO ZHES BSHAD
NAS, DA NI RGYU GANG LA BRTEN NA THEG PA CHEN

PO LA MI SKRAG PAR 'GYUR BA'I RGYU BSTAN TE, 'OG NAS TSIGS SU
BCAD PA LAS 'BYUNG BA BZHIN DU YID LA BYAS NAS THEG PA CHEN PO LA
SKRAG PAR MI 'GYUR TE, MI SKRAG PA'I RGYU BSTAN PA'I PHYIR TSIGS
SU BCAD PA RTZOM MO, ,DE LAS GZHAN DANG GZHAN MED CES BYA BA LA,
NYAN THOS

RNAMS KYIS KYANG NYAN THOS KYI THEG PA DANG, RANG SANGS RGYAS KYI
THEG PA DANG, THEG PA CHEN PO STE THEG PA GSUM YOD PAR 'DOD PAS,
THEG PA CHEN PO YOD PAR KHAS BLANGS NA DE LTAR NA NI SHES RAB KYI
PHA ROL TU PHYIN PA 'DI LAS MA GTOGS PA'I THEG PA CHEN PO GZHAN
MED PAS NA THEG

@25B PA CHEN PO SPONG ZHING SKUR PA 'DEBS PA DANG SKRAG PAR BYA
BA'I GNAS MA YIN NO ZHES BYA BA'I DON TO, ,GAL TE NYAN THOS DAG
NA RE, NYAN THOS KYI THEG BA NYID THEG PA CHEN PO YIN TE, SHES
RAB KYI PHA ROL TU PHYIN PA LA SOGS PA THEG PA CHEN PO MA YIN NO
ZHES SMRA NA, DE LTA NA NI SANGS RGYAS

LAS MA GTOGS PA'I NYAN THOS DANG RANG SANGS RGYAS ZHES BYA BA
GZHAN MED PAR 'GYUR TE, CI'I PHYIR ZHE NA, KUN KYANG THEG PA CHEN
PO LA ZHUGS PAS KUN SANGS RGYAS SU GYUR PA'I PHYIR, NYAN THOS
DANG RANG SANGS RGYAS MED PA'I PHYIR SKYON DU 'GYUR RO, ,ZAB CING
ZHES BYA BA LA, THAMS

CAD MKHYEN PA'I YE SHES THOB PAR BYED PA'I LAM SA DANG PHA ROL TU
PHYIN PA DANG, GANG ZAG DANG CHOS LA BDAG MED PA 'DI NI SHIN TU
ZAB PA STE, 'PHAGS PA RNAMS KYIS THUGS SU CHUD PAR ZAD DE, SO
SO'I SKYE BO RNAMS KYIS KHONG DU MI CHUD DO ZHES DE LTAR TSUL
BZHIN DU YID LA

BYAS NAS THEG PA CHEN PO SKRAG PA'I GNAS SU MI 'GYUR RO, ,RJES
SONG PHYIR ZHES BYA BA NI GANG GI TSE BCOM LDAN 'DAS KYIS MNYAN
DU YOD PA LA SOGS PAR NYAN THOS KYI THEG PA BSHAD PA DE DANG DUS
GCIG TU THEG PA CHEN PO YANG BSHAD DE DUS MNYAM DU BYUNG BAS DUS
MNYAM DU GSUNGS PAR 'DRA

BA LA; NYAN THOS KYI THEG PA LA SKRAG PAR MI BYA NA THEG PA CHEN
PO LA CI'I PHYIR SKRAG PAR BYA BA'I RIGS ZHES DE LTAR TSUL BZHIN
DU YID LA BYAS NAS DPYAD NA THEG PA CHEN PO'I CHOS LA SKRAG PAR
MI 'GYUR RO ZHES BYA BA'I DON TO, ,SNA TSOGS STON CING ZHES BYA
BA LA, GAL TE THEG PA CHEN PO'I NANG

NAS STONG PA DANG MED PA 'BA' ZHIG BSHAD NA NI SKRAG PAR BYA BA'I
GNAS KYANG YIN NO, ,STONG PA 'BA' ZHIG BSHAD PAR MA ZAD KYI PHUNG
PO DANG KHAMS DANG SKYE MCHED DANG SA DANG PHA ROL TU PHYIN PA LA
SOGS PA'I CHOS SNA TSOGS DANG, LAM SNA TSOGS KYANG BSHAD PAS NA
STONG PAR BSHAD PA'I BKA' 'DI

LA YANG DGONGS PA 'GA' ZHIG YOD DO ZHES JI LTAR TSUL BZHIN DU
BSAMS NA THEG PA CHEN PO LA SKRAG PAR MI 'GYUR RO ZHES BYA BA'I
DON TO, ,MANG PO'I SGO NAS RTAG TU STON DANG LDAN, ,ZHES BYA BA
LA, MANG PO NI LANG KAR GSHEGS PA DANG, SHES RAB KYI PHA ROL TU
PHYIN PA LA SOGS PA'I

@26A *, ,MDO SDE MANG PO DE DANG DE DAG LA BYA'O, ,SGO ZHES BYA
BA NI STONG PA NYID STON PA'I RNAM GRANGS LA BYA LA, STONG PA
KHONG DU CHUD PAR BYA BA'I PHYIR, MA BYUNG BA DANG MA SKYES PA
DANG RANG BZHIN GYIS STONG PA DANG DNGOS PO MED PA ZHES BYA BA LA
SOGS PA RNAM GRANGS DU MAS BSTAN

TO; ,RTAG TU ZHES BYA BA NI LAN CIG BSTAN PAR MA ZAD KYI RGYUN MA
CHAD PAR BSTAN TE, DE LTAR STONG PA NYID DE MDO SDE THAMS CAD KYI
NANG NAS RNAM GRANGS DU MAS RGYUN MA 'CHAD PAR BSTAN PAS NA STONG
PA 'DI DGOS PA CHE ZHING CHED CHE BAR MNGON TE, CHED MI CHE NA
BCOM LDAN 'DAS KYIS LAN CIG

TZAM BSHAD DE PHYIS MI GSUNG PA'I RIGS SO ZHES, JI LTAR TSUL
BZHIN DU BSAMS NA THEG PA CHEN PO LA SKRAG PAR MI 'GYUR RO ZHES
BYA BA'I DON TO, ,JI LTAR BSHAD PA BZHIN MA YIN ZHES BYA BA'I
SANGS RGYAS MED CHOS MED CES BYA BA LA SOGS PA BSHAD PA'I TSIG
'DI THAMS CAD

NAS THAMS CAD DU KUN MED PA NI MA YIN GYI, GZUNG 'DZIN DU BYIS PA
RNAMS KYIS KUN TU BRTAGS BA'I KUN BRTAGS MED PA LA DGONGS NAS MED
CES GSUNGS KYI, 'PHAGS PA RNAMS KYI YUL GZHAN GYI DBANG DANG,
YONGS SU GRUB PA'I RANG BZHIN MED PA MA YIN NO ZHES DE LTAR

TSUL BZHIN YID LA BYAS NAS THEG PA CHEN PO LA SKRAG PAR MI 'GYUR
RO ZHES BYA BA'I DON TO, ,BCOM LDAN 'DAS KYI DGONGS PA ZAB CES
BYA BA LA, BCOM LDAN 'DAS KYI BKA' THAMS CAD NI ZAB CING PHRA BA
STE CI LA DGONGS PA SHIN TU SHES PAR DKA' ZHING RTOGS PAR DKA'
BA'O, ,JI LTA

ZHEN; DE BZHIN GSHEGS PA CHOS 'CHAD PA NI BSAM PA DANG BA GAL
NYAL BA DANG KHAMS RNAMS MKHYEN NAS SEMS CAN SO SO'I SEMS DANG
MTHUN PAR KHA CIG LA NI YOD CES BSHAD, KHA CIG LA NI MED CES
BSHAD, KHA CIG LA YOD PA YANG MA YIN MED PA YANG MA YIN ZHES

BSHAD PA DE DAG CI LAS DGONGS TE BSHAD PA BDAG GIS MI RTOG STE,
BDAG GI SPYOD YUL MA YIN NO ZHES DE LTAR TSUL BZHIN DU YID LA BYA
STE, BSAMS NA YANG SKRAG PAR MI 'GYUR RO ZHES BYA BA'I DON TO,
,MKHAS PAS TSUL BZHIN BRTAGS NA CHOS LA SKRAG PAR MI 'GYUR RO
ZHES BYA BA NA

@26B BLO DANG LDAN PA MKHAS PA RNAMS KYIS TSUL BZHIN DU BSAMS NAS
BSHAD NA THEG PA CHEN PO'I CHOS LA SKRAG BAR MI 'GYUR RO ZHES BYA
BA'I DON TO, ,GZHAN DUN NI LAN CIG TZAM ZHIG DGAG PA MDZAD BAR
'GYUR RO ZHES BYA BA LA, STONG PA NYID KYI DON 'DI CHED CHE BA MA
YIN NA NI MED DO ZHES

BYA BA'I DGAG PA'I TSIG 'DI LAN 'GA' ZHIG BSHAD NAS DE NAS MI
GSUNG BAR RIGS NA, BCOM LDAN 'DAS KYIS DE NAS RGYUN MI 'CHAD PAR
MDO SDE KUN LAS GSUNGS BAS NA GDON MI ZA BAR STONG PA NYID BSHAD
PA 'DI LA DON CHED CHE BA YOD DO ZHES BYA BA'I DON TO, ,RING DU
ZHUGS

PA'I YE SHES KYI SPYOD YUL NYID YIN PAS TSIGS SU BCAD PA ZHES BYA
BA LA GANG GI TSE 'DI NI BZANG NGO 'DI NI NGAN NO ZHES BYA BA
DANG, 'DI NI YIN NO 'DI NI MIN NO ZHES BYE BRAG DBYE BA DE DAG
KYANG RING DU ZHUGS PA'I YE SHES THOB PAR GYUR NA DE'I TSE GDOD
YIN PA DANG MA YIN PA DAG DE'I SPYOD

YUL DU 'GYUR GYI RING DU ZHUGS PA'I YE SHES KYI SPYOD YUL MA YIN
PA THOB PA RNAMS LA NI DNGOS PO THAMS CAD MNGON SUM DU MA GYUR
PAS 'DI SANGS RGYAS KYI TSIG MA YIN NO ZHES NGES PAR GZHAG TU MI
RUNG NGO, ,DE LA RING DU ZHUGS BA'I YE SHES ZHES BYA BA NI DUS
GSUM DANG PHYOGS BCU NA

GNAS PA'I DNGOS PO THAMS CAD SKYU RU RA LAG MTHIL DU BLANGS PA
BZHIN DU, THOGS PA DANG CHAGS PA MED PAR MNGON DU GYUR PA'I THAMS
CAD MKHYEN PA'I YE SHES LA BYA'O, ,THOS PA LA GNAS NAS THOG MAR
YID LA BYED PA 'BYUNG BAR 'GYUR ZHES BYA BA LA, THAMS CAD MKHYEN
PA'I

YE SHES THOB PAR BYED PA'I THABS NI, DANG PO NYID DU DGE BA'I
BSHES GNYEN LA BRTEN NAS THOG MAR DGE ZHES BYA BA LA SOGS PA THEG
PA CHEN PO'I CHOS MNYAN PAR BYA'O, ,DE NAS MNYAN PA DE LA BRTEN
NAS DE'I 'OG TU MI RTAG PA DANG SDUG BSNGAL BA DANG STONG PA DANG
BDAG MED PAR BSAMS

TE; BSAMS PA DE LAS NI MOS PAR BYED PA'I TING NGE 'DZIN DROD LA
SOGS PA TSUL BZHIN YID LA BYED PA'I MTSAN NYID 'BYUNG BAR 'GYUR
RO ZHES BYA BA'I DON TO, ,TSUL BZHIN YID LA BYED PA LAS, ,YANG
DAG DON YUL YE SHES 'BYUNG, ,ZHES BYA BA NI DE LTAR MOS PAS SPYOD
PA'I TING NGE

@27A *, ,'DZIN TSUL BZHIN RANG GI RANG BZHIN RNAM PA BZHI LA
BRTEN NAS SA DANG PO MTHONG BA'I LAM LA 'JIG RTEN LAS 'DAS PA'I
YANG DAG PA'I LTA BAS CHOS DANG GANG ZAG LA BDAG MED PA'I MTSAN
NYID CHOS KYI DBYINGS THAMS CAD DU 'GRO BA MNGON SUM DU YUL DU
GYUR PA'I

YE SHES RNAM PAR MI RTOG PA'I YE SHES 'BYUNG NGO ZHES BYA BA'I
DON TO, ,DE LAS CHOS LA THOB PAR 'GYUR ZHING ZHES BYA BA NI SA
DANG POR RNAM PAR MI RTOG PA'I YE SHES THOB NAS SA GNYIS PA NAS
SA BCU PA'I BAR DU YE SHES DE NYID BSGOMS PAS NYON MONGS PA DANG
SHES BYA'I SGRIB PA THAMS CAD

SPANGS TE, SANGS RGYAS KYI SAR SA BCUR BSGOMS PA'I 'BRAS BU RNAM
PAR GROL BA ZHES BYA BA'I SKU 'THOB PAR 'GYUR RO ZHES BYA BA'I
DON TO, ,DE LAS BLO GROS 'BYUNG BAR 'GYUR, ,ZHES BYA BA NI DE
LTAR RNAM PAR GROL BA THOB NA, DE'I 'OG TU RNAM PAR GROL BA LA
RNAM PAR GROL BA NYID DU

YAD DAG PA JI LTA BA BZHIN DU SHES PA'I YE SHES SKYE BAR 'GYUR TE
YE SHES DE'I MTSAN NYID JI LTA BU ZHE NA, 'DI LTAR BDAG GIS BYA
BA NI BYAS, KHUR NI BOR, TSANGS PAR SPYOD PA NI SPYAD, SRID PA
'DI LAS GZHAN NI MI SHES SO ZHES KHONG DU CHUD PA'O, ,GANG GI TSE
NA YE SHES DE RANG GIS

RIG PAR GYUR PA DE'I TSE NA NI BLANG BAR BYA BA DANG, SPANG BAR
BYA BA DANG, YIN PA DANG, MA YIN PA DAG MNGON SUM DU GYUR PAS 'DI
NI YIN 'DI NI MA YIN ZHES BYE BRAG DBYE ZHING GTAN LA DBAB PAR
BYA BA LA NI RIGS SO ZHES BYA BA'I DON TO, ,GANG TSE RANG RIG DE
MED PAR NI JI LTAR RTOGS

PAR 'GYUR, ,ZHES BYA BA LA, GANG GI TSE SA BCU'I 'BRAS BU THAMS
CAD MKHYEN PA'I YE SHES DE RANG GIS RIG PA MED PAR THEG PA CHEN
PO 'DI SANGS RGYAS KYI TSIG MA YIN PAR JI LTAR RTOGS PAR 'GYUR
ZHES BYA BA'I DON TO, ,SKRAG PA'I GNAS MA YIN PAR TSIGS SU BCAD
PA ZHES BYA BA LA,

GONG DU THEG PA CHEN PO 'DI SKRAG PA'I GNAS MA YIN NO ZHES MDO
TZAM SMOS PA DE DA JI LTAR SKRAG PA'I GNAS MA YIN PA DE BZHIN DU
'CHAD DE, THEG PA CHEN PO 'DI DGA' ZHING DAD PAR BYA BA'I GNAS
YIN GYI SKRAG PAR BYA BA'I GNAS MA YIN NO ZHES BSTAN PA LAS
BRTZAMS NAS TSIGS SU BCAD PA

@27B BSTAN TO, ,BDAG GIS MI SHES ZHES BYA BA LA, NYAN THOS DAG
'DI SKAD DU THEG PA CHEN PO LAS CHOS MA SKYES PA MA BYUNG ZHES
BYA BA 'DI DAG BDAG CAG LTA BU'I SPYOD YUL DU MI 'GYUR TE, 'DI
DAG BDAG CAG GIS MI RTOGS PAS NA, BDAG CAG 'DI LA 'JUG PAR MI NUS
SO ZHES DE LTAR BSAMS

NAS CANG THEG PA CHEN PO LA SKRAG PA'I GNAS SU BYA BA MI RIGS TE,
CI'I PHYIR ZHE NA, 'DI LTAR THEG PA CHEN PO RTOGS PAR 'GYUR BA'I
DGE BA'I RTZA BA MA BSAGS PA DANG, THEG PA CHEN PO STON PA'I DGE
BA'I BSHES GNYEN LA BSNYEN BKUR BYAS PA RNAMS KYIS THEG PA CHEN
PO'I DON RTOGS PAR MI NUS

TE; DE BAS NA THEG PA CHEN PO'I DON RTOGS PAR 'DOD NA MGO'I THOD
LA ME 'BAR BA BSAD PA DE BZHIN DU THEG PA CHEN PO STON PA'I DGE
BA'I BSHES GNYEN LA BSNYEN BKUR BYA BA'I PHYIR 'BAD PAR BYA STE,
'BAD NA THEG PA CHEN PO'I DON RTOGS PAR 'GYUR RO, ,'DI'I SKABS SU
TSIGS SU BCAD PA STON PA,

THABS KYI CHO GA MKHAS LA GAL TE BLO SBYANGS MA BYAS DANG, ,THABS
LA MKHAS PA'I SKYE BO RNAMS KYI RJES SU 'JUG PAR GYIS, ,SDUG
BSNGAL MANG PO 'DUS LA SPYOD PA YID NI CHAGS GYUR NA, ,GAL TE DE
YANG MI 'DOD KHYAD PAR NYAMS NA DGA' BAR GYIS, ,ZHES BYA BA LTA
BU'O, ,SANGS RGYAS

ZAB MO MKHYEN PA MA YIN ZHES BYA BA LA, GAL TE NYAN THOS DAG NI
'DI SKAD DU, ,SANGS RGYAS ZHES BYA BA PHUNG PO DANG KHAMS DANG
SKYE MCHED DANG RTEN CING 'BREL TE 'BYUNG BA DANG, BDEN PA LA
SOGS PA'I CHOS YOD PAR THUGS SU CHUD PAS SANGS RGYAS ZHES BYA
STE, MA SKYES PA DANG MA BYUNG BA LA SOGS

PA ZAB MO 'DI SANGS RGYAS KYIS THUGS SU CHUD PA YANG MA YIN TE,
SANGS RGYAS KYIS THUGS SU CHUD CES BYA BA YANG BRDZUN NA SANGS
RGYAS KYIS ZAB MO BSHAD PA LTA CI ZHIG GAL YOD DE MED DO ZHES DE
LTAR BSAMS TE YANG SKRAG PAR BYA BAR MI RIGS SO ZHES BYA BA'I DON
TO, ,CI'I PHYIR ZHE NA, SANGS

RGYAS ZHES BYA BA'I MTSAN 'DI YANG 'DOD DGUR BTAGS PA MA YIN GYI
DON DANG BCAS PAR BTAGS PA YIN TE, GANG GI PHYIR NYON MONGS PA
DANG, SHES BYA'I SGRIB PA GNYIS DANG 'DRA BA BAG LA NYAL TSUN
CHAD SPANGS PA DANG, RNAM PAR MI RTOG PA'I YE SHES KYIS SHES BYA
THAMS CAD THUGS SU CHUD DE BLO

@28A *, ,KHA BYE BAS NA SANGS RGYAS ZHES BYA STE, SEMS CAN GYI
KHYAD PAR 'DI LTA BU DAG GIS KYANG, ZAB MO THUGS SU MA CHUD NA,
BDAG CAG LA SOGS PAS LTA GAL ZHIG CES KHONG DU CHUD CES 'JIGS
PA'I GNAS SU BYA BA MI RIGS TE, 'DI LTAR DGE BA'I BSHES GNYEN

LA BSNYEN BKUR DANG BRTEN PA LA BSGRIM PAR BYAS NAS SANGS RGYAS
KYIS ZAB MA THUGS SU CHUD DAM MI CHUD PAR 'GYUR BA LTA RANG NYID
KYIS PHYIS RTOGS PAR 'GYUR RO, ,ZAB MO CI'I PHYIR NA RTOG GE'I
SPYOD YUL MA YIN ZHES BYA BA NI JI TZAM DU TSAD MAS GZHAL BAR BYA
BA'I YUL GTAN LA DBAB

PA'I DNGOS PO RNAMS NI RTOG GE PA RNAMS KYI MNGON SUM DANG RJES
SU DPAG PA'I TSAD MAS RTOGS PAR 'GYUR BA YIN, MA SKYES PA DANG MA
BYUNG BA LA SOGS PA'I TSAD MA ZAB MO RTOG GE PA RNAMS KYI TSAD
MA'I YUL MA YIN PAS THEG PA CHEN PO LA 'JUG PAR BYA BA'I YUL MA
YIN NO ZHES DE LTAR YANG

SKRAG PAR BYA BAR MI RIGS TE, CI'I PHYIR ZHE NA, RTOG GE'I SEMS
BSAL BAR BYA BA'I PHYIR BSGRIM PAR BYA'I THEG PA LA SKRAG PAR NI
MI BYA'O, ,JI LTA ZHE NA, THEG PA CHEN PO 'DI RTOG GE PA RNAMS
KYI SPYOD YUL MA YIN PA'I PHYIR TE, DE BAS NA BCOM LDAN 'DAS DE
LA BYANG CHUB SEMS DPA' DANG

NYAN THOS DAG GIS BSTOD PA, RTOG GE RNAMS KYI YUL MIN TE, ,BYIS
PA'I SPYOD YUL MA YIN DANG, ,SEMS DANG SEMS LAS BYUNG YONGS 'DAS,
,THUB PA GANG DAG BSGOM MDZAD DO, ,ZHES GSUNGS PA LTA BU'O, ,A'A
TZARYA MA TI TZI TRAS KYANG BDAG NI DON RTOG GE PA STE, GANG DE
KHO NA KHONG DU

CHUD PA'I NYAN THOS DANG, RANG SANGS RGYAS DAG GIS KYANG CHOS KYI
SKU DANG, STOBS DANG MI 'JIGS PA LA SOGS PA LA YE SHES THOGS TE
MI 'JUG GO ZHES NAS BCOM LDAN 'DAS LA BSTOD PA, GAL TE KLU CHEN
DE DAG KYANG, ,KHYOD LA NUS PA THOGS GYUR NA, ,SRID PA MI GTZANG
'BU LTA BU'O, ,

BDAG LA SKABS LTA GA LA MCHIS, ,ZHES BSTOD PA LTA BU'O, ,CI'I
PHYIR ZAB MO'I DON RIG PA DAG THAR BAR 'GYUR ZHES BYA BA LA MA
SKYES PA DANG MA BYUNG BA'I ZAB MO RTOGS PA DE DAG 'BA' ZHIG
'KHOR BA LAS 'DAS SHING MYA NGAN 'DAS PAR 'GYUR LA, MNGON SUM
DANG RJES SU DPAG PA'I TSAD

@28B MAS DNGOS PO RNAMS LA 'JAL BAR BYED PA'I RTOG GE PA RNAMS
CI'I PHYIR 'KHOR BA LAS 'DAS SHING MYA NGAN LAS 'DAS PA MI 'THOB
CES TE, DE LTAR BSAMS TE YANG THEG PA CHEN PO LA YANG SKRAG PAR
BYA BAR MI RIGS TE, CI'I PHYIR ZHE NA, NYON MONGS PA SPANGS NAS
MYA NGAN LAS 'DAS PA THOB PA NI STONG PA

NYID MTHONG BAS 'THOB PAR 'GYUR GYI KUN RDZOB TZAM DPYOD PA'I
RTOG GE'I SEMS KYIS NI MYA NGAN LAS 'DAS PA THOB PAR MI 'GYUR
BA'I PHYIR RO, ,MOS PA MED NA YANG DE 'GRUB PAR TSIGS SU BCAD PA
ZHES BYA BA LA, RIGS MED PA DANG NYAN THOS DANG RANG SANGS RGYAS
KYI RIGS CAN DAG THEG PA CHEN PO LA

'JUG PAR MOS PA MED NA DE LTAR NA NI 'DI THEG PA CHEN PO YIN PAR
GRUB STE, CI'I PHYIR ZHE NA, CHUNG DU RNAMS DE LA MOS PA MI 'JUG
PA'I PHYIR RO ZHES BSTAN PAS TSIGS SU BCAD PA BSHAD PA, CHUNG DUR
MOS SHING RIGS KYANG SHIN TU NGAN, ,GROGS PO NGAN PA DAG GIS
YONGS BSKOR BA, ,

ZAB CING RGYA CHER LEGS PAR GSUNGS PA YI, ,CHOS LA GAL TE MOS MED
GRUB PA YIN, ,ZHES BYA BA LA, NYAN THOS DAG NI BSOD NAMS KYI
TSOGS KYANG KHA ZAS SPAR GANG TZAM GTONG BA LA MOS PA DANG, YE
SHES KYI TSOGS KYANG GANG ZAG LA BDAG MED PA TZAM ZHIG MTHONG BA
DANG DON YANG BDAG

GI DON TZAM ZHIG BYED PAR 'DOD PAS NA CHUNG DU LA MOS PA'O, ,DE
LTAR NA BSOD NAMS DANG YE SHES KYI TSOGS KYANG CHUNG DU LA MOS
PAS KUN GZHI RNAM PAR SHES PAS YANG BSOD NAMS DANG YE SHES KYI SA
BON CHUNG DU BSAGS PAS RIGS KYANG SHIN TU NGAN PA ZHES BYA STE,
THEG PA CHUNG DUR MYA NGAN

LAS 'DAS PAR 'GYUR BA'I RIGS TZAM ZHIG YOD PAR 'GYUR BA'I PHYIR
RO, ,DPER NA WA RNAMS KYANG WA DANG 'GROGS PAR DGA'I, SENG GE
DANG 'GROGS PAR MA MOS PA BZHIN DU MOS PA YANG CHUNG, RIGS KYANG
NGAN PAS NA YANG 'GROGS NA YANG GROGS NGAN PA NYAN THOS KYI

PHYOGS LA BRTEN PA'I GROGS 'BA' ZHIG DANG 'GROGS PAS NA GROGS
NGAN PAS BSKOR BA ZHES BYA STE, DE LTAR MOS PA YANG CHUNG RIGS
KYANG NGAN GROGS KYANG NGAN PAS NA, ZAB CING RGYA CHE BA LEGS PAR
GSUNGS PA'I THEG PA CHEN PO'I CHOS LA MOS PA MED NA CHUNG DU BA
RNAMS KYIS MA MOS PAS DE'I PHYIR

@29A *, ,CHOS 'DI THEG PA CHEN PO YIN PAR GRUB BO, ,MDO SDE MA
THOS PA SMAD DU MI RUNG BAR TSIGS SU BCAD PA ZHES BYA BA LA, 'DI
NI SANGS RGYAS KYI TSIG YIN 'DI NI MA YIN ZHES BYA BA DANG, 'DI
NI NGAN 'DI NI BZANG ZHES BYA BA DAG KYANG GZHUNG GI DON DANG
TSIG THOS NAS GDOD BSTOD PA DANG,

SMAD PAR BYA BAR RIGS KYI, GZHUNG MA THOS PA RNAMS NI BZANG NGAN
CI YIN GTOL MED PAS MA YIN NO NGAN TO ZHES SMAD DU MI RUNG BA LAS
BRTZAMS NAS TSIGS SU BCAD PA STON TO, ,THOS PA'I RJES SU 'BRANGS
PAS BLO LDAN THOB, ,THOS PA LA NI SU DAG BRNYAS BYED PA, ,THOS PA
SNA TSOGS DPAG MED

LUS PA LA, ,GTI MUG PAS NI CI'I PHYIR NGES PAR BYA, ,ZHES BYA BA
LA, KHYED NYAN THOS KYI MDO SDE RNAMS KYI PHUNG PO DANG KHAMS
DANG SKYE MCHED DANG SPYI'I MTSAN NYID SHES PA'I BLO BYUNG BA
YANG, SNGON DGE BA'I BSHES GNYEN LAS CHOS THOB PA'I RJES SU
'BRANGS TE, THOS PA LA BRTEN NAS

MKHAS SHING BLO DANG LDAN PA THOB PA YIN NA DA THOS PA LA BRNYAS
TE, THEG PA CHEN PO'I CHOS MI NYAN PAR 'DOR ZHING SKUR PA 'DEBS
PA DE NI BLUN PO GTI MUG PA ZHES BYA STE, CI'I PHYIR ZHE NA, BDAG
GIS MA THOS MI SHES PA'I CHOS THEG PA CHEN PO'I GZHUNG SNA TSOGS
PA DPAG TU MED PA DAG MA

THOS TE PHYI LA LUS PA RNAMS DON CI BYUNG GTOL MED PAR 'DI SANGS
RGYAS KYI TSIG MA YIN NO ZHES JI LTAR NGES PAR BYAS TE, GTAN LA
DBAB CES BYA BA'I DON TO, ,DE THOS PA LA STOBS GZHAN MED PAS ZHES
BYA BAS BZANG BA DANG NGAN PAR BYE BRAG DBYE BA DANG, YIN PA DANG
MA YIN PA ZHES BYE

BRAG DBYE BA 'DI YANG THOS PA'I STOBS LAS MA GTOGS PAR MA THOS PA
RNAMS KYIS BYE BRAG PHYED PAR MI NUS TE, DE BAS NA CHOS LA
BSGRIMS PA DANG MA THOS PA'I CHOS LA SMAD PAR MI BYA'O ZHE BYA
BA'I DON TO, ,GANG THOS PA DE YANG TSUL BZHIN DU YID LA BYA STE,
TSUL BZHIN MA YIN PAR NI MA

YIN NO ZHES TSUL BZHIN MA YIN PAR YID LA BYED PA'I NYES PA YIN
PAR TSIGS SU BCAD PA ZHES BYA BA LA, MA THOS PA'I CHOS RNAMS LAS
SKUR PA GDAB TU MI RUNG STE, DE BAS NA CHOS RNAMS MNYAN PAR BYA'O
ZHES GLENGS SO, ,DA THOS PA'I CHOS LA YANG GZHAN DBANG DANG,
YONGS SU GRUB

@29B PA YOD KYI MED CES BYA BA YANG KUN BRTAGS PA MED DO ZHES DE
LTAR TSUL BZHIN DU YID LA BYA STE, TSUL BZHIN MA YIN PAR SANGS
RGYAS MED PA DANG, CHOS MED PA LA SOGS PA'I TSIG THAMS CAD NAS
THAMS CAD DU MED DO ZHES BYA BA'I DON TO, ,TSUL BZHIN MA YIN PAR
YID LA BYAS NAS, SANGS

RGYAS KYI TSIG MA YIN NO ZHES SKUR PA GDAB PAR MI BYA STE, DE
LTAR TSUL BZHIN MA YIN PA YID LA BYAS TE, SKUR PA BTAB NA NYES PA
DANG SKYON YOD PAR BSTAN PA LAS BRTZAMS NAS TSIGS SU BCAD PA
BSTAN PA, JI LTAR SGRA BZHIN YONGS BRTAGS NA, ,ZHES BYA BA NI
SANGS RGYAS MED CHOS MED

DGE 'DUN MED DO ZHES BYA BA'I SGRA 'DI NI THAMS CAD NAS THAMS CAD
DU MED PAR STON PA NI MA YIN GYI KUN TU BRTAGS PA'I MTSAN NYID
MED PA LA DGONGS NAS MED CES GSUNGS PA YIN PA LAS SGRA JI BZHIN
DU BRTAGS NA THAMS CAD NAS THAMS CAD DU MED PAR GZUNG NAS NYES PA
RNAM PA GSUM THOB

PAR 'GYUR RO ZHES BYA BA'I DON TO, ,BDAG NYID BSNYEMS SHING ZHES
BYA BAS NI SGRA JI BZHIN DU GZUNG BA DANG DON MA RTOGS PAS BDAG
NYID KYI LTA BA BSNYEMS PA LA GNAS PA YIN TE BDAG GI LTA BA
BSNYEMS PA LAS GNAS PAR GYUR NA, THEG PA CHEN PO'I DON LA MKHAS
PA BDAG MED DO ZHES BYA

BA'I TSIG GI DON GANG YIN BAS TSOL ZHING NYAN PAR MI BYED DO ZHES
BYA BA'I DON TO, ,BLO NYAMS 'GYUR ZHES BYA BA NI DE LTAR THEG PA
CHEN PO'I DON MA BTZAL NAS GZHAN GYI DBANG DANG YONGS SU GRUB
PA'I RANG BZHIN NI YOD KUN BRTAGS KYI RANG BZHIN NI MED PA'I DON
DU YANG DAG PA JI LTA BA BZHIN DU SHES

PAR BYED PA'I SHES RAB LAS MA THOB PAR YONGS SU NYAMS PAR 'GYUR
TE, 'DI NI NYES PA DANG PO'O, ,LEGS PAR GSUNGS LA RAB SMAD PAS,
,BRLAG 'GYUR ZHES BYA BA NI MED CES BYA BA SGRA JI BZHIN DU GZUNG
STE, THAMS CAD NAS THAMS CAD DU MED PAR BZUNG NAS, BCOM LDAN 'DAS
KYI

GSUNG RAB THOG MAR YANG DGE BAR DU YANG DGE BA LA, SANGS RGYAS
KYI TSIG MA YIN GYI BDUD KYIS SMAS PA YIN NO ZHES SMAD PAS NA
BSOD NAMS DANG YE SHES KYI TSOGS NYAMS TE BSOD NAMS MA YIN PA'I
PHUNG PO CHER BSAGS PAS SEMS CAN DMYAL BAR 'GRO DGOS PA'I PHYIR
BRLAG PAR

@30A *, ,'GYUR TE, 'DI NI NYES PA GNYIS PA'O, ,KHONG KHRO SGRIB
CES BYA BA NI THEG PA CHEN PO'I CHOS LA SANGS RGYAS KYI BKA' MA
YIN PAR BSAMS TE, ZHE SDANG SKYED NA CHOS KYIS PHONGS PAR 'GYUR
BA'I LAS KYI SGRIB PA SKYE STE, 'DI NI NYES PA GSUM PA'O, ,DE LA
CHOS KYIS PHONGS

PAR 'GYUR BA'I LAS KYI SGRIB PA NI GANG NAS GANG DU SKYES KYANG
'ON PA DANG GLEN PA DANG LKUGS PAR SKYE BA DANG, DGE BA'I BSHES
GNYEN DANG BSKAL PA'I GNAS MTHA' 'KHOB TU SKYE BA LA SOGS PA STE,
ZHIB TU NI RNAL 'BYOR SPYOD PA'I SA LAS BSTAN PA BZHIN DU BLTA'O,
,SGRA JI BZHIN MA YIN PA'I

DON DU MI SHES PAR KHONG KHRO BAR MI RIGS NA ZHES BYA BA NI,
SANGS RGYAS MED CES BYA BA LA SOGS PA'I SGRA 'DI THAMS CAD NAS
THAMS CAD DU MED PA'I DON DU DRANGS TE, GZHAN GYI DBANG DANG
YONGS SU GRUB PA YOD PA DANG, KUN TU BRTAGS PA MED PAR MI SHES
PAR THEG PA CHEN PO LA KHONG KHRO ZHING

SKUR PA BTAB PAR MI RIGS PA LAS BRTZAMS NAS TSIGS SU BCAD PA STON
TO, ,YID KYI KHRO BA RANG BZHIN GDUG PA STE, ,ZHES BYA BA LA YID
KYI KHRO BA ZHES BYA BA NI SEMS KYI ZHE SDANG NGO, ,RANG BZHIN
GDUG PA ZHES BYA BA NI RANG BZHIN GYIS KHA NA MA THO BA YIN ZHES
BYA BA'I DON TO, ,KHA NA MA THO BA NI RNAM

PA GNYIS SO, ,GANG ZHE NA, RANG BZHIN GYIS KHA NA MA THOB DANG
BCAS PA'I KHA NA MA THO BA'O, ,DE LA RANG BZHIN GYIS KHA NA MA
THO BA NI SDIG PA LCI BA YIN LA BCAS PA'I KHA NA MA THOB NI SDIG
PA YANG BA YIN TE, SEMS KYI ZHE SDANG 'DI NI RANG BZHIN GYIS KHA
NA MA THO BA STE, RANG BZHIN GYIS GDUG

PA'I MTSAN NYID YIN NO ZHES BYA BA'I DON TO, ,MI RIGS PA'I GZUGS
LA'ANG MI RIGS NA ZHES BYA BA LA, DE LTAR ZHE SDANG 'DI RANG
BZHIN GYIS GDUG PA YIN PAS NA GAD MI PHAN PAR SEMS PA'I DGRA LA
SOGS PA MI RIGS PA'I GZUGS LA YANG ZHE SDANG BSKYED PAR MI RIGS
NA GZHAN LTA LA TZI SMOS

ZHES BYA BA'I DON TO, ,CI'I PHYIR ZHE NA, JI LTAR MNGON PA'I CHOS
BSDUS PA LAS, NYON MONGS PA BSTAN PA'I DBANG DU BYAS NAS NYON
MONGS PA'I MTSAN NYID JI LTAR BLTA ZHE NA, GANG CHOS SKYE BA'I
TSE NA MA ZHI ZHING GDUG PA'I MTSAN NYID DU SKYE LA GANG SKYES
NAS KYANG SEMS KYI RGYUD MA ZHI ZHING GDUG PAR BYED PA DE

@30B NYON MONGS PA'I MTSAN NYID DO ZHES BSHAD DO, ,DE LTAR NA
SEMS KYI ZHE SDANG DE SEMS GDUG PA CAN DU BYED PAS NA DGRA LA
SOGS PA MI RIGS PAR BYED PA'I GZUGS LA YANG ZHE SDANG BSKYED PAR
MI RIGS SO ZHES BYA BA'I DON TO, ,BCOM LDAN 'DAS KYIS KYANG MDO
SDE DE DANG DE DAG LAS ZHE SDANG BSKYED DU

MI RUNG BAR BKA' NAN YANG NAS YANG DU BSNAN TE BKAG GO, ,SHES RAB
KYI PHA ROL TU PHYIN PA BDUN BRGYA PA LAS BSHAD PA, 'JAM DPAL ZHE
SDANG THANG CIG GIS BSKAL PA DU MAR BSAGS PA'I DGE BA'I RTZA BA
SREG PAR BYED DO ZHES GSUNGS SO, ,NYAN THOS KYI SOG LE LTA BU'I
MDO LAS KYANG DGE

SLONG DAG MES TSIG PA'I MGAL DUM LA YANG KHONG KHRO BA'I SEMS
KYANG BSKYED PAR MI BYA NA, SEMS DANG BCAS PA'I LUS LA LTA CI
SMOS ZHES BCOM LDAN 'DAS KYIS GSUNGS SO, ,MKHAS PA RNAMS KYIS
THEG PA CHEN PO LA DGA' BAR MI NUS NA GZU BO LTA BU DBUS KYI TSUL
NYID GZUNG BAR BYA STE,

GZU BO LTA BU'I TSUL 'DI NI MKHAS PA'I SKYE BO RNAMS DGA' BAR
BYED PA'I RIGS PA YIN PAS, RIGS PA DE'I RJES SU 'BRANGS NAS THEG
PA CHEN PO 'DI ZHE SDANG BAR BYED PA'I GNAS YIN NAM, DAD PAR BYA
BA'I GNAS YIN PA RANG NYID KYIS RTOGS PAR 'GYUR RO, ,GAL TE RTOGS
PA DE YANG KHAS

LEN PAR MI BYED NA NI, DE CI'I PHYIR, THE TSOM ZA BA'I CHOS LA
SMOS CI DGOS, ,ZHES BYA BA SMOS TE, MI RIGS PA'I GZUGS LA YANG
ZHE SDANG BSKYED PAR MI RIGS NA SEMS SHES PA RNAMS KYIS THEG PA
CHEN PO 'DI SANGS RGYAS KYI TSIG YIN NAM MA YIN GTOL MED DE, THE
TSOM DU GYUR PA'I

GNAS LA ZHE SDANG BSKYED PAR MI RIGS PA LTA SMOS KYANG CI DGOS
TE, MI RIGS CHES SO ZHES BYA BA'I DON TO, ,DE BAS NA MKHAS PA DAG
'DI SKAD DU, SBRUL GYI GNAS SU LAG BRKYANG DANG, ,GAL TE DER NI
SPRUL YOD NA, ,BYIS PA DON MED RNYED GYUR PA'I, ,YON TAN DE NI CI
ZHIG 'THOB, ,CES

BYA BA LTA BU'O, ,YANG GZHAN DAG GIS SMRAS PA, 'JIG RTEN GZHAN LA
THE TSOM DANG, ,MKHAS PAS MI DGE SPANG BAR BYA, ,GAL TE MED NA
'ANG DE CIR 'GYUR, ,GAL TE YOD DANG MED CI BRLAG ,CES BSHAD DO,
,DE PHYIR BTANG SNYOMS BZHAG LEGS NYES PA MED, ,CES BYA BA LA,
GONG DU

@31A *, ,BSHAD PA LTAR NA ZHE SDANG 'DI YANG RANG BZHIN GYIS KHA
NA MA THO BA YIN PAS, RANG BZHIN GYIS KHA NA MA THO BA DES MI GOS
PAR 'DOD PA RNAMS KYIS ZHE SDANG MI SDANG MI SKYED PAR BTANG
SNYOMS SU BZHAG PA NYID LEGS TE, BTANG SNYOMS SU GZHAG NA ZHE
SDANG GI NYES PAS GOS

PAR MI 'GYUR RO ZHES BYA BA'I DON TO, ,THEG PA CHEN PO BSGRUB
PA'I SKABS BSHAD PA RDZOGS SO,, ,,SKYABS SU 'GRO BA'I KHYAD PAR
BSDUS PA TSIGS SU BCAD PA ZHES BYA BA LA, SKYABS SU 'GRO ZHES BYA
BA DANG, BYANG CHUB TU SEMS BSKYED CES BYA BA DANG, SMON LAM BTAB
CES

BYA BA DAG NI DON GCIG STE, DE LA NYAN THOS DANG RANG SANGS RGYAS
RNAMS NI BDAG YONGS SU MYA NGAN LAS 'DA' PAR BYA BA'I PHYIR MCHOG
GSUM LA SKYABS SU 'GRO LA BRGYA BYIN DANG TSANGS PA LA SOGS PA NI
'JIG RTEN GYI LONGS SPYOD 'DOD PA'I PHYIR SKYABS SU 'GRO LA, MI
RNAMS LA YANG 'JIG RTEN GYI

GO 'PHANG DAG 'DOD PA'I PHYIR RGYAL PO LA SKYABS SU 'GRO BA DANG,
RI DAG SA LA SOGS PA RNGON PAS DED PA NA SROG LAS THAR BAR BYA
BA'I PHYIR RI DANG PHUG LA SOGS PAR SKYABS SU 'GRO BA YOD MOD
KYI, BYANG CHUB SEMS DPA' RNAMS NI DKON MCHOG GSUM LA SKYABS SU
'GRO BA NI BDAG DANG GZHAN

GYI DON GYI PHYIR SKYABS SU 'GRO BAS GZHAN LAS KHYAD ZHUGS SHING
'PHAGS PA DANG, SKYABS SU 'GRO BA RGYA CHER RNAL 'BYOR SPYOD PA'I
SA LAS 'BYUNG BA LAS, 'DIR DON GCES PA NYI TSE BSDUS TE BSTAN PAS
NA BSDUS PA ZHES BYA BA STE, DE LAS BRTZAMS NAS TSIGS SU BCAD PA
BSTAN TO, ,THEG PA

SGRUB PA'I SKABS KYI 'OG TU SKYABS SU 'GRO BA'I KHYAD PAR GYI
SKABS BSHAD PAR 'BREL BA CI YOD CE NA, GONG DU DON SHES PA DAG
DON STON PA'I SGO NAS CHOS LA BRGYAN PAR BYED DO ZHES SMRAS PA
DANG, BRGAL BA GAL TE CHOS DE RANG BZHIN GYIS YON TAN DANG LDAN
NA, DE LA RGYAN CI DGOS ZHES PA DANG,

BRGAL BA DE'I LAN DU, GZUGS RNAMS RGYAN DANG RANG BZHIN LEGS LDAN
ME LONG NANG SONG NA, ,ZHES BYA BA LA SOGS PA'I TSIGS SU BCAD PA
GCIG GIS DON DE NYID KYA RGYAN DU GTZUG LAG 'DI GYUR PAR BSTAN
NAS KYANG, DE'I ZHAR LA SMAN LA SOGS PA'I DPE GSUM GYIS CHOS 'DI
LA YON TAN

@31B RNAM PA GSUM YOD PAR YANG BSTAN TO, ,DE LTAR BSTAN PA DANG
DE'I RJES LA THEG PA CHEN PO 'DI YANG SANGS RGYAS KYI TSIG KYANG
MA YIN NA DE LA YON TAN LTA GA LA ZHIG YOD CES DE LTAR LOG PAR
ZHUGS PA LA 'DI NYID THEG PA CHEN PO YIN GYI, GZHAN MA YIN NO
ZHES THEG PA CHEN PO SANGS RGYAS KYI TSIG

TU BSGRUBS SO, ,DE LTAR THEG PA CHEN PO BSGRUBS PA DANG, THE TSOM
DU GYUR PA DANG, MI SHES PA'I GANG ZAG RNAMS DGA' BA DANG MA GU
BA'I KHYAD PAR THOB NAS THEG PA CHEN PO 'DI NYID 'TSANG RGYA BAR
'GYUR BA'I LAM YIN GYI GZHAN NI MA YIN NO ZHES DE DAG SANGS RGYAS
PAR 'GYUR BA'I THABS TSOL BAR BYED DE

RIM PA GANG GIS 'TSANG RGYA BAR 'GYUR BA'I RIM PA STON TE, DE
YANG THEG PA CHEN PO BSTAN PA'I TSUL GYIS SANGS RGYAS LA SOGS PA
DKON MCHOG GSUM LA SKYABS SU SONG BA'I RIM PAS, BLA NA MED PA'I
BYANG CHUB BTZAL DGOS PAS NA, DA SKYABS SU 'GRO BA'I DBANG DU
BYAS NAS CHOS LA JI LTAR 'JUG

PA BSTAN TE, THEG PA CHEN PO'I TSUL GYIS SKYABS SU SONG BA NI
BDAG DANG GZHAN BDE BA PHUN SUM TSOGS PA THOB PA'I RGYU YIN NO,
,KUN TU SONG DANG KHAS BLANGS RTOGS DANG ZIL GYIS GNON, ,DBYE
BA'I RANG BZHIN RNAM BZHI'I DON GYI KHYAD PAR STON, ,THEG CHEN
MCHOG PHYIR DKON MCHOG RNAMS

LA SKYABS SONG BAS, ,DE NYID SKYABS SU SONG BA'I MCHOG TU RIG PAR
BYA, ,ZHES BYA BA LA, SEMS BSKYED PA'I RANG BZHIN RNAM PA BZHIR
DBYE BA'I DON GYI KHYAD PAR GYIS NA THEG PA CHEN PO'I TSUL GYIS
SANGS RGYAS LA SOGS PA DKON MCHOG GSUM LA, BYANG CHUB SEMS DPA'
RNAMS SKYABS SU

SONG BA DE 'JIG RTEN PA DANG 'JIG RTEN LAS 'DAS PA'I SKYABS SU
SONG BA LAS KHYAD PAR RNAM PA BZHIS KHYAD ZHUGS PAS NA, SKYABS SU
SONG BA GZHAN PAS MCHOG TU RIG PAR BYA'O, ,KHYAD PAR RNAM PA BZHI
NI KUN DU SONG BA'I KHYAD PAR DANG, KHAS BLANGS PA'I KHYAD PAR
DANG, RTOGS

PA'I KHYAD PAR DANG, ZIL GYIS GNON PA'I KHYAD PAR RO, ,DE LA SEMS
CAN THAMS CAD BSGRAL BAR BYA BA'I PHYIR ZHUGS PAS NA KUN DU 'GRO
BA KHYAD ZHUGS SO, ,SANGS RGYAS NYID THOB PAR BYA'O ZHES KHAS LEN
PAS NA KHAS LEN PA KHYAD ZHUGS SO, ,BDAG MED PA NYID RTOGS PAS NA
RTOGS

@32A *, ,PA KHYAD ZHUGS SO, ,BYANG CHUB TU SEMS BSKYED PHAN CHAD
BRGYA BYIN LA SOGS PA 'JIG RTEN PA DANG, NYAN THOS LA SOGS PA
'JIG RTEN LAS 'DAS PA THAMS CAD ZIL GYIS GNON PAS NA ZIL GYIS
GNON PA KHYAD ZHUGS TE, BZHI PO 'DI NI DON ZHIB TU NI 'OG NAS

'CHAD DO, ,DE LTAR SKYABS SU 'GRO BA RNAMS KYI MCHOG 'DI DKA' BA
MANG POS BSGRUB DGOS NA LA LA NI MI SPRO BA YOD DE SKYABS SU 'GRO
BAR BYA BA'I TSIGS SU BCAD PA ZHES BYA BA LA, DE LTAR BYANG CHUB
SEMS DPA' RNAMS BDAG BLA NA MED PA'I BYANG CHUB THOB PAR BYA BA
DANG, SEMS CAN YONGS SU BSGRAL

BAR BYA BA'I PHYIR THEG PA CHEN PO'I TSUL GYIS DKON MCHOG GSUM LA
SKYABS SU SONG STE, BYANG CHUB TU SEMS BSKYED PA PHAN CHAD BSKAL
PA GRANGS MED PA GSUM DU MGO DANG RKANG LAG LA SOGS PA BTANG DGOS
PA BSGRUB DKA' STE, DE BAS NA LA LA DAG DE LA MI 'JUG CING SEMS
ZHUM PAR GYUR PA

YOD PAS SEMS ZHUM PA'I DBANG DU MI BTANG ZHING PHAN PA DANG DON
CHEN PO YOD PAR BSTAN PA'I SGO NAS DGA' BA DANG SPRO BA BSKYED
PA'I PHYIR TSIGS SU BCAD PA RTZOM MO, ,GANG PHYIR THOG MAR RE BA
BYA DKA' STE, ,ZHES BYA BA LA, RE BA ZHES BYA BA NI, BYANG CHUB
TU SEMS BSKYED PA DANG, SMON LAM 'DEBS

PA LA BYA'O, ,DE LA DANG PO SO SO SKYE BO'I DUS NA BDAG BLA NA
MED PA'I BYANG CHUB TU SANGS RGYAS NAS SEMS CAN THAMS CAD 'KHOR
BA'I DGON PA LAS BSGRAL TE, MYA NGAN LAS 'DAS PA DANG THAMS CAD
MKHYEN PA'I YE SHES LA GZHAG PAR BYA'O ZHES KHAS BLANGS SHING
SMON LAM GDAB PA YANG SHIN TU DKA'O ZHES

BYA BA'I DON TO, ,BSKAL PA STONG PHRAG DU MAR DE BSGRUB DKA'O,
,ZHES BYA BA LA, DE LTAR BYANG CHUB TU SEMS BSKYED NAS KYANG BLA
NA MED PA'I BYANG CHUB THOB PAR BYA BA DANG, SEMS CAN YONGS SU
BSGRAL BAR BYA BA'I PHYIR BSKAL BA GRANGS MED PA GSUM DU MGO DANG
RKANG LAG LA SOGS PA PHYI NANG GI DNGOS PO LA

BTANG BA'I SGO NAS MOS PAS SPYOD PA'I SA NAS RIM GYIS SA BCU MAN
CHAD DU BSGRUB PA YANG SHIN TU DKA'O ZHES BYA BA'I DON TO, ,GANG
PHYIR SEMS CAN PHAN BYA DON PHYIR BSGRUB, ,CES BYA BA LA, DE LTAR
BYANG CHUB TU SEMS BSKYED NAS BSKAL PA GRANGS MED PA GSUM DU DKA'
BA SPYOD PA'I SGO NAS SA BCU MAN

@32B CHAD BSGRUBS TE, SA BCU 'DAS NAS, SANGS RGYAS KYI SA THOB PA
DANG YE SHES GNYIS SU MED PA MNGON SUM DU GYUR TO, ,YE SHES DE NI
SEMS CAN MYA NGAN LAS 'DAS PAR DGOD PA DANG, THAMS CAD MKHYEN
PA'I YE SHES LA GZHAG PAR BYA BA'I THABS LA MKHAS PA YIN TE,
THABS DES 'KHOR

BA'I MTHA'I BAR DU SEMS CAN SGROL BAR BYED PAS NA, SEMS CAN PHAN
BYA DON CHEN GRUB, ,CES BYA'O, ,DE PHYIR THEG CHEN 'DI LA SKYABS
DON MCHOG, ,CES BYA BA LA GONG DU BSHAD PA LTAR THEG PA CHEN PO'I
TSUL GYIS BYANG CHUB TU SEMS BSKYED NAS DKA' BA SPYAD NAS MJUG TU
SEMS CAN THAMS

CAD LA PHAN 'DOGS PA'I THABS SANGS RGYAS THOB PAS NA THEG PA CHEN
PO'I SGOR SKYABS SU SONG BAS NA DE 'JIG RTEN DANG 'JIG RTEN LAS
'DAS PA'I SKYABS SONG BA BAS KYANG MCHOG YIN NO, ,TSIGS SU BCAD
PA 'DIS MDOR NA DON RNAM PA GSUM BSTAN TE, SMON LAM GYI KHYAD PAR
DANG, BSGRUB PA'I

KHYAD PAR DANG, 'BRAS BU THOB PA'I KHYAD PAR RO, ,GANG PHYIR THOG
MAR RE BA BYA DKA' STE, ,ZHES BYA BAS SMON LAM GYI KHYAD PAR
BSTAN TO, ,BSKAL PA STONG PHRAG DU MAR DE BSGRUB DKA', ,ZHES BYA
BAS SGRUB PA'I KHYAD PAR BSTAN TO, ,GANG PHYIR SEMS CAN PHAN
PHYIR DON CHEN GRUB, ,CES BYA BAS

'BRAS BU THOB PA'I KHYAD PAR BSTAN TO, ,GRAGS PA'I RGYUR BSTAN TO
ZHES BYA BA NI DKA' BA SPYOD PA RNAM PA SNA TSOGS PA DANG, SA
DANG PHA ROL TU PHYIN PA NI BYANG CHUB SEMS DPA'I SPYOD PA YIN
PAR GRAGS TE, DE NYID BLA NA MED PA BYANG CHUB KYI RGYUR BSTAN TO
ZHES BYA BA'I DON TO, ,SNGAR GLENGS PA'I THAMS

CAD DU 'GRO BA'I DON GYI TSIGS SU BCAD PA ZHES BYA BA LA GONG DU
KUN TU 'GRO BA LA SOGS PA'I KHYAD PAR BZHIS THEG PA CHEN PO LA
SKYABS SU SONG BA STE, 'JIG RTEN DANG 'JIG RTEN LAS 'DAS PA'I
SKYABS SU SONG BAS 'PHAGS SO ZHES GLENGS PA LA KUN TU 'GRO BA'I
DON RGYAS PAR BSHAD PAR BYA BA'I

TSIGS SU BCAD PA RTZOM MO ZHES BYA BA'I DON TO, ,SEMS CAN THAMS
CAD BSGRAL PHYIR GANG BZHUGS DANG, ,THEG PA YE SHES KUN SONG
MKHAS PAR LDAN, ,MYA NGAN 'DAS LA 'KHOR ZHING RO GCIG PA, ,BLO
DANG LDAN PAS KUN 'GROR 'DI RIG BYA, ,ZHES BYA BA LA KUN TU 'GRO
BA RNAM PA BZHI DANG LDAN

@33A *, ,PAS KUN TU 'GRO BA KHYAD ZHUGS PAR RIG PAR BYA STE, KUN
TU 'GRO BA BZHI NI, SEMS CAN KUN TU 'GRO BA DANG, THEG PA KUN TU
'GRO BA DANG, YE SHES KUN TU 'GRO BA DANG, MYA NGAN LAS 'DAS PA
KUN TU 'GRO BA'O, ,DE LA NYAN THOS RNAMS NI BDAG YONGS SU MYA
NGAN

LAS 'DA' BAR BYA BA'I PHYIR ZHUGS LA, BYANG CHUB SEMS DPA' RNAMS
NI SEMS CAN THAMS CAD 'KHOR BA'I SDUG BSNGAL LAS BSGRAL NAS MYA
NGAN LAS 'DA' BAR BYA BA'I PHYIR ZHUGS TE, 'DIS NI SEMS CAN KUN
TU 'GRO BA DANG LDAN PAR BLTA'O, ,NYAN THOS DAG NI NYAN THOS KYI
THEG PA RTOGS PAR

BYA BA'I PHYIR BYANG CHUB TU SEMS BSKYED LA, BYANG CHUB SEMS DPA'
RNAMS NI NYAN THOS DANG RANG SANGS RGYAS KYI THEG PA DANG, THEG
PA CHEN PO LA MKHAS PAR BYA BA'I PHYIR SEMS BSKYED DE, 'DIS NI
THEG PA KUN TU 'GRO BA DANG LDAN PAR BSTAN TO, ,NYAN THOS DAG NI
GANG ZAG LA BDAG MED PA

TZAM RTOGS PAR BYA BA'I PHYIR SEMS BSKYED LA, BYANG CHUB SEMS
DPA' RNAMS NI GANG ZAG DANG CHOS LA BDAG MED PA GNYIS KA LA MKHAS
PAR BYA BA'I PHYIR SEMS BSKYED DE, 'DIS NI YE SHES KUN TU 'GRO BA
DANG LDAN PAR BSTAN TO, ,NYAN THOS DAG NI ZHI BA PHYOGS GCIG PA'I
MYA NGAN

LAS 'DAS PA THOB PAR BYA BA'I PHYIR SEMS BSKYED LA, BYANG CHUB
SEMS DPA' RNAMS KYI MYA NGAN LAS 'DAS PA NI KUN TU 'GRO BA STE,
'KHOR BAR YANG 'GRO, MYA NGAN LAS 'DAS PAR YANG 'GRO'O, ,DE LA
'KHOR BA NI PHUNG PO LNGA'I RANG BZHIN NO, ,ZHI BA NI PHUNG PO
LNGA SPANGS BA'I MTSAN NYID MYA NGAN

LAS 'DAS PA'O, ,RO GCIG PA NI 'KHOR BA'I RANG BZHIN GANG YIN PA
DE NYID MYA NGAN LAS 'DAS PA'I RANG BZHIN YANG DE'O, ,MYA NGAN
LAS 'DAS PA'I RANG BZHIN GANG YIN PA 'KHOR BA'I RANG BZHIN YANG
DE YIN NO ZHES, SHES RAB KYIS NI MYA NGAN LAS 'DAS PA MI GTONG,
SNYING RJES 'KHOR BAR MI

GTONG STE GNYI GA 'JUG PAS NA MYA NGAN LAS 'DAS PA KUN TU 'GRO BA
ZHES BYA'O, ,DE'I YON TAN DANG NYES PA LA RNAM PAR MI RTOG PA'I
PHYIR RO ZHES BYA BA LA, SHES RAB KYIS 'KHOR BA STONG PAR MTHONG
BAS 'KHOR BA'I NYES PA LA MI RTOG, SNYING RJES SEMS CAN GYI DON
BYA BA LA DGA' BAS NA MYA NGAN

@33B LAS 'DAS PA LA YANG YON TAN DU MI LTA ZHES BYA BA'I DON TO,
,KHAS BLANGS PA'I DON DU TSIGS SU BCAD PA ZHES BYA BA LA, KUN TU
'GRO BA'I DON BSHAD NAS, KHAS BLANGS PA'I DON RGYA CHER BSHAD
PA'I PHYIR TSIGS SU BCAD PA RTZOM MO ZHES BYA BA'I DON TO, ,KHAS
BLANGS PA'I DON DE YANG KHYAD

PAR RNAM PA GSUM GYIS RIG PAR BYA STE, SMON LAM GYI KHYAD PAR
DANG, BSGRUB PA'I KHYAD PAR DANG, THOB PA'I KHYAD PAR RO, ,DGA'
BA MANG POS BYANG CHUB MCHOG TSOL ZHING, ,ZHES BYA BA LA, NYAN
THOS DAG DKON MCHOG GSUM LA SKYABS SU SONG NA BDAG MYA NGAN LAS
'DAS PA THOB

PAR SHOG SHIG CES KHAS LEN NA, BYANG CHUB SEMS DPA' RNAMS DKON
MCHOG GSUM LA SKYABS SU SONG BA NI SANGS RGYAS GANG LA SKYABS SU
SONG BA'I SANGS RGYAS DE NYID KYI RANG BZHIN THOB PAR SHOG SHIG
CES KHAS LEN CING BYANG CHUB TU SEMS BSKYED DE, 'DIS NI SMON LAM
GYI KHYAD PAR

BSTAN TO, ,CI'I PHYIR SANGS RGYAS NYID THOB PAR BYA BAR SEMS
BSKYED CE NA DGA' BA MANG PO'I PHYIR TE, SANGS RGYAS BCOM LDAN
'DAS RNAMS KYI STOBS DANG, MI 'JIGS PA LA SOGS PA'I YON TAN THOS
NAS DGA' BA DANG DAD PA SKYES TE, YON TAN DE LTA BU DANG LDAN
PA'I SANGS RGYAS DE

BDAG GIS THOB PAR BYA'O SNYAM DU SEMS PA'I PHYIR RO, ,GANG RNAMS
SKYO BA MED PAR DKA' BA SPYOD, ,CES BYA BA LA, SEMS BSKYED NAS
KYANG SANGS RGYAS DE THOB PAR BYA BA'I PHYIR MGO DANG RKANG LAG
LA SOGS PA'I GTANG BAR BYA BA DKA' BA SPYOD PA'I SGO NAS MOS PAS
SPYOD PA'I SA YAN CHAD

SA BCU MAN CHAD SKYO BA MED PAR KHAS LEN TE, 'DIS BSGRUB PA'I
KHYAD PAR BSTAN TO, ,RIM PAR SANGS RGYAS KUN MTSUNGS 'GRO, ,ZHES
BYA BA LA DE LTAR SA BCU MAN CHAD RIM GYIS BSGRUBS NAS, SANGS
RGYAS KYI SAR SANGS RGYAS PAR GYUR PA DANG, SANGS RGYAS KUN DANG
SKU MNYAM PA DANG,

GSUNG MNYAM PA DANG, THUGS MNYAM PA DANG, TSOGS MNYAM PA THOB PAR
'GYUR TE, 'DIS NI 'BRAS BU'I KHYAD PAR BSTAN TO, ,SKU GSUM BRNYES
PAS NA SKU MNYAM MO, ,YE SHES BZHI BRNYES PAS NA THUGS MNYAM MO,
,TSANGS PA DANG BYA KA LA PING KA'I DBYANGS KYIS SO SOR YANG DAG

@34A *, ,PAR RIG PA BZHIS STON PAS NA GSUNG MNYAM MO, ,BSOD NAMS
DANG YE SHES KYI TSOGS YONGS SU RDZOGS PAR BRNYES PAS NA TSOGS
MNYAM MO, ,KHAS BLANGS MCHOG TU BLO LDAN DE RIG BYA, ,ZHES BYA BA
LA BLO LDAN NI BYANG CHUB SEMS DPA' LA BYA STE, KHYAD PAR RNAM PA

GSUM DANG LDAN PA LAS NA BYANG CHUB SEMS DPA'I KHAS BLANGS PA LAS
NI NYAN THOS KYI KHAS BLANGS PA DAG PAS MCHOG TU GYUR PAR RIG PAR
BYA'O ZHES BYA BA'I DON TO, ,YANG KHAS BLANGS PA'I KHYAD PAR DU
SANGS RGYAS SRAS KYI MCHOG TU SKYES PA'I TSIGS SU BCAD PA GZHAN
GYIS BSTAN TO

ZHES BYA BA LA, GONG DU YON TAN RNAM PA GSUM GYIS KHYAD PAR KHAS
BLANGS PA KHYAD ZHUGS PAR BSTAN NAS, DA YANG TSIGS SU BCAD PA
GZHAN GYIS KHAS BLANGS PA DE KHYAD ZHUGS PAR STON TE, DE YANG JI
LTAR ZHE NA, NYAN THOS DANG RANG SANGS RGYAS KYI BYANG CHUB TU
SEMS BSKYED PA RNAMS KYANG

SANGS RGYAS KYI SRAS ZHES BYA MOD KYI, DE DAG GSUNG LAS SKYES
PA'I SRAS ZHES BYA'I THUGS LAS SKYES PA'I SRAS ZHES MI BYA'O,
,BLA NA MED PA'I BYANG CHUB TU SEMS BSKYED PA'I SRAS RNAMS NI
THUGS LAS SKYES PA'I SRAS YIN PAS SRAS KYI MCHOG TU SKYES PA ZHES
BYA STE, SANGS RGYAS KYI SRAS

KYI MCHOG TU SKYES PA'I SGO NAS KYANG KHAS BLANGS PA'I KHYAD
ZHUGS PAR STON TO, ,SANGS RGYAS RNAMS KYI SRAS MCHOG TU NI GANG
SKYES PA, ,SEMS DANG SHES RAB DANG NI TSOGS LDAN SNYING RJE DANG,
,SA BON MA DANG MNGAL GNAS MA MA MTSUNGS PA MED, ,DE NI KHAS
BLANGS MCHOG TU BLO LDAN SHES PAR BYA, ,

ZHES BYA BA LA, 'DI LTAR 'KHOR LOS SGYUR PA'I RGYAL PO'I SRAS
KYANG YON TAN RNAM PA BZHI DANG LDAN PA DANG, 'KHOR LOS SGYUR
PA'I RIGS MI GCOD PAR GNAS PA YIN TE, BZHI GANG ZHE NA, SA BON
PHUN SUM TSOGS PA DANG, MA PHUN SUM TSOGS PA DANG, MNGAL PHUN SUM
TSOGS PA DANG,

MA MA PHUN SUM TSOGS PA'O, ,DE LAS BON PHUN SUM TSOGS PA NI 'KHOR
LOS SGYUR BA'I RGYAL PO NYID KYIS SA BON DANG KHU BA GZHAG GI
GZHAN GYIS NI MA YIN NO, ,MA PHUN SUM TSOGS PA YANG SA BON DE
YANG BTZUN MO DAM PA LA GZHAG GI BRAN MO NGAN PA LA SOGS PA LA MI
BZHAG PA'O, ,DE

@34B LTAR NA PHA PHUN SUM TSOGS PA DANG, MA PHUN SUM TSOGS PAR
'GYUR LA, MNGAL GYI GNAS KYANG RLUNG DANG MKHRIS PA DANG BAD KAN
LA SOGS PAS NYAMS PAR YANG MA BYAS PA'O, ,DE LTAR NA ZHAG DANG
ZLA BA LA SOGS PA TSANG NAS MNGAL YONGS SU RDZOGS TE, BDE BAR
SKYES NAS KYANG GAL

TE MA MAS BKRU BA DANG, NU MA SNUN PA LA SOGS PA ZHAL TA LEGS PAR
BYED PA'I LAG TU SONG STE, RIM GYIS SKYES NAS 'KHOR LOS SGYUR
BA'I RIGS MI GCOD PAR GNAS PAR 'GYUR RO, ,DE DANG 'DRA BAR BYANG
CHUB SEMS DPA' RNAMS MTSUNGS PA MED PA RNAM PA BZHI DANG LDAN PAR
SANGS

RGYAS KYI SRAS SU SKYES PA, DE NYAN THOS LA SOGS PA'I KHAS BLANGS
PA PAS KHAS BLANGS PA'I MCHOG TU RIG PAR BYA STE, MTSUNGS PA MED
PA RNAM PA BZHI NI, SA BON MTSUNGS PA MED PA DANG, MA MTSUNGS PA
MED PA DANG, MNGAL GYI GNAS MTSUNGS PA MED PA DANG, MAM MTSUNGS
PA MED

PA'O; ,THEG PA CHEN PO LA BRTEN PA'I BYANG CHUB SEMS DPA' RNAMS
KYI BLA NA MED PA'I BYANG CHUB TU 'TSANG RGYA BA'I SA BON NI
BYANG CHUB KYI SEMS TE, DE YANG BYANG CHUB SEMS DPA'I RIGS LA
GNAS PAS BYANG CHUB TU SEMS BSKYED NAS SA BON DU 'GYUR TE, NYAN
THOS DANG RANG SANGS RGYAS KYI

RIGS CAN NAM, RIGS MED PAS SEMS BSKYED NA NI SA BON DU MI 'GYUR
RO, ,SA BON DE YANG GAL TE PHA ROL TU PHYIN PA DRUG LA, SHES RAB
KYI PHA ROL TU PHYIN PA MAR 'GYUR GYI PHA ROL TU PHYIN PA GZHAN
MAR GYUR NA SANGS RGYAS KYI GDUNG MI GCOD PAR 'GYUR RO, ,DE LA
YANG BSOD NAMS DANG

YE SHES KYI TSOGS MNGAL GYI GNAS LTA BU DANG LDAN NA 'TSANG RGYA
STE CI'I PHYIR ZHE NA, BSOD NAMS DANG YE SHES KYI TSOGS NI BLA NA
MED PA'I BYANG CHUB TU 'TSANG RGYA BA'I RTEN DU GYUR PA YIN PA'I
PHYIR RO, ,BSOD NAMS DANG, YE SHES KYI TSOGS KYANG DE'I MI MTHUN
PA'I PHYOGS SU GYUR PA SER SNA LA SOGS

PAS DRI MA CAN DU MA BYAS NA GDOD 'TSANG RGYA BA'I RTEN DU 'GYUR
GYI, MI MTHUN PA'I PHYOGS KYI DRI MA CAN DU GYUR PA'I RTEN DU MI
'GYUR RO, ,DE LTAR SANGS RGYAS KYI RIGS SU SKYES NAS KYANG GAL TE
SNYING RJE CHEN POS MA MA BYAS TE MYA NGAN LAS 'DAS PA'I MTHAR MA
LTUNG BAR 'KHOR BA NAS BYANG CHUB SEMS DPA'I

@35A *, ,SPYOD PA RGYUN MA BCAD NA 'TSANG RGYA BAR 'GYUR TE, DE
LTAR YON TAN RNAM PA BZHI DANG LDAN PAR SKYES PA DANG, SANGS
RGYAS KYI GDUNG MI GCOD PAR GNAS PA YIN NO, ,DE NI MNGON PAR
SKYES PA'I KHYAD PAR GYIS, ,ZHES BYA BA LA, YON TAN RNAM PA BZHI
DANG LDAN PAR SKYES PA NI,

NYAN THOS DANG RANG SANGS RGYAS LAS 'PHAGS PAR SKYES PA YIN PAS
MNGON PAR SKYES PA'I KHYAD PAR CAN YIN NO, ,LEGS PAR SKYES PA DE
NYID, LUS KYI KHYAD PAR GYIS KHYAD PAR CAN DU BYAS PAS KHAS LEN
PA DE NYID KYI KHYAD PAR TSIGS SU BCAD PA GZHAN GYIS BSTAN TO
ZHES BYA BA LA, YON TAN RNAM

PA BZHI DANG LDAN PAR SKYES PA DE NYID LEGS PAR SKYES PA ZHES BYA
STE, LEGS PAR SKYES PA'I BYANG CHUB SEMS DPA' DE 'JIG RTEN PA
BRGYA BYIN LA SOGS PA DANG 'JIG RTEN LAS 'DAS PA NYAN THOS LA
SOGS PA'I LUS PAS KYANG LUS KHYAD ZHUGS PAR 'THOB PAS KHAS LEN BA
DE KHYAD PAR DU 'PHAGS PAR

BSTAN PA DE'I TSE TSIGS SU BCAD PA RTZOM MO, ,SNA TSOGS MTSAN
RNAMS KUN GYIS LUS BRGYAN CING, ,SEMS CAN THAMS CAD SMIN BYA'I
PHYIR NI DE STOBS THOB, ,SANGS RGYAS RNAMS KYI ZHI BA BDE CHEN
MTHA' YAS RNYED, ,SEMS CAN THAMS CAD BSKYAB PHYIR THABS CHEN
BSHAMS PA SHES, ,ZHES BYA BA LA

DPER NA 'KHOR LOS SGYUR BA'I RGYAL PO'I SRAS SU SKYES NA YON TAN
RNAM PA BZHI DANG LDAN PA'I LUS KYI KHYAD PAR 'THOB STE, BZHI
GANG ZHE NA, MI PHAL PA DANG MI 'DRA BA'I MTSAN GYIS BRGYAN PA'I
LUS THOB BA DANG, RGYAL PHRAN GZHAN TSAR GCOD PA'I LDAN PA THOB
PA DANG, RGYAL PO'I SRID KYI LONGS SPYOD KYI

BDE BA THOB PA DANG, RGYAL SRID KYI GTZUG LAG DANG, RIG PA'I GNAS
THAMS CAD LA MKHAS PA'I YE SHES KYANG THOB BO, ,DE DANG 'DRA BAR
SANGS RGYAS KYI SRAS SU SKYES PA BYANG CHUB SEMS DPA' RNAMS MTSAN
SUM CU RTZA GNYIS DANG, DPE BYAD BZANG PO BRGYAD CUS BRGYAN PA'I
LUS THOB PAS NA

GZUGS BZANG PO'I KHYAD PAR DANG LDAN TE, SNA TSOGS SMOS PA NI
'KHOR LOS SGYUR PA'I RGYAL PO LA YANG MTSAN DANG DPE BYAD YOD MOD
KYI, DE BAS 'PHAGS PAR BSTAN PA'I PHYIR SNA TSOGS SMOS TE, JI
LTAR 'PHAGS SHE NA, RNAM PA GSUM GYIS 'PHAGS TE GNAS NA GNAS PA
DANG, YONGS SU GSAL BA DANG,

@35B YONGS SU RDZOGS PAS 'PHAGS SO, ,DPER NA 'KHOR LOS SGYUR BA'I
RGYAL PO'I SRAS DE DGRA'I TSOGS RNAMS GZHOM PAR NUS PA'I LUS KYI
RTZAL DANG LDAN PA BZHIN DU, BYANG CHUB SEMS DPA' DE YANG SEMS
CAN MA DAD PA RNAMS DAD PAR BYA BA DANG, DAD PA RNAMS SA BCU LA
BKOD DE, YONGS SU

SMIN PAR BYA BA'I LUS NGAG YID GSUM GYI MTHU DANG LDAN TE, DE BAS
NA STOBS KHYAD ZHUGS SO, ,DPER NA 'KHOR LOS SGYUR BA'I SRAS SU
SKYES PA DE LONGS SPYOD KYI BDE BA PHUN SUM TSOGS PA BDE BA MYONG
BAR 'GYUR BA BZHIN DU SANGS RGYAS KYI SRAS SU SKYES PA'I BYANG
CHUB SEMS DPAS KYANG, NYON MONGS PA DANG SHES

BYA'I SGRIB PA THAMS CAD SPANGS PA'I MTSAN NYID KYI BDE BA YE
SHES DANG, THEG PA CHEN PO'I TING NGE 'DZIN DPAG TU MED PA DANG,
STOBS DANG, MI 'JIGS PA LA SOGS PA'I BDE BA MYONG BAR 'GYUR TE,
DE BAS NA BDE BA'I KHYAD PAR DANG YANG LDAN NO, ,DE DPER NA 'KHOR
LOS SGYUR

BA'I RGYAL PO'I SRAS RGYAL SRID KYI GTZUG LAG DANG, RIG PA'I GNAS
LA MKHAS PA BZHIN DU, BYANG CHUB SEMS DPA' SANGS RGYAS KYI SRAS
SU SKYES PA RNAMS KYANG, SEMS CAN THAMS CAD 'KHOR BA'I BTZON RA
NAS BSGRAL ZHING MYA NGAN LAS 'DAS PA LA 'KHOD PAR BYA BA'I THABS
GANG YIN

PA MKHYEN TE, DE BAS NA YE SHES KYI KHYAD PAR DANG YANG LDAN NO,
,THABS NI SHES RAB DANG SNYING RJE'O, ,DE LA SHES RAB DANG LDAN
PAS 'KHOR BA NA GNAS KYANG 'KHOR BA'I NYES PAS MI GOS, SNYING RJE
DANG LDAN PAS NYAN THOS BZHIN DU MYA NGAN LAS 'DAS PA 'BA' ZHIG
TU MI LTUNG NGO, ,YANG LEGS

PAR SKYES PA DE NYID SANGS RGYAS KYI RIGS MI GCOD PAR TSIGS SU
BCAD PA GZHAN GYIS BSTAN TO ZHES BYA BA LA YON TAN RNAM PA BZHI
DANG LDAN PAR SKYES PA NI LEGS PAR SKYES PA STE, DPER NA 'KHOR
LOS SGYUR BA'I RGYAL PO'I SRAS YON TAN RNAM PA BZHI DANG LDAN NA
'KHOR LOS SGYUR BA'I RGYAL

PO'I RIGS RGYUN MI GCOD PA BZHIN DU BYANG CHUB SEMS DPA' YANG YON
TAN RNAM PA BZHI DANG LDAN NA SANGS RGYAS KYI GDUNG MI GCOD PAR
GNAS PA'I TSIGS SU BCAD BA RTZOM MO, ,YON TAN RNAM PA BZHI NI
DBANG BSKUR BA THOB PA DANG DBANG THOB PA MED PA DANG, LHAG PAR
BYA BA BRTAGS PA LA MKHAS PA

@36A *, ,DANG, TSAR BCAD PA DANG, PHAN 'DOGS PAR BYED PA'O,
,SANGS RGYAS KUN GYI 'OD ZER CHEN POS DBANG BSKUR BYIN, ,ZHES BYA
BA LA 'KHOR LOS SGYUR BA'I SRAS SU LEGS PAR SKYES PA DE RGYAL
TSAB TU DBANG BSKUR BA THOB PA BZHIN DU, BYANG CHUB SEMS DPA'
SANGS RGYAS KYI

SRAS SU SKYAS PA DE DAG KYANG SA BCU PA CHOS KYI SPRIN THOB PA'I
DUS NA PHYOGS BCU'I DE BZHIN GSHEGS PA THAMS CAD PHYOGS BCU'I 'OD
ZER GYIS CHOS KYI RGYAL PO'I RGYAL TSAB TU DBANG BSKUR BA THOB
PAR 'GYUR TE, 'DIS NI DBANG BSKUR BA THOB PAR BSTAN TO, ,DE NI
CHOS LA DBANG BA KUN DANG SHIN

TU LDAN, ,ZHES BYA BA LA, DPER NA 'KHOR LOS SGYUR BA'I RGYAL PO'I
SRAS RGYAL TSAB TU DBANG BSKUR PHAN CHAD 'BANGS DKOR KHA CIG LA
NI DBANG BA KUN LA MI DBANG ZHES BYA BA MED PAR THAMS CAD LA
DBANG BA DE BZHIN DU, SA BCUR BYANG CHUB SEMS DPA' DBANG BSKUR BA
THOB PHAN CHAD JI

SNYED DU SHES PAR BYA BA DANG, SPANG BAR BYA BA DANG, MNGON DU
BYA BA DANG, BSGOM PAR BYA BA'I CHOS THAMS CAD MNGON DU GYUR PA'I
YE SHES DANG LDAN TE, 'DI NI DBANG THOGS PA MED PAR BSTAN TO,
,SANGS RGYAS 'KHOR GYI DKYIL 'KHOR STON PA'I RNAM PAR SHES PA
ZHES BYA BA LA, DPER NA 'KHOR LOS

SGYUR BA'I RGYAL PO'I SRAS DE 'BANGS RNAMS LA DON CI DANG CI LTA
BA LA MKHAS PA DANG, RGYAL PO'I GTZUG LAG DANG, BZO'I GNAS LA
MKHAS PA BZHIN DU, DBANG BSKUR BA THOB PA'I BYANG CHUB SEMS DPA'
RNAMS KYANG SANGS RGYAS KYI 'KHOR DGE SLONG PHA DANG, DGE SLONG
MA LA SOGS PA'I NANG

DU CHOS DANG CI BSTAN PA SHES PA DANG, 'KHOR DE DAG GDUL BAR BYA
BA'I THABS KYANG SHES PAR 'GYUR TE, 'DIS NI LHAG PAR BYA BA BRTAG
BA LA MKHAS PAR BSTAN TO, ,BSLAB PA BCAS PAS PHAN GDAGS PA DANG
TSAR GCOD BYED, ,CES BYA BA LA, BSLAB PA BCAS PA NI MKHAS PA'I
LHAG

PA'I TSUL KHRIMS KYI BSLAB PA BSTAN PA'O, ,DPER NA DBANG BSKUR BA
THOB PA'I 'KHOR LOS SGYUR BA'I RGYAL PO'I SRAS NYES PA BYED PA
RNAMS TSAR GCOD CING CHAD PAS GCOD PAR YANG NUS LA LEGS PAR BYED
PA RNAMS PHAN GDAGS SHING BYA DGA' BYIN PA DE BZHIN DU DBANG
BSKUR BA THOB PA'I BYANG

@36B CHUB SEMS DPA' RNAMS KYANG TSUL KHRIMS LA GNAS SHING YON TAN
DANG LDAN PA RNAMS LA PHAN 'DOGS SHING GZENGS BSTOD PAR YANG NUS
LA BSLAB PA LA MI GNAS SHING SKYON DANG LDAN PA RNAMS LA TSAR
GCOD CING CHAD PAS GCOD PAR YANG NUS TE, 'DIS NI TSAR GCOD CING
PHAN 'DOGS

PAR BYED PA BSTAN TO, ,YANG KHYAD PAR DE BLON PO CHEN PO LTA BU'I
TSIGS SU BCAD PA GZHAN GYIS BSTAN TE ZHES BYA BA LA, THEG PA CHEN
PO'I TSUL DU KHAS BLANGS PA'I KHYAD PAR DE BLON PO CHEN PO'I TSUL
DANG 'DRA BAS BSTAN TE, DE LA DON RNAM PA BZHI BYED PA NI BLON PO
CHEN PO'O, ,BZHI GANG

ZHEN; NANG NA SPYOD PA DANG, MDZOD THAMS CAD KYI SPYAN PA DANG,
BLO GSANG BA LA YID BRTAN PA DANG, BSGO BA LA DBANG BA'O, ,DE
DANG 'DRA BAR THEG PA CHEN PO'I SGOR SEMS BSKYED PAS YANG DON
RNAM PA DE BZHI BYED PAS NA BLON PO CHEN PO DANG 'DRA BAR BSTAN
PA'I PHYIR TSIGS SU BCAD PA RTZOM MO, ,

BLON PO CHEN PO LTA BUR PHA ROL PHYIN LA 'JUG PA'I PHYIR, ,ZHES
BYA BA LA, DPEN NA RGYAL PO'I BLON PO CHEN PO RGYAL POS THUGS
BRTAN PAR BYA BA'I GNAS YIN PAS ZHAL TA DAG BYED CING BTZUN MO
DAM PA'I NANG DU YANG 'JUG PA DE BZHIN DU, BYANG CHUB SEMS DPA'
YANG DE BZHIN GSHEGS PAS

THUGS BRTAN PA'I GNAS YIN PHAS PHA ROL TU PHYIN PA BCU LA SOGS
PA'I NANG DU 'JUG CING SPYOD PAR BYED DO ZHES BYA BA'I DON TO,
,BYANG CHUB CHEN PO'I PHYOGS RNAMS RGYA CHEN RTAG TU SPYAN YANG
BYED, ,CES PA LA, DPER NA RGYAL PO'I BLON PO CHEN PO NOR RIN PO
CHE RNAM PA SNA TSOGS KYI BAD MDZOD RNAMS

MI 'KHYAMS PA DANG, MI BRLAG PAR BYA BA'I PHYIR RTAG TU SPYIN
BYED CING NYUL BAR BYED PA DE BZHIN DU, BYANG CHUB SEMS DPA'
RNAMS KYANG BLA NA MED PA'I BYANG CHUB THOB PAR BYED PA'I RGYU
BYANG CHUB KYI PHYOGS SUM CU RTZA BDUN GYI CHOS RGYA CHEN PO LANG
KAR GSHEGS PA LA SOGS PA'I MDO SDE DE DANG DE DAG

NAS 'BYUNG BA RNAMS LA RTAG TU SPYAN BYED DE, MI BRJED PAR SEMS
LA 'DZIN PAR BYED DO, ,GSANG BA'I GNAS KYANG RNAM GSUM RTAG PAR
SHIN TU 'DZIN PA'I PHYIR, ,ZHES BYA BA LA, DPER NA RGYAL PO'I
BLON PO CHEN PO GSANG BA LA YID BRTAN PAS BKA' BGROS PA GSANG BA
THAMS CAD KYI NANG DU YANG

@37A *, ,'JUG CING, RGYAL PO'I GSANG BA THAMS CAD KYANG 'DZIN BDE
BZHIN DU BYANG CHUB SEMS DPA' CHEN PO RNAMS KYANG DE BZHIN GSHEGS
PA'I GSANG BA'I GNAS GSUM RTAG TU 'DZIN TE, GSANG BA GSUM NI, SKU
GSANG BA DANG, GSUNG GSANG BA DANG, THUGS GSANG

BA'O; ,DE LA SKU GSANG BA NI LO NYES CHEN PO DAG GI TSE, BYANG
CHUB SEMS DPA' CHEN PO RNAMS KYIS NYA CHEN PO'I LUS BSTAN NAS
SEMS CAN GSOS PA DANG, NAD KYI BSKAL PA DAG GI DUS NA SMAN PA
CHEN PO LHA'I LUS LTA BUR BSTAN PA LA SOGS PA'O, ,GSUNG GSANG BA
NI BYIN GYIS

BRLABS NAS RTZIG PA DANG, SHING DANG NAM MKHA' LA SOGS PA LAS
KYANG DAM PA'I CHOS 'CHAD PA'I SGRA 'BYUNG BA'O, ,THUGS GSANG BA
NI BYIN GYIS BRLABS NAS SEMS CAN BLUN PO DAG GIS KYANG CHOS ZAB
MO'I DON RTOGS PA'O, ,SEMS CAN MANG PO'I DON KYANG RTAG TU RGYUN
MI 'CHAD PAR BYED,,

CES BYA BA LA, DPER NA RGYAL PO'I BLON PO CHEN PO RGYAL PO'I BYA
BA THAMS CAD KYANG BYED CING 'BANGS CHAB 'OG TU GTOGS PA RNAMS
SKYONG ZHING TSIM PAR BYED PA DE BZHIN DU, BYANG CHUB SEMS DPA'
RNAMS KYANG JI SRID DU KHAMS GSUM DU SEMS CAN THAMS CAD LA SNYING
RJES KHYAB PAR BYAS NAS MI DGE BA

LAS BZLOG CING DGE BA LA GZHAG PAR BYA BA'I DON DANG MYA NGAN LAS
'DAS PAR GZHAG PAR BYA BA'I DON RTAG TU RGYUN MI 'CHAD PAR BYED
DE, TSE RABS GCIG NAS GCIG TU GAR SKYES KYANG LAS BYED PAS NA
RTAG TU BYED PA ZHES BYA'O, ,SKAD CIG MA RE RE LA YANG BRENG MA
CHAD PAR BYED PAS NA RGYUN MA CHAD PAR

BYED PA ZHES BYA'O, ,RTOGS PA'I DON DU TSIGS SU BCAD PA ZHES BYA
BA LA, KUN TU 'GRO BA'I DON DANG KHAS LEN PA'I DON BSTAN NAS, DA
NI RTOGS PA'I DON RGYA CHER BSTAN PAR BYA BA'I PHYIR TSIGS SU
BCAD BA RTZOM MO, ,THEG PA CHEN PO 'DIR SKYABS SU SONG NA DON
MDOR NA GANG ZAG DANG CHOS LA BDAG

MED PAR RTOGS PAR 'GYUR LA ZHIB TU NI YON TAN RNAM PA BRGYAD
RTOGS PAR 'GYUR RO ZHES BYA BA'I DON TO, ,BSOD NAMS PHUNG CHEN
ZHES BYA BA LA, DANG PO NYID DU ZAB CING RGYA CHE BA'I THEG PA
CHEN PO'I MDO SDE LA MOS BA'I SHUGS KYIS DAD PA CHEN PO BYUNG
BA'I TSE NA NI NAM MKHA'I KHAMS DANG SEMS CAN

@37B GYI MTHA' JI TZAM PA'I BSOD NAMS KYI TSOGS KYANG THOB PAR
'GYUR TE, 'DI NI YON TAN RNAM PA GCIG GO, ,SRID GSUM BLA NA ZHES
BYA BA NI DE LTAR MOS NAS BDAG DANG GZHAN GYI DON DU BLA NA MED
PA'I BYANG CHUB TU SEMS BSKYED PA'I DUS NA NI 'DOD PA'I KHAMS
DANG GZUGS KYI KHAMS DANG, GZUGS

MED PA'I KHAMS KYI SEMS CAN KUN LAS 'PHAGS PAR 'GYUR TE, 'DI NI
YON TAN GNYIS PA'O, ,SRID PA'I BDE BA DANG ZHES BYA BA LA BDAG
DANG GZHAN GYI DON BU LAS DANG NYON MONGS PA'I DBANG GIS SKYE BA
NI MA YIN GYI SHES BZHIN DU NI SRID PAR SKYE BA YONGS SU 'DZIN
PA'I DUS NA LHA DANG MI'I

LONGS SPYOD PHUN SUM TSOGS PA MYONG BAR 'GYUR TE, 'DI NI YON TAN
GSUM PA'O, ,SDUG BSNGAL PHUNG PO RAB ZHI ZHES BYA BA LA GANG GI
PHYIR SA DANG PO KHONG DU CHUD PA NA CHOS KYI DBYINGS KUN TU 'GRO
BA'I MTSAN NYID DU RTOGS SO, ,DE LTAR RTOGS PAS NA BDAG DANG
GZHAN MNYAM PA NYID KYI SEMS THOB STE,

DGA' BA'I MCHOG KYANG RNYED DO, ,DE BAS NA SA DANG PO'I NGES PA'I
TSIG TU'ANG SA RAB TU DGA' BA ZHES BYA STE, DANG PO NYID DU BDAG
DANG GZHAN GYI DON SGRUB PA'I NYES PA RNYED PA'I PHYIR RO, ,DE
LTAR CHOS KYI DBYINGS KUN TU 'GRO BA'I MTSAN NYID TU RTOGS PA DES
BDAG DANG SEMS CAN THAMS CAD KYI SDUG

BSNGAL GYI PHUNG PO ZHI BAR BYED DO, ,DE'I TSE NA BDAG NYID 'JIGS
PA LNGA LAS 'DAS PAS NA BDAG GI SDUG BSNGAL GYI PHUNG PO CHEN PO
ZHI'O, ,BDAG BZHIN DU SEMS CAN RNAMS KYI 'JIGS PA LNGA YANG MED
PAR BYED PAS NA SEMS CAN GYI SDUG BSNGAL GYI PHUNG PO YANG ZHI
BAR BYED, 'JIGS PA LNGA NI 'TSO

BA MED PA'I 'JIGS PA DANG, TSIGS SU BCAD PA MED PA'I 'JIGS PA
DANG, 'KHOR GYI 'JIGS PA DANG, NGAN 'GROR LTUNG BA'I 'JIGS PA
DANG, 'CHI 'PHO'I 'JIGS PA STE, 'DI NI YON TAN BZHI PA'O, ,BLO
MCHOG BDE BA DANG ZHES BYA BA LA, SA BRGYAD LA MI SKYE BA'I CHOS
LA BZOD PA THOB

PA'I DUS NA LHUN GYIS GRUB PA RNAM PAR MI RTOG PA'I YE SHES KYI
SNANG BA CHEN PO THOB PAS NA, CHOS MCHOG BDE BA THOB PA ZHES BYA
STE, 'DI NI YON TAN LNGA PA'O, ,DE LA RNAM PAR MI RTOG PA'I YE
SHES LA LHUN GYIS GRUB PAR GNAS PA'I DPE YANG RGYA MTSO'I GRU BO
CHES BSTAN PA LTA BU'O, ,BLO MCHOG

@38A *, ,BDE BA DANG ZHES BYA BA LA, CHOS CHEN PHUNG PO MCHOG RAB
RTAG PA'I SKU STE DGE BA'I TSOGS, ,BAG CHAGS LAS KYANG BZLOG CING
SRID ZHI RNAM PAR GROL BA THOB, ,CES BYA BA LA, DE NAS SA BCU
'DAS NAS SANGS RGYAS KYI SAR CHEN PO'I PHUNG PO MCHOG RAB RTAG
PA'I SKU DGE BA'I

TSOGS KYANG 'THOB STE, 'DI NI YON TAN DRUG PA'O, ,SANGS RGYAS KYI
SAR BAG CHAGS THAMS CAD BZLOG PA YANG 'THOB STE, 'DI NI YON TAN
BDUN PA'O, ,SRID ZHI RNAM PAR GROL BA YANG 'THOB STE, 'DI NI YON
TAN BRGYAD PA'O, ,CHOS KYI SKU DE GSUNG RAB YAN LAG BCU GNYIS
'BYUNG

BA'I 'BYUNG GNAS YIN PAS CHOS CHEN PHUNG PO ZHES BYA'O, ,CHOS
CHEN SKU STE NYAN THOS KYI RNAM PAR GROL BA'I SKU DANG, 'JIG RTEN
DANG 'JIG RTEN LAS 'DAS PA'I CHOS THAMS CAD KYI PHUL DU GYUR PAS
MCHOG RAB CES BYA'O, ,CHOS KYI SKU DE 'KHOR BA'I MTHA' DANG, SEMS
CAN GYI MTHA' DANG

NAM MKHA'I MTHA'I BAR DU GNAS PAS RTAG PA'I SKU ZHES BYA'O,
,SANGS RGYAS KYI SA'I DUS NA GANG ZAG LA BDAG MED PAR RTOGS PAS
NI NYON MONGS PA'I BAG CHAGS SPANGS, CHOS LA BDAG MED PAR RTOGS
PAS NI SHES BYA'I BAG CHAGS SPANGS PAS BAG CHAGS THAMS CAD LAS
KYANG BZLOG

PA'O; ,SANGS RGYAS KYI SA'I DUS NA MI GNAS PA'I MYA NGAN LAS 'DAS
PA THOB PAS SRID ZHI RNAM PAR GROL BA ZHES BYA STE, SRID PA NI
'KHOR BA STE, 'KHOR BA LAS RNAM PAR GROL ZHING 'KHOR PA LA'ANG MI
GNAS SO, ,ZHI BA NI MYA NGAN LAS 'DAS PA STE MYA NGAN LAS 'DAS PA
LAS RNAM PAR GROL ZHING

MYA NGAN LAS 'DAS PA LA YANG MI GNAS SO ZHES BYA BA'I DON TO, ,DE
LA SHES RAB DANG LDAN PAS NI 'KHOR BA NA GNAS KYANG 'KHOR BA'I
NYES PAS MI GOS PAS NA 'KHOR BA NA MI GNAS SO, ,SNYING RJE DANG
LDAN PAS NYAN THOS BZHIN MYA NGAN LAS 'DAS PA 'BA' ZHIG TU MA
ZHUGS PA'I PHYIR MYA NGAN

LAS 'DAS PA LA MI GNAS PAS SO, ,'DI ZHI BAR BYED PAS NA RAB TU
ZHI BA'O ZHES PA NI SA DANG POR CHOS KYI DBYINGS KUN TU 'GRO BAR
SHES NAS BDAG DANG GZHAN MNYAM PA NYID THOB PA'I YE SHES KYIS
BDAG DANG GZHAN GYI 'JIGS PA LNGA RAB TU ZHI BAR BYED PAS NA YE
SHES LA RAB TU ZHI BA ZHES BYA'O, ,

@38B ZIL GYIS GNON PA'I DON DU TSIGS SU BCAD PA ZHES BYA BA LA,
KUN TU 'GRO BA LA SOGS PA'I DON GSUM BSHAD NAS ZIL GYI SA GNON
PA'I DON RGYAS PAR BSTAN PA'I PHYIR TSIGS SU BCAD PA RTZOM STE,
THEG PA CHEN PO LA SKYABS SU SONG NA DGE BA RNAM PA BZHIS NYAN
THOS LA SOGS PA ZIL GYIS

GNON PAR BYED DO ZHES BYA BA'I DON TO, ,BLO LDAN DGE BA RGYA CHES
NYAN THOS MANG PO ZIL GYIS GNON, ,DON CHEN MTHA' YAS RTAG TU
RGYUN MI 'CHAD CING MI ZAD PAS, ,ZHES BYA BA'I TSIGS BCAD RKANG
PA PHYED KYI BSHAD PAS NI, DGE BA'I 'JIG RTEN MA YIN DE YANG SMIN
PAR BYED, ,PHUN SUM

TSOGS PA RNYED PA PHUNG PO ZHI BAS MI ZAD PA, ,ZHES BYA BA'I
TSIGS SU BCAD PA PHYED KYIS BSHAD DE, BLO DANG LDAN PA NI BYANG
CHUB SEMS DPA' RNAMS LA BYA'O, ,BYANG CHUB SEMS DPA' RNAMS DANG
PO BYANG CHUB TU SEMS BSKYED PA'I DGE BA NAS MOS PAS SPYOD PA'I
SA 'JIG RTEN GYI CHOS MCHOG

MAN CHAD KYI 'JIG RTEN PA'I DGE BA NI NYAN THOS KYI DGE BA LTAR
MYA NGAN LAS 'DAS PA'I PHYOGS 'BA' ZHIG TU 'JUG PA MA YIN GYI
SEMS CAN THAMS CAD KYI DON DU 'KHOR BAR 'JUG PA'I RGYU YANG BYED
PAS RGYA CHE BA'I PHYIR NYAN THOS THAMS CAD ZIL GYIS GNON TO, ,SA
DANG PO NAS SA BDUN MAN

CHAD KYI 'JIG RTEN LAS 'DAS PA'I DGE BA NI BLA NA MED PA'I BYANG
CHUB PAR BYED PA'I PHYIR DON CHE BA STE, DON CHE BA'I PHYIR NYAN
THOS THAMS CAD ZIL GYIS GNON TO ZHES BYA BA'I DON TO, ,SA BRGYAD
PA YAN CHAD NI RNAM PAR MI RTOG PA'I YE SHES LHUN GYIS GRUB BA LA
GNAS PAS NA DGE BA'I RTZA BA RNAMS

YONGS SU SMIN PAR BYED, 'BRU RNAMS YONGS SU SMIN PAR BYED PA'I
TSE MANG DU 'PHEL BA DANG 'DRA BA DE YAN CHAD DGE BA'I RTZA BA
SMIN PAS STOBS DANG MI 'JIGS PA DANG, MA 'DRES PA DANG, SA DANG
PHA ROL TU PHYIN PA LA SOGS PA'I YON TAN MTHA' YAS PA 'PHEL BAR
'GYUR TE, DES NA RTAG TU

SANGS RGYAS KYI MDZAD PA RGYUN MI 'CHAD PAR MDZAD CING DAM PA'I
CHOS 'CHAD PA RGYUN MI 'CHAD PAR MDZAD PAS KYANG NYAN THOS RNAMS
ZIL GYIS GNON TO ZHES BYA BA'I DON TO, ,DE NAS SANGS RGYAS KYI
SAR STOBS DANG MI 'JIGS PA DANG, MA 'DRES PA LA SOGS PA'I YON TAN
PHUN SUM TSOGS PA RNYED

@39A *, ,PA YANG PHUNG PO ZHI BA STE, PHUNG PO'I LHAG MA MA LUS
PAR SPANGS PA'I MYA NGAN LAS 'DAS PAR ZHUGS KYANG ZAD CING MTHAR
THUG PAR MI 'GYUR TE, MI ZAD BA'I PHYIR YANG NYAN THOS RNAMS ZIL
GYIS GNON TO, ,SKYABS SU 'GRO BA BSTAN PA'I TSIGS SU BCAD PA ZHES
BYA BA

LA; GONG DU NI THEG PA CHEN POR SKYABS SU SONG BDE KUN 'GRO BA LA
SOGS PA'I KHYAD PAR BZHI DANG LDAN PAS 'JIG RTEN DANG 'JIG RTEN
LAS 'DAS PA'I SKYABS SU 'GRO BAS KHYAD ZHUGS SO ZHES BSTAN NAS,
DA NI SKYABS SU 'GRO BA'I RANG BZHIN DANG, RGYU DANG 'BRAS BU
DANG LAS DANG LDAN PA DANG,

RAB TU DBYE BA BSTAN PA LAS BRTZAMS NAS TSIGS SU BCAD PA RTZOM
MO, ,DE NI DE'I DNGOS 'DOD PHYIR NI KHAS LEN ZHES BYA BA NYAN
THOS DAG DKON MCHOG GSUM LA SKYABS SU 'GRO BA NI BDAG 'KHOR BA'I
SDUG BSNGAL LAS THAR BAR GYUR CIG CES BDAG YONGS SU BSKYAB PAR
BYA BA'I PHYIR SKYABS SU 'GRO

BA'O; ,BYANG CHUB SEMS DPA' RNAMS DKON MCHOG GSUM LA SKYABS SU
'GRO BA NI, SANGS RGYAS GANG LA SKYABS SU SONG BA'I SANGS RGYAS
DE'I RANG BZHIN NYID GRUB PAR BYA BA'I PHYIR SKYABS SU 'GRO BAR
KHAS LEN TE, SANGS RGYAS 'DI SEMS CAN THAMS CAD KYI SKYABS SU
GYUR PA DE BZHIN DU BDAG

KYANG SEMS CAN THAMS CAD KYI SDUG BSNGAL ZHI BAR BYA BA'I PHYIR
SANGS RGYAS NYID DU GYUR CIG CES KHAS LEN TE, DE LTAR KHAS LEN PA
NI RANG BZHIN NO, ,SNYING RJE'I PHYIR YANG RIG PAR BYA, ,ZHES BYA
BA LA SANGS RGYAS GRUB PAR GYUR CIG CES KHAS LEN PA YANG SEMS CAN
SDUG BSNGAL BA RNAMS LA

SNYING RJE'I RGYUS KHAS LAN TE, SNYING RJE NI SKYABS SU 'GRO BA'I
RGYU YIN PAR RIG PAR BYA'O, ,DE'I PHYIR THAMS CAD MKHYEN PA ZHES
BYA BA LA, DE LTAR SKYABS SU 'GRO BA'I RANG BZHIN DANG RGYU
BSKYED NAS SA BCU RIM GYIS BSGRUBS NAS SANGS RGYAS KYI SAR YE
SHES BZHI'I BDAG NYID THAMS CAD MKHYEN PA

'THOB PA STE, DE NI SKYABS SU 'GRO BA'I 'BRAS BU'O, ,PHAN PA BYED
CING DKA' BYED YONGS MI SKYO, ,ZHES BYA BA LA, SANGS RGYAS SU
GRUB NAS SEMS CAN LA PHAN PAR BYED PA DANG BDE BAR BYED PA DANG,
DKA' BA SPYOD PAS YONGS SU MI SKYO BA NI SKYABS SU 'GRO BA'I LAM
YIN NO, ,TSE 'DIR ZANG ZING

@39B RNAM PA SNA TSOGS KYIS PHAN BTAGS TE, MI DGE BA LAS BZLOG
CING DGE BA LA BZHAG PA NI PHAN PAR BYED PA'O, ,TSE RABS GZHAN DU
LHA DANG MI'I LONGS SPYOD DANG MYA NGAN LAS 'DAS PA LA BKOD PA NI
BDE BAR BYED PA'O, ,SEMS CAN GYI DON DU LUS DANG SROG LA PHANGS
PA MED PAR MGO DANG RKANG

LAG LA SOGS PA GTONG BA NI DKA' BA BYED PAS MI SKYO BA ZHES
BYA'O, ,THEG PA KUN GYIS 'BYUNG ZHING SO SOR 'BRANG ZHING RTAG TU
YON TAN LDAN, ,ZHES BYA BA LA, THEG PA GSUM GYI THABS KYIS SEMS
CAN RNAMS KHAMS GSUM LAS BSGRAL BAR BYA BA'I SEMS CAN SO SO NAS
SDUG CING PHONGS PA

RNAMS KYI SKYABS DANG MGON RGYUN MI 'CHAD PAR BYED PA'I YON TAN
DANG LDAN TE, 'DIS NI LDAN PA BSTAN TO, ,SO SOR 'BRANG ZHES BYA
BA NI SEMS CAN RNAMS KYI SKYABS DANG MGON DU GYUR PA ZHES BYA
BA'I DON TO, ,BYANG CHUB TU SEMS BSKYED PA LA PHYE NA DU YOD PA
BSTAN PA'I PHYIR, BRDA DANG CHOS NYID

THOB PA'I BLO LDAN RNAMS KYI SKYABS SU 'GRO BA MCHOG, ,CES SMOS
TE, BYANG CHUB SEMS DPA'I SKYABS SU 'GRO BA PHYE NA RNAM PA GNYIS
TE, BRDAS THOB PA DANG, CHOS NYID KYIS THOB PA'O, ,DE LA MKHAN PO
DANG SLOB DPON LAS BLANGS PA'I BYANG CHUB KYI SEMS NI BRDAS THOB
PA ZHES BYA'O, ,

BYANG CHUB SEMS DPAS SA DANG PO THOB NAS CHOS KYI DBYINGS THAMS
CAD DU 'GRO BA'I MTSAN NYID RTOGS TE DGE BA'I BSHES GNYEN LAM
BRTEN PHAR SMON LAM CHEN PO BCU LA SOGS PA NI CHOS NYID KYIS THOB
PA ZHES BYA STE, DES RAB TU DBYE BA BSTAN TO, ,DE LA RNAM PA
GNYIS SU DBYE STE, CHEN PO DANG PHRA

MO'I KHYAD PAR DU'O, ,BRDAS THOB PA NI MKHAN PO DANG SLOB DPON
LAS SGRA'I SGO NAS BLANGS PAS CHEN PO DANG RAGS PA ZHES BYA'O,
,CHOS NYID KYIS THOB PA NI CHOS NYID KYI DON RTOGS PA LAS RNYED
PAS PHRA BA DANG ZAB PA ZHES BYA'O, ,SKYABS SU 'GRO BA SGRUB PA'I
KHYAD PAR GYIS TSIGS SU BCAD PA

ZHES BYA BA LA GONG DU SKYABS SU 'GRO BA'I YON TAN DANG RANG
BZHIN LA SOGS PA BSHAD NAS, DA NI DKON MCHOG GSUM LA SKYABS SU
SONG STE, SA DANG PHA ROL TU PHYIN PA LA SOGS PA SGRUB PA DE NYAN
THOS DAG KYANG SKYABS SU SONG NAS, LHAG PA'I TSUL KHRIMS DANG,
LHAG PA'I SEMS DANG, LHAG

@40A *, ,PA'I SHES RAB BSGRUB PA BAS KHYAD ZHUGS PAR BSTAN PA'I
PHYIR TSIGS SU BCAD PA RTZOM MO, ,SKYABS SU 'GRO BA 'DIR SONG DON
CHEN TE, ,ZHES BYA BA LA 'DI ZHES BYE BA THEG PA CHEN PO DANG
SBYAR TE, THEG PA CHEN PO 'DIR THEG PA CHEN PO'I TSUL GYIS DKON
MCHOG GSUM LA SKYABS

SU SONG NA BDAG GI DON PHUN SUM TSOGS PA DANG, GZHAN GYI DON PHUN
SUM TSOGS BA 'GRUB PAR 'GYUR BAS DON CHE BA ZHES BYA'O, ,YON TAN
MANG PO DPAG MED 'PHEL BAR 'GYUR, ,ZHES BYA BA LA DE LTAR BYANG
CHUB TU SEMS BSKYED NAS SA RIM BAS BSGRUBS NAS SANGS RGYAS KYI
SAR MNGON PAR

SANGS RGYAS NAS STOBS DANG, MI 'JIGS PA DANG MA 'DRES PA DANG
BYANG CHUB KYI PHYOGS LA SOGS PA'I YON TAN DPAG TU MED PA 'THOB
PAR 'GYUR TE, DE LTAR BDAG GI DON PHUN SUM TSOGS PA GRUB PAR
'GYUR BA'I PHYIR DON CHE BAR BSTAN NO, ,THEG PA CHEN POR SKYABS
SU SONG NA GZHAN GYI DON PHUN

SUM TSOGS PA YANG 'GRUB PAS DON CHE STE, GZHAN GYI DON PHUN SUM
TSOGS PA BSGRUB PA YANG BSAM PA PHUN SUM TSOGS PA DANG, SBYOR BA
PHUN SUM TSOGS PAS BSGRUB PA BSTAN PA'I PHYIR, ,'GRO BA 'DI DAG
SNYING RJE BSAM MI KHYAB, ,MTSUNGS MED 'PHAGS CHEN CHOS KYANG
RGYAS PAR BYED, ,

CES BYA BA SMOS TE, SNYING RJE CHEN PO'I BSAM PAS SEMS CAN THAMS
CAD LA BYE BRAG MED PAR 'KHOR BA'I SDUG BSNGAL LAS BSGRAL BAR
BYA'O SNYAM DU SEMS TE, 'DIS NI BSAM PA PHUN SUM TSOGS PA BSTAN
TO, ,DE LTAR BSAMS NAS BYANG CHUB SEMS DPA'I RIGS KYI GANG ZAG
RNAMS LA MTSUNGS

PA MED PAR 'PHAGS PA CHEN PO'I CHOS PHYOGS BCU THAMS CAD DU RGYAS
PAR STON CING 'CHAD PAR BYED DE, 'DIS NI SBYOR BA PHUN SUM TSOGS
PA BSTAN TO, ,BDAG DANG GZHAN GYI DON PHUN SUM TSOGS PA 'BYUNG
BA'I THEG PA CHEN PO DE NYAN THOS DANG RANG SANGS RGYAS KYI THEG
PA PAS KHYAD ZHUGS PAR 'PHAGS

PAS MTSUNGS PA MED PA ZHES BYA'O, ,NYAN THOS LA'ANG 'PHAGS PA
ZHES GDAGS, RANG SANGS RGYAS LA'ANG 'PHAGS PA ZHES GDAGS, SANGS
RGYAS DANG BYANG CHUB SEMS DPA' LA YANG 'PHAGS PA ZHES BYA LA,
SANGS RGYAS DANG BYANG CHUB SEMS DPA'I NYAN THOS DANG RANG SANGS
RGYAS RNAMS

@40B LAS KYANG 'PHAGS PA YIN PAS 'PHAGS PA CHEN PO ZHES BYA STE
THEG PA CHEN PO 'DI 'PHAGS PA DE DAG GI CHOS YIN PAS NA THEG PA
CHAN PO LA 'PHAGS PA CHEN PO'I CHOS ZHES BYA'O, ,DPAG TU MED PA
DANG RTOG GE DANG GRANGS DANG DUS DPAG TU MED PAR RIG PAR BYA STE
ZHES BYA BA LA, DE BZHIN GSHEGS

PA'I YON TAN NI RTOG GE PA RNAMS KYI MNGON SUM DANG RJES SU DPAG
PA'I TSAD MAS 'DI TZAM ZHIG YOD DE ZHES 'CHAD CING DPAG PAR MI
NUS PA DANG, GRANGS KYI SGO NAS KYANG GRANGS 'BUM ZHE'AM BYE BA
YOD CES DPYAD PAR MI NUS PA DANG, DUS KYI SGO NAS KYANG BSKAL PA
GRANGS MED PAR SMRAS TE BRJOD NA

YANG MTHAR PHYIN PAR MI 'GYUR BAS NA DPAG TU MED PA ZHES BYA'O,
,SKYABS SU 'GRO BA'I SKABS BSHAD PA RDZOGS SO,, ,,SKYABS SU 'GRO
BA'I SKABS KYI RJES LA RIGS KYI SKABS BSHAD PAR 'BREL BA CI YOD
CE NA, GONG DU SKYABS SU 'GRO BA'I BSHAD PA'I MJUG TU, SKYABS

SU 'GRO BA 'DI RA SONG DON CHEN TE, ,YON TAN MANG PO DPAG MED
'PHEL BAR 'GYUR, ,'GRO BA 'DI DAG SNYING RJE'I BSAM PAS KHYAB,
,MTSUNGS MED 'PHAGS CHEN CHOS KYANG RGYAS PAR BYED, ,CES SMRAS
PA'I TSIGS SU BCAD PAS, ,THEG PA CHEN PO LA SKYABS SU SONG BAS NI
BDAG DANG GZHAN

GYI DON PHUN SUM TSOGS PA 'GRUB PAR BYED PAS DON CHE BA BSTAN TO,
,DE LTAR BDAG DANG GZHAN GYI DON PHUN SUM TSOGS PA 'GRUB PAR BYED
PA DE YANG DES PA MED DE, SANGS RGYAS LA SOGS PA LA NYAN THOS
DANG RANG SANGS RGYAS KYI RIGS CAN DANG RIGS MED PA KUN GYIS THEG
PA CHEN PO LA SKYABS SU,,

SONG NA THAMS CAD KYIS DON CHEN PO DE 'THOB PA'AM, 'ON TE NGES PA
YOD DE KUN SKYABS SU SONG YANG SKYABS SU SONG BA KHA CIG DON CHEN
PO DE 'GRUB KYI SKYABS SU SONG BA KUN GYIS MI 'GRUB STE, NGES PA
YOD DAM ZHEN, LAN DU NGES PA YOD DE, SANGS RGYAS KYI RIGS CAN
RNAMS SKYABS SU SONG NA

NI BDAG DANG GZHAN GYI DON PHUN SUM TSOGS PA DANG YON TAN GYI
TSOGS RNAMS 'PHEL BAR 'GYUR GYI NYAN THOS DANG RANG SANGS RGYAS
KYI RIGS CAN DANG, RIGS MED PA LA SOGS PAS THEG PA CHEN PO'I TSUL
DU SKYABS SU SONG YANG YON TAN DE DAG 'THOB PAR MI 'GYUR TE, DE
BAS NA SKYABS SU 'GRO

@41A *, ,BA'I SKABS KYI RJES LA RIGS KYI SKABS BSHAD PAR 'BREL
TO, ,YANG NA MA NGES PA'I RIGS CAN DAG THEG PA CHEN POR SKYABS SU
SONG NA DON CHEN PO DE 'THOB STE, MA NGES PA'I RIGS CAN LA NI DGE
BA'I BSHES GNYEN GYI MTHAR PHYIN DU BSGRAL NA GDOD DON CHEN PO DE

'THOB KYI, BYANG CHUB SEMS DPA'I SPYAD PA SPYOD PA LAS NYAN THOS
LA SOGS PA'I BSHES GNYEN GYIS DRANGS NAS THEG PA GZHAN DU YANG
'TSANG RGYA BAS GCIG TU NGES PA NI MED DO, ,YANG NA RIGS 'DI NI
BYANG CHUB TU SEMS BSKYED PA DANG, PHA ROL TU PHYIN PA LA SPYOD
PA DANG MNGON PAR 'TSANG

RGYA BAR 'GYUR BA'I SKAL BA CAN ZHES BYA STE, DE BCAS NA RIGS NI
CHOS DE DAG THAMS CAD KYI SA BON YIN NO, ,SA BON MED PAR 'BRAS BU
'BYUNG BAR MA MTHONG STE, DE BAS NA RIGS NI GONG DU SKYABS SU
'GRO BA DANG 'OG NAS BYANG CHUB TU SEMS BSKYED PA LA SOGS BA
'BYUNG BA'I CHOS RNAMS KYI

RGYU YIN BAR BSTAN PA'I PHYIR SKYABS KYI RJES LA RIGS KYI SKABS
BSHAD PAR 'BREL TO, ,RIGS RAB TU DBYE BA'I TSIGS SU BCAD PA ZHES
BYA BA LA, NYAN THOS KYI RIGS DANG RANG SANGS RGYAS KYI RIGS
DANG, SANGS RGYAS KYI RIGS YOD PAR BSTAN PA LAS BRTZAMS TE, DANG
POR BSDUS PA'I

TSIGS SU BCAD PA RTZOM MO ZHES BYA BA'I DON TO, ,YOD DANG ZHES
BYA BA NI NYAN THOS KYI RIGS CAN YANG YOD, RANG SANGS RGYAS KYI
RIGS CAN YANG YOD; SANGS RGYAS KYI RIGS CAN YANG YOD PAR BSTAN TO
ZHES BYA BA'I THA TSIG GO, ,MCHOG DANG ZHES BYA BA NI, NYAN THOS
DANG RANG SANGS RGYAS KYI

RIGS PAS KYANG BDAG DANG GZHAN GYI DON GYI RGYUR GYUR PAS BYANG
CHUB SEMS DPA'I RIGS NI DAM PAR GYUR PA YIN PAR YANG BSTAN TO,
,MTSAN NYID DANG ZHES BYA BA NI RIGS RNAM PA GSUM LAS, THEG PA
CHEN PO'I RIGS KYI MTSAN NYID DANG, RANG BZHIN YANG STON TO ZHES
BYA BA'I THA TSIG GO, ,MTSAN

MA DANG ZHES BYA BA NI SEMS CAN DAG LA THEG PA CHEN PO'I RIGS YOD
PAR CI MNGON ZHE NA, DPER NA GANG NA DU BA SNANG BA DE NA MTSAN
MA DES ME YOD PAR BRTAG PA DANG, GANG NA CHU BYA SNANG BA DE NA
CHU YOD PAR BRTAG PA BZHIN DU MCHIN MA DANG RTAGS 'DI LTA BU DAG
SNANG NA DE LA BYANG CHUB SEMS DPA'I RIGS

@41B YOD PAR MNGON NO ZHES BYA BA YANG STON TO ZHES BYA BA'I THA
TSIG GO, ,RIGS PHYE DANG ZHES BYA BA NI, BYANG CHUB SEMS DPA'I
RIGS LA PHYE NA GNYIS SAM GSUM DU YOD PA YANG STON TO ZHES BYA
BA'I THA TSIG GO, ,NYES PA DANG NI ZHES BYA BA LA BYANG CHUB SEMS
DPA'I RIGS YOD KYANG 'DOD CHAGS DANG

ZHE SDANG LA SOGS PA'I NYON MONGS PAS BSGRIBS NA BYANG CHUB SEMS
DPA'I SPYOD PA LA MI 'JUG CING BLA NA MED PA'I BYANG CHUB NI MYUR
DU 'TSANG RGYAR MI BTUB PAR RIGS LA SGRIB PA'I SKYON YANG STON TO
ZHES BYA BA'I THA TSIG GO, ,LEGS PA DANG ZHES BYA BA NI BYANG
CHUB SEMS DPA'I RIGS DANG LDAN NA

'KHOR BA NA SEMS CAN PHAL PA BYED KYANG BDE BA DANG, YON TAN 'DI
DANG 'DI DAG THOB PAR 'GYUR RO ZHES RIGS KYI YON TAN YANG STON TO
ZHES BYA BA'I THA TSIG GO, ,RNAM GNYIS DPE DANG ZHES BYA BA LA
BYANG CHUB SEMS DPA'I RIGS TE, GTER CHEN PO'I RIGS DANG 'DRA BA
DANG, RIN PO CHE CHEN PO'I

RIGS DANG 'DRA BAS NYAN THOS LA SOGS PA'I RIGS PAS KYANG 'PHAGS
SO ZHES BYA BA STON TO ZHES BYA BA'I THA TSIG GO, ,RNAM PA BZHI
ZHES BYA BA NI YOD PA LA YANG DON RNAM PA BZHIS BSTAN PA LAS DPE
RNAM PA GNYIS LAS RE RE ZHING YANG DON RNAM PA BZHI BZHIR PHYE
NAS STON TO ZHES BYA BA'I DON TO, ,'DI

NI RIGS RAB TU DBYE BA BSDUS PA'I DON TO, ,YOD PHAR RNAM PAR DBYE
BA'I TSIGS SU BCAD BA ZHES BYA BA LA, GONG DU YOD PA ZHES MDO
TZAM DU SMOS PA DE DANG GTAN TSIGS RNAM PA BZHIS RIGS PA RNAM PA
GSUM JI LTAR YOD PAR BSTAN PA'I PHYIR TSIGS SU BCAD PAR RTZOM MO
ZHES BYA BA'I THA TSIG GO, ,

KHAMS RNAMS DANG NI ZHES BYA BA LA, KHAMS ZHES BYA BA DANG, SA
BON ZHES BYA BA DANG, RIGS ZHES BYA BA DAG NI DON GCIG STE, MING
GI RNAM GRANGS KYIS THA DAD PA TZAM DU ZAD DO, ,'DI NI SEMS CAN
GYI KHAMS NA SEMS CAN GYI RANG BZHIN DANG, SA BON THA DAD DE SEMS
CAN GYI RANG BZHIN PHYE NA

DPAG TU MED BA ZHIG YOD DE JI LTAR ZHE NA, 'DI LTAR SEMS CAN KHA
CIG NI 'DOD CHAGS LA SPYOD PA'I RANG BZHIN CAN KHA CIG ZHE SDANG
LA SPYOD PA'I RANG BZHIN CAN KHA CIG GTI MUG LA SOGS PA'I RANG
BZHIN CAN YIN PA DANG, KHA CIG NYAN THOS KYI RIGS KYI RANG BZHIN
CAN KHA CIG NI RANG SANGS

@42A *, ,RGYAS KYI RIGS KYI RANG BZHIN CAN, KHA CIG THEG PA CHEN
PO'I RIGS KYI RANG BZHIN CAN TE RANG BZHIN MI MTHUN PA TSAD MED
PA ZHIG YOD DO, ,GAL TE SEMS CAN THAMS CAD KYI RIGS GCIG TU ZAD
NA, LA LA 'DOD CHAGS LA DGA' BA'I RANG BZHIN, LA LA ZHE SDANG

LA SOGS PA LA DGA' BA'I RANG BZHIN DU THA DAD PAR CI'I PHYIR
'GYUR TE SEMS CAN GYI RANG BZHIN THA DAD PAR TSAD MED PA DAG
SNANG BAS NA RIGS GCIG TU MA ZAD KYI THEG PA CHE CHUNG GSUM CHAR
GYI RIGS SO SO NA YOD DO ZHES BYA BA'I DON TO, ,MOS PA DANG ZHES
BYA BA LA, SEMS CAN RNAMS KYI MOS

PA DANG DAD PA YANG MI MTHUN ZHING THA DAD DE, DPER NA KHA CIG
MNGAR BA LA DAD KYANG SKYUR BA LA MA DAD PA DANG, KHA CIG SKYUR
BA LA DAD KYANG KHA BA LA MA DAD PA YOD PA LTAR, DGE BA'I BSHES
GNYEN GYIS BSTAN NAM MA BSTAN KYANG RUNG, KHA CIG NYAN THOS KYI
THEG PA NYID LA DAD KYI JI LTAR BYAS KYANG

THEG PA CHEN BO LA MA DAD PA LA SOGS PA DAD PA THA DAD PA DAG
SNANG NGO, ,GAL TE RIGS GCIG TU ZANG DE RIGS DU MAR MED NA CI'I
PHYIR MOS PA THA DAD PA DU MAR 'GYUR TE, MOS PA THA DAD PAR SNANG
BAS NA RIGS GCIG TU MA ZAD KYI RIGS RNAM PA GSUM DU YOD PAR MNGON
NO ZHES BYA BA'I DON TO, ,

'DI NI GTAN TSIGS GNYIS PA'O, ,BSGRUB PA THA DAD DBYE BA DANG,
,ZHES BYA BA LA, NYAN THOS KYI RIGS CAN GYI GANG ZAG KHA CIG THEG
PA CHEN PO'I DGE BA'I BSHES GNYEN GYI RKYEN GYI DBANG GIS THEG PA
CHEN PO'I RIGS CAN DANG 'DRA BAR THEG PA CHEN PO'I CHOS LA MOS PA
DANG DAD PA SKYES KYANG SA

DANG PHA ROL TU PHYIN PA KHA CIG GIS BSGRUB NUS LA, KHA CIG GIS
BSGRUB MI NUS TE, DPER NA 'PHAGS PA SH'A RI'I SRAS PO LTA BU THEG
PA CHEN PO'I DGE BA'I BSHES GNYEN GYIS BSGRAL NAS BSKAL PA NYI
SHUR THEG PA CHEN PO'I CHOS SPYOD PA LAS PHYIS MU STEGS CAN GYIS
MIG BLANGS PA DANG, BYANG CHUB

SEMS DPA'I SPYOD PA BSGRUB MA NUS NAS BTANG STE NYAN THOS KYI
THEG PAR MYA NGAN LAS 'DAS PA LTA BU'O, ,GAL TE RIGS GCIG TU ZAD
NA KHA CIG GIS THEG PA CHEN PO BSGRUB NUS NA KHA CIG GIS MI NUS
PA CI'I PHYIR 'GYUR TE THAMS CAD KYIS BSGRUB NUS PAR 'GYUR BA'I
RIGS SO, ,DE LTAR NA KHA CIG

@42B GIS BSGRUB NUS, KHA CIG GIS BSGRUB MI NUS PAS THEG PA GSUM
GYI RIGS SO SO NA YOD DO ZHES BYA BA'I THA TSIG STE, 'DI NI GTAN
TSIGS GSUM BA'O, ,'BRAS BU'I DBYE BA DMIGS PAS NA, ,ZHES BYA BA
LA, 'DI LTAR 'BRAS BU BZANG NGAN RNAM PA GSUM YANG YOD PAR DMIGS
TE, GANG ZHE

NA; NYAN THOS LTA BU'I BYANG CHUB CHUNG DU DANG, RANG SANGS RGYAS
LTA BU'I BYANG CHUB 'BRING DANG, THEG PA CHEN PO LTA BU'I BYANG
CHUB MCHOG STE, 'BRAS BU BZANG NGAN GSUM DMIGS PAS DE SKYED PAR
BYED BA'I RGYU YANG RNAM PA GSUM MED DU MI RUNG NGO, ,'JIG RTEN
YANG 'BRAS DANG NAS LA SOGS PA

DANG SHING TOG RNAM PA SNA TSOGS KYI 'BRAS BU THA DAD PA SNANG BA
DE DAG GI RGYU YANG GCIG TU MA ZAD KYI RGYU SNA TSOGS PAR YOD PA
BZHIN DU BYANG CHUB RNAM PA GSUM YOD PAS NA DE'I RGYU RIGS KYANG
RNAM PA GSUM MED DU MI RUNG NGO, ,GAL TE RIGS GCIG TU ZAD NA
'BRAS BU RNAM PA GSUM DU CI'I PHYIR 'GYUR

TE; 'DI NI GTAN TSIGS BZHI PA'O, ,SEMS CAN GYI KHAMS THA DAD PA'I
PHYIR KHAMS KYI DBYE BA DPAG TU MED DE, RI LU'I PHUNG PO'I MDO
SDE LAS GSUNGS PA BZHIN ZHES BYA BA LA, RI LU'I PHUNG PO NI BRU
RA'I PHUNG PO LA BYA STE, JI LTAR RI LU'I PHUNG PO BSTAN PA'I MDO
LAS, BCOM LDAN 'DAS

KYIS 'DI LTA STE, DGE SLONG DAG RI LU'I PHUNG PO 'PHANG DU DPAG
TSAD GCIG TZAM LA, CHU ZHENG DU DPAG TSAD GCIG TZAM YOD PA'I RI
LU'I PHUNG PO DE LAS SKYES BU LA LA ZHIG GIS LO BRGYA'AM LO BRGYA
'DAS NAS RI LU GCIG BLANGS TE, RI LU 'DI NI NYAN THOS KYI KHAMS
SU GTOGS, RI LU 'DI NI RANGS SANGS

RGYAS KYI KHAMS SU GTOGS ZHES SMRAS NA YANG RI LU DE MYUR DU ZAD
CING MED PAR 'GYUR GYI SEMS CAN GYI KHAMS NI DE LTAR ZAD PAR MI
'GYUR RO ZHES GSUNGS PA LTA BU'O, ,GSUNG RAB 'DI LA KHAMS ZHES
BYA BA'I DON GANG ZHE NA, KHAMS MANG BO BSTAN PA'I MDO DANG SBYAR
NA NI MIG LA SOGS PA'I KHAMS

THA DAD BAR BSTAN PA'I SGO NAS KHAMS DPAG TU MED DE 'ON KYANG
'DI'I SKABS SU NI RIGS LA KHAMS ZHES BYA STE, KHAMS ZHES KYANG
BYA, RIGS ZHES KYANG BYA, RGYU ZHES KYANG BYA, SA BON ZHES KYANG
BYA STE, RNAM GRANGS SU GTOGS SO, ,DE LTAR SEMS CAN SO SO'I SEMS
KYI RGYUD LA 'DOD CHAGS LA

@43A *, ,SOGS PA LA SPYOD PA THA DAD PA'I SGO NAS RIGS KYANG THA
DAD DE, GANG 'DOD CHAGS LA SOGS BA'I RIGS YOD PA DE DAG NI 'DOD
CHAGS SKYED PA NYID KYI RGYU BYED KYI ZHE SDANG SKYED PA'I RGYU
MI BYED BA BZHIN DU THEG PA GSUM GYI RIGS THA DAD PA RNAM PA GSUM
YANG MED DU MI RUNG STE, RIGS

THA DAD PA GSUM MED NA CI'I PHYIR THEG PA RNAM PA GSUM DU 'GYUR
BA MI RIGS SO, ,MCHOG TU RNAM BAR DBYE BA'I TSIGS SU BCAD PA ZHES
BYA BA LA, GONG DU BSDUS BA'I DON LAS MCHOG CES SMOS PA DE 'DIR
RNAM BA BZHIS NI THEG PA CHEN PO'I RIGS MCHOG TU GYUR PA BSTAN
PA'I PHYIR TSIGS SU

BCAD PA RTZOM MO ZHES BYA BA'I DON TO, ,KHYAD PAR 'PHAGS DANG
THAMS CAD DANG, ,RIGS CHEN DANG NI MI ZAD PHYIR, ,DGE BA DE NI
RGYU YIS BYED, ,RIGS KYI MCHOG CES BYA BA YIN, ,ZHES BYA BA LA,
BYANG CHUB SEMS DPA'I RIGS 'DI NI DGE BA RNAM PA BZHI DAG GI RGYU
BYED PAS NYAN THOS LA SOGS

PA'I RIGS PAS KYANG MCHOG TU GYUR PAR RIG BAR BYA'O, ,DGE BA RNAM
PA BZHI PO GANG ZHE NA, KHYAD PAR DU 'PHAGS PA'I RGYU BYED PA
DANG, DGE BA THAMS CAD KYI RGYU BYED PA DANG, DGE BA DON CHEN
BO'I RGYU BYED PA DANG, DGE BA MA'I ZAD BA'I RGYU BYED PA'O, ,DE
LA NYAN THOS RNAMS KYI RIGS NI NYON MONGS

PA'I SGRIB PA DANG, SHES BYA'I SGRIB BA GNYI GA DANG BRAL BA'I GE
BA GSAL ZHING 'BAR BA'I RGYU MI BYED LA, BYANG CHUB SEMS DPA'I
RIGS KYIS NI NYON MONGS PA DANG, SHES BYA'I SGRIB PA GNYI GA DANG
BRAL BA'I GE BA GSAL ZHING DAG LA KHYAD PAR DU 'PHAGS PA'I RGYU
BYED PAS NA NYAN THOS KYI RIGS PAS

KHYAD PAR 'PHAGS PAR RIG PAR BYA'O, ,KHYAD PAR DU 'PHAGS ZHES BYA
BA NI GSAL BA DANG DAG PA LA BYA'O, ,DE LA NYAN THOS KYI RIGS
KYIS NI DGE BA'I RTZAB THAMS CAD KYI RGYU MI BYED DE, NYAN THOS
RNAMS LA STOBS DANG MI 'JIGS PA DANG MA 'DRES PA LA SOGS PA'I DGE
BA MED BA'I PHYIR RO, ,BYANG CHUB

SEMS DPA'I RIGS NI DGE BA'I RTZA BA THAMS CAD KYI RGYU BYED DE,
BYANG CHUB SEMS DPA'I RIGS NAS STOBS DANG MI 'JIGS BA DANG MA
'DRES PA DANG, SA DANG PHA ROL TU PHYIN PA LA SOGS PA'I DGE BA'I
RTZA BA THAMS CAD 'BYUNG BA'I PHYIR TE, DE BAS NA NYAN THOS KYI
RIGS PAS KHYAD PAR 'PHAGS PAR RIG

@43B BAR BYA'O, ,NYON THOS KYI RIGS KYIS NI BDAG GI DON TZAM
SGRUB PAR ZAD KYI GZHAN GYI DON MI SGRUB PAS DGE BA DON CHEN PO'I
RGYU MI BYED LA BYANG CHUB SEMS DPA'I RIGS KYIS NI BDAG DANG
GZHAN GNYI GA'I DON SGRUB PAS DGE BA'I DON CHEN PO'I RGYU BYED
PA'I PHYIR RO, ,NYAN THOS KYI RIGS LAS BYUNG BA'I DGE

BA'I RTZA BA NI PHUNG PO'I LHAG MA DANG BCAS PA'I MYA NGAN LAS
'DAS PA'I BAR DU NI YOD KYI PHUNG PO'I LHAG MA MA LUS BAR SPANGS
PA'I MYA NGAN LAS 'DAS BAR GYUR NA DGE BA'I RTZA BA THAMS CAD
RGYUN CHAD DE, ZAD PAR 'GYUR LA BYANG CHUB SEMS DPA'I RIGS KYIS
NI PHUNG PO'I LHAG MA MA LUS PAR SPANGS TE, MYA NGAN

LAS 'DAS PAR GYUR KYANG STOBS DANG MI 'JIGS PA LA SOGS PA'I DGE
BA'I RTZA BA 'KHOR BA'I MTHA'I BAR DU YANG ZAD PAR MI 'GYUR BA'I
RGYU BYED PAS NA NYAN THOS KYI RIGS PAS KHYAD PAR 'PHAGS PAR RIG
PAR BYA'O, ,MTSAN NYID RNAM PAR DBYE BA'I TSIGS SU BCAD PA ZHES
BYA BA LA, GONG DU BSDUS

PA'I DON LAS MTSAN NYID SMOS PA DE LA THEG PA CHEN PO'I RIGS KYI
MTSAN NYID DANG RANG BZHIN GANG YIN PA BSTAN TE, DE YANG MTSAN
NYID RNAM PA BZHI YOD DE ZHES BSTAN PAR BYA BA'I PHYIR TSIGS SU
BCAD PA RTZOM MO, ,RANG BZHIN DANG NI RGYAS PA DANG, ,GNAS DANG
GNAS PA'ANG DE YIN TE, ,ZHES BYA BA LA

THEG PA CHEN PO'I RIGS KYI MTSAN NYID RNAM PA BZHI STE, RANG
BZHIN LA GNAS BA DANG, YANG DAG PAR BSGRUBS PA DANG, GNAS KYI
RANG BZHIN DANG, GNAS PA'I RANG BZHIN NO, ,DE LA RGYAS PA ZHES
BYA BA NI YANG DAG PAR BSGRUBS PA'I RIGS LA BYA BAR RIG PAR
BYA'O, ,DE LA RANG BZHIN LA GNAS

PA NI 'KHOR PA THOG MA MED PA'I DUS NAS SKYE MCHED KYI KHYAD BAR
SUS KYANG MA BYAS MA BCOS BAR MNGON PAR 'TSANG RGYA BAR 'GYUR
BA'I SA BON DANG LDAN PA STE, SA BON DE DANG LDAN PAS GDON MI ZA
BAR BLA NA MED PA YANG DAG PAR RDZOGS PA'I BYANG CHUB TU 'TSANG
RGYA BA'I SKAL BA YOD PA'O, ,YANG DAG PAR

BSGRUBS PA NI RANG BZHIN GYI RIGS LA GNAS BA'I BYANG CHUB SEMS
DPA' DAN MA DGE BA'I BSHES GNYEN GYIS BLA NA MED PA'I BYANG CHUB
TU SEMS BSKYED PA DANG, BYANG CHUB SEMS DPA'I SPYAD PA SPYOD DU
BCUG PA DE'I TSE YANG DAG PAR BSGRUBS PA'I RIGS ZHES BYA'O, ,YANG
NA NGES PA'I RIGS CAN

@44A *, ,RNAMS LA NI RANG BZHIN LA GNAS PA ZHES BYA'O, ,MA NGES
PA'I RIGS CAN RNAMS DGE BA'I BSHES GNYEN GYIS BTANG NAS THEG PA
CHEN PO'I RIGS SU NGES PAR BYED PA RNAMS LA NI YANG DAG PAR
BSGRUBS PA ZHES BYA'O, ,YANG NA BYANG CHUB SEMS DPA'I RIGS CAN

RNAMS DANG PO NAS BYANG CHUB SEMS DPA'I SPYOD PA 'BA' ZHIG LA
ZHUGS PA RNAMS LA NI RANG BZHIN LA GNAS PA ZHES BYA'O, ,BYANG
CHUB SEMS DPA'I RIGS CAN NYAN THOS KYI SPYAD PA SPYOD PA LAS DGE
BA'I BSHES GNYEN GYI DBANG GIS BYANG CHUB SEMS DPA'I SPYOD PA
BYED DU BCUG PA LA NI YANG

DAG PAR BSGRUBS PA ZHES BYA'O, ,DPER NA SA NI SEMS CAN RNAMS GNAS
PA'I GNAS YIN PAS SEMS CAN NI DE LA GNAS PAR BYED PA YIN PA BZHIN
DU GANG RANG BZHIN LA GNAS PA'I RIGS DE NI YANG DAG PAR BSGRUBS
PA'I RIGS KYI GNAS YIN LA YANG DAG PAR BSGRUBS PA'I RIGS

NI DE LA GNAS PAR BYED PA YIN TE, CI'I PHYIR ZHE NA, RANG BZHIN
GYI RIGS LA BRTEN NAS YANG DAG PAR BSGRUBS PA'I RIGS 'BYUNG BA'I
PHYIR RO, ,YOD DANG MED PAR SHES PAR BYA, ,ZHES BYA BA LA RANG
BZHIN LA GNAS PA'I RIGS NI RGYU YIN LA YANG DAG PAR BSGRUBS PA'I
RIGS NI RGYU DE'I 'BRAS

BU YIN PAS RANG BZHIN LA GNAS PA'I DUS NA NI RGYU'I MTSAN NYID DU
YOD LA 'BRAS BU'I MTSAN NYID DU MED PA ZHES BYA STE, RANG BZHIN
LA GNAS PA TZAM DU BYANG CHUB TU SEMS BSKYED PA LA SOGS PA'I
'BRAS BU MED PA'I PHYIR RO, ,RGYUR GYUR PA'I RIGS NI NAM YANG
'BRAS BU'I MTSAN NYID DU MI

RIGS TE, RGYU DE LA BRTEN NAS BYANG CHUB TU SEMS BSKYED PA DANG,
STOBS DANG MI 'JIGS PA LA SOGS PA'I YON TAN GYI 'BRAS BU NI MI
'GRUB PA MA YIN TE 'GRUB BO, ,YANG DAG PAR BSGRUBS PA'I RIGS NI
RGYU'I MTSAN NYID DU'ANG YOD, 'BRAS BU'I MTSAN NYID DU YANG YOD
PA ZHES BYA STE, CI'I

PHYIR ZHE NA, RANG BZHIN GYIS KYANG DE'I TSE YOD PAS RGYU'I MTSAN
NYID DU YANG YOD LA, BYANG CHUB TU SEMS KYANG BSKYED PAS 'BRAS
BU'I MTSAN NYID KYANG YOD DO, ,YON TAN NI SGROL BA'I DON DU'ANG
ZHES BYA BA LA RIGS ZHES BYA BAS NGES PA'I TSIG STON TE, RGYA GAR
SKAD DU RIGS LA NI GO TRA ZHES 'BYUNG,

@44B YON TAN LA NI GU nA ZHES 'BYUNG STE, GO'I DON NI GU nA ZHES
'BYUNG BA YON TAN GYI DON DU TA RA'I DON NI SGROL BA'I DON DU
'GRO STE, RIGS 'DIS BYANG CHUB TU SEMS BSKYED BA DANG, MOS BAS
SPYOD PA'I SA'I RIM PA DANG, SA BCU'I RIM PA NAS SANGS RGYAS KYI
SA'I BAR GYI YON TAN RNAMS MTHAR PHYIN

CING SGROL BAR BYED LA 'THOB PAR BYED PAS NA, RIGS LA YON TAN
SGROL BA ZHES BYA BA'I DON DU 'DREN TO, ,MTSAN MA RNAM PAR DBYE
BA'I TSIGS SU BCAD BA ZHES BYA BA LA, GONG DU BSDUS PA'I DON LAS
MTSAN MA ZHES SMOS BA LAS, MTSAN MA'I DON RGYAS PAR 'CHAD DE,
DPER NA DUD PA SNANG BA'I

MTSAN MAS ME YOD PAR BRTAGS PA DANG, CHU BYA SNANG BA'I MTSAN MAS
CHU YOD PAR BRTAGS PA BZHIN DU MTSAN MA'AM RTAGS RNAM PA BZHI
SNANG BA DE LA, BYANG CHUB SEMS DPA'I RIGS YOD PAR BSTAN PA'I
PHYIR TSIGS SU BCAD PA RTZOM MO ZHES BYA BA'I DON TO, ,SNYING RJE
DANG NI ZHES BYA BA SNGA

NAS RAB SBYOR BA ZHES BYA BA GNYIS SU SBYAR TE, RAB SBYOR ZHES
BYA BA NI BYANG CHUB TU SEMS BSKYED PA LA SOGS PA BYED PA'O,
,BYANG CHUB TU SEMS BSKYED PA'I SNGON ROL NAS SEMS CAN GYI KHAMS
NI RTOG PA RNAM PA LNGAS SEMS CAN RTOG STE, SDUG BSNGAL BAR
MTHONG NAS, SEMS CAN 'DI

DAG GI RTOG PA JI LTAR BSAM SNYAM DU SEMS PA'I SNYING BRTZE BA
YOD NA BYANG CHUB SEMS DPA'I RIGS YOD PAR RIG BAR BYA STE, 'DI NI
MTSAN MA DANG PO'O, ,MOS PA DANG ZHES BYA BA LA THEG PA CHEN PO'I
CHOS ZAB CING RGYA CHE BA'I DON MA RTOGS KYANG THEG PA CHEN PO'I
CHOS ZAB CING RGYA CHE BA THOS PA TZAM

GYIS SPU LDANG BA DANG MCHI MA DKU BA'I MTSAN NYID KYI DAD PA
DANG, MOS PA SKYE NA BYANG CHUB SEMS DPA'I RIGS YOD PAR RIG PAR
BYA STE, 'DI NI MTSAN MA GNYIS PA'O, ,BZOD PA DANG ZHES BYA BA LA
SNYING RJE SKYES NAS SEMS CAN GYI DON DU MGO DANG RKANG LAG GTONG
BA DANG, GANG BA DANG TSA BA LA SOGS

PA'I DKA' BA SPYOD PA RNAM PA SNA TSOGS BZOD DE, DKA' BA SPYOD PA
RNAMS NYAMS SU LEN NA BYANG CHUB SEMS DPA'I RIGS YOD PAR RIG PAR
BYA STE, 'DI NI MTSAN MA GSUM PA'O, ,DGE BDAG KYANG YANG DAG
SPYOD, ,CES BYA BA LA, DGE BA'I SGRAS NI PHA ROL TU PHYIN PA DRUG
LA BYA STE, RANG BZHIN

@45A *, ,GYIS SBYIN PA BYED PA LA DGA' BA DANG, RANG BZHIN GYIS
TSUL KHRIMS BSRUNG BAR DGA' BA DANG, RANG BZHIN GYIS BZOD PA LA
GNAS PAR DGA' BA DANG, RANG BZHIN GYIS BRTZON 'GRUS RTZOM PAR
DGA' BA DANG, RANG BZHIN GYIS BSAM GTAN LA GNAS PAR DGA' BA DANG,
RANG

BZHIN GYIS SHES RAB RNO NA BYANG CHUB SEMS DPA'I RIGS YOD PAR RIG
PAR BYA STE, 'DI NI MTSAN MA BZHI PA'O, ,RIGS RAB TU DBYE BA'I
TSIGS SU BCAD PA ZHES BYA BA LA GONG DU BSDUS PA'I DON LAS RAB TU
DBYE BA ZHES SMOS PA LA, BYANG CHUB SEMS DPA'I RIGS LA PHYE NA DU
YOD PA STON TE,

BYANG CHUB SEMS DPA'I RIGS LA PHYE NA RNAM PA BZHI YOD DO ZHES
BSTAN PA'I PHYIR TSIGS SU BCAD BA RTZOM MO ZHES BYA BA'I DON TO,
,RIGS NI NGES DANG MA NGES BA, ,'PHROG PA DANG NI MI 'PHROGS PA,
,RKYEN GYIS RIGS KYI DBYE BA NI, ,DE NI MDOR NA RNAM PA BZHI,
,ZHES BYA LA MDOR NA BYANG CHUB SEMS

DPA'I RIGS LA PHYE NA RNAM PA BZHI STE GANG ZHE NA, RIGS NGES PA
DANG RIGS MA NGES PA DANG, RKYEN GYIS 'PHROG PA DANG, RKYEN GYIS
MI 'PHROGS PA'O, ,DE LA RIGS NGES PA NI GANG NYAN THOS SU RIGS
NGES PAR GNAS PA DANG, RANG SANGS RGYAS SU RIGS NGES PAR GNAS PA
DANG, SNAGS RGYAS SU

RIGS NGES PAR GNAS PA STE, NYAN THOS SU RIGS NGES PAR GNAS PA
YANG RIGS DES NYAN THOS KYI BYANG CHUB NYID 'THOB KYI JI LTAR
BYAS KYANG NAMS KYANG RANG SANGS RGYAS KYI BYANG CHUB DANG, SANGS
RGYAS SU 'THOB PA'I RGYUR MI 'GYUR RO, ,RANG SANGS RGYAS KYI RIGS
NGES PA YANG RIGS DES RANG SANGS RGYAS

KYI BYANG CHUB NYID THOB KYI JI LTAR BYAS KYANG NAMS KYANG NYAN
THOS DANG RANG SANGS RGYAS KYI BYANG CHUB 'THOB PA'I RGYUR MI
'GYUR RO, ,SANGS RGYAS KYI RIGS CAN YANG RIGS NGES SANGS RGYAS
KYI BYANG CHUB NYID 'THOB KYI JI LTAR BYAS KYANG NAMS KYANG NYAN
THOS DANG RANG SANGS RGYAS KYI BYANG CHUB TU MI 'GYUR BA'O, ,RIGS

MA NGES PA NI RKYEN GYI DBANG GIS NYAN THOS DANG RANG SANGS RGYAS
DANG SANGS RGYAS KYI RIGS GANG YANG RUNG BA CIG GI RGYUR 'GYUR
TE, NYAN THOS KYI DGE BA'I BSHES GNYEN DAG GIS BSGRAL NA NI NYAN
THOS KYI RIGS CAN DU YANG 'GYUR, RANG SANGS RGYAS KYI DGE BA'I
BSHES GNYEN GYIS BSGRAL NA NI, RANG SANGS RGYAS KYI

@45B RIGS CAN DU YANG 'GYUR, BYANG CHUB SEMS DPA'I DGE BA'I BSHES
GNYEN GYIS BSGRAL NA NI SANGS RGYAS KYI RIGS CAN DU YANG 'GYUR
BA'O, ,'DI YANG DPE BSTAN PA, RI'I PHYOGS LA LA NI SA DANG RDO LA
SOGS PA YOD PA GDON MI ZA BAR GSER NYID DU 'GYUR GYI, DNGUL DANG
ZANGS LA SOGS

PAR MI 'GYUR BA YANG YOD, RI'I PHYOGS LA LAN SA DANG RDO LA SOGS
PA YOD PA DNGUL NYID DU 'GYUR GYI, GSER DANG ZANGS LA SOGS PAR MI
'GYUR BA YANG YOD, RI'I PHYOGS LA LA NA SA DANG RDO LA SOGS PA
YOD PA ZANGS NYID DU 'GYUR GYI, ,GSER DANG DNGUL LA SOGS PAR MI
'GYUR BA

YOD PA LA RI'I PHYOGS LA LA NI SA DANG RDO LA SOGS PA YOD PA BZHU
ZHING SBYANGS PA DANG, SMAN GYI KHYAD PAR LAS MA NGES TE CIR YANG
'GYUR BA YANG YOD DE, GAL TE GSER MGAR GYIS SBYANGS SHING BZHUN
NI GSER DU YANG 'GYUR, DNGUL MA GAR GYIS SBYANGS SHING BZHU NA NI
DNGUL DU YANG 'GYUR,

ZANGS MGAR GYIS SBYANGS SHING BZHU NA NI ZANGS SU YANG 'GYUR BA
LTA BU'O, ,DE BAS NA RIGS NGES PA RNAMS NI RKYEN GYIS MI 'PHROGS
PA ZHES BYA STE, DGE BA'I BSHES GNYEN GYIS JI LTAR BYAS KYANG
RANG GI BYANG CHUB NYID LEN PA BYANG CHUB GZHAN MI LEN PA'I PHYIR
RO, ,RIGS MA NGES PA RNAMS NI RKYEN GYIS

'PHROG PA ZHES BYA STE, DGE BA'I BSHES GNYEN GYIS GAR KHRID PA
DE'I 'BRAS BU 'THOB PA'I PHYIR RO, ,NYES PA RNAM PAR DBYE BA'I
TSIGS SU BCAD PA ZHES BYA BA LA, BYANG CHUB SEMS DPA'I RIGS YOD
KYANG NYE BA'I NYON MONGS PA BZHI'I SKYON DANG LDAN NA SKYON DES
BSGRIBS PAS SA DANG PHA ROL TU PHYIN PA'I

SPYOD PA LA 'JUG PAR MI NUS PAR BSTAN PA'I PHYIR TSIGS SU BCAD PA
RTZOM MO, ,NYON MONGS GOMS DANG ZHES BYA BA LA, BYANG CHUB SEMS
DPA'I RIGS YOD KYANG 'DOD CHAGS DANG ZHE SDANG DANG GTI MUG LA
SOGS PA'I NYON MONGS PA LA GOMS SHING 'DRIS PAR BYAS PAS 'DOD
CHAGS BDO BA DANG ZHE

SDANG BDO BA DANG GTI MUG BDO BAR 'GYUR BAS NYON MONGS PA 'BA'
ZHIG LA 'JUG GI PHA ROL TU PHYIN PA SPYOD PA LA SPYOD MI NUS PAR
GYUR PA 'DI YANG RIGS KYI SKYON TE NYES PA DANG PO'O, ,GROGS NGAN
DANG ZHES BYA BA LA, BYANG CHUB SEMS DPA'I RIGS YOD KYANG BYUNG
PO SDIG PA MI DGE BA'I CHOS LA DGA'

@46A *, ,BA RNAMS KYIS BSTAN TE, SDIG PA'I LAS DAG BYED DU BCUG
PAS PHA ROL TU PHYIN PA SPYOD PA LA 'JUG PAR MI BYED PA 'DI YANG
RIGS KYI SKYON TE 'DI NI NYES PA GNYIS PA'O, ,PHONGS PA DANG ZHES
BYA BA LA DBUL POR GYUR PAS BZA' BA DANG BGO PA LA SOGS PA'I YO
BYAD KYIS

PHONGS PA'I SBYIN PA LA SOGS PA BYED MI NUS SHING YO BYAD KYI DON
DU SDIG PA'I LAS DAG BYED PA YANG RIGS KYI SKYON TE 'DI NI NYES
PA GSUM PA'O, ,GZHAN GYI DBANG ZHES BYA BA LA RGYAL PO DANG RKUN
PO DANG RJE BO LA SOGS PA'I DBANG DU GYUR NAS SROG GCOD PA LA
SOGS PA'I LAS MI BYED DU MI GNANG BA DANG, SBYIN PA

LA SOGS PA DGE BA BYED DU MI STER BA YANG RIGS KYI SKYON TE 'DI
NI NYES PA BZHI PA'O, ,LEGS PA RNAM PAR DBYE BA'I TSIGS SU BCAD
PA ZHES BYA BA, GONG DU BSDUS PA'I DON LAS LEGS PA ZHES 'BYUNG
PA'I DON RGYAS PAR 'CHAD DE, BYANG CHUB SEMS DPA'I RIGS YOD NA
RIGS GSUM LA YOD PA DE LA

'KHOR BA NA SO SO'I SKYE BO PHAL PA BYED KYANG YON TAN RNAM PA
BZHI 'THOB PAR BSTAN PA'I PHYIR TSIGS SU BCAD PA RTZOM MO ZHES
BYA BA'I DON TO, ,RING NAS NGAN 'GROR 'GRO BA DANG, ,ZHES BYA BA
LA, NYAN THOS DANG RANG SANGS RGYAS KYI RIGS CAN DANG, RIGS MED
PA DAG GIS MTSAMS MED PA LNGA LA SOGS PA'I

SDIG PA'I LAS BYAS NA NI SHI 'PHOS MA THAG TU SEMS CAN DMYAL BA
LA SOGS PA NGAN SONG GSUM DU SKYE LA, BYANG CHUB SEMS DPA'I RIGS
CAN GYIS MTSAMS MED PA LA SOGS PA'I LAS BYAS NA NI BSKAL BA'I LO
MANG PO ZHIG GIS BCAD NAS, PHYIS NAM ZHIG NA NGAN SONG GI 'BRAS
BU MYONG BAR 'GYUR TE,

'DI NI LEGS PA DANG PO'O, ,DE NAS KYANG NI MYUR DU THAR, ,ZHES
BYA BA LA NYAN THOS DANG RANG SANGS RGYAS KYI RIGS CAN DANG, RIGS
MED PA DAG GIS MTSAMS MED PA LA SOGS PA'I LAS BYAS NA NI SEMS CAN
DMYAL BA'I TSE'I TSAD KYIS BSKAL PA MA ZAD KYI BAR DU DMYAL BA LA
SOGS PA NGAN SONG GI

GNAS NA GNAS PAR 'GYUR LA, BYANG CHUB SEMS DPA'I RIGS CAN RNAMS
KYIS MTSAMS MED PA LA SOGS PA'I LAS BYAS NA DMYAL BA'I TSE'I TSAD
ZAD ZAD DU MI 'DUG GI DUS CUNG ZAD CIG 'DUG NAS DE NAS KYANG SEMS
CAN DMYAL BA'I GNAS NAS MYUR DU THAR BAR 'GYUR TE, 'DI NI LEGS PA

@46B GNYIS PA'O, ,DE YANG DPER NA RGYAL PO MA SKYES DGRA LTA BU
MTSAMS MED PA LNGA BYAS KYANG RIGS KYI MTHUS SEMS CAN DMYAL BA'I
SDUG BSNGAL DAR GYI PHO LONG BSDAMS PA TZAM ZHIG MYONG BA LTA
BU'O, ,SDUG BSNGAL MYONG BA YANG CHUNG BA STE ZHES BYA BA LA NYAN
THOS DANG RANG SANGS RGYAS KYI RIGS CAN

DANG; RIGS MED PA DAG GIS MTSAMS MED PA LA SOGS PA'I LAS BYAS NA
LUS DANG SEMS LA GNOD PA'I SDUG BSNGAL SDUG CING DRAG LA MI BZAD
PA MYONG BAR 'GYUR NA BYANG CHUB SEMS DPA'I RIGS CAN RNAMS KYIS
MTSAMS MED PA LA SOGS PA'I LAS BYAS NA LUS DANG SEMS LA GNOD PA

SRAB CING CHUNG BA MYONG BAR 'GYUR TE, 'DI NI LEGS PA GSUM PA'O,
,SKYO ZHING SEMS CAN SMIN PAR BYED, ,CES BYA BA LA NYAN THOS DANG
RANG SANGS RGYAS KYI RIGS CAN DANG, RIGS MED PA DAG GIS MTSAMS
MED PA LA SOGS BA'I LAS BYAS NA SEMS CAN DMYAL BAR SKYES NAS
DMYAL BA'I

SDUG BSNGAL MYONG BAR 'GYUR BA DANG, PHAN TSUN ZHE SDANG SKYE LA
BYANG CHUB SEMS DPA'I RIGS CAN GYIS MTSAMS MED PA LA SOGS PA'I
LAS BYAS NA DMYAL BA LA SOGS PA'I GNAS SU SKYE BA DANG, DMYAL
BA'I SDUG BSNGAL MYONG BAR GYUR NAS MI DGE BA'I LAS LA SKYO BA'I
SEMS SKYE'O, ,SKYO BA

SKYES NAS DMYAL BA'I SEMS CAN 'DI DAG KYANG BDAG DANG 'DRA BAR
STUG BSNGAL MYONG NGO ZHES DE DAG LA SNYING RJE'O, ,SNYING RJE
SKYES NAS SEMS CAN DE DAG DGE BA LA 'JOG CING YONGS SU SMIN PAR
BYED DE, 'DI NI LEGS PA BZHI PA'O, ,GSER CHEN PO'I RIGS KYI DPE'I
TSIGS SU BCAD PA ZHES BYA

BA LA GONG DU SDUD PA'I DON LAS BYANG CHUB SEMS DPA'I RIGS NI
GSER CHEN PO'I RIGS DANG RIN PO CHE'I RIGS DANG 'DRA'O ZHES SMOS
PA LA BYANG CHUB SEMS DPA'I RIGS 'DI GSER CHEN PO'I RIGS DANG
'DRA BAR STON TE, DPER NA GSER RNAM PA BZHI'I RTEN DANG GZHI
DANG, SA BON BYED BA'I GSER LA

GSER CHEN PO'I RIGS ZHES BYA BA DE BZHIN DU, BYANG CHUB SEMS
DPA'I RIGS 'DI YANG YON TAN RNAM PA BZHI'I GZHI DANG RTEN BYED
PAS GSER CHEN PO'I RIGS DANG 'DRA BAR BSTAN PA'I PHYIR TSIGS SU
BCAD PA RTZOM MO ZHES BYA BA'I DON TO, ,GSER GYI RIGS BZHIN SHES
PAR BYA, ,DPAG TU

@47A *, ,MED PA DGE BA'I GNAS, ,YE SHES DRI MED LDAN PA'I GNAS,
,MTHUN RNAMS KYI YANG GNAS YIN NO, ,ZHES BYA BA LA DPER NA GSER
CHEN PO'I RIGS NI GSER MANG PO'I GNAS BYED PA DANG, GSER 'OD GSAL
BA'I GNAS BYED PA DANG, GSER DRI MA MED PA'I GNAS BYED PA DANG,

GSER LAS SU RUNG BA'I GNAS BYED DO, ,DE BZHIN DU BYANG CHUB SEMS
DPA'I RIGS KYANG YON TAN RNAM PA BZHI'I GNAS BYED PAS NA GSER
CHEN PO'I RIGS BZHIN DU SHES PAR BYA'O, ,DPER NA GSER CHEN PO'I
GSER SRANG GRANGS 'BUM PHRAG GRANGS MED PA MANG PO 'BYUNG BA'I
GNAS BYED PA DE BZHIN DU,

BYANG CHUB SEMS DPA'I RIGS 'DIS KYANG PHA ROL TU PHYIN PA DANG,
SA DANG BYANG CHUB KYI PHYOGS DANG, STOBS DANG MI 'JIGS PA LA
SOGS PA'I DGE BA DPAG TU MED PA'I GNAS BYED PAS GSER CHEN PO'I
RIGS DANG 'DRA'O, ,DPER NA GSER CHEN PO'I RIGS GSER 'OD 'BAR
ZHING 'TSER BA'I GNAS BYED PA

DE BZHIN DU, BYANG CHUB SEMS DPA'I RIGS KYIS KYANG CHOS RNAMS LA
RANG DANG SPYI'I MTSAN NYID LA PHYIN CI MA LOG PAR SHES PAR BYED
PA RNAM PAR MI RTOG PA'I YE SHES DANG MNYAM PA NYID KYI YE SHES
DANG, SO SOR KUN TU RTOG PA'I YE SHES DANG, BYA BA SGRUB PA'I YE
SHES GSAL ZHING 'OD DANG BCAS PA'I

GNAS SU GYUR PAS NA GSER CHEN PO DANG 'DRA'O, ,GSER LA YANG KHA
CIG 'TSER ZHING 'OD GSAL BA DANG DRI MA CUNG ZAD YOD KYANG 'OD
GSAL LO ZHES SMRAS TE, GSER CHEN PO'I RIGS LAS BYUNG BA'I SGER DE
LA NI DRI MA CUNG ZAD KYANG MED PAS NA DRI MA MED PA ZHES BYA'O,
,YANG GSER KHA CIG MA

BSREGS PA'I TSE SER BAR 'TSER MOD KYI, BSREGS NAS KHA DOG NAG PO
DANG SKYA BOR 'GYUR BA YOD DO, ,GSER CHEN PO'I RIGS LAS SKYES
PA'I GSER RNAMS LA NI MER BSREGS NA YANG KHA DOG 'GYUR BA MED PAS
DRI MA MED PA ZHES BYA'O, ,DPER NA GSER CHEN PO'I RIGS DRI MA MED
PAR BYED PA DE BZHIN

DU BYANG CHUB SEMS DPA'I RIGS 'DI YANG NYON MONGS PA'I BAG CHAGS
KYI DRI MA THAMS CAD SPANGS PA'I MYA NGAN LAS 'DAS PA'I GNAS BYED
PAS GSER CHEN PO'I RIGS DANG 'DRA'O, ,DPER NA GSER CHEN PO'I RIGS
NI GSER CHEN PO'I RIGS DE LAS BYUNG BA'I GSER GYIS MGO RGYAN DANG
DPUNG RGYAN LA

@47B SOGS PAR BYAS NA YANG 'GAS PA KHRO MED PAR GSER LAS SU RUNG
BA'I GNAS SU GYUR PA DE BZHIN DU, BYANG CHUB SEMS DPA'I RIGS 'DI
YANG RDZU 'PHRUL GYI MIG LA SOGS PA MNGON PAR SHES PA'I GNAS SU
'GYUR BAS NA GSER CHEN PO'I RIGS DANG 'DRA'O, ,NYON MONGS PA'I
DRI MA MED PAR

'THOB PA'I GNAS DANG ZHES BYA BA LA, NYON MONGS PA'I GNAS NGAN
LEN SPANGS NA DE DANG BRAL BA DAG THOB PA'I GNAS DANG, RTEN DU
RIG STE GYUR ZHES BYA BA'I DON TO, ,YANG NA NYON MONGS PA SPANGS
NA ZAG PA MED CING DRI MA MED PA'I CHOS SKYE STE RIGS DE ZAG PA
MED PA'I CHOS MTHONG BA'I RTEN DU GYUR

ZHES BYA BA'I DON TO, ,RIN PO CHE CHEN PO'I RIGS KYI DPE'I TSIGS
SU BCAS PA ZHES BYA BA LA, BYANG CHUB SEMS DPA'I RIGS 'DI NI RIN
PO CHE CHEN PO'I RIGS DANG 'DRA STE, DPER NA RIN PO CHE CHEN PO'I
RIGS RIN PO CHE CHEN PO'I GZHI'I GNAS BYED PA DE BZHIN DU BYANG
CHUB SEMS DPA'I RIGS DE YANG

YON TAN RNAM PA BZHI'I GNAS BYED PAS RIN PO CHE CHEN PO'I RIGS
DANG 'DRA BAR BSTAN PA'I PHYIR TSIGS SU BCAD PA RTZOM MO, ,RIN PO
CHE RNAM PA BZHI NI RIGS PHUN SUM TSOGS PA DANG, KHA DOG PHUN SUM
TSOGS PA DANG, DBYIBS PHUN SUM TSOGS PA DANG, TSAD PHUN SUM TSOGS
PA'O, ,

RIN CHEN MCHOG RIGS BZHIR SHES BYA, ,BYANG CHUB CHEN PO'I RGYU YI
PHYIR, ,YE SHES CHE DANG TING 'DZIN 'PHAGS, ,SEMS CAN MANG PO'I
GNAS KYI PHYIR, ,ZHES BYA BA LA, DPER NA RIN PO CHE'I RIGS NI
LCAGS DANG ZANGS DANG MCHING BU LA SOGS PA 'BYUNG BA'I GNAS MI
BYED KYI MU TIG LA SOGS PA'I

RIGS PHUN SUM TSOGS BA'I RIN PO CHE'I GNAS SU GYUR PA DE BZHIN
DU, BYANG CHUB SEMS DPA'I RIGS DE YANG NYAN THOS DANG RANG SANGS
RGYAS KYI BYANG CHUB KYI GNAS SU MI 'GYUR GYI RDO RJE LTA BU'I
TING NGE 'DZIN GYI RJES LAS BYUNG BA NYON MONGS PA'I SGRIB PA
THAMS CAD SPANGS PA'I BYANG CHUB CHEN PO'I GNAS SU GYUR PAS NA

RIN PO CHE CHEN PO'I RIGS DANG 'DRA'O, ,DPER NA RIN PO CHE CHEN
PO'I RIGS DE RIN PO CHE 'TSER ZHING 'BAR BA'I GNAS SU 'GYUR BA DE
BZHIN DU BYANG CHUB SEMS DPA'I RIGS DE YANG ME LONG LTA BU'I YE
SHES LA SOGS PA YE SHES BZHI'I GNAS SU 'GYUR BAS RIN PO CHE CHEN
PO'I RIGS DANG 'DRA'O, ,DPER NA

@48A *, ,RIN PO CHE CHEN PO'I RIGS DE NI, RIN PO CHE CHEN PO DE
ZAD DE ZAD DE'AM CHAG PA DBYIBS MI SDUG PA MA YIN PA GRU BZHI
DANG ZLUM PO LA SOGS PA'I DBYIBS KYANG MDZES BA'I GNAS SU 'GYUR
BA DE BZHIN DU, BYANG CHUB SEMS DPA'I RIGS 'DI YANG 'PHAGS PA'I
TING NGE 'DZIN

DANG; DPA' BAR 'GRO BA'I TING NGE 'DZIN DANG, NAM MKHA'I MDZOD
KYI TING NGE 'DZIN LA SOGS PA'I GNAS SU GYUR BAS NA RIN PO CHE
CHEN PO'I RIGS DANG 'DRA'O, ,DPER NA RIN PO CHE CHEN PO'I RIGS
CHEN POR DBYIBS CHE BA DANG, RIN PO CHE MANG PO'I GNAS SU 'GYUR
BA DE BZHIN DU BYANG CHUB SEMS

DPA'I RIGS 'DI YANG SEMS CAN MTHA' YAS PA MANG PO MYA NGAN LAS
'DAS PA DANG, THAMS CAD MKHYEN PA'I YE SHES LA 'JUG PA'I GNAS SU
'GYUR BAS NA RIN PO CHE CHEN PO'I RIGS DANG 'DRA'O, ,RIGS MED PA
LA RNAM PAR DBYE BA'I TSIGS SU BCAD PA ZHES BYA BA LA, GONG DU
NYAN THOS KYI

RIGS DANG, RANG SANGS RGYAS KYI RIGS DANG, BYANG CHUB SEMS DPA'I
RIGS DANG, RIGS MA NGES PA BSHAD NAS, DA NI RIGS MED PA 'CHAD DE,
RIGS MED PA ZHES BYA BA 'DI YONG YE MYA NGAN LAS MI 'DA' STE, NAM
YANG MYA NGAN LAS MI 'DA' BA'I PHYIR RIGS ZHES BYA BA'AM, 'ON
KYANG

BSKAL PA DUS THANG CIG ZAD CIG TU MYA NGAN LAS MI 'DA' LA PHYIS
MYA NGAN LAS 'DA' BA LA RIGS MED PA ZHES BYA ZHE NA, DE GNYIS KA
LA RIGS MED PA ZHES BSTAN PA'I PHYIR TSIGS SU BCAD PA RTZOM MO,
,LA LA GCIG TU MI DGE SPYOD, ,LA LA DGE BA'I CHOS RNAMS BCOM, ,LA
LA MTHAR

PHYOGS DGE BA MED, DKAR PO CHUNG YOD RGYU DANG BRAL, ZHES BYA BA
LA, RIGS MED PA ZHES BYA BA'I DON NI THEG PA GSUM GYI MYA NGAN
LAS 'DAS PAR YONGS SU MYA NGAN LAS 'DA' ZHING MYA NGAN LAS 'DA'
BAR SKAL BA MED PA'I RANG BZHIN CAN LA BYA STE, YONGS SU MYA NGAN
LAS MI 'DA' BA'I CHOS

CAN LA YANG RNAM PA GNYIS TE, DE'I DUS SU YONGS SU MYA NGAN LAS
MI 'DA' BA'I CHOS CAN DANG, DE'I DUS NA MYA NGAN LAS MI 'DA' BA'I
CHOS CAN NO, ,DE'I DUS SU YONGS SU MYA NGAN LAS MI 'DA' BA'I CHOS
CAN RNAM PA BZHI STE, GANG ZHE NA, DE'I PHYIR, LA LA GCIG TU MI
DGE SPYOD, ,CES SMOS TE,

@48B 'DI'I LAS NGES PAR BYED PA'I DBANG DU BYAS NAS GSUNGS PA YIN
NO, ,DE LA GANG ZAG KHA CIG LA BYANG CHUB SEMS DPA'I RIGS YOD
KYANG LAS NGES PAR BYED PAR 'GYUR BA'I DBANG GIS MA GSOD PA LA
SOGS PA MTSAMS MED PA'I LAS GDON MI ZA BAR BYED PAR 'GYUR TE,
DE'I DUS NA RIGS YOD

KYANG MA GSOD PA'I LAS NGAN PA BYAS PAS RIGS DES MYA NGAN LAS
'DAS PA THOB PAR MI 'GYUR TE, DE BAS NA DE YANG DE'I DUS NA YONGS
SU MYA NGAN LAS MI 'DA' BA'I CHOS CAN YIN PAS RIGS MED PA ZHES
BYA BA STE, 'DI NI RNAM PA GCIG GO, ,LA LA DGE BA'I CHOS RNAMS
BCOM, ,ZHES BYA BA LA,

GANG ZAG KHA CIG LA BYANG CHUB SEMS DPA'I RIGS YOD KYANG MI DGE
BA'I BSHES GNYEN GYI RKYEN GYIS CHAD PA'I LTA BA LA PHYOGS NAS
LAS DGE BA MED, MI DGE BA MED, 'BRAS BU BDE BA MED, SDUG BSNGAL
MED, TSE 'DI MED, TSE PHYI MA MED, DKON MCHOG GSUM MED CES BYA BA
LA SOGS PA'I

LOG PA'I LTA BA LA ZHUGS PAS DGE BA'I RTZA BA THAMS CAD RTZA BA
NAS BCOM STE, BSKAL PA DU MA ZHIG TU YONGS SU MYA NGAN LA 'DA'
BAR MI 'GYUR RO, ,'DI YANG DE'I DUS NA YONGS SU MYA NGAN LAS MI
'DA' BA'I CHOS CAN YIN PAS RIGS MED PA ZHES BYA STE RNAM PA GNYIS
PA'O, ,LA LA MTHAR PHYOGS DGE

BA MED; ,CES BYA BA LA, GANG ZAG LA LA BYANG CHUB SEMS DPA'I RIGS
YOD KYANG MYA NGAN LAS 'DAS PA THOB PAR 'GYUR BA'I BSOD NAMS DANG
YE SHES KYI TSOGS MI SOGS KYI LHA DANG MI'I GNAS LA SOGS PAR
'KHOR BAR SKYE BA 'BA' ZHIG GI DGE BA BSAGS PAS 'KHOR BA 'BA'
ZHIG TU SKYE

BA'I BSKAL PA DU MAR YANG MYA NGAN LAS 'DA' BA MI 'THOB PO, ,'DI
YANG DE'I DUS NA YONGS SU MYA NGAN LAS MI 'DA' BA'I CHOS CAN YIN
PAS RIGS MED PA ZHES BYA STE, 'DI NI RNAM PA GSUM PA'O, ,DKAR PO
CHUNG YOD CES BYA BA LA, GANG ZAG LA LA BYANG CHUB SEMS DPA'I
RIGS YOD KYANG BSOD

NAMS DANG YE SHES KYI TSOGS RDZOGS PAR MI SOGS KYI DKAR PO'I CHOS
MYA NGAN LAS MI 'DA' BA'I RGYU CUNG ZAD TZAM BSAGS PAS BSKAL PA
DU MAR YANG YONGS SU MYA NGAN LAS MI 'DA'O, ,'DI YONGS SU MYA
NGAN LAS MI 'DA' BA'I CHOS CAN YIN PAS RIGS MED PA ZHES BYA STE,
'DI NI RNAM PA BZHI

@49A *, ,PA'O; ,DE'I DUS NA YONGS SU MYA NGAN LAS MI 'DA' BA'I
CHOS CAN ZHES BYA BA NI MTSAMS MED PA BYED PA RNAMS KYANG MTSAMS
MED PA BYED PA'I LAS MA BTANG GI BAR DU MYA NGAN LAS MI 'DA' BA
DANG, LOG PA'I LTA BAS DGE BA'I RTZA BA CHAD PA RNAMS LOG PA'I
LTA BA DANG

BRAL TE; DGE BA'I RTZA BA MA SKYES KYI BAR DU YONGS SU MYA NGAN
LAS MI 'DA' BA DANG, PHYOGS THAR PA'I PHYOGS KYI DGE BA'I RTZA BA
MI SOGS PA RNAMS KYANG THAR PA'I PHYOGS KYI DGE BA'I RTZA BA MA
BSAGS KYI BAR DU MYA NGAN LAS MI 'DA' BA DANG, DKAR PO CHUNG BA'I
RNAMS KYANG BSOD NAMS DANG YE

SHES KYI TSOGS MA RDZOGS KYI BAR DU MYA NGAN LAS MI 'DA' BAS DE'I
DUS NA YONGS SU MYA NGAN LAS MI 'DA' BA'I CHOS CAN ZHES BYA'O,
,YONGS SU MYA NGAN LAS MI 'DA' BA NI GCIG YOD DE, DE BSTAN PA'I
PHYIR RGYU DANG BRAL ZHES BYA BA SMOS TE, RGYU ZHES BYA BA NI
THEG PA GSUM DU MYA NGAN LAS 'DA'

BA'I DGE BA'I RTZA BA DANG RIGS MED PA STE, DE LTAR RIGS MED PAS
NA GANG ZAG DE THEG PA GSUM GYI MYA NGAN LAS 'DAS PA RNAMS KYANG
MI 'THOB PA'I PHYIR RO, ,YONGS SU MI 'DA' BA'I CHOS CAN ZHES BYA
STE, DPER NA RDO DANG SHING LA SOGS PA'I RANG BZHIN 'DI RNAMS
KYANG SEMS DANG SEMS LAS BYUNG BA

LTA BUR SHES PA'I RANG BZHIN CAN DU MI 'GYUR BA DANG 'DRA'O,
,'DIR RIGS MED PA LA GNAS PA NI YONGS SU MYA NGAN LAS MI 'DA'
BA'I CHOS CAN DU 'DOD DO ZHES BYA BA LA, RIGS MED CES SMRAS PA,
MED PA'I SGRAS 'DI SMAD PA'I DON DU YANG MTHONG STE, BU NGAN PA
DANG CHUNG MA NGAN PA LA BU MED CHUNG MA MED CES BYA BA LTA
BU'O,,

CHUNG MA'I DON DU YANG MTHONG STE, BU MO RKED PA 'PHRA BA LA RKED
PA MED CES BYA BA LTA BU'O, ,YONGS MED PA'I DON DU YANG MTHONG
STE RNYED PA MED BSKUR STI MED CES BYA BA LTA BU'O, ,'DI'I SKABS
SU NI MED PA'I SGRA SMAD PA'I DON DANG PO DE YE MED PA'I DON DU
BLTA STE, DE LA GCIG TU MI DGE BA SPYOD PA NAS BRTZAMS TE,

DGE BA CHUNG BA YAN CHAD KYIS DE'I DUS NA YONGS SU MYA NGAN LAS
MI 'DA' BAS RIGS MED BAR BSHAD PA'I DON DE SMAD PA'I DON DU BLTA
STE, BU NGAN PA LA BU MED CES BYA BA BZHIN DU RIGS DE YANG DE'I
DUS NA NGAN CING ZHAN PAR GYUR PAS RIGS MED PA ZHES BTAGS SO,
,GANG RGYU DANG BRAL BAS YONGS SU MYA NGAN LAS

@49B MI 'DA' BA'I PHYIR RIGS MED PAR BSHAD PA'I RIGS MED PA'I
SGRA 'DI NI YONG YE MED PA'I DON DU BLTA STE, DE NI GTAN DU MYA
NGAN LAS 'DAS PA MI 'THOB PA'I PHYIR RO, ,RANG BZHIN YONGS SU
RGYAS PA'I RIGS KYI CHE BA NYID BSGRUB PA TSIGS SU BCAD PA ZHES
BYA BA LA, NYAN THOS KYI RIGS DANG RANG SANGS RGYAS KYI

RIGS DAG GIS NI BYANG CHUB CHEN PO 'THOB PAR MI NUS PAS SHIN TU
RGYA CHE BA DANG, MTHU CHE BA ZHES MI BYA'O, ,BYANG CHUB SEMS
DPA'I RIGS KYIS NI BYANG CHUB CHEN PO 'THOB PAR BYED PAS NA RANG
BZHIN GYIS RGYA CHE BA DANG, MTHU CHE BAR BSGRUB PA'I PHYIR TSIGS
SU BCAD PA'I RTZOM MO ZHES BYA BA'I DON TO, ,ZAB CING RGYA

CHER SMRA BA GZHAN LA PHAN PHYIR BSHAD PA CHOS CHEN LA, ,MI SHES
PAR NI DAD 'GYUR SHIN TU RGYA CHE LA, ,ZHES BYA BA LA, CHOS CHEN
PO NI THEG PA CHEN PO'I CHOS LA BYA'O, ,CHOS DE'I NANG NAS GANG
ZAG DANG CHOS LA BDAG MED PA DANG, MA SKYES PA DANG, MI 'GAG PA
LA SOGS PA 'BYUNG BAS ZAB PA'O, ,SA

DANG PHA ROL TU PHYIN PA DANG, STOBS DANG MI 'JIGS PA LA SOGS PA
'BYUNG BAS RGYA CHE BA'O, ,YANG NA YE SHES KYI TSOGS 'BYUNG BAS
ZAB PA'O, ,BSOD NAMS KYI TSOGS 'BYUNG BAS SGRA CHE BA'O, ,DE LTAR
ZAB CING RGYA CHE BA 'BYUNG BA'I CHOS DE DANG SEMS CAN RNAMS TSE
'DI LA BSOD NAMS DANG YE SHES KYI

TSOGS LA BZHAG PA DANG, CHO RABS GZHAN DU MYA NGAN LAS 'DAS PA
THOB PAR BYA BA'I PHYIR BSHAD PAS NA GZHAN LA PHAN PA'I PHYIR
BSHAD PA ZHES BYA'O, ,'DI LTAR BYANG CHUB SEMS DPA'I RIGS KYI
MTHUS ZAB CING RGYA CHE BA'I THEG PA CHEN PO'I DON MA RTOGS SHING
MI SHES PAR YANG THOS PA TZAM

GYI SGO NAS DAD PA DANG MOS PA RGYA CHE ZHING RLABS CHEN PO
'BYUNG BAS NA, MI SHES PAR NI DAD 'GYUR SHIN TU RGYA CHE BA,
,ZHES BYA'O, ,LEGS PAR BSGRUB LA BZOD CES BYA BA LA, SEMS CAN GYI
DON DU MGO DANG RKANG LAG LA SOGS PA BTANG BA'I DKA' BA SPYAD PA
DANG, SA DANG PHA ROL TU PHYIN PA BSGRUB PA NI

LEGS PAR BSGRUB PA ZHES BYA STE, RIGS KYI MTHUS DE DAG THAMS CAD
KYANG BSGRUB NUS PAS NA LEGS PAR BSGRUB BZOD CES BYA'O, ,PHUN SUM
TSOGS PA'I MTHA' DANG ZHES BYA BA LA, DE LTAR THEG PA CHEN PO'I
CHOS LA YANG MOS, LEGS PAR BSGRUB PA LA YANG MI SKYO PAR BSGRUB
PAS BSOD NAMS DANG YE

@50A *, ,SHES KYI TSOGS PHUN SUM TSOGS PAR BSGRUBS PA'I MJUG TU
BLA NA MED PA'I BYANG CHUB CHEN PO'I PHUN SUM TSOGS PA RNAM PA
GNYIS LAS KHYAD PAR DU GYUR PA THOB PAR 'GYUR TE, 'DI YANG RIGS
RGYA CHE BA DANG, MTHU RGYA CHE BA LAS 'THOB PO ZHES BYA BA'I DON
TO, ,BLA NA MED

PA'I BYANG CHUB KYI PHUN SUM TSOGS PA DE CI 'DRA BA ZHIG CE NA,
DE'I PHYIR RNAM GNYIS MCHOG STE ZHES BYA BA SMOS TE, BLA NA MED
PA'I BYANG CHUB KYI PHUN SUM TSOGS PA DE'ANG PHUN SUM TSOGS PA
RNAM PA GNYIS LAS KHYAD PAR DU GYUR PA YIN NO ZHES BYA BA'I DON
TO, ,PHUN SUM TSOGS PA GNYIS NI BRGYA BYIN

LA SOGS PA 'JIG RTEN GYI PHUN SUM TSOGS PA DANG, NYAN THOS LA
SOGS PA 'JIG RTEN LAS 'DAS PA'I PHUN SUM TSOGS PA'O, ,DE DAG DE
LTAR 'GYUR ZHES BYANG CHUB SEMS DPA' DE DAG GI RIGS DE NI THEG PA
CHEN PO'I CHOS LA MOS PA SKYE BA DANG, BSGRUB PA LA SKYO BA MED
PA DANG, MTHAR BYANG CHUB

CHEN PO'I PHUN SUM TSOGS PAR 'GYUR TE, DE'I PHYIR MTHU CHE'O ZHES
BYA BAR SBYAR RO, ,DE YI RANG BZHIN YON TAN LDAN PA BYANG CHUB
CHEN PO'I RIGS RGYAS SHES PAR BYA, ,ZHES BYA BA NI BYANG CHUB
SEMS DPA'I RIGS DE NI GONG DU BSHAD PA'I TSUL LTAR NA RANG BZHIN
GYIS YON TAN DANG LDAN PA ZHES BYA STE, DE LTAR

RANG BZHIN GYIS YON TAN DANG LDAN PAS RIGS DE SHIN TU RGYA CHE BA
DANG, MTHU CHE BAR BYA BA'I DON TO, ,RIGS KYI 'BRAS BU'I KHYAD
PAR DU TSIGS SU BCAD PA ZHES BYA BA LA, NYAN THOS KYI RIGS DANG
RANG SANGS RGYAS KYI RIGS KYIS RANG RANG GI 'BRAS BU THOB PA BAS
BYANG CHUB SEMS DPA'I RIGS KYIS BYANG

CHUB CHEN PO'I 'BRAS BU THOB PA KHYAD ZHUGS PAR BSTAN PA'I PHYIR
TSIGS SU BCAD PA RTZOM MO ZHES BYA BA'I DON TO, ,SHIN TU YANGS
PA'I YON TAN BYANG CHUB SHING SKYES PAS, ,STUG POS BDE ZHING SDUG
BSNGAL ZHI BAS DMIGS PA'I PHYIR, ,BDAG DANG GZHAN LA PHAN BDE BYA
BA 'BRAS BU BAS, ,RTZA BA BZANG

PO BZHIN DU RIGS 'DI MCHOG YIN NO, ,ZHES BYA BA LA, RTZA BA BZANG
PO NI RTZA BA BRTAN PA DANG, RTZA BA MA RUL BA'O, ,DPER NA RTZA
BA BZANG PO'I SHING LAS SDONG PO DANG, ME TOG LA SOGS PA BRTAN
ZHING BZANG PO 'BYUNG BA DANG, YAL GA DANG, 'DAB MA LA SOGS PA
SDUG CING MDZES PA 'BYUNG BA DANG,

@50B DE'I RGYUS GRIB MA BSIL BA YOD PA DANG, 'BRAS BU PHUN SUM
TSOGS PAS GZHAN LA PHAN PA BYED PA BZHIN DU BYANG CHUB KYI RIGS
'DI LAS KYANG DE DANG MTHUN PA'I YON TAN DAG 'BYUNG BAS BYANG
CHUB KYI RIGS 'DI NI SHING GI RTZA BA BZANG PO DANG 'DRA'O, ,DPER
NA SHING RTZA BA BZANG PO LAS SDONG PO SBOM ZHING BSKAMS

PA DANG SUNGS BA MED PA 'BYUNG BA DANG, ME TOG SNA TSOGS PA
'BYUNG BA DE BZHIN DU, RIGS DE LAS KYANG STOBS DANG MI 'JIGS PA
DANG, MA 'DRES PA LA SOGS PA'I YON TAN RGYA CHEN ME TOG DANG 'DRA
BAR 'BYUNG BA DANG, ZAD LA MI SKYE BA'I YE SHES KYANG BYANG CHUB
CHEN PO CIS KYANG MI TSUGS PA SHING SDONG LTA BU SKYES

PAS NA SHING GI RTZA BA MA ZAD PAR SHES PAR BYA'O, ,DPER NA SHING
RTZA BA BZANG PO LAS YAL GA DANG 'DAB MA STUG PO YOD PAS GRIB
MA'I BSIL BA DANG LDAN PA'I PHYIR, SEMS CAN RNAMS KYI TSA BA'I
SDUG BSNGAL NI SEL, BSIL BA'I BDE BA THOB PA DE BZHIN DU, BYANG
CHUB SEMS DPA'I RIGS 'DI LAS

KYANG SA DANG PHA ROL TU PHYIN PA'I YAL GA DANG 'DAB MA STUG PO
BYUNG BAS SEMS CAN GYI BDE BA STUG PO RGYA CHE BA NI THOB PAR
BYED PA MTHONG, SDUG BSNGAL STUG PO MI BZAD PA NI ZHI BAR BYED
PAR MTHONG BAS RTZA BA BZANG PHO DANG 'DRA'O, ,DPER NA RTZA BA
BZANG PO'I SHING LA 'BRAS BU PHUN SUM TSOGS PA YOD PAS

SEMS CAN GYI DON PHUN SUM TSOGS PAR BYED PA DE BZHIN DU BYANG
CHUB KYI RIGS 'DI LAS KYANG BDAG LA PHAN PA LA DANG BDE BAR BYA
BA DANG, GZHAN LA PHAN PA DANG BDE BAR BYA BA'I 'BRAS BU 'BYUNG
BAS NA RTZA BA BZANG PO DANG 'DRA'O, ,DE LA SHING RTZA BA BZANG
NA SDONG PO LA SOGS PA 'GYEL BAR MI 'GYUR BAS RTZA

BA BZANG PO NYID BDAG GI DON TO, ,YAL GA DANG 'DAB MA DANG ME TOG
DANG 'BRAS BU RGYA CHE ZHING STUG PAS NI GZHAN LA PHAN PAR BYED
PAS GZHAN GYI DON TO, ,DE BZHIN DU BYANG CHUB KYI RIGS LA YANG
SHIN TU YANGS PA'I YON TAN GYI BYANG CHUB KYI SHING SKYES PA NI
BDAG GI DON TO, ,STUG POS BDE

ZHING SDUG BSNGAL ZHI BA DMIGS PA NI GZHAN GYI DON TO, ,BDAG DANG
GZHAN LA PHAN PA'I 'BRAS BU ZHES BYA BA LA SOGS PA LA, BYANG CHUB
KYI SHING GI RTZA BAR BYANG CHUB KYI RIGS 'DI GYUR PAS, RIGS DE
LAS BDAG DANG GZHAN LA PHAN PA'I 'BRAS BU 'BYUNG BAS NA BYANG
CHUB KYI RIGS KYI YON TAN

@51A *, ,BSNGAGS PA YIN NO ZHES BYA BA'I DON TO, ,RIGS KYI SKABS
BSHAD PA RDZOGS SO,, ,,RIGS KYI SKABS KYI RJES LA, SEMS BSKYED
PA'I SKABS BSHAD PAR CIS 'BREL ZHE NA, GONG DU RIGS BSHAD PA'I
RJES LA, SHIN TU YANGS PA'I YON TAN BYANG CHUB

SHING SKYES PAS, ,STUG PO BDE ZHING SDUG BSNGAL ZHIB DMIGS PA'I
PHYIR, ,BDAG DANG GZHAN LA PHAN BDE BYA BAS 'BRAS BU BAS, ,RTZA
BA BZANG PO BZHIN DU RIGS 'DI MCHOG YIN NO, ,ZHES BSHAD DE JI
LTAR RTZA BA BZANG PO'I SHING DANG RTZA BA BZANG PO NYID RANG GI
DON PHUN SUM TSOGS PA'O, ,DE LA YAL

GA DANG 'DAB MA DANG ME TOG DANG 'BRAS BU LA SOGS PA RGYA CHEN PO
YOD PAS NI 'GRO BA MANG PO'I LONGS SPYOD DU GYUR PAS GZHAN GYI
DON PHUN SUM TSOGS BA ZHES BYA'O, ,DE BZHIN DU RANG BZHIN LA GNAS
PA'I RIGS YOD NA, BYANG CHUB SEMS DPA' RNAMS KYIS BDAG DANG GZHAN
GYI DON GNYIS 'GRUB PAR 'GYUR RO, ,

DE LA RNAM PA GNYIS 'GRUB PA YANG RIGS 'BA' ZHIG YOD PA TZAM GYIS
MI CHOG GI RIGS LA BRTEN NAS SEMS BSKYED PA LA SOGS PA'I RIM PAS
BSGRUBS NA 'DOD PA 'GRUB KYI SEMS MA BSKYED NA NI MI 'GRUB BO,
,SEMS BSKYED PA LA SOGS PA LA YANG RIGS YOD NA 'DOD PA 'BYUNG STE
GANG LA RIGS YOD PA DE

GDON MI ZA BAR BLA NA MED PA'I BYANG CHUB TU SEMS BSKYED BAR
'GYUR BAS NA RIGS KYI SKABS KYI RJES LA SEMS BSKYED PAR 'GYUR
BA'I SKABS BSHAD PAR 'BREL TO, ,YANG NA SEMS BSKYED PA'I RANG
BZHIN NI 'DI LTAR GYUR CIG CES SMON LAM 'DEBS PA'I MTSAN NYID DO,
,SMON LAM 'DEBS PA DE YANG

BDAG NYID BLA NA MED PA'I BYANG CHUB 'DOD PA DANG, SEMS CAN GYI
DON BYED PAR 'DOD PA'I PHYIR SMON LAM 'DEBS TE, SEMS CAN GYI DON
BYA BA'I THABS NI BLA NA MED PA'I BYANG CHUB TU SANGS RGYAS PA
THOB PA'O, ,DE BAS NA SEMS CAN GYI THABS SU GYUR PAS BLA NA MED
PA'I BYANG CHUB BSGRUBS NA BYANG CHUB TU

SEMS BSKYED PA LA SOGS PA'I RIM PAS BSGRUB PA'O, ,DE LA YANG RIGS
DANG BCAS PA'I STOBS KYIS BYANG CHUB TU SEMS BSKYED NA NI SEMS
CAN DE LDOG PA MED PA'I CHOS SU 'GYUR RO ZHES BSTAN PA'I PHYIR
RIGS KYI RJES LA SEMS BSKYED PA'I SKABS BSHAD PAR 'BREL TO, ,SEMS
BSKYED

@51B PA'I MTSAN NYID DU TSIGS SU BCAD PA ZHES BYA BA LA, BYANG
CHUB TU SEMS BSKYED PA'I MTSAN NYID DU RANG BZHIN BSTAN PAR BYA
BA'I PHYIR TSIGS SU BCAD PA RTZOM MO ZHES BYA BA'I DON TO, ,SPRO
BA CHE ZHING RTZOM PA CHE, ,DON CHEN PO DGA' THOB PA CHE, ,BYANG
CHUB SEMS DPA' SEMS DPA' STE, ,

DON GNYIS DANG NI SEMS BSKYED PA'O, ,ZHES BYA BA LA, BYANG CHUB
KYI SEMS KYI MTSAN NYID NI SPRO BA CHE BA'I MTSAN NYID DANG,
RTZOM PA CHE BA'I MTSAN NYID DANG, DON CHE BA'I MTSAN NYID DANG,
THOB PA CHE BA'I MTSAN NYID DANG, DON GNYIS LA DMIGS PA'I MTSAN
NYID DE, GONG DU BSHAD PA

RNAMS BSGRUB PAR BYA'O SNYAM DU SEMS BSKYED PA'I SEMS LAS BYUNG
BAS SEMS DPA' ZHES BYA BA'I SEMS LAS G-YO BA'I RANG BZHIN LA SEMS
BSKYED BA ZHES BYA'O, ,SPRO BA CHE BA NI GO CHA'I BRTZON 'GRUS
KYIS THEG PA CHEN PO'I CHOS LA ZAB CING RGYA CHE BA'I CHOS RNAMS
MNYAN BA DANG, BSAM PA LA SOGS

PA'I SGO NAS RTOGS PAR BYA'O ZHES SEMS SPRO ZHING MI LDOG PA
DANG, SEMS CAN GYI DON DU BSKAL PA GRANGS MED PAR MGO DANG RKANG
LAG LA SOGS PA GTONG BA'I DKA' BA SPYOD PA LA SPRO ZHING MI LDOG
PA'I SEMS BSKYED PA DANG BO LA SPRO BA CHE BA ZHES BYA'O, ,RTZOM
PA CHE BA NI DE LTAR GO CHA'I BRTZON 'GRUS BRTZAMS

NAS GO CHA BRTZAMS SHING KHAS BLANGS PA BZHIN DU SBYOR BA'I
BRTZON 'GRUS KYI JI LTAR GO CHA BA GO ZHING KHAS BLANGS PA BZHIN
DU ZAB CING RGYA CHE BA'I CHOS RTOGS PAR BYA BA'I PHYIR NI CHOS
NYAN PA DANG, SEMS PA GOMS PA LA 'JUG ,SEMS CAN GYI DON DU NI PHA
ROL TU PHYIN PA DRUG LA SOGS PA DANG DKA'

BA SPYAD PA RNAM BA SNA TSOGS BSGRUB PA'I PHYIR RTZOM PA CHE BA
ZHES BYA'O, ,SEMS BSKYED PA DE'ANG BDAG GI DON PHUN SUM TSOGS PA
BSGRUB PAR BYA BA DANG, GZHAN GYI DON PHUN SUM TSOGS PA BSGRUB
PAR BYA BA'I PHYIR SEMS BSKYED PAS NA DON CHE BA'O, ,DE LTAR SEMS
BSKYED NAS MJUG TU 'BRAS BU BLA NA

MED PA'I BYANG CHUB THOB PAS NA THOB PA CHE BA ZHES BYA'O, ,BYANG
CHUB KYI SEMS DE YANG SEMS G-YO ZHING 'GUL BAR BYED PA'I MTSAN
NYID SEMS LAS BYUNG BAS SEMS PA ZHES BYA BAS BSKYOD NAS BYANG
CHUB KYI SEMS BSKYED PAS NA BYANG CHUB SEMS DPA'I SEMS ZHES BYA
STE, BYANG CHUB KYI SEMS DE NI

@52A *, ,SEMS DPA' ZHES BYA BA'I SEMS BSKYED DO ZHES BYA BA'I DON
TO, ,BYANG CHUB KYI SEMS DE CI LAS DMIGS NAS SEMS SKYE ZHE NA,
,DE NYID DON GNYIS LA DMIGS NAS SEMS SKYE STE, DON GNYIS NI BDAG
NYID BYANG CHUB CHEN PO THOB PAR BYA BAR DMIGS PA DANG, SEMS

CAN LA PHAN PA DANG BDE BA'I DON BYA BAR DMIGS NAS BYANG CHUB KYI
SEMS BSKYED DO ZHES BYA BA'I DON TO, ,DE YAN CHAD KYIS MDOR NA
BYANG CHUB KYI SEMS DE YON TAN GSUM DANG LDAN PA DANG, DON GNYIS
LA DMIGS PA YIN PAR BSTAN TO, ,DE LA YON TAN RNAM PA GSUM NI,
SKYES BU BYED PA'I YON

TAN DANG, DON BYED PA'I YON TAN DANG, 'BRAS BU YONGS SU 'DZIN
PA'I YON TAN NO, ,DON GNYIS NI BYANG CHUB KYI DON LA DMIGS PA
DANG, SEMS CAN GYI DON LA DMIGS PA'O, ,DE LA SPRO BA CHE ZHING
RTZOM PA CHE, ,ZHES BYA BA'I TSIG GNYIS KYIS SKYES BU BYED PA'I
YON TAN BSTAN TE, DANG PO

SEMS BSKYED PA NA YANG SEMS KYI SHUGS DRAG TU BSKYED LA PHYIS
SGRUB PA'I TSE NA YANG DKA' BA SPYOD PA THAMS CAD DE BZHIN DU
BSGRUB PA'I PHYIR RO, ,DON CHEN PO ZHES BYA BAS DON CHEN PO'I YON
TAN BSTAN TE, BDAG DANG GZHAN GYI DON BYED PA'I PHYIR RO, ,THOB
PA CHE ZHES BYA BAS 'BRAS BU YONGS SU

'DZIN PA'I YON TAN BSTAN TE MTHAR BLA NA MED PA'I BYANG CHUB LEN
PA'I PHYIR RO, ,DON GNYIS ZHES BYA BAS GNYIS LA DMIGS PA BSTAN
TE, BYANG CHUB DANG SEMS CAN GYI DON LA DMIGS PA'I PHYIR RO,
,SEMS BSKYED PA RAB TU DBYE BA'I TSIGS SU BCAD PA ZHES BYA BA LA,
BYANG CHUB KYI SEMS KYI

MTSAN NYID NAS BYANG CHUB KYI SEMS LA PHYEN DU YOD PA'I RAB TU
DBYE BA'I 'CHAD DE, BYANG CHUB KYI SEMS LA PHYEN MOS PA'I SEMS
BSKYED PA DANG LHAG PA'I BSAM PA RNAM PAR DAG PA'I SEMS BSKYED PA
DANG, RNAM PAR SMIN PA'I SEMS BSKYED PA DANG, SGRIB PA SPANGS
PA'I SEMS BSKYED PA DANG PHYEN RNAM PA

BZHI YOD DO ZHES BSTAN PA'I PHYIR TSIGS SU BCAD PA RTZOM MO,
,SEMS BSKYED DE NI MOS PA DANG, ,ZHES BYA BA LA, MOS BAS SPYOD
PA'I SA DROD DANG, SPYI BO DANG, BZOD PA DANG 'JIG RTEN GYI CHOS
KYI MCHOG GI TSE NA SEMS BSKYED PA NI THEG PA CHEN PO'I CHOS ZAB
CING RGYA CHE BA RTOGS NAS SEMS BSKYED PA NI MA

@52B YIN GYI THEG PA CHEN PO'I CHOS ZAB CING RGYA CHE BA LA DANG
PA'I SGO NAS SEMS BSKYED BAS NA, MOS PA'I SEMS BSKYED PA ZHES
BYA'O, ,LHAG PA'I BSAM PA DAG PA GZHAN, ,ZHES BYA BA LA, GZHAN
GYI SGRA NI SA DANG PO YAN CHAD SA BDUN PA MAN CHAD KYI SA LA BYA
STE, SA BDUN PO DE DAG GI SEMS

PA LA NI LHAG PA'I BSAM PA DAG PA'I SEMS BSKYED PA ZHES BYA'O,
,CI'I PHYIR ZHE NA, GANG BDAG YIN PA DE BZHIN GZHAN GANG YIN PA
DE BDAG CES GZHAN DU MNYAM PA NYID KYI SEMS THOB PAS BDAG DANG
GZHAN GYI DON PHUN SUM TSOGS PA 'THOB PAR BYA BA'I PHYIR LHAG
PA'I BSAM PA ZHES BYA'O, ,GZUNG

PA DANG 'DZIN PA'I DRI MA DANG BRAL BAR BYA BA'I PHYIR DAG PA
ZHES BYA'O, ,RNAM PAR SMIN PA'I SA 'DOD DE, ,ZHES BYA BA LA, SA
BRGYAD PA DANG, SA DGU PA DANG, BCU PAR BYANG CHUB TU SEMS BSKYED
PA LA RNAM PAR SMIN PA'I BYANG CHUB KYI SEMS ZHES BYA STE, CI'I
PHYIR ZHE NA, SA DE DAG LA RNAM

PAR MI RTOG PA'I YE SHES LHUN GYIS GRUB PA THOB PAS, SBYIN PA LA
SOGS PA'I PHA ROL TU PHYIN PA RNAMS LA YANG, BRTZAL 'BAD MED PAR
LHUN GYIS GRUB PAR SPYOD PAS NA, RNAM PAR SMIN PA'I SEMS BSKYED
PA ZHES BYA'O, ,DE BZHIN SGRIB BA SPANGS PA'O, ,ZHES BYA BA LA,
SANGS RGYAS

KYIS KUN TU 'OD KYI DUS NA ZAD PA DANG, MI SKYE BA'I MTSAN NYID
KYI BYANG CHUB KYI SEMS SKYES PA LA NI SGRIB PA MED PA'I SEMS
SKYES PA ZHES BYA STE, CI'I PHYIR ZHE NA, DE'I TSE BYANG CHUB KYI
SEMS DE NI NYON MONGS PA'I SGRIB PA DANG, SHES BYA'I SGRIB PA MA
LUS PAR SPANGS PA'I MTSAN NYID YIN PA'I PHYIR

RO; ,DE BAS NA 'PHAGS PA GA YA'I RTZE MO'I MDO LAS KYANG, LHA'I
BU GZHAN YANG SEMS BSKYED PA DANG PO NI RGYU LAS YANG DAG PAR
'BYUNG BA'O, ,SEMS BSKYED PA GNYIS PA NI YE SHES LAS YANG DAG PAR
'BYUNG BA'O, ,SEMS BSKYED PA GSUM PA NI SPONG BA LAS YANG DAG PAR
'BYUNG

BA'O; ,SEMS BSKYED PA BZHI PA NI 'BRAS BU LAS YANG DAG PAR 'BYUNG
BA'O ZHES GSUNGS SO, ,SEMS BSKYED PA RNAM PAR DBYE BA GDON MI ZA
BA'I TSIGS SU BCAD PA ZHES BYA BA LA, BYANG CHUB TU SEMS BSKYED
PA RNAM PA BZHIR PHYE BA LA BZHIN PO DE DAG GI RTZA BA NI GANG,
BSAM PA NI GANG

@53A *, ,ZHES DON BCU GCIG DRIS PA DANG, DE BZHIN DU LAN BTAB PA
LA GDON MI ZAB ZHES BYA BA STE, DE LAS BRTZAMS NAS TSIGS SU BCAD
PA STON TO, ,DE YI RTZA BA SNYING RJER 'DOD, ,CES BYA BA LA,
BYANG CHUB KYI SEMS RNAM PA BZHI'I RTZA BA GANG ZHEN ZHES DRIS PA
DANG, DE'I

LAN DU BYANG CHUB KYI SEMS RNAM PA BZHI'I RTZA BA NI SNYING RJE
YIN PAR 'DOD PA'I PHYIR RO ZHES SNYING RJES SEMS CAN GYI SDUG
BSNGAL BSAL BAR BYA'O SNYAM DU SEMS PA STE, DES SEMS CAN THAMS
CAD BSDUS NAS GNAS SO, ,GAL TE SNYING RJE RTZA BAR GYUR PA MED NA
NI SEMS CAN RNAMS KYI DON DU BYANG CHUB

KYI SEMS RNAMS KYANG MI SKYED KYI NYAN THOS BZHIN DU MYA NGAN LAS
'DAS PAR 'JUG PAR 'GYUR TE, DE BAS NA RTZA BA NI SNYING RJE'O,
,BYANG CHUB KYI SEMS DE BZHI'I BSAM PA GANG JI LTAR ZHE NA, DE'I
PHYIR, RTAG TU SEMS CAN PHAN PAR SEMS, ,ZHES BYA BA SMOS TE,
'KHOR BA'I MTHA'I BAR DU SEMS

CAN THAMS CAD ZANG ZING RNAM PA SNA TSOGS KYIS PHAN BTAGS TE, TSE
'DIR MI DGE BA LAS BZLOG CING DGE BA LA GZHAG PA DANG, TSE RABS
GZHAN DU MYA NGAN LAS 'DAS PA LA 'GOD DO SNYAM DU SEMS PA NI
BYANG CHUB KYI SEMS DE DAG GI BSAM BA'O, ,BYANG CHUB KYI SEMS DE
DAG CI LA MOS SHEN, DE'I

PHYIR CHOS LA MOS ZHES SMOS TE, BYANG CHUB KYI SEMS BZHI PO DE
DAG KYANG NYAN THOS DANG RANG SANGS RGYAS KYI CHOS LA NI MA DAD
KYI, THEG PA CHEN PO'I CHOS ZAB CING RGYA CHE BA LA DAD DE, DE NI
BYANG CHUB KYI SEMS DE DAG GI MOS PA'O, ,BYANG CHUB KYI SEMS DE
DAG CI LA DMIGS SHE NA, DE'I PHYIR YE SHES TSOL

BAR DMIGS PA DE BZHIN NO ZHES BYA BA SMOS TE, DE'I YE SHES NI
THEG PA CHEN PO'I YE SHES TE, RNAM PAR MI RTOG PA'I YE SHES LA
BYA'O, ,RNAM PAR MI RTOG PA'I YE SHES THOB PAR BYA BA'I PHYIR
THEG PA CHEN PO'I CHOS NYAN PA DANG, SEMS PA DANG, BSGOM PA LA
SOGS PA'I SGO NAS TSOL BA NYID

BYANG CHUB KYI SEMS KYI DMIGS PA ZHES BYA'O, ,BYANG CHUB KYI SEMS
DE DAG GI THEG BA GANG ZHE NA, DE'I PHYIR, GONG DU 'DOD PA THEG
PA STE, ,ZHES BYA BA SMOS TE, MOS PAS SPYOD PA'I SA LA GNAS NAS
DANG PO JI LTAR THOB PAR BYA ZHES BYA BA DANG, SA BCU BA THOB PA
DANG, SANGS RGYAS KYI SA JI

@53B LTAR THOB PAR BYA ZHES 'DOD PA NI BYANG CHUB KYI SEMS DE DAG
GI THEG PA YIN TE, 'DOD PA DES SA GONG NAS GONG DU 'PHAR BA'I
PHYIR RO, ,BYANG CHUB KYI SEMS DE DAG GI RTEN GANG ZHE NA, DE'I
PHYIR, SDOM PA RGYA CHEN DE YI RTEN, ,ZHES BYA BA SMOS TE, BYANG
CHUB SEMS DPA'I SDOM PA DANG, SDOM

PA'I TSUL KHRIMS DANG, SEMS CAN DON BYED PA'I TSUL KHRIMS DANG,
DGE BA SDUD PA'I TSUL KHRIMS NI BYANG CHUB KYI SEMS DE DAG GI
RTEN YIN NO ZHES BYA BA'I DON TO, ,BYANG CHUB KYI SEMS DE DAG GI
BAR DU GCOD PA GANG ZHE NA, DE'I PHYIR MI MTHUN PA'I PHYOGS RNAMS
SKYE BA LA BAR DU GCOD PA'O

ZHES BYA BA SMOS TE, BYANG CHUB KYI SEMS DE NI BDAG DANG GZHAN LA
PHAN PAR SEMS PA YIN, SEMS DE DANG MI MTHUN PA NI BDAG 'BA' ZHIG
MYA NGAN LAS 'DAS PAR 'GRO BAR SEMS PA'I SEMS NYAN THOS DANG RANG
SANGS RGYAS KYI SEMS LA BYA STE, THEG PA CHUNG DU'I SEMS BSKYED
PAR

GYUR PA NYAMS SU BLANGS TE MA SPANGS NA BYANG CHUB KYI SEMS MI
'BYUNG BAS DE NI BAR DU GCOD PA YIN NO ZHES BYA BA'I DON TO,
,BYANG CHUB DE DAG GI SEMS KYI RANG BZHIN GANG ZHE NA, DE'I
PHYIR, BSOD NAMS YE SHES RANG BZHIN TE, ,ZHES BYA BA SMOS TE,
BYANG CHUB KYI SEMS NI RNAM PA GNYIS

TE; SNYING RJE'I MTSAN NYID DANG, SHES RAB KYI MTSAN NYID DO, ,DE
LA SNYING RJE'I MTSAN NYID NI SEMS CAN THAMS CAD MYA NGAN LAS
'DA'O SNYAM DU SEMS PA STE, DE NI BSOD NAMS KYI RANG BZHIN NO,
,SHES RAB KYI MTSAN NYID NI CHOS THAMS CAD STONG PA YIN PAS SEMS
CAN GANG YANG MYA NGAN

LAS 'DAS PA MED DO SNYAM DU SEMS PA STE, DE NI YE SHES KYI RANG
BZHIN NO, ,BYANG CHUB KYI SEMS DE DAG GI LEGS PA GANG ZHE NA,
DE'I PHYIR, DGE BA 'PHEL BA LEGS PA'O, ,ZHES BYA BA SMOS TE,
BYANG CHUB KYI SEMS BSKYED PA LAS NAM MKHA'I KHAMS JI TZAM PA
DANG, SEMS CAN

GYI KHAMS JI TZAM PA DANG, 'JIG RTEN GYI KHAMS JI TZAM PA DE TZAM
GYI BSOD NAMS 'PHEL BAR 'GYUR RO, ,DE NI BYANG CHUB KYI SEMS KYI
LEGS PA YIN NO ZHES BYA BA'I DON TO, ,BYANG CHUB KYI SEMS DE DAG
GI 'KHOR BA LAS JI LTAR 'BYUNG ZHE NA, DE'I PHYIR, RTAG TU PHA
ROL PHYIN PA SBYAR, ,

@54A *, ,DE NI 'BYUNG BAR BRJOD PA'O, ,ZHES BYA BA SMOS TE, KHAMS
GSUM NAS 'BYUNG BA DANG, BLA NA MED PA'I BYANG CHUB THOB PAR BYA
BA'I PHYIR PHA ROL TU PHYIN PA DRUG LA SPYAD CING SBYOR NA 'KHOR
BA LAS 'BYUNG BAR 'GYUR BAS NA 'BYUNG BAR BYED PA NI PHA ROL TU
PHYIN PA DRUG YIN NO ZHES BYA

BA'I DON TO, ,BYANG CHUB KYI SEMS DE DAG GI MTHAR THUG PA GANG
ZHE NA, DE'I PHYIR, SO SO RANG GI SBYOR BA YIS, ,DE NI SA YI
MTHAR THUG STE, ,ZHES BYA BA SMOS TE, SA BCU RE RE NAS RDZOGS PAR
THOB PA LA SA'I MTHAR THUG PA ZHES BYA'O, ,DE LTAR SA'I MTHAR
THUG PAR 'GYUR BA YANG SA DANG PO LA

SPYIN PA'I PHA ROL TU PHYIN PA LA SBYAR TE, SBYIN PA'I PHA ROL TU
PHYIN PA RDZOGS NAS SA DANG PO MTHAR PHYIN PA ZHES BYA BA NAS, SA
BCU PA YE SHES KYI PHA ROL TU PHYIN PA LA SBYAR TE, YE SHES KYI
PHA ROL TU PHYIN PA RDZOGS PA DANG, SA BCU PA MTHAR PHYIN PA ZHES
BYA'O, ,BYANG CHUB SEMS DPA'I SEMS

BSKYED PA GDON MI ZA BAR RIG PAR BYA'O ZHES BYA BA LA, RNAM PA
BCU GCIG DRIS PA LAS DE BZHIN DU LAN BTAB PA DE NI BYANG CHUB
SEMS DPA'I SEMS BSKYED PA RNAM PA BZHI GDON MI ZA BA YIN NO ZHES
BYA BA'I DON TO, ,BRDA'I DAM BCA' BAR SEMS BSKYED PA TSIGS SU
BCAD PA ZHES BYA BA LA,

BYANG CHUB TU SEMS BSKYED PA RNAM PA GNYIS YOD DO, ,BRDA'I DAM
BCA' BAR SEMS BSKYED PA DANG, DON DAM BA'I BYANG CHUB KYI SEMS
SO, ,DE LA BRDA'I DAM BCA' BAR BYANG CHUB TU SEMS BSKYED PA NI SO
SO'I SKYE BO'I DUS NA SEMS BSKYED PAS NA MOS PAS SPYOD PA'I SA
'JIG RTEN CHOS MCHOG

MAN CHAD KYI TSE SEMS BSKYED PA LA BYA STE, DE YANG DGE BA'I
BSHES GNYEN GYIS BYANG CHUB TU SEMS BSKYED NA BDAG DANG GZHAN GYI
DON PHUN SUM TSOGS PAR 'GYUR PAS SEMS BSKYED PA'I RIGS ZHES BSKUL
BA'AM, BDAG NYID KYI DGE BA'I RTZA BA'I MTHUS BYANG CHUB TU SEMS
BSKYED PA STE,

DE YANG MKHAN PO DANG SLOB DPON LA SOGS PAS SEMS BSKYED PA'I TSIG
JI SKAD BRJOD PA BZHIN DU TSIG BYUNG BA NA SEMS BSKYED PA NI
BRDA'I DAM BCA' BAR SEMS BSKYED PA ZHES BYA'O, ,DE LA DON DAM
PA'I BYANG CHUB KYI SEMS NI SA DANG PO YAN CHAD KYI DUS NAS
SKYE'O, ,GROGS STOBS RGYU STOBS RTZA

@54B BA'I STOBS, ,THOS PA'I STOBS DANG THOS GOMS STOBS, ,BRTAN
DANG MI BRTAN SKYE BAR GSUNGS, ,SEMS BSKYED GZHAN GYIS BSTAN
PA'O, ,ZHES BYA BA LA, GROGS STOBS ZHES BYA BA'I TSIG DANG, SEMS
BSKYED GZHAN GYIS BSTAN PA ZHES BYA BA'I TSIG GNYIS SU SBYAR TE,
SEMS

BSKYED PA GANG MKHAN PO'AM SLOB DPON NAM, DGE BA'I BSHES GNYEN LA
LA ZHIG GIS BYANG CHUB TU SEMS BSKYED NA PHAN PA DANG LEGS PA
RGYA CHEN PO 'BYUNG BAS SEMS BSKYED PA'I RIGS SO ZHES BYA BA'I
CHOS BSTAN PA LAS BYANG CHUB TU SEMS BSKYED PA NI GROGS KYI STOBS
KYIS SEMS BSKYED PA

ZHES BYA'O, ,BYANG CHUB SEMS DPA'I RIGS YOD PAS RIGS KYI MTHUS
SHUGS KYIS BSKUL NAS BYANG CHUB TU SEMS BSKYED PA NI RGYU'I STOBS
KYIS SEMS BSKYED PA ZHES BYA'O, ,RGYU DANG RIGS DAG NI DON GCIG
GO, ,TSE RABS SNGA MA LA THEG PA CHEN PO'I CHOS DON ZAB CING RGYA
CHE BA RTOGS PAR 'GYUR

BA DANG; BYANG CHUB TU SEMS BSKYED PAR 'GYUR BA'I DGE BA'I RTZA
BA DANG, BSOD NAMS KYI TSOGS BSAGS PAS RIGS BRTAS PAR GYUR NAS
BYUNG CHUB TU SEMS BSKYED PA NI RTZA BA'I STOBS KYIS SEMS BSKYED
PA ZHES BYA'O, ,TSE RABS SNGA MA LA THEG PA CHEN PO'I CHOS NYAN
PA DANG, BSAM PA DANG, BSGOM

PA BYA STE, YE SHES KYI TSOGS BSAGS PAS TSE 'DIR BYANG CHUB TU
SEMS BSKYED PA NI THOS PA'I STOBS KYIS SEMS BSKYED PA ZHES BYA
STE, YANG NA DE BZHIN GSHEGS PAS LANG KAR GSHEGS PA LA SOGS PA'I
MDO SDE DE DANG DE DAG BSHAD PA NA LHA DANG MI LA SOGS PA'I 'GRO
BA MANG PO BYANG CHUB TU SEMS

BSKYED PA NI THOS PA'I STOBS KYIS SEMS BSKYED PA ZHES BYA'O, ,TSE
'DI LA DGE BA'I BSHES GNYEN MANG PO LAS CHOS THOS PA YANG LAN
GRANGS MANG DU MNYAN TE, CHOS DANG DON SHES KYIS MTHONG NAS SEMS
BSKYED PA NI THOS BA GOMS PA'I STOBS KYIS SEMS BSKYED PA ZHES
BYA'O, ,DE LTAR BRDA'I

DAM BCAS PAR SEMS BSKYED PA RNAM PA LNGA LAS GROGS KYIS SEMS
BSKYED PA NI MI BRTAN PA'I MTSAN NYID DU SKYE BAR GSUNGS PA STE,
PHYI NAS DE LA LDOG PA YOD PA'I PHYIR RO, ,RGYU'I STOBS DANG THOS
PA'I STOBS DANG THOS BGOMS PA'I STOBS KYIS SEMS BSKYED PA NI
BRTAN PA'I MTSAN NYID DU

@55A *, ,GSUNGS PA STE, DE DAG LA SLAR LDOG PA MED PA'I PHYIR RO,
,GZHAN GYIS BSTAN PA LA SEMS BSKYED PA NI GZHAN GYIS GO BAR BYAS
PA LAS BRDAS YI DAM 'DZIN PA ZHES BYA'O ZHES BYA BA LA, MKHAN PO
'AM SLOB DPON NAM DGE BA'I BSHES GNYEN 'BA' ZHIG GIS

'DI SNYAM DU SEMS LA, TSIG TU 'DI SKAD BRJOD CIG CES BSGO STE, GO
BAR BYAS PAS 'DI BZHIN DU BRJOD NA BYANG CHUB TU SEMS BSKYED PA
NI BRDAS YI DAM 'DZIN PA'I SEMS BSKYED PA ZHES BYA'O, ,DE'I RIGS
RGYAS BAS ZHES BYA BA LA, THEG PA CHEN PO RTOGS PA'I DGE BA'I
RTZA BA DANG BSOD NAMS

BSAGS PAS BYANG CHUB KYI RIGS BRTAS PAR GYUR NAS BYANG CHUB TU
SEMS BSKYED PA NI RTZA BA'I STOBS KYIS SEMS BSKYED PA ZHES BYA'O,
,DON DAM PA'I SEMS BSKYED TSIGS SU BCAD BZHES BYA BA LA, GANG GI
TSE GANG ZAG DANG CHOS LA BDAG MED PAR RTOGS NAS CHOS KYI DBYINGS
THAMS CAD DU 'GRO

BA'I MTSAN NYID DU KHONG DU CHUD DE GZUNG BA DANG 'DZIN PA GNYIS
SPANGS NAS GZUNG BA LA YANG MI RTOG ,'DZIN PA LA YANG RNAM PAR MI
RTOG PA'I YE SHES SKYES PAS NA DON DAM PA'I BYANG CHUB TU SEMS
BSKYED PA ZHES BYA STE, DE YANGS DANG BO THOB PA'I TSE NA DON DAM
PA'I BYANG CHUB KYI SEMS SKYE'O, ,DON DAM

PA'I BYANG CHUB KYI SEMS DE RGYU DANG YON TAN DANG RANG BZHIN LA
SOGS PA'I TSIGS SU BCAD PA BDUN PA BSTAN TO ZHES BYA BA'I DON TO,
,RNAM PAR MI RTOG PA'I YE SHES DE LA CI'I PHYIR DON DAM BA'I
BYANG CHUB KYI SEMS ZHES BYA ZHE NA, LUNG DAM PA LA MNOS PA DANG,
RGYU DAM PA BSGRUB PA DANG, RANG BZHIN

DAM PA KHONG DU CHUD PAR BYA BA'I PHYIR DON DAM PA'I BYANG CHUB
KYI SEMS ZHES BYA'O ZHES BSTAN PAR 'DOD NAS, RDZOGS PA'I SANGS
RGYAS RAB BSNYEN BYAS, ,ZHES BYA BA LA SOGS PA TSIGS SU BCAD BA
GCIG SMOS TE, SHES BYA THAMS CAD THUGS SU CHUD PAS NA RDZOGS ZHES
BYA BA LA DE YANG PHYIN CI MA

LOG PAR THUGS SU CHUD NAS SANGS RGYAS ZHES BYA'O, ,MOS PAS SPYOD
PA'I SAR BSKAL PA GRANGS MED PA GCIG TU DE BZHIN GSHEGS PA RNAMS
LA GDUGS DANG RGYAL MTSAN DANG, ME TOG DANG BDUG PA LA SOGS PA'I
MCHOD PA DANG DE BZHIN GSHEGS PA DE DAG GI THAD NAS DAM PA'I CHOS
NYAN

@55B PA RNAMS BSAMS PA RNAMS BSGOMS PAR BYAS PA NI, RDZOGS PA'I
SANGS RGYAS RAB BSNYEN BYA, ,ZHES SMOS TE 'DIS NI LUNG DAM PA
MNOS BAR BSTAN TO, ,BSOD NAMS YE SHES TSOGS RAB BSAGS, ,ZHES BYA
BA LA PHA ROL TU PHYIN PA DRUG LAS, SBYIN PA DANG TSUL KHRIMS
DANG BZOD

PA GSUM NI BSOD NAMS KYI TSOGS SO, ,BSAM GTAN DANG SHES RAB GNYIS
NI YE SHES KYI TSOGS LA BRTZON 'GRUS GNYIS KA'I TSOGS TE DE GNYIS
KYANG BSGRUBS ZHES BYA BA'I DON TO, ,YANG NA DE BZHIN GSHEGS PA
RNAMS LA GDUGS DANG RGYAL MTSAN LA SOGS PAS MCHOD PA NI BSOD

NAMS KYI TSOGS LA DAM PA'I CHOS MNYAN PA DANG BSAM PA LA SOGS PA
BYAS PA NI YE SHES KYI TSOGS TE DE GNYIS KYANG BSGRUBS ZHES BYA
BA'I DON TO, ,'DIS NI RGYU DAM BA BSGRUB PA BSTAN TO, ,CHOS LA MI
RTOG YE SHES BSKYED, ,DE PHYIR DE NI DAM PA'O, ,ZHES BYA BA LA,
DE LTAR RDZOGS PA'I

SANGS RGYAS LA YANG RAB BSNYEN BYAS BSOD NAMS DANG YE SHES KYI
TSOGS BSAGS PAS CHOS RNAMS LA RNAM PAR MI RTOG PA'I YE SHES TE,
'DIS NI RANG BZHIN DAM PA KHONG DU CHUD PAR BSTAN TO, ,DE LA CHOS
NI PHUNG PO DANG KHAMS DANG SKYE MCHED LA SOGS PA BSTAN PA DANG
GSUNG RAB YAN LAG BCU GNYIS

LA BYA STE, DE DAG LA GZUNG BA'I MTSAN NYID LA YANG MI RTOG,
'DZIN PA'I MTSAN NYID DU YANG MI RTOG RTAG PAR YANG MI RTOG MI
RTAG PAR YANG MI RTOG PA NI, CHOS LA MI RTOG PA'I YE SHES SKYES
BA ZHES BYA STE, DON DU RNAM PAR MI RTOG PA'I YE SHES THOB PA LA
BYA'O, ,DE LTAR LUNG DAM PA DANG RGYUD DAM PAR

BSGRUBS PAS NA RANG BZHIN DAM PA RTOGS PA'I PHYIR RNAM PAR MI
RTOG PA'I YE SHES DE LA DON DAM PA'I BYANG CHUB KYI SEMS ZHES
BYA'O, ,DON DAM PA'I BYANG CHUB KYI SEMS DES DANG PO'I TSE THOB
NAS DGA' BA'I MCHOG SKYE BAR 'GYUR TE, DER DGA' BA'I MCHOG SKYES
PAS SA DANG PO YANG MING DU SA RAB TU DGA'

BA ZHES BTAGS SO, ,CI'I PHYIR DE'I TSE DGA' BA SKYE ZHE NA, DE'I
PHYIR, CHOS DANG SEMS CAN RNAMS DANG NI, ,DE YE BYA BA DAM PA
DANG, ,SANGS RGYAS DANG YANG SEMS MNYAM NYID, ,DE NI DE YI DGA'
BA'I MCHOG, ,CES BSHAD DE, SA DANG PO RNAM PAR MI RTOG PA'I YE
SHES THOB PA'I TSE, CHOS

@56A *, ,THAMS CAD LA SEMS MNYAM PA RNYED PA DANG, SEMS CAN THAMS
CAD LA SEMS MNYAM PA RNYED PA DANG, DE'I BYA BA DAM PA LA SEMS
MNYAM PA RNYED PA DANG, SANGS RGYAS DANG YANG SEMS MNYAM PA RNYED
DO, ,MNYAM PA BZHI RNYED PAS BRGYA BYIN DANG TSANGS PA LA SOGS PA

'JIG RTEN GYI 'BYOR PA RNYED DE DGA' BA DANG, 'PHAGS PA NYAN THOS
PAS 'JIG RTEN LAS 'DAS PA'I 'BYOR PA RNYED DE DGA' BA BAS BYANG
CHUB SEMS DPA'I DGA' BA'I MCHOG RNYED PAS NAS YANG RAB TU DGA' BA
ZHES BYA'O, ,DE LA PHUNG PO LNGA JI LTAR RANG BZHIN GYIS STONG PA
YIN PA DE BZHIN DU KHAMS DANG

SKYE MCHED RNAMS KYANG RANG BZHIN GYIS STONG PA YIN ZHES CHOS LA
BDAG MED PA KHONG DU CHUD PAS SEMS MNYAM PA NYID RNYED PA ZHES
BYA'O, ,JI LTAR BDAG GANG YIN PA SEMS CAN GZHAN YANG DE BZHIN NO,
,GZHAN GANG YIN PA BDAG KYANG DE YIN ZHES BDAG DANG GZHAN MTSUNGS
PAR KHONG DU CHUD PAS SEMS CAN

RNAMS LA SEMS MNYAM PA NYID RNYED PA ZHES BYA'O, ,DE'I BYA BA
ZHES BYA BA NI SEMS CAN RNAMS KYI DON BYA BA STE, SEMS CAN GYI
NYON MONGS PA DANG, SDUG BSNGAL SEL BAR BYED PA NI DE'I BYA BA
DAM PA ZHES BYA'O, ,JI LTAR BDAG GI KUN 'BYUNG GI MTSAN NYID NYON
MONGS PA DANG, SDUG BSNGAL GYI MTSAN

NYID SKYE RGA NA 'CHI SPANG BAR BYA BA DE BZHIN DU SEMS CAN RNAMS
KYI KUN 'BYUNG GI MTSAN NYID NYON MONGS PA DANG, SDUG BSNGAL GYI
MTSAN NYID SKYE RGA NA 'CHI SPANG BAR BYA'O SNYAM DU SEMS PAS
DE'I BYA BA DAM PA LA SEMS MNYAM PA NYID RNYED PA ZHES BYA STE,
DE'ANG SA BCU'I SA DANG PO'I NANG NAS SEMS

CAN GYI DON RAB TU THOB PAR BYA BA RJES SU DRAN CING RAB TU DGA'
BA YIN ZHES BYA BA DANG, BDAG NI SEMS CAN THAMS CAD KYI GNAS SU
GYUR TO ZHES RAB TU DGA' BA BSKYED DO ZHES GSUNGS PA LTA BU'O,
,SANGS RGYAS BCOM LDAN 'DAS RNAMS KYI CHOS KYI SKU GANG YIN PA
DANG, BDAG GIS RTOGS PA'I

CHOS KYI DBYINGS KYI CHOS SKU GANG YIN PA GNYIS SU THA DAD PA MED
PAR KHONG DU CHUD PAS SANGS RGYAS DANG SEMS MNYAM PA RNYED PA
ZHES BYA STE, DE BAS NA SA BCU'I MDO LAS KYANG BDAG NI SANGS
RGYAS KYI SA DANG NYE BAR GYUR TO ZHES RAB TU DGA' BA BSKYED DO
ZHES BYA BA DANG, BDAG GIS DE BZHIN GSHEGS

@56B PA THAMS CAD MTHONG BAR 'GYUR BA DANG NYE BAR GYUR TO ZHES
RAB TU DGA' BA BSKYED DO, ,BDAG NI DE BZHIN GSHEGS PA THAMS CAD
KYI YUL LA YANG DAG PAR 'BYUNG NGO ZHES RAB TU DGA' BA BSKYED DO
ZHES GSUNGS PA LTA BU'O, ,DON DAM PA'I BYANG CHUB KYI SEMS DE DON
RNAM PA DRUG DANG LDAN PAR BSTAN

PA'I PHYIR, SKYE BA RGYA CHE DE LA SPRO, ,BSAM PA YANG NI RNAM
PAR DAG ,LHAG MA DAG LA MKHAS PA DANG, ,'BYUNG BA NYID DU SHES
PAR BYA, ,ZHES BSHAD DO, ,DON RNAM PA DRUG NI SKYE BA'I DON DANG,
RGYA CHE BA'I DON DANG, SPRO BA'I DON DANG, BSAM PA RNAM PAR DAG
PA'I DON DANG LHAG MA LA MKHAS PA'I DON

DANG; 'BYUNG BA NYID KYI DON TO, ,BYANG CHUB KYI SEMS DE GNAS
GANG NAS SKYE BA BSTAN PA NI SKYE BA'I DON TO, ,NYAN THOS DAG NI
BDAG GI DON DU SEMS BSKYED KYI BYANG CHUB SEMS DPA' RNAMS NI BDAG
DANG GZHAN GNYI GA'I DON DU SEMS BSKYED PAS RGYA CHE BA'I DON
DANG LDAN NO, ,NYAN THOS DAG NI BDAG

GI DON BYA BAR SPRO'O, ,BYANG CHUB SEMS DPA' RNAMS NI BDAG GZHAN
GNYI GA'I DON BYA BAR SPRO BAS SPRO BA'I DON DANG LDAN NO, ,NYAN
THOS RNAMS NI NYON MONGS PA'I SGRIB PA DAG NAS RANG GI BYANG CHUB
KYI 'BRAS BU THOB PA TZAM DU ZAD KYI BYANG CHUB SEMS DPA' RNAMS
KYI SA NI NYON MONGS PA DANG SHES BYA'I SGRIB PA

GNYIS DAG NAS BLA NA MED PA'I BYANG CHUB THOB PAR SHES PAS NA
BSAM PA RNAM PAR DAG PA'I DON DANG LDAN NO, ,NYAN THOS DAG NI
RGYUN DU ZHUGS PA THOB PA DANG, LAN CIG PHYIR 'ONG BA DANG, PHYIR
MI 'ONG BA DANG, DGRA BCOM PA'I SA LA MKHAS PA TZAM DU ZAD DE
BYANG CHUB SEMS DPA' RNAMS KYIS DANG

PO THOB PA DANG, SA GNYIS PA YAN CHAD SA BCU PA MAN CHAD KYI SA'I
RANG BZHIN DANG YON TAN LA MKHAS PA DANG, SA GONG MA RNAMS JI
LTAR THOB PAR BYA BA'I THABS LA MKHAS PAS NA LHAG MA DAG LA MKHAS
PA'I DON DANG LDAN NO, ,SA DANG PO MTHAR PHYIN TE BOR NAS SA
GNYIS PA LA 'JUG PA NI 'BYUNG

BA NYID KYI DON DANG LDAN PA ZHES BYA STE, SA DANG PO YANG JI
LTAR 'DOR BAR 'GYUR ZHE NAS DANG PO LA SBYIN PA'I PHA ROL TU
PHYIN PA YONGS SU RDZOGS PA DANG DE BZHIN GSHEGS PA BRGYA'I ZHAL
LTA BA LA SOGS PA YON TAN BRGYA PHRAG BRGYA BYED PA YANG YID LA
BYED LA, DE DAG THAMS CAD KYANG SEMS TZAM DU ZAD

@57A *, ,DE RNAM PAR RTOG PA LAS SKYES SO ZHES RTOG CING SEMS
TZAM DU RTOG PA DE YANG SPANGS TE RNAM BAR MI RTOG PA LA GNAS PAS
SA DANG PO BOR NAS SA GNYIS PA LA 'JUG PAR 'GYUR BAR SHES PAR
BYA'O, ,SKYE BA'I DON RGYA CHER BSTAN PA'I PHYIR, CHOS LA MOS PA
SA BON DANG, ,ZHES BYA BA

LA SOGS PA TSIG GCIG TZAM DU SMOS SO, ,DE LA SKYE BA'I DON KYANG
RNAM PA BZHIR RIG PAR BYA STE, SA BON GYI BYE BRAG DANG, MA'I BYE
BRAG DANG, MNGAL GYI BYE BRAG DANG, MA MA'I BYE BRAG GO, ,DE LA
THEG PA CHEN PO'I CHOS ZAB CING RGYA CHE BA LA MOS SHING DAD PA
LAS BYANG CHUB KYI SEMS BSKYED PAS

NA CHOS LA MOS PA NI SA BON NO, ,MA MCHOG PHA ROL PHYIN MCHOG
SKYES, ,ZHES BYA BA LA, PHA ROL TU PHYIN PA'I MCHOG NI SHES RAB
KYI PHA ROL TU PHYIN PA STE, CHOS THAMS CAD STONG PAR RTOGS PA'I
SHES RAB KYI PHA ROL TU PHYIN PA LA DON DAM PA'I BYANG CHUB KYI
SEMS SKYES PAS MA NI SHES RAB KYI PHA

ROL TU PHYIN PA'O, ,DE BAS NA 'PHAGS PA DRI MA MED PAR GRAGS PA'I
MDO LAS KYANG, BYANG CHUB SEMS DPA' RNAMS KYIS NI, ,THABS LA
MKHAS PA PHA YIN TE, ,MA NI SHES RAB PHA ROL PHYIN, ,ZHES GSUNGS
SO, ,TING NGE 'DZIN GYI RGYAL PO'I MDO LAS KYANG, ,MKHA' MNYAM
RDUL

BRAL GZUGS MCHOG 'CHANG, ,SKU MED MTSAN BRAL SHES RAB SRAS, ,RAB
ZAB YON TAN RGYA MTSO'I THUGS RJE CAN, ,DPE MED BDAG GI SPYI BOR
PHYAG ZHOG CIG ,CES GSUNGS SO, ,BSAM GTAN BDE BA'I MNGAL DU STE,
,ZHES BYA BA STE, DPER NA MKHRIS PA DANG BAD KAN LA SOGS

PA'I NAD MED PA'I MNGAL DE BDE BA BZHIN DU RNAM PAR RTOG PA'I
GNOD PA THAMS CAD SPANGS PA'I BSAM GTAN DE YANG BYANG CHUB SEMS
KYI MNGAL BDE BA YIN TE, CI'I PHYIR ZHE NA, SEMS RTZE GCIG PA'I
MTSAN NYID KYIS BSAM GTAN YOD PA DANG YANG DAG PA JI LTA BA BZHIN
DU SHES PA'I SHES RAB

SKYES PAS BSAM GTAN NI MNGAL LTA BUR BSHAD DO, ,SNYING RJE SKYED
PA MA MA'O, ,ZHES BYA BA LA DPER NA MA MA DAM PAS BU G-YANG SA
DANG MI BDE BA'I GNAS SU MI LTUNG BAR SRUNG BAR BYED PA BZHIN DU
SNYING RJE CHEN POS KYANG BYANG CHUB KYI SEMS DE NYAN THOS KYI
MYA NGAN LAS 'DAS PA'I G-YANG SAR LTUNG BAR

@57B BYED PA SRUNG BAR BYED PAS NA SNYING RJE CHEN PO NI MA MA'O,
,RGYA CHE BA'I DON ZHIB TU BSTAN PA'I PHYIR, RGYA CHER SHES PAR
BYA BA NI, ,SMON LAM CHEN PO BCU BSGRUB PHYIR, ,ZHES BYA BA SMOS
TE, SA DANG POR BDAG DANG GZHAN GYI DON DU SMON LAM CHEN PO BCU
BSGRUBS TE BTAB PAS NA BYANG CHUB KYI SEMS

DE RGYA CHE BAR RIG PAR BYA'O, ,SMON LAM BCU YANG SA BCU'I SA
DANG PO LAS DE BYANG CHUB SEMS DPA' SA RAB TU DGA' BA DE LA SHIN
TU GNAS SHING RNAM PA 'DI LTA BU'I SMON LAM CHEN PO DANG BRTZON
'GRUS CHEN PO DANG, MNGON PAR BSGRUB PA CHEN PO 'DI DAG MNGON PAR
BSGRUBS TE, 'DI LTAR SANGS RGYAS

THAMS CAD MA LUS PAR LHAG MA MED PA MTHA' DAG LA MCHOD CING RIM
GRO'I PHYIR RNAM PA'I MCHOG THAMS CAD DANG LDAN PA MOS PA RGYA
CHEN POS RNAM PAR DAG PA ZHES BYA BA LA SOGS PA GSUNGS SO, ,SPRO
BA'I DON RGYA CHER BSTAN PA'I PHYIR, ,SPRO BAR RIG PAR BYA BA NI,
,DKA' BYED RGYUN RINGS MI SKYO BAR,,

ZHES SMOS TE, BSKAL PA GRANGS MED PA GSUM GYI BAR DU SEMS CAN GYI
DON DU MGO DANG RKANG LAG LA SOGS PA GTONG BA'I DKA' BA'I SPYOD
PA LA SKYO BA CUNG ZAD KYANG MED PA'I PHYIR DON DAM PA'I BYANG
CHUB KYI SEMS DE SPRO BA DANG LDAN PAR RIG PAR BYA'O, ,BSAM PA
RNAM PAR DAG PA'I DON RGYA CHER BSTAN

PA'I PHYIR, BYANG CHUB BSNYEN PAR RIG PA DANG, ,DE YI THABS SHES
RNYED PAS KYANG, ,BSAM PA DAG PAR SHES PAR BYA, ,ZHES BYA BA SMOS
TE, SA DANG PO THOB PA NAS SANGS RGYAS KYI SA THOB TU NYE BAR
KHONG DU CHUD PAS KYANG BSAM PA RNAM PAR DAG PAR KHONG DU CHUD
PAR RIG PAR BYA STE, DE'I PHYIR SA DANG PO

LAS NI BDAG NI SANGS RGYAS KYI SAR NYE BAR GYUR TO ZHES RAB TU
DGA' BA SKYED DO ZHES GSUNGS SO, ,GZHAN YANG THABS GANG GIS SANGS
RGYAS KYI SA DE THOB PAR BYA BA'I RGYU DANG THABS KYANG RTOGS TE,
DE'I PHYIR YANG BSAM PA RNAM PAR DAG PAR RIG PAR BYA'O, ,DE BAS
NA SA DANG PO LAS DE BZHIN GSHEGS

PA THAMS CAD KYI YE SHES LA 'JUG PA'I THABS RJES SU DRAN ZHING
RAB TU DGA' BA YIN NO ZHES GSUNGS SO, ,LHAG MA LA MKHAS PA'I DON
BSTAN PA'I PHYIR, SA GZHAN LA NI MKHAS PA'O, ,ZHES BYA BA SMOS
TE, SA DANG PO LA GNAS PA'I TSES GNYIS PA YAN CHAD SA BCU PA MAN
CHAD KYI RANG BZHIN DANG YON TAN GANG

@58A *, ,YIN PA LA YANG MKHAS, SA GNYIS PA YAN CHAD JI LTAR THOB
PAR BYA BA'I THABS LA MKHAS PAS NA LHAG MA LA MKHAS PA ZHES
BYA'O, ,'BYUNG BA'I DON RGYA CHER BSTAN PA'I PHYIR, 'BYUNG BAR
SHES PAR BYA BA NI, ,MNYAM PAR GZHAG BZHIN YID BYED PAR, ,BRTAGS
PA TZAM DU

DE SHES PHYIR, ,DE YANG RNAM PAR MI RTOG PHYIR, ,ZHES SMOS TE, SA
DANG PO LAS BYUNG NAS SA GNYIS PAR 'JUG PAR 'BYUNG BA YANG DANG
PO'I RANG BZHIN SBYIN PA'I PHA ROL TU PHYIN PA YONGS SU RDZOGS PA
YIN PA DANG, DE'I YON TAN SANGS RGYAS BRGYA'I ZHAL LTA BA LA SOGS
PA KUN RDZOB TU

SA'I MTSAN NYID JI LTAR GZHAG PA YANG YID LA BYED LA, SA'I MTSAN
NYID DE DAG KYANG SEMS TZAM DU ZAD DE, SEMS KYIS BRTAGS PA TZAM
DU ZAD DO ZHES RTOG CING SEMS TZAM DU RTOGS PA DE YANG SPANGS TE,
RNAM PAR MI RTOG PA'I YE SHES LA GNAS NAS SA DANG PO POR NAS SA
GNYIS PA LA 'JUG PAR

'GYUR RO ZHES BYA BA'I DON TO, ,DPE'I MTSAN NYID CHEN PO LA TSIGS
SU BCAD PA DRUG GO ZHES BYA BA LA GONG DU BRDA'I SEMS BSKYED PA
DANG, DON DAM PA'I SEMS BSKYED PA GNYIS KYI RGYU DANG, RANG BZHIN
DANG YON TAN LA SOGS PA BSHAD NAS DA TSIGS BCAD DRUG GIS DPE'I
YON TAN DANG SBYAR TE SEMS

BSKYED PA RNAM PA GNYIS KYI BDAG NYID CHE BA DANG, YON TAN CHE BA
STON TO ZHES BYA BA'I DON TO, ,SA DANG MTSUNGS PAR BSKYED PA STE,
,ZHES BYA BA LA, SO SO'I SKYE BO'I DUS NAS BRTZAMS NAS TE MOS PAS
SPYOD PA'I SA CHOS MCHOG MAN CHAD KYI DUS NA BSKYED PA NI SA DANG
MTSUNGS PAR SHES PAR BYA STE,

DPER NA SA CHEN PO LA BRTEN NAS RTZA DANG SHING DANG SMAN DANG
'BRU RNAM PA SNA TSOGS SKYE BA DE BZHIN DU DANG POR SEMS BSKYED
PA DE LA BRTEN NAS KYANG BSAM PA DANG SBYOR BA LA SOGS PA DANG
PHA ROL TU PHYIN PA DANG, BYANG CHUB KYI PHYOGS DANG, SANGS RGYAS
KYI CHOS KYI STOBS DANG, MI 'JIGS PA DANG, MA 'DRES

PA LA SOGS PA 'BYUNG BAS NA DANG PO SEMS BSKYED PA NI SA DANG
MTSUNGS PAR RIG PAR BYA'O, ,GZHAN YANG GSER GYI MCHOG DANG 'DRA,
,ZHES BYA BA LA, GZHAN GYI SGRAS NI BSAM PA LA SNYEGS TE BSAM PA
DANG LDAN PA'I BYANG CHUB KYI SEMS NI GSER GYI MCHOG DANG 'DRA
BAR RIG PAR BYA STE, CI'I PHYIR ZHE

@58B NA; DPER NA GSER GYI MCHOG BSREGS PA DANG, GCOD PA DANG BA
DAR BA LA SOGS PA RNAM PA MANG POS BRTAGS NA YANG KHA DOG DANG
RANG BZHIN LA 'GYUR BA MED PA DE BZHIN DU, SEMS CAN RNAMS LA PHAN
PA DANG BDE BAR BYA BAR SEMS PA'I BSAM PA DANG LDAN PA'I BYANG
CHUB KYI SEMS LA YANG

NAM JI LTAR YANG 'GYUR BA MED PAS NA BSAM PA DANG LDAN PA'I BYANG
CHUB KYI SEMS NI GSER MCHOG DANG 'DRA'O, ,YAR GYI ZLA BA TSES PA
BZHIN, ,ZHES BYA BA LA, SBYOR BA DANG LDAN PA'I BYANG CHUB KYI
SEMS NI YAR GYI ZLA BA TSES PA DANG 'DRA STE DPER NA ZLA BA TSES
GCIG NAS NYA'I BAR DU YANG ZHENG JE

CHE JE CHER SKYE BA DE BZHIN DU PHA ROL TU PHYIN PA LA SBYOR
ZHING SPYOD PA'I SBYOR BA'I SHUGS KYIS PHUL NA BSOD NAMS DANG YE
SHES KYI TSOGS DANG PHA ROL TU PHYIN PA 'PHEL ZHING RGYAS PAR
'GYUR BAS NA SBYOR BA DANG LDAN PA'I BYANG CHUB KYI SEMS NI ZLA
BA TSES PA DANG 'DRA'O, ,GZHAN YANG, ME DANG 'DRA BAR

SHES PAR BYA, ,ZHES BYA BA LA, GZHAN GYI SGRAS NI LHAG PA'I BSAM
PA LA SNYEGS TE LHAG PA'I BSAM PA DANG LDAN PA'I BYANG CHUB KYI
SEMS NI ME DANG 'DRA BAR SHES PAR BYA STE, CI'I PHYIR ZHE NA,
DPER NA MER SHING JI TZAM JI TZAM DU BSNAN PA ME LCE DANG 'OD
KYANG DE TZAM DE TZAM DU CHER 'GYUR

BA DE BZHIN DU LHAG PA'I BSAM PA ZHES BYA BA NI MOS PAS SPYOD
PA'I SA DROD LA GNAS NA GONG MA'I RTZE MO THOB PAR BYA'O SNYAM DU
SEMS NAS SA BCU LA GNAS NAS SANGS RGYAS KYIS THOB PAR BYA'O SNYAM
DU SEMS PA LA BYA STE, SEMS DES YON TAN GONG MA KHYAD PAR CAN
RNAMS MNGON SUM DU BYED PAS NA

LHAG PA'I BSAM PA DANG LDAN PA'I BYANG CHUB KYI SEMS NI ME DANG
'DRA BAR SHES PAR BYA'O, ,GTER BZHIN DU SHES PAR BYA STE ZHES BYA
BA LA, SBYIN PA'I PHA ROL TU PHYIN PA DANG LDAN PA'I SEMS NI GTER
CHEN PO DANG 'DRA BAR SHES PAR BYA STE, GTER CHEN PO NI MDO LAS
DUNG DANG PADMO DANG, PADMO

CHEN PO LA SOGS PA RNAM PA BZHI YOD DO ZHES GSUNGS SO, ,GTER DE
DAG NAS YO BYAD PHYUNG STE BZA' BA DANG BGO BA LA SOGS PA SEMS
CAN LA BYIN NA SEMS CAN RNAMS TSIM PAR BYED LA, YO BYAD JI SNYED
CIG PHYUNG NA YANG GTER DE ZAD PAR MI 'GYUR BDE BZHIN DU SBYIN
PA'I PHA ROL TU PHYIN PAS

@59A *, ,CHOS DANG ZANG ZING LA SOGS PA'I LONGS SPYOD KYIS BYANG
CHUB SEMS DPA' RNAMS SEMS CAN MTHA' MED PA RNAMS TSIM PAR BYED
LA, BYANG CHUB SEMS DPA'I SBYIN PA DE PHUNG PO LHAG MA MA LUS
PA'I MYA NGAN LAS 'DAS PA'I DBYINGS SU YANG ZAD PAR MI 'GYUR BAS
NA SBYIN

PA'I PHA ROL TU PHYIN PA DANG LDAN PA'I SEMS BSKYED PA NI GTER
CHEN PO DANG 'DRA'O, ,GZHAN NI RIN CHEN 'BYUNG GNAS BZHIN, ,ZHES
BYA BA LA, GZHAN GYI SGRAS NI TSUL KHRIMS KYI PHA ROL TU PHYIN PA
LA SNYEGS TE, TSUL KHRIMS KYI PHA ROL TU PHYIN PA DANG LDAN PA'I
BYANG CHUB KYI SEMS NI RIN PO

CHE'I 'BYUNG GNAS DANG 'DRA STE, DPER NA RIN PO CHE RNAM PA SNA
TSOGS 'BYUNG BA'I 'BYUNG KHUNGS NAS RIN PO CHE DPAG TU MED PA SNA
TSOGS 'BYUNG BA DE BZHIN DU, BYANG CHUB SEMS DPA'I TSUL KHRIMS
DANG LDAN PA'I SEMS BSKYED PA LA YANG SA DANG PHA ROL TU PHYIN PA
DANG BYANG CHUB KYI PHYOGS DANG STOBS DANG

MI 'JIGS PA LA SOGS PA'I CHOS RIN PO CHE DPAG TU MED PA 'BYUNG
BAS NA TSUL KHRIMS DANG LDAN PA'I BYANG CHUB KYI SEMS NI RIN PO
CHE'I 'BYUNG GNAS DANG 'DRA'O, ,GZHAN DAG RGYA MTSO 'DRA BA STE,
,ZHES BYA BA LA, GZHAN GYI SGRAS NI BZOD PA'I PHA ROL TU PHYIN PA
LA BYA STE,

BZOD PA'I PHA ROL TU PHYIN PA DANG LDAN PA'I BYANG CHUB KYI SEMS
NI RGYA MTSO DANG 'DRA BAR SHES PAR BYA STE, DPER NA RGYA MTSO
GRU DANG, NYA DANG, CHU SRIN LA SOGS PAS DKRUGS NA YANG RNYOG MA
CAN DU MI 'GYUR BA DE BZHIN DU BYANG CHUB SEMS DPA'I BZOD PA DANG
LDAN PA'I SEMS LA YANG GRANG BA

DANG TSAB DANG BKRES PA DANG SKOM PA GZHAN GYIS GNOD PAR BYA BA
LA SOGS PAS DKRUGS KYANG ZHE SDANG GI RNYOG MA MI LDANG BAS NA
BZOD PA DANG LDAN PA'I BYANG CHUB KYI SEMS NI RGYA MTSO DANG
'DRA'O, ,RDO RJE DANG 'DRA ZHES BYA BA LA BRTZON 'GRUS DANG LDAN
PA'I BYANG CHUB KYI SEMS NI RDO RJE DANG 'DRA STE JI LTAR ZHE NA,
DPER NA RDO RJE LA

CIS KYANG MI TSUGS PA DE BZHIN DU BYANG CHUB SEMS DPA'I BRTZON
'GRUS DANG LDAN PA'I SEMS LA YANG LE LO'I MTSON GYIS MI TSUGS PAS
NA BRTZON 'GRUS DANG LDAN PA'I BYANG CHUB KYI SEMS NI RDO RJE
DANG 'DRA BA'O, ,RI RAB DANG 'DRA ZHES BYA BA LA BSAM GTAN DANG
LDAN PA'I BYANG CHUB KYI SEMS NI RI RAB DANG 'DRA BAR

@59B SHES PAR BYA STE, JI LTAR ZHE NA, RI'I RGYAL BO RI RAB
PHYOGS BZHI'I RLUNG GANG GIS KYANG MI BSKYOD PA DE BZHIN DU BYANG
CHUB SEMS DPA'I TING NGE 'DZIN RTZE GCIG PA'I TING NGE 'DZIN DANG
LDAN PA'I SEMS LA G-YENG BA'I RNAM PAR RTOG PA'I RLUNG GIS MI
BSKYOD PAS NA BSAM GTAN DANG LDAN PA'I

SEMS BSKYED PA NI RI RAB DANG 'DRA BA'O, ,RTZI YI RGYAL PO 'DRA
BA DANG, ,ZHES BYA BA LA, SHES RAB KYI PHA ROL TU PHYIN PA DANG
LDAN PA'I BYANG CHUB KYI SEMS NI RTZI'I RGYAL PO DANG 'DRA BAR
SHES PAR BYA STE, JI LTAR ZHE NA, DPER NA RTZI'I RGYAL PO MTHONG
BA DANG, BSNAMS PA DANG MYANGS PA DANG

REG PAS KYANG, BAD KAN DANG, MKHRIS PA DANG, RLUNG LAS GYUR PA'I
NAD THAMS CAD ZHI BAR BYED PA DE BZHIN DU, SHES RAB KYI PHA ROL
TU PHYIN PA YANG MNYAN PA DANG BSAM PA DANG, BSGOMS PA'I SGO NAS
NYON MONGS PA DANG, SHES BYA'I SGRIB PA'I NAD THAMS CAD ZHI BAR
BYED PAS NA,

SHES RAB KYI PHA ROL TU PHYIN PA DANG LDAN PA'I SEMS NI SMAN GYI
RGYAL PO DANG 'DRA'O, ,MDZA' CHEN BZHIN DU GZHAN RIG BYA, ,ZHES
BYA BA LA, TSAD MED PA BZHI DANG LDAN PA'I BYANG CHUB KYI SEMS NI
MDZA' BO CHEN PO DANG 'DRA BAR RIG PAR BYA STE, JI LTAR ZHE NA,
DPER NA MDZA' BO CHEN PO DUS GSUM DU

YANG GROGS BYED DE, BDE BA'I TSE YANG GROGS BYED LA, SDUG BSNGAL
GYI TSE YANG GROGS BYED DE, BDE BA YANG MA YIN SDUG BSNGAL YANG
MA YIN PA'I TSE NA YANG GROGS BYED PA DE BZHIN DU TSAD MED PA
BZHI DANG LDAN PA'I BYANG CHUB KYI SEMS KYIS KYANG DUS THAMS CAD
DU SEMS CAN YAL BAR MI

'DOR TE BDE BA'I DUS NA YANG SEMS CAN MI 'DOR, SDUG BSNGAL GYI
DUS NA YANG SEMS CAN MI 'DOR, BDE BA DANG SDUG BSNGAL GNYI GA'I
DUS NA YANG SEMS CAN MI 'DOR RO, ,JI LTAR ZHE NA, SNYING RJES NI
SDUG BSNGAL GYI DUS NA SEMS MI 'DOR TE, SEMS CAN SDUG BSNGAL LAS
'BYIN PAR

BYED PA'I PHYIR RO, ,BYAMS PAS NI BDE BA'I DUS NA YANG SEMS CAN
MI 'DOR TE SEMS CAN BDE BA LA 'JOG PAR BYED PA'I PHYIR RO, ,DGA'
BAS NI GANG BDE BA'I DUS NA SEMS CAN MI 'DOR TE, SEMS CAN RNAMS
RTAG TU BDE BA DANG LDAN PAR DGA' BA'I PHYIR RO, ,BTANG SNYOMS
KYIS NI BDE BA

@60A *, ,DANG SDUG BSNGAL GNYI GA'I DUS NA SEMS CAN MI 'DOR TE,
JI LTAR ZHE NA, SEMS CAN BDE BA BYUNG BA RNAMS 'DOD CHAGS DANG
LDAN PAR MA GYUR CIG CES SEMS PA DANG, SDUG BSNGAL GYI DUS NA ZHE
SDANG DANG LDAN PAR MA GYUR CIG CES SEMS PA'I PHYIR RO, ,YID

BZHIN NOR BU 'DRA BA DANG, ,ZHES BYA BA LA, MNGON PAR SHES PA
LNGA DANG LDAN PA'I BYANG CHUB KYI SEMS NI YID BZHIN GYI NOR BU
DANG 'DRA BAR SHES PAR BYA STE, DPER NA YID BZHIN GYI NOR BU LAS
BZA' BA DANG BGO BA LA SOGS PA'I YO BYAD CI BSAM PA RNAMS 'BYUNG
BA DE BZHIN DU 'GRUB PA DANG

'DRA BAR RDZU 'PHRUL MNGON PAR SHES PA DANG, RDZU 'PHRUL GYI MIG
DANG, RDZU 'PHRUL GYI RNA BA DANG, GZHAN GYI SEMS SHES PA DANG,
SNGON GYI GNAS RJES SU DRAN PA DANG, 'CHI 'PHO SHES PAS KYANG LUS
RNAM PA SNA TSOGS SU SPRUL PA DANG, SEMS CAN GYI GZUGS MTHONG BAR
BYAS PA DANG,

SGRA THOS PAR BYA BA DANG, SEMS SHES PAR BYA BA DANG, SNGON GYI
DUS SHES PAR BYA BA DANG, PHYI MA'I DUS SHES PAR BYA BA LA SOGS
PA CI DANG CI BSAM PA DE BZHIN DU 'GRUB PAS MNGON PAR SHES PA
LNGA DANG LDAN PA'I BYANG CHUB KYI SEMS NI YID BZHIN GYI NOR BU
DANG 'DRA'O, ,NYI MA 'DRA BAR GZHAN RIG BYA,,

ZHES BYA BA LA, GZHAN GYI SGRA BSDU BA'I DNGOS PO BZHI DANG SBYAR
TE, BSDU BA'I DNGOS PO BZHI DANG LDAN PA'I BYANG CHUB KYI SEMS NI
NYI MA DANG 'DRA BAR RIG PAR BYA STE, DPER NA NYI MAS LO TOG RNAM
PA SNA TSOGS SMIN PAR BYED PA DE BZHIN DU, SBYIN PA DANG, NGAG
SNYAN PA DANG, DON SPYOD PA DANG, DON

MTHUN PAS KYANG SEMS CAN RNAMS BSDUS NAS SMIN PAR BYED DE, JI
LTAR ZHE NA, SER SNA CAN RNAMS NI SBYIN PAS BSDUS NAS DGE BA LA
BKOD, ZHE SDANG CAN RNAMS NI NGAG SNYAN PAS BSDUS NAS DGE BA LA
BKOD, GTI MUG CAN RNAMS NI DON SPYOD PAS BSDUS NAS DGE BA LA
BKOD, NGA RGYAL

CAN RNAMS NI DON MTHUN PAS BSDUS NAS DGE BA LA BKOD PAS NA BSDU
BA'I DNGOS PO DANG 'DRA BA'I BYANG CHUB KYI SEMS NI NYI MA DANG
'DRA BA'O, ,DRI ZA'I DBYANGS DANG 'DRA BA DANG, ,ZHES BYA BA LA,
DPER NA DRI ZA DBYANGS SNYAN PA SNYAN CING 'JAM PA SEMS CAN RNAMS
KYIS THOS NA SEMS DGA' PA DANG

@60B BDE BA SKYE BA DE BZHIN DU CHOS SO SO YANG DAG PAR RIG PA
DANG, DON SO SO YANG DAG PAR RIG PA DANG, NGES PA'I TSIG SO SO
YANG DAG PAR RIG PA DANG, SPOBS PA SO SO YANG DAG PAR RIG PA
BZHIS SEMS CAN RNAMS LA CHOS DANG DON GANG 'DOD PA DE DAG SO SO'I
SKAD KYIS CHOS BSHAD NAS DGA'

BA DANG SIM PAR 'GYUR BAS NA SO SO YANG DAG PAR RIG PA BZHI DANG
LDAN PA'I SEMS NI DRI ZA'I DBYANGS DANG 'DRA'O, ,RGYAL PO LTA BUR
GZHAN ZHES BYA BA LA, GZHAN GYI SGRAS NI SO SOR BRTEN PA BZHI LA
BYA STE, SO SOR BRTEN PA BZHI DANG LDAN PA'I BYANG CHUB KYI SEMS
NI RGYAL PO LTA BUR SHES

PAR BYA STE, JI LTAR ZHE NA, RGYAL PO NI CHUD ZA BA'I RGYU YANG
BYED, CHUD MI ZA BA'I RGYU YANG BYED DE, GAL TE BSTEN LEGS NA NI
SRID DANG LONGS SPYOD LA SOGS PA SBYIN PAR BYED PAS CHUD MI ZA
BA'I RGYU BYED DO, ,BSTEN NYES NA NI SRID DANG SROG LA BABS PAS
CHUD ZA BA'I RGYU BYED DO, ,DE BZHIN

DU GANG ZAG DANG, YE GE DANG, DRANG BA'I DON GYI MDO DANG, RNAM
PAR SHES PA LA BRTEN NA NI CHUD ZA BA'I RGYUR 'GYUR, CHOS DANG
DON DANG NGES PA'I DON GYI MDO DANG YE SHES LA BRTEN NA NI CHUD
MI ZA BA'I RGYUR 'GYUR BAS SO, ,BANG MDZOD DANG 'DRA ZHES BYA BA
LA, BSOD NAMS DANG YE SHES KYI

TSOGS DANG 'DRA BA'I BYANG CHUB KYI SEMS NI BANG MDZOD DANG 'DRA
STE, JI LTAR ZHE NA, BANG MDZOD KYI NANG NA 'BRU DANG NOR LA SOGS
PA RNAM PA MANG PO YOD PA DE BZHIN DU BSOD NAMS KYI TSOGS DANG
LDAN PA'I BYANG CHUB KYI SEMS LA YANG BSOD NAMS KYI TSOGS DPAG TU
MED PA YOD PA DANG, YE SHES

KYI TSOGS DANG LDAN PA'I BYANG CHUB KYI SEMS LA YANG YE SHES KYI
TSOGS DPAG TU MED PA YOD PA'I PHYIR BANG MDZOD DANG 'DRA BA'O,
,LAM PO CHE ZHES BYA BA LA, BYANG CHUB KYI PHYOGS KYI CHOS SUM CU
RTZA BDUN DANG LDAN PA'I BYANG CHUB KYI SEMS NI LAM CHEN PO DANG
'DRA STE, JI LTAR ZHE NA, LAM PO

CHER DUS GSUM GYI SEMS CAN RNAMS KYANG 'GRO LA RGYAL PO DANG BLON
PO DANG 'BANGS LA SOGS PA YANG 'GRO'O, ,DE BZHIN DU 'DAS PA'I DE
BZHIN GSHEGS PA DANG NYAN THOS DANG RANG SANGS RGYAS RNAMS KYANG
LAM 'DI NAS MYA NGAN LAS 'DAS PAR GSHEGS, DA LTAR GYI DE BZHIN
GSHEGS PA DANG

@61A *, ,NYAN THOS DANG RANG SANGS RGYAS RNAMS KYANG LAM 'DI NAS
MYA NGAN LAS 'DAS PAR GSHEGS, MA 'ONGS PA'I DE BZHIN GSHEGS PA
DANG NYAN THOS DANG RANG SANGS RGYAS RNAMS KYANG LAM 'DI NAS MYA
NGAN LAS 'DAS PA'I GNAS SU GSHEGS PAR 'GYUR BAS NA LAM PO CHE

DANG 'DRA BA'O, ,DE DANG 'DRA BAR DE BZHIN GZHAN, ,ZHES BYA BA
LA, GONG DU SKYES PA DAG DPE DANG SBYAR TE BSHAD PA DE DANG 'DRA
BAR DE BZHIN DU 'OG NAS 'BYUNG BA'I SEMS BSKYED PA RNAMS KYANG
DPE DANG SBYAR TE BSHAD DO ZHES BYA BA'I DON TO, ,THEG PA 'DRA
BAR RNAM RIG BYA, ,ZHES BYA BA LA, ZHI GNAS DANG

LHAG MTHONG DANG LDAN PA'I BYANG CHUB KYI SEMS NI THEG PA DANG
'DRA BAR RIG PAR BYA STE, DPER NA RTA DANG GLANG PO DANG SHING
RTA LA SOGS PA'I THEG PAS KHUR KHAL RNAMS KHYER NAS GANG LA 'GRO
BAR BYA BA'I GNAS SU PHYIN PAR 'GRO BA DE BZHIN DU ZHI GNAS DANG
LHAG MTHONG ZUNG DU 'BREL BA DANG LDAN PA'I SEMS

KYIS KYANG BDAG DANG GZHAN GYI DON GYI KHUR BDE BAR KHYER NAS MYA
NGAN LAS 'DAS PA'I GNAS SU 'GRO BAR BYED PA'I PHYIR THEG PA DANG
'DRA'O, ,BKOD MA 'DRA BAR SEMS SKYES NAS, ,ZHES BYA BA LA, BKOD
MA NI CHU MIG GI KHYAD PAR LA BYA STE, GZUNGS DANG SPOBS PA DANG
LDAN PA'I BYANG CHUB KYI SEMS

NI CHU MIG KHYAD PAR CAN DANG 'DRA STE, JI LTAR ZHE NA, DPER NA
CHU MIG KHYAD PAR CAN GYIS SNGON 'BYUNG BA'I CHU DAG KYANG LTENG
KA NAS 'DZIN CING, SNGON MA BYUNG BA'I CHU YANG RGYUN MI 'CHAD
PAR 'BYUNG BAR BYED PA DE BZHIN DU GZUNGS KYIS NI SNGON THOS PA'I
CHOS DANG DON MI BRJED PAR BYED LA, SPOBS PAS NI

SNGON MA THOS PA'I CHOS DANG DON RTOGS PAR BYED CING BSKAL PAR
BSHAD NA YANG SPOBS PA ZAD PAR MI 'GYUR BAS BKOD MA DANG 'DRA'O,
,DGA' BA'I SGRA DANG MTSUNGS PA DANG, ,ZHES BYA BA LA, CHOS KYI
MDO BZHI DANG LDAN PA'I BYANG CHUB KYI SEMS NI DGA' BA'I SGRA
DANG 'DRA STE, JI LTAR ZHE NA, SEMS

CAN LA LA ZHIG NYE DU DANG NOR RDZAS LA SOGS PA DANG BRAL BA MI
DGA' ZHING GNAS PA LAS, 'GA' ZHIG GIS NYE DU DANG NOR RDZAS LA
SOGS PA DANG PHRAD PAR 'GYUR RO ZHES GTAM SNYAN PA SMRAS NAS SEMS
DGA' BA SKYE BA DE BZHIN DU MYA NGAN LAS 'DAS PA DANG THAR PA
THOB PAR 'DOD PA RNAMS KYIS 'DUS

@61B BYAS THAMS CAD MI RTAG PA DANG, ZAG PA DANG BCAS PA THAMS
CAD SDUG BSNGAL BA DANG, CHOS THAMS CAD BDAG MED PA DANG, ZHI BA
DANG MYA NGAN LAS 'DAS PA'O ZHES BYA BA'I SGRA THOS NAS BDUD
RTZIS TSIM PAR BYAS PA DE BZHIN DU SEMS DGA' BA SKYE BAS NA CHOS
KYI MDO BZHI NI DGA' BA'I SGRA DANG

MTSUNGS SO, ,KLUNG CHEN RGYUN DANG 'DRA BA'O, ,ZHES BYA BA LA,
BGROD PA GCIG PA'I LAM DANG LDAN PA'I BYANG CHUB KYI SEMS NI CHU
BO'I RGYUN DANG 'DRA STE, JI LTAR ZHE NA, DPER NA CHU BO YANG
'BAD RTZOL MED PAR RANG BZHIN GYIS LHUN GYIS GRUB PA BZHIN DU SA
BRGYAD PA'I DUS NA MI SKYE BA'I CHOS LA BZOD

PA THOB STE, RNAM PAR MI RTOG PA'I YE SHES LHUN GYIS GRUB PAS
BDAG NYID KYIS SANGS RGYAS KYI CHOS YONGS SU SMIN PAR BYA BA
DANG, SEMS CAN YONGS SU SMIN PAR BYA BA LA 'BAD RTZOL MED PAR
RANG BZHIN GYIS LHUN GYIS GRUB PAR BYED PAS NA CHU BO'I KLUNG
DANG 'DRA'O, ,RGYAL SRAS RNAMS KYIS

SEMS BSKYED PA, ,SPRIN DANG 'DRA BAR RAB BSTAN TE, ,ZHES BYA BA
LA, THABS DANG LDAN PA'I SRAS RNAMS KYI BYANG CHUB KYI SEMS NI
SPRIN DANG 'DRA BAR BSTAN TE, DPER NA SPRIN CHEN PO LAS SA GZHI
DANG LO TOG LA SOGS PA'I 'JIG RTEN GYI 'BYOR PA SNA TSOGS 'BYUNG
BA DE BZHIN DU THABS DANG SHES

RAB ZUNG DU 'BREL BA'I THABS DANG LDAN PA'I BYANG CHUB KYI SEMS
LAS KYANG DGA' LDAN GYI PHO BRANG NAS 'CHI 'PHO BA BSTAN PA DANG
LHUMS SU GSHEGS PA NAS MYA NGAN LAS 'DAS PA BSTAN PA'I BAR DAG
'BYUNG BA DANG, 'JIG RTEN DANG 'JIG RTEN LAS 'DAS PA DANG MTHO
RIS DANG, MYA NGAN LAS 'DAS

PAR 'GYUR BA'I CHOS RNAM PA SNA TSOGS 'BYUNG BAS SPRIN DANG
'DRA'O, ,DE'I PHYIR DE LTAR YON TAN PHYUG, ,CES BSHAD PA LA, GONG
DU BSHAD PA LTAR DPE RNAM PA NYI SHU RTZA GNYIS KYI TSUL GYIS NA
BYANG CHUB SEMS DPA' RNAMS KYI BYANG CHUB KYI SEMS DE YON TAN
GYIS PHYUG PA YIN TE DE BAS NA DAD PA

DANG DGA' BA'I SEMS KYIS BYANG CHUB KYI SEMS DE BSKYED PAR BYA'O
ZHES BYA BA'I DON TO, ,SANGS RGYAS KYI CHOS RNAMS KYI TSOGS ZHES
BYA BA LA, SANGS RGYAS KYI CHOS NI STOBS DANG MI 'JIGS PA DANG MA
'DRES PA LA SOGS PA'I SANGS RGYAS KYI SAR GTOGS PA'I YON TAN LA
BYA'O, ,TSOGS KYI SGRAS

@62A *, ,NI SA BCU DANG PHA ROL TU PHYIN PA BCU LA SOGS PA LA
BYA'O, ,RANG GI RGYUN GYIS 'BAB PA'I PHYIR, ,ZHES BYA BA LA, DPER
NA CHU KLUNG 'BAD RTZOL MED PAR RANG GI NGANG GIS 'BAB PA DE
BZHIN DU BGROD PA GCIG PA'I DUS NA YANG RNAM PAR MI RTOG PA LHUN
GYIS GRUB PAS BDAG DANG GZHAN

GYI DON LA 'BAD RTZOL MED PAR BYED DO ZHES BYA BA'I DON TO,
,BGROD PA GCIG PA'I LAM GANG GI TSE NA RTOGS SHE NA, DE'I PHYIR
MI SKYE BA'I CHOS LA BZOD PA THOB NA BGROD PA GCIG STE ZHES SMOS
TE, SA BRGYAD PA THOB PA'I TSE CHOS THAMS CAD MA SKYES PA'O ZHES
MI SKYE BA'I CHOS LA BZOD PA THOB STE,

DE'I TSE RNAM PAR MI RTOG PA'I YE SHES LHUN GYIS GRUB PA RNYED
PAS BGROD PA GCIG PA ZHES BYA'O, ,BGROD PA GCIG PA'I DON BSTAN
PA'I PHYIR SA DER SONG BA'I BYANG CHUB SEMS DPA' RNAMS BYA BA
BYED PA THA MI DAD PA'I PHYIR RO ZHES SMOS TE, SA BRGYAD PA LA
ZHUGS PA'I BYANG CHUB SEMS DPA' RNAMS RNAM PAR

MI RTOG PA LHUN GYIS GRUB PAS SANGS RGYAS KYI CHOS YONGS SU SMIN
PAR BYA BA DANG, SEMS CAN YONGS SU SMIN PAR BYA BA LA LHUN GYIS
GRUB PA NYID DU BYED PAR 'DRA STE, THA DAD PA MED PAS NA BGROD PA
GCIG PA'O ZHES BYA'O, ,SEMS MA BSKYED PA LA SMAD PAR TSIGS SU
BCAD PA ZHES BYA BA LA, GONG

DU BYANG CHUB KYI RGYU DANG RANG BZHIN LA SOGS PA YANG BSHAD,
DPE'I SGO NAS YON TAN CHE BAR YANG BRJOD NAS BYANG CHUB KYI SEMS
DAM PA DE MA BSKYED NA SKYON YOD PA DANG BDEN PA BZHI MA THOB PAR
BSTAN PA'I PHYIR TSIGS SU BCAD PA RTZOM MO ZHES BYA BA'I DON TO,
,PHA ROL DON SEMS DE THABS RNYED, ,DGONGS

CHEN DON MCHOG DE NYID THOB, ,CHER 'OS SEMS BSKYED SPANGS PA YIS,
,SKYE BOS BDE SPANGS ZHI BAR 'GRO, ,ZHES BYA BA LA, THEG PA CHEN
PO BYANG CHUB KYI SEMS DE BYANG CHUB SEMS DPA' DANG DE BZHIN
GSHEGS PAS BSKYED PAR 'OS PAS CHER 'OS SEMS BSKYED PA ZHES BYA
STE, NYAN THOS

DANG RANG SANGS RGYAS GANG GIS BYANG CHUB KYI SEMS DE SPANGS NAS
YANG SKYES NA DE DAG GIS BDE BA BZHI SPANGS SHING, BDE BA BZHI
DANG BRAL NAS, ZHI BA MYA NGAN LAS 'DAS PA 'BA' ZHIG TU 'GRO BAR
'GYUR RO ZHES BYA BA'I DON TO, ,DE LA PHA ROL GYI DON NI PHA ROL
LA PHAN PAR BYA BA STE, DE'ANG SPANGS PA PHUN SUM

@62B TSOGS PA DANG, YE SHES PHUN SUM TSOGS PA LA BZHAG PA'O, ,DE
LA SPANGS PA LA YANG RNAM PA GNYIS TE, NYON MONGS PA'I SGRIB PA
SPANGS PA DANG, SHES BYA'I SGRIB PA SPANGS PA'O, ,YE SHES KYANG
RNAM PA GNYIS TE, GANG ZAG PA LA BDAG MED PAR KHONG DU CHUD PA'I
YE SHES DANG, CHOS

LA BDAG MED PAR KHONG DU CHUD PA'I YE SHES SO, ,BYANG CHUB SEMS
DPA' DAG PHA ROL GYI DON LA SEMS PA LAS BDE BA MCHOG SKYE STE,
BYANG CHUB KYI SEMS DANG BRAL BA DE NI BDE BA DE YANG MI 'THOB BO
ZHES BYA BA'I DON TO, ,DE THABS RNYED CES BYA BA LA, DE'I SGRAS
NI PHA ROL GYI DON DANG SBYAR TE,

PHA ROL GYI DON BSGRUB PAR BYA BA'I THABS RNYED PA LAS BYANG CHUB
SEMS DPA' BDE BA MCHOG SKYE STE PHA ROL GYI DON GYI THABS DANG
SHES RAB BO, ,GANG GI BYANG CHUB KYI SEMS DE SPANGS PA DES BDE BA
YANG MI 'THOB BO ZHES BYA BA'I DON TO, ,DGONGS CHEN DON MCHOG CES
BYA BA NI THEG PA CHEN PO'I CHOS ZAB

MO MA SKYES PA DANG MA BYUNG BA DANG, PHA BSAD PA DANG MA BSAD PA
DANG ZHES BYA BA LA SOGS PA DGONGS PA ZAB MO CI LAS DGONGS NAS
BSHAD PA'I DON RTOGS PA LAS BYANG CHUB SEMS DPA' RNAMS BDE BA
MCHOG SKYE STE, BYANG CHUB KYI SEMS MA BSKYED PA DE NI BDE BA DE
YANG MI 'THOB BO ZHES BYA BA'I

DON TO; ,DE NYID MTHONG ZHES BYA BA LA, DE NYID NI CHOS LA BDAG
MED PA LA BYA STE, CHOS LA BDAG MED PA MTHONG BA LAS BYANG CHUB
SEMS DPA' RNAMS BDE BA SKYE STE, BYANG CHUB KYI SEMS SPANGS PAS
NI BDE BA DE YANG MI 'THOB BO ZHES BYA BA'I DON TO, ,SEMS BSKYED
PA DANG BSNGAGS BAS NGAN 'GRO

DANG YONGS SU SKYO BAS MI 'JIGS PA'I PHYIR TSIGS SU BCAD PA ZHES
BYA BA LA, DON DAM PA'I BYANG CHUB KYI SEMS DE YANG YON TAN DANG
LEGS PA BRJOD PA DANG, YON TAN LEGS PA YOD PAS DON DAM PA'I BYANG
CHUB KYI SEMS BSKYED NAS NGAN SONG GSUM DU SKYE BA'I 'JIGS PA
YANG MED, SEMS

CAN GYI DON GYI PHYIR DKA' BA RNAM PA SNA TSOGS SPYOD PAS, SKYO
BA'I 'JIGS PA MED PAR BSTAN PA'I PHYIR TSIGS SU BCAD PA RTZOM MO,
,BLO LDAN SEMS MCHOG SKYES MA THAG TU YANG, ,MTHA' YAS NYES PA
BYED LAS SEMS RAB BSDAMS, ,BDE DANG SDUG BSNGAL LA YANG RTAG TU
DGA',,

@63A *, ,DGE LDAN SNYING RJE GNYIS NI RTAG PAR 'PHEL, ,ZHES BYA
BA LA, BLO LDAN NI BYANG CHUB SEMS DPA' LA BYA STE, BDAG MED PA
GNYIS KHONG DU CHUD PA'I YE SHES YOD PAS SO, ,SEMS MCHOG NI DON
DAM PA'I BYANG CHUB KYI SEMS LA BYA STE, SA DANG POR DON DAM

PA'I BYANG CHUB KYI SEMS DE SKYES NAS, CHOS KYI DBYINGS THAMS CAD
DU 'GRO BA'I MTSAN NYID DU MTHONG MA THAG TU NAM MKHA'I MTHAS
GTUGS PA'I SEMS CAN MTHA' YAS PA RNAMS LA LUS DANG NGAG DANG YID
GSUM GYI SGO NAS SROG GCOD PA DANG, MA BYIN PAR LEN PA LA SOGS PA
NYES

PAR BYED PA LAS SEMS BSDAMS TE, DE PHAN CHAD MI BYED PA'I SDOM PA
THOB PA'O, ,JI LTAR SDIG PA MI BYED PA'I SDOM PA THOB PAS NA
BYANG CHUB SEMS DPA' DE NGAN SONG GSUM DU SKYE BA'I 'JIGS PA MED
DO, ,BYANG CHUB SEMS DPA' RNAMS LHA DANG MI LA SOGS PA'I LONGS
SPYOD KYI BDE BA

MYONG BA'I TSE NA YANG YID BDE BA LA, NGAN SONG LA SOGS PA DANG,
SEMS CAN GYI DON DU MGO DANG RKANG LAG LA SOGS GTONG BA SDUG
BSNGAL MYONG BA'I DUS NA YANG YID BDE STE, CI'I PHYIR ZHE NA,
RTAG TU DGE BA'I CHOS 'PHEL BAR BYAS PA DANG, RTAG TU SNYING RJE
NYID 'PHEL BAR BYA BA'I

PHYIR, BDE BA DANG SDUG BSNGAL GNYI GA'I DUS NA BDE BA'O, ,DE LA
DGE BA 'PHEL BAR BYAS PAS LHA DANG MI LA SOGS PA'I BDE BA MYONG
BA'I DUS NA YANG LONGS SPYOD LA GNAS PA'I PHYIR BDE BA'O, ,SNYING
RJE 'PHEL BAR BYA BA'I PHYIR SEMS CAN GYI DON DU NGAN SONG GSUM
DU GRANG BA DANG TSA BA LA

SOGS PA MANG PO MYONG YANG SKYO BA MED PAS NA SDUG BSNGAL GYI DUS
NA YANG BDE'O, ,MI BYA BAR BSDAMS PAR TSIGS SU BCAD PA ZHES BYA
BA LA, MI BYA BA NI MI DGE BCU MI BYA BA STE, GANG DU DON DAM PA
BYANG CHUB KYI SEMS SKYES MA THAG TU MTHA' YAS PA'I NYES PA BYED
PA LAS SEMS BSDAMS

SO ZHES MDO TZAM DU BSTAN PA DE JI LTAR BSDAMS PA TSIGS SU BCAD
PA GCIG GIS ZHIB TU BSHAD DO ZHES BYA BA'I DON TO, ,NAM ZHIG LUS
DANG SROG LA MI LTA ZHING, ,ZHES BYA BA LA, BYANG CHUB SEMS DPA'
RNAMS NI BDAG PAS CHES SEMS CAN PHA ROL PO GCES SHING PHONGS PAR
'DZIN TE,

@63B SEMS CAN GYI DON ZHIB TU GYUR NAS LUS LA YANG MI LTA STE LUS
GTONG BA DANG SROG LA YANG MI LTA STE SROG KYANG 'DOR RO ZHES BYA
BA'I DON TO, ,GZHAN GYI DON PHYIR RAB TU NGAL MED NA, ,ZHES BYA
BA LA, GZHAN YANG SEMS CAN MI DGE BA LAS BZLOG CING DGE BA LA
GNAS PA DANG, BLA NA

MED PA'I BYANG CHUB THOB PAR BYA BA'I PHYIR, BSKAL PA GRANGS MED
PAR MGO DANG RKANG LAG LA SOGS PA GTONG BA'I DUS SU SDUG BSNGAL
GYIS KYANG SKYO BA MED DO ZHES BYA BA'I DON TO, ,DE LTA BU DAG
GZHAN GYIS GNOD BYAS PAS, ,NYES PA BYAS PA'I LAS LA GA LA 'JUG,
,CES BYA BA

LA; DE LTAR GZHAN GYI DON DU LUS DANG SROG LA YANG MI LTA ZHING
SDUG BSNGAL RNAM PA SNA TSOGS NYAMS SU LEN PA DE SEMS CAN GZHAN
GYIS BYANG CHUB SEMS DPA' DE LA SROG GCOD PA LA SOGS PA'I NYES PA
BYAS PAS DE'I LAN DU SROG GCOD PA LA SOGS PA'I NYES PA BYED PA
DANG, BDAG

GI DON DANG SEMS CAN GZHAN LA SROG GCOD PA LA SOGS PA'I NYES PA
BYED PA LA GANG ZHIG 'JUG STE, CUNG ZAD KYANG MI 'JUG GO ZHES BYA
BA'I DON TO, ,SEMS MI LDOG PAR TSIGS SU BCAD PA GNYIS SO ZHES BYA
BA LA, GAL TE BYANG CHUB SEMS DPA' DE LUS DANG SROG LA YANG MI
LTA

BAR SEMS CAN GYI DON BYED DU ZIN KYANG SKABS SU BYANG CHUB KYI
SEMS LAS BZLOG GO SNYAM DU SEMS PA LA, BYANG CHUB SEMS DPA' RNAMS
NI YE SHES KYI TSOGS DANG, BSOD NAMS KYI TSOGS KYIS BRTAN PAS
BYANG CHUB KYI SEMS LAS BZLOG MI SRID DO ZHES BSTAN PA'I PHYIR
TSIGS SU BCAD

PA GNYIS SMOS SO, ,DES NI CHOS KUN SGYU MA LTA BUR BRTAGS, ,ZHES
BYA BA LA, BYANG CHUB SEMS DPA'I YE SHES KYI TSOGS KYIS PHYI DANG
NANG GI CHOS THAMS CAD SGYU MA DANG SMIG RGYU DANG, RMI LAM LTA
BUR RANG BZHIN GYIS STONG PAR MTHONG NGO ZHES BYA BA'I DON TO,
,SKYE BA SKYED MOS TSAL DU 'GRO BA

BZHIN; ,ZHES BYA BA LA, DPER NA SKYED MOS TSAL NGAN PA NAS BZANG
POR 'GRO BAS NA, MNGON PAR LHAG PAR DGA' BA SKYE BA DE BZHIN DU,
BYANG CHUB SEMS DPA' RNAMS BSOD NAMS KYI TSOGS DANG LDAN PAS MI
LA SOGS PA'I GNAS NAS SHI 'PHOS TE MI'I LONGS SPYOD BTANG NAS LHA
LA

@64A *, ,SOGS PA'I GNAS LEN PAS NA SKYED MOS TSAL NGAN PA BOR NAS
BZANG PO LEN PA BZHIN DU DGA' BA'I MCHOG SKYE'O ZHES BYA BA'I DON
TO, ,'BYOR PA'I DUS DANG ZHES BYA BA LA, BYANG CHUB SEMS DPA'
LHA'I GNAS SU SKYES NA BRGYA BYIN DANG TSANGS PA LA SOGS PA LHA'I

BDAG POR 'GYUR BA DANG, MI'I NANG DU SKYES NA 'KHOR LOS SGYUR
BA'I RGYAL PO LA SOGS PA MI'I BDAG POR 'GYUR BA NI 'BYOR PA'I DUS
ZHES BYA'O, ,RGUD PA'I DUS NA YANG ZHES BYA BA LA, LONGS SPYOD
BTANG NAS 'CHI BA'I DUS LA BAB PA NI RGUD PA'I DUS ZHES BYA'O,
,NYON MONGS SDUG BSNGAL

DAG GIS MI 'JIGS SO, ,ZHES BYA BA LA, BYANG CHUB KYI SEMS LDOG PA
NI YANG NA 'DOD CHAGS LA SOGS PA'I NYON MONGS PAS BCINGS PAR DOGS
PAS BYANG CHUB KYI SEMS BOR NAS MYA NGAN LAS 'DA' BA'AM, YANG NA
SKYE BA DANG RGAS PA LA SOGS PA'I SDUG BSNGAL GYIS 'JIGS NAS
BYANG

CHUB KYI SEMS 'DOR GRANG NA, BYANG CHUB SEMS DPA'I YE SHES KYI
MTHONG BAS SKYE BA DANG RGA BA'I SDUG BSNGAL GYI 'JIGS PA MED LA
SOGS PA'I 'BYOR PA'I DUS NA YANG 'DOD CHAGS LA SOGS PA'I NYON
MONGS PAS MI GOS PA'I PHYIR, NYON MONGS PAS MI 'JIGS LA, BYANG
CHUB SEMS

DPA'I BSOD NAMS KYI TSOGS KYIS TSE GCIG TU 'CHI ZHING SKYE BA LEN
PAS NA SKYED MOS TSAL GCIG NAS GCIG TU 'PHO BA 'DRA BAR MTHONG
BAS SKYE BA DANG RGA BA'I SDUG BSNGAL GYI 'JIGS PA MED PAS BYANG
CHUB KYI SEMS GA LA LDOG STE MI LDOG GO ZHES BYA BA'I DON TO,
,SKYE BAS NA SKYED MOS TSAL DANG

'DRA'O ZHES BSTAN PA'I DON RGYAS PAR BSHAD PA'I PHYIR, RANG GI
YON TAN SEMS CAN PHAN PAR DGA', ,BSAM BZHIN SKYE DANG RDZU 'PHRUL
RNAM PAR 'PHRUL, ,RGYAN DANG ZAS DANG SA MCHOG RNAM BZHI STE,
,RTZED MO DGA' BA'I SNYING RJE MED LA MED, ,CES SMOS TE, SEMS CAN
DAG SKYED

MOS TSAL DU 'GRO BAS NA RNAM PA BZHI BYED DE, LUS BKRUS NAS RGYAN
LA SOGS PAS BRGYAN PAR BYED PA DANG, SA GZHI BDE BA DAG TU GNAS
PAR BYED PA DANG, GLU GAR LA SOGS PA RTZED MO RNAM PA SNA TSOGS
BYED PA STE, DE LTA BU SKYED MOS TSAL DU NI SEMS 'JUG CING LDOG
PA MED DO, ,DE BZHIN

@64B DU BYANG CHUB SEMS DPA' TSE GCIG NAS GCIG GIS SKYED MOS TSAL
DU RGYU BAS NA SBYIN PA DANG TSUL KHRIMS DANG TING NGE 'DZIN DANG
GZUNGS DANG SHES RAB KYI RGYAN LA SOGS PA RANG GI YON TAN GYI
RGYAN YIN NO, ,SEMS CAN THAMS CAD LA PHAN PA DANG BDE BAR BYAS PA
DGA' BA'I SEMS NI KHA ZAS

BZANG PO LTA BU'O, ,SEMS CAN GYI DON DU LHA DANG MI LA SOGS PA'I
GNAS DE DANG DE DAG TU SKYE BAR BYA'O ZHES BSAM BZHIN DU SKYE BA
NI SKYED MOS TSAL GYI MCHOG DANG 'DRA'O, ,SEMS CAN GYI DON DU
MNGON PAR SHES PA LNGAS RDZU 'PHRUL RNAM PA SNA TSOGS MDZAD PA NI
BYANG CHUB SEMS DPA' RNAMS

KYI RTZED MO STE YON TAN DE BZHI DANG LDAN NA BYANG CHUB SEMS LAS
GA LA LDOG STE MI LDOG GO ZHES BYA BA'I DON TO, ,YON TAN DE BZHI
YANG BDAG DANG GZHAN GYI DON SPANGS PA SNYING RJE MED PA'I NYAN
THOS DANG RANG SANGS RGYAS LA MI SRID DE DE MED DO ZHES BYA BA'I
DON TO, ,SDUG BSNGAL GYI 'JIGS PA BZLOG

PAR TSIGS SU BCAD PA ZHES BYA BA LA, DE LTAR BYANG CHUB SEMS DPA'
NYON MONGS PAS 'JIGS PA YANG MED 'CHI BA'I SDUG BSNGAL GYI 'JIGS
PA MED DU ZIN KYANG 'KHOR BA NA SEMS CAN GYI DON DU MGO DANG
RKANG LAG LA SOGS PA GTONG BA'I SDUG BSNGAL GYIS 'JIGS PAR 'GYUR
RO SNYAM

PA LA; SDUG BSNGAL DE YANG MED PAR BSTAN PA'I PHYIR TSIGS SU BCAD
PA RTZOM MO ZHES BYA BA'I DON TO, ,GZHAN PHYIR BRTZON LDAN SNYING
RJE CAN DAG NI, ,DE DAG MNAR MED PA YANG DGA' 'DZIN NA, ,GZHAN LA
BRTEN PA'I SDUG BSNGAL 'BYUNG BA YIS, ,SRID PA DAG NA DE 'DRA GA
LA SKRAG,,

CES BYA BA LA, GZHAN GYI PHYIR ZHES BYA BA NI SEMS CAN GZHAN TSE
'DIR MI DGE BA LAS BZLOG CING DGE BA LA BZHAG PA DANG, TSE RABS
GZHAN DU MYA NGAN LAS 'DAS PA DANG, THAMS CAD MKHYEN PA'I YE SHES
LA BZHAG PA NI GZHAN GYI PHYIR ZHES BYA'O, ,DE'I CHED DU PHA ROL
TU PHYIN PA DRUG LA

SPYOD PA NI BRTZON PA DANG LDAN PA ZHES BYA'O, ,SEMS CAN GZHAN
SDUG BSNGAL BAS BDAG KYANG SDUG BSNGAL BAR 'GYUR BAS NA SNYING
RJE CAN ZHES BYA STE, BYANG CHUB SEMS DPA' DE DAG NI SEMS CAN GYI
DON DU 'GYUR NA MNAR MED PA'I SEMS CAN DMYAL BA NA GNAS NA YANG
DGA' ZHING BDE BA STE,

@65A *, ,SKYO BA MED NA SEMS CAN GYI DON DU 'KHOR BA NA MGO DANG
RKANG LAG LA SOGS PA BTANG BA TZAM GYI SDUG BSNGAL GYIS GA LA
SKRAG STE MI SKRAG GO ZHES BYA BA'I DON TO, ,SEMS CAN YAL BAR
'DOR DU MI RUNG BAR TSIGS SU BCAD PA ZHES BYA BA LA, DE LTAR
BYANG CHUB KYI SEMS

LAS KYANG MI LDOG PA SDUG BSNGAL GYIS MI SKRAG TU ZIN KYANG BYANG
CHUB KYI SEMS DANG LDAN PA DAG SEMS CAN GYI DON MI BYED DE YAL
BAR 'DOR RO SNYAM PA LA, BYANG CHUB KYI SEMS DANG LDAN PA RNAMS
KYIS SEMS CAN GYI DON 'DOR DU MI RUNG BAR BSTAN PA'I PHYIR TSIGS
SU BCAD PA RTZOM MO ZHES BYA BA'I

DON TO; ,SLOB DPON THUGS RJE CHEN POS RTAG TU RTEN, ,ZHES BYA BA
LA, 'JIG RTEN NA BDAG GI DON BYA BA RNAMS LA GZHAN GYIS MA BSKUL
BAR MA BYAS NA YANG NGO TSA ZHING KHREL BA YIN NA GZHAN GYIS BDAG
GI DON BYAS LA GZHAN GYIS BSKUL TE MA BYAS NA HA CANG KHREL ZHES
PA'O, ,DE LTA BU

YIN PA LAS SLOB DPON DANG MKHAN PO MDZANGS PA LA BRTEN PA RNAMS
NI GDON MI ZA BAR GZHAN GYIS BSKUL MI DGOS PAR BDAG DON BYED PAR
'GYUR RO, ,DE DANG 'DRA BAR BYANG CHUB SEMS DPA' RNAMS NI SEMS
CAN SDUG BSNGAL BA RNAMS LA RTAG TU DON GYIS SHIG CES BSKUL BA'I
SNYING RJE CHEN PO'I

SLOB DPON GYIS RGYUN DU BSTEN TE, SEMS CAN GYI DON BYA BAR BSKUL
MA 'DEBS SO ZHES BYA BA'I DON TO, ,PHA ROL SDUG BSNGAL BAS NI
SEMS GDUNGS NA, ,ZHES BYA BA LA, GZHAN YANG BYANG CHUB SEMS DPA'
RNAMS LA SLOB DPON SNYING RJE CHEN POS BSTEN PAR MA ZAD KYI, SEMS
CAN

GZHAN GYI SDUG BSNGAL BA MTHONG NA SHIN TU BDAG NYID SDUG BSNGAL
BAR 'GYUR BA'I RANG BZHIN CAN YIN NO ZHES BYA BA'I DON TO, ,GZHAN
GYI BYA BA NYE BAR GNAS PA LA, ,GZHAN GYIS BSKUL BA SHIN TU NGO
YANG TSA, ,ZHES BYA BA LA, DE LTAR SLOB DPON SNYING RJE CHEN POS
KYANG BSTEN GZHAN SDUG BSNGAL BAS

KYANG BDAG SDUG BSNGAL BA'I RANG BZHIN CAN YANG YIN PAS DE SEMS
CAN PHA ROL TU PHYIN PA DRUG LA GZHAG PA'I SKABS SU BAB LA, SEMS
CAN GYI DON BYED PA RNAMS DGE BA'I BSHES GNYEN GYIS BSKUL NAS DON
BYED PAR 'GYUR LA, BYANG CHUB SEMS DPA' LHAG PAR NGO TSA BAR BYA
BA YIN NO

@65B ZHES BYA BA'I DON TO, ,LE LO LA YANG YONGS SU SMIN PA'I
TSIGS SU BCAD PA ZHES BYA BA LA, BYANG CHUB SEMS DPA' BDAG DANG
GZHAN GYI DON DU BYANG CHUB TU SEMS BSKYED NAS BRTZON 'GRUS SMYUR
TE BYA DGOS KYI, LE LO BYAR MI RUNG BAR BSTAN PA'I PHYIR TSIGS SU
BCAD PA RTZOM MO ZHES BYA

BA'I DON TO, ,SEMS CAN DAG GIS KHUR CHEN MGOS KHYER LA, ,SEMS CAN
MCHOG NI DAL GYIS 'GRO MI MDZES, ,BDAG DANG GZHAN GYI RNAM MANG
BCING BAS BCINGS, ,BRGYA 'GYUR DU YANG BRTZON 'GRUS BYA BAR RIGS,
,ZHES BYA BA LA, 'JIG RTEN NA YANG KHUR CHEN PO KHYER BA LA

LA MA RING POR 'GRO BA RNAMS MA BSGYUR BAR DAL GYIS SONG NA GNAS
DER PHYIN PAR MI 'GYUR BA DE BZHIN DU, BYANG CHUB SEMS DPA' SEMS
CAN THAMS CAD BLA NA MED PA'I BYANG CHUB TU BSGRAL LO ZHES BYA
BA'I KHUR MGOS KHYER TE GCES PAR BYAS NAS BYANG CHUB KYI SEMS
BSKYED DE SANGS RGYAS KYI

SAR 'GRO DGOS PA DE PHA ROL TU PHYIN PA DRUG SPYOD PA LA BRTZON
'GRUS DAL GYIS 'JUG PAR MI RIGS TE, CI'I PHYIR ZHE NA, DPER NA
'PHAGS PA NYAN THOS LTA BU BDAG 'BA' ZHIG GI DON DU BYED LA, BDAG
NYID KYIS LAS DANG NYON MONGS PA DANG 'TSE BA'I BCING BA GCOD PAR
RTZOM PA YANG

GTZUB SHING LAS ME 'BYUNG BA BZHIN DU BRTZON 'GRUS BSGYUR NAS TSE
GSUM MAM, BDUN GYIS RANG GI 'BRAS BU THOB PAR BYED NA BYANG CHUB
SEMS DPA' BDAG DANG GZHAN GNYI GA'I RGYUD LA YOD PA'I LAS DANG,
NYON MONGS PA DANG 'TSE BA'I BCING BAS BCINGS PA DE BSAL BAR BYA
BA'I PHYIR,

LE LO BYA BAR MI RIGS KYI NYAN THOS PAS BSKAL BA BRGYA STONG DU
MAS BSLABS TE, BRTZON 'GRUS RTZOM PA'I RIGS SO ZHES BYA BA'I DON
TO, ,BCING BA GSUM NI MNGON PA'I CHOS MDZOD LA, ,MTSAMS MED PA YI
LAS RNAMS DANG, ,NYON MONGS MI BZAD NGAN 'GRO DANG, ,SGRA MI
SNYAN DANG 'DU SHES

MED; ,SGRIB PA DAG NI GSUM DU 'DOD, ,DE LA MTSAMS MED PA LNGA NI
LAS KYIS BCINGS PA'O, ,'DOD CHAGS DANG ZHE SDANG CHEN PO NI NYON
MONGS PAS BCINGS PA'O, ,NGAN SONG GSUM DANG BYANG GI SGRA MI
SNYAN DANG 'DU SHES MED PA'I LHAR SKYES PA NI TSE'I 'CHING BA'O,
,BYANG CHUB TU SEMS

@66A *, ,BSKYED PA LHAG PAR BYA BA'I SKABS RDZOGS SO,, ,,SEMS
BSKYED PA'I SKABS KYI RJES LA SGRUB PA'I SKABS BSHAD PAR CIS
'BREL ZHE NA, GONG DU, SEMS CAN DAG GI KHUR NI MGOS KHYER LA,
,SEMS CAN MCHOG NI DAL GYIS 'GRO MI MDZES, ,

BDAG DANG GZHAN GYI RNAM MANG BCING BAS BCINGS, ,BRGYA 'GYUR DU
NI BRTZON 'GRUS BYA BA'I RIGS, ZHES BYA BA SMOS TE, PHA ROL TU
PHYIN PA LA BSGRUB PA MED NA, SEMS BSKYED PA TZAM GYIS BLA NA MED
PA YANG DAG PAR RDZOGS PA'I BYANG CHUB MI 'THOB STE, DE LAS NA
SEMS BSKYED PA LA GDON MI ZA

BAR SGRUB PA BRTZAMS DGOS SO, ,DE'I PHYIR BYANG CHUB SEMS DPA'I
SGRUB PA NI GNAS CHEN PO STE, BYANG CHUB KYI SEMS LA GNAS PA'I
PHYIR RO ZHES 'OG NAS KYANG BSHAD DO, ,DE LTA BAS NA BLA NA MED
PA'I BYANG CHUB TU SEMS BSKYED PA LA BRTAN NAS SGRUB PA LA 'JUG
PAR BYA STE, SEMS KYANG BSKYED; SGRUB

BA LA GNAS NAS GDOD BDAG DANG GZHAN GYI DON 'GRUB KYI SGRUB PA
MED NA MI 'GRUB PAS SEMS BSKYED PA'I RJES LA SGRUB PA'I SKABS
BSHAD PAR 'BREL TO, ,YANG NA GONG DU RIGS LA GNAS PAS BYANG CHUB
TU SEMS BSKYED NAS BYANG CHUB SEMS DPA'I BSLAB PA LA BSLAB BAR
BYA'O ZHES BSHAD PA LAS, DA

CI LA DMIGS NAS BYANG CHUB SEMS DPA'I BSLAB PA LA SLOB PAR BYED
PA'I BSLAB BA'I DMIGS PA'I KHYAD PAR STON TO, ,BSLAB BA'I DMIGS
PA'I KHYAD PAR YANG RNAM PA LNGA STE, BDAG DANG GZHAN GYI DON
DANG, DE KHO NA'I DON DANG, MTHU DANG, YONGS SU SMIN PA DANG, BLA
NA MED PA'I BYANG CHUB BO, ,DE LNGA

YANG NYAN THOS LA SOGS PA LAS KHYAD ZHUGS TE, JI LTAR ZHE NA,
NYAN THOS RNAMS KYI BSLAB PA NI BDAG GI DON LA DMIGS PA DANG,
GANG ZAG LA BDAG MED PA'I DE KHO NA'I DON YIN PA DANG, STONG GSUM
GYI STONG CHEN PO'I 'JIG RTEN GYI KHAMS GCIG TZAM GYI NANG DU
RDZU 'PHRUL BYED NUS PAS MTHU

CHUNG BA DANG, BDAG YONGS SU SMIN PAR BYED PA DANG, NYAN THOS KYI
BYANG CHUB LEN PA TZAM DU ZAD KYI BYANG CHUB SEMS DPA' NI DE LAS
KUN BZLOG PA STE, BDAG DANG GZHAN GYI DON LA DMIGS PA DANG, GANG
ZAG DANG CHOS LA BDAG MED PA DE KHO NA'I DON YIN PA DANG, RDZU
'PHRUL YANG PHYOGS BCU'I

@66B 'JIG RTEN GYI KHAMS THAMS CAD DU 'JUG PA DANG, BDAG DANG
SEMS CAN GNYI GA SMIN PAR BYED PA DANG, BLA NA MED PA'I BYANG
CHUB LEN PAS KHYAD ZHUGS TE, DE LA YANG BDAG DANG GZHAN GYI DON
DANG, DE KHO NA'I DON DANG, MTHU DANG, YONGS SU SMIN PAR BYED PA
DANG, BZHI LA NI RGYU'I MTSAN

NYID LTA BUR DMIGS LA, BLA NA MED PA'I BYANG CHUB LA NI 'BRAS
BU'I MTSAN NYID LTA BUR DMIGS PAS, SEMS BSKYED PA'I RJES LA
BSGRUB PA'I SKABS BSHAD PAR 'BREL TO, ,YANG NA GONG DU RIGS LA
GNAS PAS BYANG CHUB TU SEMS BSKYED NAS BYANG CHUB SEMS DPA'I
BSLAB BA LA BSLAB

PAR BYA STE, BYANG CHUB SEMS DPA'I BSLAB PA YANG GANG LA BSLAB
PAR BYA BA DANG, JI LTAR BSLAB PAR BYA BA DANG, GANG GIS BSLAB
PAR BYA BA DANG RNAM PA GSUM MO ZHES SMOS PA LAS, DA GANG LA
BSLAB PAR BYA BA DE STON TE, GANG LA BSLAB PAR BYA ZHE NA, BDAG
DANG GZHAN GYI DON LA SOGS PA

RNAM PA LNGA LA BSLAB PAR BYA STE, RNAM PA LNGA PO DE YANG SGRUB
PA LA GNAS PA RNAMS KYIS 'GRUB PAR NUS KYI SGRUB PA MED PA RNAMS
KYIS 'GRUB PAR MI NUS PAR BSTAN PA'I PHYIR SEMS BSKYED PA'I RJES
LA SGRUB PA'I SKABS BSHAD BAR 'BREL TO, ,GNAS RTZOM 'BRAS BU SKYE
BA CHE BDAG NYID, ,RGYAL

SRAS RNAMS KYI SGRUB PA YIN PAR 'DOD, ,CES BYA BA LA, RGYAL BA NI
RNAM PAR MI RTOG PA'I YE SHES DANG, CHOS KYI DBYINGS LA STE, DE
GNYIS RTOGS PA LAS SKYES BA RNAMS NI RGYAL BA'I SRAS ZHES BYA
STE, DNGOS SU BYANG CHUB SEMS DPA' LA BYA'O, ,BYANG CHUB SEMS
DPA' RNAMS KYI SGRUB PA

NI BSLAB PA GSUM LTA BU'I MTSAN NYID YIN PAR 'DOD DE, GANG ZHE
NA, GNAS CHE BA'I BDAG NYID DANG, RTZOM PA CHE BA'I BDAG NYID
DANG, 'BRAS BU CHE BA'I BDAG NYID DU 'DOD DO, ,DE LA DANG PO
BYANG CHUB TU SEMS BSKYED PA NA SEMS CAN THAMS CAD BLA NA MED
PA'I BYANG CHUB TU BSGRAL BAR BYA'O ZHES

SEMS BSKYED PA DE LAS SGRUB PA 'BYUNG BAS NA, SGRUB PA DE GNAS
CHE BA'I BDAG NYID DO, ,DE LTAR SEMS BSKYED NAS MOS PAS SPYOD
PA'I SA YAN CHAD, SA BCU MAN CHAD KYI DUS NA BDAG DANG GZHAN GYI
DON DAG BYED PA RTZOM PA CHE BA'I BDAG NYID DU 'DOD DO, ,DE NAS
SANGS RGYAS KYIS KUN TU 'OD BLA NA

@67A *, ,MED PA'I BYANG CHUB KYI 'BRAS BU LEN BAS 'BRAS BU CHE
BA'I BDAG NYID DE, DE'I PHYIR NA BYANG CHUB SEMS DPA'I SPYOD BA
NI THOG MAR YANG DGE, BAR DU YANG DGE, THA MAR YANG DGE BA ZHES
BYA'O, ,DE LA GNAS CHE BAS THOG MAR DGE'O, ,RTZOM PA CHE BAS BAR
DU DGE

BA'O; ,'BRAS BU CHE BAS THA MAR DGE BA'O, ,DE LTAR CHE BA RNAM PA
GSUM DANG LDAN PA YIN PAS NA, RTAG TU LEN PA CHEN PO BZOD PA CHE,
,DON CHEN YANG DAG BSGRUB PA'I BYA BA BYED, ,CES SMOS SO, ,DANG
PO BYANG CHUB TU SEMS BSKYED PA NA SEMS CAN THAMS CAD BLA NA MED
PA'I BYANG

CHUB TU BSGRAL BAR BYA'O ZHES KHAS BLANGS PAS NA LEN PA CHE'O,
,DE NAS MOS PAS SPYOD PA'I SA YAN CHAD SA BCU MAN CHAD KYI DUS NA
BDAG DANG GZHAN GYI DON DU DKA' BA SPYOD PA RNAM PA SNA TSOGS
KYIS MI SKYO BAS NA BZOD PA CHE BA'O, ,MJUG TU SANGS RGYAS KYI SA
DE'I TSE BLA NA MED BA'I BYANG CHUB

TU SANGS RGYAS NAS BDAG DANG GZHAN GYI DON PHUN SUM TSOGS PA
BSGRUBS PAS NA, DON CHEN PO YANG DAG PAR BSGRUB PA'I BYA BA BYED
PA ZHES BYA'O, ,BDAG DANG GZHAN GYI DON LA KHYAD PAR MED PA'I
TSIGS SU BCAD PA ZHES BYA BA LA, SEMS BSKYED NAS SGRUB PA LA GNAS
BAR BYA'O ZHES SMOS TE, DE YANG

BDAG GI DON BSGRUB PA DANG, GZHAN GYI DON BSGRUB PAR BYA'O, ,DE
LA BDAG GI DON NI NYON MONGS PA DANG SDUG BSNGAL SPANGS PA DANG,
'JIG RTEN DANG 'JIG RTEN LAS 'DAS PA'I BDE BA THOB PAR BYA STE,
JI LTAR BDAG LA DE LTAR SGRUB PA DE BZHIN DU SEMS CAN GZHAN LA
YANG DE DANG 'DRA BAR SGRUB PAR

BYED DO ZHES BSTAN PA'I PHYIR TSIGS SU BCAD PA RTZOM MO ZHES BYA
BA'I DON TO, ,GZHAN YANG BDAG TU MNYAM PA'I SEMS BSKYED PA, ,ZHES
BYA BA LA, DE KHO NA MNGON SUM DU MA GYUR KYANG BDAG GI SEMS
BSKYED PAS MOS PAS SPYOD PA'I SA NA MNYAM PA DANG, SEMS PA LA
SOGS PA'I SGO NAS YE

SHES KYI TSOGS KYIS BDAG GANG YIN PA SEMS CAN GZHAN YANG DE YIN,
GZHAN GANG YIN PA BDAG KYANG DE YIN NO ZHES BDAG DANG SEMS CAN
GZHAN DU SEMS MNYAM PA RNYED PA DANG, SA DANG PO THOB PA'I DUS NA
CHOS KYI DBYINGS THAMS CAD DU 'GRO BA'I MTSAN NYID DU RTOGS PAS
BDAG DANG GZHAN

@67B DU SEMS MNYAM PA NYID RNYED DO ZHES BYA BA'I DON TO, ,YANG
NA BDAG PAS GZHAN MCHOG SDUG BYED PA, ,ZHES BYA BA LA, YE SHES
KYIS BDAG DANG GZHAN MNYAM PA NYID DU RTOGS PA YANG MA ZAD KYI,
SNYING RJE CHEN POS BDAG PAS KYANG LHAG PAR GZHAN LA SDUG PA DANG
GCES PA DANG PHONGS

PAR BYED DO ZHES BYA BA'I DON TO, ,DE LTAR BDAG PAS GZHAN DON
MCHOG TU SHES, ,BDAG GI DON DANG GZHAN GYI DON KYANG GANG, ,ZHES
BYA BA LA, GONG DU BSHAD PA LTAR YE SHES KYIS NI BDAG DANG GZHAN
MNYAM PA NYID DU RTOGS, SNYING RJES BDAG PAS SEMS CAN GZHAN LA
GCES PAR 'DZIN

TE GZHAN GYI DON BYA BA LA MCHOG TU SEMS BSKYED PA'I BYANG CHUB
SEMS DPA' DE DAG LA 'DI NI BDAG GI DON, 'DI NI GZHAN GYI DON ZHES
THA DAD PAR DBYE BA CI YANG MED KYI DON BYAS PA GANG GZHAN GYI
DON BYAS PA DE NYID BDAG GI DON YANG DE YIN NO ZHES BYA BA'I THA
TSIG GO, ,GZHAN GYI DON KHYAD BAR DU BYA

BA'I TSIGS SU BCAD PA ZHES BYA BA LA, GONG DU BYANG CHUB SEMS
DPA' RNAMS NI BDAG PAS GZHAN LA GCES PAR BYED DO ZHES BSHAD PA JI
LTAR NA BDAG PAS GZHAN LA GCES PAR BYED DO ZHES BSTAN PA'I PHYIR
TSIGS SU BCAD PA RTZOM MO ZHES BYA BA'I DON TO, ,DE LTAR SNYING
RJE'I BDAG NYID GZHAN

DON PHYIR; ,BDAG LA SDUG BSNGAL GDUNG BAR BYED PA LTAR, ,JI LTAR
'JIG RTEN PA DAG DGRA DAG LA, ,GDUNG BAR BYA BA'I SNYING RJE YOD
MA YIN, ,ZHES BYA BA LA, DPER NA SNYING RJE CHEN PO'I RANG BZHIN
CAN BYANG CHUB SEMS DPA' RNAMS SEMS CAN GZHAN BDE BA DANG, LEGS
PA LA GZHAG PA'I

PHYIR SEMS CAN GZHAN GYI DON DU LONGS SPYOD DANG, SRID GTONG BA
DANG, MGO RKANG LAG LA SOGS PA BCAD PA'I SDUG BSNGAL GYIS BYANG
CHUB SEMS DPA' RANG NYID LA MI BDE BA DANG GNOD PA BYED PA LTA BU
'JIG RTEN NA DGRA DANG GSHED PO LA SOGS PA LAS GNOD BAR BYA'O
ZHES BSAD PA DANG BCAD PA LA

SOGS PA GNOD PA SNA TSOGS KYIS GNOD PAR BYED DU BCUG KYANG GZHAN
GYI DON DU BYANG CHUB SEMS DPA' BDAG LA GNOD PAR BYED BA'I GNOD
PA DE TZAM MI NUS SO ZHES BYA BA'I DON TO, ,GZHAN GYI DON SGRUB
PA'I DBYE BA'I TSIGS SU BCAD PA GNYIS TE ZHES BYA BA LA GONG DU
SGRUB PA'I GNAS DANG, RTZOM PA

@68A *, ,DANG; 'BRAS BU YANG BSHAD, BDAG DANG GZHAN GYI DON LA
BYE BRAG MED PA YANG BSTAN, BDAG BAS GZHAN PA'I DON GCES PAR BYED
PA YANG BSTAN NAS DA NI TSIGS SU BCAD PA GNYIS KYIS SEMS CAN RNAM
PA GSUM LA DON RNAM PA BCU GSUM GYIS BYED DO ZHES BSTAN

PA'I PHYIR TSIGS SU BCAD PA RTZOM MO ZHES BYA BA'I DON TO, ,CHUNG
'BRING DAM PA'I CHOS NYID GNAS PA DAG, ,CES BYA BA LA, SEMS CAN
GSUM ZHES STON TE, NYAN THOS KYI THEG PA'I RIGS CAN RNAMS NI
CHUNG NGU'I CHOS NYID LA GNAS PA ZHES BYA'O, ,RANG SANGS RGYAS
KYI THEG PA LA

GNAS PA'I RIGS CAN RNAMS NI 'BRING GI CHOS NYID LA GNAS PA ZHES
BYA'O, ,BYANG CHUB SEMS DPA'I RIGS CAN GYI GANG ZAG RNAMS NI DAM
PA'I CHOS NYID LA GNAS PA ZHES BYA'O, ,LEGS PAR BSTAN DANG ZHES
BYA BA LA, ,CHO 'PHRUL RNAM PA GSUM YOD DE, RJES SU BSTAN PA'I
CHO 'PHRUL

DANG; BSHAD PA'I CHO 'PHRUL DANG, RDZU 'PHRUL GYI CHO 'PHRUL LO,
,DE GANG ZAG RIGS CAN GSUM RNAMS SO SO'I SEMS BRTAGS NA, KHYOD
KYI SEMS 'DOD CHAGS DANG BCAS SO ZHE'AM, ZHE SDANG DANG BCAS SO
ZHE'AM, GTI MUG DANG BCAS SO ZHES STON PA NI RJES SU BSTAN PA'I
CHO

'PHRUL ZHES BYA'O, ,DE NAS DE'I GNYEN POR MI GTZANG BA DANG BYAMS
PA LA SOGS PA 'CHAD PA NI BSHAD PA'I CHO 'PHRUL ZHES BYA STE,
BSTAN PA LA DAD PA RNAMS LA CHO 'PHRUL RNAM PA GNYIS BSHAD PA NI
LEGS PAR BSHAD PA ZHES BYA STE, 'DI NI DON GCIG PA RNAM PA GCIG
GO, ,MGU

BYED CES BYA BA LA, BSTAN PA LAM DAD PA'I MU STEGS LA SOGS PA LA
RDZU 'PHRUL GYI CHO 'PHRUL GYIS GCIG LAS DU MAR SPRUL PA'I CHO
'PHRUL BSTAN PAS DAD PAR BYAS NAS, SANGS RGYAS KYI BSTAN PA LA
BTZUD PA NI MGU BAR BYED PA ZHES BYA STE, 'DI NI DON BYED PA RNAM
PA GNYIS SO, ,'JUG

PA ZHES BYA BA LA, DKON MCHOG GSUM LA SKYABS SU BTANG NAS KHRIMS
'DZIN DU BCUG PA NA 'JUG PA ZHES BYA STE, 'DI NI DON GSUM PA'O,
,DON LA NGES PA ZHES BYA BA LA, THEG PA GSUM GYI RIGS CAN SO SO'I
THEG PA'I CHOS LA THE TSOM DU GYUR PA'I THE TSOM SEL BA'I DON LA
NGES PA ZHES

@68B BYA STE; 'DI NI DON BYED PA BZHI PA'O, ,DGE BAR YONGS SU
SMIN BYED CES BYA BA LA, THE TSOM BSAL BA RNAMS PHA ROL TU PHYIN
PA DRUG SPYOD DU BCUG PA NI YONGS SU SMIN PAR BYED PA ZHES BYA
STE, 'DI NI DON BYED PA LNGA PA'O, ,DE LTAR LUNG BSGO'O ZHES BYA
BA LA, BSAM GTAN GYI MAN NGAG

MED PA RNAMS LA, BSAM GTAN GYI MAN NGAG SBYIN PA'I LUNG BSGO BA
ZHES BYA STE, 'DI NI DON BYED PA DRUG PA'O, ,GNAS DANG ZHES BYA
BA LA, BSAM GTAN GYI MAN NGAG THOB PA RNAMS LA, SEMS RTZE GCIG
PA'I TING NGE 'DZIN THOB PAR BYAS PA NI GNAS PA RNAMS KYIS BYA
ZHES BYA STE,

'DI NI DON BYED PA BDUN PA'O, ,BLO GROS BYED CES BYA BA LA, SHES
RAB BSKYED NAS THEG PA SO SO'I MYA NGAN LAS 'DAS PA DANG THAR PA
THOB PAR BYED PA'I BLO GROS BYED CES BYA STE, 'DI NI DON BYED PA
BRGYAD PA'O, ,YON TAN LDAN PA THOB DANG ZHES BYA BA LA, THAR PA
THOB PA RNAMS KYIS MNGON PAR

SHES PA DANG, BYANG CHUB KYI PHYOGS DANG, MTHA' DAG SKYE MCHED
CES PA LA SOGS PA'I YON TAN THOB PAR BYAS PA'I YON TAN DANG LDAN
PA THOB PA ZHES BYA STE, 'DI NI DON BYED PA DGU PA'O, ,DE BZHIN
DU RIGS SU SKYES DANG ZHES BYA BA LA, 'DI YAN CHAD DU NI THEG PA
GSUM GYI RIGS LA

GNAS PA GANG ZAG RNAMS LA SPYIR THUN MONG DU DON JI LTAR BYED PA
BSTAN NAS, DA NI THEG PA CHEN PO'I RIGS CAN 'BA' ZHIG GI DON THUN
MONG MA YIN PAR BYED PA STON TE, MOS PAS SPYOD PA'I SA'I RIM PA
NAS SA DANG PO THOB PAR BYA BA NI RIGS SU SKYES PA ZHES BYA STE,
SA BCU LAS KYANG SA DANG PO THOB

PAR BYAS NA SANGS RGYAS KYI RIGS SU SKYES SO ZHES GSUNGS SO, ,'DI
NI DON BYED PA BCU PA'O, ,LUNG BSTAN ZHES BYA BA LAS BRGYAD PA'I
DUS NA LUNG BSTAN PA THOB PA ZHES BYA STE, CI'I PHYIR ZHE NA, SA
BRGYAD PA THOB PA'I BYANG CHUB SEMS DPA' RNAMS DE BZHIN GSHEGS
PAS SANGS RGYAS KYI

ZHING CHE GE MO ZHIG TU SANGS RGYAS KYI MTSAN 'DI ZHES BYA BAR
'GYUR RO ZHES LUNG STON PA'I PHYIR TE, 'DI NI DON BYED PA BCU
GCIG PA'O, ,DBANG BSKUR DANG ZHES BYA BA LA SA BCU PA'I DUS NA NI
PHYOGS BCU'I DE BZHIN GSHEGS PA THAMS CAD KYI 'OD ZER GYIS CHOS
KYI RGYAL PO'I RGYAL TSAB TU DBANG BSKUR

@69A *, ,BAR MDZAD DE, 'DI NI DON BYED PA BCU GNYIS PA'O, ,DE
BZHIN GSHEGS MKHYEN BLA MED GO 'PHANG DANG, ,ZHES BYA BA LA,
SANGS RGYAS KYIS KUN DU 'OD DU ME LONG LTA BU'I YE SHES LA SOGS
PA YE SHES BZHI THOB PAR BYAS PA NI DE BZHIN GSHEGS PA'I MKHYEN
PA, BLA NA MED

PA'I GO 'PHANG LA GZHAG PA ZHES BYA STE, 'DI NI DON BYED PA BCU
GSUM PA'O, ,GZHAN DON DE GSUM BCU GSUM BDAG NYID DO, ,ZHES BYANG
CHUB SEMS DPA' GZHAN GYI DON BYED BA NI, SEMS CAN RNAM PA GSUM LA
DON RNAM PA GSUM BYED DO ZHES BYA BA'I DON TO, ,GZHAN GYI DON
SGRUB PA LA

TSIGS SU BCAD PA ZHES BYA BA LA, GZHAN GYI SGRAS NI NYAN THOS KYI
RIGS CAN DANG, RANG SANGS RGYAS KYI RIGS CAN DANG, THEG PA CHEN
PO'I RIGS CAN RNAMS LA BYA STE, SEMS CAN DE DAG GI DON SGRUB PA
LA, SEMS CAN DE DAG GI BSAM PA CHE CHUNG DANG SNOD CHE CHUNG LAS
CHOS KYANG DE DANG 'TSAM

PAR SO SO'I THEG PA 'CHAD PA NI CI RIGS DON BYED PA STE, DE BSTAN
PA'I PHYIR TSIGS SU BCAD PA RTZOM MO ZHES BYA BA'I DON TO, ,SKYE
BO MTHUN PA ZHES BYA BA LA, NYAN THOS KYI RIGS CAN GYI GANG ZAG
RNAMS NI DBANG PO RTUL ZHING SNOD CHUNG PA YIN PAS NYAN THOS KYI
THEG PA'I CHOS NYID BSHAD KYI THEG PA CHEN

PO'I CHOS MA BSHAD PA DANG, RANG SANGS RGYAS KYI RIGS CAN GYI
SKYE BO RNAMS NI SHES RAB 'BRING LA SNOD 'BRING YIN PAS RANG
SANGS RGYAS KYI CHOS NYID BSHAD KYI THEG PA CHEN PO MI BSHAD PA
DANG, THEG PA CHEN PO'I RIGS CAN GYI SKYE BO RNAMS NI SHES RAB
RNO BA SNOD CHEN PO YIN PAS THEG PA CHEN PO'I

CHOS NYID BSHAD KYI, NYAN THOS DANG RANG SANGS RGYAS KYI THEG
PA'I CHOS MI BSHAD PA STE, DE BAS NA 'PHAGS PA DKON MCHOG BRTZEGS
PA LAS KYANG, NYAN THOS DANG RANG SANGS RGYAS KYI THEG PA RNAMS
LA ZAB CING RGYA CHE BA'I CHOS 'CHAD PA NI, BYANG CHUB SEMS DPA'I
'KHRUL PA'O ZHES GSUNGS SO, ,PHYIN

CI MA LOG 'CHAD PA DANG, ,ZHES BYA BA LA, NYAN THOS DANG RANG
SANGS RGYAS DANG THEG PA CHEN PO'I RIGS CAN RNAMS LA YANG RNAM PA
GSUM YOD DE, 'DOD CHAGS KYI SHAS CHE BA DANG, ZHE SDANG GI SHAS
CHE BA DANG, GTI MUG GI SHAS CHE BA STE, DE DAG LA YANG RJES SU
BSTAN PA'I CHO 'PHRUL

@69B GYIS SEMS BRTAGS NAS BSHAD PA'I CHO 'PHRUL GYIS 'DOD CHAGS
CAN LA MI GTZANG BA BSGOM PA STON, ZHE SDANG CAN LA BYAMS PA
BSGOM PA STE, GTI MUG CAN LA RTEN CING 'BREL BAR 'BYUNG BA BSGOM
PA STON PA NI PHYIN CI MA LOG PAR 'CHAD PA ZHES BYA'O,, ,MI
'GYING BA DANG ZHES BYA BA

LA; RDZU 'PHRUL GYI CHO 'PHRUL GYIS 'BAR BA DANG, 'PHUR BA LA
SOGS PA BSTAN NAS SEMS CAN MGU BAR BYA STE, BSTAN PA LA DAD PA
BSKYED KYANG BYANG CHUB SEMS DPA' 'DI LTA BU ZHIG GIS SEMS CAN
GYI DON BYAS SO ZHES LUS DANG NGAG DANG YID KYI SGO NAS 'GYING BA
MED DE, LUS KYI SGO NAS MI

'GYING BA NI LUS MI 'CHOS PA'O, ,NGAG GI SGO NAS MI 'GYING BA NI
NGOMS SPYOD MI BYED PA'O, ,SEMS KYI SGO NAS MI 'GYING BA NI NGA
RGYAL CHE BAR MI SEMS PA'O, ,NGA RGYAL MED CING CES BYA BA, RDZU
'PHRUL GYI CHO 'PHRUL GYIS SEMS CAN MGU BAR BYAS NAS SKYABS SU
BTANG STE, BSLAB BA 'DZIN DU BCUG

PA RNAMS LA YANG 'DI NI BDAG GIS BTUL TE BDAG GI SLOB MA YIN NO
SNYAM DU SEMS PAS NGA RGYAL MED BA ZHES BYA'O, ,MKHAS DANG ZHES
BYA BA LA THEG PA GSUM GYI RANG DANG SPYI'I MTSAN NYID LA MKHAS
PAS SEMS CAN MI SHES PA RNAMS KYI MI SHES PA SEL BA DANG, LOG BAR
SHES PA RNAMS KYI LOG

PAR SHES PA MED PAR BYED PA DANG, THE TSOM DU GYUR PA RNAMS KYI
THE TSOM GCOD PAR BYED PAS NA MKHAS PA ZHES BYA'O, ,BZOD CAN ZHES
BYA BA LA, BYANG CHUB SEMS DPA' SEMS CAN SA BCU DANG PHA ROL TU
PHYIN PA BCU LA DGOD PA'I PHYIR SEMS CAN GYI DON DU GRANG BA
DANG, TSA BA LA SOGS PA NYAMS SU

LEN CING SKYO BA MED BAS NA BZOD PA CAN ZHES BYA'O, ,DUL ZHES BYA
BA LA LUS BSDAMS PA DANG, NGAG BSDAMS PA DANG, YID BSDAMS PAS DUL
BA ZHES BYA STE, BDAG DE LTAR DUL NA SEMS CAN GZHAN YANG BYANG
CHUB SEMS DPAS DUL BAR NUS SO, ,CI'I PHYIR ZHE NA, MDO DAG LAS
KYANG

BDAG MA GROL NA SEMS CAN GROL BAR MI NUS, BDAG MA ZHI NA SEMS CAN
ZHI BAR BYA BAR MI NUS, BDAG MA DUL NA SEMS CAN GZHAN DUL BAR BYA
BAR MI NUS SO ZHES GSUNGS PA'I PHYIR TE, 'DI YAN CHAD DU BYANG
CHUB SEMS DPA' SEMS CAN SA LA ZHUGS PA RNAMS LA DON JI LTAR BYED
PA BSTAN TO,,

@70A *, ,SHIN TU RING SONG ZHES BYA BAS SA LA ZHUGS PA'I BYANG
CHUB SEMS DPA' RNAMS KYIS GZHAN YANG SA LA 'JOG PA'I SGO NAS SEMS
CAN GYI DON BYED PA STON TO, ,SA DANG PO THOB PA NAS SANGS RGYAS
KYIS MAN CHAD SA BCU GCIG LA ZHUGS PA'I DUS NA NI RING DU SONG BA
ZHES

BYA STE; CI'I PHYIR ZHE NA, SA DE DAG LA NYAN THOS DANG RANG
SANGS RGYAS DANG SO SO'I SKYE BO RNAMS KYIS 'JUG PAR MI NUS PA'I
PHYIR RO, ,DE LAS DANG PO'I DUS NA NI BYANG CHUB SEMS DPA' DE
BZHIN GSHEGS PA'I RIGS SU SKYES PA ZHES BYA STE, DE THOB DANG
SEMS CAN GZHAN DAG SA DANG PO THOB PAR

BYA BA DANG, DE BZHIN GSHEGS PA'I RIGS SU SKYE BAR BYED PA'I DON
BYED NUS SO, ,SA BRGYAD PA'I DUS NA NI LUNG BSTAN PA THOB CES BYA
STE, RNAM PAR MI RTOG PA LHUN GYIS GRUB PA THOB PAS BDAG DE LA
GNAS NA SEMS CAN GZHAN YANG DE LA 'JOG PAR NUS SO, ,SA BCU PA'I
DUS NA NI RGYAL TSAB

TU DBANG BSKUR BA THOB BA ZHES BYA STE, BDAG DE LA GNAS NA SEMS
CAN GZHAN YANG GNAS TE THOB PAR BYA BAR NUS SO, ,SANGS RGYAS KYI
SA'I DUS NA NI YE SHES BZHI LA GNAS PA STE, BDAG GIS DE THOB PAS
SEMS CAN GZHAN YANG DE LA DGOD PAR BYA BAR NUS SO, ,MI ZAD PA
ZHES BYA BA LA, BYANG

CHUB SEMS DPA'I SGRUB PA NI MI ZAD PA STE, CI'I PHYIR ZHE NA,
RNAM PA BZHIS MI ZAD PA'I PHYIR RO, ,RNAM PA BZHI NI BYANG CHUB
KYI SEMS KYIS BSGRAL BAR BYA BA'I SEMS CAN MI ZAD PAS SEMS CAN
GYI DON DU BSKYED PA'I BYANG CHUB KYI SEMS MI ZAD PA DANG, BYANG
CHUB KYI SEMS MI ZAD PAS BSAM PA MI

ZAD PA DANG, BSAM PA MI ZAD PAS BSAM PA LAS BYUNG BA'I SNYING RJE
MI ZAD PA DANG, SNYING RJE MI ZAD PAS THABS DANG SHES RAB KYANG
MI ZAD PA STE DE BAS NA MI ZAD PA ZHES BYA'O, ,RGYAL SRAS RNAMS
KYI SGRUB PA MCHOG YIN NO, ,ZHES BYA BA LA, GONG DU BSHAD PA LTA
BU'I TSUL DU BYANG CHUB SEMS DPA'

RNAMS SEMS CAN GYI DON BYED PAS BYANG CHUB SEMS DPA' RNAMS KYI
SGRUB PA NI MCHOG DAM PA MA NOR BA YIN NO ZHES BYA BA'I DON TO,
,'GYING BA MED PAS MGU BAR BYED PA YI, ,ZHES BYA BA LA, BYANG
CHUB SEMS DPA'I RDZU 'PHRUL GYI CHO 'PHRUL GYIS SEMS CAN DAD PA
BSKYED DE MGU BAR BYAS

@70B NA YANG 'GYING BA MED DE, NGA RGYAL SKYED PA MED DO ZHES BYA
BA'I DON TO, ,NGA RGYAL MED PAS NI 'JUG PA STE ZHES BYA BA LA,
RDZU 'PHRUL GYI CHO 'PHRUL GYIS SEMS CAN DAD PA BSKYED NAS SKYABS
SU BTANG STE, BSTAN PA LA 'DZUD KYI RDZU 'PHRUL BYAS SO SNYAM DU
SEMS PA YANG MED LA, 'DI DAG

NI BDAG GI BSTAN PA LA 'JUG STE, BDAG GI SLOB MA YIN NO SNYAM DU
SEMS PA'I NGA RGYAL YANG MED DO ZHES BYA BA'I DON TO, ,MKHAS PAS
NI DON LA NGES PAR 'GYUR RO ZHES BYA BA LA, THEG PA GSUM GYI RANG
DANG SPYI'I MTSAN NYID LA MKHAS PAS NA BDAG GIS KYANG DE NI PHYIN
CI MA LOG PAR RTOGS

LA; SEMS CAN GZHAN GYI YANG MI SHES PA DANG LOG PAR SHES PA DANG,
THE TSOM GCOD PAR BYED PAS NA DON LA NGES PA ZHES BYA'O, ,BZOD
PAS NI DGE BA LA YONGS SU SMIN PAR BYED PA'I SGRUB PA ZHES BYA BA
LA, SEMS CAN RNAMS PHA ROL TU PHYIN PA BCU DANG, SA BCU'I DGE BA
LA

BKOD NAS, YONGS SU SMIN PAR BYA BA'I DON DU GRANG BA DANG, TSA BA
LA SOGS PA'I SDUG BSNGAL GYIS MI SKYO BA NI BZOD PA ZHES BYA BA'I
DON TO, ,DUL BAS NI LUNG BSGO BA LA SOGS PA'I SGRUB PA STE ,ZHES
BYA BA LA, BDAG NYID LUS DANG NGAG DANG YID GSUM GYI SDOM PA LA
GNAS PA NI SEMS

CAN MI DGE BA LAS BZLOG STE, DGE BA LA SOGS PA LA BZHAG PA'I
PHYIR LUNG BSGO BAS GDUL BAR NUS TE, CI'I PHYIR ZHE NA, BDAG MA
DUL BAR GZHAN GDUL BAR MI NUS PA'I PHYIR RO, ,SHIN TU RING DU
SONG BAS NI RIGS SU SKYE BA LA SOGS PA SGRUB STE ZHES BYA BA LA,
SA BCU GCIG THOB

PAS NI SEMS CAN RNAMS DE BZHIN GSHEGS PA'I RIGS SU SKYE BA BSGRUB
PA DANG, LUNG BSTAN PA BSGRUB PA DANG, THAMS CAD MKHYEN PA'I YE
SHES SGRUB PAR NUS KYI RING DU SONG BA'I SA MA THOB PAR NI MI NUS
ZHES BYA BA'I DON TO, ,SGRUB PA'I KHYAD PAR TSIGS SU BCAD PA ZHES
BYA BA LA, 'DOD

KHAMS KYI LHA DANG MI NI 'DOD PA'I YON TAN LNGA TZAM SGRUB, GZUGS
DANG GZUGS MED PA'I KHAMS KYI LHA DAG NI BSAM GTAN GYI BDE BA
TZAM SGRUB, NYAN THOS DANG RANG SANGS RGYAS RNAMS NI BDAG GI DON
DU ZHI BA PHYOGS GCIG PA'I MYA NGAN LAS 'DAS PA TZAM SGRUB KYI DE
DAG LAS BYANG CHUB

@71A *, ,SEMS DPA'I SGRUB PA 'PHAGS SO ZHES BSTAN PA'I PHYIR
TSIGS SU BCAD PA RTZOM ZHES BYA BA'I DON TO, ,'DOD PA'I SKYE BA'I
'JIGS PA CHEN PO YIN, ,ZHES BYA BA LA, 'DOD PA'I KHAMS SU SKYES
PA'I SEMS CAN RNAMS NI RTAG TU GZUGS LA SOGS PA 'DOD PA

LNGA'I YON TAN LA SPYOD PAS DE'I RGYU DANG RKYEN GYIS TSE 'DIR
YANG BCING BA DANG GSAD PA LA SOGS PA'I LUS KYI SDUG BSNGAL DANG
SEMS LA MI BDE BA LA SOGS PA SEMS KYI SDUG BSNGAL 'BYUNG ZHING
DE'I RGYUS TSE RABS GZHAN DU YANG NGAN SONG GSUM DU SKYE BAR
'GYUR BAS NA 'JIGS PA CHEN PO DANG LDAN PA YIN NO ZHES BYA

BA'I DON TO, ,SRID PA'I BDE DGA' MI BRTAN PHYIN CI LOG ,CES BYA
BA LA, SRID PA'I SGRAS NI GZUGS DANG GZUGS MED PA'I KHAMS LA BYA
STE, GZUGS DANG GZUGS MED PA'I KHAMS KYI TING NGE 'DZIN BDE BA LA
CHAGS PA'I TING NGE 'DZIN LA BYA STE, BDE BA NI MI BRTAN PA YANG
YIN LA

PHYIN CI LOG KYANG YIN NO ZHES BYA BA'I DON TO, ,CI'I PHYIR ZHE
NA, MI RTAG PA YOD PA DANG, DON DAM PA'I SDUG BSNGAL YOD PA'I
PHYIR RO, ,DE LA MI RTAG PA YOD PA NI BDE BA DANG 'GROGS SU MED
KYI SHI 'PHOS NAS NGAN SONG LA SOGS PAR SKYE BAR 'GYUR TE, DE
LTAR MI RTAG PA YOD PAS NI BRTAN

PA'O; ,GNAS DE DAG NA BDE BA YANG MA YIN, SDUG BSNGAL YANG MA YIN
PA'I 'DU BYED KYI SDUG BSNGAL GYIS KHYAB PA DANG, DON DAM PA'I
SDUG BSNGAL YOD DO, ,DES SDUG BSNGAL YIN PAR MA MTHONG BAS NA
PHYIN CI LOG YOD PA ZHES BYA'O, ,SO SO RANG GIS SKYED PAR BZHI
DGA', ,ZHES BYA BA LA

'PHAGS PA NYAN THOS DANG RANG SANGS RGYAS DAG NI SO SO RANG GI
RGYUD LA YOD PA'I SKYE BA DANG, GO BA LA SOGS PA'I SDUG BSNGAL
SKYED PAR BYED PA'I RGYU LAS DANG NYON MONGS PA SPANGS NAS SNYING
RJE MED PA'I PHYIR SEMS CAN GYI DON LA BYA BA SPANGS TE, ZHI BA
PHYOGS GCIG PA'I MYA NGAN LAS 'DAS PAR DGA'

BAR BYED DO ZHES BYA BA'I DON TO, ,RTAG TU KUN GYIS SKYED PA ZHI
BA SNYING RJE BDAG ,CES BYA BA LA, BYANG CHUB SEMS DPA' NI SHES
RAB DANG YANG LDAN, SNYING RJE DANG YANG LDAN PA YIN TE, SHES RAB
DANG LDAN PAS 'KHOR PA'I MTHA'I BAR DU SEMS CAN KUN GYI DON LA
YOD PA'I SKYE BA DANG, RGA BA LA SOGS

@71B PA'I SDUG BSNGAL SKYED PAR BYED PA'I RGYU NYON MONGS PA ZHI
BAR BYAS NAS SNYING RJE DANG LDAN PAS NYAN THOS BZHIN DU MYA NGAN
LAS 'DAS PA'I DBYINGS 'BA' ZHIG TU MA ZHUGS KYI SEMS CAN GYI DON
DU 'KHOR BA NA BZHUGS SO ZHES BYA BA'I DON TO, ,TSIGS BCAD 'DIS
NI BYANG CHUB SEMS DPA'I SGRUB

PA 'JIG RTEN GYI SGRUB PA DANG, 'JIG RTEN LAS 'DAS PA'I SGRUB PA
LAS KYANG 'PHAGS PAR STON TE, SHES RAB DANG LDAN PAS NI BDAG DANG
GZHAN GYI RGYUD LA YOD PA'I NYON MONGS PA SEL BAS 'JIG RTEN GYI
SGRUB PAS KYANG 'PHAGS SO, ,SNYING RJE YOD PAS MYA NGAN LAS 'DAS
PA'I PHYIR NYAN

THOS LA SOGS PA'I 'JIG RTEN LAS 'DAS PA'I SGRUB PA LAS KYANG
'PHAGS SO, ,DA NI TSIGS SU BCAD PA GCIG GIS 'JIG RTEN GYI BSGRUB
PA BAS BYANG CHUB SEMS DPA'I BSGRUB PA CHES KHYAD ZHUGS TE 'PHAGS
SO ZHES BSTAN PA'I PHYIR, SKYE BO RMONGS PA BDAG GI BDE DON
BRTZON, ,RTAG TU

DE RNYED MI 'GYUR SDUG BSNGAL 'GYUR, ,ZHES BYA BA LA SOGS PA
TSIGS SU BCAD PA GCIG SMOS TE, SKYE BO'I SGRAS NI SO SO'I SKYE BO
LA BYA'O, ,RMONGS PA SHES RAB BRAL TE GTI MUG GIS KHEBS PA'I
PHYIR RO, ,SO SO'I SKYE BO GTI MUG GIS KHEBS PA DAG BDAG BDE BA
DANG SKYID PAR

BYA'O ZHES DE'I CHED DU ZHING RMO BA DANG, TSONG BYA BA DANG,
KHANG KHYIM BRTZIG PA DANG, BU SMAD BTZAL BA LA SOGS PA LA BRTZON
PAR BYED DE, RTAG TU SHA THANG CHAD KYANG BA DE BA DANG SKYID PA
MA RNYED KYI DE'I RGYUS TSE 'DIR YANG GRANG BA DANG, TSA BA DANG
BKRES PA LA SOGS PA'I SDUG BSNGAL MYONG LA,

TSE RABS GZHAN DU YANG NGAN SONG GSUM LA SOGS PA'I SDUG BSNGAL
MYONG BAR 'GYUR RO ZHES BYA PA'I DON TO, ,BRTAN PA RTAG TU PHA
ROL DON BRTZON PA, ,GNYI GA'I DON BSGRUBS MYA NGAN 'DAS PAR
'GYUR, ,ZHES BYA BA LA, BSTAN PA NI BYANG CHUB SEMS DPA' LA BYA
STE, SHES RAB DANG BRTZON

'GRUS SU LDAN PA'AM, BSAM GTAN DANG BRTZON 'GRUS SU LDAN PA'I
PHYIR BSTAN PA ZHES BYA'O, ,RTAG TU ZHES BYA BA NI 'KHOR BA'I
MTHA'I PAR DU'O, ,PHA ROL GYI DON LA BRTZON ZHES BYA BA NI GZHAN
LA PHAN BA DANG BDE BA LA GZHAG PA'I PHYIR, BDAG NYID PHA ROL TU
PHYIN PA DRUG LA SPYOD CES BYA BA'I DON TO, ,

@72A *, ,DE LTAR MDZAD PA'I BYANG CHUB SEMS DPA' DES GZHAN GYI
CHED DU BSGRUBS KYANG BDAG DANG GZHAN GNYI GA'I DON BSGRUBS NAS,
MJUG TU BDAG NYID MI GNAS PA'I MYA NGAN LAS 'DAS BA THOB PAR GYUR
TO ZHES BYA BA'I DON TO, ,SPYOD YUL YONGS SU BSNGO BAR TSIGS SU

BCAD PA ZHES BYA BA LA, BYANG CHUB SEMS DPA' RNAMS LUS DANG NGAG
DANG YID KYI SGO NAS PHA ROL TU PHYIN PA DRUG BSGRUBS PAS SEMS
CAN GYI DON BYED PAR YANG MA ZAD KYI, SPYOD YUL YONGS SU BSNGO
BA'I SGO NAS KYANG SEMS CAN GYI DON BYED PAR STON TE, SPYOD YUL
NI LUS KYI SGO NAS SPYOD LAM BZHI

LA SPYOD BA DANG, MIG GI DBANG PO NAS YID KYI DBANG PO'I BAR DU
DBANG PO DRUG GIS SO SO'I YUL MTHONG BA DANG THOS PA LA SOGS BA
BYAS PA RNAMS SEMS CAN GYI DON DU BSNGO BAR BSTAN PA'I PHYIR
TSIGS SU BCAD PA RTZOM MO ZHES BYA BA'I DON TO, ,JI LTA JI LTAR
RGYAL SRAS SPYOD PA'I TSE, ,ZHES BYA BA LA JI LTA

JI LTAR ZHES BYA BA NI GANG DANG GANG GI TSE NA ZHES BYA BA'I DON
TO, ,RGYAL SRAS SPYOD PA ZHES BYA BA NI DON GYIS GRONG LA SOGS
PAR 'JUG PA'AM, SPYOD LAM BZHIS GNAS BA LA BYA'O, ,DBANG PO'I
SPYOD YUL SNA TSOGS 'JUG GYUR PA, ,ZHES BYA BA NI MIG GI DBANG PO
NAS YID KYI DBANG PO'I BAR DU DRUG GO, ,

DE'I SPYOD YUL NI GZUGS NAS CHOS KYI BAR DU DRUG GO, ,'JUG PA NI
MIG GIS GZUGS MTHONG BA DANG, RNA BAS SGRA THOS PA NAS YID KYIS
CHOS SHES PA'I BAR DU'O, ,DE LTA DE LTAR RIGS PA'I MTHUN TSIG
GIS, ,ZHES BYA BA LA, DE LTA DE LTAR ZHES BYA BA NI DE DANG DE'I
TSE NA ZHES BYA BA'I DON TO, ,RIGS PA

ZHES BYA BA NI BDAG DANG GZHAN GYI DON DU 'GYUR BA'I TSIG SMRA
BA'I PHYIR RO, ,MTHUN PA'I TSIG NI BDAG GIS CI DANG CI MTHONG BA
DANG, SEMS CAN GYI DON DU BSNGO BA'I TSIG 'BREL PA STE, CI DANG
CI MTHONG BA DANG CI THOS PA RNAMS BDAG DANG GZHAN GYI DON BYAS
NAS SEMS CAN GYI DON DU BSNGO BAS NA, SEMS CAN

LA PHAN PA'I PHYIR MNGON PAR 'DU BYED CES BYA'O, ,SEMS CAN RNAMS
LA MI BZOD PA DGAG BA'I PHYIR TSIGS SU BCAD PA ZHES BYA BA BYANG
CHUB SEMS DPA' 'KHOR BA NA SEMS CAN GYI DON BYED PA'I TSE PHAN
BRTAGS NA YANG SLAR GNOD PA BYED BA DANG, BYANG CHUB SEMS DPA' LA
BRDEG PA DANG, BTZOG BA BA

@72B LA SOGS PA'I GNOD PA BYED PAR SEMS PA RNAMS LA MI BZOD PAR
BYA BAR MI RIGS KYI, DANG DU BLANG BA RIGS PAR BSTAN BA'I PHYIR
TSIGS SU BCAD PA RTZOM MO ZHES BYA BA'I DON TO, ,RTAG TU RANG
DBANG MED PA'I SKYON SEMS KYIS, ,SKYE BOS NYES PA BLO LDAN MI
SEMS TE, ,ZHES BYA BA LA, BYANG CHUB

SEMS DPA' SHES RAB DANG SNYING RJER LDAN PA YIN TE, DE LA SHES
RAB KYIS NI SEMS CAN GYIS BYANG CHUB SEMS DPA' LA GNOD PAR BYAS
NA YANG SEMS CAN DE DAG 'DOD CHAGS DANG, ZHE SDANG DANG, GTI MUG
GI DBANG DU SONG STE, RTAG TU YANG RANG DBANG MED PAR BYANG CHUB
SEMS DPA' LA BRDEG

PA DANG; BCING BA LA SOGS PA'I NYES PA BYED PAR SEMS KYI DBANG
YOD BZHIN DU NYES BA BYED PA NI MA YIN NO ZHES TE DE LTAR THUGS
SU CHUD PAS NA NYON MONGS PA RNAMS KYI NYES PAR DGONGS KYI SEMS
CAN RNAMS KYI NYES PAR MI DGONGS SO ZHES BYA BA'I DON TO, ,MI
'DOD BZHIN DU SHES BAR BYED

PA'I SKYE BO YIN PAS SNYING RJE 'PHEL PHYIR RO, ,ZHES BYA BA LA,
BYANG CHUB SEMS DPA' RNAMS NI THUGS RJE 'PHEL TE, DE BAS NA DPER
NA G-YUL NGAG TU BDAG DANG GZHAN GNYI GA LA GNOD PAR 'GYUR BA'I
'THAB MO LA 'GRO BA DAG, ,JO BO DANG RGYAL PO LA SOGS PA'I DBANG
GIS MI 'DOD

BZHIN DU 'GRO BA DE DANG 'DRA BAR SKYE BO 'DI DAG GNOD PA BYED PA
YANG, 'DOD CHAGS DANG, GTI MUG DANG, ZHE SDANG GI DBANG DU GYUR
PAS MI 'DOD BZHIN DU NYES PA BYED PA YIN NO ZHES THUGS SU CHUD
NAS DE DAG LA THUGS RJE'I GNAS SU DGONGS KYI, GNOD PA'I LAN GLAN
PAR MI

DGONGS SO ZHES BYA BA'I DON TO, ,'DI YAN CHAD DU BYANG CHUB SEMS
DPA'I SGRUB PA RGYA CHER BSTAN TO, ,SGRUB PA'I CHE BA NYID KYI
TSIGS SU BCAD PA ZHES BYA BA LA, DA NI TSIGS BCAD GCIG GIS SGRUB
PA'I DON MDOR BSDUS NAS KYANG STON, BYANG CHUB SEMS DPA'I SGRUB
PA CHE BA'I BDAG NYID KYANG

'CHAD DE, CHE BA'I BDAG NYID NI ZIL GYIS GNON PA'I CHE BA DANG,
MYA NGAN LAS 'DAS PA DANG, YON TAN 'PHEL BA CHE BA DANG, YONGS SU
MI GTONG BA CHE BA'O, ,SRID RGYUD MTHA' DAG ZIL GNON 'GRO BA
DANG, ,ZHES BYA BAS ZIL GYIS GNON PA'I CHE BA BSTAN TE, SRID PA
NI KHAMS GSUM LA BYA'O,,

@73A *, ,RGYUD KYI SGRAS NI 'GRO BA SDUG BSNGAL BA LA BYA STE,
BYANG CHUB SEMS DPAS GNAS CHE BA DANG, RTZOM PA CHE BA DANG,
'BRAS BU CHE BA'I SGRUB PA DANG, GNAS PA DANG, KHAMS GSUM DANG
'GRO BA'I SEMS LNGA'I RGYUD CAN THAMS CAD ZIL GYIS GNON NA MI
GNAS

PA'I MYA NGAN LAS 'DAS PA'I GRONG KHYER DU BYED DO ZHES BYA BA'I
DON TO, ,CI'I PHYIR SEMS CAN RNAMS NI KHAMS GSUM NA 'DOD CHAGS LA
SOGS PA'I NYON MONGS PAS GSOL, BYANG CHUB SEMS DPA' NI KHAMS GSUM
NA GNAS KYANG, CHOS THAMS CAD STONG PAR THUGS SU CHUD PAS KHAMS

GSUM GYI NYIS BAS MI GOS PA'I PHYIR, KHAMS GSUM ZIL GYIS GNON TO
ZHES BYA BA'I DON TO, ,SGRUB PA 'DI NI ZHI BA'I MCHOG TU 'GRO,
,ZHES BYA BA LA, MYA NGAN LAS 'DAS BA'I CHE BA BSTAN TE, SGRUB PA
'DI ZHES BYA BA'I SGRAS NI GNAS CHE BA DANG, RTZOM PA CHE BA
DANG, 'BRAS BU CHE BA'I

SGRUB PA LA BYA BAR SNYEGS TE, SGRUB BA DE LA GNAS NA NI MI GNAS
PA'I MYA NGAN LAS 'DAS PAR 'GRO BAS NA ZHI BA'I MCHOG TU 'GRO BA
ZHES BYA'O, ,YON TAN RNAM PA MANG PO 'PHEL BYED CING, ,ZHES BYA
BAS YON TAN 'PHEL BA'I CHE BA BSTAN TE, SGRUB PA DE LA GNAS NA
STOBS DANG, MI 'JIGS PA

DANG; MA 'DRES PA LA SOGS PA'I YON TAN THOS PAS YON TAN MANG PO
'PHEL BAR BYED PAS ZHES BYA'O, ,SNYING RJE'I BSAM PAS SKYE BA
RTAG TU SDUD, ,CES BYA BA LA, SEMS CAN YONGS SU MI BTANG BA'I CHE
BA BSTAN TE, SGRUB PA DE LA GNAS NA SNYING RJE DANG LDAN PA'I
BYANG CHUB SEMS DPA' RNAMS

SNYING RJE'I SEMS KYIS 'KHOR BA'I MTHA'I BAR DU YANG SEMS CAN
YONGS SU MI GTONG NGO ZHES BYA BA'I DON TO, ,JI SKAD DU SHES RAB
KYI PHA ROL TU PHYIN PA LAS, RAB 'BYOR CI STE GZUGS DNGOS POR
'GYUR ZHING DNGOS PO MED PA YANG MA YIN NA NI, THEG PA CHEN PO
'DIS LHA DANG MI DANG LHA MA YIN DU

BCAS PA'I 'JIG RTEN ZIL GYIS MNAN NAS 'BYUNG BAR MI 'GYUR RO ZHES
BYA BAS DON NI 'DI SKAD STON PA YIN TE, GAL TE GZUGS LA SOGS PA'I
CHOS 'DI DAG JI LTAR BYIS PA'I SKYE BO RNAMS KYIS BRJOD CING
DBANG POS BZUNG BA DE BZHIN DU YANG DAG PAR GRUB PAR 'GYUR NA NI
'DI DAG YOD PA YIN

@73B GYA MED PA MA YIN PAR 'GYUR RO, ,DE LTAR NA NI THEG BA CHEN
PO RNAM PAR MI RTOG PA'I YE SHES 'DIS LHA DANG BCAS PA'I 'JIG
RTEN ZIL GYIS MNAN CING KHAMS GSUM LAS 'BYUNG BAR MI 'GYUR RO,
,CI'I PHYIR ZHE NA, BYIS BA DANG MKHAS PA GNYIS LA KHYAD PAR MED
PA'I PHYIR RO, ,GNYI

GAS KYANG DE KHO NA MTHONG BA'I PHYIR RO, ,DE BAS NA BCOM LDAN
'DAS KYIS KYANG JI LTAR BYIS PA RNAMS BRTAGS BZHIN DU DNGOS PO
YOD PAR 'GYUR BA DANG, JI LTAR MTHONG BZHIN YOD NA NI, ,THAMS CAD
DE NYID MTHONG BAR 'GYUR, ,ZHES GSUNGS PA LTA BU'O, ,GANG GI
PHYIR GZUGS LA

SOGS PA'I CHOS 'DI DAG BYIS PA KUN DU BRTAGS PA'I BDAG NYID DU
RANG BZHIN YOD PA MA YIN TE, DE BAS NA BYANG CHUB SEMS DPA' RNAMS
DE LTAR TSUL BZHIN DU ZHUGS NA, YON TAN MI RTOG PA'I YE SHES SKYE
BAR 'GYUR RO, ,RNAM PAR MI RTOG PA'I YE SHES NI THEG PA CHEN PO
STE, YE

SHES DES LHA DANG BCAS PA'I 'JIG RTEN ZIL GYIS MNAN NAS KHAMS
GSUM LAS 'BYUNG BAR 'GYUR BA'I DON TO, ,SGRUB PA'I SKABS BSHAD PA
RDZOGS SO, ,BAM PO DANG PO'I 'GREL PA RDZOGS SO,, ,,SGRUB PA'I
SKABS BSHAD PA'I RJES LA, DE KHO NA'I SKABS BSHAD PA

CIR 'BREL CE NA, GONG DU BSGRUB PA'I RJES LA, SRID RGYU MTHA' DAG
ZIL GNON 'GRO BA DANG, ,SGRUB PA 'DI NI ZHI BA'I MCHOG TU 'GRO,
,ZHES BYA BA'I TSIGS SU BCAD PA GCIG GIS BYANG CHUB SEMS DPA'I
SGRUB PA LA GNAS PA RNAMS BDAG NYID CHEN PO BZHI 'THOB BO ZHES
BSHAD DE, BDAG

NYID CHEN PO BZHI PO DE YANG SGRUB PA LA YANG GNAS LA DE KHO NA
YANG MTHONG BAR 'GYUR NA GDOD 'THOB KYI, SGRUB PA YOD KYANG DE
KHO NA MA MTHONG BA RNAMS KYIS NI MI 'THOB BO, ,GONG DU BDAG DANG
GZHAN GYI DON BSGRUB PAR BYA'O ZHES BSHAD DO, ,BDAG DANG GZHAN
GYI DON LA ZHUGS PA DES KYANG BDAG NYID NYON

MONGS PAS MA BCINGS PAR BYA STE, BDAG BCINGS NAS GZHAN GROL BAR
MI NUS PA'I PHYIR RO, ,DE LA NYIN MONGS PA LAS THAR BAR BYA BA'I
THABS NI DE KHO NA MTHONG BA STE, DE BAS NA BSGRUB PA'I SKABS KYI
RJES LA, NYON MONGS PAS MI GOS PA'I THABS DES, DE KHO NA'I SKABS
BSHAD PAR 'BREL

@74A *, ,LO; ,YANG NA DANG PO NYID DU GTZUG GI LUS SU GZHAG PA NI
RIGS LA GNAS PA'I BYANG CHUB SEMS DPAS BYANG CHUB TU SEMS BSKYED
NAS BYANG CHUB SEMS DPA'I BSLAB PA LA BSLAB PAR BYA'O ZHES GLENGS
PA LA BYANG CHUB SEMS DPA'I BSLAB PA GANG ZHE NA, DE'ANG RNAM PA
GSUM

STE; GANG LA BSLAB PAR BYA BA DANG, JI LTAR BSLAB PAR BYA BA
DANG, GANG GIS BSLAB PAR BYA BA'O, ,GANG LA BSLAB PAR BYA BA RNAM
PA BDUN TE, BDAG GI DON SGRUB PA DANG, GZHAN GYI DON SGRUB PA
DANG, DE KHO NA'I DON DANG, MTHU'I DON DANG, SANGS RGYAS KYI CHOS
YONGS SU SMIN PAR BYA BA DANG, SEMS

CAN YONGS SU SMIN PAR BYA BA DANG, BLA NA MED PA'I BYANG CHUB BO
ZHES SMOS PA LAS, BDAG DANG GZHAN GYI DON SGRUB PA'I 'OG TU DE
KHO NA'I DON SMOS BAS NA SGRUB BA'I RJES LA DE KHO NA'I DON BSHAD
PAR 'BREL TO, ,DON DAM BA'I MTSAN NYID KYI TSIGS SU BCAD PA ZHES
BYA BA LA, DON DAM PA RNAM PA

GNYIS TE, DE BZHIN NYID CHOS KYI DBYINGS RNAM PAR DAG PA DANG
GNYIS SU MED PA'I RNAM PAR MI RTOG PA'I YE SHES SO, ,DE BZHIN
NYID LA CI'I PHYIR DON DAM BA ZHES BYA ZHE NA, 'PHAGS PA'I LAM
BSGOMS PA'I 'BRAS BU YIN BAS DON ZHES BYA LA, CHOS THAMS CAD DU
GYUR PAS DAM PA ZHES BYA'O, ,

YANG NA DON DAM PA ZHES BYA BA NI YUL LA BYA STE, RNAM PAR MI
RTOG PA'I YE SHES DAM PA'I YUL YIN PAS DON DAM PA ZHES BYA'O, ,DE
BZHIN NYID KYI MTSAN NYID KYI DON DAM PA'I MTSAN NYID BSHAD PA'I
PHYIR, YOD MIN MED MIN DE BZHIN GZHAN MA YIN, ,ZHES BYA BA LA
SOGS PA SMOS SO, ,

RNAM PAR MI RTOG PA'I YE SHES GNYIS SU MED PA'I YE SHES NI PHYIS
'CHAD DO, ,DE LA GNYIS DANG BRAL ZHING GNYIS SU MED PA'I DON NI
DON DAM PA'I MTSAN NYID DE YANG GNYIS SU MED BA RNAM PA LNGAS DON
DAM PA'I MTSAN NYID BSTAN TO, ,DE LA DON DAM PA YONGS SU GRUB
BA'I MTSAN NYID DE KUN

DU BRTAGS PA DANG, GZHAN GYI DBANG GI MTSAN NYID LTA BUR YOD BA
MA YIN PAS NA YOD MIN ZHES BYA'O, ,DON DAM PA DE YONGS SU GRUB
PA'I NGO BO NI MED PA MA YIN PAS NA MED MIN ZHES BYA'O, ,'DIS NI
GNYIS SU MED BA'I DON GCIG BSTAN TO, ,DE BZHIN GZHAN MA YIN ZHES
BYA BAR SBYAR

@74B TE; GCIG PA MA YIN BAS DE BZHIN MA YIN LA, THA DAD PA MA YIN
PAS GZHAN MED PA'O, ,DE LA YONGS SU GRUB PA DANG, KUN BRTAGS DANG
GZHAN GYI DBANG DU MTSAN NYID GCIG PA MA YIN BAS DE BZHIN MA YIN
PA ZHES BYA BA'I DON TO, ,JI LTAR ZHE NA, YONGS SU BRTAGS

PA'I RANG BZHIN NI YOD PA MA YIN PA PHYIN CI LOG TU SNANG BA YIN
LA, YONGS SU GRUB PA'I RANG BZHIN NI BDEN PA YANG DAG PA PHYIN CI
MA LOG PA YIN PAS KUN BRTAGS DANG RANG BZHIN GCIG PA MA YIN NO,
,GZHAN GYI DBANG GI RANG BZHIN YANG KUN BRTAGS KYI CHOS KYI RTEN
DU GYUR PA STE,

RTEN CING 'BREL BAR 'BYUNG BA'I KUN NAS NYON MONGS PA'I NGO BO
YIN LA YONGS SU GRUB BA KUN BRTAGS KYI CHOS KYI RTEN DU MA GYUR
LA, RTEN 'BREL TE BYUNG BA MA YIN PA RNAM PAR BYANG BA'I CHOS YIN
BAS GZHAN DBANG DANG YANG RANG BZHIN GCIG PA MA YIN NO, ,KUN DU
BRTAGS PA DANG, GZHAN GYI

DBANG GNYIS DANG YONGS SU GRUB PA THA DAD PA YANG MA YIN PAS NA
GZHAN MA YIN PA ZHES BYA STE, JI LTAR ZHE NA, GZHAN GYI DBANG GI
RANG BZHIN LA GZUNG 'DZIN DU KUN DU BRTAGS PA DANG BRAL BA NYID
LA YONGS SU GRUB PA'I RANG BZHIN ZHES BYA BAR ZAD KYI DE LA MA
GTOGS PAR YONGS SU GRUB BA'I

RANG BZHIN LOGS SHIG NA MED PA'I PHYIR RO, ,DE'I DPE NI 'DUS BYAS
DANG, 'DUS MA BYAS KYI MTSAN NYID MI RTAG PA LA SOGS PA BZHIN TE,
GAL TE 'DUS BYAS DANG MI RTAG PA GCIG TU GYUR NA NI MI RTAG PA
BZHIN DU 'DUS BYAS RTAG TU ZHI BAS MI SNANG BA'I SKYON DU 'GYUR
RO, ,GAL TE 'DUS

BYAS DANG MI RTAG PA THA DAD PAR GYUR NA NI MI RTAG BA LOGS SHIG
TU 'DUS BYAS LA MI RTAG PA MED PA'I PHYIR 'DUS BYAS LA MI RTAG
PAR 'GYUR BA BZHIN TE, 'DI NI GNYIS SU MED PA'I DON GNYIS PA'O,
,MI SKYE MI 'JIG CES BYA BA LA YONGS SU GRUB BA DE LAS DANG NYON
MONGS PA'I RGYU RKYEN GYIS MA SKYED

PAS NA MI SKYE'O, ,MA SKYES PA'I CHOS LA 'GAG PA MED BAS NA MI
'JIG PA STE 'DUS MA BYAS KYI RANG BZHIN TE ZHES BYA BA'I DON TO,
,'DI NI GNYIS SU MED PA'I DON GSUM PA'O, ,'BRI BAR MI 'GYUR TE,
'PHEL BA MED CING ZHES BYA BA LA, 'KHOR BA'I DUS DANG MYA NGAN
LAS 'DAS PA'I

@75A *, ,DUS NA YANG YONGS SU GRUB PA DE LA 'BRI BA YANG MED,
'PHEL BA YANG MED DE NAM MKHA' BZHIN NO, ,DPER NA NAM MKHA' LA
GNAS PA'I SPRIN LA SOGS BA BRI BAR GYUR KYANG NAM MKHA' LA BRI BA
MED BA DANG, NAM MKHA' LA SNGON MED PA'I SPRIN LA SOGS PA

BYUNG NA YANG NAM MKHA' GSAR DU BYUNG BA MED PA DE BZHIN DU
'PHAGS PA'I LAM BSGOM PA'I DUS NA 'KHOR BA'I CHOS NYON MONGS PA
BRI YANG STONG PA NYID LA BRI BA MED DE, RNAM PAR BYANG BA'I
PHYOGS BYANG CHUB KYI PHYOGS 'PHEL NA YANG STONG PA NYID LA 'PHEL
PA MED DE 'DI NI GNYIS SU MED PA'I DON BZHI

PA'O; ,RNAM PAR DAG PA MED LA RNAM PAR DAG 'GYUR BA, ,ZHES BYA BA
LA, DON DAM PA STONG PA NYID DO, ,DE NI NAM MKHA' DANG GSER DANG
CHU'I KHAMS DANG SHEL LA SOGS PA RANG BZHIN GYIS DAG BA BZHIN DU
STONG PA NYID KYI RANG BZHIN GYIS DAG PA STE, NAM MKHA'I RANG
BZHIN GYIS

DAG PA LA CHU LA SOGS PAS BKRUS TE DAG PAR BYAR MED PA BZHIN DU,
STONG PA NYID KYI RANG BZHIN LA YANG DRI MA DAG PAR BYAR MED BAS
RNAM PAR DAG PA MED PA ZHES BYA'O, ,RANG BZHIN LA DRI MA BSAL DU
MED KYANG DPER NA NAM MKHA' LA GLO BUR GYI SPRIN BSAL BA DANG,
GSER LA GLO BUR GYIS RDO

BSAL BA BZHIN DU STONG PA NYID LA NYON MONGS BA'I SGRIB PA DANG,
SHES BYA'I SGRIB PA DRI MA GLO BUR YOD PA BSAL BAR MI BYA BA YANG
MA YIN TE, BSAL ZHING DAG PAR BYA DGOS BAR RNAM PAR DAG PAR 'GYUR
BA ZHES KYANG BYA STE, 'DI NI GNYIS SU MED PA'I DON LNGA BA'O,
,DE NI DON MTSAN ZHES BYA BA LA,

GNYIS SU MED PA'I MTSAN NYID LNGA PO DE NI DON DAM PA'I MTSAN
NYID YIN NO ZHES BYA BA'I DON TO, ,BDAG TU LTA BA'I PHYIN CI LOG
DGAG BA'I PHYIR TSIGS SU BCAD PA ZHES BYA BA LA DU MA DANG MI
RTAG PA'I MTSAN NYID PHUNG PO LNGA LA BDAG GIR LTA BA'I 'JIG
TSOGS SU LTA BA LA BDAG GIR LTA BA'I ZHES

BYA STE; BDAG DANG BDAG GI MED PA LA BDAG DANG BDAG GIR LTA BAS
NA PHYIN CI LOG GO, ,PHYIN CI LOG DE SKYON YIN PAS SPANG DGOS BAR
BSTAN PA'I PHYIR TSIGS SU BCAD PA RTZOM MO ZHES BYA BA'I DON TO,
,DON DAM PA BSHAD PA'I SKABS SU BDAG TU LTA BA PHYIN CI LOG BSHAD
PA'I SKABS

@75B MA YIN NO BDAG TU LTA BA SKABS 'DIR BSHAD PA CIR 'BREL ZHE
NA, DON DAM PA ZHES BYA BA NI GANG ZAG LA BDAG MED PA'I STONG PA
NYID CHOS LA BDAG MED BA'I STONG PA NYID LA BYA'O, ,DE LA BDAG TU
LTA BA NI GANG ZAG LA BDAG MED PA'I STONG BA NYID DU MI MTHUN PA
STE, DE BAS NA JI TZAM BDAG TU

LTA BA YOD PA DE TZAM DU GANG ZAG LA BDAG MED PA MA RTOGS PAS,
GANG ZAG BDAG MED PAR RTOGS PAR 'DOD BAS BDAG TU 'DOD PA SPONGS
SHIG CES BSTAN PA DANG, GANG ZAG LA BDAG MED PA'I DON GTAN LA
DBAB PA'I PHYIR, 'DIR BDAG TU LTA BA'I SKABS BSHAD PAR 'BREL

TO; ,MU STEGS CAN RNAMS BDAG TU LTA BA YANG YANG NA NI BDAG YOD
DO ZHES DE LTAR SEMS PA'I 'JIG TSOGS LA LTA BA NYID RANG BDAG GI
RANG BZHIN YIN GRANG, YANG NA 'JIG TSOGS LA LTA BA'I GNAS NYE BAR
LEN PA'I PHUNG PO LNGA PO BDAG GI RANG BZHIN YIN GRANG, YANG NA
DE

GNYIS LA MA GTOGS PAR BDAG BYA BA ZHIG LOGS SHIG NA YOD PAR BRTAG
GRANG NA, DE GSUM CHAR LTAR MI RIGS PAS GANG ZAG LA BDAG MED DO,
,DE LA BDAG TU LTA BA'I RANG NYID BDAG GI RANG BZHIN YIN PAR MI
RIGS PAR BSTAN PA'I PHYIR, BDAG TU LTA BA RANG NYID BDAG

MTSAN MIN, ,ZHES BYA BA SMOS TE, BDAG TU LTA BA'I SGRAS NI 'JIG
TSOGS LA LTA BA LA BYA STE, 'JIG TSOGS LA LHA BA DE NYID MU STEGS
CAN GYIS BRTAGS PA'I BDAG RTAG PA'I MTSAN NYID MA YIN TE, CI'I
PHYIR ZHE NA, DE YI MTSAN NYID MI 'DRA PHYIR, ,ZHES BYA BA SMOS
SO, ,'DI

LTAR 'JIG TSOGS LA LTA BA'I MTSAN NYID KYANG GZHAN MU STEGS CAN
GYIS BRTAGS BA'I BDAG NYID DE'I MTSAN NYID KYANG GZHAN TE, DE
GNYIS MTSAN NYID MI 'DRA BAS NA 'JIG TSOGS LA LTA BA NYID BDAG GI
MTSAN NYID MA YIN NO, ,JI LTAR MTSAN NYID MI 'DRA BA ZHE NA, MU
STEGS PAS NI BDAG DE

'DUS MA BYAS PA DANG, RTAG PA DANG KHYAB PA DANG, LAS MI BYED
PA'I MTSAN NYID DU BRTAGS SO, ,'JIG TSOGS LA LTA BA NI SEMS KYI
CHOS YIN TE, SEMS NI 'DUS BYAS DANG MI RTAG PA DANG, MA KHYAB PA
DANG LAS RNAM PA GSUM BYED PA YIN PAS MTSAN NYID MI 'DRA'O, ,'JIG
TSOGS

@76A *, ,LA LTA BA'I RTEN DU GYUR PA PHUNG PO LNGA YANG BDAG GI
MTSAN NYID DU GYUR PA MI RIGS PAR BSTAN PA'I PHYIR, NGAN PA'I
GNAS MIN ZHES BYA BA SMOS TE, NGAN PA'I SGRAS NI 'JIG TSOGS LA
LTA BA LA SNYEGS TE, PHUNG PO LNGA PO 'DI 'JIG TSOGS SU LTA BA
'DI RTEN DU

GYUR PA DANG, NYON MONGS PA'I GNAS NGAN LEN GYIS BSKYED PAS NA
NGAN PA'I GNAS ZHES BYA BA STE, NGAN PA'I GNAS KYI PHUNG PO LNGA
YANG BDAG GI MTSAN NYID MA YIN NO, ,CI'I PHYIR ZHE NA, DE'I PHYIR
MTSAN NYID MI 'DRA BA'I PHYIR ZHES BYA BA SMOS TE, MU STEGS PAS
BRTAGS PA'I MTSAN

NYID KYANG GZHAN PHUNG PO LNGA'I MTSAN NYID KYANG GZHAN TE, MTSAN
NYID MI 'DRA BAS NA PHUNG PO LNGA NYID BDAG MA YIN NO, ,CI'I
PHYIR ZHE NA, BDAG NI 'DUS MA BYAS PA DANG, RTAG PA DANG KHYAB PA
DANG, LAS MI BYED PAR 'DOD LA, PHUNG PO LNGA NI 'DUS BYAS DANG,
MI RTAG PA DANG, MA KHYAB

PA DANG; LAS BYED PA YIN PAS MTSAN NYID MI 'DRA'O, ,DE NYID MA
GTOGS PAR BDAG LOGS NA YOD PAR YANG MI RIGS PAR BSTAN PA'I PHYIR
GNYIS MA YIN ZHES SMOS TE, 'JIG TSOGS LA LTA BA DANG, PHUNG PO
LNGA LAS MA GTOGS PAR BDAG BYA BA DE LOGS SHIG NA YOD PA YANG MA

YIN TE; DE CI'I PHYIR ZHE NA, MNGON SUM GYI TSAD MA'I YUL DU YANG
MA GYUR, RJES SU DPAG PA'I TSAD MA'I YUL DU YANG MA GYUR PA'I
PHYIR RO, ,'DI LTAR DNGOS PO YOD PA RNAMS NI YANG NA MNGON SUM
GYI TSAD MA'I YUL DU 'GYUR TE GZUGS LA SOGS PA YIN NO, ,YANG NA
RJES SU

DPAG PA'I TSAD MA'I YUL DU 'GYUR TE, DPER NA MIG GI DBANG PO
BLTAR MI SNANG YANG, MIG GI RNAM PAR SHES PA SKYED PA'I RGYU BYED
PA'I SGO NAS MIG GI DBANG PO YOD PAR BRTAGS NA BDAG 'DI NI TSAD
MA GNYI GAS BRTAGS NA YANG YOD PAR MA MTHONG BAS NA LOGS SHIG NA
MED DO, ,GAL

TE BDAG MED NA, CI'I PHYIR SEMS CAN RNAMS BDAG BDAG CES RTOG
SNYAM PA LA DE'I PHYIR, 'DI NI NOR TZAM SKYES ZHES SMOS TE, DPER
NA THAG PA LA SPRUL DU 'KHRUL PA'I THAG PA DE YOD PA MA YIN GYI
SPRUL LTA BUR NOR PAR MTHONG BA DANG, RMI LAM NA GZUGS RNAM PA
SNA TSOGS MTHONG BA YOD PA MA

@76B YIN GYI NOR BAR MTHONG BA DE BZHIN DU, BDAG BDAG CES RTOG PA
'DI YANG PHYIN CI LOG DANG, 'KHRUL PA'I SEMS SKYED PAR ZAD KYI
DNGOS PO YOD PA'I RTOG PA NI MA YIN PA'I DON TO, ,'DI LTAR BDAG
YOD PA NI BDAG TU NYON MONGS PAS BCINGS PAR GYUR LA, NYON MONGS
PA'I

BCINGS PA BCAD NA THAR PAR 'GYUR BA YIN NA, BDAG MED NA SU ZHIG
THAR PAR 'GYUR SNYAM PA LA DE'I PHYIR, THAR PA NOR TZAM ZAD PA'O,
,ZHES SMOS TE, DPER NA THAG PA LA SPRUL DU 'KHRUL PA DE SPRUL GYI
'KHRUL PA DANG BRAL TE, THAG PAR SHES PAR GYUR PA NA LUS BDE BA
DANG,

SEMS BDE BA THOB PAR 'GYUR RO, ,DE BZHIN DU BDAG MED PA LA BDAG
TU 'KHRUL PA ZAD DE, DE SPANGS PA NYID THAR PA DANG MYA NGAN LAS
'DAS PA ZHES BYA BAR ZAD KYI THAR PA THOB PAR BYED PA'I BDAG NI
GANG YANG YOD PA MA YIN NO ZHES STON TE, DE BAS NA TZAM GYI SGRAS
NI BDAG YOD

PA YIN PA 'GOG GO, ,PHYIN CI LOG KUN TU SMAD PA'I TSIGS SU BCAD
PA GNYIS SO ZHES BYA BA LA, JI TZAM DU SEMS CAN SPYOD CING GNAS
PA THAMS CAD PHYIN CI LOG YIN LA, PHYIN CI LOG GI RGYUS NI SKYE
BA DANG RGA BA LA SOGS PA'I SDUG BSNGAL RTAG TU MYONG STE, DE
LTAR SEMS

CAN RNAMS 'KHRUL PA LA YANG GNAS SDUG BSNGAL BA YANG YIN NA
'KHRUL PA LA GNAS PA DANG, SDUG BSNGAL YIN PAR CI'I PHYIR MA
RTOGS SHE NA, PHYIN CI LOG LA GNAS PA DANG, MA RIG PAS KHEBS PAS
MA RTOGS TE, DE BAS NA PHYIN CI LOG LA SMAD PA'I PHYIR TSIGS SU
BCAD

PA GNYIS RTZOM MO ZHES BYA BA'I DON TO, ,'KHRUL TZAM GNAS ZHING
RANG BZHIN SDUG BSNGAL BA, SKYO BOS RTAG 'KHRUL CI PHYIR RTOGS MA
GYUR, ,ZHES BYA BA LA, 'JIG RTEN PA DAG BDAG YOD DO ZHES BDAG TU
YOD PA DANG, CHOS YOD DO ZHES RTOGS PA YOD PA YANG NOR BA YIN PAS
NA

'KHRUL PA TZAM LA GNAS PA ZHES BYA'O, ,DE'I RGYUS SKYE BA DANG
RGA BA LA SOGS PA'I SDUG BSNGAL RNAM PA SNA TSOGS 'BYUNG BAS NA
RANG BZHIN GYIS SDUG BSNGAL BA ZHES BYA'O, ,DE LTAR SKYE BO RNAMS
NI RTAG TU 'KHRUL PA LA YANG GNAS LA SDUG BSNGAL BA YANG YIN LA
DE 'DRA BA'I MTSAN NYID DU

@77A *, ,CI'I PHYIR RTOGS PAR MA GYUR CE NA, 'OG NAS 'BYUNG BA'I
TSUL DU MUN PA CHEN POS KHEBS PAR MA GYUR TO ZHES BYA BA'I DON
TO, ,RIG PA MED CING ZHES BYA BA LA DNGOS PO 'DI DAG 'KHRUL PA
YIN PA DANG, SDUG BSNGAL YIN PAR KHONG DU CHUD PA'I YANG DAG PA'I
YE SHES

ZAG PA MED PA'I RANG BZHIN MED PAS NA, RIG PA MED BA ZHES BYA'O,
,RIG NYID CES BYA BA LA YANG DAG PA'I YE SHES KYI RIG BAS KYANG
ZAG PA DANG BCAS PA'I SHES PAS TSOR BA BDE BA DANG SDUG BSNGAL BA
DANG, BDE BA YANG MA YIN SDUG BSNGAL BA YANG MA YIN PA MYONG BA
YOD PAS RIG PA YOD

CES BYA'O, ,SDUG BSNGAL NYID CES BYA BA LA, TSOR BA RNAM PA GSUM
MYONG YANG GSUM CHAR YANG SDUG BSNGAL BA'I MTSAN NYID YIN TE,
TSOR BA GSUM CHAR LA YANG SDUG BSNGAL GYI RANG BZHIN SPANGS PA'I
PHYIR RO, ,JI LTAR ZHE NA, SDUG BSNGAL GYI TSOR BAS NI RANG BZHIN
GYI

SDUG BSNGAL MA SPANGS, BDE BA'I TSOR BAS NI 'GYUR BA'I SDUG
BSNGAL MA SPANGS, BDE PA YANG MA YIN SDUG BSNGAL BA YANG MA YIN
PA'I TSOR BAS NI 'DU BYED KYI SDUG BSNGAL MA SPANGS TE, DE BAS NA
TSOR BA GSUM CHAR SDUG BSNGAL BA NYID DO, ,SDUG BSNGAL BA MED PA
ZHES BYA BA LA,

MU STEGS PA DAG GIS NI SDUG BSNGAL DE DAG BDAG GIS MYONG NGO ZHES
SMRAS TE, SDUG BSNGAL RNAM PA GSUM YOD KYANG SDUG BSNGAL RNAM PA
GSUM DANG LDAN ZHING DE MYONG BAR BYED PA'I BDAG MED PAS NA SDUG
BSNGAL MED PA ZHES BYA'O, ,CHOS DNGOS ZHES BYA BA LA, DE LTAR
BDAG NI KUN RDZOB TU

YANG MED KYI PHUNG PO DANG KHAMS LA SOGS PA'I CHOS NI KUN RDZOB
TU SGYU MA DANG, SMIG RGYU BA TZAM DU YOD PAS CHOS DNGOS ZHES BYA
STE, 'DI YAN CHAD KYI TSIG GIS GANG ZAG LA BDAG MED PA BSTAN TO,
,DE DNGOS MIN ZHES BYA BA LA DON DAM BAR NI CHOS DE YANG RANG
BZHIN DANG BDAG MED DE STONG PA YIN PAS

DE DNGOS MIN ZHES BYA STE, TSIG 'DIS NI CHOS LA BDAG MED PA BSTAN
TO, ,DNGOS PO RTEN 'BYUNG MNGON SUM 'JUG PA LA, ,'GRO BA JI LTAR
GZHAN DAG BYED LA BRTEN, ,ZHES BYA BA LA, DNGOS PO'I SGRAS NI
PHYI'I DNGOS PO DANG NANG GI DNGOS PO LA BYA STE, GNYI GA LA YANG
RTEN CING 'BREL TE 'BYUNG

@77B BA YIN PA 'JIG RTEN BA KUN GYI MNGON SUM DU SNANG NGO, ,JI
LTAR ZHE NA, PHYI'I DNGOS PO RNAMS KYANG SA BON DANG SA GZHI DANG
CHU DANG ME DANG RLUNG LA SOGS PA'I RGYU RKYEN LAS 'BYUNG BAR
SNANG LA, NANG GI DNGOS PO LNGA YANG MA RIG PA DANG 'DU BYED LA
SOGS PA DANG, PHA MA'I KHRAG DANG,

KHU BA LAS BYUNG BA'I RGYU RKYEN SNANG NA, CHOS 'DI DAG RTEN CING
'BREL TE 'BYUNG BA MA YIN GYI, BDAG DANG BYED PA PO LA SOGS PA
GZHAN DAG GIS BYAS SO ZHES CI'I PHYIR DANG DE LTAR LTA ZHING RTOG
CES BYA BA'I DON TO, ,GANG PHYIR YOD BA MA YIN MED MTHONG BAS,
,DE 'DRA'I MUN NAG RNAM PA DE

GANG ZHIG ,CES BYA BA LA, 'JIG RTEN LA GRAGS PA'I MUN PAS NI
DNGOS PO YOD PA MI MTHONG BAR BYED DE, YOD PA NI MI MTHONG GI MED
PA NI MTHONG BAR BYED PA MUN PA NI MI SRID DO, ,SEMS CAN RNAMS
KYI SEMS KYI RGYUD LA YOD PA'I MA RIG PA'I MUN PA DE NI PHYI NANG
GI CHOS RTEN CING 'BREL

TE 'BYUNG BA'I MTSAN NYID DU YOD PA DE NI MI MTHONG BAR BYED LA
MU STEGS KYIS BRTAGS PA'I BDAG CES BYA BA MED PA DE MTHONG BAR
BYED PA'I DE'I MUN NAG DE 'JIG RTEN GYI MUN PA DANG 'DRA BA MA
YIN PA NGO MTSAR DU GYUR PA'I MUN PA ZHIG SKYES SO ZHES BYA BA'I
DON TO, ,BDAG MED PAR ZHI BA DANG SKYE BAR

RUNG BAR TSIGS SU BCAD PA ZHES BYA BA LA, BDAG GI SGRA 'DI MU
STEGS KYIS BRTAGS PA'I BDAG DANG GANG ZAG GI RNAM GRANGS SU YANG
'GRO STE, 'DI LTAR SEMS CAN DANG SROG DANG GANG ZAG DANG SHED CAN
DANG SHED DU ZHES BYA BA LA SOGS PA'O, ,BDAG GI SGRA CHOS LA BYA
BAR YANG MTHONG

STE RANG BZHIN DANG BCAS PA'I CHOS ZHES BSHAD NA BDAG DANG BCAS
PA'I CHOS ZHES BYA BA'I DON TO, ,DE LA GONG DU BDAG NI MED KYI
CHOS TZAM DU ZAD LA DON DAM PAR CHOS DE'ANG MED DO ZHES BSHAD PA
LA MU STEGS PA DANG NYAN THOS PA DAG 'DI SKAD DU YOD DO ZHES RGOL
LO, ,'DI LAS PHYI

ROL TU GYUR PA'I MU STEGS PA DAG NI PHYIN CI LOG TU GYUR PAS BDAG
MED PA YANG BDAG TU MNGON PAR ZHEN TO, ,CHOS 'DI DAG NYAN THOS PA
DAG NI CHOS LA PHYIN CI LOG TU 'DZIN TO, ,GZUGS LA SOGS PA'I CHOS
'DI DAG BYIS PA'I SKYE BOS JI LTAR BRTAGS PA DE BZHIN DU NGO BO
NYID DU YOD

@78A *, ,DO ZHES 'DZIN TO, ,DE GNYI GA YANG PHYIN CI LOG TU GYUR
PAS BDAG TU LTA BA DANG CHOS SU LTA BA LA GNAS NA BDAG KYANG YOD
PAR MTHONG CHOS KYANG YOD PAR MTHONG NGO, ,DE BAS NA MU STEGS PA
DAG NI BDAG TU BCINGS PA DANG THAR PAR 'DOD, NYAN THOS DAG NI
CHOS

BCINGS PA DANG THAR PAR 'DOD DE, GAL TE BDAG DANG CHOS MED NA JI
LTAR THAR PA DANG GANG THAR PAR 'GYUR PA JI LTAR BCINGS PA DANG
SU BCINGS PAR 'GYUR TE, DE BAS NA BDAG DANG CHOS YIN NO ZHES RGOL
LO, ,DE BAS NA BDAG DANG CHOS MED PAR YANG MYA NGAN LAS 'DAS PA
THOB PA DANG,

'KHOR BAR SKYE RUNG BAR BSTAN PA'I PHYIR TSIGS SU BCAD PA RTZOM
MO ZHES BYA BA'I DON TO, ,ZHI DANG SKYE BA DON MCHOG TSUL GYIS
NI, ,DE GNYIS LA YANG BYE BRAG CUNG ZAD MED, ,CES BYA BA LA NI
ZHI BA NI MA RIG PA 'GA' PAS NI RGA SHI 'GAG PA'I BAR GYI MYA
NGAN LAS 'DAS PA LA BYA'O, ,SKYE BA

NI MA RIG PA'I RKYEN GYIS 'DU BYED PAS NA SKYE BA'I RKYEN GYIS
RGA SHI'I BAR GYI 'KHOR BA'I MTSAN NYID LA BYA STE, 'KHOR BA DANG
MYA NGAN LAS 'DAS PA GNYIS KYANG DON DAM PA'I TSUL DU NA BDAG MED
PA'I RANG BZHIN DU MNYAM MO, ,JI LTAR ZHE NA, JI LTAR 'KHOR BA
BYIS PAS BRTAGS PA'I

BDAG DANG CHOS KYI RANG BZHIN GYIS STONG PA DE BZHIN DU MYA NGAN
LAS 'DAS PA YANG BYIS PAS BRTAGS PA'I BDAG DANG CHOS KYI RANG
BZHIN GYIS STONG STE, DE LTAR BDAG DANG CHOS KYI RANG BZHIN GYIS
STONG PAS 'KHOR BA DANG MYA NGAN LAS 'DAS PA GNYI GA MNYAM PA YIN
TE, DE BAS NA 'KHOR BA

GANG YIN PA DE NYID MYA NGAN LAS 'DAS PA YIN TE, TSUL DE LTA BU
YIN PAS NA 'KHOR BA DANG MYA NGAN LAS 'DAS PA GNYIS LA BYE BRAG
TU KHYAD PAR MI 'DRA BAR GZHAG PA CUNG ZAD KYANG GZHAG PA MED DO
ZHES BYA BA'I DON TO, ,GAL TE DE LTA NA SO SO'I SKYE BO RNAMS NI
'KHOR BA NA GNAS, 'PHAGS PA

RNAMS NI MYA NGAN LAS 'DAS PA THOB CES CI'I PHYIR BRJOD CE NA,
DE'I PHYIR, 'ON KYANG DGE BA'I LAS RNAMS BYED PA DAG ,SKYE BA ZAD
PAS ZHI BA THOB PAR BSHAD, ,CES SMOS TE, SKYE BA NI 'KHOR BA LA
BYA STE, 'KHOR BA NI MI RTAG PA LA RTAG PA LA SOGS PAR TSUL BZHIN
MA YIN

@78B PA'I YID LA BYAS PA'I PHYIN CI LOG LAS BYUNG BA YIN NO, ,MYA
NGAN LAS 'DAS BA NI MI RTAG PA DANG, SDUG BSNGAL LA SOGS PA TSUL
BZHIN YID LA BYAS BAS PHYIN CI LOG SPANGS PA LAS THOB PA YIN TE,
BDAG DANG CHOS ZHES BYA BA MYA NGAN LAS 'DAS PAR 'GYUR BA MED
KYANG MI RTAG PA

LA SOGS PA TSUL BZHIN YID LA BYED PA LA BRTEN NAS BYANG CHUB KYI
PHYOGS SUM CU RTZA BDUN GYI LAM BSGOM PA'I DGE BA BYED PA RNAMS
KYIS PHYIN CI LOG GI MTSAN NYID KYI SKYE BA ZAD PAR BYAS PA NYID
MYA NGAN LAS 'DAS PA THOB PAR BSHAD DE, DE LAS MA GTOGS PAR MYA
NGAN LAS 'DAS PA

LOGS SHIG NA MED DO ZHES BYA BA'I DON TO, ,TSIGS SU BCAD PA 'DIS
THEG PA CHEN PO DANG THEG PA CHUNG DU GNYI GA'I THUN MONG GI MYA
NGAN LAS 'DAS PA THOB PAR BSTAN TO, ,DA 'DI MAN CHAD NI THUN MONG
MA YIN PA BYANG CHUB SEMS DPA' RNAMS KYIS MYA NGAN LAS 'DAS PA JI
LTAR THOB PAR BYA BA'I THABS

BSTAN TO, ,PHYIN CI LOG LAS SMAD PA BYAS NAS DE'I GNYEN PO DON
DAM PA'I YE SHES LA 'JUG PA'I PHYIR TSIGS SU BCAD PA BZHI'O ZHES
BYA BA LA DON DAM PA RNAM PA GNYIS LAS 'DI YAN CHAD DU DE KHO NA
NYID KYI DON DAM PA BSTAN NAS, DA NI RNAM PAR MI RTOG PA'I YE
SHES KYI MTSAN NYID KYI DON

DAM PA STON TE, GONG DU SEMS CAN 'KHRUL PA LA GNAS PA DANG, SDUG
BSNGAL BAS NYON MONGS PAR GYUR KYANG PHYIN CI LOG GIS NON BAS
'KHRUL PA DANG, SDUG BSNGAL BAR KHONG DU MA CHUD KYANG ZHES PHYIN
CI LOG LA SMAD NAS DA DE'I GNYEN POR THUN MONG MA YIN PA'I RNAM
PAR MI RTOG

PA'I YE SHES KYI DBANG DU BYAS TE, RNAM PAR MI RTOG PA'I YE SHES
DES BYANG CHUB SEMS DPA' RNAMS JI LTAR CHOS LA BDAG MED PAR RTOGS
NAS SANGS RGYAS KYI SA THOB PAR BSTAN PA'I PHYIR TSIGS SU BCAD PA
BZHI RTZOM MO ZHES BYA BA'I DON TO, ,'DI MAN CHAD TSIGS SU BCAD
PA LNGA ZHIG 'BYUNG

BA LA TSIGS SU BCAD PA BZHIS NI TSOGS KYI LAM DANG, SBYOR BA'I
LAM DANG, MTHONG BA'I LAM DANG, BSGOM PA'I LAM STON TO, ,TSIGS SU
BCAD PA LNGA PAS NI MTHAR THUG PA'I LAM STON TO, ,BYANG CHUB SEMS
DPA' BSOD NAMS YE SHES KYI, ,MTHA' YAS PHA ROL TSOGS

@79A *, ,RNAMS BSAGS NAS SU, ,ZHES BYA BA LA SOGS PA TSIGS SU
BCAD PA DANG PO GCIG GIS BSDUS PA'I DON NI TSOGS CHEN PO BSAGS PA
DANG, TING NGE 'DZIN LA BRTAN TE CHOS LA NGES BA NA SEMS 'THOB PA
DANG, YID KYI RTOG PA LAS CHOS RNAMS SNANG PA KHONG DU CHUD

PA DE STON TO, ,DE LA BYANG CHUB SEMS DPA' BSOD NAMS KYI TSOGS
DANG, YE SHES KYI TSOGS MTHA' YAS PA STE, BSKAL PA GRANGS MED PA
GCIG GI BAR DU BSAGS NAS MTHONG BA'I LAM DANG, SA DANG PO THOB PA
NAS PHA ROL DU SON PA ZHES BYA STE, PHA ROL GYI SGRA NI SA DANG
PO THOB PA LA BYA'O,,

'DIS NI TSOGS CHEN PO BSAGS PA BSTAN TE, BSKAL PA GRANGS MED PA
GCIG TU DE BZHIN GSHEGS PA LA RGYAL MTSAN DANG GDUGS LA SOGS PAS
BSNYEN BKUR BYAS PA NI BSOD NAMS KYI TSOGS SO DE BZHIN GSHEGS PA
DE DAG LAS DAM PA'I CHOS NYAN PA DANG, BSAM PA DANG BSGOM PA BYAS

PA NI YE SHES KYI TSOGS SO, ,YANG NA BSKAL PA GRANGS MED PA GCIG
TU SBYIN PA DANG, TSUL KHRIMS DANG, BZOD PA BSGRUBS PA NI BSOD
NAMS KYI TSOGS SO, ,BSAM GTAN DANG SHES RAB BSGOMS PA NI YE SHES
KYI TSOGS SO, ,BRTZON 'GRUS NI GNYIS KA'I TSOGS SO, ,YANG NA
SBYIN PA

NAS BSAM GTAN GYI PHA ROL TU PHYIN PA LNGA BSGRUBS PA NI BSOD
NAMS KYI TSOGS SO, ,SHES RAB KYI PHA ROL TU PHYIN PA BSGOMS PA NI
YE SHES KYI TSOGS SO, ,CHOS LA SEMS PA SHIN TU NGES PA NI, ,ZHES
BYA BA LA, JI LTAR BSOD NAMS DANG YE SHES KYI TSOGS BSAGS PA DE
MI RTAG PA DANG,

SDUG BSNGAL BA DANG STONG BA DANG BDAG MED PAR BSGOMS PA'I TING
NGE 'DZIN LA BRTEN NAS GSUNG RAB YAN LAG BCU GNYIS KYI CHOS RNAMS
LA MI RTAG PA DANG, STONG PA DANG, BDAG MED PAR BSAM STE, GTAN LA
PHAB NAS MI RTAG PA DANG, STONG PA LA SOGS PA'I DON LA THE TSOM
MED PAR GYUR PA NI

CHOS LA SEMS PA SHIN TU NGES PA ZHES BYA STE, 'DIS NI TING NGE
'DZIN LA BRTEN NAS CHOS LA NGES PAR SEMS PA THOB PA BSTAN TE, 'DI
YAN CHAD TSIGS BCAD RKANG PA GSUM GYIS TSOGS KYI LAM BSHAD DO,
,RTOGS PA'I RGYU CAN DON GYI RNAM PAR RTOG ,CES BYA BA LA, PHYI'I
DNGOS PO'I

@79B GZUGS DANG SGRA LA SOGS PA DANG, SNAM BU LA SOGS PA NI DON
GYI RNAM PA ZHES BYA STE, BSOD NAMS DANG YE SHES KYI TSOGS BSAGS,
CHOS LA NGES PAR SEMS PA THOB PA DES; ,DE'I RJES LA BUM PA DANG
SNAM BU LA SOGS PA 'DI DAG THAMS CAD KYI RGYU LAS BYUNG BA YIN

TE; SEMS LAS MA GTOGS PAR LOGS SHIG NA YOD PA MA YIN NO ZHES
RTOGS PA NI RTOGS PA'I RGYU CAN DON GYI RNAM PAR RTOG PA ZHES BYA
STE, 'DIS YID KYI RTOG PA LAS DON DU SNANG BAR KHONG DU CHUD PA
DE STON TO, ,DE LTAR RTOGS PA YANG MOS PAS SPYOD PA'I SA DROD KYI
DUS SNANG PA THOB PA'I

TING NGE 'DZIN GYI DUS NA RTOG PA STON TO, ,RTOG PA TZAM DU DON
RNAMS DES RIG NAS, ,DES SNANG SEMS TZAM LA NI RAB TU GNAS, ,ZHES
BYA BA'I RKANG PA GNYIS KYIS BSDUS PA'I DON NI, DON RNAMS SEMS
LAS SNANG BA MTHONG BA DANG, ,DE NAS SEMS TZAM LA GNAS PA DE STON
TO, ,DON

RNAMS ZHES BYA BA NI GZUGS DANG SGRA LA SOGS PA GZUNG BA'I CHOS
RNAMS LA BYA STE, GZUNG BA'I CHOS RNAMS SEMS LAS JI LTAR BYUNG
ZHING SKYE BA MNGON SUM DU GYUR PA NI RTOG PA TZAM DU DON RNAMS
DES RIG BYAS TE, TSIG DES DON RNAMS LA SNANG BA MTHONG BAR BSTAN
TO, ,'DI NI NGES

PAR 'BYED PA'I PHYOGS SPYI BO'I DUS DE SNANG BA MCHED PA'I TING
NGE 'DZIN TO, ,DE SNANG BA ZHES BYA BA'I RNAM PAR SHES PA LA
SNANG BA'I GZUNG BA'I CHOS RNAMS LA BYA STE, GZUNG BA'I CHA
SPANGS NAS GZUNG BA DANG BRAL BA'I SEMS TZAM GYI CHOS LA GNAS PA
NI SEMS TZAM LA RAB TU GNAS PAR

BYA STE; 'DIS NI SEMS TZAM LA GNAS PA BSTAN TO, ,'DIS NI NGES PAR
'BYED PA'I PHYOGS BZOD PA'I DUS TE DE KHO NA'I PHYOGS GCIG LA
ZHUGS PA'I TING NGE 'DZIN TO, ,'DI YAN CHAD SBYOR BA'I LAM BSTAN
TO, ,CHOS KYI DBYINGS KYANG SHIN TU MNGON SUM DU GYUR CES BYA BA

LA; DE NAS NGES PAR 'BYED PA'I TING NGE 'DZIN GYI CHA'I 'OG TU SA
DANG PO MTHONG BA'I LAM BSKYED NAS, MTHONG BA'I LAM RNAM PAR MI
RTOG PA'I YE SHES KYIS CHOS KYI DBYINGS MNGON SUM DU BYED DO ZHES
BYA BA'I DON TO, ,DE NAS GNYIS KYI MTSAN DANG RNAM PAR BRAL,
,ZHES BYA BA LA, MTHONG

@80A *, ,BA'I LAM LA CHOS KYI DBYINGS MNGON SUM DU GYUR PA DANG,
DE NAS GZUNG BA'I SGRIB PA'I MTSAN NYID DANG YANG BRAL 'DZIN PA'I
SGRIB PA'I MTSAN NYID DANG YANG BRAL TE, GNYIS SU MED PA'I CHOS
KYI DBYINGS LA GNAS SO ZHES BYA BA'I DON TO, ,'DIS NI MTHONG BA'I
LAM

BSTAN TO, ,DA NI TSIGS SU BCAD PA GSUM PAS MTHONG BA'I LAM NA
CHOS KYI DBYINGS JI LTAR MNGON SUM DU 'GYUR BA'I RGYU DANG THABS
BSTAN TO, ,DE BAS NA, SEMS LA GZHAN MED PAR NI BLOS RIG NAS, ,DE
PHYIR SEMS KYANG MED PAR SHIN TU RTOGS, ,ZHES BYA BA LA SOGS PA'I

TSIGS SU BCAD PA GCIG SMOS SO, ,'DI LTAR BZOD PA'I DUS NA GZUNG
BA'I SGRIB PA SPANGS PA DANG, 'JIG RTEN GYI CHOS MCHOG GI TSE
GZUNG BA MED NA 'DZIN BA MED DO ZHES RTOGS TE, JI LTAR ZHE NA,
BUM PA DANG SNAM BU LA SOGS PA 'DI DAG NI SEMS LAS LOGS SHIG NA
YOD PA

MA YIN NO ZHES KHONG DU CHUD DO, ,DE LTAR PHYI'I YUL MED PAS 'DI
LA DMIGS PA'I SEMS KYANG MED DO ZHES RTOGS TE GZUNG BA MED NA
'DZIN PA YOD PAR MI RIGS PA'I PHYIR RO, ,BLO DANG LDAN PAS GNYIS
PO MED RIG NAS, ,ZHES BYA BA LA, BLO DANG LDAN PA NI BYANG CHUB
SEMS DPA'

ZHES BYA STE, 'JIG RTEN GYI CHOS MCHOG GI TSE GZUNG BA DANG 'DZIN
PA GNYIS MED PAR KHONG DU CHUD NAS GZUNG 'DZIN GYI SGRIB PA
SPANGS PA DANG DE MA THAG TU MTHONG BA'I LAM BSKYED NAS CHOS KYI
DBYINGS MNGON SUM DU BYED DO ZHES BYA BA'I DON TO, ,'DI 'JIG RTEN
GYI CHOS MCHOG GI DUS TE, DE MA

THAG PA'I TING NGE 'DZI ZHES BYA'O, ,DE MI LDAN PA'I CHOS KYI
DBYINGS LA GNAS, ,ZHES BYA BA LA, DE LTAR 'JIG RTEN GYI CHOS
MCHOG GI RJES LA MTHONG BA'I LAM SKYES NAS MTHONG BA'I MTHONG
BA'I MTHONG LAM NA GZUNG BA DANG 'DZIN PA GNYIS DANG MI LDAN PA'I
CHOS KYI DBYINGS LA GNAS TE, MTHONG

BAS SPANG BAR BYA BA'I NYON MONGS PA SPANGS SO ZHES BYA BA'I DON
TO, ,BLO DANG LDAN PA RTAG PAR THAMS CAD DU, ,MNYAM SONG MI RTOG
YE SHES RTOGS DAG GIS, ,ZHES BYA BA LA SOGS PA'I TSIGS SU BCAD PA
BZHI PAS BSGOM PA'I LAM STON TE, BLO DANG LDAN PA NI BYANG CHUB
SEMS DPA'O,,

@80B BYANG CHUB SEMS DPA'I RNAM PAR MI RTOG BA'I YE SHES KYI
STOBS KYIS DUG SMAN CHEN PO LTAR SGRIB PA'I DUG SEL TO ZHES BYA
BAR SBYAR RO, ,RTAG PAR NI SA GNYIS NAS SA BCU MAN CHAD RGYUN DU
SGRIB PA SPONG NGO ZHES BYA BA'I DON TO, ,THAMS CAD DU ZHES BYA
BA NI PHYI'I DNGOS PO THAMS CAD DANG NANG GI

DNGOS PO THAMS CAD LA ZHES BYA BA'I DON TO, ,MNYAM PAR SONG BA
ZHES BYA BA NI PHYI'I DNGOS PO LA STONG PAR MTHONG BA DE BZHIN DU
NANG GI DNGOS PO LA YANG STONG PAR MTHONG NGO ZHES BYA BA'I DON
TO, ,GZUNG BA LA YANG MI RTOG ,'DZIN PA LA YANG MI RTOG PAS MI
RTOG PA'I YE SHES ZHES BYA STE,

YE SHES DE'I MTHUS NA ZHES BYA BA'I THA TSIG GO, ,DE GNAS NYES PA
BSAGS PAS KHROD STUG PO, ,DUG SMAN CHEN PO LTA BUR DUG SEL TO,
,ZHES BYA BA LA, DE'I SGRAS NI BSGOM PA'I LAM LA GNAS PA'I BYANG
CHUB SEMS DPA' LA BYA'O, ,GNAS NI BYANG CHUB SEMS DPA'I SEMS

KUN GZHI RNAM PAR SHES PA GZHAN GYI DBANG GI MTSAN NYID LA BYA'O,
,NYES PA NI KUN GZHI LA YOD PA'I NYON MONGS PA'I SGRIB PA DANG
GZUNG 'DZIN GYI BAG CHAGS LA BYA'O, ,BSAGS PA NI 'KHOR BA THOG MA
MED PA'I DUS NAS BAG CHAGS SEMS LA ZHEN PAR BYAS PA'O, ,BAG CHAGS
DE YANG

SHES PAR BYA BA DKA' ZHING SPANG BAR BYA BA DKA' STE, PHRA BAS NA
KHROD STUG PO ZHES BYA'O, ,DUG SMAN CHEN PO SMAN GANG THIGS PA
'GA' TZAM DUG GI BUM PAR LHUNG NA DUG THAMS CAD SMAN DU 'GYUR BA
DANG, BSNAMS PA TZAM GYIS KYANG DUG SEL BAR BYED PA STE, DPER NA
DUG SMAN CHEN

PO BSNAMS PA DANG, MYANGS PAS DUG THAMS CAD MED PAR BYED PA DE
BZHIN DU BSGOM PA'I LAM GYI RNAM PAR MI RTOG PA'I YE SHES BSGOM
PAS SPANG BAR BYA BA'I NYON MONGS PA PHRA MO LA SOGS PA DUG DANG
'DRA BAR BSAL NAS GZHAN DU 'GYUR TE, SANGS RGYAS KYI SA LA RNAM
PAR MI RTOG PA'I YE

SHES MNGON DU BYED DO ZHES BYA BA'I DON TO, ,YID KYI RTOG PAS
CHOS DE DAG GI DON RAB TU SNANG BAS ZHES BYA BA LA SOGS PA LA
SEMS LAS BUM PA DANG SNAM BU LA SOGS PA DE DAG SNANG BAR ZAD KYI
SEMS LAS MA GTOGS PAR LOGS SHIG NA YOD PA MA YIN NO ZHES KHONG DU
CHUNG CING YID CHES PA'I

@81A *, ,DON TO; ,'DI NI DROD KYI DUS DANG SBYAR RO, ,GRANGS MED
PA RAB DBYE'I DUS KYIS DE'I PHA ROL YONGS SU RDZOGS PAS NA MTHA'
YAS PAS PHA ROL TO ZHES BYA BA LA, MTHA' YAS PA'I SGRA NI BSKAL
PA'I GRANGS RAB TU DBYE BA'I DUS DANG SBYAR TE, BSKAL PA GRANGS

MED PA GCIG GI BAR DU BSGRUBS PAS NA MTHA' YAS PA ZHES BYA'O,
,DE'I RJES LA SA DANG PO THOB PA NA PHA ROL TU PHYIN PA ZHES
BYA'O, ,DON RNAMS YID KYI RTOGS PA TZAM RIG NAS, ,ZHES BYA BA LA,
GZUNG BA LA SOGS PA DNGOS PO GZUNG BA'I CHA RNAMS SEMS LAS 'BYUNG
BAR MNGON SUM

DU MTHONG ZHES BYA BA'I DON TO, ,'DI NI SPYI BO'I DUS SO, ,'DI
LTA BUR SNANG BA'I SEMS TZAM LA GNAS TE ZHES BYA BA LA, GZUNG PA
DANG 'DZIN PA LTA BUR SNANG BA LAS GZUNG BA'I CHA SPANGS NAS
'DZIN PA'I CHA TZAM LA GNAS PA STE, 'DI NI BZOD PA'I DUS SO, ,DE
YAN CHAD CHOS KYI

DBYINGS MNGON SUM DU 'GYUR RO ZHES BYA BA DANG, DROD DANG RTZE MO
DANG, BZOD PA SKYES PA'I DUS LA MTHONG BA'I LAM SKYES NAS CHOS
KYI DBYINGS MNGON SUM DU BYED DO ZHES BYA BA'I DON TO, ,GSUM PAS
NI JI LTAR CHOS KYI DBYINGS DE MNGON SUM DU RIG PA STON TO ZHES
BYA BA LA, TSIGS

SU BCAD PA GSUM PAS NI THABS GANG DANG RGYU GANG GIS MTHONG BA'I
LAM SKYES NA CHOS KYI DBYINGS MNGON SUM DU BYED PA'I RGYU STON
TE, DE YANG 'JIG RTEN GYI CHOS MCHOG GI TING NGE 'DZIN YIN NO
ZHES BYA BA'I DON TO, ,BZHI PAS NI BSGOM PA'I LAM NI GNAS YONGS
SU RJES PAS DON DAM PA'I YE

SHES LA 'JUG PAR STON TO ZHES BYA BA LA, TSIGS SU BCAD PA BZHI
PAS NI BSGOM PA'I LAM STE SA GNYIS PA NAS SA BCU MAN CHAD BSGOM
PAS SPANG BAR BYA BA'I NYON MONGS PA SPONG STE, GNAS GZHAN DU
GYUR NAS SANGS RGYAS KYI SA LA RNAM PAR MI RTOG PA'I YE SHES THOB
PAR 'GYUR RO ZHES BYA

BA'I DON TO, ,RTAG PAR ZHES BYA BA NI SA GNYIS PA NAS SA BCU MAN
CHAD RGYUN DU SGRIB PA SPONG ZHES BYA BA'I DON TO, ,GZHAN GYI
DBANG GI NGO BO NYID DE LA MNYAM DU SONG STE ZHES BYA BA NI NYON
MONGS PA'I BAG CHAGS DANG, GZUNG 'DZIN GYI BAG CHAGS KYIS KUN
GZHI LA KHYAB PAR GNAS ZHES BYA

@81B PA'I DON TO, ,RING DU ZHUGS PA ZHES BYA BA NI BAG CHAGS DE
DAG THAMS CAD KYANG 'KHOR BA THOG MA MED PA NAS BSAGS BSAGS PA
YANG SPONGS SHING BSAL DKA' ZHES BYA BA'I THA TSIG GO, ,DON DAM
PA'I YE SHES KYI CHE BA'I PHYIR TSIGS SU BCAD PA ZHES BYA BA LA,
DON DAM PA'I YE SHES NI RNAM

PAR MI RTOG PA'I YE SHES TE, YE SHES DE'I CHE BA'I BDAG NYID
BSTAN PA DANG, CHE BA'I BDAG NYID BSTAN PA'I SGO NAS MTHAR THUG
PA'I LAM YANG BSTAN PA'I PHYIR TSIGS SU BCAD PA RTZOM MO ZHES BYA
BA'I DON TO, ,THUB PAS GSUNGS PA'I CHOS LEGS PAR GZHAG PA ZHES
BYA BA DE LA,

THUB PA NI SANGS RGYAS BCOM LDAN 'DAS TE, LUS DANG NGAG YID GSUM
GYI SGO NAS, SDIG PA MI DGE BA MI MDZAD PAS THUB PAR THUB PA'O,
,THUB PA DES GSUNGS PA NI THUB PA DES BSHAD CES BYA BA'I DON TO,
,CHOS NI GSUNG RAB YAN LAG BCU GNYIS TE CHOS DE DAG NI THOG MAR

YANG DGE, ,BAR DU YANG DGE, ,THA MAR YANG DGE, ,TSIG BZANG PO,
,DON BZANG PO, ,LEGS PAR GZHAG PA ZHES BYA STE, CHOS DE DAG GI
DON DAM PA LA BLO GROS GZHAG PAR BYA'O ZHES BYA BAR SBYAR RO,
,RTZA BA'I CHOS KYI DBYINGS LA BLO GROS GZHAG ,CES BYA BA LA, DON
DAM PA'I

YE SHES LA ZHUGS PA'I BYANG CHUB SEMS DPA' THEG PA CHEN PO MDO
SDE THAMS CAD KYI DON GCIG TU BSDUS NAS DMIGS PAR BYED PA'I SEMS
NI RTZA BA'I SEMS ZHES BYA'O, ,SEMS DE LA RTZA BA'I SEMS ZHES BYA
BAR CI MNGON ZHE NA, MDO SDE RGYAN GYI GTZUG LAG NYID LAS 'BYUNG
BAR

MNGON TE, 'DI'I RJES SU BSTAN PA DANG, BSHAD PA'I SKABS LAS, DE
BAS MDO SDE LA SOGS PA'I, ,CHOS GNYIS STON PA DE LA NI, ,DANG PO
NYID DU BRTUL ZHUGS PAS, ,MDO SOGS MING LA SEMS GZHAG BYA, ,ZHES
BYA BA LA SOGS PA'I TSIGS SU BCAD PA GSUM GYIS SEMS

RNAM PA DRUG BSHAD DE, DRUG GANG ZHE NA, RTZA BA'I SEMS DANG,
RJES SU DPYOD PA'I SEMS DANG, RNAM PAR DPYOD PA'I SEMS DANG, RJES
SU 'DZIN PA'I SEMS DANG, KUN DU BSDUS PA'I SEMS DANG, RJES SU
STON PA'I SEMS SO ZHES BSHAD DO, ,DE LA RTZA BA'I SEMS GANG ZHE
NA, GANG

@82A *, ,MDO SDE LA SOGS PA'I MING LA DMIGS PA STE, MDO DANG LUNG
DU BSTAN PA'I SDE LA SOGS PA'I CHOS LA, MDO SDE 'DI'I MING NI
LANG KAR GSHEGS PA ZHES BYA STE, MDO SDE 'DI'I MING NI SA BCU PA
ZHES BYA ZHES BYA BA LA SOGS PA MDO SDE RNAMS

KYI MING LA DMIGS PA NI RTZA BA'I SEMS ZHES BYA'O, ,YANG NA THEG
PA CHEN PO'I MDO SDE RNAMS KYI MING DANG, TSIG DANG YI GE RNAMS
LA SO SOR MI DMIGS PAR THEG PA CHEN PO'I CHOS THAMS CAD KYI DON
THAMS CAD GCIG TU BZLUMS PA NAS DE LA DMIGS PAR BYED PA'I SEMS LA
RTZA

BA'I SEMS ZHES BYA'O, ,BLO GROS ZHES BYA BA NI SHES RAB LA BYA
STE, RTZA BA'I SEMS DANG 'BREL PA'I SHES RAB KYIS CHOS KYI
DBYINGS LA DMIGS SHING CHOS KYI DBYINGS LA BSGOM PA DANG, CHOS
KYI DBYINGS LA SEMS PAR BYED PA NI CHOS KYI DBYINGS BLOS GZHAG PA
ZHES BYA STE, DRAN RGYUD

RTOG PA TZAM RIG BRTAN PA DAG ,CES BYA BA LA, RTZA BA'I SEMS DANG
'BREL PA'I SHES RAB KYIS CHOS KYI DBYINGS LA DMIGS PA'I DUS NA,
SEMS KYI RGYUD LAS DANG PO PHUL DU PHYIN PA DANG, BYANG CHUB KYI
PHYOGS LA SOGS PA'I CHOS LA SEMS SHING DRAN PA YANG DAG SEMS

LAS BYUNG BA DANG SEMS TZAM DU RIG NAS SEMS TZAM MO SNYAM DU RTOG
PA DE YANG SPANGS TE, DE LA YANG MI RTOG PA NI BRTAN PA ZHES BYA
STE, DE LTAR DU SEMS DPA' BYANG CHUB SEMS DPA' DE MTHAR 'DI LTAR
'GYUR RO ZHES BYA BA'I DON TO, ,MYUR DU YON TAN RGYA MTSO'I PHA
ROL 'GRO, ,ZHES

BYA BA LA; YON TAN DE LTA BU DANG LDAN PA'I BYANG CHUB SEMS DPA'
DE MYUR DU STOBS DANG MI 'JIGS PA LA SOGS PA'I YON TAN RGYA
MTSO'I PHA ROL 'GRO STE, MYUR DU BLA NA MED PA'I BYANG CHUB TU
'TSANG RGYA BAR 'GYUR TE ZHES BYA BA'I DON TO, ,DE KHO NA'I SKABS
BSHAD PA

RDZOGS SO,, ,,DE KHO NA'I SKABS BSHAD PA'I RJES LA, MTHU'I MTSAN
NYID KYI SKABS BSHAD PAR CIS 'BREL ZHE NA, BYANG CHUB SEMS DPA'
RNAMS KYIS NI RNAM PA GNYIS BYA BA YIN TE, BDAG GI DON DANG GZHAN
GYI DON TO, ,DE LA RANG NYID KYIS SANGS RGYAS KYI

@82B CHOS YONGS SU RDZOGS PAR BYA BA NI BDAG GI DON TO, ,SEMS CAN
YONGS SU SMIN PAR BYA BA NI GZHAN GYI DON TO, ,DE LA BDAG GI DON
DE KHO NA KHONG DU CHUD PAR GYUR NA SANGS RGYAS KYI CHOS YONGS SU
RDZOGS PAR 'GYUR RO, ,DE NAS DE KHO NA KHONG DU CHUD BA'I 'OG TU
SEMS CAN YONGS SU

SMIN PAR BYA BA'I PHYIR 'PHRUL GYI MIG LA SOGS PA'I YON TAN KHYAD
PAR CAN BSGRUBS PAS NI SEMS CAN YONGS SU SMIN PAR 'GYUR TE,
'PHRUL GYI MIG LA SOGS PA'I YON TAN KHYAD PAR CAN DE YANG SKABS
KYI MNGON PAR RTOGS PA DANG MTHAR THUG PA'I MNGON PAR RTOGS PA

GNYIS KYIS 'GRUB STE, DE BAS NA DE KHO NA'I RJES LA MTHU'I SKABS
BSHAD PAR 'BREL TO, ,YANG NA BDAG NYID KUN NAS NYON MONGS PA MED
PA'I THABS NI DE KHO NA'I DON YIN PAR BSHAD, BDAG NYID KUN NAS
NYON MONGS PA MED PAS KYANG DBANG PO MA THOB PA DANG SEMS CAN
RNAMS

GDUG CING DGUG PAR MI NUS PAR BYANG CHUB SEMS DPA' SKYO BA SKYES
TE, DE BAS NA SEMS CAN YONGS SU SMIN PAR BYA BA SKYO BAR MI 'GYUR
BAR THABS BSTAN PA'I PHYIR, DE KHO NA'I RJES LA MTHU'I SKABS
BSHAD PAR 'BREL TO, ,YANG NA GANG LA BSLAB PAR BYA BA LA RNAM PA
BDUN DU

GZHAG PA LAS DE KHO NA'I SKABS KYI RJES LA MTHU SMOS PA BZHIN TE
BSHAD DGOS PA'I PHYIR, DE KHO NA'I 'OG TU MTHU'I SKABS BSHAD PAR
'BREL TO, ,MTHU'I SKABS 'DI LA DON RNAM PA DRUG 'BYUNG STE,
MTHU'I MTSAN NYID RAB TU DBYE BA DANG, MTHU'I RGYU DANG, MTHU'I
'BRAS

BU DANG; MTHU'I LAS DANG, MTHU'I LDAN PA DANG, MTHU'I RAB TU DBYE
BA'O, ,MTHU'I MTSAN NYID RAB TU DBYE BA'I TSIGS SU BCAD PA ZHES
BYA BA LA, MTHU NI 'PHRUL GYI MIG NAS ZAG PA ZAD PA MNGON PAR
SHES PA'I BAR DU MNGON PAR SHES PA DRUG LA BYA STE, MNGON PAR
SHES

PA DRUG GI MTSAN NYID DANG RANG BZHIN GANG YIN PA LAS BRTZAMS TE,
TSIGS SU BCAD PA RTZOM MO ZHES BYA BA'I DON TO, ,SKYE BA ZHES BYA
BA LA, 'DIR 'CHI BA MA SMOS SU ZIN KYANG, GANG NA DUD PA YOD PA
DE NA ME YOD PAR GDON MI ZA BA BZHIN DU SKYE BA YOD NA 'CHI BA
GDON MI ZA BAR

@83A *, ,'BYUNG LA, 'CHI BA YOD NA YANG SKYE BA GDON MI ZA BAR
'BYUNG BAS DON GYI SHUGS KYIS 'CHI BA YANG BSTAN PA YIN PAR RIG
PAR BYA'O, ,DE LA SEMS CAN THAMS CAD 'DI NAS SHI NAS GNAS CHE GE
MO ZHIG TU SKYE STE, DE NAS SHI NAS KYANG GNAS CHE

GE MO ZHIG TU SKYE ZHES BYA BA NAS, SANGS MA RGYAS PA DANG MYA
NGAN LAS MA 'DAS PA'I BAR DU SEMS CAN GYI SKYE BA DANG, 'CHI BA
SHES TE, 'DI NI 'CHI BA DANG SKYE BA SHES PA'I MNGON PAR SHES
PA'O, ,NGAG CES BYA BA LA SEMS CAN SHI 'PHOS NAS LHA DANG MI
DANG, SEMS CAN DMYAL BA DANG,

BYOL SONG LA SOGS PA'I LAM RGYUD LNGA DE DANG DE DAG TU SKYE BA'I
TSIG CI DANG CI SMRAS PA SHES SHING THOS TE, 'DI NI LHA'I RNA
BA'I MNGON PAR SHES PA'O, ,SEMS SHES BYA BA LA, SEMS 'DI NI 'DOD
CHAGS DANG BCAS, 'DI NI 'DOD CHAGS DANG BRAL, 'DI NI ZHE SDANG
DANG BCAS

'DI NI ZHE SDANG DANG BRAL ZHES BYA BA LA SOGS PA SEMS CAN GYI
SPYOD PA BRGYAD KHRI BZHI STONG SHES PA NI SEMS SHES PA ZHES BYA
STE, 'DI NI SEMS KYI RNAM GRANGS MNGON PAR SHES PA'O, ,DGE BA
DANG MI DGE BA SKYED CES BYA BA LA, SEMS CAN THAMS CAD KYIS 'KHOR
BA THOG MA MED PA

NAS DGE BA CI BYAS PA DANG, MI DGE BA CI BYAS PA SHES TE, SEMS
CAN 'DIS TSE RABS SNGA MA 'DI'I TSE NA NI SBYIN PA BYAS PAS SBYIN
PA'I BAG CHAGS DANG LDAN, TSE RABS SNGA MA 'DI'I TSE NA NI TSUL
KHRIMS BSRUNGS PAS TSUL KHRIMS KYI BAG CHAGS DANG LDAN PA ZHES
BYA BA LA SOGS PA TSE

RABS SNGA MA LA CI DANG CI BYAS PA'I BAG CHAGS SHES PA DANG, DE
BZHIN DU SEMS CAN 'DIS TSE SNGA MA 'DI'I TSE NA NI SROG BCAD PA
BYAS PAS SROG GCOD PA'I BAG CHAGS DANG LDAN ZHES BYA BA LA SOGS
PA TSE RABS SNGA MA LA MI DGE BA CI DANG CI BYAS PA'I BAG CHAGS
SHES PA NI DGE BA DANG

MI DGE BA SKYED PA ZHES BYA STE, 'DI NI SNGON GYI GNAS MNGON PAR
SHES PA'O, ,DE'I GNAS DANG ZHES BYA BA LA, DE'I GNAS NI DE BZHIN
GSHEGS PA RNAMS BZHUGS PA'I SANGS RGYAS KYI ZHING DANG, SEMS CAN
RNAMS GNAS PA'I 'JIG RTEN GYI KHAMS LA BYA STE, DE BZHIN GSHEGS

@83B PA LA MCHOD PA'I PHYIR RDZU 'PHRUL GYIS SANGS RGYAS KYI
ZHING DU 'GRO BAR BYA BA SHES PA DANG, SEMS CAN 'DUL BAR BYA BA'I
PHYIR 'JIG RTEN GYI KHAMS DE DANG DE DAG TU RDZU 'PHRUL GYIS 'GRO
BAR BYA BA SHES PA NI DE'I GNAS SHES PA ZHES BYA STE, 'DI NI RDZU
'PHRUL GYI YUL MNGON PAR SHES

PA'O; ,'BYUNG BA ZHES BYA BA LA, 'BYUNG BA NI THABS GANG GIS BDAG
DANG SEMS CAN GZHAN 'KHOR BA LAS THAR PAR BYA STE, DE SHES PA NI
'BYUNG BA SHES PA STE, DE NI ZAG PA ZAD PA MNGON PAR SHES PA ZHES
BYA'O, ,MNGON SUM GANG ZHES BYA BA NI MNGON PAR SHES PA DRUG PO

DE DAG KYANG, SKYU RU RA LAG MTHIL DU BZHAG PA BZHIN DU GSAL BAR
MNGON SUM DU SHES SO ZHES BYA BA'I DON TO, ,KUN 'GRO ZHES BYA BA
NI BYANG CHUB SEMS DPA'I MNGON PAR SHES PA DRUG 'JIG RTEN GYI
KHAMS KUN DU YANG 'JUG LA DUS GSUM KUN DU YANG 'BYUNG BAS NA KUN
DU

'GRO BA ZHES BYA'O, ,RAB TU THAR PA ZHES BYA BA NI MNGON PAR SHES
PA RE RE ZHING YANG SEMS CAN GYI DON DU RNAM PA DU MAR BYA BA LA
THOGS PA MED CES BYA BA'I DON TO, ,BSTAN PA THOB PA'I DUS NI THOG
MA MED, ,CES BYA BA LA, BSTAN PA THOB PA NI BYANG CHUB SEMS
DPA'O, ,MTHU NI BYANG CHUB

SEMS DPA'I DE DAG GI MNGON PAR SHES PA DRUG LA BYA'O, ,THOGS PA
MED PA NI MNGON PAR SHES PA DE DAG 'JIG RTEN GYI KHAMS KUN DU
'JUG PA DANG, DUS THAMS CAD DU 'BYUNG BAS THOGS PA MED PA STE,
'DI NI NYAN THOS DANG RANG SANGS RGYAS DANG, 'JIG RTEN GYI DRANG
SRONG GI MNGON

PAR SHES PAS KYANG 'PHAGS PA STON TO, ,CI'I PHYIR ZHE NA, DE DAG
GI MNGON PAR SHES PA NI 'JIG RTEN GYI KHAMS THAMS CAD DU MI 'JUG
PA DANG, DUS THAMS CAD DU MI 'BYUNG BAS THOGS PA DANG BCAS PA'O,
,'JIG RTEN GYI KHAMS THAMS CAD DU ZHES BYA BA NI, BYANG CHUB SEMS

DPA'I MNGON PAR SHES PA RNAMS PHYOGS BCU'I 'JIG RTEN GYI KHAMS
THAMS CAD DU 'JUG GO ZHES BYA BA'I DON TO, ,DON DRUG PO DE DAG
RAB TU DBYE BA DANG BCAS PA ZHES BYA BA NI MNGON PAR SHES PA DRUG
PO DE DAG GCIG LA YANG DU MAR SPEL BAR MNGON SUM DU BYA BA LA,
BYANG CHUB

@84A *, ,SEMS DPA' RNAMS THOGS PA MED DO ZHES BYA BA'I DON TO,
,DE NI BYANG CHUB SEMS DPA' RNAMS KYIS MTHU MNGON PAR SHES PAS
BSDUS PA'O ZHES BYA BA LA, MNGON PAR SHES PA DRUG PO DE NI, BYANG
CHUB SEMS DPA'I MTHU ZHES BYA STE MNGON PAR

SHES PA DRUG TU RTOGS PA NYID LA BYANG CHUB SEMS DPA'I ZHES BYA
BA'O ZHES BYA BA'I DON TO, ,MTHU'I MTSAN NYID RNAM PAR DBYE BA'I
RANG BZHIN GYI DON GSUNGS SO ZHES BYA BA LA, BYANG CHUB SEMS
DPA'I MTHU'I MTSAN NYID RNAM PA DRUG TU DBYE BA'I SGO NAS BYANG
CHUB SEMS DPA'I

MTHU'I RANG BZHIN STON TO ZHES BYA BA'I DON TO, ,RGYU'I DON LAS
BRTZAMS TE TSIGS SU BCAD PA ZHES BYA BA LA, MNGON PAR SHES PA
DRUG GI MTSAN NYID DANG DBYE BA BSHAD NAS, RGYU GANG GIS MNGON
PAR SHES PA DRUG THOB PAR 'GYUR BA'I RGYU BSTAN PA'I PHYIR TSIGS
SU BCAD PA RTZOM

STE; RGYU RNAM PA GSUM GANG ZHEN BSAM GTAN BZHI PA LA GNAS PA
DANG, RNAM PAR MI RTOG PA'I YE SHES LA GNAS PA DANG, JI LTAR RNAM
PAR GZHAG PA YID LA BYED PA'O, ,BSAM GTAN BZHI PA SHIN TU DAG
THOB NAS, ,ZHES BYA BA LA, GZUGS KYI KHAMS KYI BSAM

GTAN BZHI PA STE, BSAM GTAN DANG PO DANG, BSAM GTAN GNYIS PA
DANG, BSAM GTAN GSUM PA DANG, BSAM GTAN BZHI PA'O, ,SHIN TU DAG
PA NI SRED PA SHAS CHER BSGOMS PA DANG, NGA RGYAL SHAS CHER
BSGOMS PA DANG, THE TSOM SHAS CHER BSGOMS PA MED PA'O, ,

YANG NA THOD RGAL DANG, LUGS SU BSGOMS PA DANG, LUGS SU MI BSGOMS
PA THOB PA NI DAG PA ZHES BYA'O, ,YANG NA NYES PA BRGYAD SPANGS
PA NI DAG PA STE, NYES PA BRGYAD PO GANG ZHE NA, DBUGS RNGUB PA
DANG, 'BYUNG BA DANG, RTOG PA DANG, DPYOD PA DANG, BDE BA DANG,

SDUG BSNGAL PA DANG, YID BDE BA DANG, MI BDE BA'O, ,THOB NAS ZHES
BYA BA NI BSAM GTAN BZHI PA DAG GNAS DE LA BRTEN NAS ZHES BYA
BA'I DON TO, ,MI RTOG YE SHES YONGS SU GZUNG BA DANG, ,ZHES BYA
BA NI BSAM GTAN BZHI PA LA GNAS PA'I TSE, GZUNG 'DZIN LA MI RTOG

@84B PA'I RNAM PAR MI RTOG PA'I YE SHES DANG 'BREL DES KYANG
YONGS SU ZIN ZHES BYA BA'I DON TO, ,RNAM PAR GZHAG BZHIN YID LA
BYED PA LAS, ,ZHES BYA BA NI DE'I TSE CI ZHIG YID LA BYED CE NA,
RGYU GANG DANG GANG GIS MNGON PAR SHES PA GANG DANG GANG THOB PAR
'GYUR BA'I RGYU MDO SDE LAS

BSHAD DE RNAM PAR GZHAG PA DE YID LA BYED PA BAS MNGON PAR SHES
PA THOB PAR 'GYUR TE, DE'I RGYU YANG MDO SDE LAS 'PHRUL GYI MIG
GIS MNGON PAR SHES PA THOB PAR 'DOD PAS PHYOGS THAMS CAD SNANG
BAS KHYAB PAR MOS SHING YID LA GYIS SHIG ,DE GSUNGS PA DANG, RDZU

'PHRUL MNGON PAR SHES PA THOB PAR 'DOD PAS LUS YANG PAR MOS SHING
YID LA GYIS SHIG CES GSUNGS PA LTA BU'O, ,MTHU GRUB PA YI DAM PA
THOB PAR 'GYUR BA DANG, ,ZHES BYA BA LA, BYANG CHUB SEMS DPA'I
MNGON PAR SHES PA DRUG NI NYAN THOS DANG RANG SANGS RGYAS DANG,
'JIG

RTEN PA'I MNGON PAR SHES PA BAS 'PHAGS PAS NA DAM PA ZHES BYA BA
STE, BSAM GTAN BZHI PA LA NI GNAS, RNAM PAR MI RTOG PA'I YE SHES
DANG MI LDAN, JI LTAR RNAM PAR GZHAG PA'I CHOS YID LA BYAS NAS
MTHU RNAM PA DRUG THOB PA 'GRUB PAR 'GYUR RO ZHES BYA BA'I DON
TO, ,

'BRAS BU'I DON LAS BRTZAMS TE TSIGS SU BCAD PA ZHES BYA BA LA
MNGON PAR SHES PA DRUG GI RGYU BSHAD NAS, MNGON PAR SHES PA DRUG
GI 'BRAS BU BSTAN PA'I PHYIR TSIGS SU BCAD PA RTZOM MO, ,MNGON
PAR SHES PA DRUG GI 'BRAS BU YANG RNAM PA GSUM STE, DPE MED CING
RGYA CHE

BA'I SPYOD PA SHIN TU GNAS PA DANG, SANGS RGYAS LA MCHOD PA BYED
PA DANG, SEMS CAN 'DREN PAR BYED PA'O, ,GANG GIS 'PHAGS DANG
'PHRUL DANG TSANGS PA YI, ,DPE MED RGYA CHEN SPYAD PA SHIN TU
GNAS, ,ZHES BYA BAS DPE MED PA RGYA CHEN PO SPYOD PAS GNAS PA
BSTAN TE, DE LA

'PHAGS PA'I GNAS PA NI STONG PA NYID DANG MTSAN MA MED PA DANG
SMON PA MED PAS GNAS PA'I BDEN PA BZHIS GNAS PA'AM SA DANG PHA
ROL TU PHYIN PAS GNAS PA'O, ,'PHRUL GYI GNAS PA NI GZUGS KYI
KHAMS BSAM GTAN BZHI PA LA GNAS PA'AM, GZUGS MED PA'I SNYOMS PAR

@85A *, ,'JUG PA BZHI LA GNAS PA'O, ,TSANGS PA'I GNAS PA NI BYAMS
PA DANG, SNYING RJE DANG, DGA' BA DANG, BTANG SNYOMS LA GNAS
PA'O, ,DE LA YANG RNAM PAR THAR PA GSUM LAS STONG PA NYID KYI
TING NGE 'DZIN LAS 'PHAGS PA DAG PHAL CHER GNAS SO, ,

BDEN PA BZHI LAS KYANG 'GOG PA'I SNYOMS PAR 'JUG PA LA 'PHAGS PA
DAG PHAL CHER GNAS SO, ,GZUGS DANG GZUGS MED PA'I TING NGE 'DZIN
LAS KYANG 'PHAGS PAS BSAM GTAN BZHI PA LA GNAS PA DAG PHAL CHER
GNAS SO, ,TSAD MED PA BZHI LAS KYANG SNYING RJE CHEN PO

LA 'PHAGS PA DAG PHAL CHER GNAS SO, ,PHYOGS SU DE SONG SANGS
RGYAS SEMS CAN DAG ,YANG DAG MCHOD CING RNAM DAG 'GUGS PAR BYED,
,CES BYA BA LA, MNGON BAR SHES PA DANG LDAN PA'I BYANG CHUB SEMS
DPA' DE RDZU 'PHRUL GYIS PHYOGS BCU'I SANGS RGYAS KYI ZHING DAG
TU SONG NAS SANGS RGYAS

BCOM LDAN 'DAS LA MCHOD PA BYED DE, 'DIS NI SANGS RGYAS MCHOD
PA'I 'BRAS BU BSTAN TO, ,GZHAN YANG RDZU 'PHRUL GYIS PHYOGS BCU'I
SANGS RGYAS KYI ZHING DAG TU SONG NAS 'PHUR BA DANG 'BAR BA LA
SOGS PA'I SGO NAS SEMS CAN 'GUGS TE, DGE BA LA 'JOG PAR

BYED DE 'DIS NI SEMS CAN 'DREN PA'I 'BRAS BU BSTAN TO, ,LAS RNAM
PA DRUG GI DON LAS BRTZAMS TE TSIGS SU BCAD PA BZHI'O ZHES BYA BA
LA, MNGON PAR SHES PA'I 'BRAS BU BSTAN NAS DA TSIGS SU BCAD PA
BZHIS MNGON PAR SHES PA DRUG GI LAS 'CHAD DE, LAS

RNAM PA DRUG GO, ,MTHONG BA'I LAS DANG, STON PA'I LAS LAS BRTZAMS
TE TSIGS SU BCAD PA ZHES BYA BA LA, MNGON PAR SHES PA DRUG DANG
LDAN PA'I BYANG CHUB SEMS DPA' RNAMS KYIS SEMS CAN GYI 'JIG RTEN
DANG, SNOD KYI 'JIG RTEN GNYIS SGYU MA LTA BUR KHONG DU CHUD PA
NI

MTHONG BA'I LAS SO, ,DBANG BCU DANG LDAN PAS SEMS CAN RNAMS LA
'PHUR BA DANG, 'BAR BA LA SOGS PA DANG, 'JIG RTEN GYI KHAMS SU
'JIG PA DANG, CHAGS PA STON PA NI STON PA'I LAS ZHES BYA STE, LAS
DE GNYIS BSTAN PAR BYA BA'I PHYIR TSIGS SA BCAD PA RTZOM MO

@85B ZHES BYA BA'I DON TO, ,SEMS CAN BCAS PA SKYE DANG 'JIG PA
YI, ,'JIG RTEN KHAMS KUN SGYU MA 'DRA BAR MTHONG, ,ZHES BYA BA
LA, MNGON PAR SHES PA DANG LDAN PA'I BYANG CHUB SEMS DPA' DES
SNOD KYI 'JIG RTEN DANG SEMS CAN DU BCAS PA SKYES TE, 'JIG RTEN
GYI KHAMS

'CHAGS PA DANG, 'JIG STE BSKAL PA'I SA SBYONG BA NA SGYU MA DANG
'DRA BAR MTHONG NGO, ,JI LTAR ZHE NA, DPER NA SGYU MA DANG, SMIG
RGYU DANG, RMI LAM LA SOGS PA RANG BZHIN GYIS STONG ZHING MED
KYANG SKYE BAR YANG SNANG BA DE BZHIN DU SNOD KYI 'JIG RTEN DANG,
SEMS CAN GYI 'JIG RTEN

GNYI GA YANG RANG BZHIN GYIS STONG STE, MED KYANG SKYE BAR SNANG
'JIG PAR YANG SNANG BAS SGYU MA DANG 'DRA'O ZHES MTHONG NGO, ,'DI
NI MTHONG BA'I LAS TE LAS RNAM PA GCIG GO, ,DBANG LDAN RNAM PA
SNA TSOGS BCAS PAR YANG, JI BZHIN 'DOD PAR DE DAG YANG NGAG STON,
,ZHES BYA BA

LA; MNGON PAR SHES PA THOB PA'I BYANG CHUB SEMS DPA' NI DBANG
DANG LDAN PAS RDZU 'PHRUL RNAM PA SNA TSOGS KYIS SEMS CAN GANG LA
RDZU 'PHRUL GANG BSTAN NA 'DUL ZHING DGA' BAR 'GYUR BA SEMS CAN
GANG LA RDZU 'PHRUL DE STON TE 'BAR BA STON PAS 'DUL BA'I SEMS
CAN RNAMS

LA 'BAR BAR STON, 'PHUR BAS 'DUL BA'I SEMS CAN RNAMS LA 'PHUR BA
STON PA LA SOGS PA'O, ,'DI NI STON PA'I LAS TE LAS GNYIS PA'O,
,'OD ZER GYI LAS LAS BRTZAMS TE TSIGS SU BCAD PA ZHES BYA BA LA
BYANG CHUB SEMS DPA' SEMS CAN GYI DON DU PHYOGS

BCUR 'OD ZER STON PA LAS BRTZAMS NAS TSIGS SU BCAD PA RTZOM STE,
DE YANG DON RNAM PA GNYIS KYI PHYIR 'OD ZER GTONG NGO, ,GANG ZHE
NA, NGAN SONG DU SKYES PA'I SEMS CAN SDUG BSNGAL BA RNAMS MTHO
RIS SU DGOD PAR BYA BA'I PHYIR 'OD ZER BTANG BA DANG, BDUD KYI
GNAS DANG

BDUD RNAMS BSKYOD CING SKRAG PAR BYED PA'I PHYIR 'OD ZER GTONG
NGO, ,'OD ZER BTANG BAS MI BZAD SDUG BSNGAL DANG, ,NGAN SONG BA
RNAMS MTHO RIS 'GRO BAR BYED, ,CES BYA BA LA, BYANG CHUB SEMS
DPA' MNGON PAR SHES PA DRUG DANG DBANG BCU DANG LDAN PAS PHYOGS
BCUR 'OD

@86A *, ,ZER BTANG BAS SEMS CAN DMYAL BA'I GNAS NA BTZO ZHING
GTUBS PA LA SOGS PA'I SDUG BSNGAL DANG, YI DAGS KYI GNAS NA BKRES
PA LA SOGS PA'I SDUG BSNGAL DANG, BYONG SONG GI GNAS NA GCIG GIS
GCIG GSOD PA LA SOGS PA'I

SDUG BSNGAL RNAMS 'OD ZER DES REG PA DANG, DAD PA SKYE ZHING
'PHRAL DU YANG SDUG BSNGAL ZHI BAR BYED PA DANG, DE NAS SHI 'PHOS
NAS LHA DANG MI'I GNAS BDE 'GROR SKYE BAR BYED DE, 'DI NI LAS
GSUM PA'O, ,BDUD GNAS GZHAL MED KHANG MTHO MDZES PA DAG, ,BDUD

BCAS RAB TU BSKYOD CING SKRAG PAR BYED, ,CES BYA BA LA, BDUD KYI
GNAS NI BDUD DE DAG 'KHOD PA'I KHANG KHYIM STE, MTHO BA NI RTZEG
MA DANG RIM PA DU MA 'DUG PA'O, ,MDZES PA NI RIN PO CHE LAS BYAS
PA'O, ,BDUD BCAS ZHES BYA BA NI BDUD 'KHOR DANG BCAS PA STE, 'OD
ZER

BTANG STE, BDUD KYI GNAS RNAMS NI BSKYOD, BDUD KYI GNAS G-YOS PAS
BDUD RNAMS KYANG SKRAG PAR BYED DE, 'DI NI LAS BZHI PA'O, ,RNAM
PAR ROL PA'I LAS DANG SPRUL PA'I LAS LAS BRTZAMS TE TSIGS SU BCAD
PA ZHES BYA BA LA, RNAM PAR ROL PA NI NAM MKHA'

MDZOD KYI TING NGE 'DZIN ZHES BYA BA LA SOGS PA THEG PA CHEN PO'I
TING NGE 'DZIN DPAG TU MED PA LA 'JUG PA'O, ,SPRUL PA'I LAS NI
SEMS CAN GYI DON DU RNAM PA GSUM DU SPRUL PAR BYED DO, ,BZO'I
GNAS SPRUL NAS SEMS CAN 'DUL BA DANG, SKYE BA SPRUL NAS SEMS CAN
'DUL

BA DANG; DGA' LDAN GYI PHO BRANG NAS 'CHI BA BSTAN NAS MYA NGAN
LAS 'DAS PA'I BAR DAG SPRUL PA BSTAN NAS, SPRUL PA'I MCHOG BSTAN
NAS SEMS CAN 'DUL BAR BYED PA'O, ,TING 'DZIN DPAG TU MED LA RNAM
ROL CING, ,MCHOG RNAMS 'DUS BA'I 'OG TU YANG DAG STON

CES BYA BA LA, SANGS RGYAS DANG BYANG CHUB SEMS DPA'I 'KHOR TSOGS
PA NI TSOGS RNAMS 'DUS PA ZHES BYA STE, DE BZHIN GSHEGS PA DANG
BYANG CHUB SEMS DPA' GTZO BO TSOGS PA'I DBUS SU THEG PA CHEN PO'I
TING NGE 'DZIN DPAG TU MED PA LA SNYOMS PAR 'JUG PA STON PA NI
TING

@86B NGE 'DZIN GYIS RNAM PAR ROL PA ZHES BYA STE, DPER NA 'PHAGS
PA 'JAM DPAL DE BZHIN GSHEGS PA DANG, BYANG CHUB SEMS DPA'I 'KHOR
GYI DBUS SU TING NGE 'DZIN LA SNYOMS PAR ZHUGS PA DANG, SUS KYANG
TING NGE 'DZIN DE LAS BSLANG BAR MA NUS PA DANG, BU MO LEGS PA'I

BLO GROS KYIS BSLANG NGO ZHES BYA BA LA SOGS PA LTA BU'O, ,'DI NI
RNAM PAR ROL PA'I LAS DE LAS RNAM PA LNGA'O, ,LAS DANG SKYE BA
DANG NI MCHOG GI SPRUL PAS KYANG, ,THAMS CAD DUS SU SEMS CAN DON
BYED DO, ,ZHES BYA BAS SPRUL PA'I LAS BSTAN TE, LAS SPRUL

PAS KYANG DUS THAMS CAD DU SEMS CAN GYI DON BYED, SKYE BA SPRUL
PAS KYANG DUS THAMS CAD DU SEMS CAN GYI DON BYED, MCHOG GI SPRUL
PAS KYANG DUS THAMS CAD DU SEMS CAN GYI DON BYED DO ZHES BYA BA'I
DON TO, ,'DI LAS DRUG DANG, DE LA RDZA MKHAN DANG, PI WANG

MKHAN LA SOGS PA'I BZO'I GNAS RNAM PA SNA TSOGS BYED PAR SPRUL PA
NI LAS SPRUL PA ZHES BYA STE, LHA DANG KLU DANG GNOD SBYIN NAS
BYOL SONG LA SOGS PA'I GNAS SU SKYES NAS, DE DAG GI LUS 'DRA BAR
BSTAN PA NI SKYE BA SPRUL PA ZHES BYA'O, ,'OG MIN GYI PHO BRANG
NAS

MYA NGAN LAS 'DAS PA'I BAR DAG BSTAN PA NI MCHOG GI SPRUL PA ZHES
BYA'O, ,ZHING YONGS SU DAG PAR BYED PA LAS BRTZAMS TE TSIGS SU
BCAD PA ZHES BYA BA LAS, MNGON PAR SHES PA'I LAS DRUG BSTAN NAS,
DA NI MNGON PAR SHES PA DRUG DANG LDAN PA RNAMS SANGS RGYAS

KYI ZHING RNAM PA GNYIS DAG PAR BYED DO ZHES BSTAN PA'I PHYIR
TSIGS SU BCAD PA RTZOM MO ZHES BYA BA'I DON TO, ,ZHING RNAM PA
GNYIS NI SNOD KYI 'JIG RTEN DANG, SEMS CAN GYI 'JIG RTEN NO,
,ZHING RNAMS 'DOD PA BZHIN DU BSTAN PA'I PHYIR, ,YE SHES LA YANG
DBANG BAS

DAG PA THOB, ,CES BYA BA 'DI SNOD KYI 'JIG RTEN DAG PAR BYED PA
STON TE, DE YANG GANG GIS DAG PAR BYED PA DANG, GANG DAG PAR BYED
PA STE RNAM PA GNYIS SO, ,BYANG CHUB SEMS DPA' DBANG BCU THOB PA
STE, DBANG BCU LA YE SHES KYI DBANG GIS SANGS RGYAS KYI ZHING

@87A *, ,RNAMS DANG SHEL GYI KHA DOG TU BSTAN NA DGA' BA RNAMS LA
SHEL GYI KHA DOG TU STON PA DANG, GSER GYI KHA DOG TU BSTAN NA
DGA' BA RNAMS LA GSER LA SOGS PA'I KHA DOG TU STON, DE DAG THOB
CES BYA BA NI DE LTAR STON NUS ZHES BYA BA'I THA TSIG

GO; ,SANGS RGYAS MTSAN DAG MED PAR SANGS RGYAS MTSAN, ,YANG DAG
BSGRAGS PAS DAD PAS KHAMS GZHAN 'GYED, ,CES BYA BAS, SEMS CAN GYI
'JIG RTEN DAG PAR BYED PAR STON TE, BYANG CHUB SEMS DPA' MNGON
PAR SHES PA DRUG DANG LDAN PA DES,

'JIG RTEN GYI KHAMS GANG NA YANG SANGS RGYAS DANG CHOS DANG DGE
'DUN GYI MTSAN MI GRAG CING MED PA'I 'JIG RTEN GYI KHAMS DER DKON
MCHOG GSUM GYI MTSAN GRAG PAR BYA STE, DAD PA SKYES NAS 'JIG RTEN
GYI KHAMS GANG NA DKON MCHOG GSUM YOD PA'I 'JIG RTEN

GYI KHAMS DER SKYE BA LA 'JOG PAR BYED DO ZHES BYA BA'I DON TO,
,LDAN PA'I DON LAS BRTZAMS TE TSIGS SU BCAD PA ZHES BYA BA LA,
MNGON PAR SHES PA DRUG GI LAS DANG, MNGON PAR SHES PA DRUG GI
SANGS RGYAS KYI ZHING DAG PAR BYED PA BSTAN NAS, ,DA NI MNGON PAR

SHES PA DRUG YOD PA DE YON TAN DANG LDAN PA BSTAN PA'I DON TE, DE
YANG SEMS CAN SMIN PAR BYED NUS PAR BYED PA DANG LDAN PA DANG,
RAB TU BSNGAGS PA DANG LDAN PA DANG, TSIG GZUNG BAR 'OS PA DANG
LDAN PA STE RNAM PA GSUM DANG LDAN NO ZHES BYA BA'I DON TO, ,SEMS

CAN SMIN BYED NUS PAR 'GYUR BA NI, ,JI LTAR 'DAB MA RGYAS PA'I
BYA BZHIN DU, ,ZHES BYA BA LA, SEMS CAN SMIN PAR BYED NUS PA DANG
LDAN PA BSTAN TE, DPER NA BYA 'DAB GSHOG RDZOGS SHING RGYAS PA
NAM MKHA' LA 'GRO BA NA CHEN PO 'BANG [?] PA MED PAR DGA' MGUR
'GRO

ZHING NAM 'PHANG GCOD PA DE BZHIN DU MNGON PAR SHES PA DRUG DANG
LDAN PA GCIG TU 'BAD PA MED PAR BSDU BA'I DNGOS PO BZHIS SEMS CAN
BSDUS NAS MI DGE BA LAS BZLOG BAS DGE BA LA GZHAG PA LA SOGS PA'I
DGE BA'I SGO NAS SEMS CAN SMIN PAR BYED NUS SO ZHES BYA BA'I

@87B DON TO; ,SANGS RGYAS LAS KYANG SHIN TU BSNGAGS PA THOB, ,CES
BYA BAS RAB TU BSNGAGS PA DANG LDAN PA BSTAN TE, MNGON PAR SHES
PA DANG LDAN NA SEMS CAN SMIN PAR BYED LA DE BZHIN GSHEGS PA LA
'DRI ZHING ZHU BA RNAMS KYANG PHYIN CI MA LOG PAR 'DRI BAS JI

SKAD DU MDO SDE DAG LAS RIGS KYI BU KHYOD KYIS MDO ZHU BA ZHUS PA
DANG DRI BA DRIS PA LEGS SO LEGS SO ZHES BYA BA LA SOGS PA'I
BSNGAGS PA YANG THOB PAR 'GYUR RO ZHES BYA BA'I DON TO, ,SKYE DGU
RNAMS LA TSIG GZUNG 'OS PAR 'GYUR, ,ZHES BYA BAS, TSIG GZUNG

BAR 'OS PA DANG LDAN PA BSTAN TE, MNGON PAR SHES PA DANG LDAN NA
GZHAN GYI SEMS DANG MTHUN PAR TSIG SMRA BA DANG, RDZU 'PHRUL RNAM
PA SNA TSOGS BSTAN NAS SEMS CAN MGU BAR BYAS PA'I PHYIR BYANG
CHUB SEMS DPA' DE'I TSIG SEMS CAN THAMS CAD KYIS MI GCOG

CING JI SKAD BSGO BA BZHIN DU NYAN DU BTUB PAR 'GYUR RO ZHES BYA
BA'I DON TO, ,'JUG PA'I DON LAS BRTZAMS TE TSIGS SU BCAD PA ZHES
BYA BA LA, LDAN PA'I DON BSTAN NAS MNGON PAR SHES PA DRUG DANG
LDAN PA'I SEMS CAN BYANG CHUB SEMS DPA' RNAMS MTHU RNAM PA

DRUG GIS SEMS CAN GYI DON LA JI SKAD 'JUG PA BSTAN PA'I PHYIR
TSIGS SU BCAD PA RTZOM MO ZHES BYA BA'I DON TO, ,MNGON SHES DRUG
DANG ZHES BYA BA LA, MNGON PAR SHES PA DRUG NI 'PHRUL GYI MIG GI
MNGON PAR SHES PA NAS ZAG PA ZAD PA MNGON PAR SHES PA'I BAR DU

DRUG STE; 'DI NI MTHU RNAM PA GCIG GO, ,RIG PA GSUM ZHES BYA BA
LA, RIG PA GSUM NI SNGON GYI GNAS RJES SU DRAN BA'I RIG PA DANG,
'CHI 'PHO RIG PA DANG, ZAG PA ZAD PA'I RIG PA STE, SNGON GYI GNAS
RJES SU DRAN PA'I RIG PAS NI SNGON GYI DUS LA MKHAS SO, ,'CHI

'PHO'I RIG PAS NI PHYI MA'I DUS LA MKHAS SO, ,ZAG PA ZAD PA'I RIG
PAS NI DA LTAR GYI DUS LA MKHAS PA STE, 'DI NI MTHU RNAM PA GNYIS
SO, ,RNAM THAR BRGYAD DANG ZHES BYA BA LA, RNAM PAR THAR PA
BRGYAD NI GZUGS CAN GZUGS LA LTA BA STE, RNAM PAR THAR BA DANG
PO'O, ,

@88A *, ,NANG GZUGS MED PA'I 'DU SHES LA PHYI'I GZUGS LA LTA BA
STE, RNAM PAR THAR PA GNYIS SO, ,BZANG PO'I RNAM PAR THAR PA LUS
KYI MNGON SUM DU BYAS NAS GNAS TE RNAM PAR THAR BA GSUM PA'O,
,NAM MKHA' MTHA' YAS SKYE MCHED DANG,

RNAM SHES MTHA' YAS SKYE MCHED DANG, CUNG ZAD MED PA'I SKYE MCHED
DANG, CUNG ZAD MED MIN SKYE MCHED DANG, 'GOG BA'I SNYOMS PAR 'JUG
PA DANG BRGYAD DE, 'DI NI RNAM PA GSUM MO, ,DE BZHIN ZIL GNON
BRGYAD CES BYA BA LA, ZIL GYIS GNON PA'I SKYE

MCHED KYANG BRGYAD DE GANG ZHE NA, NANG GZUGS KYI 'DU SHES LA,
PHYI'I GZUGS RNAMS LA, CHUNG BA DANG, KHA DOG BZANG PO DANG, KHA
DOG NGAN PA DANG, GYA NOM PAR MTHONG STE, GZUGS DE DAG KYANG ZIL
GYIS MNAN NAS MNGON PAR SHES PA ZIL GYIS MNAN NAS

MTHONG STE, 'DI NI ZIL GYIS GNON PA'I SKYE MCHED DANG PO'O, ,DE
BZHIN DU NANG GZUGS KYI 'DU SHES LA, PHYI'I GZUGS RNAMS LA CHEN
POR MTHONG STE, 'DI NI ZIL GYIS GNON PA'I SKYE MCHED GNYIS PA'O,
,NANG GZUGS MED PA'I 'DU SHES LA PHYI'I GZUGS RNAMS

LA LTA STE, CHUNG DU'O ZHES BYA BA NI ZIL GYIS GNON PA'I SKYE
MCHED GSUM PA'O, ,NANG GZUGS MED PA'I 'DU SHES LA PHYI'I GZUGS
RNAMS LA LTA STE, CHEN PO'O ZHES BYA BA 'DI NI ZIL GYIS GNON PA'I
SKYE MCHED BZHI PA'O, ,DE'I STENG DU SNGON PO DANG, SER PO

DANG; DMAR PO DANG, DKAR PO BSNAN TE BRGYAD DE 'DI NI MTHU RNAM
PA BZHI'O, ,THAMS CAD SKYE MCHED BCU DANG ZHES BYA BA LA, THAMS
CAD SKYE MCHED BCU NI SA DANG, CHU DANG, ME DANG, RLUNG STE
'BYUNG BA CHEN PO BZHI DANG, SNGON PO DANG, SER PO DANG, DMAR PO
DANG, DKAR

PO STE KHA DOG BZHI DANG, NAM MKHA' MTHA' YAS SKYE MCHED DANG,
RNAM SHES MTHA' YAS SKYE MCHED GNYIS KYIS BSNAN TE BCU'O, ,'DI NI
MTHU RNAM PA LNGA'O, ,DPAG TU MED PA'I TING NGE 'DZIN RNAMS NI,
,ZHES BYA BA LA, THEG PA CHEN PO'I TING NGE 'DZIN DPAG TU MED PA

@88B RNAMS KYANG BYANG CHUB SEMS DPA'I MTHU YIN TE, DE YANG DPA'
BAR 'GRO BA'I TING NGE 'DZIN DANG, NAM MKHA' MDZOD KYI TING NGE
'DZIN LA SOGS PA STE, 'DI NI MTHU RNAM PA DRUG GO, ,BRTAN PA THOB
PA'I MTHU ZHES BYA BA LA, GONG DU BSHAD PA DRUG PO DE DAG NI,
BYANG CHUB

SEMS DPA' RNAMS KYIS SEMS CAN YONGS SU SMIN PAR BYED PA'I MTHU
YIN NO ZHES BYA BA'I DON TO, ,DON RNAM PAR DBYE BA'I MTSAN NYID
KYI DON DRUG GI MTHU BSHAD NAS, DE'I CHE BA BSTAN PA'I PHYIR
TSIGS SU BCAD PA ZHES BYA BA LA, MTHU RNAM PA DRUG TU PHYE BA'I
SGO NAS

MTHU RNAM PA DRUG GIS BYANG CHUB SEMS DPA'I MTHU NI DRUG YIN NO
ZHES BSHAD NAS, DA MNGON PAR SHES PA DRUG GI YON TAN CHE BA BSTAN
PA'I PHYIR TSIGS SU BCAD PA RTZOM STE, CHE BA YANG RNAM PA GSUM
MO, ,GANG ZHE NA, DBANG GI CHE BA DANG, DGA' BA'I CHE BA DANG,
SRID PA NI

MI 'JIGS PA'I CHE BA'O, ,DE NI DBANG GI MCHOG RNAMS THOB PA'I
BLO, ,'GRO BA DBANG MED RANG DBANG BKOD RTAG TU, ,ZHES BYA BA LA,
DBANG GI CHE BA BSTAN TE, MNGON PAR SHES PA DRUG PA'I BYANG CHUB
SEMS DPA' DE ZHES BYA BA'I DON TO, ,MTHU RNAM PA DRUG THOB PA'AM
DBANG

RNAM PA BCU THOB PA'AM YE SHES RNAM PAR DAG PA LA DBANG THOB PAS
NA DBANG GI MCHOG THOB PA'I BLO ZHES BYA BA DE, BLO NI SHES RAB
LA BYA'O, ,SEMS CAN RNAMS LAS DANG NYON MONGS PA'I DBANG DU SONG
NAS TSE 'DIR YANG LAS DANG NYON MONGS PAS GAR DRANGS PAR 'JUG

PAS NA RANG DBANG MED PA DANG, TSE RABS GZHAN DU YANG LAS DANG
NYON MONGS PAS GANG DU 'PHANGS PAR MI 'DOD BZHIN DU 'GRO DGOS PAS
NA RANG DBANG MED PA STE, RANG DBANG MED PA'I SEMS CAN DE DAG
RDZU 'PHRUL BSTAN TE, DAD PA SKYES NAS DGE BA LA BKOD PAS NA RANG
DBANG

BKOD PA ZHES BYA STE, BYANG CHUB SEMS DPA' NYID KYI DBANG DU
BYAS, ,ZHES BYA BA'I DON TO, ,RTAG TU GZHAN LA PHAN BYA GCIG TU
MNGON PAR DGA', ,ZHES BYA BAS DGA' BA'I CHE BA BSTAN TE, BDAG GI
DON DU MI SEMS PAR DUS THAMS CAD DU YANG SEMS CAN GZHAN LA

@89A *, ,PHAN PA DANG BDE BAR BYA BA 'BA' ZHIG LA MOS SHING DE
'BA' ZHIG SEMS PAS NA GZHAN LA PHAN PAR BYA BAR RNAM PAR DGA' BA
ZHES BYA'O, ,SENG GE BZHIN DU RAB BRTAN SRID NA SPYOD, ,CES BYA
BAS SRID PA NA MI 'JIGS PA'I CHE BA BSTAN TE, DPER

NA SENG GE NAGS DANG NAGS KYI 'DAB NA PHUG DANG RI LA SOGS PA NA
GNAS SHING RGYU BA'I TSE, RI DAGS GANG GIS KYANG MI 'JIGS PAR
GNAS PA DE BZHIN DU BYANG CHUB SEMS DPA' BRTAN PA THOB PA RNAMS
SEMS CAN GYI DON DU KHAMS GSUM LA GNAS PA'I TSE YANG BDUD DANG

MU STEGS LA SOGS PA GANG GIS KYANG MI 'JIGS SHING, 'DOD CHAGS
DANG ZHE SDANG LA SOGS PA'I NYON MONGS PAS GOS SU DOGS PA'I 'JIGS
PA YANG MED PAR YOD DO ZHES BYA BA'I DON TO, ,MTHU'I SKABS BSHAD
PA RDZOGS SO,, ,,MTHU'I SKABS BSHAD PA'I

RJES LA, YONGS SU SMIN PA'I SKABS BSHAD PAR 'BREL PA CI YOD CE
NA, GONG DU THEG PA SGRUB PA'I SKABS SU, RGYA CHE'I PHYIR DANG
ZAB PA'I PHYIR, ,YONGS SU SMIN DANG RNAM MI RTOG ,'DI LA GNYIS NI
BSTAN PA'I PHYIR, ,DE NI BLA NA MED PA'I THABS, ,ZHES BSHAD DE,

MTHU RGYA CHEN PO BSHAD PA MTHONG BAS NI SEMS CAN YONGS SU SMIN
PAR 'GYUR TE, BYANG CHUB SEMS DPA'I SGO NAS MTHU MTHONG BA DANG,
DE LA TSOGS PA SKYES NAS THOB PAR BYA BA'I PHYIR 'BAD PAR BYED
DE, DE NI MTHU NYID KYI SKABS SU BSHAD ZIN TO, ,ZAB PA BSHAD PAS
NI RNAM

PAR MI RTOG PA'I YE SHES SKYES PA'I SGO NAS BDAG NYID SANGS RGYAS
KYI CHOS YONGS SU SMIN PAR 'GYUR TE, DE'I PHYIR YONGS SU SMIN
PA'I SKABS BSHAD PAS NI MTHU'I RJES LA YONGS SU SMIN PA'I SKABS
BSHAD PAR 'BREL TO, ,YANG NA BYANG CHUB SEMS DPA' SEMS CAN GYI
DON LA

SKYO BA MED PA'I THABS YIN PAR BSHAD, 'KHOR BA NA GNOD PA DANG,
SDUG BSNGAL RNAM PA SNA TSOGS KYIS SKYO BA MED PAR DUS RING POR
BYANG CHUB SEMS DPA' SANGS RGYAS KYI CHOS YONGS SU SMIN PAR BYED
PA DANG, SEMS CAN YONGS SU SMIN PAR BYED BAS NA, DGE BA'I CHOS

@89B RNAMS RGYA CHER 'PHEL BAR 'GYUR TE, DE BAS NA DGE BA'I CHOS
RGYA CHER 'PHEL BAR BYED PA'I THABS YONGS SU SMIN PAR BYED PA'I
SKABS BSHAD DE, DE'I PHYIR MTHU'I 'OG TU YONGS SU SMIN PAR BYED
PA'I SKABS BSHAD PAR 'BREL TO, ,YANG NA GANG LA BSLAB PAR BYA
BA'I

RNAM PA BDUN BSHAD PA LAS MTHU'I RJES LA BDAG YONGS SU SMIN PA
DANG, SEMS CAN YONGS SU SMIN PAR BYA BA SMOS PAS NA DE BSHAD PA'I
SKABS SU BAB PA'I PHYIR, MTHU'I RJES LA YONGS SU SMIN PA'I SKABS
BSHAD PAR 'BREL TO, ,BYANG CHUB SEMS DPA' YONGS SU

SMIN PAR BSDU BA'I TSIGS SU BCAD PA ZHES BYA BA LA, YONGS SU SMIN
PA RNAM PA GNYIS LA BDAG YONGS SU SMIN PA 'CHAD DE YONGS SU SMIN
ZHES BYA BA NI, DPER NA NAM SHING TOG BZA' BAR RUNG BA'I DUS NA
YONGS SU SMIN PA ZHES BYA BA DANG, KHA ZAS BZA' BAR RUNG BA'I DUS
NA

YONGS SU SMIN PA ZHES BYA BA, DE BZHIN DU BYANG CHUB SEMS DPA'
YANG NAM DGA' BA DANG DAD PA LA SOGS PA YON TAN DU SHES PA CHEN
PO DANG LDAN NA BYANG CHUB SEMS DPA'I YONGS SU SMIN PAR 'GYUR BA
ZHES BYA'O, ,DE LA YANG DANG PO'I TSIGS BCAD GCIG GIS NI YONGS SU
SMIN

PA'I DON MDOR BSTAN PA'O, ,GROGS MCHOG CES BYA BA LA SOGS PA
TSIGS BCAD LHAG MAS NI GONG MA'I DON GNYIS ZHIB TU 'CHAD PAS NA
TSIGS BCAD DANG PO NI BSDUS PA'I TSIGS SU BCAD PA ZHES BYA'O,
,DGA' ZHING ZHES BYA BA LA, THEG PA CHEN PO'I CHOS ZAB CING

RGYA CHEN PO 'BYUNG BA BDAG DANG GZHAN GYI DON DU BSTAN PA DE
'BA' ZHIG LA DGA' ZHING DE LA 'DOD PA YOD KYI NYAN THOS DANG,
RANG SANGS RGYAS KYI CHOS LA 'DOD PA MED NA BYANG CHUB SEMS DPA'
DE YONGS SU SMIN PA YIN PAR RIG PAR BYA'O ZHES BYA BA'I DON TO,
,DAD BA ZHES BYA BA LA

THEG PA CHEN PO'I GANG ZAG DGE BA'I BSHES GNYEN RNAMS LA 'DI NI
BLA NA MED PA'I BYANG CHUB KYI LAM STON PAR BYED BA YIN PAS NA
DGE BA'I BSHES GNYEN YIN NO SNYAM DU SEMS PA NI DAD PA ZHES BYA
STE, DE LTA BU'I SEMS YOD NA YONGS SU SMIN PA'I MTSAN NYID DO,
,RAB ZHI ZHES BYA BA LA

@90A *, ,NAM RANG BZHIN GYIS 'DOD CHAGS DANG ZHE SDANG DANG GTI
MUG SHAS CHUNG BAR GYUR LA NYON MONGS PA DANG NYE BA'I NYON MONGS
PA SPONG NUS PA'I MTHU DANG LDAN PA NI RAB TU ZHI BA ZHES BYA
STE, DE LTA BU'I MTHU YOD NA YONGS SU SMIN PA'I MTSAN NYID DU
GYUR PAR RIG PAR

BYA'O; ,SNYING BRTZE BA ZHES BYA BA LA, SEMS CAN SDUG BSNGAL BA
MTHONG NAS SEMS CAN DE DAG GI SDUG BSNGAL JI LTAR BSAL BAR BYA
SNYAM DU SEMS PA NI SNYING BRTZE BA ZHES BYA STE, SNYING RJE DE
LTA BU YOD NA YONGS SU SMIN PA'I MTSAN NYID DU RIG PAR BYA'O,
,BZOD PA DANG NI ZHES

BYA BA LA; BDAG NYID SANGS RGYAS KYI CHOS YONGS SU SMIN PAR BYA
BA DANG, SEMS CAN YONGS SU SMIN PAR BYA BA'I TSE, MGO DANG RKANG
LAG LA SOGS PA GTONG BA DANG, GRANG BA DANG TSA BA LA SOGS PA'I
SDUG BSNGAL BYUNG YANG NYAMS SU LEN NUS NA NI BZOD PA ZHES BYA
STE, BZOD

PA DE LTA BU YOD NA NI BYANG CHUB SEMS DPA' YONGS SU SMIN PAR
'GYUR BAR RIG PAR BYA'O, ,YID RNO BA ZHES BYA BA LA, CHOS RNAMS
BSHAD PA'I DUS NA YANG, DANG PO NYAN PA'I DUS NA YANG DON DANG
TSIG 'DZIN NUS LA, DE'I 'OG TU TSIG RNAMS NI MI BRJED PAR TSIG
'DZIN NUS,

DON RNAMS NI MA NOR BAR RTOGS NUS PA NI YID RNO BA ZHES BYA STE,
DE LTA BU DANG LDAN NA BYANG CHUB SEMS DPA' RNAMS YONGS SU SMIN
PAR 'GYUR BAR RIG PAR BYA'O, ,MTHU YOD PA DANG ZHES BYA BA LA,
BSOD NAMS DANG YE SHES KYI TSOGS SHAS CHER BSAGS PAS NYON MONGS
PA

RNAMS KYIS ZIL GYIS MI NON CING STONG PA NYID KYI DON RTOGS PA NI
MTHU YOD PA ZHES BYA STE, DE 'DRA BA DANG LDAN PA YANG YONGS SU
SMIN PAR 'GYUR BA'I MTSAN NYID DO, ,MI 'PHROGS PA DANG ZHES BYA
BA LA, BYANG CHUB SEMS DPA' DE BYANG CHUB SEMS DPA'I SPYOD PA LA
GNAS PA'I

DUS NA BDUD LA SOGS PA SANGS RGYAS KYI GZUGS SU SPRUL TE, BYANG
CHUB SEMS DPA' SPYOD PA 'DOR DU BCUG KYANG SPYOD PA MI GTONG BA
DANG, MU STEGS PAS RNAM PA SNA TSOGS BSHAD DE GZHAN DU BSGYUR BAR
BRTZAMS KYANG LTA BA MI 'GYUR BA NI MI 'PHROGS PA ZHES BYA STE,
DE

@90B LTA BUR GYUR NA YONGS SU SMIN PA'I MTSAN NYID YIN NO, ,YAN
LAG DANG LDAN PA ZHES BYA BA LA, NAM YONGS SU SMIN PAR GYUR BA DE
NI SPONG BA'I YAN LAG LNGA DANG LDAN TE, SPONG BA'I YAN LAG LNGA
NI DAD PA DANG, G-YO MED PA DANG, SGYU MED PA DANG, NAD MED PA
DANG, GNAS

MTHU DANG LDAN PA STE, DE LNGA'I DON ZHIB TU NI 'OG NAS 'CHAD DO,
,RAB CES BYA BA NI GANG DU BSHAD PA'I CHOS DGU PO KUN KYANG SHAS
CHEN PO DANG LDAN PA ZHES BYA BA'I DON TO, ,DE NI RGYAL SRAS
YONGS SU SMIN PA'I MTSAN, ,ZHES BYA BA NI GONG DU BSHAD PA'I CHOS
DGU PO DE DAG NI BYANG

CHUB SEMS DPA' RNAMS KYI YONGS SU SMIN PA'I MTSAN NYID DE, DE DGU
DANG LDAN NA BYANG CHUB SEMS DPA' DE YONGS SU SMIN PA'I MTSAN
NYID DANG LDAN PA YIN NO ZHES BYA BA'I DON TO, ,DGA' BA YONGS SU
SMIN PA LAS BRTZAMS TE TSIGS SU BCAD PA ZHES BYA BA LA, GONG DU
CHOS

RNAM PA DGU ZHIG GLENGS PA LAS DGA' BA'I SEMS JI TZAM ZHIG THOB
NA, DGA' BA SMIN PAR GYUR BA BSTAN PA'I PHYIR TSIGS SU BCAD PA
RTZOM MO ZHES BYA BA'I DON TO, ,DE YANG DON RNAM PA GSUM GYIS
BSTAN TE, DGA' BA YONGS SU SMIN PAR BYED PA'I RGYU DANG, DGA' BA
YONGS SU

SMIN PA'I RANG BZHIN DANG, DGA' BA YONGS SU SMIN PA'I LAS DANG
GSUM MO, ,GROGS MCHOG LA SOGS GSUM DANG ZHES BYA BA LA, GROGS NI
DGE BA'I BSHES GNYEN LA BYA STE, DGE BA'I BSHES GNYEN LA BRTEN PA
DANG, DAM PA'I CHOS NYAN PA DANG, MNYAN NAS CHOS KYI

DON PHYIN CI MA LOG PAR YID LA BYED PA NI GROGS MCHOG LA SOGS PA
GSUM ZHES BYA STE, 'DI NI DGA' BA YONGS SU SMIN PA'I RGYU YIN NO,
,BRTZON 'GRUS CHE ZHES BYA BA LA, THEG PA CHEN PO'I CHOS NYAN PA
DANG, SEMS PA DANG, BSGOM PA LA RES 'GA' 'JUG LA RES

'GA' MI 'JUG PA MA YIN GYI, RGYUN MI 'CHAD PAR 'JUG PAS NA BRTZON
'GRUS CHE BA ZHES BYA'O, ,DAM PA'I MTHAR PHYIN ZHES BYA BA LA,
BSAM GYIS MI KHYAB PA'I GNAS BZHI LA THE TSOM DANG SOM NYI MED PA
NI DAM PA'I CHOS MTHAR PHYIN PA ZHES BYA STE, BSAM GYIS MI KHYAB
PA'I

@91A *, ,GNAS BZHI NI, SEMS CAN GYI LAS RNAM PA SNA TSOGS BSAM
GYIS MI KHYAB PA DANG, SMAN DANG SNGAGS KYI MTHU BSAM GYIS MI
KHYAB PA DANG, DE BZHIN GSHEGS PA'I YE SHES BSAM GYIS MI KHYAB PA
DANG, RNAL 'BYOR PA'I SPYOD YUL BSAM GYIS

MI KHYAB PA STE, BRTZON 'GRUS CHE BA DANG, DAM PA'I MTHAR PHYIN
PA DANG, GNYIS KYIS DGA' BA YONGS SU SMIN PA'I RANG BZHIN BSTAN
TO, ,MCHOG GI CHOS KYANG SDUD CES BYA BA LA, MCHOG GI CHOS NI
THEG PA CHEN PO'I CHOS TE, SDUD CES BYA BA NI THEG PA CHEN PO'I
CHOS

'JIG RTEN LA RING DU GNAS SHING MI NUB PAR BYA BA'I PHYIR SRUNG
BAR BYED DE, DE YANG JI LTAR SRUNG BAR BYED CE NA, JI TZAM DU
THEG PA CHEN PO'I CHOS 'CHAD PA'I GANG ZAG DANG, NYAN PA'I GANG
ZAG YOD PA DE TZAM DU THEG PA CHEN PO'I CHOS MA NUB PA YIN PAR
KHONG DU CHUD PAS THEG

PA CHEN PO'I CHOS 'CHAD PA YIN BA DANG, NYAN PA'I GANG ZAG RNAMS
LA 'TSE BA DANG GNOD PA BYED PA RNAMS KYI SKYABS BYED CING YO
BYAD RNAM PA SNA TSOGS KYIS STON PAR BYED PA'O, ,'DIS NI YONGS SU
SMIN PA'I LAS BSTAN TO, ,DAM CHOS CHER GSUNG PHYIR NI SNYING RJE
CAN, ,YANG DAG

YONGS SU SMIN PA'I MTSAN NYID 'DOD, ,CES BYA BA NI DGA' BA YONGS
SU SMIN PA BSTAN PA DE YANG, SNYING RJE DANG LDAN PA'I BYANG CHUB
SEMS DPA' RNAMS THEG PA CHEN PO'I CHOS GZUNG ZHING 'JIG RTEN DU
RING DU GNAS PAR BYA BA'I PHYIR DGA' BA YONGS SU SMIN PAR BYA BA
LA 'JUG STE, GONG

DU BSHAD PA DE DAG NI DGA' BA YONGS SU SMIN PA'I MTSAN NYIN YIN
NO ZHES BYA BA'I DON TO, ,BYANG CHUB SEMS DPA'I MOS PA YONGS SU
SMIN PA'I MTSAN NYID DE NI THEG PA CHEN PO'I CHOS GZUNGS SU GZUNG
BA'I DBANG DU BYAS PAR RIG PAR BYA'O, ,BYANG CHUB SEMS DPA' DGA'
BA YONGS

SU SMIN PA YANG THEG PA CHEN PO'I CHOS 'JIG RTEN DU YUN RING DU
GNAS PA'I DON DU SMIN PAR BYED DO ZHES BYA BA'I THA TSIG GO, ,DAD
PA YONGS SU SMIN PA LAS BRTZAMS TE TSIGS SU BCAD PA ZHES BYA BA
LA, DAD PA'I CHA JI TZAM ZHIG SEMS LA SKYES NA DAD PA YONGS SU
SMIN PA ZHES BYA BA BSTAN PA'I

@91B PHYIR TSIGS SU BCAD BA RTZOM STE, DE YANG DON DU NA, DAD
PA'I RGYU YANG BSAGS, DAD PA'I RANG BZHIN YANG PHUN SUM TSOGS,
DAD PA'I LAS DANG YANG LDAN NA, DAD PA YONGS SU SMIN TO ZHES
BSTAN PA'I PHYIR TSIGS SU BCAD PA RTZOM MO ZHES BYA BA'I DON TO,
,YON TAN,

SHES DANG ZHES BYA BA LA, YON TAN SHES PA NI SANGS RGYAS BCOM
LDAN 'DAS RNAMS KYI YON TAN KHONG DU CHUD PA STE, DE YANG JI LTAR
KHONG DU CHUD CE NA, JI LTAR BCOM LDAN 'DAS DE NI DE BZHIN GSHEGS
PA DGRA BCOM PA YANG DAG PAR RDZOGS PA'I SANGS RGYAS ZHES BYA BA
LA

SOGS PA'I YON TAN DANG LDAN PAR KHONG DU CHUD PA'O, ,DE LTAR
KHONG DU CHUD PA LAS DAD PA SKYE BAR 'GYUR BAS NA 'DI NI RGYU YIN
NO, ,YID KYANG MI PHYED NA ZHES BYA BA LA, SA DANG POR CHOS KYI
DBYINGS THAMS CAD DU 'GRO BA'I MTSAN NYID DU KHONG DU CHUD NAS DE
PHAN CHAD SANGS RGYAS LA

SEMS MI PHYED PA DANG, CHOS DANG DGE 'DUN LA SEMS MI PHYED PA
STE, 'DI NI DAD PA YONGS SU SMIN PA'I RANG BZHIN NO, ,TING 'DZIN
MYUR THOB DANG ZHES BYA BA LA, DAD PA YONGS SU SMIN PAR GYUR NA
THEG PA CHEN PO'I TING NGE 'DZIN DANG NAM MKHA' MDZOD KYI TING
NGE 'DZIN DANG DPA'

BAR 'GRO BA'I TING NGE 'DZIN LA SOGS PA'I DPAG TU MED PA RNAMS
MYUR DU THOB PAR GYUR TO ZHES BYA BA'I DON TO, ,'BRAS BU MYONG
DANG ZHES BYA BA LA, 'BRAS BU NI RDZU 'PHRUL GYI MIG LA SOGS PA'I
MNGON PAR SHES PA DRUG LA BYA STE, DAD PA YONGS SU SMIN NA MNGON
PAR SHES PA DRUG

KYANG 'THOB PAR 'GYUR RO ZHES BYA BA'I DON TO, ,TING NGE 'DZIN
THOB PA DANG 'BRAS BU MYONG BA GNYIS NI LAS YIN PAR RIG PAR
BYA'O, ,RGYAL SRAS RNAMS NI STON LA MOS PA'I PHYIR, ,YANG DAG
YONGS SU SMIN PA'I SANGS RGYAS 'DOD, ,CES BYA BA LA, BYANG CHUB
SEMS DPA'

RNAMS SANGS RGYAS BCOM LDAN 'DAS LA MOS SHING DAD PAR BYA BA'I
PHYIR, RGYU DANG RANG BZHIN DANG, LAS GSUM DANG LDAN PA'I DAD PA
YONGS SU SMIN PA'I MTSAN NYID YIN NO ZHES BYA BA'I DON TO, ,RAB
TU ZHI BA YONGS SU SMIN PA LAS BRTZAMS TE TSIGS SU BCAD PA ZHES
BYA BA LA, ZHI BA

@92A *, ,NI NYON MONGS PA SPONGS TE NYON MONGS PA JI TZAM ZHIG
SPANGS NA RAB TU ZHI BA SMIN PAR 'GYUR BA BSTAN PA'I PHYIR TSIGS
SU BCAD PA RTZOM STE DE YANG RGYU DANG, RANG BZHIN DANG, LAS GSUM
DANG LDAN NA RAB TU ZHI BA YONGS SU SMIN PA YIN NO ZHES STON TO,
,SHIN TU BSDAMS

SHING ZHES BYA BA LA, SHIN TU BSDAMS PA NI DRAN PA DANG SHES
BZHIN GYIS ZIN PAS MIG GI DBANG PO NAS YID KYI DBANG BO'I BAR DU
DBANG PO RNAMS YUL LA MI 'JUG PAR BKAG PA NI SHIN TU BSDAMS PA
ZHES BYA STE, DANG PO SDOM PA LEN PA NAS BRTZAMS TE, ZAS LA TSOD
RIG PA DANG,

SROD DANG THO RANGS LA MI NYAL BA DANG, DBANG PO BSDAMS PA LA
SOGS PA'I TSOGS KYI LAM DANG, SBYOR BA'I LAM DANG, MTHONG BA'I
LAM DANG, BSGOM PA'I LAM DANG, MTHAR THUG PA'I LAM STE, LAM 'DI
DAG NI RAB TU ZHI BA SMIN PA'I RGYU YIN NO ZHES BYA BA'I DON TO,
,NYON

MONGS RTOG PA SPANGS ZHES BYA BA LA, BYANG CHUB SEMS DPA'I NYON
MONGS PA NI RNAM PAR RTOG PA YIN TE, DE YANG 'DOD CHAGS LA RTOG
PA DANG, ZHE SDANG LA RTOG PA DANG, YOD PAR RTOG PA DANG, MED PAR
RTOG PA DANG, RTAG PAR RTOG PA DANG, MI RTAG PAR RTOG PA LA SOGS

PA STE; RTOG PA DE DAG SPANGS PA NI RAB TU ZHI BA YONGS SU SMIN
PA'I RANG BZHIN NO, ,BAR CHAD MED CING ZHES BYA BA LA, 'DOD CHAGS
KYI GNYEN POR MI GTZANG BA BSGOM PA DANG, ZHE SDANG GI GNYEN POR
BYAMS PA BSGOM PA DANG, GTI MUG GI GNYEN POR RTEN CING 'BREL PAR
'BYUNG

BA BSGOM PA LA BAR CHAD MED DO, ,RGYUN DU SGOM PAR BYED PA NI RAB
TU ZHI BA YONGS SU SMIN PA'I LAM RNAM PA GCIG GO, ,DGE BA LA
MNGON PAR DGA' ZHES BYA BA NI SBYIN PA NAS SHES RAB KYI PHA ROL
TU PHYIN PA'I BAR DRUG LA SPYOD DE BSGOM PA LA RANG BZHIN GYIS
DGA' BA STE, 'DI

NI YONGS SU SMIN PA'I LAM RNAM PA GNYIS SO, ,RGYAL BA'I SRAS KYI
NYON MONGS BSAL BA'I PHYIR, ,YANG DAG YONGS SU SMIN PA'I MTSAN
NYID 'DOD, ,CES BYA BA LA, BYANG CHUB SEMS DPA' RNAMS KYI RNAM
PAR RTOG PA'I NYON MONGS PA BSAL BA'I PHYIR YONGS SU SMIN

@92B PA'I RGYU DANG, RANG BZHIN DANG, LAS GSUM NI BYANG CHUB SEMS
DPA'I NYON MONGS PA RAB TU ZHI BA'I MTSAN MA YONGS SU SMIN PA'I
MTSAN NYID YIN PAR 'DOD CES BYA BA'I DON TO, ,SNYING RJE YONGS SU
SMIN PA'I MTSAN NYID KYI DBANG DU BYAS TE TSIGS SU BCAD PA ZHES
BYA BA LA,

SEMS CAN SDUG BSNGAL BA MTHONG NA SEMS CAN SDUG BSNGAL BSAL BA'I
PHYIR 'JUG PA NI SNYING RJE STE SEMS KYI BRTZE BA JI TZAM ZHIG
SKYES NA SNYING RJE YONGS SU SMIN PA YIN PA BSTAN PA'I PHYIR
TSIGS SU BCAD PA RTZOM MO ZHES BYA BA'I DON TO, ,DE YANG SNYING
RJE'I RGYU DANG, RANG BZHIN

DANG; LAS GSUM DANG LDAN NA SNYING RJE YONGS SU SMIN PA STON TO,
,SNYING RJE RANG BZHIN DANG NI ZHES BYA BA LA, RANG BZHIN GYI
SGRA NI RIGS LA BYA STE, SNYING RJE'I RIGS CAN ZHES BYA BA'I DON
TO, ,DE'ANG RNAL 'BYOR SPYOD PA'I SA LAS, RIGS DANG KHAMS DANG SA
BON DANG, ,

RANG BZHIN DAG NI DON GCIG STE, ,MING GI RNAM GRANGS TZAM DU ZAD,
,CES BYA BA BSHAD DO, ,GZHAN SDUG MTHONG BA ZHES BYA BA LA, SEMS
CAN GZHAN DAG SKYE BA DANG, RGA BA DANG, 'DOD PA MI RNYED PA LA
SOGS PA'I SDUG BSNGAL GYIS SDUG BSNGAL BAR GYUR BA MTHONG NAS,

DE DAG GI SDUG BSNGAL BSAL BAR BYA'O SNYAM DU SEMS PA NI SNYING
RJE YIN NO ZHES BYA BA'I DON TO, ,CHUNG DU'I SEMS KYANG YANG DAG
RAB TU SPONG, ,ZHES BYA BA LA, CHUNG NGU'I SEMS NI NYAN THOS
DANG, RANG SANGS RGYAS SEMS CAN GZHAN GYI DON BTANG NAS MYA NGAN
LAS 'DAS PAR 'JUG PA

STE; SEMS DE SPANGS NAS SEMS CAN GYI DON DU 'KHOR BAR 'GRO BAR
SEMS PA NI CHUNG DU'I SEMS SPONG BA ZHES BYA STE, SNYING RJE'I
RANG BZHIN DANG, GZHAN SDUG BSNGAL BA MTHONG NAS SNYING RJE BA
DANG, CHUNG DU'I SEMS SPONG BA DANG GSUM NI SNYING RJE'I YONGS SU
SMIN PA'I RGYU YIN NO, ,

KHYAD PAR 'GRO DANG ZHES BYA BA LA, GONG DU SMOS PA'I RGYU GSUM
GYIS RGYU BYAS NAS SNYING RJE YANG JE CHER 'GRO STE, SA DANG PO'I
DUS PAS SA GNYIS PA'I DUS NA SNYING RJE CHE BA LAS, SA DGU PA'I
SNYING RJE BAS SA BCU PA'I SNYING RJE CHE BAR GYUR PA NI KHYAD
PAR DU 'GRO BA ZHES BYA STE, 'DI NI SNYING RJE

@93A *, ,YONGS SU SMIN PA'I RANG BZHIN NO, ,'GRO BA'I MCHOG 'GYUR
BA ZHES BYA BA LA, DE LTA BU'I SNYING RJE DANG LDAN PA'I BYANG
CHUB SEMS DPA' DE SA DANG PO'I DUS NA CHOS KYI DBYINGS KUN DU
'GRO BAR RTOGS PA DE'I TSE, SEMS CAN KUN LAS 'PHAGS

PA'I LUS MTSAN DANG DPE BYAD KYIS BRGYAN PA THOB PA NI 'GRO BA'I
MCHOG TU GYUR PA ZHES BYA STE, 'DIS NI LAS BSTAN TO, ,BZOD PA
YONGS SU SMIN PA'I MTSAN NYID LAS BRTZAMS TE TSIGS SU BCAD PA
ZHES BYA BA LA, SANGS RGYAS KYI CHOS YONGS SU SMIN PAR BYA BA
DANG

SEMS CAN YONGS SU SMIN PAR BYA BA'I DUS NA GRANG BA DANG TSA BA
LA SOGS PA'I SDUG BSNGAL RNAMS NYAMS SU LEN PA NI BZOD PA ZHES
BYA STE, SDUG BSNGAL CI TZAM ZHIG NYAMS SU LEN PAR NUS NA BZOD PA
YONGS SU SMIN PAR GYUR PA YIN NO ZHES BYA BA'I TSIGS SU BCAD PA
RTZOM

MO ZHES BYA BA'I DON TO, ,DE YANG BZOD PA YONGS SU SMIN PA'I RGYU
DANG RANG BZHIN DANG, LAS GSUM DANG LDAN NA YONGS SU SMIN PA YIN
PAR BSTAN TO, ,RANG BZHIN BRTAN PA ZHES BYA BA LA, BRTAN PA DANG,
BZOD PA DANG, MI BRJED PA DANG, ZHE SDANG MED PA LA SOGS PA NI

BZOD PA'I MING GI RNAM GRANGS SO, ,RANG BZHIN YANG 'DI'I SKABS SU
RIGS LA BYA STE, RANG BZHIN GYIS BZOD PA'I RIGS YOD CES BYA BA'I
DON TO, ,GANG GI PHYIR BZOD PA'I RIGS YOD PAS NA, BZOD PA PHUN
SUM TSOGS PA 'CHAD PA'I MDO SDE MA THOS KYANG GZHAN GYIS GNOD

PAR BYAS PA LA SOGS PA'I SDUG BSNGAL RNAMS NYAMS SU LEN CING ZHE
SDANG MI SKYE'O ZHES BYA BA'I DON TO, ,SO SOR BRTAGS PA BSGOM PA
ZHES BYA BA LA, SO SOR BRTAGS PA NI SHES RAB LA BYA STE, BZOD PA
PHUN SUM TSOGS PA DANG LDAN PA'I MDO SDE DAG THOS NAS CHOS THAMS
CAD SGYU

MA DANG; RMI LAM DANG, SMIG RGYU LTA BUR KHONG DU CHUD PA DANG,
SDUG BSNGAL BA DANG, GNOD PA BYAS PA DAG LA BZOD CING NYAMS SU
LEN TO, ,SO SOR BRTAGS PAS BSGOM PA'I DON DAG NI DE LTA BU'O,
,YANG NA GZHAN DAG GIS BDAG LA GNOD PA BYAS PA DANG, BDAG GIS
GRANG BA DANG

@93B TSA BA LA SOGS PA'I SDUG BSNGAL MYONG BA 'DI DAG KYANG TSE
SNGA MA LA BDAG GIS GZHAN LA GNOD PA BYAS PA'I RGYUS TSE 'DIR
BDAG SDUG BSNGAL MYONG BAR 'GYUR BA YIN TE, DE YANG BDAG GIS GNOD
PA BYAS NA NI TSE RABS GZHAN DU YANG SDUG BSNGAL MYONG BAR 'GYUR
BAS GNOD PA

CI TZAM BYUNG YANG BZOD PAR BYA'O SNYAM DU SEMS PA NI SO SOR
BRTAGS PA BSGOMS PA ZHES BYA STE, RANG BZHIN BRTAN PA DANG, SO
SOR BRTAGS PA GNYIS NI BZOD PA YONGS SU SMIN PA'I RGYU YIN NO,
,SDUG BSNGAL GRANG LA SOGS PA RTAG MI MJED, ,CES BYA BA LA, SEMS

CAN YONGS SU SMIN PAR BYA BA DANG, SANGS RGYAS KYI CHOS YONGS SU
SMIN PAR BYA BA'I PHYIR GRANG BA DANG, TSA BA DANG, SPRANG BU
DANG, SHA SBRANG DANG, BKRES PA DANG SKOM PA LA SOGS PA'I SDUG
BSNGAL RNAMS BYUNG YANG NYAMS SU LEN CING SEMS MI LDOG PA NI MI
MJED PA ZHES BYA STE,

'DI NI BZOD PA'I RANG BZHIN NO, ,KHYAD PAR 'GRO DANG ZHES BYA BA
LA, SA BCU GONG NAS GONG DU BZOD PA SPANGS SHING SHAS JE CHE JE
CHER GYUR PA NI KHYAD PAR 'GRO BA ZHES BYA STE, 'DI BZOD PA'I LAS
RNAM PA GCIG GO, ,DE LA DGE BA LA MNGON PAR DGA' BA ZHES BYA BA
LA, BZOD PA DANG

LDAN PA RNAMS NI PHA ROL TU PHYIN PA DRUG SPYOD PA LA DGA' STE,
'DI NI BZOD PA'I LAS RNAM PA GNYIS SO, ,BZOD PA YONGS SU SMIN
PA'I MTSAN NYID 'DOD CES BYA BA LA, GONG DU BSHAD PA LTA BUR BZOD
PA'I RGYU DANG, RANG BZHIN DANG, LAS GSUM DANG LDAN NA BZOD PA
YONGS

SU SMIN NO ZHES BYA BA'I DON TO, ,YID RNO BA YONGS SU SMIN PA LAS
BRTZAMS TE TSIGS SU BCAD PA ZHES BYA BA LA, DRAN PA DANG SHES RAB
GNYIS PO YID RNO BA ZHES BYA BA'O, ,YANG NA YID RNO BA ZHES BYA
BA NI SHES RAB KYI RNAM GRANGS KYI MING STE, YID RNO BA ZHES
KYANG

BYA; SHES RAB CES KYANG BYA STE, DE BAS NA MDO SDE DE DAG LAS,
BCOM LDAN 'DAS KYIS SHES RAB KYI DBANG DU BYAS NAS SHES RAB CAN
YID RNO BA MKHAS PA'O ZHES GSUNGS SO, ,DON DU NA DE KHO NA KHONG
DU MA CHUD PA BSKAL PA GRANGS MED PA GCIG GI

@94A *, ,BAR DU NYAN PA DANG SEMS PA LA SOGS PA'I DGE BA LA ZHUGS
PA'I GANG ZAG MOS PAS SPYOD PA RNAMS KYI SHES RAB LA YID RNO BA
ZHES BYA STE, DE YANG YID RNO BA ZHES BYA BA'I RGYU DANG, RANG
BZHIN DANG, LAS GSUM DANG LDAN NA YID RNO BA YONGS SU SMIN PA

YIN NO ZHES BSTAN PA'I PHYIR TSIGS SU BCAD PA RTZOM MO ZHES BYA
BA'I DON TO, ,RNAM SMIN DAG CING ZHES BYA BA LA TSE RABS SNGA MA
LA DAM PA'I CHOS NYAN PA DANG, SEMS PA LA SOGS PA'I DGE BA BYAS
PAS GAR SKYES KYANG MIG LA SOGS PA'I DBANG PO THAMS CAD TSANG BA
DANG RANG BZHIN

GYIS SHES RAB RNO BA'I MTSAN NYID DANG LDAN PA'I PHUNG PO LNGA
THOB PA NI RNAM PAR SMIN PA DAG PA ZHES BYA STE, 'DIS NI YID RNO
BA RNAM PAR SMIN PA'I RGYU BSTAN TO, ,THOS PA LA SOGS MI BRJED
CES BYA BA LA, GONG DU DRAN PA DANG SHES RAB GNYIS LA YID RNO BA
ZHES BYA'O ZHES BSTAN TE, DRAN

PA DANG LDAN PA'I PHYIR DAM PA'I CHOS THOS PA DANG BSAM PA DANG
BSGOM PA LA SOGS PA DANG, SNGON LUS KYI SGO NAS LAS CI BYAS PA
DANG NGAG GI SGO NAS TSIG CI SMRAS PA RNAMS DRAN ZHING MI BRJED
DO ZHES BYA BA'I DON TO, ,DE BZHIN LEGS SMRAS NYES SMRAS RAB TU
CHUD, ,CES BYA BA LA,

SHES RAB DANG LDAN PAS NA BDAG DANG GZHAN GYIS LEGS PAR SMRAS PA
DANG, NYES PAR SMRAS PA NGOS ZIN CING RTOGS TE, 'DIS TSIG 'DI
SMRAS PA NI MA NOR TE LEGS PAR SMRAS PA YIN NO ZHES RTOGS, 'DIS
NI TSIG 'DI SMRAS PA NI NOR TE NYES PAR SMRAS PA YIN NO ZHES
RTOGS TE,

MNYAN PA LA SOGS MI BRJED PA DANG, LEGS PAR SMRAS PA DANG, NYES
PAR SMRAS PA KHONG DU CHUD PA NI YID RNO BA'I RANG BZHIN NO,
,DRAN PA YIN TE ZHES BYA BA NI MNYAN PA LA SOGS PA MI BRJED PAR
NI DRAN PAR BYED DO ZHES BYA BA'I DON TO, ,BLO CHEN SKYE BA RUNG
ZHES BYA BA LA, JI LTAR BYAS PA

MI BRJED PA DANG, LEGS NYES KYANG NGOS ZIN TE BYE BRAG BYED PA'I
SHES RAB DES 'JIG RTEN LAS 'DAS PA'I YE SHES BSKYED PA BAS BLO
CHEN SKYE BA RUNG ZHES BYA BA STE, 'DI NI LAS SO, ,DE LA 'JIG
RTEN LAS 'DAS PA'I YE SHES NI SA DANG POR CHOS KYI DBYINGS THAMS
CAD DU 'GRO BA'I

@94B MTSAN NYID DU RTOGS PA'I GNYIS SU MED PA'I YE SHES LA BYA'O,
,STOBS DANG LDAN PA BSKYED PA YONGS SU SMIN PA LAS BRTZAMS TE
TSIGS SU BCAD PA ZHES BYA BA LA STOBS ZHES BYA BA DANG, MTHU ZHES
BYA BA DON GCIG STE, BSOD NAMS DANG YE SHES KYI TSOGS BSAGS NAS

SGRIB PA GNYIS SPANGS TE, CHOS KYI DBYINGS RTOGS PAR NUS PA NI
STOBS ZHES BYA'O, ,DE'I STOBS KYI RGYU DANG, RANG BZHIN DANG, LAS
GSUM DANG LDAN NA STOBS YONGS SU SMIN PA YIN NO ZHES BYA BA'I
PHYIR TSIGS SU BCAD PA RTZOM MO ZHES BYA BA'I DON TO, ,DGE BA
GNYIS KYIS

KHAMS GNYIS RGYAS PA DANG, ,ZHES BYA BA LA, DGE BA GNYIS NI BSOD
NAMS KYI TSOGS KYI DGE BA DANG, YE SHES KYI TSOGS KYI DGE BA'O,
,KHAMS KYI SGRAS NI TSOGS DE GNYIS KYI SA BON LA BYA STE, BSOD
NAMS KYI TSOGS KYIS BSOD NAMS KYI SA BON RTAS PAR BYED, YE

SHES KYI TSOGS KYIS KYANG YE SHES KYI SA BON RTAS PAR BYED CES
BYA BA'I DON TO, ,'DIS NI STOBS YONGS SU SMIN PA'I RGYU BSTAN TO,
,'BRAS BU SKYE BA'I RTEN DU RUNG BA'I MCHOG, ,CES BYA BA'I RTEN
ZHES BYA BA NI LUS LA BYA STE, BSOD NAMS DANG YE SHES KYI TSOGS
BSAGS

PAS GZUNG 'DZIN SPANGS NAS STONG PA NYID KHONG DU CHUD DE, SANGS
RGYAS KYI SA THOB PA NI 'BRAS BU SKYE BA ZHES BYA STE, DE LTA BU
NUS PA'I LUS THOB PAR GYUR NA, 'BRAS BU SKYE BA'I RTEN DU RUNG
BA'I MCHOG, ,CES BYA STE, 'DIS NI STOBS KYI RANG BZHIN BSTAN TO,
,MCHOG GI SGRAS NI

LUS DE NYAN THOS DANG RANG SANGS RGYAS LA SOGS PA LAS 'PHAGS PAR
BSTAN TO, ,BSAM PA GRUB CING ZHES BYA BA LA BSOD NAMS DANG YE
SHES KYI TSOGS DANG LDAN PA DE DAG NYID CI BSAMS PA RNAMS KYANG
DE BZHIN DU 'GRUB LA, SEMS CAN GYI BSAM PA YANG YONGS SU KHENGS
PAR

BYED CES BYA BA'I DON TO, ,'DI NI STOBS KYI LAS RNAM PA GCIG GO,
,'GRO BA'I MCHOG TU GYUR ZHES BYA BA LA BSOD NAMS DANG YE SHES
KYI TSOGS DANG LDAN PA DE YE SHES KYI TSOGS DANG LDAN PA NI SEMS
CAN KUN LAS SHES PAS 'PHAGS BSOD NAMS KYI TSOGS DANG LDAN PA NI
SEMS

@95A *, ,CAN KUN LAS LUS MDZES PA DANG LONGS SPYOD KYIS 'PHAGS
ZHES BYA BA'I DON TO, ,'DI NI STOBS YONGS SU SMIN PA'I LAS GNYIS
PA'O, ,STOBS RNYED PA YONGS SU SMIN PA'I MTSAN NYID DO ZHES BYA
BA NI STOBS KYI RGYU DANG, RANG BZHIN DANG, LAS

GSUM DANG LDAN NA STOBS YONGS SU SMIN PA RNYED DO ZHES BYA BA'I
DON TO, ,MI 'PHROGS PA YONGS SU SMIN PA LAS BRTZAMS TE TSIGS SU
BCAD PA ZHES BYA BA LA, BYANG CHUB SEMS DPA' NI BSOD NAMS KYI
MTHU DANG, YE SHES KYI TSOGS KYI MTHU DANG LDAN PAS BDUD LA SOGS

PAS NI SPYOD PA BSGYUR BAR MI NUS PA LA, MU STEGS PA LA SOGS PAS
KYANG LTA BA BSGYUR BAR MI NUS PA BSTAN PA'I PHYIR TSIGS SU BCAD
PA RTZOM MO ZHES BYA BA'I DON TO, ,DE YANG MI 'PHROGS PA'I RGYU
DANG, RANG BZHIN DANG, LAS GSUM DANG LDAN NA MI 'PHROGS PA

YONGS SU SMIN PA YIN PAR BSTAN TO, ,CHOS BZANG RIGS PA RNAM PAR
DPYOD PA'I SEMS, ,ZHES BYA BA LA, CHOS BZANG PO NI THEG PA CHEN
PO'I CHOS TE, THEG PA CHEN PO'I CHOS LA RIGS PA RNAM PA BZHIS
DPYAD CING BSAM PA LAS, CHOS KYI DON GTAN LA PHAB CING

THE TSOM MED PA'I SEMS RNYED PA NI RIGS PAS RNAM PAR DPYOD PA'I
SEMS ZHES BYA STE, 'DI NI MI 'PHROGS PA'I RGYU'O, ,DE LA RIGS PA
BZHI NI LTOS PA'I RIGS PA DANG, BYA BA BYED PA'I RIGS PA DANG,
GTAN TSIGS BSGRUB PA'I RIGS PA DANG, CHOS NYID KYI RIGS

PA'O; ,DE LA RGYU LAS BRTEN NAS 'BRAS BU SKYE BA'I RIM PA LA LTOS
PA'I RIGS PA ZHES BYA STE, DPER NA GZUGS DANG MIG GI DBANG PO LA
BRTEN NAS, MIG GI RNAM PAR SHES PA SKYE BA NI LTOS PA'I RIGS PA
ZHES BYA'O, ,RGYU RKYEN GYI MTHU LAS MIG GI RNAM PAR SHES PA
SKYES NAS

GZUGS LA LTA BA LA SOGS PA RANG GI LAS BYED PA NI BYA BA BYED
PA'I RIGS PA ZHES BYA'O, ,GTAN TSIGS SGRUB PA'I RIGS PA NI GSUM
STE, 'BRAS BU'I RGYU DANG, RANG BZHIN GYI RGYU DANG, MI DMIGS
PA'I RGYU'O, ,DE LA 'BRAS BU'I RGYU NI GANG NA DU BA YOD PA DE NA
ME YOD DO ZHES

@95B BYA BA LTA BU'O, ,RANG BZHIN GYI RGYU NI SHING ZHES BYA BAS
SHING SHA PA DANG THANG SHING LA SOGS PA KUN LA KHYAB PAS NA 'DI
NI SHING YIN TE, CI'I PHYIR ZHE NA, SHING SHA PA YIN PA'I PHYIR
RO ZHES BYA BA LTA BU'O, ,MI DMIGS PA'I RGYU NI SA PHYOGS 'DI NA
DMIGS SU RUNG BA'I MTSAN NYID

KYI BUM PA MI SNANG BA NI BUM PA MED DO ZHES BYA BA LTA BU'O,
,CHOS NYID KYI RIGS PA NI DE BZHIN GSHEGS PA RNAMS BYUNG YANG
RUNG, MA BYUNG YANG RUNG, MA RIG PA'I RKYEN GYIS 'DU BYED LA SOGS
PA'I CHOS NYID 'DI NI YE NAS GNAS PA'O ZHES BYA BA LTA BU'O,
,RTAG TU BDUD KYIS

BAR CHAD BYED PA MED, ,CES BYA BA LA, NAM BYANG CHUB SEMS DPA'
BYANG CHUB SEMS DPA'I SPYOD PA'I TSE BDUD LA SOGS PAS SANGS RGYAS
KYI GZUGS SU SPRUL TE, BYANG CHUB SEMS DPA'I SPYOD PA 'DOR DU
BCUG KYANG 'DOR DU MI BTUB PA DANG, MU STEGS PA LA SOGS PAS

GTAN TSIGS RNAM PA SNA TSOGS KYIS LTA BA SUN PHYUNG NAS LTA BA
GZHAN SUN PHYUNG BAR BRTZAMS KYANG LTA BA 'DOR DU MI BTUB PA NI,
,RTAG TU BDUD KYIS BAR CHAD BYED PA MED, ,CES BYA BA STE, 'DI NI
MI 'PHROGS PA LA YONGS SU SMIN PA'I RANG BZHIN NO, ,KHYAD PAR
RNYED DANG ZHES BYA BA LA,

RIGS PAS RNAM PAR DPYOD PA'I SEMS DES RIM PAR GNAS PA LA YANG
ZHING SHAS JE CHE JE CHER GYUR PA NI KHYAD PAR RNYED PA ZHES
BYA'O, ,DE YANG DPER NA SA DANG PO'I RIGS PAS RNAM PAR DPYOD PA'I
SEMS PAS, SA GNYIS PA'I RIGS PAS RNAM PAR DPYOD PA'I SEMS SHAS
CHE

BAS NA KHYAD ZHUGS PA YIN TE, 'DI NI MI 'PHROGS PA RNAM PAR SMIN
PA'I LAS RNAM PA GCIG GO, ,GZHAN GYI PHYOGS SUN 'BYIN ZHES BYA BA
LA, GZHAN GYI PHYOGS NI MU STEGS PA RNAMS KYI GTZUG LAG DANG LDAN
PA LA BYA STE, RIGS PAS RNAM PAR DPYOD PA'I SEMS DANG

LDAN PAS MU STEGS PA LA SOGS PA'I PHYOGS NI SUN 'BYIN PAR NUS,
BDAG GIS SANGS RGYAS KYI GZHUNG NYID NI GZUGS PAR NUS ZHES BYA
BA'I DON TO, ,'DI NI MI 'PHROGS PA'I LAS YONGS SU SMIN PA'I LAS
RNAM PA GNYIS PA'O, ,MI 'PHROGS PA YONGS SU SMIN PAR BYED

@96A *, ,PA'I MTSAN NYID DO ZHES BYA BA LA, MI 'PHROGS PA'I RGYU
DANG, RANG BZHIN DANG, LAS GSUM DANG LDAN NA MI 'PHROGS PA YONGS
SU SMIN PAR 'GYUR BA YIN NO ZHES BYA BA'I DON TO, ,SPONG BA'I YAN
LAG DANG LDAN PA YONGS SU SMIN PA LAS BRTZAMS TE TSIGS

SU BCAD PA ZHES BYA BA LA, SPONG BA NI SA DANG PO'I CHOS KYI
DBYINGS RTOGS NAS GZUNG BA DANG 'DZIN PA GNYIS SPANGS PA LAS
SPONG BA ZHES BYA STE, DE'I GROGS SU GYUR PA'I CHOS RNAM PA LNGA
NI SPONG BA'I YAN LAG DANG LDAN PA ZHES BYA'O, ,LNGA PO YANG GANG
ZHE NA, DAD PA DANG, G-YO

MED PA DANG, SGYU MED PA DANG, LUS LA NAD MED PA DANG, SHES RAB
BO, ,DE YANG SPONG BA'I YAN LAG GI RGYU DANG, RANG BZHIN DANG,
LAS GSUM DANG LDAN NA SPONG BA'I YAN LAG YONGS SU SMIN PA YIN NO
ZHES BSTAN PA'I PHYIR TSIGS SU BCAD PA RTZOM MO ZHES BYA BA'I DON
TO, ,DGE

BA STZOGS DANG ZHES BYA BA LA, DGE BA'I SGRAS NI BSOD NAMS KYI
TSOGS DANG, YE SHES KYI TSOGS LA BYA STE, DE GNYIS BRTZAMS ZHES
BYA BA'I DON TO, ,DE NI SPONG BA'I YAN LAG GI RGYU'O, ,YAN LAG
LNGA LAS 'DI NI DAD PA DANG SBYAR RO, ,GNAS KYANG BRTZON PAR RUNG

ZHES BYA BA DANG, GNAS KYI SGRAS NI LUS LA BYA STE, NYAN PA DANG
SEMS PA DANG BSGOM PA LA SOGS PA DGE BA BYED PA NA LUS LA GNOD PA
DANG, MI BDE BA MED CING BRTZON 'GRUS RGYUN DU RTZOM PAR GNAS
PA'I LUS LA NI GNAS KYANG BRTZON PAR RUNG BA ZHES BYA STE, 'DI NI
SPANG BA'I YAN

LAG GI RANG BZHIN NO, ,YAN LAG LNGA LAS 'DI NI LUS LA NAD MED PAR
SBYAR RO, ,DBEN LA DGA' DANG ZHES BYA BA LA, 'DU 'DZI THAMS CAD
SPANGS NAS SHING DRUNG BRAG PHUG LA SOGS PA'I GNAS DBEN PA DAG NA
GNAS PAR DGA' BA NI DBEN PA MCHOG LA DGA' BA ZHES BYA STE, 'DI NI
SPONG

BA'I YAN LAG GI LAS RNAM PA GCIG STE, G-YO MED PA DANG SGYU MED
PA DANG SBYAR RO, ,DGE BA LA MNGON PAR DGA'O ZHES BYA BA LA, DGE
BA'I SGRA THEG PA CHEN PO'I CHOS LA BYA STE, CHOS DE DAG NYAN PA
DANG, SEMS PA DANG, BSGOM PA LA DGA' BA NI DGE BA LA MNGON PAR
DGA'O ZHES

@96B BYA'O; ,'DI NI SPONG BA'I YAN LAG GI LAS RNAM PA GNYIS PA
STE, 'DI NI SHES RAB DANG SBYAR RO, ,RGYAL BA'I SRAS KYI YAN LAG
LDAN PA YIS, ,YANG DAG YONGS SU SMIN PA'I MTSAN NYID 'DOD, ,CES
BYA BA LA, BYANG CHUB SEMS DPA' RNAMS KYI SPONG BA'I YAN LAG RNAM

PA LNGA RNAM PA RGYU DANG, RANG BZHIN DANG, LAS DANG LDAN NA
SPONG PA'I YAN LAG YONGS SU SMIN PA'I MTSAN NYID DU 'DOD DO,
,BDAG YONGS SU SMIN PA'I RNAM PA DGU'I CHE BA LAS BRTZAMS TE
TSIGS SU BCAD PA ZHES BYA BA LA, BYANG CHUB SEMS DPA' RNAMS DAD
PA NAS SPONG BA'I YAN LAG

GI BAR DU CHOS DGU DANG LDAN NA BDAG NYID SANGS RGYAS KYI CHOS
YONGS SU SMIN PA ZHES BYA STE, DGU POS BDAG SANGS RGYAS KYI CHOS
YONGS SU SMIN PAR 'GYUR BA'I CHOS DGU PO DE NYID YON TAN DANG,
BDAG NYID CHEN PO BSTAN PA'I PHYIR TSIGS SU BCAD PA RTZOM MO ZHES
BYA BA'I DON TO, ,CHE BA YANG

RNAM PA GNYIS SO, ,GANG ZHE NA, GZHAN YONGS SU SMIN PA'I BYA BA'I
RTEN DU GYUR PA DANG, CHOS KYI LUS 'PHEL BAR 'GYUR BA'O, ,DE LTAR
DNGOS PO RNAM PA DGU SMIN PA'I GZHI ZHES BYA BA LA, DE LTAR ZHES
BYA BA NI GONG DU BSHAD PA LTA BU'O, ,DNGOS PO RNAM PA DGU NI DAD
PA NAS SPONG

BA'I YAN LAG GI BAR DU DGU STE, GANG DU BSHAD PA LTAR NA BYANG
CHUB SEMS DPA' DE CHOS RNAM PA DGU'I GZHI'AM RTEN TAM GNAS DE LTA
BUR GYUR ZHES BYA BA'I DON TO, ,PHA ROL YONGS SU SMIN BYED RUNG
DANG LDAN, ,ZHES BYA BAS GZHAN YONGS SU SMIN PAR BYA BA'I RTEN DU
GYUR PAR BSTAN

TE; BYANG CHUB SEMS DPA' DE CHOS RNAM PA DGU'I RTEN DU GYUR PAS
SEMS CAN YONGS SU SMIN PAR BYED PAR NUS SHING SEMS CAN YONGS SU
SMIN PA'I MTHU YOD LA SEMS CAN YONGS SU SMIN PAR BYED PA'I GNAS
SU YANG GYUR ZHES BYA BA'I DON TO, ,DGE BA RTAG TU RAB TU 'PHEL
BA'I

DNGOS PO ZHES BYA BAS RTAG TU CHOS KYI LUS 'PHEL BA BSTAN TE,
BYANG CHUB SEMS DPA' CHOS DGU'I RTEN DU GYUR PAS NA SEMS CAN
YONGS SU SMIN PAR BYED PAR NUS PAR YANG MA ZAD KYI, DUS THAMS CAD
DU PHA ROL TU PHYIN PA DRUG GI CHOS RNAMS 'PHEL BAR 'GYUR TE BDAG
GI RGYUD LA DGE

@97A *, ,BA BSKYED PA'I GZHI DANG RTEN DU YANG GYUR CES BYA BA'I
DON TO, ,RTAG TU 'GRO BA RNAMS KYI GNYEN MCHOG 'GYUR, ,ZHES BYA
BA LA, DE LTAR BYANG CHUB SEMS DPA' DE CHOS RNAM PA DGU DANG YANG
LDAN, SEMS CAN YONGS SU SMIN PAR BYED PA'I MTHU YANG YOD, RTAG TU

DGE BA'I CHOS KYANG 'PHEL BAS NA, SEMS CAN RNAMS TSE 'DIR ZANG
ZING GIS PHAN BTAGS NAS DGE BA LA BKOD DE PHAN PAR BYED PA DANG,
TSE RABS GZHAN DU BDE 'GRO DANG MYA NGAN LAS 'DAS PA LA BKOD DE
BDE BAR BYAS PAS NA 'GRO BA RNAMS KYI GNYEN MCHOG GYUR PA ZHES
BYA STE,

PHA MA DANG HE DU GNYEN BSHES PAS SEMS CAN LA PHAN PA LHAG PAR
MDZAD PAS NA GNYEN MCHOG TU GYUR PA'O, ,CI'I PHYIR ZHE NA, PHA
MAS NI 'DIR ZANG ZING GIS PHRAN TSEGS TZAM GYI PHAN 'DOGS PAR NUS
KYI, TSE RABS GZHAN DU MTHO RIS DANG MYA NGAN LAS 'DAS PAR 'JOG
PAR

MI NUS PA'I PHYIR RO, ,SEMS CAN YONGS SU SMIN PA'I RNAM PAR DBYE
BA LAS BRTZAMS TE TSIGS SU BCAD PA BCU GCIG GO ZHES BYA BA LA
GONG DU GANG LA BSLAB PAR BYA BA LA RNAM PA BDUN DU GZHAG PA LAS
'DI YAN CHAD BDAG YONGS SU SMIN PAS BRTZAMS PA'I BAR DU RNAM PA
LNGA BSHAD

NAS; DA SEMS CAN YONGS SU SMIN PAR BYED PA LAS BRTZAMS TE, JI
LTAR BYANG CHUB SEMS DPA' SEMS CAN YONGS SU SMIN PAR BYED PA
TSIGS SU BCAD PA BCU GCIG GIS STON TO ZHES BYA BA'I DON TO, ,DE
LA BDAG YONGS SU SMIN PAR BYED PA'I RJES LA SEMS CAN YONGS SU
SMIN PAR

BYED PAR BSTAN PA LA 'BREL BAR LTA BA CI YOD CE NA, JI LTAR BDAG
MA SMIN BDAG MA GROL BDAG THAR PAR MA GYUR PA'I SEMS CAN GROL BA
DANG THAR PAR BYA BAR MI RUNG STE, DE BAS NA BDAG YONGS SU SMIN
PAR BYED PA'I RJES LA SEMS CAN YONGS SU SMIN PAR BYED PA BSHAD
PAR 'BREL TO, ,

TSIGS SU BCAD PA BCU GCIG GIS BSDUS PA'I DON NI RNAM PA BZHI STE,
YONGS SU SMIN PA'I RANG BZHIN DANG, RAB TU DBYE BA DANG, BSAM PA
DANG, SBYOR BA'O, ,JI LTAR RMA RNAMS DANG NI KHA ZAS DAG ,GZAG
CING SBYANG TU RUNG BAR SMIN 'DOD LTAR, ,ZHES BYA BA LA SOGS PA
TSIGS SU

@97B BCAD PA GCIG GIS NI YONGS SU SMIN PA'I RANG BZHIN STON TE,
'DI NI 'BRAS DANG PHOL MIG LA SOGS PA'I RMA RNAMS NAM DBUG PA'I
DUS LA BAB CING RNAG 'DZAG PA DE'I DUS NA YONGS SU SMIN PA YIN PA
DANG, NAM KHA ZAS LA SOGS PA SPYAD DU RUNG STE, BZAR RUNG BAR
GYUR PA NA

YONGS SU SMIN PA ZHES BYA STE, 'DI NI DPE'O, ,DON BSTAN PA'I
PHYIR DE BZHIN GNAS LA PHYOGS GNYIS ZHI BA DANG, DE BZHIN SPYAD
CING SMIN PAR BRJOD CING BYA BA SMOS TE, GNAS KYI SGRA NI PHUNG
PO LNGA LA BYA'O, ,PHYOGS GNYIS NI 'DOD CHAGS LA SOGS PA NYON
MONGS PA'I PHYOGS

DANG; DAD PA LA SOGS PA GNYEN PO'I PHYOGS SO, ,DPER NA RMA NANG
NA RNAG 'DZAG PA'I DUS NA SMIN PA ZHES BYA BA BZHIN DU NAM BDAG
GI PHUNG PO LA 'DOD CHAGS LA SOGS PA'I NYON MONGS PA YOD PA ZHI
BAR BYA NUS SHING SPONG NUS PA'I LUS THOB PA DANG, DPER NA KHA
ZAS BZAR RUNG BAR

GYUR NA SMIN PA ZHES BYA BA DE BZHIN DU NAM BDAG GI LUS LA YOD
PA'I DGE BA'I PHYOGS RNAMS RGYUN DU SPYAD CING SGOM PAR NUS PA'I
LUS THOB NA GANG ZAG DE YONGS SU SMIN PAR BYAS PA ZHES BYA'O,
,TSIGS SU BCAD PA GNYIS PA ZHES BYA BAS YONGS SU SMIN PA'I RAB TU
DBYE BA STON TE, DE

RNAM PA BRGYAD KYIS NI BYANG CHUB SEMS DPA' SEMS CAN YONGS SU
SMIN PAR BYED DO ZHES BYA BA'I DON TO, ,BRAL BAR SMIN BYED CES
BYA BA LA, SEMS CAN RNAMS 'DOD CHAGS DANG BRAL BAR BYAS ZHE SDANG
DANG BRAL BAR BYAS NAS NYON MONGS PA KUN DANG BRAL BAR BYAS PA NI
BRAL BAR SMIN BYED

CES BYA'O, ,YONGS SU SMIN BYED CES GSUNGS ZHES BYA BA LA, THEG PA
GSUM GYI THABS KYIS THEG PA GSUM GYI RIGS CAN GYI GANG ZAG KUN
SMIN PAR BYAS PA NI YONGS SU SMIN BYED CES BYA'O, ,DE BZHIN RAB
TU SMIN BYED CES BYA BAS MU STEGS LA SOGS PA'I GROGS DAG GIS
KYANG CHOS

BSTAN PA'I SGO NAS GZUGS DANG GZUGS MED PA'I KHAMS DAG TU SMIN
PAR BYED PA YOD MOD KYI SLAR LDOG PAR 'GYUR BAS NA RAB TU SMIN
PAR BYED CES MI BYA'O, ,BYANG CHUB SEMS DPA' RNAMS KYI THEG PA
GSUM GYI MYA NGAN LAS 'DAS PA'I 'BRAS BU LA BKOD DE SMIN PAR BYAS
PA RNAMS LA SLAR

@98A *, ,LDOG PA MED PAS NA RAB TU SMIN BYED CES BYA'O, ,RJES
SMIN GZHAN ZHES BYA BA LA, GDUL BA DANG MTHUN PAR CHOS BSTAN PA'I
SGO NAS SMIN PAR BYAS PA NI RJES SMIN ZHES BYA STE, 'DOD CHAGS
CAN LA MI GTZANG BA BSGOM PA 'CHAD PA DANG, ZHE SDANG CAN LA
BYAMS PA BSGOM

PA DANG, GTI MUG CAN LA RTEN CING 'BREL TE 'BYUNG BA 'CHAD PA'O,
,LEGS PAR SMIN BYED CES BYA BA LA, MTHO DMAN DANG BYAMS SDANG MED
PAR SNYOMS PAR SEMS CAN KUN SMIN PAR BYED CING SEMS CAN SMIN PAR
BYED PA'I DUS NA YANG BSGRIMS TE NAN TAN GYIS BSTI STANG DANG GUS
PA DANG

BCAS PAR SMIN PAR BYED PA NI LEGS PAR SMIN BYED CES BYA'O, ,LHAG
PAR SMIN BYED CES BYA BA LA, BDAG NYID KYIS SA DANG PO THOB NAS
CHOS KYI DBYINGS RTOGS PAR BYAS TE, GZHAN DAG KYANG SA DANG PO
THOB PAR BYAS NAS CHOS KYI DBYINGS RTOGS PAR BYAS PA NI LHAG PAR
SMIN BYED CES

BYA'O; ,RTAG SMIN BYED DANG CES BYA BA LA, GANG 'DAS PA DANG DA
LTAR GYI SANGS RGYAS BCOM LDAN 'DAS RNAMS KYIS MING GI TSOGS
DANG, TSIG GI TSOGS DANG, YI GE'I TSOGS KYI SGO NAS CHOS PHYIN CI
MA LOG PAR BSHAD PA LA, SEMS CAN GYI DON DU MING GI TSOGS DANG,
TSIG GI

TSOGS DANG, YI GE'I TSOGS RNAMS KYI SGO NAS CHOS DE DAG GI DON
RTAG TU PHYIN CI MA LOG PAR 'CHAD PA NI RTAG TU SMIN BYED CES
BYA'O, ,YANG NA MI RTAG PA DANG, SDUG BSNGAL BA DANG, STONG PA
DANG, BDAG MED PA'I RANG BZHIN DU RTAG PAR YANG DE LTAR PHYIN CI
MA LOG PAR 'CHAD KYI RTAG PA

LA SOGS PA'I MTSAN NYID DU NAMS KYANG MI 'CHAD PAS NA RTAG SMIN
BYED CES BYA'O, ,LUS CAN STENG SMIN BYED CES BYA BA NI LUS CAN NI
SEMS CAN LA BYA STE, SEMS CAN RNAMS MOS PAS SPYOD PA'I SA DROD LA
GNAS NAS GONG MA SPYI PO THOB PAR BYAS PAS NAS DGU PA LA GNAS NA
SA

BCU THOB PAR BYAS PA NI STENG SMIN BYED CES BYA STE, DON DU NYAN
THOS RGYUN DU ZHUGS PA DAG SMIN PAR BYAS NA NI DGRA BCOM PA'I
'BRAS BU THOB PAR 'GYUR, SA DANG PO'I BYANG CHUB SEMS DPA' SMIN
PAR BYAS NA NI 'CHAD RGYAB THOB PAR 'GYUR BA LTA BU DAG LA STENG
SMIN BYED CES BYA'O, ,

@98B TSIGS SU BCAD PA GSUM PA DANG BZHI ZHES BYA BA LA, DA NI
TSIGS SU BCAD PA GSUM PA DANG BZHI PAS BYANG CHUB SEMS DPA' RNAMS
DGONGS PA GANG DANG BSAM PA GANG GIS SEMS CAN YONGS SU SMIN PAR
BYED PA'I DGONGS PA'I KHYAD PAR STON TE, DE YANG PHA MA

GNYEN BSHES KYI BSAM PA LAS BYE BRAG TU 'PHAGS PA DANG, 'JIG RTEN
BDAG LA BYAMS PA'I BSAM PAS BYE BRAG TU 'PHAGS PA DES STON TE, JI
LTAR RGYAL SRAS PHAN PAR BSAM PA YIS, ,'GRO BA THAMS CAD RNAM PAR
SMIN BYED GNAS, ,ZHES BYA BA LA, JI LTAR

BYANG CHUB SEMS DPA' RNAMS SEMS CAN TSE 'DI LA PHAN PA LA GZHAG
PAR BYA'O SNYAM DU DGONGS PA DANG TSE RABS GZHAN DU BDE BA LA
DGOD PAR BYA'O SNYAM DU DGONGS PA'I SGO NAS SEMS CAN LA PHAN PAR
BYA BA'I DGONGS PAS SEMS CAN RNAMS TSE 'DI LA YO BYAD RNAM PA SNA
TSOGS

KYIS PHONGS PA MED PAR BYAS NAS, MI DGE BA LAS BZLOG CING DGE BA
LA BKOD DE SMIN PAR BYED PA DANG, TSE RABS GZHAN DU LHA DANG MI'I
MTHO RIS DANG MYA NGAN LAS 'DAS PA LA BKOD DE SMIN PAR BYAS PA
LTAR 'JIG RTEN PA PHA MA LA SOGS PA BU TSAL DE LTA BU'I BSAM PA
MI

'BYUNG NGO ZHES BYA BAR SBYAR RO, ,DE BZHIN PHA DANG MA DANG
BSHES RNAMS DANG, ,BU DANG GNYEN PA RNAMS LA MI GNAS SO, ,ZHES
BYA BA LA, JI LTAR BYANG CHUB SEMS DPA' SEMS CAN LA PHAN PA DANG,
BDE BAR BYA'O SNYAM DU DGONGS PA LTA BU PHA MA BU LA PHAN PA'I
BSAM PA

DE LTA BU MI 'BYUNG BA DANG, GNYEN BSHES DAG GNYEN RNAMS LA PHAN
PA'I BSAM PA DE LTA BU MI 'BYUNG NGO ZHES BYA BA'I DON TO, ,CI'I
PHYIR ZHE NA, PHA MA DANG GNYEN BSHES DAG JI LTAR BU TSA DANG
GNYEN PA RNAMS LA PHAN PA DANG, BDE BAR BYA'O SNYAM DU BSAMS
KYANG TSE 'DIR ZANG ZING

TZAM ZHIG LA GZHAG PAR NUS SU ZAD KYI DGE BA LA 'JOG PAR MI NUS
PA DANG, TSE RABS GZHAN DU MTHO RIS DANG MYA NGAN LAS 'DAS PA LA
'JOG PAR MI NUS PA'I PHYIR TE, 'DIS NI PHA MA DANG GNYEN BSHES
KYI BSAM PA LAS BYE BRAG TU 'PHAGS PAR BSTAN TO, ,JI LTAR SNYING
BRTZE

@99A *, ,BDE DANG PHAN 'GOD PHYIR, ,SEMS CAN GZHAN LA BYAMS PAR
'DOD PA LTAR, ,ZHES BYA BA LA, JI LTAR BYANG CHUB SEMS DPA'
SNYING RJE DANG LDAN PA RNAMS SEMS CAN LA TSE 'DIR ZANG ZING SNA
TSOGS KYIS PHAN BTAGS NAS DGE BA LA 'GOD PAS BDE BA LA BKOD

PA DANG TSE RABS GZHAN DU MTHO RIS DANG MYA NGAN LAS 'DAS PA THOB
PAR BYAS PAS PHAN PA LA BKOD DE SEMS CAN LA BYAMS PAR DGONGS PA'I
DGONGS PA MNGA' BA LTAR, 'JIG RTEN PA RNAMS RANG LA PHAN PA'I
BSAM PA DE TZAM MI 'BYUNG NGO ZHES BYA BAR SBYAR RO, ,DE BZHIN
'JIG

RTEN PA BDAG BYAMS MIN NA, ,SHIN TU MDZA' BA'I 'GRO BA GZHAN CI
SMOS, ,ZHES BYA BA LA JI LTAR BYANG CHUB SEMS DPA' RNAMS SEMS CAN
LA PHAN PA DANG BDE BA'I DGONGS PA MNGA' BA LTAR SEMS CAN RNAMS
BDAG LA PHAN PAR BYA NA JI LTAR BYAS NA PHAN PAR 'GYUR ZHES RNAM
PA DU MAR

BSAMS KYANG PHAN PA'I BSAM PA DE LTA BU MI 'BYUNG STE, CI'I PHYIR
ZHE NA, BDAG LA PHAN PAR BYA BAR BSAMS SU ZIN KYANG PHAN PA MA
YIN PA DANG BDE BA MA YIN PA LA 'GOD PAR BYED PA'I PHYIR RO, ,JI
LTAR ZHE NA, BDAG LA BDE BAR BYA'O ZHES MA BYIN PAR LEN PA LA
SOGS PA DANG,

BYAS PA DANG DE'I RKYEN GYIS TSE 'DIR BCING BA DANG BSAD PA LA
SOGS PA MYONG BAR 'GYUR BAS PHAN PA MA YIN PA LA BKOD DO, ,DE'I
RKYEN GYIS TSE RABS GZHAN DU SEMS CAN DMYAL BA LA SOGS PA NGAN
SONG GSUM DU SKYE BA YIN PAS BDE BA MA YIN PA LA BKOD DO, ,YANG
MU STEGS

PA LA SOGS PA BDAG TSE 'DI DANG PHYI MAR BDE BAR BYA'O ZHES TSE
'DIR THAL BA'I NANG NA NYAL BA DANG, KHYI DANG BA LANG GI DKA'
THUB DANG BRAG KHA NAS MCHONG BA LA SOGS PA BYAS PAS TSE 'DIR
PHAN PA MA YIN PA LA BKOD DO, ,DE'I RGYUS TSE RABS GZHAN DU NGAN
SONG GSUM DU SKYE BAR 'GYUR

BAS NA BDE BA MA YIN PA LA BKOD DE, 'DIS NI 'JIG RTEN PA BDAG LA
BYAMS PA'I BSAM PA BAS LHAG PAR STON TO, ,'JIG RTEN PA DAG LA
BDAG PHAN PAR BYA'O SNYAM DU BSAMS NA YANG BYANG CHUB SEMS DPA'
SEMS CAN GZHAN PHAN PA DANG BDE BAR BYA BAR DGONGS PA'I BSAM

@99B PA LTA BU MI 'BYUNG NA, 'JIG RTEN NA GROGS DAG GIS GROGS LA
PHAN PAR BYA'O SNYAM DU SEMS PA'I BSAM PA LA BYANG CHUB SEMS
DPA'I DGONGS PA LTA GA LA ZHIG 'BYUNG STE MI 'BYUNG NGO ZHES BYA
BA'I DON TO, ,TSIGS SU BCAD PA LHAG MA RNAMS KYIS NI, SBYOR BA
GANG GIS SEMS

CAN RNAMS YONGS SU SMIN PAR BYED PAS PHA ROL TU PHYIN PA RNAMS
SGRUB PA STON TO ZHES BYA BA LA, TSIGS SU BCAD PA BCU GCIG GIS
SEMS CAN YONGS SU SMIN PAR BYED PA BSTAN PA LAS 'DI YAN CHAD
TSIGS SU BCAD PA BZHI NI BSTAN ZIN TO, ,DA NI PHYI NAS TSIGS SU
BCAD

PA BDUN ZHIG 'DUS TE, BDUN LAS KYANG TSIGS SU BCAD PA DRUG GIS NI
SPYOR BA DANG PHRIN LAS GANG GIS YONGS SU SMIN PAR BYED PA BSTAN,
THA MA'I TSIGS SU BCAD PA BDUN PAS NI SEMS CAN YONGS SU SMIN PAR
BYED PA'I BDAG NYID CHEN PO BSTAN TO, ,DE LA SBYOR BA GANG

GIS SEMS CAN YONGS SU SMIN PAR MDZAD CE NA, SBYIN PA NAS SHES RAB
KYI PHA ROL TU PHYIN PA DRUG BSGRUB PA'I SBYOR BAS SEMS CAN YONGS
SU SMIN PAR BYED DO ZHES BYA BA'I DON TO, ,SBYIN PA CI 'DRA BAS
SEMS CAN JI LTAR SMIN PAR BYED PA DE LAS BRTZAMS NAS TSIGS SU
BCAD

PA ZHES BYA BA LA, PHA ROL TU PHYIN PA DRUG LAS KYANG SBYIN PA'I
PHA ROL TU PHYIN PAS SEMS CAN SMIN PAR BYED PA BSHAD DE, DE YANG
SBYIN PA JI LTA BU BTANG NAS SEMS CAN RNAMS JI LTAR SMIN PAR BYED
PA BSTAN PA'I PHYIR, TSIGS SU BCAD PA RTZOM MO ZHES BYA BA'I DON
TO, ,DE LA

SBYIN PA CI 'DRA BAS SEMS CAN YONGS SU SMIN PAR BYED CE NA, SBYIN
PA RNAM PA GSUM GYIS SEMS CAN YONGS SU SMIN PAR BYED DE, SBYIN PA
GSUM NI BDAG GI LUS DANG LONGS SPYOD THAMS CAD SBYIN PA DANG, MI
MTSUNGS PA MED PA'I SBYIN PA DANG, MI NGOMS PA'I SBYIN PA'O, ,

BYANG CHUB SEMS DPA'I LUS DANG LONGS SPYOD DAG ,GZHAN LA MI SBYIN
PA NI GANG YANG MED, ,CES BYA BAS BDAG GI LUS DANG LONGS SPYOD
THAMS CAD SBYIN PA BTANG STE, BYANG CHUB SEMS DPA' RNAMS SEMS CAN
GYI DON DU BDAG GI DNGOS PO LA YANG MI SBYIN ZHING PHONGS

@100A *, ,TE PHYI NA GZHAG PA GANG YANG MED DE, SLONG BA RNAMS LA
MGO DANG, MIG DANG, RKANG LAG DANG, KHRAG DANG, SHA DANG, RKANG
DANG, TSIL LA SOGS PA MI GTONG BA GANG YANG MED DO, ,LONGS SPYOD
LA YANG MI GTONG ZHING GCES TE PHYI NA GZHAG PA GANG YANG MED DE,

GSER DANG, DNGUL DANG, 'BRU DANG, BANG BA DANG, BU DANG, CHUNG MA
DANG, BRAN DANG, PHYUGS LA SOGS PA KUN GTONG BAR BYED PA'I PHYIR
RO, ,MTSUNGS PAR SBYIN PA ZHES BYA BAS MI MTSUNGS PA MED PA'I
SBYIN PA BSTAN TE, BYANG CHUB SEMS DPA' RNAMS NI MTHON PO LA
SBYIN GYI

DMA' BA LA MI SBYIN PA DANG, MDZA' BA LA SBYIN GYI MI MDZA' BA LA
MI SBYIN PA'AM, MKHAS PA LA SBYIN GYI MI MKHAS PA LA MI SBYIN
ZHES BYA BA MED DE, 'DRA BA KHO NAR SEMS CAN KUN LA GTONG ZHING
SBYIN PAR BYED PA'I PHYIR RO, ,YON TAN NGOMS MI 'GYUR ZHES BYA
BAS MI

NGOMS PA'I SBYIN PA BSTAN TE, BYANG CHUB SEMS DPA'I SBYIN PA NI,
LO'AM BSKAL PA 'DI SNYED CIG TU BYAS PAS MCHOG ,CES BYA BA MED
KYI, SKAD CIG MA RE RE YANG BRENG MA CHAD PAR 'KHOR BA'I MTHA'I
BAR DU BYIN YANG CHOG PA MED PAS NA YON TAN NGOMS PAR MI 'GYUR BA
ZHES

BYA'O; ,SBYIN PA DE GSUM GYIS JI LTAR SEMS CAN YONGS SU SMIN PAR
BYED CE NA, DE'I PHYIR, PHAN 'DOGS RNAM PA GNYIS KYIS GZHAN SMIN
BYED, ,CES SMOS TE, JI LTAR YONGS SU SMIN PAR BYED CE NA, TSE
'DIR PHAN BTAGS TE, PHAN PA LA BKOD PA DANG, TSE RABS

GZHAN DU PHAN BTAGS TE BDE BA LA BKOD PAS SEMS CAN YONGS SU SMIN
PAR BYED DO ZHES BYA BA'I DON TO, ,DE LA TSE 'DIR PHAN BTAGS PA
NI ZANG ZING RNAM PA SNA TSOGS BYIN NAS YO BYAD KYIS PHONGS PA'I
GNOD PA MED PAR BYA STE, LONGS SPYOD DANG LDAN PAR BYAS PA'O,
,TSE RABS

GZHAN DU PHAN BTAGS PA NI TSE 'DIR DGE BA BYED DU BCUG PAS TSE
RABS GZHAN DU LHA DANG MI'I BDE 'GRO DANG, MYA NGAN LAS 'DAS PA
THOB PAR BYAS PA'I PHYIR RO, ,DE LTA BU'I TSUL KHRIMS KYIS SEMS
CAN YONGS SU SMIN PAR BYED PA DE LAS BRTZAMS TE TSIGS SU BCAD PA
ZHES BYA

@100B BA LA, TSUL KHRIMS KYIS SEMS CAN YONGS SU SMIN PA STON TE,
DE YANG TSUL KHRIMS CI 'DRA BAS SEMS CAN JI LTAR SMIN PAR BYED PA
BSTAN PA'I PHYIR TSIGS SU BCAD PA RTZOM MO ZHES BYA BA'I DON TO,
,DE LA JI LTA BU'I TSUL KHRIMS KYIS SEMS CAN YONGS SU SMIN PAR
BYED NA,

TSUL KHRIMS RNAM PA LNGAS SEMS CAN YONGS SU SMIN PAR BYED DE,
TSUL KHRIMS RNAM PA LNGA NI, RTAG PA'I TSUL KHRIMS DANG, RANG
BZHIN GYI TSUL KHRIMS DANG, YONGS SU RDZOGS PA'I TSUL KHRIMS
DANG, LHAG PAR RTOGS PA'I TSUL KHRIMS DANG, 'KHRUL PA MED PA'I
TSUL

KHRIMS SO, ,RTAG TU ZHES BYA BAS LHAG PA'I TSUL KHRIMS BSTAN TE,
'PHAGS PA NYAN THOS DAG NI SDOM PA MNOS NAS JI SRID 'TSO'I BAR DU
YOD KYI, BYANG CHUB SEMS DPA' RNAMS NI SDOM PA MNOS PA NAS
BRTZAMS TE, BYANG CHUB KYI SNYING PO LA 'DUG GI BAR DU TSUL
KHRIMS

YOD PAS NA RTAG PA'I TSUL KHRIMS ZHES BYA'O, ,YANG NA DANG PO
SDOM PA MNOS NAS BAR 'GA' BSRUNG, BAR 'GA' MI BSRUNG MA YIN GYI,
,NAM 'TSO'I BAR DU BSRUNG BAS NA RTAG PA'I TSUL KHRIMS ZHES
BYA'O, ,RANG BZHIN ZHES BYA BAS RANG BZHIN GYI TSUL KHRIMS BSTAN
TE, TSUL

KHRIMS BSRUNG BA LA SNGON SHIN TU GOMS PAR BYAS PAS PHYIS 'BAD PA
DANG RTZOL BA CHEN PO MED PAR TSUL KHRIMS LA RANG GI NGANG GIS
GNAS PAS NA RANG BZHIN GYI TSUL KHRIMS ZHES BYA'O, ,YANG NA SDOM
PA MNOS TE TSE 'DIR MA RAL NA TSE RABS GAR SKYE GAR SKYES KYANG
DGE BA'I BSHES

GNYEN LAS TSUL KHRIMS KYI RANG BZHIN DANG, YON TAN MA THOS PAR
YANG DANG GIS KHA NA MA THO BA'I CHOS RNAMS MI BYED PAR 'DZEM PA
YOD PA DANG, DGE BA'I CHOS BYED PA LA DGA' BA YOD PA NI RANG
BZHIN GYI TSUL KHRIMS ZHES BYA'O, ,LHAG PAR 'TSE BA MED CES BYA
BAS YONGS SU

RDZOGS PA'I TSUL KHRIMS BSTAN TE, 'TSE BA MED PA NI MI DGE BA BCU
MI SPYOD PA STE, MI DGE BA BCU RMI LAM NA YANG SPYOD PAR MI
'BYUNG BA NI LHAG PAR 'TSE BA MED PA ZHES BYA'O, ,DE LTAR GYUR NA
TSUL KHRIMS YONGS SU RDZOGS PA ZHES BYA STE, DE YANGS BCU'I SA
GNYIS SU PHYIN PA'I

@101A *, ,DUS NA BYANG CHUB SEMS DPA'I DGE BA BCU YONGS SU RDZOGS
PAR LHAG PAR 'TSE BAR BYED PA'I CHOS MI DGE BA BCU RMI LAM NA
YANG SPYOD PA MI 'BYUNG BAS YONGS SU RDZOGS PA'I TSUL KHRIMS ZHES
BYA'O, ,BDAG DGA' ZHES BYA BAS LHAG PAR RTOGS PA'I TSUL

KHRIMS BSTAN TE, BYANG CHUB SEMS DPA' SA DANG POR CHOS KYI
DBYINGS KUN DU 'GRO BA'I MTSAN NYID DU RTOGS NAS BDEN PA MTHONG
BA DANG 'PHAGS PA DGYES PA'I TSUL KHRIMS THOB STE, DANG GIS MI
DGE BA BCU SPANGS PA DANG, DGE BA BCU LA GNAS PAR DGA' BA NI BDAG
DGA'

BA ZHES BYA'O, ,BAG YOD CES BYA BAS RTAG TU 'KHRUL PA MED PA'I
TSUL KHRIMS BSTAN TE, NGAG GI SGO NAS SMRA BAR BYA BA MA YIN PA
DAG SMRA BA DANG, LUS KYI SGO NAS 'GRO BAR BYA BA MA YIN PA DAG
GI GNAS SU 'GRO BA DANG, YID KYI SGO NAS BSAM PAR BYA BA MA YIN
PA'I CHOS

DAG SEMS PA NI BAG MED BA ZHES BYA STE, DE LAS NI LTUNG BA DANG
NYES BYAS DAG GIS 'KHRUL PA 'BYUNG BAR 'GYUR RO, ,NGAG GI SGO NAS
SMRA BAR BYA BA MA YIN PA MI SMRA BA DANG, LUS KYI SGO NAS 'GRO
BAR BYA BA MA YIN PA'I GNAS DAG TU MI 'GRO BA DANG, YID KYI SGO
NAS BSAM PAR BYA BA

MA YIN PA'I CHOS DAG MI SEMS PA NI BAG YOD PA ZHES BYA STE, BYANG
CHUB SEMS DPA' BAG YOD PA DE LA RTAG TU GNAS NAS SPYOD LAM THAMS
CAD DU YANG LTUNG BA DANG NYES BYAS DAG GIS 'KHRUL PA MI 'BYUNG
BAS 'KHRUL PA MED PA'I TSUL KHRIMS ZHES BYA'O, ,YANG NA RGYU RNAM
PA GSUM LAS

'KHRUL PA 'BYUNG STE, GSUM GANG ZHE NA, LE LO DANG, BAG MED PA
DANG, BRJED PAS PA'O, ,BYANG CHUB SEMS DPA' NI SPYOD LAM THAMS
CAD DU YANG NAN TAN DU BCAS PAR GNAS PAS LE LO DANG, BAG MED PA
DANG, BRJED NGAS PA MED PA'I PHYIR LTUNG BA DANG NYES BYAS LA
SOGS PA

MI 'BYUNG BA'I PHYIR 'KHRUL PA MED PA'I TSUL KHRIMS ZHES BYA'O,
,JI LTAR SEMS CAN YONGS SU SMIN PAR BYED CE NA, DE'I PHYIR, GZHAN
YANG 'DI LA 'GOD CES SMOS TE, BDAG NYID TSUL KHRIMS RNAM PA LNGA
LA GNAS PA BZHIN DU SEMS CAN GZHAN YANG TSUL KHRIMS RNAM PA LNGA
LA BKOD

@101B DE DE DANG LDAN PAR BYAS PAS YONGS SU SMIN PAR BYED DO, ,JI
LTAR YONGS SU SMIN PAR BYED PA YANG DE LTAR YANG CUNG ZAD KYI
GZHAN YANG YOD PAR BSTAN PA'I PHYIR, PHA ROL GCIG NAS GCIG TU
PHAN GNYIS 'DOGS, ,ZHES BYA BA SMOS TE, PHAN GNYIS 'DOGS PA NI
TSE 'DIR PHAN

'DOGS PA DANG, TSE RABS GZHAN DU PHAN 'DOGS PA'O, ,DE LA TSE 'DIR
PHAN 'DOGS PA NI SEMS CAN RNAMS TSUL KHRIMS LA BKOD PA NI, DGE BA
BYED CING MI DGE BA MI BYED PA'I PHYIR MI DGE BA BYAS PA LAS GYUR
PA'I BCING BA DANG, BSAD PA LA SOGS PA MI 'BYUNG BAS TSE

'DIR PHAN BTAGS SO, ,TSE RABS GZHAN DU PHAN BTAGS PA YANG RNAM PA
GNYIS TE, TSE GCIG NAS GCIG TU RNAM PAR SMIN PA RGYUN MA CHAD PAR
BYAS PA DANG, TSE GCIG NAS GCIG TU RGYU MTHUN PA'I 'BRAS BU RGYUN
MA CHAD PAR BYAS PA'O, ,DE LA PHA ROL GCIG NAS GCIG

TU ZHES BYA BA NI SEMS CAN GZHAN TSE RABS GCIG NAS GCIG TU BRGYUD
MAR ZHE SA BYA BA'I DON TO, ,TSE RABS GZHAN DU PHAN PA RNAM PA
GNYIS 'DOGS PA BSTAN PA'I PHYIR, RNAM SMIN RGYU MTHUN LEGS PAR
SMIN PAR BYED, ,CES BYA BA SMOS TE, TSE 'DIR TSUL KHRIMS

BSRUNGS PAS TSE RABS GZHAN DU LHA DANG MI'I BDE 'GRO THOB PA NI
RNAM PAR SMIN PA'I 'BRAS BU'O, ,LHA DANG MI'I GNAS SU SKYE BA NA
TSUL KHRIMS BSRUNG BA LA DGA' BAR GYUR PA NI RGYU MTHUN PA'I
'BRAS BU'O, ,RGYU MTHUN PA'I 'BRAS BU DE LAS LHA DANG MI'I BDE
'GRO THOB PA NI RNAM

PAR SMIN PA'I 'BRAS BU'O, ,DE NA YANG TSUL KHRIMS BSRUNG BA LA
DGA' BA NI RGYU MTHUN PA'I 'BRAS BU STE, DE LTAR RNAM PAR SMIN PA
DANG, RGYU MTHUN PA'I 'BRAS BU GNYIS NI GCIG GIS GCIG BSKYED DE
RGYUN MI 'CHAD PAR 'BYUNG BA NI TSE RABS GZHAN DU PHAN BTAGS PA
ZHES

BYA'O; ,YONGS SU RDZOGS PA'I TSUL KHRIMS NI LHAG PAR 'TSE BA MED
PA'I PHYIR RO ZHES BYA BA LA, MI DGE BA BCU MI BYED PA NI 'TSE BA
MED PA ZHES BYA STE, RMI LAM DU YANG MI DGE BA BCU MI SPYOD PA NI
LHAG PAR 'TSE BA MED PA ZHES BYA STE, DE LTAR NA YONGS SU RDZOGS
PA'I TSUL

@102A *, ,KHRIMS YIN NO ZHES BYA BA'I DON TO, ,'TSE BA MED PA'I
RDZOGS PA NI LHAG PAR MI 'TSE BA'O ZHES BYA BA LA, LHAG PAR MI
'TSE BA'I DON 'CHAD DE, MI DGE BA BCU RMI LAM NA YANG MI BYED PAR
RDZOGS NA LHAG PAR MI 'TSE BA ZHES BYA BA'I DON TO, ,JI LTAR

NA YONGS SU RDZOGS PA'I TSUL KHRIMS SU 'GYUR ZHE NA, DE'I PHYIR,
DGE BA BCU'I LAS RMI LAM NA YONGS SU RDZOGS PA'I PHYIR ZHES BYA
BA SMOS TE, DGE BA BCU'I LAS KYI LAM YONGS SU RDZOGS NAS MI DGE
BA BCU RMI LAM NA YANG BYED PAR MI RMI NA YONGS SU RDZOGS PA'I

TSUL KHRIMS YIN NO ZHES BYA BA'I DON TO, ,RMI LAM NA YANG MI DGE
BA BCU MI BYED PA NI SA BCU LAS SA GNYIS KYI TSE NA MI 'BYUNG
STE, DE BAS NA SA BCU PA'I SA GNYIS LAS KYANG KYE RGYAL BA'I SRAS
BYANG CHUB SEMS DPA' SA GNYIS PA 'DI LA GNAS PA RNAMS NI DBYIG PA

SPANGS MTSON CHA SPANGS ZHES BYA BA LA SOGS PA GSUNGS SO, ,BDAG
NYID DE LA DGA' BAS LHAG PAR RTOGS PA'I TSUL KHRIMS ZHES BYA BA
LA, SA DANG PO'I CHOS KYI DBYINGS KUN DU 'GRO BA'I MTSAN NYID
RTOGS PA NA BDEN PA MTHONG BAS MI DGE BA MI BYED PA DANG DGE BA
BYED PA LA RANG GI

DANG GIS DGA' ZHES BYA BA'I DON TO, ,BAG YOD PA'I PHYIR ZHES BYA
BA LA, NGAG GI SGO NAS SMRA BAR BYA BA MA YIN PA MI SMRA BA DANG,
LUS KYI SGO NAS 'GRO BAR BYA BA MA YIN PA DAG TU MI 'GRO BA DANG,
SEMS KYI SGO NAS BSAM PAR BYA BA MA YIN PA DAG MI BSAM PA NI BAG
YOD PA ZHES

BYA'O; ,BAG YOD PA RNAMS LAS RTAG TU LTUNG BA DANG NYES BYAS MI
'BYUNG BAS DE NYID LA 'KHRUL PA MED PA'I TSUL KHRIMS ZHES BYA'O,
,BZOD PA JI LTA BUS SEMS CAN YONGS SU SMIN PAR BYED PA DE LAS
BRTZAMS TE TSIGS SU BCAD PA ZHES BYA BA LA, DA NI BZOD PA'I PHA
ROL

TU PHYIN PAS SEMS CAN YONGS SU SMIN PAR BYED PA BSTAN TE, DE YANG
BZOD PA 'DI 'DRA BAS SEMS CAN 'DI LTAR SMIN PAR BYED DO ZHES
BSTAN PA'I PHYIR TSIGS SU BCAD PA RTZOM MO ZHES BYA BA'I DON TO,
,BZOD PA CI 'DRA BAS SEMS CAN YONGS SU SMIN PAR BYED CE NA, DE'I
PHYIR,

@102B PHA ROL GNOD PAR BYED PA PHAN BYED BLO, ,NYES PA BYAS PA
DRAG PO RAB TU BZOD, ,CES BYA BA SMOS TE, SEMS CAN GZHAN GYI SROG
DANG SRID DANG LONGS SPYOD LA SOGS PA MED PAR BYED PA NI PHA ROL
GNOD PA BYED PA ZHES BYA STE, GNOD PAR BYED PA DE DAG LA BYANG
CHUB SEMS DPA'

GNOD PA LA KLAN KAR SNYAD MI DGOS TE GNOD PAR BYAS PA 'DI DAG LA
BZOD PAR BYAS NA BZOD PA'I PHA ROL TU PHYIN PA YONGS SU RDZOGS
PAR 'GYUR RO, ,BZOD PA'I PHA ROL TU PHYIN PA YONGS SU RDZOGS PAR
GYUR NA, BLA NA MED PA'I BYANG CHUB THOB PAS 'DI NI DGE BA'I
BSHES GNYEN

YIN NO SNYAM DU SEMS SHING SMRA BA NI, PHA ROL GNOD PAR BYED PA
PHAN BYED BLO, ,ZHES BYA BA'O, ,SROG DANG SRID LA 'BAB PA'I NYES
PA BYAS NA YANG ZHE SDANG MI LDANG ZHING NYAMS SU MI LEN NA, SLAR
GNOD PA'I LEN MI LDON PA NI NYES PAR BYED PA DRAG PO BZOD PA ZHES
BYA'O, ,JI LTAR YONGS

SU SMIN PAR BYED CE NA, DE'I PHYIR, THABS SHES GNOD PAR BYED PA'I
BZOD PA YIS, ,GNOD PAR BYED PA DAG NI DGE LA BKOD, ,CES BYA BA
SMOS TE, GNOD PAR BYED PA RNAMS LA, 'DI NI PHAN 'DOGS PA YIN NO
SNYAM DU SEMS SHING TSIG TU DE SKAD SMRAS PA NYID THABS SHES PA

ZHES BYA'O, ,PHAN 'DOGS PA YANG RNAM PA GNYIS TE, TSE 'DIR PHAN
'DOGS PA DANG, TSE RABS GZHAN DU PHAN 'DOGS PA'O, ,TSE 'DIR PHAN
'DOGS PA NI NYES PA DRAG PO BYAS PA RNAMS LA YANG GNOD PA DRAG PO
DAG BZOD DO, ,SLAR GNOD PA'I LAN MA GLAN PAS NA TSE

'DIR PHAN 'DOGS SO, ,TSE RABS GZHAN DU PHAN 'DOGS PA'I THABS SHES
PA'I SEMS KYIS GNOD PAR BYED PA RNAMS LA PHAN 'DOGS SO SNYAM DU
SEMS SHING KHYOD KYIS PHAN 'DOGS SO ZHES SMRAS PAS GZHAN DAG 'DI
SNYAM DU SEMS TE, BDAG GIS GNOD PAR BYAS NA YANG

SLAR PHAN 'DOGS SO ZHES SMRAS PA DANG SBYAR NA SEMS CAN 'DI NI
SEMS CAN CHEN PO ZHIG STE SNYAM NAS DE LA DAD PA SKYE ZHING DE'I
DBANG DU GYUR PA DANG, TSE 'DIR DGE BA BYED PA LA BKOD DE TSE
RABS GZHAN DU MTHO RIS DANG MYA NGAN LAS 'DAS PA THOB PAR BYAS PA
NI TSE GZHAN DU PHAN

@103A *, ,'DEGS PA'O, ,BRTZON 'GRUS JI LTA BUS JI LTAR YONGS SU
SMIN PAR BYED PA DE LAS BRTZAMS TE, TSIGS SU BCAD PA ZHES BYA BA
LA, DA NI BRTZON 'GRUS KYI PHA ROL TU PHYIN PAS SEMS CAN SMIN PAR
BYED PA STON TE, DE YANG BRTZON 'GRUS JI LTA BUS

SEMS CAN 'DI 'DRA BAR YONGS SU SMIN PAR BYED DO ZHES BSTAN PA'I
PHYIR TSIGS SU BCAD PA RTZOM MO ZHES BYA BA'I DON TO, ,BRTZON
'GRUS JI LTA BUS SEMS CAN YONGS SU SMIN PAR BYED PA'I PHYIR, DE
YANG NAN TAN MCHOG LA GNAS NAS SU, ,RGYAL SRAS SEMS CAN MANG PO

SMIN PAR BYED, ,CES BYA BA SMOS TE, DE YANG ZHES BYA BA NI BYANG
CHUB SEMS DPA' DANG SBYAR TE, BRTZON 'GRUS KYI PHA ROL TU PHYIN
PA DANG LDAN PAR 'GYUR TE BYANG CHUB SEMS DPA' DE YANG ZHES BYA
BA'I DON TO, ,GO CHA'I BRTZON 'GRUS DANG, SBYOR BA'I BRTZON 'GRUS
DANG, MA ZHUM

PA'I BRTZON 'GRUS DANG, MA 'KHRUGS PA'I BRTZON 'GRUS DANG, CHOG
MI SHES PA'I BRTZON 'GRUS LA GNAS SHING BRTZON 'GRUS DE DAG KYANG
'KHOR BA'I MTHA'I BAR DU GTONG BAR MI BYED PA NI NAN TAN MCHOG LA
GNAS PA ZHES BYA'O, ,BRTZON 'GRUS DE LTA BU LA BRTEN NAS BYANG
CHUB SEMS

DPA' SEMS CAN MTHA' YAS PA RNAMS YONGS SU SMIN PAR BYED DO ZHES
BYA BA'I DON TO, ,DA JI LTAR YONGS SU SMIN PAR BYED PA BSTAN PA'I
PHYIR RO, ,PHA ROL DGE BA'I SEMS GCIG PHYIR YANG NI, ,BSKAL PA
BYE BA STONG DU SKYO MI 'GYUR, ,ZHES SMOS TE, SEMS CAN GCIG GI
SEMS

KYI RGYUD KYI SKAD CIG MA GCIG LA SBYIN PA LA SOGS PA'I DGE BA
GCIG BSKYED PA'I PHYIR, DGE PA BSKYED PAR NUS PA'I SKABS GZIGS NA
'JIG RTEN GYI KHAMS THAMS CAD DU YANG GSHEGS SHING BSKAL PA BYE
BA BRGYA STONG GRANGS MED PAR YANG SEMS CAN GYI DON MDZAD CING
GSHEGS PA

LA SKYO BA MI MNGA'O ZHES BYA BA'I DON TO, ,DE MI 'DI SKAD DU
BSTAN BA YIN TE, BYANG CHUB SEMS DPA'I BRTZON 'GRUS KYIS SEMS CAN
RNAMS LA TSE 'DIR PHAN BTAGS PA DANG TSE RABS GZHAN DU PHAN BTAGS
PAS SEMS CAN YONGS SU SMIN PAR BYED DO ZHES BYA BA'I DON TO, ,DE
LA BRTZON

@103B 'GRUS KYIS TSE 'DIR DGE BA'I SEMS GCIG LA BKOD PA NI TSE
'DIR PHAN BTAGS PA'O, ,DE'I RGYUS TSE RABS GZHAN DU MTHO RIS DANG
MYA NGAN LAS 'DAS PA THOB PAR BYAS PA NI TSE RABS GZHAN DU PHAN
BTAGS PA'O, ,BSAM GTAN JI LTA BUS JI LTAR YONGS SU SMIN PAR BYED
PA

LAS BRTZAMS TE TSIGS SU BCAD PA ZHES BYA BA LA, BSAM GTAN GYI PHA
ROL TU PHYIN PAS SEMS CAN YONGS SU SMIN PAR BYED PA STON TE, BSAM
GTAN CI 'DRA BAS SEMS CAN YONGS SU SMIN PAR BYED PA BSTAN PA'I
PHYIR TSIGS SU BCAD PA RTZOM MO ZHES BYA BA'I DON TO, ,BSAM

GTAN JI LTA BUS SEMS CAN YONGS SU SMIN PAR BYED CE NA DE'I PHYIR,
YID KYIS BLA NA MED PA'I DBANG BSKUR NAS, ,ZHES BYA BA SMOS TE,
YID NI SEMS LA BYA STE, SEMS KYANG RNAM PAR SHES PA KUN LA MI
BYA'I YID KYI RNAM PAR SHES PA LA BYA'O, ,DBANG NI TING NGE 'DZIN
LA BYA

STE; CI'I PHYIR ZHE NA, TING NGE 'DZIN GYIS SEMS MI G-YENG BAR
RTZE GCIG TU 'JOG PAR BYED PAS NA TING NGE 'DZIN LA DBANG ZHES
BYA STE, THEG PA CHEN PO'I TING NGE 'DZIN DPA' BAR 'GRO BA'I TING
NGE 'DZIN LA SOGS PA YID KYI RNAM PAR SHES PA THOB PAR BYAS PA
LA, YID KYIS

BLA NA MED PA'I DBANG BKUR NAS, ,ZHES BYA'O, ,DE LTAR TING NGE
'DZIN BSGRUBS NAS TING NGE 'DZIN GYI MTHUS 'PHRUL GYI MIG DANG,
RNA BA LA SOGS PA RDZU 'PHRUL RNAMS KYANG SEMS CAN GYI DON DU
BYED DO ZHES BYA BA'I THA TSIG GO, ,GZHAN GYIS MCHOD 'DOD THAMS
CAD BCOM NAS

SU; ,ZHES BYA BA LA, TING NGE 'DZIN THAMS CAD BSGRUBS PA DANG,
RDZU 'PHRUL BSGRUBS PA DAG KYANG SEMS CAN GZHAN GYIS MCHOD PA
DANG, BKUR STI'I PHYIR BSGRUBS PA NI MA YIN GYI ZANG ZING MED
PA'I SEMS CAN GYIS MCHOD PA DANG BKUR STI BYED PAR 'GYUR BA LA
CHAGS

PA SPANGS NAS SEMS CAN YONGS SU SMIN PAR BYED DO ZHES BYA BA'I
DON TO, ,JI LTAR YONGS SU SMIN PAR BYED CE NA, DE'I PHYIR, GZHAN
YANG MCHOG GI BSTAN LA 'JUG PAR BYED, ,CES SMOS TE, RDZU 'PHRUL
GYI MTHUS 'BAR PA DANG 'PHUR BA LA SOGS PA BSTAN NAS,

@104A *, ,SEMS CAN GZHAN DE BZHIN GSHEGS PA'I BSTAN PA LA DGA' BA
DANG, MGU PA DANG, DAD PA SKYED PAR BYED CES BYA BA'I DON TO,
,DER YANG MA ZAD KYI GZHAN YANG BYED PAR BSTAN PA'I PHYIR, DE DAG
DGE BA YANG DAG 'PHEL BAR BYED, ,CES BYA BA SMOS TE,

SANGS RGYAS KYI BSTAN PA LA DAD PA BSKYED PA TZAM DU MA ZAD KYI
DAD PA YANG BSKYED PA PHA ROL TU PHYIN PA DRUG SPYOD DU YANG BCUG
PAS DGE BA YANG 'PHEL BAR BYED PA YIN NO, ,SHES RAB JI LTA BUS JI
LTAR YONGS SU SMIN PAR BYED PA DE LAS BRTZAMS TE TSIGS SU BCAD PA
ZHES BYA

BA LA; DA NI SHES RAB KYIS SEMS CAN YONGS SU SMIN PAR BYED PA
STON TE, DE YANG SHES RAB JI LTA BUS SEMS CAN JI LTAR YONGS SU
SMIN PAR BYED PA BSTAN PA'I PHYIR TSIGS SU BCAD PA RTZOM MO ZHES
BYA BA'I DON TO, ,SHES RAB JI LTA BUS SEMS CAN JI LTAR YONGS SU
SMIN

PAR BYED CE NA, DE'I PHYIR, DE NYID DGONGS PA'I TSUL LA DE NGES
PAS, ,ZHES BYA BA SMOS TE, DE NYID KYI TSUL LA NGES PA DANG
DGONGS TSUL LA NGES PA ZHES BYA BAR SBYAR RO, ,DE LA GANG ZAG LA
BDAG MED PA DANG, CHOS LA BDAG MING PA GNYIS NI DE NYID KYI TSUL
ZHES BYA STE,

BYANG CHUB SEMS DPA' DE'I SHES RAB KYIS CHOS DE LA THE TSOM MED
PAR BYAS SHING GTAN LA PHAB PAR BYAS PA NI DE NYID KYI TSUL LA
NGES PAR BYED PA ZHES BYA'O, ,DON GZHAN LA DGONGS PA DANG DUS
GZHAN LA DGONGS BA LA SOGS PA DGONGS PA BZHI DANG LDEM POR DGONGS
PA BZHI LA

NI DGONGS PA'I TSUL ZHES BYA'O, ,CHOS DE DAG LA THE TSOM MED PAR
BYAS PA NI DGONGS PA'I TSUL LA NGES PA ZHES BYA'O, ,TSIG 'DIS
BDAG NYID KYI YE SHES KYI TSOGS KYI YON TAN LA GNAS PAR BSTAN TO,
,JI LTAR SEMS CAN THE TSOM BSAL NAS YONGS SU SMIN PAR BYED CE

NA; DE'I PHYIR, SEMS CAN THE TSOM SHIN TU SEL BAR BYED, ,CES BYA
BA SMOS TE, DE LTAR BDAG NYID THE TSOM MED PAR BYAS NAS SEMS CAN
RNAMS DE KHO NA'I TSIG DANG, DGONGS PA'I TSUL LA THE TSOM DU GYUR
PA RNAMS KYI THE TSOM BSAL NAS THE TSOM MED PA LA DGOD PAR BYED
KYI, DE LTA

@104B BU'I TSUL GYIS SEMS CAN YONGS SU SMIN PAR BYED DO, ,'DIS NI
SEMS CAN GZHAN DAG YE SHES KYI TSOGS LA BKOD PA BSTAN TO, ,TSIG
DE DAG NI MJUG BSDU BA'I PHYIR, DE'I PHYIR RGYAL BA'I BSTAN LA DE
GUS PAS, ,BDAG DANG PHA ROL DGE BA'I YON TAN 'PHEL, ,ZHES

BYA BA SMOS TE, SEMS CAN RNAMS DE NYID KYI TSUL DANG, DGONGS PA'I
TSU LA THE TSOM MED PAR BYAS PAS SANGS RGYAS BCOM LDAN 'DAS KYI
BSTAN PA LA GUS PA DANG DAD PA DANG RIM GRO BSKYED DO, ,DE BAS NA
BYANG CHUB SEMS DPA' DES BDAG GI DGE BA'I YON TAN YANG 'PHEL

BAR BYAS PHA ROL GYI DGE BA'I YON TAN YANG 'PHEL BAR BYAS SO, ,JI
LTAR ZHE NA, DE NYID DANG DGONGS PA'I TSUL LA THE TSOM MED PAS NA
BDAG DGE BA'I YON TAN 'PHEL BAR BYAS SO, ,DE NYID DANG DGONGS
PA'I TSUL LA SEMS CAN GZHAN THE TSOM BSAL BAS PHA ROL KYANG DGE

BA'I YON TAN LA 'PHEL BAR BYAS SO, ,MJUG BSDU BA'I TSIGS SU BCAD
PA ZHES BYA BA LA, SEMS CAN YONGS SU SMIN PAR BYED PA'I SKABS SU
PHA ROL TU PHYIN PA DRUG GIS SEMS CAN YONGS SU SMIN PAR BYED DO
ZHES RGYA CHER BSTAN NAS DA DON DE NYID MJUG BSDU ZHING JI

LTAR SEMS CAN YONGS SU SMIN PAR BYAS PA'I DON MDOR BSDUS TE BSTAN
PA'I TSIGS SU BCAD PA RTZOM MO ZHES BYA BA'I DON TO, ,SEMS CAN
GANG DU 'DUL ZHING SMIN PAR BYED CE NA, DE'I PHYIR, JI LTAR BDE
'GROR 'GRO BA DGE GSUM MAM, ,ZHES BYA BA SMOS TE, JI LTAR ZHES
BYA

BA NI GONG DU BSHAD PA LTAR NA GONG DU BYANG CHUB SEMS DPA' SEMS
CAN YONGS SU SMIN PAR BYED DO ZHES BYA BA'I DON TO, ,GANG ZAG
RIGS MED PA RNAMS NI DGE BA BCU SPYOD DU BCUG CING LHA DANG MI'I
BDE 'GRO'I GNAS SU BKOD CING YONGS SU SMIN PAR BYED DO ZHES BYA
BA'I DON TO, ,

GANG ZAG NYAN THOS KYI RIGS CAN NAM RANG SANGS RGYAS KYI RIGS CAN
NAM, SANGS RGYAS KYI RIGS CAN DAG NI DGE BA LA BKOD PAR BYED DE
DGE BA GSUM NI THEG PA GSUM LA BYA STE, DE LA NYAN THOS KYI RIGS
CAN NI NYAN THOS KYI THEG PAR BKOD CING YONGS SU SMIN PAR BYED,
RANG

@105A *, ,SANGS RGYAS KYI RIGS CAN NI RANG SANGS RGYAS KYI THEG
PA LA BKOD CING YONGS SU SMIN PAR BYED, SANGS RGYAS KYI RIGS CAN
NI THEG PA CHEN PO LA YONGS SU SMIN PAR BYED DO ZHES BYA BA'I DON
TO, ,SU DAG YONGS SU SMIN PAR BYED CE NA, DE'I PHYIR, 'GRO BAM

LUS ZHES BYA BA SMOS TE, RIGS MED PA DANG, NYAN THOS KYI RIGS CAN
DANG, RANG SANGS RGYAS KYI RIGS CAN LA SOGS PA SEMS CAN THAMS CAD
YONGS SU SMIN PAR BYED DO ZHES BYA BA'I DON TO, ,RGYU GANG GIS
YONGS SU SMIN PAR BYED CE NA, DE'I PHYIR, SNYING RJE ZHES BYA BA
SMOS TE,

SEMS CAN LA THUGS BRTZE BA'I RGYUS SEMS CAN YONGS SU SMIN PAR
BYED DO ZHES BYA BA'I DON TO, ,SUS YONGS SU SMIN PAR BYED CE NA,
DE'I PHYIR, BYANG CHUB SEMS DPAS DE ZHES BYA BA SMOS TE, YONGS SU
SMIN PAR BYED PA NI BYANG CHUB SEMS DPA' YIN TE, BYANG CHUB

SEMS DPAS YONGS SU SMIN PAR BYED CES BYA BA'I DON TO, ,RNAM PA DU
DANG JI LTA BUS YONGS SU SMIN PAR BYED CE NA, DE'I PHYIR, CHUNG
DANG MCHOG DANG 'BRING GI RNAM PA YIS, ,ZHES BYA BA SMOS TE, MOS
PAS SPYOD PA'I SA LA GNAS PA'I BYANG CHUB SEMS DPA' RNAMS NI
GZUNG

'DZIN MA SPANGS PA DANG BSOD NAMS DANG YE SHES KYI TSOGS SHAS
CHUNG BAS BDAG NYID KYANG CHUNG BA ZHES BYA BAS, GZHAN MOS PAS
SPYOD PA'I SAR BKOD NAS GZUNG 'DZIN MA SPANGS PA DANG BSOD NAMS
DANG YE SHES KYI TSOGS CHUNG DU LA BZHAG PAS CHUNG DU'I RNAM PAS
YONGS SU

SMIN PAR BYED PA ZHES BYA'O, ,BYANG CHUB SEMS DPA' RNAMS SA
BRGYAD PA DANG DGU PA DANG BCU PA LA GNAS PA LA GNAS PA'I DUS NA
BDAG NYID KYANG RNAM PAR MI RTOG PA'I LHUN GYIS GRUB PA RNYED
NAS, BSOD NAMS DANG YE SHES KYI TSOGS CHEN PO LA GNAS LA GZHAN
YANG SA

DE GSUM LA BKOD NA, RNAM PAR MI RTOG PA LHUN GYIS GRUB PA THOB
PAR BYAS PA DANG, BSOD NAMS DANG YE SHES KYI TSOGS CHEN PO LA
BZHAG PAS MCHOG GI RNAM PAS YONGS SU SMIN PA ZHES BYA'O, ,NAM
BYANG CHUB SEMS DPA' SA DANG PO NAS BDUN PA MAN CHAD LA GNAS PA'I

@105B DUS NA BDAG NYID KYANG 'BAD RTZOL DANG BCAS PA'I RNAM PAR
MI RTOG PA'I YE SHES DANG BSOD NAMS DANG YE SHES KYI TSOGS LA
GNAS LA, SEMS CAN GZHAN DAG KYANG SA DE DAG LA BKOD NA 'BAD RTZOL
DANG BCAS PA'I RNAM PAR MI RTOG PA'I YE SHES DANG BSOD NAMS DANG
YE SHES KYI

TSOGS LA BKOD PA 'BRING GI RNAM PAS SEMS CAN YONGS SU SMIN PA
ZHES BYA'O, ,DUS JI SRID CIG TU SEMS CAN YONGS SU SMIN PAR BYED
CE NA, DE'I PHYIR, 'JIG RTEN YOD DANG MNYAM PAR 'JUG PAS 'DUL,
,ZHES BYA BA SMOS TE, NAM MKHA'I MTHA' JI SRID DU YOD PAR SEMS

CAN GYI KHAMS KYANG NGE SRID DU YOD DO, ,'JIG RTEN GYI KHAMS JI
SRID DU YOD PAR SEMS CAN GYI KHAMS KYANG DE SRID DU YOD DE, SEMS
CAN GYI KHAMS YOD KYI BAR DU SEMS CAN YONGS SU SMIN PAR BYED PAS
NA, 'JIG RTEN YOD DANG MNYAM PAR 'JUG PAS 'DUL, ,ZHES BYA'O, ,

YONGS SU SMIN PA'I SKABS BSHAD PA RDZOGS SO,, ,,YONGS SU SMIN
PA'I SKABS BSHAD PA'I RJES LA, RNAM PA THAMS CAD MKHYEN PA'I
SKABS BSHAD PAR 'BREL PA CI YOD CE NA, DE LTAR BYANG CHUB SEMS
DBAS SEMS CAN GYI RGYUD LA'ANG DGE BA'I RTZA BA YONGS SU SMIN

PAR BYAS, BDAG GI SEMS KYI RGYUD LA'ANG DGE BA'I RTZA BA YONGS SU
SMIN PAR BYAS PA DE, MYUR DU BLA NA MED PA'I BYANG CHUB THOB PAR
BYAS PA DES NA YONGS SU SMIN PA'I SKABS KYI 'OG TU RNAM PA THAMS
CAD MKHYEN PA'I SKABS BSHAD PAR 'BREL TO, ,YANG NA BDAG DANG
GZHAN GYI DON DANG

DE KHO NA'I DON DANG, MTHU DANG, YONGS SU SMIN PA DANG, BLA NA
MED PA'I BYANG CHUB STE, DNGOS PO LNGA NI BYANG CHUB SEMS DPA'I
BSLAB PA'I DMIGS PAR BYAS PA YIN NO, ,DE LA BYANG CHUB KYI SEMS
KYIS BLA NA MED PA'I BYANG CHUB THOB PAR 'DOD CING SMON LAM 'DEBS
SO, ,BYANG CHUB

THOB PAR BYA BA YANG CI DGOS SHE NA, BDAG DANG GZHAN GYI DON
YONGS SU RDZOGS PAR DGOS TE, DE BAS NA DE'I RJES LA BDAG DANG
GZHAN GYI DON GYI SKABS BSHAD DO, ,BDAG DANG GZHAN GYI DON LA
ZHUGS PA DES KYANG BDAG NYID KUN NAS NYON MONGS PAS MA GOS PAR
BYAS PA YIN TE, DE

@106A *, ,BAS NA KUN NAS NYON MONGS PAS MI GOS BA'I THABS DE KHO
NA'I SKABS BSHAD DO, ,KUN NAS NYON MONGS PAS KYANG MA GOS KYANG
MTHU MED NA SEMS CAN GYI DON LA SKYO BAR 'GYUR TE, DE BAS NA SEMS
CAN GDUL BAR BYA BA'I DON LA MI SKYO BA'I THABS MTHU'I

SKABS BSHAD DO, ,DE LTAR DE KHO NA'I DANG, MTHU GNYIS KYIS BYANG
CHUB SEMS DPA' SANGS RGYAS KYI CHOS YONGS SU SMIN PA DANG, SEMS
CAN YONGS SU SMIN PAR BYED DE, JI LTA ZHE NA, GANG GI PHYIR,
BYANG CHUB SEMS DPA' DE KHO NA KHONG DU CHUD NA BDAG NYID KYI
RGYUD LA DGA' BA

LA SOGS PA'I CHOS DGU SHAS CHER MYUR DU 'GRUB CING THOB PAR 'GYUR
GYI DE KHO NA'I KHONG DU MA CHUD NA NI MI 'GYUR TE, DE BAS NA DE
KHO NA KHONG DU CHUD PA LAS BDAG SANGS RGYAS KYI CHOS YONGS SU
SMIN PAR 'GYUR TE, MTHU DANG LDAN SKYO BA DANG GNOD PA MED PAR
SEMS CAN YONGS SU SMIN PAR BYED NUS

TE; MTHU MED PAS NI MI NUS TE, DE BAS NA MI SKYO BA'I THABS NI
MTHU DANG LDAN PA'I THABS KYIS BSHAD DO, ,DE LTAR BDAG DANG SEMS
CAN YONGS SU SMIN PA DANG LDAN PA RNAMS NI SHA THANG DANG MI BDE
BA MED PAR TSOGS YONGS SU RDZOGS NAS BLA NA MED PA'I BYANG CHUB
TU 'TSANG RGYA BAR 'GYUR

TE; DE'I RJES LA YONGS SU SMIN PA'I SKABS KYI RJES LA, RNAM PA
THAMS CAD MKHYEN PA'I SKABS BSHAD PAR 'BREL TO, ,DE LA BDAG DANG
GZHAN GYI DON DANG, DE KHO NA'I DON DANG MTHU DANG, YONGS SU SMIN
PA BZHI NI RGYU LTA BUR DMIGS SO, ,BLA NA MED PA'I BYANG CHUB NI

'BRAS BUR DMIGS SO, ,RNAM PA THAMS CAD MKHYEN PA LA TSIGS SU BCAD
PA GNYIS TE, GSUM PA NI BSHAD PA'O ZHES BYA BA LA, ME LONG LTA
BU'I YE SHES DANG, MNYAM PA NYID KYI YE SHES DANG, SO SOR RTOG
PA'I YE SHES DANG, BYA BA GRUB PA'I YE SHES DANG, CHOS KYI

DBYINGS DANG LNGA LAS SANGS RGYAS ZHES BYA STE, SANGS RGYAS DE
NYID LA RNAM PA THAMS CAD MKHYEN PA ZHES BYA'O, ,SANGS RGYAS DE'I
DON TSIGS SU BCAD PA GNYIS KYIS NI MDO TZAM DU BSTAN PA DE TSIGS
SU BCAD PA GSUM PA BZLAS TE ZHIB TU 'CHAD DO ZHES BYA BA'I DON
TO, ,DE LA TSIGS

@106B SU BCAD PA GNYIS KYIS BSDUS PA'I DON NI RNAM PA GSUM STE,
YANG DAG PAR 'THOB PA DANG, RANG BZHIN DANG DPE'O, ,YANG DAG PAR
THOB BA LA RNAM PA BZHI STE, DGA' BA SPYOD PA BRGYA PHRAG JI
SNYED PA DANG, DGE BA'I TSOGS JI SNYED PA DANG, DUS JI SRID CIG
DANG, NYON MONGS PA DANG,

SHES BYA'I SGRIB PA JI TZAM SPANGS PAS SANGS RGYAS THOB PA NI
YANG DAG PAR THOB PA ZHES BYA'O, ,DPAG MED DKA' SPYOD BRGYA RNAMS
DANG, ,ZHES BYA BAS DKA' BA SPYOD PA BRGYA PHRAG JI SNYED CIG
BSTAN TE, SEMS CAN GYI DON DU MGO DANG RKANG LAG LA SOGS PA DANG
BU SMAD BTANG BA DANG,

'JIG RTEN GYI KHAMS ME MA MUR GYIS GANG BAR YANG 'BOG CING 'GRO
BA LA SOGS PA'I DKA' BA SPYOD PA DPAG TU MED PA BRGYA PHRAG
GRANGS MED PA ZHIG KYANG SPYAD CES BYA BA'I DON TO, ,BRGYA SMOS
PAS NI MTSON PA TZAM DU ZAD KYI GRANGS STONG PHRAG LA SOGS PA
TSAD MED PA RNAMS KYI'ANG BSDU'O, ,

DPAG MED DGE BA BSAGS PA DANG, ,ZHES BYA BAS, DGE BA'I CHOGS JI
SNYED PA BSTAN TE, SA DANG PHA ROL TU PHYIN PA DANG, BYANG CHUB
KYI PHYOGS LA SOGS PA DGE BA DPAG TU MED PA YANG BSAGS ZHES BYA
BA'I DON TO, ,DPAG TU MED PA'I DUS DANG NI, ,ZHES BYA BAS, DUS JI
SRID

CIG BSTAN TE, DUS KYANG BSKAL PA GRANGS MED PA GSUM GYI BAR DU
SPYOD CES BYA BA'I DON TO, ,DPAG MED SGRIB PA ZAD PA'I PHYIR,
,ZHES BYA BAS, NYON MONGS PA DANG, SHES BYA'I SGRIB PA JI TZAM
SPANGS PA BSTAN TE, 'KHOR BA THOG MA MED PA NAS MA SPANGS PA'I
NYON MONGS PA'I SGRIB

PA YANG SPANGS, SHES BYA'I SGRIB PA YANG SPANGS ZHES BYA BA'I DON
TO, ,'DI YANG CHAD YANG DAG PAR THOB PA BSTAN TO, ,RANG BZHIN
YANG RNAM PA GNYIS TE, SPANGS PA PHUN SUM TSOGS PA BSTAN PA DANG,
YE SHES PHUN SUM TSOGS PA'O, ,SGRIB PA KUN GYI DRI MED PA, ,ZHES
BYA BAS SPANGS

PA PHAN SUM TSOGS PA BSTAN TE, SANGS RGYAS KYI DUS NA SA BCUR
GTOGS PA'I NYON MONGS PA'I SGRIB PA DANG, SHES BYA'I SGRIB PA'I
BAG CHAGS KYANG MA LUS PAR SPANGS PAS, SGRIB PA KUN GYI DRI MED
CES BYA'O, ,RNAM PA THAMS CAD MKHYEN PA THOB, ,CES BYA BAS, YE
SHES

@107A *, ,PHUN SUM TSOGS PA BSTAN TE, DE YANG RNAM PA THAMS CAD
MKHYEN CES BYA BAR SBYAR RO, ,DE LA MI RTAG PA DANG, SDUG BSNGAL
BA DANG, STONG PA DANG, BDAG MED PAR DE LTA BUR PHYIN CI MA LOG
PAR SHES PAS NI RNAM PA THAMS CAD MKHYEN PA ZHES BYA'O, ,PHUNG PO

DANG KHAMS LA SOGS PA'I CHOS KUN MA LUS PAR MKHYEN PAS NA THAMS
CAD MKHYEN PA ZHES BYA STE, 'DIS NI RANG BZHIN BSTAN TO, ,RIN
CHEN SNOD NI PHYE BA LTAR, ,SANGS RGYAS PAR NI SHIN TU BSTAN,
,ZHES BYA BA LA, DPER NA RIN PO CHE'I SGROM KHA PHYEN KHA DOG
DANG DBYIBS SU LDAN

PA'I RIN PO CHE SNA TSOGS SNANG BA DE BZHIN DU NYON MONGS PA DANG
SHES BYA'I SGRIB PA GNYIS SPANGS TE, SANGS RGYAS KYIS THOB PA'I
DUS NA STOBS DANG MI 'JIGS PA DANG MA 'DRES PA LA SOGS PA SANGS
RGYAS KYI CHOS RIN PO CHE SNA TSOGS DAG DE'I TSE NA SNANG NGO
ZHES BYA BA'I DON TO, ,DPAG MED DKA'

SPYOD BRGYA RNAMS DANG, ,ZHES BYA BA LA, RGYAS BAR BSTAN PA'I
PHYIR, NGAL BRGYAS RMAD 'BYUNG DKA' SPYAD CES SMOS TE, 'BAD PA
DANG, BSGRUB PA DANG, BRTZAL BA DRAG PO GRANGS MED PAS MGO DANG
RKANG LAG DANG, BU SMAD LA SOGS PAS GTANG BAR SPYAD PA NI NGAL
BRGYAS RMAD 'BYUNG BA'I

DKA' BA SPYAD PA ZHES BYA STE, DE LTA BUR DKA' BA SPYAD PA 'JIG
RTEN DANG, NYAN THOS DANG RANG SANGS RGYAS LA MED PAS NA RMAD DU
BYUNG BA ZHES BYA'O, ,DE YANG MDO DAG LAS SEMS CAN GYI DON DU
NGAS MIG YONGS SU BTANG BA BSAGS NA NI RI RAB BAS KYANG MTHO LA
KHRAG YONGS SU BTANG BA

BSAGS NA NI PHYOGS BZHI'I RGYA MTSO BAS KYANG MANG NGO ZHES BYA
BA'I DON TO, ,DPAG MED DGE BA BSAGS PA DANG, ,ZHES BYA BA'I DON
RGYAS PAR BSTAN PA'I PHYIR, DGE BAS BSAGS KUN ZHES SMOS TE, PHA
ROL TU PHYIN PA DANG, SA BCU DANG, BYANG CHUB KYI PHYOGS LA SOGS
PA'I

DGE BA KUN KYANG BSAGS ZHES BYA BA'I DON TO, ,DPAG TU MED BA'I
DUS DANG NI, ,ZHES BYA BA'I DON RGYAS PAR BSTAN PA'I PHYIR, DUS
RING BSKAL PA MCHOG 'GRO ZHES SMOS TE, DUS RING GI SGRAS NI BSKAL
PA CHUNG DU DANG, PAR GYI BSKAL PA TZAM DU BSGRUB PA MA YIN GYI
BSKAL PA CHEN

@107B POR BSGRUB PAR STON TO, ,MCHOG GI SGRAS NI BSKAL PA GRANGS
MED PA GSUM GYI BAR DU BSGRUB PAR STON TO, ,DPAG MED SGRIB PA ZAD
PA'I PHYIR, ,SGRIB PA ZAD CES SMOS TE, 'KHOR BA THOG MA MED PA
NAS BSAGS PA'I NYON MONGS PA'I SGRIB PA DANG, SHES BYA'I SGRIB PA
KUN SBANGS

ZHES BYA BA'I DON TO, ,SGRIB PA KUN GYI DRI MED PA, ,ZHES BYA
BA'I DON RGYA CHER BSTAN NI PA'I PHYIR, SAR GTOGS SGRIB PA PHRA
BCOM ZHES BYA BA SMOS TE, SANGS RGYAS PA'I DUS NA SA DANG PO NAS
SA BCU YAN CHAD NA YOD PA'I SGRIB PA PHRA MO DANG, SHES BYA'I
SGRIB PA PHRA MO DANG YANG ZHES BYA BA'I

DON TO, ,RNAM PA THAMS CAD MKHYEN PA THOB, ,ZHES BYA BA'I DON
RGYA CHER BSTAN PA'I PHYIR, SANGS RGYAS DE ZHES BYA BA SMOS TE,
NAM SANGS RGYAS PA'I DUS NA CHOS THAMS CAD PHYIN CI MA LOG PAR
THUGS SU CHUD PAS SANGS RGYAS ZHES BYA'O, ,RIN PO CHEN SNOD NYID
PHYE BA LTAR, ,ZHES BYA BA'I

DON RGYA CHER BSTAN PA'I PHYIR, DE NI MTHU CHEN RIN CHEN SNOD
PHYE BZHIN, ,ZHES BYA BA SMOS TE, RIN PO CHE GANG SEMS CAN GZHAN
GYI BSAM PA YONGS SU RDZOGS PAR BYED PA'I RIN PO CHE NI MTHU CHEN
PO'I RIN PO CHE ZHES BYA STE, MTHU CHEN PO'I RIN PO CHE'I SNOD
KHA PHYE NA RIN PO CHE CHEN PO SNA TSOGS SNANG

ZHING BDAG DANG GZHAN GYI BSAM PA YONGS SU RDZOGS PAR BYED PA DE
BZHIN DU SANGS RGYAS KYI SA'I DUS NA NYON MONGS PA DANG, SHES
BYA'I SGRIB BA MA LUS PAR SPANGS NAS BDAG DANG GZHAN GYI BSAM PHA
YONGS SU RDZOGS PAR BYED PA'I CHOS STOBS DANG, MI 'JIGS PA LA
SOGS PA'I RNAM PA SNA

TSOGS SNANG ZHING BDAG DANG GZHAN GYI BSAM PA YONGS SU RDZOGS PAR
BYED DO ZHES BYA BA'I DON TO, ,SANGS RGYAS DE'I GNYIS SU MED PA'I
MTSAN NYID MTHU DANG BCAS PA LA GNYIS TE, GSUM PA NI BSHAD PAR
GYUR PA'O ZHES BYA BA LA, SANGS RGYAS NI GNYIS SU MED PA'I MTSAN
NYID YIN TE, CI'I

PHYIR ZHE NA, GZUNG BA DANG 'DZIN PA NI GNYIS ZHES BYA LA, SANGS
RGYAS PA'I DUS NA GZUNG BA DANG 'DZIN PA GNYIS SPANGS PAS GNYIS
SU MED PA ZHES BYA'O, ,YANG NA YOD PA DANG MED PA GNYIS LA GNYIS
SU ZHES BYA STE, SANGS RGYAS PA NA YOD PA YANG MA YIN MED PA YANG
MA YIN PAS GNYIS SU MED

@108A *, ,PA ZHES BYA'O, ,CI ZHIG YOD PA MA YIN ZHEN, SANGS RGYAS
PA'I TSE GZUNG BA DANG 'DZIN PA KUN DU BRTAGS PA'I KUN BRTAGS KYI
MTSAN NYID YOD PA MA YIN PA'O, ,CI ZHIG MED BA MA YIN NAM ZHE NA,
YONGS SU GRUB PA YOD PA'I MTSAN NYID YOD PA'I PHYIR RO, ,MTHU NI

GNYIS MED PA'I MTSAN NYID KYI YON TAN LA BYA STE, TSIGS SU BCAD
PA GNYIS KYIS NI GNYIS SU MED PA'I MTSAN NYID DANG, MTHU MDO TZAM
DU BSTAN, TSIGS SU BCAD PA GSUM PAS NI DE NYID KYI DON BZLAS NAS
RGYA CHER 'CHAD DO ZHES BYA BA'I DON TO, ,THAMS CAD CHOS NI SANGS
RGYAS TE, ,

ZHES BYA BA LA, SANGS RGYAS ZHES BYA BA NI GANG ZAG LA BDAG MED
PA DANG, CHOS LA BDAG MED PA DANG, SKYE BA DANG 'GAG PA MED PA'I
CHOS LA SANGS RGYAS ZHES BYA LA, CHOS THAMS CAD LA BDAG MED PA
GNYIS DANG, SKYE 'GAG MED PAR MA KHYAB PA MED CING SANGS RGYAS
KYI CHOS KYI SKU BDAG

MED PA GNYIS KYI RANG BZHIN SKYE 'GAG MED PA'I RANG BZHIN DANG,
CHOS THAMS CAD KYI BDAG MED PA GNYIS DANG, SKYE 'GAG MED PA'I
RANG BZHIN DU MI 'DRA BA CUNG ZAD KYANG MED PAS NA CHOS THAMS CAD
LA SANGS RGYAS ZHES BYA'O, ,DE BAS NA 'PHAGS PA RDO RJE GCOD PA'I
MDO LAS KYANG, GANG ZHIG NGAL

GZUGS SU BLTA, ,GANG ZHIG NGAL DGRA RU RTOGS, ,LOG PAR ZHUGS PA
SONG BAS TE, ,SKYE BO DE NI NGA MI MTHONG, ,DE BZHIN NYID DU
SANGS RGYAS BLTA, ,'DREN PA RNAMS NI CHOS KYI SKU, ,CHOS NYID
SHES PAR MI RUNG STE, ,DE DAG RNAM PAR RIG MI 'GYUR, ,ZHES GSUNGS
SO,,

'PHAGS PA YE SHES SNANG BA'I RGYAN GYI MDO LAS KYANG, MI SKYE
CHOS NI RTAG TU DE BZHIN GSHEGS, ,THAMS CAD CHOS KYANG BDE BAR
GSHEGS DANG 'DRA, ,ZHES GSUNGS SO, ,SMAS PA, GAL TE CHOS THAMS
CAD SANGS RGYAS YIN NA SANGS RGYAS KYI YOD PA'I RANG BZHIN YIN
PAS,

SANGS RGYAS BZHIN DU CHOS YANG YOD PA'I RANG BZHIN DU 'GYUR RAM
SNYAM PA LA, CHOS NI GANG YANG YOD MA YIN, ,ZHES SMOS TE, BYIS PA
SO SO'I SKYE BO RNAMS KYIS GZUNG BA DANG 'DZIN PA KUN DU BRTAGS
PA'I MTSAN NYID DANG BUM PA DANG SNAM BU LA SOGS PA KUN BRTAGS
PA'I MTSAN NYID KYI

@108B CHOS NI GANG YANG YOD PA MA YIN NO ZHES BYA BA'I DON TO,
,DKAR PO'I CHOS KYI RANG BZHIN TE, ,ZHES BYA BA LA, SANGS RGYAS
NI DANG PO NYID KYANG SA DANG PHA ROL TU PHYIN PA DANG, BYANG
CHUB KYI PHYOGS KYI CHOS BSGRUB PA LAS GRUB LA, ,SANGS RGYAS KYI
DUS NA YANG SA DANG PHA ROL TU PHYIN PA DANG,

BYANG CHUB KYI PHYOGS DANG, STOBS DANG MI 'JIGS PA LA SOGS PA'I
RANG BZHIN DU GNAS PAS NA DKAR PO'I CHOS KYI RANG BZHIN ZHES
BYA'O, ,DE LTAR NA SANGS RGYAS DE PHA ROL TU PHYIN PA DE DAG NYID
KYI RANG BZHIN KHO NA YIN NO ZHES BRJOD DAM ZHE NA, DE'I PHYIR,
DES KYANG DE NI BSTAN MA YIN,,

ZHES SMOS TE, GTONG BA PO DANG, LEN PA DANG, RDZAS LA SOGS PA LTA
BUR RNAM PA GSUM DU DMIGS PA'I KUN BRTAGS KYI MTSAN NYID KYI PHA
ROL TU PHYIN PA RNAMS NI RANG BZHIN GYIS YOD PA MA YIN PAS NA KUN
BRTAGS PA'I MTSAN NYID KYI PHA ROL TU PHYIN PA DES SANGS RGYAS
DE'I RANG

BZHIN YIN NO ZHES KYANG MI BRJOD DE, CI'I PHYIR SANGS RGYAS NI
KUN BRTAGS KYI CHOS MA YIN PA'I PHYIR RO, ,DE YAN CHAD KYIS GNYIS
SU MED PA'I MTSAN NYID BSHAD DE, RIN CHEN CHOS KYI RGYU YIN PAS,
,DE NI RIN CHEN 'BYUNG GNAS BZHIN, ,ZHES BYA BA LA, DPER NA RIN
PO CHE 'BYUNG

GNAS NAS RIN PO CHE RNAM PA SNA TSOGS 'BYUNG BA BZHIN DU, SANGS
RGYAS DE LAS KYANG BSHAD PAR BYA BA'I CHOS RIN PO CHE DPAG TU MED
PA DANG, STOBS DANG MI 'JIGS PA LA SOGS PA'I CHOS RIN PO CHE DPAG
TU MED PA 'BYUNG STE, CHOS RIN PO CHE RNAMS 'BYUNG BA'I RGYU DANG
RKYEN DANG GZHI BYED PAS

NA SANGS RGYAS NI RIN PO CHE'I 'BYUNG GNAS DANG 'DRA'O ZHES BYA
BA'I DON TO, ,DGE BA'I LO RTOG RGYU YI PHYIR, ,DE NI SPRIN DANG
'DRA BAR 'DOD, ,CES BYA BA LA, DPER NA SPRIN LAS CHAR 'BAB CING
'CHAR 'BAB PA'I RKYEN GYIS NAS DANG 'BRAS LA SOGS PA'I LO TOG SNA
TSOGS SMIN CING

RGYAS PAR 'GYUR BA DE BZHIN DU, SANGS RGYAS DE LAS KYANG CHOS
BSHAD PA'I CHAR RNAM PA SNA TSOGS PHAB NAS SEMS CAN GYI SEMS KYI
RGYUD ZHING DANG 'DRA BA LA SBYIN PA LA SOGS PA PHA ROL TU PHYIN
PA DGE BA'I LO TOG BSKYED PA'I RGYU SANGS RGYAS BYED PAS NA, DE
BAS NA SANGS RGYAS NI SPRIN

@109A *, ,DANG 'DRA BAR 'DOD DO ZHES BYA BA'I DON TO, ,'DIS NI
MTHU CHE BA BSTAN TO, ,DE BZHIN NYID DANG THA DAD PA MA YIN PAS
CHOS THAMS CAD NI SANGS RGYAS TE ZHES BYA BA LA, BUM PA DANG SNAM
BU LA YOD PA'I GANG ZAG DANG CHOS BDAG MED PA DANG SKYE 'GAG MED
PA'I

DE BZHIN NYID DANG, CHOS KYI SKU'I BDAG MED PA GNYIS DANG, SKYE
'GAG MED PA'I DE BZHIN NYID DU MI 'DRA BA MED NAS CHOS THAMS CAD
LA SANGS RGYAS ZHES BYA'O ZHES BYA BA'I DON TO, ,THAMS CAD CHOS
NI SANGS RGYAS TE, ,ZHES BYA BA'I DON DANG, DKAR PO'I CHOS KYI
RANG BZHIN TE, ,

ZHES BYA BA'I DON BSTAN PA'I PHYIR, SANGS RGYAS CHOS KUN TSOGS
PA'AM, ,ZHES BYA BA SMOS SO, ,BDAG MED PA GNYIS DANG, SKYE 'GAG
MED PA'I CHOS LA NI SANGS RGYAS ZHES BYA LA, STONG PA NYID KYI
CHOS KYI NANG DU MA 'DUS PA'I CHOS GANG YANG MED PAS NA SANGS
RGYAS CHOS KUN

CHOGS PA ZHES BYA'O, ,YANG NA SANGS RGYAS NYID DANG PO YANGS
DANG, PHA ROL TU PHYIN PA DANG, BYANG CHUB KYI PHYOGS BSGRUB PA
LAS GRUB LA, SANGS RGYAS GRUB PA NA YANG SA DANG PHA ROL TU PHYIN
PA DANG, BYANG CHUB KYI PHYOGS DANG, STOBS DANG MI 'JIGS PA LA
SOGS PA'I CHOS

THAMS CAD TSOGS PAR YOD PAS NA SANGS RGYAS CHOS KUN TSOGS PA ZHES
BYA'O, ,CHOS NI GANG YANG YOD MA YIN, ,ZHES BYA BA DANG, DES
KYANG DE NI BSTAN MA YIN, ,ZHES BYA BA'I DON BSTAN PA'I PHYIR,
YANG NA CHOS KUN BRAL BA STE, ,ZHES SMOS TE, SANGS RGYAS PA'I DUS
NA GZUNG BA

DANG 'DZIN PAS KUN DU BRTAGS PA'I CHOS GANG YANG MED PAS NA CHOS
KUN DANG BRAL BA ZHES BYA'O, ,YANG NA GZUNG 'DZIN GYI MTSAN NYID
KYI PHA ROL TU PHYIN PA RNAMS DE'I DUS NA MED PAS NA CHOS KUN
DANG BRAL BA ZHES BYA'O, ,RIN CHEN CHOS KYI RGYU YIN PAS, ,DE NI
RIN CHEN 'BYUNG GNAS BZHIN, ,ZHES

BYA BA'I DON BSTAN PA'I PHYIR, RIN CHEN MCHOG RAB CHE YANGS
'BYUNG PHYIR RIN CHEN CHOS KYI 'BYUNG GNAS BZHIN, ,ZHES BYA BA
SMOS TE, DPER NA RIN PO CHE 'BYUNG GNAS NAS RIN PO CHE SNA TSOGS
'BYUNG BA BZHIN DU, SANGS RGYAS DE LAS KYANG BSHAD PAR BYA BA'I
CHOS THEG PA CHEN PO'I CHOS

@109B RIN PO CHE RNAMS 'BYUNG BA DANG, YANGS SHING RGYA CHE BA'I
CHOS SA DANG, PHA ROL TU PHYIN PA DANG, STOBS DANG MI 'JIGS PA LA
SOGS PA 'BYUNG BA'I RGYU BYED PAS NA SANGS RGYAS NI RIN PO CHE'I
'BYUNG GNAS DANG 'DRA'O ZHES BYA BA'I DON TO, ,DGE BA'I LO TOG
RGYU YI PHYIR, ,DE NI SPRIN DANG 'DRA

BAR 'DOD, ,CES BYA BA'I DON BSTAN PA'I PHYIR, 'BYUNG PO DGE BA'I
LO TOG CHER 'PHEL RGYU PHYIR SPRIN DANG 'DRA, ,ZHES SMOS TE, DPER
NA SPRIN LAS CHAR PHAB NAS LO TOG RNAM PA SNA TSOGS 'PHEL ZHING
RGYAS PAR BYED PA DE BZHIN DU 'BYUNG PO NI SEMS CAN LA BYA STE,
DE BZHIN

GSHEGS PAS KYANG CHOS KYI CHAR PHAB NAS SEMS CAN GYI SEMS KYI
RGYUD ZHING DANG 'DRA BA LA PHA ROL TU PHYIN PA'I DGE BA'I LO TOG
RGYA CHER 'PHEL ZHING RGYAS BAR BYED PAS NA SANGS RGYAS NI SPRIN
DANG 'DRA'O ZHES BYA BA'I DON TO, ,JI LTAR CHOS KYI CHAR 'BEBS PA
BSAN [*BSTAN?] PA'I PHYIR, SKYE

DGU DAG LA CHOS KYI CHAR CHEN LEGS BSHAD MI ZAD RAB TU 'BEBS,
,ZHES SMOS SO, ,DE LA CHAR CHEN LEGS BSHAD MI ZAD PA ZHES BYA
BA'I TSIG PHYIS 'BYUNG LA, SKYE DGU DAG LA CHOS KYI CHAR ZHES BYA
BA'I TSIG SNGAR BYUNG MOD KYI, TSIG 'DI LTAR SBYAR TE CHOS CHEN
PO LEGS PAR BSHAD

PA MI ZAD PA SKYE DGU DAG GI SEMS KYI RGYUD LA 'BEBS PAS NA SPRIN
DANG 'DRA'O ZHES SBYAR RO, ,CHEN PO ZHES BYA BA NI SA DANG PHA
ROL TU PHYIN PA'I MTSAN NYID THEG PA CHEN PO'I CHOS LA BYA'O,
,CHOS DE YANG THOG MAR YANG DGE, BAR DU YANG DGE, THA MAR YANG
DGE, DON BZANG TSIG BZANG

BAS NA LEGS PAR BSHAD PA ZHES BYA'O, ,CHOS DE LAN CIG RTOGS NA
'KHOR BA MTHA'I BAR DU YANG MED PAR MI 'GYUR BAS NA MI ZAD PA
ZHES BYA'O, ,'BEBS ZHES BYA BA NI 'DUL BA'I SEMS CAN RNAMS LA
BSHAD CES BYA BA'I DON TO, ,SANGS RGYAS PA DE NYID SKYABS BLA NA
MED PA LA

TSIGS SU BCAD PA LNGA'O ZHES BYA BA LA, SANGS RGYAS KYI MTHU'I
SKABS KYI RJES LA SKYABS BLA NA MED PA'I KHYAD PAR BSHAD PA'I
'BREL PA CI YOD CE NA, LAN DU 'JIG RTEN PA DAG RI LA SOGS PA LA
SKYABS TSOL BA DANG, NYAN THOS DAG MYA NGAN LAS 'DAS PA LA SKYABS
TSOL BAS NI RIN PO CHE'I

@110A *, ,'BYUNG GNAS LTA BU DANG, SPRIN LTA BU'I MTHU DANG LDAN
PA'I SANGS RGYAS SU GRUB NA SKYABS SU SONG BA THAMS CAD KYI
SKYABS PAS SKYABS BLA NA MED PA YIN NO ZHES BSTAN PA'I PHYIR,
MTHU'I RJES LA SKYABS BLA NA MED PA'I KHYAD PAR BSHAD PAR 'BREL
TO, ,RGAL BA DANG,

SNGAR SKYABS KYI SKABS BSHAD PA DANG 'DIR SKYABS KYI SKABS BSHAD
PAR GNYIS SU KHYAD PAR CI YOD NAS, LAN GNYIS SU BZLAS TE BSHAD CE
NA, SNGAR NI GANG ZAG GI KHYAD PAR GYI DBANG DU BYAS NAS THEG
CHEN MCHOG PHYIR DKON MCHOG RNAMS LA SKYABS SONG BAS, DE NYID
SKYABS SU

SONG BA'I MCHOG TU RIG PAR BYA'O ZHES SMOS LA, 'DIR NI 'JIG RTEN
PA DAG RGYAL PO DANG RKUN PO LA SOGS PAS 'JIGS NAS RI LA SOGS PA
LA SKYABS SU 'GRO BA DANG, NYAN THOS PA DAG 'KHOR BA'I SKYE RGAN
'CHI LA SOGS PAS 'JIGS NAS BDAG BSKYAB PA'I PHYIR DKON

MCHOG GSUM LA SKYABS SU 'GRO BA'I GANG ZAG DE DAG PAS GANG ZAG
GANG SANGS RGYAS GANG LA SKYABS SU SONG PA'I SANGS RGYAS DE NYID
THOB PAR BYAS NAS BDAG NYID SEMS CAN KUN GYI SKYABS SU GYUR CIG
CES DKON MCHOG GSUM LA SKYABS SU 'GRO BA'I BYANG CHUB SEMS DPA'
DE

SKYABS GZHAN PAS MCHOG TU GYUR PA YIN TE, BDAG DANG GZHAN GNYI GA
GNOD BA THAMS CAD LAS BSKYAB PA'I PHYIR SKYABS SU SONG BAS SO,
,DE'I SKABS SU NI GANG ZAG GI DBANG DU BYAS NAS SKYABS SU 'GRO
BA'I SKABS BSHAD KYI BYANG CHUB KYI DBANG DU BYAS PAS NI MA YIN
NO,,

SKYABS SU 'GRO BA'I KHYAD PAR 'DI NI BYANG CHUB TU BYAS PAS TE,
SUS BLA NA MED PA'I BYANG CHUB THOB PA DE NI BDAG DANG GZHAN GYI
SKYABS SU GYUR PAS SKYABS BLA NA MED PA YIN NO ZHES STON TE, DE
BAS NA KHYAD PAR NI DE YOD DO, ,SANGS RGYAS PA NI SKYABS YIN LA,
,ZHES BYA BA LA, NYON

MONGS PA DANG SHES BYA'I SGRIB PA SPANGS NAS CHOS THAMS CAD THUGS
SU CHUD DE, SANGS RGYAS PA NYID SKYABS ZHES BYA STE, CI LAS SKYOB
CHE NA, NYON MONGS PA DANG LAS DANG TSE GSUM LAS SKYOB PAS SANGS
RGYAS PA NYID SKYABS ZHES BYA'O, ,RTAG TU NYON MONGS TSOGS KUN
DANG, ,

@110B ZHES BYA BA LA, NYON MONGS PA'I NYON MONGS PA LAS SKYOB PAR
'GYUR TE, SANGS RGYAS BAR GYUR NA 'KHOR BA'I MTHA'I BAR DU YANG
MTHONG BA DANG BSGOM BAS SPANG BAR BYA BA'I NYON MONGS PA'I TSOGS
KUN SEMS LA MI 'BYUNG ZHING NYON MONGS PAS MI GOS PAR GYUR BA NA
NYON MONGS

PA LAS SKYOB BO ZHES BYA BA'I DON TO, ,NYES SPYOD DAG NI THAMS
CAD DANG, ,ZHES BYA BAS, LAS KYI KUN NAS NYON MONGS PA LAS SKYOB
PAR BSTAN TE, MTSAMS MED PA LNGA DANG, MI DGE BA BCU LA SOGS PA
NI NYES PAR SPYOD PA ZHES BYA STE, SANGS RGYAS PAR GYUR NA MTSAMS
MED PA

LNGA DANG MI DGE BA BCU LA SOGS PA MI MDZAD PA LAS KYI KUN NAS
NYON MONGS PA LAS SKYOB PA YIN NO ZHES BYA BA'I DON TO, ,RGA DANG
SHI BA DAG LAS KYANG, ,ZHES BYA BAS TSE'I KUN NAS NYON MONGS PA
LAS SKYOB PAR STON TE, 'DIR SKYE BA ZHES BYA BA SMOS SU ZIN GYIS
KYANG, MA SKYES PAR RGA BA DANG

'CHI BA MI SRID PAS SKYE BA YANG DON GYI SHUGS KYIS BSTAN PAR RIG
PAR BYA'O, ,SANGS RGYAS PAR GYUR NA SKYE BA DANG RGA BA DANG NA
BA DANG 'CHI BA LA SOGS PA MI 'BYUNG BAS TSE'I KUN NAS NYON MONGS
PA LAS KYANG SKYOB PA YIN NO ZHES BYA BA'I DON TO, ,TSIGS SU BCAD
PA 'DIS NI BDAG GI

SKYABS SU BDAG GYUR PAR STON TE, DE BAS NA SANGS RGYAS PA NYID
SKYABS YIN PAR STON TO, ,DA NI SANGS RGYAS NA SEMS GZHAN LA YANG
SKYABS RNAM PA LNGA BYED PAS SKYABS BLA NA MED PA YIN PA'I PHYIR
RO, ,'TSE BA DAG NI 'TSE BA THAMS CAD DANG, ,ZHES BYA BA LA SOGS
PA TSIGS

SU BCAD PA GCIG SMOS SO, ,DE LA 'TSE BA THAMS CAD LAS SKYOB PA NI
DE BZHIN GSHEGS PA'I BYIN GYI RLABS KYIS LONG BAS NI MIG RNYED,
'ON PAS NI SGRA THOS, SMYON PAS NI DRAN PA RNYED, NANG RNAM PA
SNA TSOGS DANG LO NYES NI ZHI BAR BYAS ZHES BYA BA LA SOGS TE,
'DI NI GZHAN

GYI SKYOB PA RNAM PA GCIG GO, ,NGAN SONG DANG NI ZHES BYA BAS
NGAN SONG LAS SKYOB PA STON TO, DE YANG DE BZHIN GSHEGS PA'I 'OD
BTANG BAS, SEMS CAN DMYAL BA LA SOGS PA NGAN SONG RNAMS KYI LUS
LA REG NAS NGAN SONG GI SDUG BSNGAL THAMS CAD ZHI BAR BYAS TE,
MTHO RIS SU

@111A *, ,SKYE BAR BYAS PA DANG, NGAN SONG DU SKYE BAR 'DOD PA
RNAMS LA 'OD DES REG NAS NGAN SONG DU MI SKYE BAR BYAS TE, 'DI NI
GZHAN SKYOB PA RNAM PA GNYIS SO, ,THABS MIN DANG ZHES BYA BA
THABS MA YIN PA LAS SKYOB PA BSTAN TE, MU STEGS CAN GYI LTA BA
RNAM BA

SNA TSOGS THAL BA LA NYAL BAS THAR PA DANG MTHO RIS TSOL BA DANG,
TSER MA NA NYAL BAS THAR PA DANG MTHO RIS TSOL BA DANG BRAG KHA
NAS MCHONG BAS THAR PA DANG MTHO RIS TSOL BA DAG NI DE LAS THAR
PA DANG MTHO RIS THOB PAR MI 'GYUR BAS NA THABS MA YIN PA ZHES
BYA'O, ,THABS MA YIN

PA LA ZHUGS PA'I MU STEGS PA DE DAG LAM NGAN PA DOR DU BCUG NAS,
MTHO RIS KYI LAM DANG, DGE BA BCU DANG THAR PA'I LAM 'PHAGS PA'I
LAM GYI YAN LAG BRGYAD LA 'GOD DE 'DI NI GZHAN SKYOB PA RNAM PA
GSUM MO, ,'JIG TSOGS NI ZHES BYA BAS 'JIG TSOGS LA SKYA BA PA

STON TE, BDAG DANG BDAG GI MED PA'I PHUNG PO LNGA LA BDAG DANG
BDAG GIR LTA BA NI 'JIG TSOGS LA LTA BA'I SEMS CAN DE DAG LA NYAN
THOS DANG, RANG SANGS RGYAS KYI CHOS GANG ZAG LA BDAG MED PA
BSTAN NAS, NYAN THOS KYI MYA NGAN LAS 'DAS PA LA BKOD PA NI 'JIG
TSOGS LAS

SKYOB PA ZHES BYA STE, 'DI NI GZHAN SKYOB PA RNAM PA BZHI PA'O,
,THEG CHUNG LAS ZHES BYA BAS THEG PA CHUNG DU LAS SKYOB PA BSTAN
TE, MA NGES PA'I RIGS CAN DAG NYAN THOS KYI THEG PAR ZHUGS PA'AM,
'JUG DU 'DOD PA RNAMS DE LAS BZLOG NAS THEG PA CHEN PO LA 'GOD
PAR BYED

PA NI THEG PA LAS SKYOB PA ZHES BYA STE, 'DI NI GNAS GZHAN SKYOB
PA RNAM PA LNGA'O, ,DE'I PHYIR SKYABS NI DAM PA'O ZHES BYA BA NI
SEMS CAN GZHAN LA YANG SKYABS RNAM PA LNGA BYED PAS NA DE'I PHYIR
SANGS RGYAS SU GRUB PAS NI SKYABS DAM PA SKYABS BLA NA MED DO
ZHES BYA BA'I DON TO, ,DE NI TSIGS

SU BCAD PA GSUM PAS SKYABS DE NYID DPE MED PA DANG, MCHOG TU GYUR
PA'I PHYIR 'JIG RTEN DANG 'JIG RTEN LAS 'DAS PA'I PHYIR SKYABS
PAS KYANG SKYABS BLA NA MED PA YIN NO ZHES GONG DU TSIGS SU BCAD
PA DANG PO DANG GNYIS PAR BSTAN PA'I DON GNYIS KYIS BLA NA MED
PA'I DON DU BSTAN

@111B PA'I PHYIR, SANGS RGYAS SKYABS NI DPE MED MCHOG YIN TE,
,ZHES BYA BA LA SOGS PA TSIGS SU BCAD PA GCIG SMOS SO, ,SANGS
RGYAS PAR GYUR BA NYID BDAG DANG GZHAN GYI GNAS SU GYUR PAS SANGS
RGYAS KYI SKYABS YIN TE, SANGS RGYAS KYI SKYABS DANG SKYABS 'DI
GNYIS SU

'DRA'O ZHES DE DANG BSTUN CING 'DRA BAR GZHAL DU RUNG BA 'JIG
RTEN GANG NA YANG MED PAS NA DPE MED PA ZHES BYA'O, ,'JIG RTEN PA
DAG RI LA SOGS PA LA SKYABS SU 'GRO BA DANG, NYAN THOS DAG MYA
NGAN LAS 'DAS PA LA SKYABS SU 'GRO BA BAS, SKYABS 'DI DAM PA YIN
PAS NA

MCHOG CES BYA STE, DE'I PHYIR NA SKYABS BLA NA MED PA'O, ,JI LTAR
NA BLA NA MED PA'I PHYIR SKYE 'CHI ZHES BYA BA SMOS TE, SANGS
RGYAS BAR GYUR NA SKYE 'CHI KUN LAS SRUNG BAR BYED DO, ,DE CI'I
PHYIR ZHE NA, SANGS RGYAS PHAN CHAD SKYE BA DANG RGA BA DANG NA
BA LA SOGS PA MI 'BYUNG BA'I PHYIR TE,

'DIS NI TSE'I KUN NAS NYON MONGS BA LAS SKYOB PAR BSTAN TO, ,NYON
MONGS BA ZHES BYA BA NI, SANGS RGYAS PAR GYUR NA NYON MONGS PA
LAS SRUNG BAR BYED DO, ,NGAN SONG KUN LAS ZHES BYA BA NI, LAS KYI
KUN NAS NYON MONGS PA LAS SRUNG BAR BYED DO, ,CI'I PHYIR ZHE NA,
SANGS RGYAS PHAN CHAD

MTSAMS MED PA LNGA DANG MI DGE BA BCU LA SOGS PA'I LAS MI BYED
PA'I PHYIR TE, 'DIS NI LAS KYI KUN NAS NYON MONGS PA LAS SKYOB PA
BSTAN TO, ,TSIG DE DAG GIS SANGS RGYAS NAS BDAG GI SKYABS SU BDAG
'GYUR BAR BSTAN PA YIN NO, ,NGA SANGS RGYAS NA GZHAN GYI SKYABS
SU GYUR

BA YANG YIN PAR BSTAN PA'I PHYIR, SNA TSOGS 'JIGS 'GYUR ZHES BYA
BA LA SOGS PA SMOS TE, SANGS RGYAS 'JIGS PA SNA TSOGS LAS KYANG
SRUNG BAR BYED, CI'I PHYIR ZHE NA, DE BZHIN GSHEGS PA'I MTHUS,
LONG BAS MIG RNYED PA DANG, 'ON PAS RNA BAS SGRA THOS PA LA

SOGS PA BYA BA'I PHYIR RO, ,'JIG TSOGS THAMS CAD DANG ZHES BYA BA
LA, SANGS RGYAS NA 'JIG TSOGS THAMS CAD LAS SRUNG BAR BYED DO,
,JI LTA ZHE NA, LHA DANG MI LA SOGS PA BDAG MED PA BDAG GIR CHAGS
PA RNAMS LA NYAN THOS DANG RANG SANGS RGYAS KYI THEG PA CHOS GANG
ZAG

@112A *, ,LA BDAG MED BA BSTAN NAS MYA NGAN LAS 'DAS PA LA BKOD
PA'I PHYIR RO, ,THEG PA ZHES BYA BA LA, SANGS RGYAS PAR GYUR NA
THEG PA CHUNG DU LAS SRUNG BAR BYED DO, ,JI LTA ZHE NA, MA NGES
PA'I RIGS CAN RNAMS THEG PA RNAM PA GNYIS SU ZHUGS PA DANG, 'JUG

PAR 'DOD PA RNAMS DE LAS BZLOG NAS THEG PA CHEN POR BKOD PA'I
PHYIR RO, ,RNAM MANG SDUG BSNGAL ZHES BYA BA LA, SANGS RGYAS PAR
GYUR NA SDUG BSNGAL RNAM PA MANG PO LAS SRUNG BAR BYED DE, JI LTA
ZHE NA, DE BZHIN GSHEGS PAS 'OD BKYE BA'I SGO NAS SEMS CAN DMYAL
BA LA

SOGS PA'I SDUG BSNGAL ZHI BAR BYAS TE, MTHO RIS SU SKYE BAR BYED
PA DANG, SEMS CAN DMYAL BAR SKYE BAR 'GYUR BA RNAMS LA 'OD KYIS
REG PAS DER SKYE BAR MI 'GYUR BAR BYAS PA'I PHYIR RO, ,THABS MED
SONG ZHES BYA BA LA, SANGS RGYAS NA THABS MED PAR SONG BA RNAMS

SRUNG BAR BYED DE, JI LTA ZHE NA, THABS MED PA NI MU STEGS PA
THAL BA DANG TSER MA LA SOGS PA LA NYAL BA'I SGO NAS THAR PA
DANG, MTHO RIS TSOL BAR BYED PA STE, DE DAG LA THAR PA'I LAM
BYANG CHUB KYI PHYOGS STON PAR BYED PA DANG, MTHO RIS KYI LAM DGE
BA BCU STON PAR BYED

PA'I PHYIR RO, ,TSIGS SU BCAD PA BZHI PAS NI RGYU GANG GIS NA
SANGS RGYAS SU GRUB PA DE SKYABS BLA NA MED PA'I RGYU GANG YIN PA
STON TE, SKYABS BLA NA MED PA'I RGYU YANG RNAM PA GNYIS SO, ,GANG
ZHE NA, BDAG GI DON MTHAR THUG PA DANG, GZHAN GYI DON MTHAR THUG
PA'O, ,DE LTAR

BDAG DANG GZHAN GYI DON MTHAR THUG PAS NA RGYU DES SKYABS BLA NA
MED PA'I MTHU DANG LDAN PAR 'GYUR BA STON TO, ,DE LA BDAG GI DON
MTHAR THUG PA'I DBANG DU BYAS NAS, SANGS RGYAS CHOS KYIS YONGS SU
RDZOGS PA'I LUS, ,ZHES SMOS TE, NAM SANGS RGYAS PA'I DUS NA SANGS
RGYAS

KYI CHOS STOBS DANG, MI 'JIGS PA DANG, MA 'DRES PA DANG, BYANG
CHUB KYI PHYOGS LA SOGS PAS SANGS RGYAS KYI CHOS MA 'DRES PA DANG
LDAN PA'I CHOS KYI SKU DANG, LONGS SPYOD RDZOGS PA'I SKU DANG,
SPRUL PA'I SKU THOB STE, DE BAS NA BDAG GI DON MTHAR PHYIN TO,
,GZHAN GYI

@112B DON MTHAR THUG PA LA YANG RNAM PA GNYIS TE, CHOS LA SEMS
CAN 'DUL BAR RIG PA DANG, SNYING RJE MTHAR PHYIN PA'O, ,DAM PA'I
CHOS LA SEMS CAN 'DUL BAR RIG ,CES BYA BAS CHOS LA SEMS CAN 'DUL
BAR RIG PA BSTAN TE, DAM PA'I CHOS LA LEGS PAR BSHAD PA

GSUNG RAB YAN LAG BCU GNYIS LA SEMS CAN 'GOD CING 'DUL BAR BYA
BA'I THABS THUGS SU CHUD DE, 'DOD CHAGS CAN LA NI, MI GTZANG BA
BSTAN PAS 'DUL, ZHE SDANG CAN LA NI BYAMS PA BSTAN PAS 'DUL, GTI
MUG CAN LA NI RTEN CING 'BREL TE 'BYUNG BA BSTAN PAS

'DUL BA THUGS SU CHUD PA'I PHYIR RO, ,'DIS NI SHES RAB DANG LDAN
PAR BSTAN TO, ,'GRO BA KUN LA SNYING BRTZES PHA ROL SONG, ,ZHES
BYA BAS, SNYING RJE MTHAR PHYIN PA BSTAN TE, KHAMS GSUM PA'I SEMS
CAN DUS GSUM GYIS BSDUS PA SKYE BA RNAM PA BZHI NAS SKYE BA RNAMS

NI 'GRO BA ZHES BYA STE, DE DAG GI SDUG BSNGAL BSAL BAR BYA'O
SNYAM DU SEMS PA'I SNYING RJE MTHAR PHYIN CING YONGS SU RDZOGS
PAR 'GYUR BA NI, SNYING RJES PHA ROL SONG ZHES BYA'O, ,YANG NA
SNYING RJE'I SHUGS KYIS YON TAN THAMS CAD RDZOGS PAR THOB PA LA
SNYING BRTZES PHA ROL SONG

ZHES BYA'O, ,YANG NA SEMS CAN LA SNYING RJE BA'I MTHUS MTHAR THUG
PA'I GNAS SANGS RGYAS SU GRUB PA'I SNYING RJES PHA ROL SONG ZHES
BYA STE, 'DIS NI THABS DANG LDAN PA BSTAN TO, ,DE LTAR BYANG CHUB
SEMS DPA' THABS DANG SHES RAB DANG NI BDAG GZHAN GNYI GA SKYOB
PAR NUS PA THABS

DANG SHES RAB GNYIS NI SKYABS BLA NA MED PA 'BYUNG BA'I RGYU YIN
NO ZHES BYA BA'I DON TO, ,SANGS RGYAS DE 'DIR SKYABS KYI MCHOG TU
DGONGS, ,ZHES BYA BA LA, DE LTAR SANGS RGYAS PAR GYUR NA BDAG GI
DON YANG MTHAR THUG GZHAN GYI DON YANG MTHAR THUG PAS NA SANGS
RGYAS PA NI

'JIG RTEN DANG 'JIG RTEN LAS 'DAS PA'I SKYABS GZHAN LAS KYANG
MCHOG TU GYUR CING BLA NA MED PAR BYED PA YIN NO ZHES BYA BA'I
DON TO, ,TSIGS SU BCAD PA LNGA PAS NI DUS JI SRID CIG TU SEMS CAN
GYI SKYABS BYED PA DANG, SEMS CAN JI SNYED CIG GI SKYABS BYED PA
DANG, GANG GI PHYIR

@113A *, ,SKYABS BYED PA DE DON RNAM PA GSUM GYIS BSTAN TO, ,DUS
JI SRID CIG TU SEMS CAN GYI SKYABS BYED PA BSTAN PA'I PHYIR, 'JIG
RTEN BAR DU ZHES BYA BA SMOS TE, NAM MKHA'I KHAMS KYI MTHAR THUG
PA 'JIG RTEN GYI KHAMS KYI MTHA' YANG DER THUG

GO; ,'JIG RTEN GYI KHAMS KYI MTHAR THUG PA SEMS CAN GYI KHAMS KYI
MTHA' YANG DER THUG GO, ,SEMS CAN GYI KHAMS KYI MTHA' GAR THUG PA
SANGS RGYAS BCOM LDAN 'DAS RNAMS KYI SEMS CAN GYI SKYABS MDZAD
PA'I MTHA' YANG DER THUG GO, ,DON DU NAM MKHA'I KHAMS KYI

MTHA' YANG THUG PA MED PA DE BZHIN DU 'JIG RTEN GYI KHAMS KYI
MTHA' LA YANG THUG PA MED DO, ,'JIG RTEN GYI KHAMS KYI MTHA' LA
THUG PA MED PA DE BZHIN DU SEMS CAN GYI KHAMS KYI MTHA' LA YANG
THUG PA MED DO, ,SEMS CAN GYI KHAMS KYI MTHA' LA THUG PA MED PA
BZHIN DU SANGS

RGYAS BCOM LDAN 'DAS RNAMS KYI SEMS CAN BSKYAB PA'I MTHA' YANG
THUG PA MED DO, ,'KHOR BA'I MTHA'I BAR DU SKYABS MDZAD CES BYA
BA'I DON TO, ,JI SNYED CIG GI SKYABS MDZAD CE NA, DE'I PHYIR,
'GRO BA KUN GYI ZHES BYA BA SMOS TE, RIGS YOD PA DANG, RIGS MED
PA DANG, RIGS

MA NGES PA LA SEMS CAN KUN GYI SKYABS MDZAD DO ZHES BYA BA'I DON
TO, ,SANGS RGYAS SKYABS NI CHEN PO STE, ,ZHES BYA BA LA, DE LTAR
'KHOR BA'I MTHA'I BAR DU SEMS CAN KUN GYI SKYABS BYED PAS NA
SANGS RGYAS KYIS SEMS CAN SKYOB PA NI 'JIG RTEN PA'I SKYABS DANG
NYAN THOS LA

SOGS PA'I SKYABS PAS KYANG SKYABS MCHOG TU GYUR PA DANG, CHEN POR
GYUR PA YIN NO ZHES BYA BA'I DON TO, ,GANG GI PHYIR SKYOB CE NA,
DE'I PHYIR, SDUG BSNGAL 'BYOR PA THAMS CAD NI, ,BZLOG PA DANG NI
'PHEL BAR RIG ,CES BYA BA SMOS TE, SEMS CAN RNAMS KYI SDUG

BSNGAL SKYE RGA NA 'CHI LA SOGS PA'I SDUG BSNGAL BZLOG PAR BYA BA
DANG, 'JIG RTEN DANG 'JIG RTEN LAS 'DAS PA'I 'BYOR PA THAMS CAD
'PHEL BAR BYA BA'I PHYIR SKYABS MDZAD DO ZHES BYA BA'I DON TO,
,GNAS YONGS SU GYUR PA'I TSIGS SU BCAD PA DRUG STE ZHES BYA BA
LA, SKYABS BLA

@113B NA MED PA'I DON BSTAN NAS, DA NI GNAS YONGS SU GYUR PA'I
DON BSTAN PA'I PHYIR TSIGS SU BCAD PA DRUG RTZOM MO ZHES BYA BA'I
DON TO, ,DE LA GNAS ZHES BYA BA NI GZUGS KYI PHUNG PO NAS RNAM
PAR SHES PA'I BAR DU PHUNG PO LNGA LA BYA STE, PHUNG PO DE DAG LA
YOD PA'I NYON MONGS PA

DANG; SHES BYA'I SGRIB PA SPANGS NAS CHOS KYI DBYINGS RNAM PAR
DAG PAR GYUR PA DANG, RNAM PAR MI RTOG PA'I YE SHES SU GYUR PA LA
GNAS GZHAN DU GYUR PA ZHES BYA'O, ,DE LA GZUGS DANG TSOR BA DANG
'DU SHES DANG 'DU BYED DE PHUNG PO BZHI DANG, RNAM PAR SHES PA'I
PHUNG PO LAS

MIG GI RNAM PAR SHES PA NAS NYON MONGS PA'I YID KYI BAR DU DAG NA
CHOS KYI DBYINGS RNAM PAR DAG PAR 'GYUR RO, ,KUN GZHI RNAM PAR
SHES PA DAG NA RNAM PAR MI RTOG PA'I YE SHES SU 'GYUR RO, ,YANG
NA GZUGS DANG, TSOR BA DANG, 'DU SHES DANG, 'DU BYED DAG DANG,
RNAM

PAR SHES PA BRGYAD LA YOD PA'I STONG PA NYID DAG NA CHOS KYI
DBYINGS RNAM PAR DAG PAR 'GYUR RO, ,RNAM PAR SHES PA BRGYAD LAS
KUN GZHI DAG NA ME LONG LTA BU'I YE SHES SU GYUR TO, ,NYON MONGS
PA'I YID DAG NA MNYAM PA NYID KYI YE SHES SU 'GYUR RO, ,YID KYI
RNAM PAR SHES PA DAG NA

SO SOR KUN DU RTOG PA'I YE SHES SU 'GYUR RO, ,MIG NAS LUS KYI BAR
DU RNAM PAR SHES PA LNGA DAG NA BYA BA GRUB PA'I YE SHES SU 'GYUR
TE, YE SHES BZHI DANG CHOS KYI DBYINGS RNAM PAR DAG PA LNGA THOB
PA LA GNAS GZHAN DU GYUR PA LNGA ZHES BYA'O, ,GNAS GZHAN DU GYUR
PA LA TSIGS

SU BCAD PA DRUG GIS BSTAN PA LA TSIGS SU BCAD PA DANG PO'I BSDUS
PA'I DON NI MI MTHUN PA'I PHYOGS KYI SA BON DANG BRAL PA DANG,
GNYEN PO'I PHUN SUM TSOGS PA DANG LDAN PAS GNAS GZHAN DU GYUR PA
STE, MDOR NA DON DE BSTAN TO, ,NYON MONGS SHES BYA'I SGRIB PA'I
SA BON

DUS RING RTAG LDAN PA, ,ZHES BYA BA DANG, GANG LA BYANG 'GYUR
ZHES BYA BA'I TSIG GNYIS SU SBYAR TE, SA BON NI BAG CHAGS LA
BYA'O, ,NYON MONGS PA'I SGRIB PA'I SA BON NI NYON MONGS PA'I
SGRIB PA'I BAG CHAGS SO, ,SHES BYA'I SGRIB PA'I SA BON NI SHES
BYA'I SGRIB PA'I BAG

@114A *, ,CHAGS SO, ,DUS RING ZHES BYA BA NI BAG CHAGS DE DAG
KYANG 'KHOR BA THOG MA MED PA'I DUS NAS BSAGS PA ZHES BYA BA'I
DON TO, ,RTAG LDAN ZHES BYA BA NI BAG CHAGS DE DAG KYANG SNGON SO
SO'I SKYE BO'I DUS NA 'GA' YANG 'PHAGS PA'I LAM GYIS MA SPANGS

MA BCOM ZHES BYA BA'I DON TO, ,'DIS NI MI MTHUN PA'I PHYOGS KYI
SA BON DANG BRAL BA BSTAN TO, ,BAG CHAGS DE DAG GNYEN PO GANG GIS
SPANGS SHE NA, DE'I PHYIR, SPONG BA RGYA CHE RNAM PA KUN GYIS
BYANG GYUR PA, ,ZHES BYA BA SMOS TE, SPONG BA ZHES BYA BA STON
TO, ,DE DAG JI

LTAR SPONG BAR BYED CE NA ZHES BYA BA STON TE, RGYA CHE BA ZHES
BYA BA NI SA DANG PO NAS SA BCU PA MAN CHAD KYI 'JIG RTEN LAS
'DAS PA'I YE SHES KYI LAM LA RGYA CHE BA ZHES BYA STE, YE SHES
DES SPONG BAR BYED CES BYAS BA'I DON TO, ,RNAM PA KUN GYIS ZHES
BYA BA NI SA RE RE LA YANG YE SHES CHEN

PO'I CHEN PO LA SOGS PA DGU DGU YOD PAS SPONG NGO ZHES BYA BA'I
DON TO, ,GANG LA BYANG 'GYUR BA ZHES BYA BA YE SHES DE DAG GI
GNYEN PO BYAS NAS GANG GI SEMS LA NYON MONGS PA DANG, SHES BYA'I
SGRIB PA BYANG BAR GYUR NA GNAS GZHAN DU GYUR PA THOB PAR 'GYUR
NA ZHES BYA BA'I DON

TO; ,'DIS NI GNYEN PO PHUN SUM TSOGS PA DANG LDAN PA BSTAN TO,
,GNAS GYUR THOB PA ZHES BYA BA LA, DE LTAR SGRIB PA GNYIS SPANGS
PAS YE SHES BZHI DANG CHOS KYI DBYINGS RNAM PAR DAG PA LNGA THOB
PA NI GNAS GYUR PA THOB PA ZHES BYA'O, ,SANGS RGYAS DKAR PO'I

CHOS MCHOG YON TAN LDAN, ,ZHES BYA BA LA, DE LTAR SANGS RGYAS KYI
SAR CHOS LNGA THOB PA DANG, STOBS DANG, MI 'JIGS PA DANG, MA
'DRES PA LA SOGS PA'I YON TAN PHUN SUM TSOGS PA RNYED PAR 'GYUR
BAS NA DKAR PO'I CHOS MCHOG GI YON TAN LDAN ZHES BYA STE, NYAN

THOS LA SOGS PA LA YON TAN DE MED PAS NA MCHOG CES BYA'O, ,GONG
DU SGRIB PA GNYIS SPONG BAR BYED PA NI 'JIG RTEN LAS 'DAS PA'I YE
SHES KYI LAM GYIS SPANG NGO ZHES BSHAD PA LA YE SHES KYI GNYIS
YOD PAR BSTAN PA'I PHYIR, RNAM PAR MI RTOG YE SHES LAM DAG DE
THOB

@114B PHYIR; ,ZHES BYA BA SMOS TE, SHIN TU RNAM PAR DAG PA'I RNAM
PAR MI RTOG PA'I YE SHES KYI LAM THOB BA DANG, DE'I PHYIS NAS
THOB PAR SHES BYA MTHA' DAG YUL DU GYUR BA'I DAG PA 'JIG RTEN
PA'I YE SHES KYI LAM THOB PAS LAM DE GNYIS KYI SGRIB BA GNYIS MA
LUS PAR SPANGS

SO ZHES BYA BA'I DON TO, ,DE LA SHIN TU RNAM PAR DAG PA RNAM PAR
MI RTOG PA'I YE SHES KYIS CHOS THAMS CAD NAM MKHA'I NGOS BZHIN DU
STONG PAR MTHONG NGO, ,DE'I PHYIS NAS THOB PA SHES BYA MTHA' YAS
PA YUL DU GYUR PA, DAG PA 'JIG RTEN PA'I YE SHES KYIS NI DUS GSUM
GYIS

BSDUS PA'I 'JIG RTEN GYI KHAMS KYI DNGOS PO THAMS CAD SGYU MA
DANG SMIG RGYU LTA BUR MTHONG NGO, ,DA NI TSIGS SU BCAD PA GNYIS
LA NYAN THOS DANG RANG SANGS RGYAS LA YANG GNAS GZHAN DU GYUR BA
YOD MOD KYI DE BZHIN GSHEGS PA'I GNAS GZHAN DU GYUR PA NI DE DAG
LAS KYANG

'PHAGS SHING KHYAD ZHUGS PAR STON TO, ,DE BAS NA DE BZHIN GSHEGS
PA DE NI DER BZHUGS NAS ZHES BYA BA LA SOGS PA'I TSIGS SU BCAD PA
GCIG SMOS SO, ,DE LA CHOS KYI DBYINGS JI LTAR GNAS PA DE BZHIN DU
THUGS SU CHUD PAS DE BZHIN GSHEGS PA ZHES BYA STE, DE

BZHIN GSHEGS PA DER ZHUGS ZHES BYA BA NI GNAS GZHAN DU GYUR PA'I
ZAG PA MED PA'I DBYINGS DE BRNYES THUGS SU CHUD NAS ZHES BYA BA'I
DON TO, ,RI DBANG MTHO STENG BZHUGS BZHIN 'GRO LA GZIGS, ,ZHES
BYA BA NI RI'I DBANG PO NI RI RAB STE, SEMS CAN LA LA ZHIG RI RAB
KYI STENG

NA GNAS NAS PHYOGS BCUR BLTAS NA NYE BA YANG MTHONG NGO, ,RING BA
YANG MTHONG, BZANG BA YANG MTHONG, NGAN PA YANG MTHONG BA DE
BZHIN DU DE BZHIN GSHEGS PA RNAMS KYANG NYAN THOS DANG RANG SANGS
RGYAS RNAMS KYI GNAS GZHAN DU GYUR PA LAS 'PHAGS PA DE BZHIN
GSHEGS

PA'I GNAS GZHAN DU GYUR PA MTHON PO DE BRNYES NAS, THUGS RJE CHEN
POS SEMS CAN THAMS CAD LA GZIGS SO ZHES BYA BA'I DON TO, ,ZHI BAR
MNGON DGA'I 'GRO LA'ANG THUGS RJE CAN, ,SRID LA MNGON DGA'I 'GRO
LA CI ZHIG SMOS, ,ZHES BYA BA LA, DE LTAR THUGS RJES KUN LA

@115A *, ,GZIGS NAS NYAN THOS SNYING RJE CHEN PO MED PAS SEMS CAN
GYI DON SPANGS TE BDAG 'BA' ZHIG GI DON DU ZHI BA MYA NGAN LAS
'DAS PAR ZHUGS PA DE DAG 'KHOR BA THOB MA MED PA NAS NYE BAR
GNYEN DU GYUR PA'I SEMS CAN GYI DON MA BYAS PA DANG, SHES

BYA'I SGRIB PA SPANGS PA THAMS CAD MKHYEN PA'I YE SHES MA THOB BO
ZHES DE DAG LA YANG THUGS RJE DGONGS NAS SEMS CAN PHAL PA 'JIG
RTEN GYI KHAMS CHOS LA MNGON PAR DGA' BA BDAG GI DON TZAM YANG
BYED MI NUS PA SDUG BSNGAL RNAM PA MANG POS RTAG TU GZIR CING
'DOD PA

LNGA'I YON TAN GYIS 'KHOR BA'I SEMS CAN RNAMS LA THUGS BRTZE BAR
GYUR PA LTA SMOS KYANG CI DGOS TE, THUGS RJE 'BYUNG ZHES BYA BA'I
DON TO, ,KHYAD PAR RING BA'I 'JIG RTEN NGAN PA RNAMS LA ZHES BYA
BA LA, KHYAD PAR RING BA'I 'JIG RTEN NI NYAN THOS DANG RANG SANGS
RGYAS RNAMS

DE BZHIN GSHEGS PA DANG GNYIS KYI BAR NA YON TAN KHYAD ZHUGS PAR
'PHAGS PA'I PHYIR RO, ,'JIG RTEN NGAN PA NI SO SO SKYE BO RNAMS
TE, 'KHOR BA LAS 'DAS PA'I PHYIR RO, ,DA NI TSIGS SU BCAD PA GSUM
PAS GNAS GZHAN DU GYUR PA NI YON TAN PHYEN DU YOD PA'I YON TAN
GYI RAB TU

DBYE BA STON TO, ,DE BAS NA, 'JUG DANG RAB 'JUG MI 'JUG GNAS MI
'JUG ,CES BYA BA LA SOGS PA TSIGS SU BCAD PA GCIG SMOS SO, ,DE
BZHIN GSHEGS PA'I GNAS GZHAN DU GYUR PA NI, RTAG TU'ANG SEMS CAN
GYI DON 'BA' ZHIG MDZAD DE GZHAN GYI DON DU

'JUG PAS NA 'JUG PA ZHES BYA'O, ,GNAS GZHAN DU GYUR PA DE CHOS
THAMS CAD KYI MCHOG YIN TE, MCHOG TU 'JUG PAS NA RAB TU 'JUG CES
BYA STE, 'JIG RTEN PA'I CHOS THAMS CAD BAS KYANG MCHOG TU GYUR LA
NYAN THOS PA 'JIG RTEN LAS 'DAS PA RNAMS KYI GNAS GZHAN DU

GYUR PA BAS KYANG MCHOG TU GYUR PA'I PHYIR RO, ,GNAS MI 'JUG CES
BYA BA LA GNAS NI GNAS GZHAN DU GYUR PA LA BYA STE, KUN NAS NYON
MONGS PA'I RGYU RNAM PA GSUM LA MI 'JUG PAS NA GNAS MI 'JUG CES
BYA'O, ,KUN NAS NYON MONGS PA'I RGYU RNAM PA GSUM NI YUL NYE BAR
GYUR PA

@115B DANG TSUL BZHIN MA YIN PA LA YID LA BYED PA DANG, BAG LA
NYAL MA SPANGS PA'O, ,LDOG DANG ZHES BYA BA LA, GNAS GZHAN DU
GYUR PA DE KUN NAS NYON MONGS BA RNAMS LA YANG MI 'JUG ,SDIG PA
MI DGE BA RNAMS LA YANG MI 'JUG STE, BDAG SPYOD PA LA LOG PAS NA
LDOG

PA ZHES BYA'O, ,KUN LA 'JUG CES BYA BA LA, DUS KUN DU 'JUG BAS NA
KUN 'JUG STE, LAN CIG GNAS GZHAN DU GYUR PA THOB NAS 'KHOR BA'I
MTHA'I BAR DU YANG NYAMS PAR MI 'GYUR BA'I PHYIR RO, ,YANG NA KUN
NAS NYON MONGS PA'I GNYEN PO'I CHOS KUN LA YANG

'JUG PAS NA KUN 'JUG CES BYA'O, ,GNYIS ZHES BYA BA LA, DANG PO
NYID DU MNGON PAR BYANG CHUB PA STON PA LA 'JUG ,MJUG TU MYA NGAN
LAS 'DAS PA STON PA LA 'JUG STE, RNAM PA GNYIS STON PA LA 'JUG
PAS NA GNYIS 'JUG CES BYA'O, ,MI GNYIS ZHES BYA BA LA

DON DU GNYIS SU MI 'JUG CES BYA BA'I DON TO, ,GNYIS SU MI 'JUG PA
NI 'KHOR BAR YANG MI 'JUG ,MYA NGAN LAS 'DAS PAR YANG MI 'JUG
PA'I PHYIR RO, ,DE LA SHES RAB DANG LDAN PAS 'DUS BYAS KYI MTHA'
SPANGS PA'I PHYIR 'KHOR BAR MI 'JUG GO, ,SNYING RJES 'DUS MA

BYAS SPANGS PAS NA MYA NGAN LAS 'DAS PAR YANG MI 'JUG GO, ,MNYAM
DANG ZHES BYA BA LA, NYON MONGS PA THAMS CAD SPANGS PA'I RNAM PAR
GROL BA LA NI NYAN THOS DANG RANG SANGS RGYAS DANG SANGS RGYAS SU
THA DAD PA MED PAS NA MNYAM DU 'JUG PA ZHES BYA'O, ,BYE BRAG CES
BYA BA LA,

SHES BYA'I SGRIB PA SPANGS PA DANG, STOBS DANG MI 'JIGS PA LA
SOGS PA'I YON TAN RNAMS KYIS NI NYIN THOS KYI GNAS GZHAN DU GYUR
PA BAS 'PHAGS PAS BYE BRAG TU 'JUG PA ZHES BYA'O, ,KUN 'GRO NYID
CES BYA BA LA SOGS SEMS CAN RNAMS LA THEG PA RNAM PA GSUM KUN

'GRO 'JUG CES BYA'O, ,DE BZHIN GSHEGS PA YONGS SU GYUR PA 'DOD,
,CES BYA BA NI, DE BZHIN GSHEGS PA'I GNAS GZHAN DU GYUR PA GONG
DU BSHAD PA'I YON TAN GYI BYE BRAG DANG LDAN PAR 'DOD DO ZHES BYA
BA'I DON TO, ,RAB DANG LDAN PA'I PHYIR RGYA CHER 'JUG PAS NA KUN

@116A *, ,'JUG PA'O ZHES BYA BA LA, ZAG PA MED PA'I CHOS DANG
LDAN PAS RAB DANG LDAN PA ZHES BYA BA'AM, NYON MONGS PA'I GNYEN
PO THAMS CAD KYI CHOS DANG LDAN PAS RAB DANG LDAN BA ZHES BYA
STE, DE BAS NA GNYEN PO'I CHOS THAMS CAD LA 'JUG PA'I RGYA

CHER 'JUG PA ZHES BYA'O, ,TSIGS SU BCAD BA BZHI PAS NI SNGA MA'I
PHYED KYI SANGS RGYAS KYI RANG BZHIN KUN DU SONG BA'I DON MDOR
BSTAN, PHYI MA'I PHYED KYIS NI DON DE NYID BZLAS TE RGYA CHER
BSHAD PA'I SGO NAS KUN DU 'GRO BA'I DON NAM MKHA' DANG MTHUN PAS
SANGS RGYAS KYI RANG BZHIN

KUN DU SONG STE KHYAB PAR STON TE, DE BAS NA, JI LTAR NAM MKHA'
RTAG TU KUN SONG 'DOD, ,DE BZHIN DE YANG RTAG TU KUN SONG 'DOD,
,CES BYA BA LA SOGS PA SMOS SO, ,DPER NA NAM MKHA' 'DI DUS GSUM
DU'ANG BUM BA DANG SNAM BU LA SOGS PA DNGOS PO KUN DU

'GRO BAR 'DOD PA DE BZHIN DU, CHOS KYI DBYINGS ZAG PA MED PA
DE'ANG SEMS CAN KUN GYI SEMS KYI RGYUD LA YOD PA DANG KHYAB PAR
'DOD DE ZHES BYA BA'I DON TO, ,'DIR NI KUN DU KHYAB PA'I DON MDOR
BSTAN PA'O, ,JI LTAR NAM MKHA' RTAG TU KUN SONG 'DOD, ,CES BYA
BA'I

DON DE NYID RGYAS PAR BSTAN PA'I PHYIR, JI LTAR NAM MKHA' GZUGS
YUL KUN DU SONG, ,ZHES BYA BA SMOS TE, DPER NA NAM MKHA' 'DI
GZUGS KYI RNAM PA RING PO DANG, THUNG DU DANG, DKAR PO DANG, DMAR
BO LA SOGS PA KUN LA KHYAB PA DE BZHIN DU, CHOS KYI DBYINGS

KYIS KYANG KUN LA KHYAB BO ZHES BYA BA'I DON TO, ,DE BZHIN DE
YANG RTAG TU KUN SONG 'DOD, ,CES BYA BA'I DON DE NYID RGYA CHER
BSTAN PA'I PHYIR, DE BZHIN DE YANG SEMS CAN TSOGS KUN SONG, ,ZHES
BYA BA SMOS TE, NAM MKHA' DANG 'DRA BAR ZAG PA MED PA'I CHOS KYI
DBYINGS

DES KYANG SEMS CAN THAMS CAD KYI SEMS KYI RGYUD LA KHYAB PO ZHES
BYA BA'I DON TO, ,SANGS RGYAS LA SEMS CAN THAMS CAD BDAG NYID DU
NYE BAR 'GRO BA YONGS SU RDZOGS PA LAS RIG PAR BYA'O ZHES BYA BA
LA SEMS CAN GYI TSOGS KUN SONG BA ZHES BYA BA'I DON TO, ,SANGS

@116B RGYAS NI CHOS KYI DBYINGS KYI RANG BZHIN YIN LA, SA DANG
POR CHOS KYI DBYINGS THAMS CAD DU 'GRO BA'I MTSAN NYID RTOG PA NA
BDAG DANG SEMS CAN DU SEMS MNYAM PA NYID THOB PA DANG, BDAG GANG
YIN PA SEMS CAN YANG DE YIN LA, SEMS CAN GANG YIN PA BDAG KYANG
DE YIN

NO ZHES KHONG DU CHUD DO, ,MNYAM PA NYID KHONG DU CHUD PA DES BCU
RIM GYIS BSGOMS NAS SANGS RGYAS KYI SA'I DUS NA SEMS CAN THAMS
CAD DANG BDAG NYID KHONG DU CHUD PA YONGS SU RDZOGS PA SEMS CAN
GYI TSOGS THAMS CAD DU SONG ZHES BYA'O, ,NYE BAR 'GRO BA ZHES BYA
BA'I DON NI MNYAM PA

NYID DU KHONG DU CHUD CES BYA BA'I DON TO, ,BRGAL BA, GAL TE CHOS
KYI DBYINGS DE RTAG TU YOD LA SEMS CAN KUN LA YANG KHYAB NA SEMS
CAN RNAMS KYIS CI'I PHYIR CHOS KYI DBYINGS MA RTOGS SHING SANGS
RGYAS MA MTHONG NGO ZHE NA, DA'I LAN DU TSIGS SU BCAD PA LNGA PA
RTZOM STE,

TSIGS SU BCAD PA LNGA PA'I BSDUS PA'I DON NI CHOS KYI DBYINGS DE
THAMS CAD DU SONG YANG SNOD DU MA GYUR PA'I SEMS CAN RNAMS KYIS
SANGS RGYAS MI MTHONG BAR DPE DANG BCAS PAR STON TE, DPE BSTAN
PA'I PHYIR, JI LTAR CHU YI SNOD CHAG NA, ,ZLA BA'I GZUGS BRNYAN
MI SNANG

BZHIN; ,ZHES BYA BA SMOS TE, DPER NA CHU MED PA'I SNOD DU YANG
ZLA BA'I GZUGS BRNYAN MI 'BYUNG LA SNOD CHAG PA'I NANG DU YANG
ZLA BA'I GZUGS BRNYAN MI 'BYUNG STE 'DI NI DPE'O, ,DON BSTAN PA'I
PHYIR, DE BZHIN SEMS CAN NGAN PA LA, ,SANGS RGYAS GZUGS NA MI

SNANG NGO; ,ZHES BYA BA SMOS TE, DE DANG 'DRA BAR SEMS CAN GANG
GI SEMS KYI RGYUD CHU'I SNOD DANG 'DRA BA LA BSOD NAMS DANG YE
SHES KYI CHUS MA BKANG BA DANG, ,'DOD CHAGS DANG ZHE SDANG LA
SOGS PA'I NYON MONGS PA'I TSOGS DANG, SDIG PA MI DGE BA'I LAS
BYAS PAS

SEMS KYI RGYUD SNOD DANG 'DRA BA SNOD CHAG PA LTA BUR SEMS NYAMS
PAR BYAS LA, SNOD CHAG PA LTA BU'I SEMS CAN NGAN PAS BDAG LA
SANGS RGYAS KYI RANG BZHIN YOD KYANG MI MTHONG NGO ZHES BYA BA'I
DON TO, ,TSIGS SU BCAD PA DRUG PA'I BSDUS PA'I DON NI SANGS RGYAS
MTHONG BAR

@117A *, ,GYUR PA'I BSOD NAMS DANG YE SHES KYI TSOGS 'DI BSAGS
PA, SANGS RGYAS KYIS 'DUL BA'I GDUL BYA YOD NA, SANGS RGYAS 'JIG
RTEN DU SKYE BAS NA DE DAG GIS MTHONG BAR 'GYUR LA, SANGS RGYAS
KYIS GDUL BA'I SKAL PA CAN RNAMS BTUL NAS

DKA' BA MED PAR GYUR NA MYA NGAN LAS 'DA' BAS DE DAG GIS MI
MTHONG BA DPE DANG BCAS PAR BSTAN PA'I PHYIR TSIGS SU BCAD PA
RTZOM STE, DPE BSTAN PA'I PHYIR SMRAS PA, JI LTAR ME NI GZHAN DU
'BAR, ,GZHAN DU YANG NI ZHI BAR 'GYUR, ,ZHES BYA BA SMOS TE,
GZHAN DU NA

ZHES BYA BA NI, ME DANG SHING YOD PA'I GNAS LA SNYEGS TE, DPER NA
ME 'DI DAG GANG NA ME DANG SHING YOD PA'I GNAS NA NI 'BAR GYI,
GNAS GANG NA ME DANG SHING MED PAR NI MI 'BAR BAS GZHAN DU YANG
ZHI BAR 'GYUR ZHES TE 'DI NI DPE'O, ,DON BSTAN PA'I PHYIR, SNANG
BA DANG NI MI

SNANG BA; ,SANGS RGYAS LA YANG DE BZHIN SHES, ,ZHES BYA BA SMOS
TE, DPER NA ME SHING YOD PA'I GNAS NI 'BAR, SHING MED PA'I GNAS
NI MI 'BAR BA DE BZHIN DU SANGS RGYAS KYANG DE DANG 'DRA BAR SHES
PAR BYA STE, JI LTA ZHE NA, SEMS CAN GANG GI SEMS KYI RGYUD LA

BSOD NAMS DANG YE SHES KYI TSOGS KYI SHING SBUNGS PA DE DAG NI
SANGS RGYAS KYIS GDUL BAR BYA BA'I SEMS CAN YIN PAS GNAS DER
SANGS RGYAS MNGON PAR SANGS RGYAS PAR STON PAS SEMS CAN GYIS
MTHONG BA'I PHYIR SNANG BA ZHES BYA'O, ,SANGS RGYAS KYIS GDUL BAR
BYA BA'I SKAL BA

CAN RNAMS NI BTUL NAS SANGS RGYAS MTHONG BA'I SKAL BA MED NA
SANGS RGYAS YONGS SU MYA NGAN LAS 'DA' BAS NA DE DAG GIS MI
MTHONG BA'I PHYIR MI SNANG BA ZHES BYA'O, ,SANGS RGYAS BYA BA
LHUN GYIS GRUB PAS RGYUN MI 'CHAD PA LA TSIGS SU BCAD PA BZHI STE
ZHES BYA BA LA, ZAG PA MED PA'I

DBYINGS KYI MTSAN NYID BSHAD NAS, DA NI SANGS RGYAS RNAMS KYI
PHRIN LAS KYI MTSAN NYID TSIGS SU BCAD PA BZHI BSTAN TO, ,DE LA
'PHAGS PA NYAN THOS DAG BDAG GI DON GYI LAS BYED PA NA YANG 'DI
LTAR BYA'O SNYAM DU SEMS NA BRTZAMS PA DANG 'BAD PA MED PAS NA
LHUN GYIS GRUB PA MA

@117B YIN NO, ,PHUNG PO LHAG MA MA LUS PA'I MYA NGAN LAS 'DAS
PA'I DBYINGS SU ZHUGS PAS NA, BYA BA THAMS CAD RGYUN CHAD PAS NA
RGYUN MI CHAD PA MA YIN NO, ,DE BZHIN GSHEGS PA'I PHRIN LAS DE
LAS KHYAD ZHUGS PA STE, DGONGS PA DANG BTZAL BA DANG 'BAD PA MED
PAR 'GYUR

BAS NA LHUN GYIS GRUB PA'O, ,BDAG DANG SEMS CAN GYI DON DU 'KHOR
PA'I MTHA' DANG SEMS CAN GYI MTHA' BAR DU MDZAD PAS RGYUN MI
'CHAD PA'O, ,DE LA TSIGS SU BCAD PA DANG PO DANG GNYIS PA'I BSDUS
PA'I DON NI RNGA MA BRDUNGS PA'I SGRA DANG, NOR BU'I MTHU DANG
MTHUN

PAS SANGS RGYAS KYI PHRIN LAS LHUN GYIS GRUB PAR MDZAD PAS DE DPE
BSTAN TO, ,RNGA'I DPE BSTAN PA'I PHYIR, JI LTAR RNGA DAG MA
BRDUNGS PAR, ,SGRA NI KUN DU 'BYUNG BA LTAR, ,ZHES BYA BA SMOS
TE, DPER NA SEMS CAN GYI BSOD NAMS LAS BYUNG BA'I RNGA DANG SHING
BU DANG

LAG PAS MA BRDUNGS PAR YANG 'DUS BYAS THAMS CAD NI MI RTAG PA'O,
,ZAG PA DANG BCAS PA THAMS CAD NI SDUG BSNGAL BA'O, ,CHOS THAMS
CAD NI BDAG MED PA'O, ,ZHI BA NI MYA NGAN LAS 'DAS PA'O ZHES BYA
BA LA SOGS PA'I SGRA 'BYUNG BA LTAR ZHES BYA BA'I DON TO, ,BRGYA

BYIN LHA'I DBANG PO'I GNAS NAS BRGYA BYIN GYI BSOD NAMS LAS BYUNG
BA'I RNGA NI DE NAM BRGYA BYIN 'DOD PA LNGA'I YON TAN LA 'JUG PA
NA SUS KYANG MA BRDUNGS PAR 'DOD PA LNGA LA DGA' BAR 'GYUR BA
DANG, RJES SU MTHUN PAR SGRA 'BYUNG NGO, ,NAM BRGYA BYIN 'DOD PA
LNGA'I YON TAN

LA LDOG PAR GYUR PA NA SUS KYANG MA BRDUNGS PAR 'DOD PA'I YON TAN
LNGA LAS PHYIR LDOG PAR 'DOD PA DANG RJES SU MTHUN PA'I SGRA
'BYUNG STE, DPE DANG 'DRA BAR ZHES BYA BA'I DON TO, ,DON BSTAN
PA'I PHYIR, DE BZHIN RGYAL BA ZAG MED PAR, ,BSHAD PA DAG NI
'BYUNG BAR 'GYUR,,

ZHES BYA BA SMOS TE, DPE DE DANG 'DRA BAR DE BZHIN GSHEGS PA
RNAMS ZAG PA MED PA'I DBYINGS LA BZHUGS SHING SEMS CAN GYI DON DU
CHOS BSHAD PA RNAM PA SNA TSOGS MDZAD PA YANG CHOS BSHAD PAR
BYA'O SNYAM DGONGS PA MI MNGA' ZHING 'BAD PA DANG BTZAL BA MED
PAR YANG LHUN

@118A *, ,GYIS GRUB PA NYID DU CHOS BSHAD PA 'BYUNG NGO ZHES BYA
BA'I DON TO, ,LHUN GYIS GRUB PAR SEMS CAN GYI DON MDZAD PA NOR
BU'I DPE BSTAN PA'I PHYIR, JI LTAR NOR BU 'BAD MED PAR, ,RANG GI
'OD NI BSTAN PA LTAR, ,ZHES BYA BA SMOS TE, DPER NA

NOR BU RIN PO CHE LA SOGS PA NOR BU RNAMS LAS 'OD BYUNG BAS NA
NOR BU 'DI LTAR BDAG GIS 'OD 'BYUNG BAR BYA'O SNYAM DU BSAM PA
DANG, 'BAD RTZOL MED PAR YANG 'OD SNANG BA DE BZHIN DU ZHES BYA
BA'I DON TO, ,DON DE BSTAN PA'I PHYIR, DE BZHIN SANGS RGYAS RTOG
MED PAR, ,

MDZAD PA DAG NI RNAM PAR STON, ,ZHES BYA BA SMOS TE, DE DANG 'DRA
BAR DE BZHIN GSHEGS PA RNAMS SEMS CAN GYI DON DU SKU DANG GSUNG
DANG THUGS KYI SBRUL PA STON PA NA BDAG GIS SPRUL PA 'DI LTA BU
DAG BYA'O SNYAM DU DGONGS PA DANG, 'BAD RTZOL MED PAR LHUN GYIS
GRUB

PA NYID DU SKU DANG GSUNG DANG THUGS KYI SPRUL PA DAG 'BYUNG BA
STON TE, 'DIS NI SANGS RGYAS KYI BYA BA LHUN GYIS GRUB PAR BSTAN
TO, ,TSIGS SU BCAD PA GSUM PA DANG BZHI PAS NI SANGS RGYAS KYI
MDZAD PA MI 'CHAD PAR NAM MKHA'I DPE BSTAN TE, DPE BSTAN PA'I
PHYIR SMRAS PA, JI LTA

BUR NA NAM MKHA' LA, ,'JIG RTEN BYED BA MI 'CHAD SNANG, ,ZHES BYA
BA SMOS TE, 'JIG RTEN GYI BYED PA NI 'GRO BA DANG 'DUG PA DANG
NYAL BA LA SOGS PA'O, ,DPER NA NAM MKHA'I DBYINGS DE LA KHA CIG
TU NI 'JIG RTEN 'GRO BAR SNANG, KHA CIG TU 'JIG RTEN GNAS PAR
SNANG BA LA SOGS PA

'JIG RTEN GYI BYA BA RGYUN MI 'CHAD PAR 'BYUNG NGO ZHES BYA BA'I
DON TO, ,DON DE BSTAN PA'I PHYIR SMRAS PA, DE BZHIN ZAG MED
DBYINGS NA YANG, ,RGYAL BA'I BYE BRAG RGYUN MI 'CHAD, ,CES BYA BA
SMOS TE, DE DANG 'DRA BAR DE BZHIN GSHEGS PA RNAMS ZAG PA MED
PA'I CHOS KYI

DBYINGS RNAM PAR DAG PA LA GNAS NA YANG SEMS CAN GYI DON DU SKU
DANG GSUNG DANG THUGS SPRUL PA'I PHRIN LAS RGYUN MI 'CHAD PAR
'BYUNG NGO ZHES BYA BA'I DON TO, ,NAM MKHA' LA NI BYA BA DAG,
,RTAG TU 'BRI ZHING MNGON PAR 'BYUNG, ,ZHES BYA BA LA, DPER NA
NAM MKHA'I DBYINGS

@118B 'DI LA SEMS CAN SEMS CAN MA YIN PA'I BYA BA RTAG TU 'BRI BA
DANG, RTAG TU MNGON PAR 'BYUNG STE, KHA CIG TU NI PHYI'I DNGOS PO
NAGS TSAL LA SOGS PA MES TSIG CING MED PAR GYUR PA DANG, NANG GI
DNGOS PO SEMS CAN LA SOGS PA 'CHI BAR YANG SNANG BAS NA 'BRI BAR

'BYUNG NGO, ,NAM MKHA'I PHYOGS KHA CIG TU PHYI'I DNGOS PO NAGS LA
SOGS PA SKYE BA DANG, NANG GI DNGOS PO SEMS CAN DAG KYANG SKYE
BAS NA MNGON PAR SNANG NGO ZHES BYA BA'I DON TO, ,DE BZHIN ZAG
MED DBYINGS NA YANG, ,SANGS RGYAS PHRIN LAS SKYE ZHING 'BRI,
,ZHES BYA BA LA, DE

'DRA BAR DE BZHIN GSHEGS PA RNAMS ZAG PA MED PA'I DBYINGS NA
BZHUGS PA NA, SANGS RGYAS KYI SKYE BAR 'GYUR BA YANG SNANG, 'BRI
BAR 'GYUR BA YANG SNANG STE, JI LTAR ZHE NA, NAM SEMS CAN SKAL BA
YOD PA'I DUS NA NI SBRUL PA'I SKUS MNGON PAR SANGS RGYAS PA LA
SOGS PA STON

PAS NA SKYE BAR SNANG NGO, ,SKAL BA MED PAR GYUR PA LA MYA NGAN
LAS 'DAS PAS NA 'BRI BAR YANG SNANG NGO, ,'DIS NI SANGS RGYAS KYI
MDZAD PA MI SNANG BAR 'CHAD PA BSTAN TO, ,ZAG PA MED PA'I DBYINGS
ZAB PA'I TSIGS SU BCAD PA BCU DRUG GO ZHES BYA BA LA, SANGS RGYAS
KYI PHRIN

LAS LHUN GYIS GRUB PA DANG RGYUN MI 'CHAD PAR BSTAN NAS, DA ZAG
PA MED PA'I DBYINGS ZAB PA BSTAN PA'I PHYIR TSIGS SU BCAD PA BCU
DRUG RTZOM MO ZHES BYA BA'I DON TO, ,DE ZAG PA MED PA'I DBYINGS
ZAB PA YANG RNAM PA GSUM STE, MTSAN NYID ZAB PA DANG, GNAS

PA ZAB BA DANG, LAS ZAB PA'O, ,MTSAN NYID ZAB PA LA YANG RNAM PA
BZHI STE, RNAM PAR DAG PA'I MTSAN NYID DANG, BDAG GI MCHOG TU
GYUR PA'I MTSAN NYID DANG, LANG DU MA BSTAN PA'I DNGOS PO'I MTSAN
NYID DANG, RNAM PAR GROL BA'I MTSAN NYID DO, ,SNGA MA PHYI

MAR KHYAD MED KYANG, ,SGRIB PA THAMS CAD DRI MA MED, ,DAG PA MA
YIN YANG DAG MIN, ,SANGS RGYAS DE BZHIN NYID DU 'DOD, ,CES BYA
BAS RNAM PAR DAG PA'I MTSAN NYID BSTAN TE, SNGON KUN NAS NYON
MONGS PA'I RANG BZHIN YIN PA LAS PHYIS LAM BSGOMS TE,

@119A *, ,DRI MA MED PAR GYUR PA NI DAG PA ZHES BYA'O, ,SNGA MA
NI SO SO'I SKYE BO'I DUS SO, ,PHYI MA NI MNGON PAR SANGS RGYAS
PA'I DUS LA BYA STE, SANGS RGYAS KYI CHOS KYI SKU NI DE BZHIN
NYID STONG PA NYID KYI RANG BZHIN YIN BAR 'DOD DE, STONG PA NYID
NI SO SO'I SKYE BO'I

DUS NA YANG STONG PA NYID DANG RANG BZHIN GYIS 'OD GSAL BA'I RANG
BZHIN YIN, PHYI MA STE MNGON PAR SANGS RGYAS PA'I DUS NA YANG
STONG PA DANG RANG BZHIN GYIS 'OD GSAL BA'I RANG BZHIN YIN PAS
DAG PA'I RANG BZHIN DU KHYAD PAR MED DE DE LA SBYANG DU MED PAS
NA DAG PA MED PA YIN NO,,

'ON KYANG MNGON PAR RDZOGS PAR SANGS RGYAS PA'I DUS NA LAM BSGOMS
PA'I MTHUS NYON MONGS PA'I SGRIB PA DANG, SHES BYA'I SGRIB PA GLO
BUR GYI DRI MA MED PAR GYUR TE, PHYIS DAG PAR 'GYUR BAS NA MA DAG
PAR YANG MA YIN NO ZHES BYA BA'I DON TO, ,TSIGS SU BCAD PA GNYIS
PAS NI

ZAG PA MED PA'I DBYINGS NA SANGS RGYAS RNAMS BDAG GI MCHOG TU
GYUR PA STON TE, CI'I PHYIR BDAG GI MCHOG TU GYUR TO ZHE NA, DE'I
PHYIR, BDAG MED PA'I MCHOG THOB PA'I PHYIR ZHES BYA BA SMOS TE,
BDAG MED PA'I MCHOG NI GANG ZAG LA BDAG MED PA DANG, ,CHOS LA
BDAG MED PA STE, ZAG

PA MED PA'I DBYINGS NA SANGS RGYAS RNAMS BDAG MED PA GNYIS KYI
MCHOG GI BDAG NYID DANG, RANG BZHIN DU GYUR PAS NA BDAG GI MCHOG
TU GYUR PAR RNAM PAR GZHAG GO, ,DE LA BDAG CES BYA BA'I SGRA 'DI
NI SKABS KHA CIG TU MU STEGS PAS YONGS SU BRTAGS PA'I BDAG NYID

LA YANG BYA BAR 'DREN TE, 'DI LTAR BDAG DANG SEMS CAN DANG SROG
CES BYA BA LA SOGS PA'O, ,BDAG CES BYA BA'I SGRA 'DI NI SKABS KHA
CIG TU CHOS KYI RANG BZHIN LA YANG BYA BAR 'DREN TE, ME NI DRO
BA'I MTSAN NYID CES BYA STE, DRO BA'I RANG BZHIN ZHES BYA BA'I
DON TO, ,SA SRA BA'I

BDAG NYID CES BYA BA BSHAD NA, SRA BA'I RANG BZHIN ZHES BYA BA'I
DON TO, ,'DI'I SKABS BDAG CES BYA BA'I SGRA RANG BZHIN GYI DON DU
DRANG STE, SANGS RGYAS RNAMS NI BDAG MED PA'I RANG BZHIN DU GYUR
PAS BDAG GI MCHOG THOB PA ZHES BYA'O, ,DE LA BDAG MED PA'I MCHOG

@119B GANG YIN ZHE NA, DE'I PHYIR, STONG PA NYID NI RNAM PAR DAG
PA ZHES BYA BA SMOS TE, NAM GANG ZAG MED PA'I STONG PA DANG, CHOS
DNGOS PO MED PA'I STONG PA GZUNG 'DZIN GYI DRI MA LAS DAG PAR
GYUR TE, STONG PA DAG PAR DE THOB NA BDAG MED PA'I MCHOG THOB PA
ZHES BYA'O, ,DON DE NYID BSTAN PA'I PHYIR,

SANGS RGYAS DAG PA'I BDAG THOB PAS, ,BDAG NYID CHEN PO BDAG TU
GYUR, ,CES BYA BA SMOS TE, ZAG PA MED PA'I DBYINGS NA STONG PA
NYID RNAM PAR DAG PA THOB NAS, SANGS RGYAS RNAMS KYIS BDAG MED
PA'I MCHOG THOB PAR GYUR BAS, DE'I TSE NA SANGS RGYAS RNAMS BDAG
NYID CHEN PO'I

BDAG NYID DU GYUR PA ZHES BYA'O, ,DE LTAR BDAG NYID CHEN PO'I
BDAG TU GYUR PAS NA ZAG PA MED PA'I DBYINGS LAS BDAG GI MCHOG TU
GYUR PAR RNAM PAR GZHAG STE, 'DIS NI BDAG GI MCHOG GI MTSAN NYID
BSTAN TO, ,BDAG GI DPE MED PA'I MCHOG GI BDAG NYID KYI PHYIR RO
ZHES BYA BA LA GANG

ZAG LA BDAG MED PA DANG CHOS LA BDAG MED PA GNYIS NI BDAG MED
PA'I CHOS MCHOG CES BYA'O, ,DE'ANG NAM GZUNG 'DZIN GYI DRI MA LAS
DAG BAR GYUR NA BDAG MED PA'I MCHOG TU GZHAG GO ZHES BYA BA'I DON
TO, ,DE YANG NGO BO NYID KYI DON DU SANGS RGYAS RNAMS KYI BDAG GO
ZHES BYA BA'I DON TO, ,BDAG

GI MCHOG THOB BDAG MED PA'I, ,ZHES BYA BA'I BDAG GI SGRA NI 'DI'I
SKABS SU NGO BO NYID KYI DON LA BYA STE, SANGS RGYAS RNAMS BDAG
MED PA'I NGO BO NYID DU GYUR PAS BDAG GI MCHOG THOB PA YIN NO
ZHES BYA BA'I DON TO, ,DE RNAM PAR DAG PAS BDAG MED PA'I BDAG GI
MCHOG DAG PA, SANGS RGYAS RNAMS

KYIS THOB PAR 'GYUR, ,ZHES BYA BA LA, ZAG PA MED PA'I DBYINGS NA
BDAG MED PA GNYIS RNAM PAR BDAG NYID DU SANGS RGYAS RNAMS GYUR
PAS NA BDAG MED PA'I BDAG GI MCHOG DAM PA SANGS RGYAS KYIS THOB
BO ZHES BYA BA'I DON TO, ,DA SANGS RGYAS SHI NAS 'BYUNG BAR 'GYUR
RAM SANGS RGYAS SHI NAS 'BYUNG

BAR MI 'GYUR RO ZHES DRI BA LA LUNG BSTAN DU MED PAR BSTAN PA'I
PHYIR, DNGOS MIN DNGOS PO MED MIN TE, ,ZHES BYA BA LA SOGS PA
TSIGS SU BCAD PA GSUM PA SMOS TE, DE LA ZAG PA MED PA'I DBYINGS
NAS SANGS RGYAS RNAMS NI DNGOS PO YOD PA YANG MA YIN DNGOS PO MED
PA YANG MA YIN TE, CI'I

@120A *, ,PHYIR ZHE NA, SANGS RGYAS NI CHOS KYI SKU YIN LA, CHOS
KYI SKU NI STONG PA NYID YIN PAS STONG PA NYID LA NI KUN DU
BRTAGS BA'I GANG ZAG GI DNGOS PO YANG MED, KUN DU BRTAGS PA'I
CHOS KYI DNGOS PO YANG MED PA'I PHYIR DNGOS PO YOD PA MA YIN
PA'O, ,YONGS SU GRUB PA'I RANG

BZHIN NI YOD PA MA YIN LA, KUN BRTAGS KYI CHOS DANG GANG ZAG GI
RI BONG GI RVA BZHIN DU MED PAS NA DE'I TSE NA YOD PAR MI GZHAG
GO, ,DNGOS PO MED PA YANG MA YIN TE, DE BZHIN NYID YONGS SU GRUB
PA'I MTSAN NYID DE'I TSE YOD PA'I PHYIR RO, ,DE'I PHYIR SANGS
RGYAS NYID CES BRJOD, ,ZHES BYA BA LA GONG

DU BSHAD PA LTAR NA SANGS RGYAS DE DNGOS PO YOD PA YANG MA YIN PA
DNGOS PO MED PA YANG MA YIN PAR BRJOD DO ZHES BYA BA'I DON TO,
,DE'I PHYIR SANGS RGYAS DE BZHIN 'DRI, ,LUNG DU MI BSTAN TSUL DU
RIG ,CES BYA BA LA, DE LTAR SANGS RGYAS YOD PA YANG MA YIN MED PA
YANG MA YIN PAS SANGS RGYAS SHI

NAS 'BYUNG BAR 'GYUR RAM, SANGS RGYAS SHI NAS MI 'BYUNG NGO ZHES
'DRI BA LA, SANGS RGYAS SHI NAS 'BYUNG BAR 'GYUR BA YIN, SANGS
RGYAS SHI NAS MI 'BYUNG BAR 'GYUR BA YANG MA YIN ZHES LUNG DU MI
BSTAN PA'I TSUL DU RIG PAR BYA'O, ,JI LTA ZHE NA, SANGS RGYAS SHI
NAS 'BYUNG BAR 'GYUR BA MA YIN

TE, KUN BRTAGS KYI BDAG DANG, CHOS KYI MTSAN NYID DU MI 'BYUNG
BA'I PHYIR RO, ,SANGS RGYAS SHI NAS 'BYUNG BAR 'GYUR BA YANG MA
YIN TE, YONGS SU GRUB PA'I MTSAN NYID DU 'BYUNG BA'I PHYIR RO,
,'DIS NI LUNG DU MA BSTAN PA'I NYON MONGS PA'I MTSAN NYID DU
BSTAN TO, ,JI LTAR MIG LA RA PA

RIB DANG, ,LCAGS LA TSAB ZHI BA LTAR, ,SANGS RGYAS SEMS DANG SHES
RAB LA, ,YOD DANG MED PA MI BRJOD DO, ,ZHES BYA BA LA, DPER NA
MIG LA RAB RIB ZHIB DE YOD PA, ,ZHES KYANG MI BRJOD, MED PA ZHES
KYANG MI BRJOD, JI LTAR YOD PA ZHES KYANG MI BRJOD CE NA, RAB RIB
ZHI BA DANG MED PA

DANG 'GAG PAR GYUR PA DE RAB RIB KYI DNGOS POR GYUR PA MA YIN
PA'I PHYIR TE, DPER NA RIMS NAD KYI TSA BA DANG BRAL NA, NAM BRAL
BA'I DUS NA RKANG LAG NA BAR BYED PA'I TSAB DE'I DUS NA MED PA'I
PHYIR RO, ,MED PA ZHES KYANG BRJOD DE, GANG GI PHYIR MIG DAG PA
YOD PAS MIG GI LAS GZUGS LA BLTA

@120B BA'I BYA BA BYED PA'I PHYIR TE, GAL TE DE'I TSE THAMS CAD
DU MED PAR GYUR NA NI RAB RIB BZHIN DU MIG KYANG MED PAR GYUR PAS
MIG GI BYA BA GZUGS LA BLTA BA LA SOGS PA'I BYA BA BYED MI NUS
PAR 'GYUR RO, ,DE YANG RIMS NAD BYANG BA DANG 'DRA STE, RIMS NAD
BYANG BA NI RIMS KYI TSA BA MED KYANG TSA BA DANG

BRAL BA'I LUS BDE BA PHYIN YOD PA BZHIN NO, ,DE BZHIN DU LCAGS LA
TSA BA ZHI BA YANG YOD PA ZHES KYANG MI BRJOD, MED PA ZHES KYANG
MI BRJOD DE, CI'I PHYIR YOD PA CES MI BRJOD CE NA, LCAGS BSIL BAR
GYUR PA NA TSA BA'I DNGOS PO MED PA'I PHYIR TE, RIMS KYI TSA BA
MED PA BZHIN NO, ,MED

PA ZHES KYANG MI BRJOD DE, LCAGS KYI BSIL BA PHYIN YOD PAS GANG
GI PHYIR BYA BA RNAM PA SNA TSOGS BYED PA'I PHYIR RO, ,GAL TE
DE'I TSE THAMS CAD DU MED PAR GYUR NA NI LCAGS KYANG MED PAR GYUR
PAS LCAGS KYI BYA BA BYED PA YANG MED PAR MI 'GYUR TE, DE YANG
RIMS MED KYANG RIMS DANG BRAL

BA'I LUS BDE BA PHYIN YOD PA BZHIN NO, ,DE BZHIN DU SANGS RGYAS
KYI SEMS LCAGS DANG 'DRA BA LA, 'DOD CHAGS KYI ME TSA BA DANG
'DRA BA ZHI BA DANG, SANGS RGYAS KYI YE SHES MIG DANG 'DRA BA
YANG MA RIG PA RAB RIB DANG 'DRA BA ZHI BA NI YOD PA ZHES KYANG
MI BRJOD, MED PA ZHES KYANG MI BRJOD DO, ,

CI'I PHYIR YOD PA ZHES KYANG MI BRJOD CE NA, NAM SEMS RNAM PAR
GROL BA DANG, SHES RAB RNAM PAR GROL BA'I DUS NA 'DOD CHAGS KYI
TSA BA DANG, MA RIG PA'I RAB RIB MED PA'I PHYIR RO, ,MED PA ZHES
KYANG MI BRJOD DE, SEMS RNAM PAR GROL BA DANG, SHES RAB RNAM PAR
GROL BA PHYIN YOD PA'I PHYIR

RO, ,DE LA 'DOD CHAGS DANG BRAL NA NI SEMS RNAM PAR GROL BAR
'GYUR TE, MYA NGAN LAS 'DAS PA THOB CES BYA BA'I DON TO, ,MA RIG
PA DANG BRAL NA NI SHES RAB RNAM PAR GROL BAR 'GYUR TE, THAMS CAD
MKHYEN PA'I YE SHES THOB CES BYA BA'I DON TO, ,DE MED PAS SKYED
PA YIN PA'I PHYIR RO, ,MED

PA MA YIN PA STE ZHES BYA BA LA, 'DOD CHAGS MED PA LAS BYUNG BA
NI SEMS RNAM PAR GROL BA MA RIG PA MED PA LAS BYUNG BA NI SHES
RAB RNAM PAR GROL BA STE, DE GNYIS DANG BRAL BA'I BDE BA'I MTSAN
NYID NI MAD PA MA YIN NO ZHES BYA BA'I DON TO, ,DE LA RNAM PAR
GROL BA'I MTSAN NYID NI 'DI LTA STE,

@121A *, ,MTHONG BA DANG BSGOM PAS SPANG BAR BYA BA'I NYON MONGS
PA DANG BRAL BA NI SEMS RNAM PAR GROL BA'O, ,RNAM PAR GROL BA LA
RNAM PAR GROL BA NYID DU YANG DAG PA JI LTA BA BZHIN DU SHES PA
NI SHES RAB RNAM PAR GROL BA'O, ,'DIS NI RNAM PAR GROL BA'I MTSAN
NYID BSTAN TO, ,DE LA

'DI YAN CHAD ZAB PA BSTAN PA LA MTSAN NYID ZAB PA LA TSIGS SU
BCAD PA BZHIS BSTAN TE, 'DI YAN CHAD KYI TSIGS SU BCAD PA GSUM
GYIS NI DE BZHIN GNAS GZHAN DU GYUR PA BSTAN TO, ,JI LTAR MIG LA
RAB RIB DANG, ,ZHES BYA BA'I TSIGS BCAD GCIG GIS NI GNAS NGAN LEN
GYI LAM GNAS

BZHIN DU GYUR PA BSTAN TE, SEMS GNAS GZHAN DU GYUR TE ZHES BYA
BA'I DON TO, ,DE LA DE BZHIN GSHEGS PA RNAMS ZAG PA MED PA'I
DBYINGS LA BZHUGS PA'I TSE, SKU GCIG PA ZHES BYA BA'AM, THA DAD
PA ZHES BYA ZHE NA, DE'I PHYIR, SANGS RGYAS RNAMS KYI DRI MED
DBYINGS, ,GCIG MIN RNAM MANG MA

YIN TE, ,ZHES BYA BA LA TSIGS SU BCAD PA GCIG SMOS SO, ,DE BZHIN
GSHEGS PA RNAMS ZAG PA MED PA'I DBYINGS CHOS KYI DBYINGS LA
BZHUGS PA'I DUS LA SKU GCIG PA ZHES KYANG MI BYA, SKU RNAM PA
MANG BA STE THA DAD PA DU MA ZHES KYANG MI BYA'O ZHES BYA BA'I
DON TO, ,JI LTAR THA DAD PA ZHES KYANG MI

BYA ZHE NA, DE'I PHYIR, NAM MKHA' LTA BUR LUS MED CING, ,ZHES BYA
BA SMOS TE, GANG LA LUS MED PA DANG, BDAG TU 'DZIN PA MED PA DE
DAG LA NI LUS THA DAD PA GZHAG PAR MI NUS KYI, GANG LA LUS YOD PA
DANG, BDAG TU 'DZIN PA YOD PA DE LA NI LHA SBYIN GYI LUS 'DI NI
MCHOD SBYIN GYI LUS THA DAD PAR GZHAG

PAR NUS SO, ,DPER NA NAM MKHA' LUS MED PA LA BDAG TU 'DZIN PA MED
PAS NAM MKHA' LA THA DAD PAR GZHAG PAR MI NUS PA DE BZHIN DU CHOS
KYI DBYINGS LA BZHUGS PA'I DUS NA YANG DE BZHIN GSHEGS PA'I CHOS
KYI SKU LA LUS MED PA DANG, BDAG TU 'DZIN PA MED PAS NA THA DAD
PA DU MAR GZHAG STE,

THAMS CAD CHOS KYI DBYINGS KYI MTSAN NYID DU RO GCIG PAR GNAS
PA'I PHYIR RO, ,JI LTAR GCIG PA MA YIN ZHE NA, DE'I PHYIR, SNGON
GYI LUS RJES SU 'BRANG BA'I PHYIR ZHES BYA BA SMOS TE, CHOS KYI
DBYINGS LA BZHUGS PA'I TSE NA SKU RNAM PA DU MAR GZHAG PA MED MOD
KYI, MOS PAS SPYOD PA'I SA NAS SA BCU

@121B DAG LA, BYANG CHUB SEMS DPA'I SPYOD PA LA 'JUG CING SPYOD
PA NA BYANG CHUB SEMS DPA'I SO SO'I SKU DU MA YOD PAS NA SKU GCIG
BA KHO NAR YANG MI GZHAG GO, ,'DIS NI GNAS PA ZAB PA BSTAN TE,
GCIG DANG DU MA MA YIN PA'I MTSAN NYID DU GNAS PA'I PHYIR RO,
,LAS ZAB PA NI BYANG CHUB KYI PHYOGS

LA SOGS PA RIN PO CHE'I GNAS KYI LAS DANG, SEMS CAN YONGS SU SMIN
PAR BYED PA'I LAS DANG, MTHAR THUG PAR 'GRO BA'I LAS DANG, CHOS
BSTAN PA'I LAS DANG, SPRUL PA LA SOGS PA ZHES BYA BA'I LAS DANG,
YE SHES 'JUG PA'I LAS DANG, RNAM PAR MI RTOG PA'I LAS DANG, SNA
TSOGS KYI

RNAM PA'I YE SHES KYI LAS DANG, YE SHES MI 'JUG PA'I LAS DANG,
RNAM PAR GROL BA MTSUNGS PA LA YE SHES KYI BYE BRAG GI LAS DANG,
LAS DE RNAMS BSTAN TE, STOBS SOGS SANGS RGYAS CHOS RNAMS KYIS,
,BYANG CHUB RIN CHEN 'BYUNG GNAS 'DRA, ,ZHES BYA BA LA, NYON
MONGS PA DANG SHES

BYA'I SGRIB PA SPANGS NAS, MNGON PAR BYANG CHUB PA NI RIN PO
CHE'I 'BYUNG GNAS DANG 'DRA STE, JI LTAR ZHE NA, DPER NA RIN PO
CHE'I 'BYUNG GNAS NAS, RIN PO CHE RNAM PA SNA TSOGS 'BYUNG BA DE
BZHIN DU, MNGON PAR BYANG CHUB PA LAS KYANG STOBS DANG MI 'JIGS
PA DANG, MA 'DRES PA DANG, BYANG CHUB KYI

PHYOGS KYI CHOS RIN PO CHE 'BYUNG BA'I PHYIR TE, 'DI NI BYANG
CHUB KYI PHYOGS LA SOGS PA RIN PO CHE'I GNAS KYI LAS BSTAN TO,
,'GRO BA'I DGE BA'I LO TOG GI, ,SPRIN CHEN DANG YANG 'DRA BAR RIG
,CES BYA BA LA, SPRIN CHEN PO LAS CHAR BAB NAS 'BRU RNAM PA SNA
TSOGS SMIN PAR BYED PA DE BZHIN DU SEMS

CAN RNAMS KYI SEMS KYI RGYUD LA PHA ROL TU PHYIN PA RNAMS KYIS
DGE BA'I LO TOG SKYE BA'I RGYU BYED PAS NA, ZAG PA MED BA'I
DBYINGS NI SPRIN CHEN PO DANG 'DRA BAR RIG PAR BYA STE, 'DIS NI
SEMS CAN YONGS SU SMIN PA'I LAS BSTAN TO, ,BSOD NAMS YE SHES RAB
RDZOGS PAS, ,ZLA BA NYA BA 'DRA BAR RIG ,

CES BYA BA LA, ZLA BA NYA BA'I DUS NA, ZLA BA CHA SHAS RDZOGS PAS
DA RDZOGS PAR BYA BA CUNG ZAD KYANG MED DE, RNAM PA THAMS CAD DU
RDZOGS PA DE BZHIN DU MNGON PAR SANGS RGYAS PA'I DUS NA YANG BSOD
NAMS DANG YE SHES KYI TSOGS MA RDZOGS PA CUNG ZAD KYANG MED DE,
BSOD NAMS KYI TSOGS THAMS CAD RDZOGS YE

@122A *, ,SHES KYI TSOGS THAMS CAD RDZOGS BAS ZLA BA NYA BA DANG
'DRA STE, 'DIS NI MTHAR 'GRO BA'I LAS BSTAN TO, ,YE SHES SNANG BA
BYED PA'I PHYIR, ,NYI MA CHEN PO 'DRA BAR RIG ,CES BYA BA LA, DE
LA NYI MA LA NI CHE CHUNG MED DE, THAMS CAD KYANG GLING BZHI
SNANG BA TZAM DU ZAD DO, ,DE LA NYI MA CHEN PO ZHES

BYA BA YANG NI YOD PAR MI SRID MOD KYI, 'ON KYANG SGRO BTAGS NAS
THAMS CAD DU BYAS TE, GANG STONG GSUM GYI STONG CHEN PO'I 'JIG
RTEN GYI KHAMS THAMS CAD DU SNANG BAR BYED PA LA NYI MA CHEN PO
ZHES BYA BA STE, DPER NA NYI MA CHEN POS STONG GSUM KUN DU SNANG
BAR BYED PA DE BZHIN DU, DE BZHIN

GSHEGS PA RNAMS KYI YE SHES LAS KYANG DAM PA'I CHOS BSHAD PA'I
'OD ZER BYUNG NAS PHYOGS BCU'I SEMS CAN THAMS CAD KYI SEMS KYI
RGYUD LA SNANG BAR BYED PAS NA NYI MA CHEN PO DANG 'DRA STE, 'DIS
NI CHOS BSTAN PA'I LAS BSHAD DO, ,NYI MA'I DKYIL 'KHOR 'OD ZER
NI, ,ZHES BYA BA LA, NYI MA'I

DKYIL 'KHOR LAS BYUNG BA'I 'OD ZER LA NYI MA'I DKYIL 'KHOR GYI
'OD ZER ZHES BYA BA STE, 'OD ZER RNAM PA GNYIS SU 'JUG STE, 'DRES
PA GCIG TU 'JUG PA DANG BYA BA GCIG TU 'JUG PA'O ZHES BYA BA'I
DON TO, ,'DRES PA TSAD MED PA DE BZHIN DU ZHES BYA BAS 'DRES PA
GCIG TU 'JUG PA BSTAN TE,

'DRES PA GCIG CES BYA BA'I DON TO, ,'OD ZER DE DAG DANG PO YANG
NYI MA'I DKYIL 'KHOR LAS BYUNG BA LA, BYUNG BA'I TSE NA YANG DUS
GCIG TU BYUNG ZHING THA DAD PA MI 'DRA BA MED PAR 'BYUNG LA, RTEN
KYANG NYI MA'I DKYIL 'KHOR LA BRTEN CING 'OD ZER THAMS CAD SNANG
BAR BYED PAR 'OD ZER GCIG GIS SNANG BA'I LAS

BYAS PA NA 'OD ZER TSAD MED PA GZHAN THAMS CAD KYI SNANG BA'I LAS
KYANG 'OD ZER GCIG PO DES BYAS PA YIN TE, 'DRES PA'I LAS BYAS
PA'I DON NI DE'O, ,RTAG TU BYA BA GCIG 'JUG CING, ,ZHES BYA BA
LA, BYA BA GCIG TU 'JUG PAR BSTAN TE, BYA BA GCIG TU 'JUG PA'I
DON NI 'OD ZER GCIG GIS

'DAM LA SOGS PA SKEMS PAR BYED PA DANG, LO TOG LA SOGS PA SMIN
PAR BYED PA'I LAS BYED PA DE BZHIN DU, 'OD ZER GNYIS PA DANG GSUM
PA LA SOGS PA YANG GZHAN MI BYED KYI, SKEMS PA DANG SMIN PAR BYED
PA'I LAS BYED PAR ZAD PAS NA BYA BA GCIG GO, ,DE BZHIN ZAG PA MED
DBYINGS NA, ,

@122B ZHES BYA BA LA, DE DANG 'DRA BAR SANGS RGYAS BCOM LDAN 'DAS
RNAMS NI ZAG PA MED PA'I DBYINGS NA BZHUGS PA'I TSE NA YANG DE
BZHIN GSHEGS PA RNAMS 'DRES PA GCIG TU 'JUG BA DANG, BYA BA GCIG
TU 'JUG GO ZHES BYA BA'I DON TO, ,SANGS RGYAS RNAMS KYI TSAD MED
'DRES PA GCIG TU

'JUG PA STON TE, DE BZHIN DU DE BZHIN GSHEGS PA'I PHRIN LAS NI
TSAD MED PA MDZAD NA YANG NAM YANG DE BZHIN GSHEGS PA GCIG GIS
SEMS CAN GCIG YONGS SU SMIN PAR MDZAD PA NA CHOS KYI SKU LA THA
DAD PA MED DE, CHOS KYI SKU RANG BZHIN GCIG PAS NA, DE'I TSE DE
BZHIN GSHEGS PA

THAMS CAD KYIS KYANG SEMS CAN YONGS SU SMIN PAR MDZAD PA YIN TE,
'DI NI 'DRES PA GCIG PA'I DON TO, ,BYA BA DAG LA BYED GCIG CING,
,ZHES BYA BAS BYED PA GCIG PA'I DON BSTAN TO, ,BYED PA GCIG PA NI
JI LTAR DE BZHIN GSHEGS PA GCIG GIS SPRUL PA MDZAD CING SEMS CAN
GYI

SEMS KYI RGYUD LA NYON MONGS PA 'DAM DANG 'DRA BA SKEMS PAR BYED
PA DANG, DGE BA'I LO TOG SMIN PAR MDZAD PA DE BZHIN DU DE BZHIN
GSHEGS PA GZHAN GYIS KYANG PHRIN LAS DE KHO NA MDZAD PAR ZAD KYI
PHRIN LAS GZHAN MA MDZAD PAS NA BYA BA GCIG GO, ,YE SHES SNANG BA
BYED PAR 'DOD, ,CES BYA BA

LA, JI LTAR NYI MA'I 'OD ZER GCIG GIS 'JIG RTEN GYI KHAMS SNANG
BAR BYA BA KUN DU BYED PA DE BZHIN DU 'OD ZER GNYIS PA LA SOGS
PAS KYANG GCIG GIS KHYAB PA'I GNAS KUN DU KHYAB CING SNANG BAR
BYED PA DE DANG 'DRA BAR DE BZHIN GSHEGS PA GCIG GI YE SHES KYIS
SHES BYA KUN LA KHYAB CING SNANG BA DANG,

SPRUL PA'I LAS KYIS SEMS CAN YONGS SU SMIN PAR BYED PA DE BZHIN
DU, DE BZHIN GSHEGS PA GZHAN GYIS KYANG YE SHES BYA KUN LA SNANG
ZHING KHYAB PAR BYED LA, SPRUL PAS SEMS CAN SMIN PAR BYED LA
YONGS SU SMIN PAR BYED DO ZHES BYA BA'I DON TO, ,'DIS NI SPRUL PA
LA SOGS PA'I BYA

BA'I LAS BSTAN TO, ,NYI MA'I 'OD ZER GCIG BYUNG NA, ,'OD ZER
THAMS CAD 'BYUNG BA BZHIN, ,ZHES BYA BA LA, DPER NA NYI MA'I 'OD
ZER GCIG 'BYUNG BA'I DUS NA 'OD ZER GZHAN MA BYUNG YANG MA YIN PA
DANG, SNGA PHYIR BYUNG BA YANG MA YIN GYI, THAMS CAD DUS GCIG TU
'BYUNG BA DE BZHIN DU ZHES BYA BA'I DON

@123A *, ,TO; ,DE BZHIN SANGS RGYAS RNAMS KYI YANG, ,YE SHES
'BYUNG BAR SHES PAR BYA, ,ZHES BYA BA LA, DE DANG 'DRA BAR SANGS
RGYAS KYI YE SHES SHES BYA LA 'JUG PA NA SHES BYA KHA CIG NI
MKHYEN KHA CIG NI MKHYEN CE'AM, KHA CIG NI SNGAR MKHYEN KHA CIG
NI PHYIS MKHYEN ZHES

BYA BA MED PAR DUS GCIG TU PHUNG PO DANG KHAMS LA SOGS PA'I SHES
BYA RNAM PA SNA TSOGS MA LUS PA MKHYEN TO ZHES BYA BA'I DON TO,
,'DIS NI YE SHES 'JUG PA'I LAS BSTAN TO, ,JI LTAR NYI MA'I 'OD
ZER NI, ,'JUG PA BDAG GIR BYA BA MED, ,CES BYA BA LA, DPER NA NYI
MA'I 'OD ZER 'DIS

SNANG BAR BYA BA'I GNAS SEMS CAN DANG GLING DAG TU SNANG BAR BYED
PA LA 'JUG CING, GNAS 'DI DAG TU NI BDAG GIS SNANG BAR BYA, 'DI
DAG TU NI MI BYA ZHES RTOG PA DANG, 'OD ZER DE DAG NI BDAG GI 'OD
ZER YIN TE, 'OD ZER 'DIS KUN DU SNANG BAR BYA'O SNYAM DU MI RTOG
GO ZHES BYA BA'I DON TO, ,

DE BZHIN SANGS RGYAS YE SHES KYANG, ,'JUG PA BDAG GIR BYA BA MED,
,CES BYA BA LA, DE BZHIN DU GANG ZAG DANG CHOS LA BDAG MED PAR
THUGS SU CHUD NAS NYON MONGS PA DANG, SHES BYA'I SGRIB PA SPANGS
PA'I ME LONG LTA BU'I YE SHES LA SOGS PA YE SHES BZHIS SEMS CAN
RNAMS LA PHAN PA

DANG, BDE BA DAG LA 'JUG PA NANG DANG BDAG TU RTOG PA MED DO ZHES
BYA BA'I DON TO, ,'DIS NI RNAM PAR MI RTOG PA'I LAS BSTAN TO,
,NYI MA'I 'OD ZER GCIG BTANG BAS, ,JI LTAR 'JIG RTEN SNANG BYED
BZHIN, ,ZHES BYA BA LA, NYI MA'I 'OD ZER STONG DANG LDAN PAR 'DOD
DE, DE LAS KYANG 'OD GCIG

GIS 'JIG RTEN GYI KHAMS DANG GLING THAMS CAD DU SNANG BAR BYED DO
ZHES BYA BA'I DON TO, ,DE BZHIN SHES BYA THAMS CAD LA, ,SANGS
RGYAS YE SHES CIG CAR SNANG, ,ZHES BYA BA LA, DPER NA ME LONG GI
DKYIL 'KHOR DU DE DANG NYE BA'I GZUGS RNAMS JI SNYED YOD PA THAMS
CAD DUS GCIG TU SNANG BA DE

BZHIN DU SHES PAR BYA BA'I CHOS PHUNG PO DANG KHAMS LA SOGS PA JI
SNYED YOD PA THAMS CAD LA YE SHES CIG CAR 'JUG STE, THOGS PA MED
PAR DUS GCIG TU THAMS CAD THUGS SU CHUD CES BYA BA'I DON TO,
,'DIS NI SNA TSOGS KYI RNAM PA YE SHES KYI LAS BSTAN TO, ,JI LTAR
NYI MA'I 'OD ZER LA, ,

@123B SPRIN LA SOGS PAS BSGRIB PAR 'DOD, ,ZHES BYA BA LA, DPER NA
NYI MA'I 'OD ZER KUN DU SNANG BA BKYE YANG, SPRIN DANG KHANG
KHYIM DANG SKYABS LA SOGS PAS BSGRIBS NA 'OD ZER MI SNANG STE,
NYI MA'I 'OD ZER GYIS BSGRIBS TE MI SNANG BAR BYAS PA NI MA YIN
NO ZHES BYA BA'I DON TO, ,DE BZHIN

SANGS RGYAS YE SHES LA, ,SGRIB PA SEMS CAN NYES LDAN PAS, ,ZHES
BYA BA LA, DE DANG 'DRA BAR SANGS RGYAS BCOM LDAN 'DAS RNAMS KYIS
SEMS CAN GYI DON DU YE SHES KYI 'OD ZER KUN DU BTANG YANG SEMS
CAN GYIS SPRUL PA'I SKU LA SOGS PA MI MTHONG BA NI SEMS CAN RNAMS
KYI RGYUD LA SNOD DU MI

'GYUR BA'I SGRIB PA RTOG PA LNGA LA SOGS PA'I NYES PA DANG LDAN
PAS NA MA MTHONG NGO ZHES BYA BA'I DON TO, ,'DIS NI YE SHES MI
'JUG PA'I LAS BSTAN TO, ,JI LTAR MDUD PA'I DBANG GIS NA, ,GOS LA
MTSON BKRA RI MO BZHIN, ,ZHES BYA BA LA, DPER NA GOS DKAR PO'I
MTSAN NYID RANG BZHIN

GCIG KYANG MDUD PA BOR NAS TSON DU BCOS NA GANG DU MDUD PA MA BOR
BAR NI TSON GYIS ZHEN LA, GANG DU MDUD PA BOR BAR RI MO BKRA BA
DE BZHIN DU ZHES BYA BA'I DON TO, ,DE BZHIN 'PHEN PA'I DBANG GIS
NI, ,GROL BA'I YE SHES RI MO BKRA, ,ZHES BYA BA LA, DE DANG 'DRA
BA'I ZAG PA MED PA'I

DBYINGS STONG PA NYID DU RO GCIG MOD KYI, SNGON BYANG CHUB SEMS
DPA'I DUS NA SMON LAM BTAB PA DANG, BSOD NAMS DANG YE SHES KYI
TSOGS BSAGS PA'I SHUGS KYIS NA DE BZHIN GSHEGS PA RNAMS KYI RNAM
PAR GROL BA'I YE SHES RI MO BKRA STE, YE SHES RNAM PA BZHI MNGA'
BA DANG, YE

SHES DES KYANG SHES BYA THAMS CAD THUGS SU CHUD PA DANG, SKU DANG
GSUNG DANG THUGS SPRUL PA LA SOGS PA RNAM PA SNA TSOGS 'BYUNG
BA'I PHYIR TE, 'DIS NI RNAM PAR GROL BA MTSUNGS PA LA YE SHES KYI
BYE BRAG GI LAS BSTAN TO, ,JI LTA ZHE NA, NYON MONGS PA SPANGS
PA'I MTSAN NYID DU NI NYAN

THOS DANG, RANG SANGS RGYAS DANG, DE BZHIN GSHEGS PA 'DRA MOD KYI
NYAN THOS LA SOGS PAS SHES BYA'I SGRIB PA MA SPANGS PA DANG, BSOD
NAMS DANG YE SHES KYI TSOGS CHEN PO MA BSAGS PAS YE SHES BZHI
DANG, SPRUL PA RNAM PA SNA TSOGS 'GYED PAR MI NUS PAS NA RNAM PAR
GROL

@124A *, ,BA BKRA BA MA YIN NO, ,ZAG PA MED PA'I DBYINGS NI ZAB
PA RGYA CHE BAR BSHAD NAS, DON DE NYID BSDUS TE BSTAN PA'I PHYIR,
DRI MED DBYINGS KYANG ZAB PA NI, ,MTSAN DANG GNAS DANG LAS RNAMS
DANG, ,SANGS RGYAS RNAMS KYIS DE BSHAD PA, ,TSON

GYIS NAM MKHAR RI MO 'DRI, ,ZHES BYA BA SMOS TE, DRI MA MED PA'I
DBYINGS NI ZAG PA MED PA'I DBYINGS SO, ,ZAG PA MED PA'I DBYINGS
DE NI GZUNG 'DZIN GYI SPROS PA THAMS CAD LAS 'DAS PAS NA NAM
MKHA' LTAR ZAB PA STE, DE YANG ZAB PA RNAM PA GSUM MO, ,GANG ZHE
NA, MTSAN

NYID ZAB PA DANG, GNAS ZAB PA DANG, LAS ZAB PA'O, ,DE GSUM SANGS
RGYAS KYIS BSHAD PA NI TSON GYIS NAM MKHA' LA RI MO 'DRI BA DANG
'DRA STE, DPER NA SKYES BU LA LA ZHIG GIS TSON GYIS NAM MKHA' LA
RI MO 'DRI BAR BYED NA DE NI SHIN TU DKA' BA SPYOD PA YIN NO,
,'ON KYANG SKYES

BU MKHAS PA DES TSON GYIS NAM MKHA' LA RI MO 'DRI BAR BYED DO,
,DE NI SHIN TU NGO MTSAR DU BYA'O, ,DE DANG 'DRA BAR ZAG PA MED
PA'I DBYINGS NI 'PHAGS PA RNAMS KYI YE SHES KYIS SO SO RANG GIS
RIG PAR BYA BA'I CHOS YIN TE, TSIG TU BRJOD PA MI NUS NA DE BZHIN
GSHEGS PA RNAMS KYIS

MTSAN NYID ZAB PA DANG, GNAS ZAB PA DANG, LAS ZAB PA'I SGO NAS
TSIGS SU BCAD PA NI KUN DU DKA' BAR SPYOD PA STE, NGO MTSAR DU
BYA BA YIN NO, ,ZHES BYA BA'I DON TO, ,SPROS PA MED PA'I PHYIR
ZHES BYA BA NI GZUNG BA DANG 'DZIN PA GNYIS MED PA'I PHYIR ZHES
BYA BA'I DON TO, ,CHOS KYI DBYINGS

DE SEMS CAN LA YOD PAR BSTAN PA'I PHYIR, THAMS CAD BYE BRAG MED
PAR ZHES BYA BA LA SOGS PA TSIGS SU BCAD PA GCIG SMOS SO, ,DE
BZHIN NYID NI GANG ZAG DANG CHOS LA BDAG MED PA'I RANG BZHIN YIN
TE, BDAG MED PA GNYIS KYIS NI DNGOS PO KUN LA KHYAB PO, ,DE LAS
KYANG SO SO'I

SKYE BO RNAMS LA YOD PA'I GANG ZAG DANG CHOS LA BDAG MED PA DANG,
'PHAGS PA RNAMS LA YOD PA'I GANG ZAG DANG CHOS LA BDAG MED PA
GNYIS SU THA DAD PA MED PAS NA BYE BRAG MED PA ZHES BYA'O, ,DE
BZHIN NYID NI DAG GYUR PAS, ,DE BZHIN GSHEGS PA ZHES BYA BA LA,
DE BZHIN NYID

@124B NI KUN LA YOD MOD KYI, NAM BDAG MED PA GNYIS NYON MONGS PA
DANG SHES BYA'I SGRIB PA GLO BUR DANG BRAL TE, DAG PAR GYUR PA DE
NI DE BZHIN GSHEGS PA ZHES BYA'O ZHES BYA BA'I DON TO, ,DE'I
PHYIR, DE YI STONG PA LUS CAN KUN, ,ZHES BYA BA LA, DE LTAR DE
BZHIN NYID SEMS CAN LA YOD PAS

NA DE'I PHYIR SEMS CAN THAMS CAD NI DE BZHIN GSHEGS PA'I SNYING
PO CAN YIN NO ZHES BYA BA'I DON TO, ,'BYOR PA RNAM PAR DBYE BA
TSIGS SU BCAD PA BCU GCIG GO ZHES BYA BA LA, ZAG PA MED PA'I
DBYINGS ZAB PA BSHAD NAS, DA TSIGS SU BCAD PA BCU GCIG GIS ZAG PA
MED PA'I

DBYINGS DE 'BYOR PA DANG, BDE BA DANG, SKYID PA DANG LONGS SPYOD
PHUN SUM TSOGS PA LNGA PA DANG LDAN PAR STON TO ZHES BYA BA'I DON
TO, ,NYAN THOS RNAMS KYI 'BYOR PAS NI, ,'JIG RTEN PA YI ZIL GYIS
GNON, ,CES BYA BA LA SOGS PA TSIGS SU BCAD PA GNYIS KYI BSDUS

PA'I DON NI ZAG PA MED PA'I DBYINGS NA MTHU'I MCHOG GI KHYAD PAR
LDAN PAS SANGS RGYAS RNAMS KYI 'BYOR PA'I KHYAD BSTAN PA YIN TE,
NYAN THOS RNAMS KYI BSOD NAMS DANG YE SHES KYI TSOGS DANG, MNGON
PAR SHES PA RNAMS KYIS NI 'JIG RTEN PA'I BSOD NAMS DANG, YE SHES
KYI

TSOGS DANG, DRANG SRONG GI MNGON PAR SHES PA LA SOGS PA 'BYOR PA
ZIL GYIS GNON TE, CI'I PHYIR ZHE NA, 'JIG RTEN PA'I 'BYOR PA BAS
NI NYAN THOS KYI 'BYOR PA KHYAD ZHUGS ZHING RGYA CHE BA'I PHYIR
RO, ,RANG SANGS RGYAS KYI SA YIS NI, NYAN THOS KYI NI ZIL GYIS
GNON, ,CES BYA BA LA, RANG

SANGS RGYAS KYI SA'I BSOD NAMS DANG YE SHES KYI TSOGS DANG, MNGON
PAR SHES PA LA SOGS PA'I YON TAN GYIS NYAN THOS KYI 'BYOR PA ZIL
GYIS GNON TE, DE BAS 'PHAGS SHING RGYA CHE BA'I PHYIR RO, ,BYANG
CHUB SEMS DPA'I 'BYOR PA YI, ,DE YI CHAR YANG NYER MI 'GRO, ,ZHES
BYA BA LA, BYANG

CHUB SEMS DPA' RNAMS KYI BSOD NAMS DANG YE SHES KYI TSOGS DANG,
MNGON PAR SHES PA LA SOGS PA'I YON TAN GYI THAD NAS SANGS RGYAS
KYI YON TAN BRGYA'I CHA STONG GI CHA, BYE BA'I CHAR YANG MI 'GRO
ZHES BYA BAS NA, GRANGS DANG BGRANG BA DANG, DPE LA SOGS PAR YANG
MI RUNG NGO ZHES

@125A *, ,BYA BA'I DON TO, ,DE BZHIN GSHEGS PA'I 'BYOR PA YI, ,DE
YI CHAR YANG NYER MI 'GRO, ,ZHES BYA BA LA, DE BZHIN GSHEGS PA
RNAMS KYI BSOD NAMS DANG YE SHES KYI TSOGS DANG, MNGON PAR SHES
PA DANG, STOBS DANG MI 'JIGS PA LA SOGS PA'I YON TAN

GYI THAD NAS BYANG CHUB SEMS DPA'I 'BYOR PA DANG, YON TAN BRGYA'I
CHA DANG, STONG DANG, BYE BA'I CHAR YANG NYE BAR MI 'GRO ZHES BYA
BA'I DON TO, ,SA BCU'I SA BCU PA LAS KYANG, KYE RGYAL BA'I SRAS
BYANG CHUB SEMS DPA' RNAMS KYI SPYOD PA'I YUL DANG BYIN GYI RLABS
'DI YANG DE LTAR TSAD MED PA

DE BZHIN GSHEGS PA RNAMS KYI SPYOD YUL DANG YUL 'JUG PA CI 'DRA,
BYANG CHUB SEMS DPA' RDO RJE SNYING POS SMRAS PA, KYE RGYAL BA'I
SRAS 'DI LTA STE, DPER NA MI LA LA ZHIG GIS 'JIG RTEN GLING BZHI
PA'I 'JIG RTEN GYI KHAMS NAS RDE'U RGYA SHUG GI TSI GU TZAM GNYIS
SAM GSUM BLANGS TE, 'DI SKAD

DU, 'JIG RTEN GYI KHAMS MTHA' YAS PA DAG NA SA'I KHAMS JI SNYED
CIG YOD, RDE'U 'DI LAS JI TZAM ZHIG GIS LHAG PAR 'PHAGS SHING
LHAG PAR TSAD MED CES ZER BA ZHIG YOD NA, KYE RGYAL BA'I SRAS DE
LTAR KHYOD DE BZHIN GSHEGS PA DGRA BCOM PA YANG DAG PAR RDZOGS
PA'I YE SHES TSAD

MED PA MNGA' BA RNAMS KYI CHOS NYID LA BYANG CHUB SEMS DPA'I CHOS
NYID KYIS 'JAL BA NI KHYOD KYIS TSIG 'DI DANG 'DRA BAR BDAG GI
DPAGS SO ZHES BYA BA LA SOGS PA GSUNGS SO, ,TSIGS SU BCAD PA GSUM
PA'I BSDUS PA'I DON NI RNAM PAR RAB TU DBYE BA'I KHYAD PAR DANG,
ZAB PA'I KHYAD PAR NYID

KYIS SANGS RGYAS KYI 'BYOR PA TSAD MED PA DANG, BSAM GYIS MI
KHYAB PAR STON TE, RAB TU DBYE BA'I KHYAD PAR GYIS NA TSAD MED PA
ZHES BYA STE, TSIG GI SGO NAS DE BZHIN GSHEGS PA'I 'BYOR PA LA
GRANGS KYIS 'DI SNYED CIG YOD CES BCAD PAR MI NUS PAS NA TSAD MED
PA ZHES BYA'O, ,ZAB PA'I KHYAD

PAR GYIS NA BSAM GYIS MI KHYAB PA'O ZHES BYA STE, DE BZHIN GSHEGS
PA'I 'BYOR PA NI NYAN THOS DANG RANG SANGS RGYAS LA SOGS PA'I
SEMS KYI SPYOD YUL LAS 'DAS PA'I PHYIR RO, ,SANGS RGYAS RNAMS KYI
'BYOR BA NI, ,BSAM YAS DPAG TU MED PAR 'DOD, ,CES BYA BA LA, DE
BZHIN GSHEGS

@125B PA RNAMS KYI 'BYOR BA DANG LONGS SPYOD NI BSAM GYIS MI
KHYAB PAR 'DOD PA DANG, DPAG TU MED PAR 'DOD DE ZHES BYA BA'I DON
TO, ,JI LTAR ZHE NA, 'BYOR PA ZAB PAS NYAN THOS DANG RANG SANGS
RGYAS KYI SEMS KYI YUL LAS 'DAS PAS NA BSAM GYIS MI KHYAB PA'O,
,RAB TU DBYE BA MTHA'

YAS TE, ,GRANGS KYIS 'DI SNYED CIG YOD DO, ,ZHES TSIG GIS BCAD
PAR MI NUS PAS NA DPAG TU MED PA'O, ,JI LTAR TSAD MED PA DANG, JI
LTAR NA BSAM GYIS MI KHYAB PA YIN ZHE NA, DE'I PHYIR, GANG GIS
GANG DU JI LTA DANG, ,JI TZAM GANG DU 'JUG PA'O, ,ZHES BYA BA
SMOS TE, GANG ZAG GI DON

DU 'JUG PA NYID KYANG TSAD MED CING BSAM GYIS MI KHYAB STE, GANG
ZAG GCIG GNYIS KYI DON DU ZHUGS PA MA YIN GYI SEMS CAN TSAD MED
PA'I DON DU ZHUGS PA'I PHYIR RO, ,GANG DU 'JUG PA YANG BSAM YAS
SHING DPAG TU MED DE, 'JIG RTEN GYI KHAMS GNYIS SU MED PA'I SEMS
CAN GYI DON LA ZHUGS

PA MA YIN GYI, 'JIG RTEN GYI KHAMS DPAG TU MED PAR ZHUGS PA'I
PHYIR RO, ,JI LTAR ZHUGS PA YANG BSAMS YAS SHING DPAG TU MED DE,
RNAM PA'AM THABS SAM RGYU GCIG GNYIS KYIS 'BYOR PA BSGRUB PA MA
YIN GYI RGYU DANG THABS KYI RNAM PA DPAG TU MED PAS BSGRUBS PA'I
PHYIR RO, ,JI TZAM DU 'JUG

PA YANG BSAM YAS SHING DPAG TU MED DE, SEMS CAN LA LA LA PHAN PA
DANG, BDE BA MANG PO BYAS PA PHAN MANG PO BTAGS PA YANG GRANGS
MED LA, SEMS CAN LA LA LA PHAN PA DANG, BDE BA KUN DU PHAN BTAGS
PA'I NYUNG DUS PHAN BTAGS PA YANG GRANGS MED PA'I PHYIR RO, ,DUS
JI SRID CIG

TU 'JUG PA BSAM YAS SHING DPAG TU MED DE, BSKAL PA GRANGS MED
PA'I PAR 'JUG CING SGRUB PAR BYED PA'I PHYIR RO, ,TSIGS SU BCAD
PA LHAG MA RNAMS KYIS NI GZHAN DU 'GYUR BA'I KHYAD PAR GYIS 'BYOR
PA'I KHYAD PAR BSTAN TO, ,'BYOR PA'I KHYAD PAR BSTAN PA LA TSIGS
SU BCAD PA BCU GCIG

GIS 'BYUNG BA LAS, TSIGS SU BCAD PA GSUM GYI DON BSHAD NAS PHYI
NAS TSIGS SU BCAD PA LHAG MA BRGYAD KYIS NI PHUNG PO LNGA GNAS
GZHAN DU GYUR PA THA DAD PA'I SGO NAS SANGS RGYAS KYI 'BYOR PA
DANG, LONGS SPYOD KYANG THA DAD PA MANG PO YOD DO ZHES STON TO,
,CHOS 'DI'I GNAS GYUR NA 'BYOR PA 'DI

@126A *, ,THOB PAR 'GYUR RO ZHES PA LA SOGS PAR STON TO ZHES BYA
BA'I DON TO, ,DBANG PO LNGA RNAMS GZHAN GYUR NA, ,'BYOR PA'I
MCHOG KYANG THOB PAR 'GYUR, ,ZHES BYA BA LA, DBANG PO DRUG LAS
YID KYI DBANG PO BZHAG STE MIG GI DBANG PO NAS LUS KYI DBANG PO'I
BAR DU DBANG PO LNGA

GZHAN DU GYUR TE DAG PAR GYUR NA 'BYOR PA'I MCHOG DAM PA RNAM PA
GNYIS THOB PAR 'GYUR RO ZHES BYA BA'I DON TO, ,KUN GYI DON KUN
'JUG PA DANG, ,ZHES BYA BA LA, KUN NI MIG GI DBANG PO NAS LUS KYI
DBANG PO'I BAR DU DBANG PO LNGA LA BYA'O, ,DON KUN NI GZUGS NAS
REG BYA'I BAR YUL LNGA LA BYA

STE, SNGON DBANG PO MA DAG PA'I DUS NA NI MIG GI DBANG POS KYANG
GZUGS 'BA' ZHIG LA 'JUG PAR NUS KYI, SGRA LA SOGS PA'I YUL LHAG
MA LA 'JUG PAR MI NUS PA LAS GNAS GZHAN DU GYUR TE DAG PAR GYUR
NA MIG GI DBANG PO 'BA' ZHIG GIS GZUGS LA BLTA BAR NUS PA NAS,
SGRA LA NYAN PA DANG,

REG BYA LA SHES PAR NUS PA'I BAR DU DBANG PO LHAG MA RNAMS KYI
LAS KUN KYANG BYED PAR NUS TE, 'DI NI 'BYOR PA MCHOG THOB PA RNAM
PA GCIG GO, ,BRGYA RTZA BCU GNYIS YON TAN 'BYUNG, ,ZHES BYA BA
LA, DBANG PO GCIG CING YANG YON TAN BRGYA RTZA BCU GNYIS BCU
GNYIS DANG LDAN PAR 'GYUR TE, DBANG

PO GCIG CING YON TAN DE SNYED DANG LDAN PA'I YON TAN NO, ,'PHAGS
PA GZUNGS KYI DBANG PHYUG CHEN PO'I RGYAL PO DANG, ,DAM PA'I CHOS
PUndA R'I KA LA SOGS PA'I MDO SDE LAS 'BYUNG BA BZHIN DU BLTA'O,
,'DI 'BYOR PA MCHOG THOB PA RNAM PA GNYIS PA'O, ,RGAL BA GAL TE
GNYIS LA SOGS

PA PHYI'I YUL MED DE, RI BONG GI RVA BZHIN DU YIN NA DBANG PO
LNGA JI LTAR GNAS GZHAN DU 'GYUR, LAN DU, RANG GI SA BON GANG DAG
LA, ,RNAM RIG SNANG BA GANG 'BYUNG BA, ,SKYE MCHED RNAM PA GNYIS
SO ZHES, ,DE DANG DE DAG THUB PAS GSUNGS, ,ZHES RNAM PAR SHES PA
TZAM DU STON PA'I BSTAN

BCOS LAS 'BYUNG STE, DE'I DON NI KUN GZHI RNAM PAR SHES PA LAS
GZUNG BA DANG 'DZIN PA'I BAG CHAGS DANG, SA BON YOD PA NAS MIG GI
RNAM PAR SHES PA NAS YID KYI RNAM PAR SHES PA'I BAR DU RNAM PAR
SHES PA DRUG 'BYUNG BA LA NI NANG GI SKYE MCHED DRUG DU BSHAD,
RNAM PAR SHES PA DE DAG

@126B LAS KYANG MIG GI RNAM PAR SHES PA LAS KYANG GZUGS SU SNANG
BA 'BYUNG BA LAS YID KYI RNAM PAR SHES PA LAS CHOS SU SNANG BA
'BYUNG BA NI PHYI'I SKYE MCHED DU BSHAD DE, DE BAS NA RNAM PAR
RIG PA TZAM DU SMRA BA LA YANG PHYI NANG GI SKYE MCHED DU DBYE BA
YOD DO, ,GANG GI TSE BYANG CHUB SEMS DPAS KHAMS

GSUM THAMS CAD NI SEMS TZAM MO ZHES BYA BA LA SOGS PA NYON MONGS
PA DANG BSAM PA DANG BSGOM PA LA SOGS PA'I RIM PAS GZUGS KYI 'DU
SHES BSAL NAS GZUGS LA SOGS PA'I PHYIN CI LOG SPONG BAR BYED PA
NA GANG SNGON GYI NANG GI SKYE MCHED SO SO'I NANG GI MNGON BAR
CHAGS PA'I PHYIN CI LOG

SPANGS NA, GNAS GZHAN DU GYUR PA ZHES BYA STE, DE LAS 'BYOR PA
MCHOG RNAM PA GNYIS THOB PAR GYUR PAS NA YUL MED PAR YANG GNAS
GZHAN DU GYUR PAR RUNG STE, 'GAL BA MED DO, ,YID KYANG GZHAN DU
GYUR NA NI, ,'BYOR BA DAM PA THOB PAR 'GYUR, ,ZHES BYA BA LA,
NYAN THOS KYI LTA BA'I TSUL GYIS NI

RNAM PAR SHES PA DRUG 'DAS MA THAG PA LA YID KYI DBANG PO ZHES
ZER TE, THEG PA CHEN PO'I TSUL GYIS NI YID KYI DE LA MI BYA'I,
NYON MONGS PA'I YID LA BYA STE, NYON MONGS PA'I YID DE GNAS GZHAN
DU GYUR NA ZHES BYA BA'I DON TO, ,DE LA RNAM PAR MI RTOG PA'I YE
SHES NI YID KYI RNAM PAR SHES PA YANG YANG

DAG PAR LDAN ZHING BYUNG STE, YID KYI RNAM PAR SHES PA'I RTEN NI
NYON MONGS PA'I YID YIN TE, DPER NA MIG GI RNAM PAR SHES PA'I
RTEN MIG GI DBANG PO YIN PA LTA BU'O, ,DE LA JI SRID DU SO SO'I
SKYE BO'I DUS NA NYON MONGS PA'I YID GNAS GZHAN DU MA GYUR PA'I
TSE BDAG TU LTA BA DANG, BDAG TU

CHAGS PA DANG, BDAG TU NGA RGYAL DANG, BDAG TU GTI MUG PA LA SOGS
PA'I NYE BA'I NYON MONGS PA BZHI DANG LDAN ZHING KUN GZHI RNAM
PAR SHES PA LAS BDAG DANG BDAG GI ZHES PHYIN CI LOG GI RNAM PAR
'JUG GO, ,JI LTAR NYON MONGS PA'I YID PHYIN CI LOG GI RNAM PAR
ZHUGS PAS DE LA BRTEN PA'I

YID KYI RNAM PAR SHES PA LA YANG GZUGS LA SOGS PA'I YUL LA PHYIN
CI LOG TU 'JUG STE, GZUGS LA SOGS PA'I YUL MED PAR YANG YOD DO
SNYAM DU MNGON PAR CHAGS PAR BYED DO, ,NAM NYON MONGS PA'I YID DE
BDAG DANG BDAG GIR LTA BA SPANGS NAS GNAS GZHAN DU GYUR TE, MNYAM
PA NYID

@127A *, ,KYI YE SHES SU GYUR NA 'BYOR PA DAM PA MCHOG THOB PAR
GYUR TO ZHES BYA BA'I DON TO, ,CHOS GANG LA 'BYOR PA THOB CE NA,
DE'I PHYIR, 'BYOR PA'I RJES SU YE SHES NI, ,RNAM PAR MI RTOG DRI
MA MED, ,CES SMOS TE, 'BYOR PA'I SGRAS NI DBANG PO LNGA GNAS
GZHAN DU GYUR NAS

YUL THAMS CAD LA 'JUG PAR NUS PA DANG GCIG YANG YON TAN BRGYA
RTZA BCU GNYIS THOB PA LA BYA STE, RJES SU 'JUG PA NI 'BYOR PA DE
DANG LHAN CIG 'GROGS PA'AM, 'BYOR PA DE DANG MTHUN PAR GNAS PA LA
BYA STE, 'BYOR PA DANG LHAN CIG GNAS PA GANG ZHE NA, RNAM PAR MI
RTOG PA'I YE SHES DRI

MA MED PA'O, ,DE LA KUN GZHI RNAM PAR SHES PA GNAS GZHAN DU GYUR
NA RNAM PAR MI RTOG PA'I YE SHES SU 'GYUR TE, GZUNG BA DANG 'DZIN
PAR RTOG PA MED PAS NA RNAM PAR MI RTOG PA'O, ,NYON MONGS PA DANG
SHES BYA'I SGRIB PA SPANGS PAS NA DRI MA MED PA'O, ,NYON MONGS
PA'I YID MA DAG PA'I

DUS NA YANG KUN GZHI LA BDAG DANG BDAG GIR DMIGS PA DAG STE,
MNYAM PA NYID KYI YE SHES SU GYUR PA NA RNAM PAR MI RTOG PA'I YE
SHES LA BDAG DBANG GIR MED PAR MNYAM PA NYID DU DMIGS TE, DE BAS
NA NYON MONGS PA'I YID GNAS GZHAN DU GYUR NA RNAM PAR MI RTOG
PA'I YE SHES LA

DMIGS PA'I 'BYOR PA'I DAM PA THOB PAR 'GYUR RO ZHES BYA BA'I DON
TO, ,YANG NA NYON MONGS PA'I YID GNAS GZHAN DU GYUR PA DANG,
DBANG PO GCIG KYANG KUN GYI DON LA 'JUG PA DANG, YON TAN BRGYA
RTZA BCU GNYIS 'THOB PA'I 'BYOR PA DANG LHAN CIG 'BYUNG ZHING
'GROGS PA'I MNYAM PA NYID KYI YE SHES

RNAM PAR MI RTOG PA'I DRI MA MED PAR 'GYUR TE, MNYAM PA NYID KYI
YE SHES SU GYUR PA NYID 'BYOR BA'I MCHOG RNYED PA ZHES BYA'O,
,MNYAM PA NYID KYI YE SHES SU GYUR PA NA BDAG DANG BDAG GIR RTOG
PA MED PAS NA RNAM PAR MI RTOG PA ZHES BYA'O, ,BDAG TU LTA BA
DANG, BDAG TU GTI MUG LA SOGS

NYE BA'I NYON MONGS PA BZHI DANG BRAL BAS NA DRI MA MED PA ZHES
BYA'O, ,DE DANG LHAN CIG TU 'BYOR PA'I YE SHES THAMS CAD DU 'JUG
GO ZHES BYA BA LA, DE DANG LHAN CIG CES BYA BA NI DBANG PO GCIG
CING YANG YUL KUN LA 'JUG PA DANG, YON TAN BRGYA RTZA BCU GNYIS
KYIS 'BYOR PA DANG, RNAM PAR RTOG

@127B PA'I YE SHES DANG, DE'I RGYAB NAS THOB PA DAG PA 'JIG RTEN
PA'I YE SHES DANG RNAM PAR MI RTOG PA'I YE SHES LA DMIGS PA MNYAM
PA NYID KYI YE SHES DANG BCAS PAS RTAG PAR YANG SEMS CAN GYI DON
LA 'JUG GO ZHES BYA BA'I DON TO, ,DON BCAS 'DZIN PA GZHAN GYUR
PAS, ,'BYOR PA DAM

PA THOB PAR 'GYUR, ,ZHES BYA BA LA, DON GYI SGRA NI GZUGS NAS
CHOS KYI BAR DU YUL DRUG LA BYA'O, ,'DZIN PA'I SGRAS NI MIG GI
RNAM PAR SHES PA NAS LUS KYI RNAM PAR SHES PA'I BAR DU RNAM PAR
SHES PA LNGA'I TSOGS LA BYA STE, YUL DRUG DANG RNAM PAR SHES PA'I
TSOGS DAG STE, GNAS

GZHAN DU GYUR NA, 'BYOR PA DAM PA RNAM PA GNYIS 'THOB PAR 'GYUR
RO ZHES BYA BA'I DON TO, ,ZHING YANG 'DOD BZHIN DAG PA DANG,
,LONGS SPYOD SHIN TU STON PAR RO, ,ZHES BYA BA LA, PHYI'I YUL
RNAMS GZHAN DU MA GYUR PA'I DUS NA NI NGAM GROG DANG, TSER MA
DANG, GSEG MA DANG, GYO MO

LA SOGS PA LTA BUR MA DAG PA SNANG LA, NAM DAG PAR GYUR PA'I DUS
NA JI LTAR 'DOD PA BZHIN DU BEE d'U RYA DANG, SHEL DANG GSER LA
SOGS PA'I KHA DOG GIS GZHI LTA BUR DAG PAR SNANG BAR 'GYUR TE,
DON DAG NI 'BYOR PA DE 'THOB BO, ,RNAM PAR SHES PA LNGA'I TSOGS
MA DAG PA'I DUS NA NI MIG GI

RNAM PAR SHES PAS KYANG GZUGS LA DMIGS SHING GZUGS LA LONGS SPYOD
BYED PA TZAM LAS MI NUS TE, SO SO'I YUL NYI TSE LA 'JUG PA TZAM
LAS LHAG PAR MI NUS PA LAS NAM DAG STE GNAS GYUR PA NA RNAM PAR
SHES PA LNGA LA SANGS RGYAS KYI ZHING DE DAG NA BDUD RTZI'I
RDZING DANG, DPAG BSAM

GYI SHING LA SOGS PA'I LONGS SPYOD RNAM PA SNA TSOGS STON TE,
'DZIN PA GZHAN DU GYUR PA LAS NI 'BYOR PA'I MCHOG THOB PAR 'GYUR
RO, ,RNAM RTOG GZHAN DU GYUR NA NI, ,'BYOR PA DAM PA THOB PAR
'GYUR, ,ZHES BYA BA LA, RNAM PAR RTOG PA'I SGRAS NI YID KYI RNAM
PAR SHES PA LA BYA STE, YID KYI

RNAM PAR SHES PA MA DAG PA'I DUS NA GZUGS DANG SGRA LA SOGS PA
CHOS RNAM PA SNA TSOGS LA RTOG PA DE DAG STE GNAS GYUR NA 'BYOR
PA DAM PA RNAM PA GNYIS 'THOB PAR 'GYUR RO ZHES BYA BA'I DON TO,
,YE SHES DANG NI LAS KUN KYANG, ,RTAG TU THOGS PA MED PA'O, ,ZHES
BYA BA LA, 'BYOR PA GNYIS

@128A *, ,NI YE SHES RTAG TU THOGS PA MED PA DANG, LAS KUN LA
RTAG TU THOGS PA MED PA'O, ,DE LA YE SHES KYI SGRAS NI ME LONG
LTA BU'I YE SHES DANG, MNYAM PA NYID KYI YE SHES DANG, BYA BA
SGRUB PA'I YE SHES DANG, SO SOR KUN DU RTOG PA'I YE SHES LA BYA
STE, YE SHES DE DAG

GIS DNGOS PO KHA CIG SHES KHA CIG MI SHES PA MA YIN TE, DNGOS PO
KUN SHES PA DANG, DUS KHA CIG DU SHES KHA CIG DU MI SHES PA MA
YIN GYI DUS THAMS CAD DU SHES PA NI YE SHES RTAG TU THOGS PA MED
CES BYA'O, ,LAS KYI SGRAS NI SPRUL PA'I PHRIN LAS MDZAD PA LA BYA
STE, 'OG MIN GYI PHO BRANG NAS

'CHI 'PHO BA DANG, MNGON PAR BYANG CHUB PA LA SOGS PA SPRUL PA
RNAM PA SNA TSOGS RTAG TU RGYUN MI 'CHAD PAR MDZAD PAS NA, LAS
KUN LA RTAG TU THOGS PA MED PA ZHES BYA'O, ,RTEN KYANG GZHAN DU
GYUR NA NI, ,'BYOR PA DAM PA THOB PAR 'GYUR RO, ,ZHES BYA BA LA,
RTEN GYI SGRAS NI KUN GZHI RNAM PAR

SHES PA DANG, DE'I DMIGS PA'I BYA BA'I YUL SNOD KYI 'JIG RTEN SA
GZHI CHEN PO LA BYA STE, KUN GZHI RNAM PAR SHES PA YANG LAS DGE
BA DANG MI DGE BA'I BAG CHAGS KYI GNAS SU GYUR PA DANG, LUS DANG
LONGS SPYOD DANG, GNAS LTA BUR YANG KUN GZHI NYID DE LTAR SNANG
BAS NA KUN GZHI LA BRTEN

TE ZHES BYA'O, ,SNOD KYI 'JIG RTEN SA GZHI CHEN PO YANG SEMS CAN
GYI 'JIG RTEN GYI GNAS SU GYUR PA DANG, RTZVA SHING RNAM PA SNA
TSOGS SKYE BA'I RTEN DU GYUR PAS NA RTEN CES BYA STE, SNOD KYI
'JIG RTEN KUN GZHI'I DMIGS PA'I YUL YIN PAR CI MNGON ZHE NA, SUM
CU PA'I RAB TU DBYE BA LAS,

GANG PHYIR KUN GZHI RNAM SHES LAS, ,RNAM SMIN SA BON THAMS CAD
LA, ,LEN PA DAG DANG DE YI GNAS, ,RNAM PAR RIG PA MA RIG PA'O,
,ZHES GSUNGS PA'I PHYIR TE, KUN GZHI RNAM PAR SHES PA DMIGS PA'I
YUL DANG BCAS TE, GNAS GZHAN DU GYUR NA 'BYOR PA'I DAM PA MCHOG
THOB

PAR 'GYUR RO ZHES BYA BA'I DON TO, ,'BYOR PA GANG 'THOB CE NA,
DE'I PHYIR, MI GNAS PA YI MYA NGAN 'DAS, ,SANGS RGYAS RNAMS KYI
MI G-YO GNAS, ,ZHES SMOS TE, KUN GZHI DMIGS PA DANG BCAS TE GNAS
GZHAN DU GYUR NA DE BZHIN GSHEGS PA RNAMS ZAG PA MED PA'I DBYINGS
NA

@128B BZHUGS PA'I TSE, MI GNAS PA'I MYA NGAN LAS 'DAS PA'I 'BYOR
PA THOB PAR 'GYUR TE, MI GNAS PA NI 'KHOR BA NA YANG MI GNAS MYA
NGAN LAS 'DAS PA LA YANG MI GNAS PA'O, ,'KHRIG PA GZHAN DU GYUR
NA NI, ,'BYOR PA DAM PA THOB PAR 'GYUR, ,ZHES BYA BA LA, 'KHRIG
PA NI LUS KYI

DBANG PO'I PHYOGS GCIG STE, BUD MED DANG SKYES PA'I DBANG PO
GNYIS PHAN TSUN SBYOR BA LA 'KHRIG PA ZHES BYA'O, ,'KHRIG PA LA
GNAS GZHAN DU GYUR TE, MI TSANGS PAR SPYOD PA'I 'DOD CHAGS DANG
BRAL BAR GYUR NA 'BYOR PA DAM PA RNAM PA GNYIS 'THOB PAR 'GYUR RO
ZHES BYA BA'I DON TO, ,SANGS

RGYAS BDE BAR GNAS PA ZHES BYA BA LA, MI TSANGS PAR SPYOD PA'I
'DOD CHAGS DANG BRAL NA SANGS RGYAS RNAMS KYI SPROS PA THAMS CAD
DANG BRAL BA'I TING NGE 'DZIN GYI BDE BA THOB PAR 'GYUR TE, 'DI
NI 'BYOR PA DAM PA THOB PA RNAM PA GCIG GO, ,BUD MED NYON MONGS
MED PA LTA, ,ZHES BYA BA'AM, MI

TSANGS PAR SPYOD PA'I 'DOD CHAGS DANG BRAL NA 'GRO BA BZANG MO
DAG MTHONG DU ZIN KYANG NYON MONGS PA MI SKYE STE, 'DOD CHAGS MI
SKYE'O ZHES BYA BA'I DON TO, ,'DIS NI 'BYOR PA DAM PA THOB PA
RNAM PA GNYIS SO, ,NAM MKHAR 'DU SHES RNAM GYUR NA, ,'BYOR PA DAM
PA RNYED PAR 'GYUR, ,ZHES BYA

BA LA, GANG THOGS PA MED PA DE NI NAM MKHA' BZHIN NO ZHES RTOG
NA, GANG DU THOGS PA DANG BCAS PA DE DAG NI GZUGS YIN NO ZHES
RTOG PA NI NAM MKHA'I 'DU SHES ZHES BYA STE, 'DU SHES DE SPANGS
NAS 'BYOR PA DAM PA RNAM PA GSUM THOB PAR 'GYUR RO ZHES BYA BA'I
DON TO, ,BSAM PA'I DON NI 'GRUB PA

DANG, ,ZHES BYA BA LA, BSAM PA'I DON 'GRUB PA NI NAM MKHA' MDZOD
KYI TING NGE 'DZIN THOB PAS CI BSAM PA YO BYAD THAMS CAD NAM
MKHA' LAS 'BYONG BAR 'GYUR TE, 'DI NI 'BYOR PA DAM BA THOB PA
RNAMS PA GCIG GO, ,'GRO DANG GZUGS NI GCIG PA'O, ,ZHES BYA BA LA
'GRO BA THOGS PA MED PA

'THOB STE, RTZIG PA DANG RIL SOGS PA LA THOGS PA MED PA'I PHYIR
RO, ,'DI NI 'BYOR PA DAM PA THOB PA RNAM PA GNYIS SO, ,GZUGS 'JIG
PA NI THAMS CAD NAM MKHAR BYA BAR BSAMS NA DNGOS PO THAMS CAD NAM
MKHA'I NGOS BZHIN DU 'GYUR TE, 'DI NI 'BYOR PA DAM PA THOB PA
RNAM PA GSUM

@129A *, ,MO; ,GONG DU SANGS RGYAS KYI 'BYOR PA BSHAD PA RNAMS
KYI DON RGYA CHER BSHAD PA BSDUS TE BSTAN PA'I PHYIR, DE LTAR
GZHAN GYUR DPAG MED DE, ,'BYOR PA DPAG TU MED PAR 'DOD, ,BSAM YAS
BYA BA BSGRUB PA RNAMS, ,ZHES BYA BA LA SOGS PA TSIGS SU BCAD PA
GCIG

SMOS TE, DE LTAR ZHES BYA BA NI GONG DU BSHAD PA'I TSUL LTAR RO,
,GONG DU BSHAD PA'I TSUL LTAR BSHAD NA, GZUGS KYI PHUNG PO LA
GRANGS DU YOD PA GNAS GZHAN DU GYUR PA DANG, TSOR PA'I PHUNG PO
LA DU YOD PA GNAS GZHAN DU GYUR PA DANG, 'DU SHES KYI PHUNG PO LA
DU YOD PA GNAS GZHAN DU GYUR PA

DANG, 'DU BYED KYI PHUNG PO LA 'DU BYED KYI SEMS DANG LDAN PA
DANG MI LDAN PA DU YOD PA'I GNAS GZHAN DU GYUR PA'I TSUL GYIS
PHYE STE BSHAD NA, GNAS GZHAN DU GYUR PA DPAG TU MED PAR GYUR PA
DANG, GNAS GZHAN DU GYUR PA DPAG TU MED PA RNAMS NI MDO SDE DE
DANG DE DAG GI NANG NAS JI SKAD DU 'BYUNG BA BZHIN

DU BLTA BAR BYA'O, ,DE LTAR TSUL GZHAN DU GYUR PA DPAG TU MED PAS
NA GZHAN GNAS DU GYUR PA LAS BYUNG BA'I 'BYOR PA DANG YON TAN
YANG DPAG TU MED PAR YOD PAR 'DOD DO, ,JI LTAR 'BYOR PA DPAG TU
MED PA DE BZHIN DU 'BYOR PA LAS BYUNG BA'I SPRUL PA'I SKU LA SOGS
PA SEMS CAN GYI DON DU PHRIN LAS

BSGRUB PA YANG MTHA' YAS DPAG TU MED PAR 'DOD DE, ,'BYOR BA RE RE
ZHING YANG SPRUL PA DANG PHRIN LAS MTHA' YAS PAR 'BYUNG BA'I
PHYIR RO, ,'BYOR BA DANG PHRIN LAS DE DAG GANG GI DUS NAS GANG
DANG GANG DU GNAS 'THOB CE NA, DE'I PHYIR, SANGS RGYAS DRI MED
GNAS NA'O, ,ZHES SMOS TE, DE DAG

KYANG SANGS RGYAS KYI DRI MA MED PA'I GNAS ZAG PA MED PA'I GNAS
NA BZHUGS PA'I TSE THOB CING DE'I TSE 'BYUNG NGO ZHES BYA BA'I
DON TO, ,SANGS RGYAS PA DE'I TSE SEMS CAN YONGS SU SMIN PAR BYED
PA'I RGYU LA TSIGS SU BCAD PA BDUN NO ZHES BYA BA LA, 'BYOR PA'I
RJES LA YONGS SU SMIN PA'I RGYU'I SKABS BSHAD

PAR 'BREL PA CI YOD CE NA, DE LTAR SANGS RGYAS KYI SA'I DUS NA
'BYOR PA PHUN SUM TSOGS PA 'THOB STE, DE RANG GI DUS KYI MTHAR
THUG PA'I SANGS RGYAS BCOM LDAN 'DAS DE LHUN GYIS GRUB PAR MI
RTOG BZHIN DU SEMS CAN YONGS SU SMIN PAR MDZAD DE, DE'I PHYIR
'BYOR PA'I RJES LA YONGS SU SMIN PA'I

@129B SKABS BSHAD PAR 'BREL TO, ,DE LA GONG DU YANG SEMS CAN
YONGS SU SMIN PAR BYED PA'I SKABS BSHAD, 'DIR YANG SEMS CAN YONGS
SU SMIN PAR BYED PA'I SKABS BSHAD DE, LAN GNYIS SU BSHAD NA DE
GNYIS LA KHYAD PAR CI YOD CE NA, SNGAR NI BYANG CHUB SEMS DPA'I
SPYOD PA LA GNAS PA'I

TSE, DE LTAR SEMS CAN YONGS SU SMIN PAR BYED PA DE BSTAN TO, ,DA
NI MTHAR THUG PA SANGS RGYAS KYIS BRNYES NAS SEMS CAN JI LTAR
YONGS SU SMIN PAR BYED PA DE STON TE, KHYAD PAR NI DE YOD DE, DE
YANG SANGS RGYAS PAR GYUR PA DE NI SEMS CAN YONGS SU SMIN PAR
BYED PA'I RGYU DANG GNAS DANG RTEN YIN

NO ZHES TSIGS SU BCAD PA BDUN GYIS STON TO ZHES BYA BA'I DON TO,
,TSIGS SU BCAD PA DANG PO BSDUS PA'I DON NI YONGS SU SMIN PA CI
'DRA BA'I RGYUR SANGS RGYAS PAR GYUR PA DE STON TO, ,DGE BA 'PHEL
BA'I 'JIG RTEN RNAM DAG MCHOG TU 'GRO, ,ZHES BYA BA LA, DANG PO
BYANG CHUB TU SEMS BSKYED

PA DANG, BSLAB PA MNOS PA DANG, SROD DANG THO RANGS LA MI NYAL BA
DANG, ZAS LA TSOD RIG PA LA SOGS PA'I RIM PAS MOS PAS SPYOD PA'I
SA DANG SA BCU LA SOGS PAR RIM GYIS ZHUGS PA NI DGE BA 'PHEL BA'I
'JIG RTEN ZHES BYA STE, DE DAG SKU DANG YE SHES KYIS BSDUS PA
SANGS RGYAS KYI SAR

MI GNAS PA'I MYA NGAN LAS 'DAS PA THOB PA NI RNAM DAG MCHOG TU
'GRO BA ZHES BYA'O, ,DGE BA MA BSAGS DGE BA 'PHEL BA'I MCHOG TU
'GRO, ,ZHES BYA BA LA BYANG CHUB SEMS MA BSKYED PAS NA, SA BCU
DAG TU MA ZHUGS PA NI DGE BA MA BSAGS PA ZHES BYA STE, DE DAG
BYANG CHUB TU SEMS BSKYED PA NI,

SA BCU DAG TU ZHUGS PAR GYUR PA NI DGE BA 'PHEL BAR MCHOG TU 'GRO
BA ZHES BYA'O, ,DE LTAR 'JIG RTEN PHYOGS PHYOGS RGYAL BAS RAB
BSHAD PAS, ,ZHES BYA BA LA, DE LTAR ZHES BYA BA NI GONG DU BSHAD
DO, ,DGE BA 'PHEL BA RNAMS RNAMS PAR GROL BAR BZHAG PA DANG, DGE
BA MA BSAGS PA RNAMS

DGE BA 'PHEL BA LA BKOD PA YANG 'JIG RTEN GYI KHAMS GCIG TU DE
LTAR BYAS PA MA YIN GYI, PHYOGS PHYOGS TE PHYOGS BCU'I 'JIG RTEN
KUN DU YONGS SU SMIN PA DANG GROL BAR MDZAD DO ZHES BYA BA'I DON
TO, ,SUS DE LTAR MDZAD CE NA, RGYAL BAS TE SANGS RGYAS BCOM LDAN
'DAS KYIS MDZAD DO, ,RGYU GANG

@130A *, ,GIS MDZAD CE NA, RAB TU BSHAD PA STE, GSUNG RAB YAN LAG
BCU GNYIS BSHAD PA'I THABS KYIS MDZAD DO, ,DE LTAR BSHAD PAS NA,
YONGS SMIN SMIN PA LTAR 'GYUR BA, ,ZHES BYA BA SMON TE, DE LTAR
BSHAD PAS DGE BA'I RTZA BA MA SMIN PA RNAMS NI DGE BA'I RTZA BA
MCHOG TU 'PHEL

BA LA BKOD PAS YONGS SU SMIN PAR BYAS SO, ,DGE BA'I RTZA BA SMIN
PA RNAMS NI MYA NGAN LAS 'DAS PA LA BKOD BAS RNAM PAR DAG PA
MCHOG THOB PAR BYAS SO, ,YONGS SU SMIN PAR MDZAD PA DE YANG SKABS
'GA' TZAM LAN 'GA' TZAM MDZAD PA NI MA YIN GYI RGYUN MA CHAD PAR
'KHOR BA'I MTHA'I BAR DU MDZAD PAS RTAG

TU 'GYUR BA ZHES BYA'O, ,DE LTAR RGYUN DU SEMS CAN YONGS SU SMIN
PAR MDZAD NA 'KHOR BA'I SEMS CAN ZAD BAR MI 'GYUR RAM SNYAM PA
LA, DE'I PHYIR, MA LUS 'DIR MA YIN ZHES SMOS TE, DE LTAR RTAG TU
SMIN PAR MDZAD KYANG 'KHOR BA'I GNAS 'DI NAS SEMS CAN MA LUS PAR
ZAD PAR MI 'GYUR TE,

CI'I PHYIR ZHE NA, SEMS CAN GYI KHAMS MTHA' YAS MU MED PA'I PHYIR
RO, ,MYA NGAN LAS 'DAS PAR GNAS SU YANG 'PHEL PA DANG LHAG PA MED
DE, CHOS KYI DBYINGS LA SKYE 'GAG MED PA'I PHYIR RO, ,TSIGS SU
BCAD PA GNYIS PA'I BSDUS PA'I DON NI SEMS CAN YONGS SU SMIN PAR
BYED PA LA, NGO MTSAR

CHE BA YIN PA DANG, NGO MTSAR CHE BA MA YIN PA'I MTSAN NYID DE
STON TO, ,DE LTAR RNYED DKA' ZHES BYA BA LA, DE LTAR NA ZHES BYA
BA NI GONG DU BSHAD PA LA BYA STE, GONG DU BSHAD PA LTAR NA BYANG
CHUB DE RNYED PAR DKA' BA YIN NO, ,JI LTA ZHE NA, BDAG MED DKA'
SPYOD BRGYA RNAMS DANG, ,DPAG MED DGE

BA BSAGS PA DANG, ,DPAG MED PA YI DUS DANG NI, ,DPAG MED SGRIB PA
ZAD PA'I PHYIR, ,SGRIB PA KUN GYI DRI MED PA, ,RNAM PA THAMS CAD
MKHYEN PA 'THOB, ,CES BSHAD PA LTAR NA, BYANG CHUB DE RNYED PAR
DKA' BA YIN NO, ,RNYED PAR DKA' BA'I BYANG CHUB CHEN PO DE BSTAN
PAS RTAG TU THOB BO

ZHES BYA BA'I DON TO, ,DE THOB NA BDAG GI DON KYANG PHUN SUM
TSOGS PAR 'GYUR GZHAN GYI DON KYANG PHUNG SUM TSOGS PAR MDZAD,
,YONGS TAN MCHOG LDAN RMAD 'BYUNG BA, ,ZHES BYABS, BDAG GI DON
PHUN SUM TSOGS PA BSTAN TE, BYANG CHUB CHEN PO DE THOB NA STOBS
DANG MI 'JIGS PA DANG,

@130B MA 'DRES PA LA SOGS PA'I YON TAN NYAN THOS DANG SO SO'I
SKYE BO LA MED PA RNAMS DANG LDAN PAR 'GYUR BAS NA, YON TAN MCHOG
LDAN RMAD 'BYUNG BA, ,ZHES BYA STE, YON TAN DE DAG NYAN THOS LA
SOGS PA LA YOD PAR MI SRID BAS NA RMAD DU BYUNG BA ZHES BYA'O,
,BYANG CHUB CHEN PO RTAG LDAN ZHES BYA

BA LA, BLA NA MED PA'I BYANG CHUB DE NYAN THOS DANG RANG SANGS
RGYAS PA'I BYANG CHUB PAS 'PHAGS PAS BYANG CHUB CHEN PO ZHES
BYA'O, ,BYANG CHUB DE 'KHOR BA'I MTHA'I BAR DU YOD PAS RTAG BA
ZHES BYA'O, ,NAMS KYANG NYAMS SHING 'GYUR BA MED PAS NA BRTAN PA
ZHES BYA'O, ,SKYABS MED RNAMS KYI SKYABS ZHES BYA

BAS GZHAN GYI DON MDZAD PA BSTAN TE, SEMS CAN RNAMS 'KHOR BA'I
SDUG BSNGAL LAS BSGRAL ZHING MYA NGAN LAS 'DAS PA LA 'JOG BAR
BYED PA MED PAS NA SKYABS MED PA ZHES BYA STE, SEMS CAN DE DAG
'KHOR BA'I SDUG BSNGAL LAS BSGRAL NAS MYA NGAN LAS 'DAS PA'I GNAS
SU 'JOG PAR

BYED PAS NA SKYABS MED BA RNAMS KYI SKYABS ZHES BYA'O, ,PHYOGS
PHYOGS SU NI ZHES BYA BA LA, BYANG CHUB SEMS DPA' DE YANG 'JIG
RTEN GYI KHAMS 'GA'AM PHYOGS 'GA' THOB PA MA YIN PHYOGS BCU'I
'JIG RTEN GYI KHAMS THAMS CAD DU 'THOB BO ZHES BYA BA'I DON TO,
,BRTAN PA ZHES BYA BA DE'ANG SUS 'THOB

CE NA, BYANG CHUB SEMS DPA' RNAMS KYIS 'THOB, ,CES BYA BA'I DON
TO, ,DUS KUN DU ZHES BYA BA NI NYI MA RE RE LA'ANG THOB CES BYA
BA'I DON TO, ,RTAG TU 'THOB CES BYA BA NI SKAD CIG MA RE RE
LA'ANG 'THOB CES BYA BA'I DON TO, ,DE NI 'JIG RTEN NGO MTSAR
MCHOG ,CES BYA BA LA, DE LTAR SHIN TU RNYED DKA'

BYANG CHUB DE, ,BYANG CHUB SEMS DPA' RNAMS KYI PHYOGS BCU'I 'JIG
RTEN GYI KHAMS KUN DU NYI MA RE RE DANG SKAD CIG MA RE RE LA YANG
LEN CING THOB PAR BYED PA NI 'JIG RTEN NGO MTSAR MCHOG TU BYA BA
YIN NO ZHES BYA BA'I DON TO, ,TSUL SPYOD PAS RMAD 'BYUNG MED CES
BYA BA LA, RNAM PA GNYIS SU NA NGO MTSAR CHE

BA YANG MA YIN TE, CI'I PHYIR ZHE NA, RGYU 'BRAS S'A LU BTAB PA
LA, 'BRAS BU YANG S'A LU 'BYUNG BA NGO MTSAR MI CHE BA BZHIN DU
TSUL NI BYANG CHUB THOB PA DANG MTHUN PA'I LAM LA BYA STE, BLA NA
MED PA'I BYANG CHUB THOB PA'I LAM SA DANG PHA ROL TU PHYIN PA
DANG, BYANG CHUB KYI PHYOGS KYI CHOS SPYAD NAS DE'I 'BRAS

@131A *, ,BU BLA NA MED PA'I BYANG CHUB NYID THOB PA NI NGO MTSAR
CHEN POR BYA BA MA YIN NO ZHES BYA BA'I DON TO, ,TSIGS SU BCAD PA
GSUM PA'I BSDUS PA'I DON NI DUS GCIG SGO MANG PO NAS YONGS SU
SMIN PAR BYA BA'I THABS KYI RGYUD DU MA YOD PAR STON TO, ,DE YANG
MDOR NA JI LTAR YONGS

SU SMIN PAR BYED PA DANG, GANG LA GNAS PA'I SEMS CAN YONGS SU
SMIN PAR BYED PA'I RGYU MDOR NA DE GNYIS STON TO, ,LA LAR CHOS
KYI 'KHOR LO BSKOR BA SGO MANG BRGYA DAG NAS KYANG STON, ,ZHES
BYA BA LA, 'JIG RTEN GYI KHAMS KHA CIG TU NI PHUNG PO DANG KHAMS
DANG SKYE MA CHED DANG SA DANG PHA ROL TU PHYIN BA

CHOS KYI RNAM GRANGS KYI SGO MANG PO LAS BRTZAMS TE CHOS KYI
'KHOR LO BSKOR ZHING 'CHAD PAR YANG STON TO ZHES BYA BA'I DON TO,
,LA LAR SKYE BA ZHES BYA BA LA GANG GI TSE CHOS KYI 'KHOR LO
BSKOR BA DE NYID KYI DUS NA 'JIG RTEN GYI KHAMS LA LAR NI DGA'
LDAN NAS SHI 'PHOS NAS 'DZAM BU'I GLING DU YUM GYI

LHUMS SU SKYE BA LA SOGS PA STON TO ZHES BYA BA'I DON TO, ,MI
SNANG BA ZHES BYA BA'I DON NI DE NYID KYI DUS NA 'JIG RTEN GYI
KHAMS LA LAR MI SNANG BA STON TE, BYANG CHUB SEMS DPA'I SKU LAS
NI 'PHRO BA STON TO ZHES BYA BA'I DON TO, ,LA LAR SNA TSOGS SKYE
BA SPYOD, ,CES BYA BA LA, SNA TSOGS SKYE BA SPYOD

PA NI BYANG CHUB SEMS DPA'I SKYES PA'I RABS KYI SPYOD PA MDZAD PA
LA BYA STE, DE NYID KYI DUS NA 'JIG RTEN GYI KHAMS KHA CIG TU
SKYES PA RABS KYI SPYOD PA SBYIN PA'I PHA ROL TU PHYIN PA MDZAD
NAS, LUS DANG LONGS SPYOD LA SOGS PA SEMS CAN GZHAN LA BTANG BA
DANG, SEMS CAN GYI DON DU TSUL KHRIMS KYI PHA

ROL TU PHYIN PA SPYAD NAS KHA NA MA MTHO BA RDUL TZAM LA YANG BAG
BYA BA DANG, BZOD PA'I PHA ROL TU PHYIN PA SPYAD NAS, KA LING
KA'I RGYAL POS DRANG SRONG BZOD PA SMRA BA YAN LAG DANG NYING LAG
BCAD NA YANG NYAMS SU LEN PA LA SOGS PA BSTAN TO ZHES BYA BA'I
DON TO, ,LA LAR BYANG CHUB THAMS CAD CES BYA

BA LA, DE NYID KYIS NA 'JIG RTEN GYI KHAMS KHA CIG TU NI RDO RJE
GDAN LA RDO RJE LTA BU'I TING NGE 'DZIN GYIS NYON MONGS PA'I
SGRIB PA DANG SHES BYA'I SGRIB PA SPANGS NAS MNGON PAR BYANG CHUB
PA LTA BUR YANG STON TO ZHES BYA BA'I DON TO, ,LA LAR MYA NGAN
LAS 'DA' BAR YANG, ,ZHES BYA BA LA, DE NYID KYI TSE NA 'JIG

@131B RTEN GYI KHAMS KHA CIG TU MYA NGAN LAS 'DA' BAR BSTAN NAS,
SEMS CAN YONGS SU SMIN PAR YANG BYED DO ZHES BYA BA'I DON TO,
,LAN GCIG MA YIN ZHES BYA BA LA, GONG DU BSHAD PA LTA BUR YANG
KHAMS RNAM PA SNA TSOGS KYANG LAN GCIG CIG CAR MDZAD NAS RGYUN
GCOD PA MA YIN GYI 'KHOR

BA'I MTHA'I BAR DU RGYUN MI 'CHAD PAR MDZAD CES BYA BA'I DON TO,
,'DIS NI JI LTAR SEMS CAN YONGS SU SMIN PAR MDZAD PA DE STON TO,
,DE YI GNAS NAS MI G-YO THAMS CAD BYED, ,CES BYA BA LA, DE'I GNAS
ZHES BYA BA NI, CHOS KYI DBYINGS ZAG PA MED PA LA BYA STE, THABS
RNAM PA

SNA TSOGS KYI PHRIN LAS MDZAD DE, NGA ZAG PA MED PA'I DBYINGS LAS
MI G-YO, MI 'GUL, MI NYAMS LA G-YO BA'I MTSAN NYID KYI PHRIN LAS
DE DAG THAMS CAD KYANG MDZAD DO ZHES BYA BA'I DON TO, ,TSIGS SU
BCAD PA BZHI PA'I BSDUS PA'I DON NI SEMS CAN SMIN PAR SBYOR ZHING
MDZAD PA'I

RGYU ZAG PA MED PA'I DBYINGS RTOG PA DANG MNGON PAR 'DU BYED PA
MED PA DE STON TE, DE BAS NA, NGA YIS SMIN PAR BYAS SHE'AM, ,ZHES
BYA BA LA SOGS PA TSIGS BCAD GCIG SMOS TE, SEMS CAN 'DI DAG BYANG
CHUB SEMS DPA'I SA RNYED PA DANG, SANGS RGYAS SU GYUR PA 'DI DAG
SNGON NGAS SMIN PAR BYAS PA

YIN NO ZHES DE LTAR MI DGONGS MI RTOG GO ZHES BYA BA'I DON TO,
,LUS CAN 'DI NI SMIN BYA DANG, ,ZHES BYA BA LA, SEMS CAN 'DI DAG
NI DA LTAR SMIN PAR BYA DUS LA MA BAB PAS PHYIS LA DGOD CING
'TSANG RGYA BAR BYA'O ZHES DE LTAR MI RTOG MI DGOS SO ZHES BYA
BA'I DON TO, ,DA LTAR SMIN PAR BYED DO ZHES SANGS

RGYAS RNAMS NI MI DGONGS TE SEMS CAN 'DI DAG NI DA LTAR GYI DUS
NA YANG SA LA YANG MI BKOD 'TSANG RGYA BAR BYA BA'I DUS NA YANG
BZHAG GO ZHES DE LTAR MI DGONGS MI RTOG ZHES BYA BA'I DON TO,
,'DIS NI RNAM PAR MI RTOG MI MNGA' BA BSTAN TE, MNGON PAR 'DU
BYED MED PAR ZHES BYA BA LA, RTOG PA MI

MNGA' BAR MI ZAD KYI SEMS CAN SMIN PAR MDZAD PA NA BRTZAL BA
DANG, 'BAD PA YANG MED DE, LHUN GYIS GRUB PAR MDZAD DO ZHES BYA
BA'I DON TO, ,PHYOGS PHYOGS KUN LA ZHES BYA BA LA, DE LTAR SMIN
PAR MDZAD PA YANG PHYOGS 'GA'AM, 'JIG RTEN GYI KHAMS 'GAR MDZAD
PA MA YIN GYI PHYOGS

@132A *, ,BCU'I 'JIG RTEN GYI KHAMS THAMS CAD DU MDZAD DO ZHES
BYA BA'I DON TO, ,SGO GSUM NAS ZHES BYA BA LA, SEMS CAN SMIN BAR
MDZAD PA YANG THABS 'GA'AM THEG PA 'GAS MDZAD PA MA YIN GYI SGO
GSUM STE THEG PA GSUM CHAR BSTAN PA'I SGO NAS SMIN PAR MDZAD DO
ZHES BYA BA'I

DON TO, ,SKYE BO'I TSOGS NI ZHES BYA BA LA, SMIN PAR MDZAD PA
YANG SEMS CAN 'GA' ZHIG SMIN PAR MDZAD PA MA YIN GYI SKYE BO'I
TSOGS KYI SEMS CAN THAMS CAD SMIN PAR MDZAD DO ZHES BYA BA'I DON
TO, ,RTAG TU ZHES BYA BA LA, SMIN PAR MDZAD PA'ANG LO'AM BSKAL PA
'GAR MDZAD PA MA YIN

GYI RTAG TU STE 'KHOR BA'I MTHA'I BAR DU MDZAD DO ZHES BYA BA'I
DON TO, ,DGE BA'I CHOS RNAMS 'PHEL BAR 'GYUR, ,ZHES BYA BA LA,
THEG PA GSUM GYI SGO NAS CHOS RNAMS BSHAD CING BSTAN PAS SEMS CAN
GYI SEMS LA BYANG CHUB KYI PHYOGS DANG, PHA ROL TU PHYIN PA LA
SOGS PA DGE BA'I CHOS 'PHEL

BA DANG, BRTAS PA DANG, SMIN PAR 'GYUR RO ZHES BYA BA'I DON TO,
,TSIGS SU BCAD PA LNGA'I BSDUS PA'I DON NI MNGON PAR 'DU BYED PA
MED PAR SEMS CAN YONGS SU SMIN PAR BYED PA NYI MA'I DPE BSTAN PA
DE BAS NA, JI LTAR NYI MA'I 'OD ZER RGYA CHER YONGS BTANG BAS,
,PHYOGS PHYOGS

KUN LA LO TOG SMIN PAR MDZAD, ,CES BYA BA SMOS TE, NYI MA DE LAS
'OD ZER GCIG GNYIS 'BYUNG BAR MA ZAD KYI 'OD ZER BRGYA STONG
GRANGS MED PAR 'BYUNG BAS NA RGYA CHE BA ZHES BYA'O, ,JI TZAM
SNANG BAR BYAS PA'I GNAS 'DZAM BU'I GLING DANG, 'JIG RTEN GYI
KHAMS KUN DU SNANG BAR BYED PAS NA

SPANGS PA ZHES BYA STE, DPER NA NYI MA'I 'OD ZER BTANG LA LO TOG
SMIN PAR BYA'O SNYAM DU RTOG PA DANG MNGON PAR 'DU BYED PA MED
PAS KYANG, 'OD ZER RGYA CHEN PO BTANG NAS PHYOGS BCU KUN DU NAS
'BRAS LA SOGS PA LO TOG SMIN PAR BYED PA'I DON TO, ,'DIS NI SMIN
PAR BYED BA'I DPE BSTAN TO, ,CHOS

KYI NYI MA RAB ZHI CHOS TSUL 'OD BTANG BAS, ,PHYOGS PHYOGS KUN DU
SEMS CAN SMIN PAR BYED, ,CES BYA BA LA, ZAG BA MED PA'I DBYINGS
NI GSUNG RAB YAN LAG BCU GNYIS 'OD ZER 'DRA BAR 'BYUNG BA'I RGYU
YIN PAS NYI MA'I DKYIL 'KHOR 'DRA BA'I PHYIR CHOS KYI NYI MA ZHES
BYA'O, ,RANG BZHIN NI

@132B MYA NGAN LAS 'DAS PA ZHES BYA STE, KUN 'BYUNG DANG SDUG
BSNGAL SPANGS PA'I PHYIR RO, ,CHOS TSUL NI MYA NGAN LAS 'DAS PA
STE THOB PAR BYED PA'I RGYU DANG THABS LA BYA STE, DE'I RGYU DANG
GSUNG RAB YAN LAG BCU GNYIS BSHAD PA'O, ,'ONG GTONG BA ZHES BYA
BA NI CHOS BSHAD PA'I ZHES BYA BA'I DON TE CHOS

BSHAD PAS NI PHYOGS BCU KUN DU SEMS CAN YONGS SU SMIN PAR MDZAD
DO ZHES BYA BA'I DON TO, ,TSIGS SU BCAD PA DRUG PA'I BSDUS PA'I
DON NI GCIG NAS GCIG TU SMIN PAR BYED PA MI ZAD PA STON TO, ,DE
BAS NA, JI LTAR MAR ME GCIG LA MAR ME'I TSOGS MANG 'BYUNG,
,GRANGS MED DPAG TU MED

KYANG ZAD PAR MI 'GYUR TE, ,ZHES BYA BA SMOS TE, DPER NA MAR ME
GCIG LA MAR ME GRANGS MED DPAG TU MED PA RNAMS BSREGS TE, SO SOR
LUS KYANG DANG PO'I MAR ME GCIG PO DE LA ZAD PA DANG 'GRIB PA MED
DO ZHES BYA BA'I DON TO, ,DE BZHIN SMIN PA GCIG LAS SEMS CAN
TSOGS MANG PO, ,

GRANGS MED DPAG TU MED PA 'BYUNG YANG ZAD MI 'GYUR, ,ZHES BYA BA
LA, DE DANG 'DRA BAR DE BZHIN GSHEGS PAS SEMS CAN GCIG SMIN PAR
BYAS TE, SANGS RGYAS PAR BYAS PA DANG, SANGS RGYAS PA DES SEMS
CAN GYI TSOGS MANG PO GRANGS MED DPAG TU MED PA RNAMS 'TSANG RGYA
BAR BYAS TE, SMIN

PAR BYAS KYANG YONGS SU SMIN PAR BYED PA'I DE BZHIN GSHEGS PA'I
YE SHES DANG, CHOS BSHAD PA LA ZAD PA DANG 'GRIB PAR MI 'GYUR RO
ZHES BYA BA'I DON TO, ,DON 'DI'ANG 'PHAGS PA DRI MA MED PAR GRAGS
PA'I MDO LAS GSUNGS TE, JI LTA ZHE NA, KHYIM BDAG JI LTAR BDAG
CAG BDUD KYI

GNAS NAS GNAS PAR BGYI, SMRAS PA, SRING MO DAG MI ZAD PA'I CHOS
KYI SGRON MA ZHES BYA BA'I CHOS KYI SGO YOD DO, ,DE LA NAN TAN
GYIS SHIG ,DE'ANG GANG ZHE NA, 'DI LTA STE SRING MO DAG SGRON MA
GCIG LAS SGRON MA BRGYA STONG 'BAR BAR BYAS KYANG SGRON MA DE
'BRI BAR MI 'GYUR BA DE BZHIN DU SRING MO

DAG KYANG BYANG CHUB SEMS DPA' GCIG GIS SEMS CAN BRGYA STONG MANG
PO RNAMS BYANG CHUB LA BKOD KYANG BYANG CHUB SEMS DPA' DE'I SEMS
KYI DRAN BA MI 'BRI YONGS SU MI 'BRI STE PHYIR ZHING SKYE ZHES
GSUNGS PA LTA BU'O, ,TSIGS SU BCAD PA BDUN PA'I BSDUS PA'I DON NI
THEG PA GSUM GYI

@133A *, ,SGO NAS YONGS SU SMIN PAR BYAS PA RNAMS RNAM PAR GROL
BA'I DBYINGS SU 'JUG PA NA YONGS SU SMIN PA THAMS CAD KYI GO
SKABS 'BYED PA'I PHYIR CHOS KYI DBYINGS MI NGOMS PA DANG, CHOS
KYI DBYINGS SU SMIN PA DPAG TU MED PA LUS KYANG LHAG MA MED PA'I
PHYIR 'PHEL

BA MED PA RGYA CHEN PO'I DPE STON TO, ,RGYA MTSO CHEN PO CHU YIS
NGOMS MI 'GYUR, ,ZHES BYA BA LA, DPER NA RGYA MTSO CHEN POR
PHYOGS BCU'I CHU BRAN DANG CHU BO MANG PO DER BSDUS KYANG 'DI
SNYED CIG BAB PAS DA CHOG GO BYA BA MED KYI CHU BO MANG PO DER
'JUG PA'I GO SKABS 'BYED PA'I PHYIR NGOMS PA

MED DO ZHES BYA BA'I DON TO, ,CHU CHEN MANG PO RAB TU 'BAB PAS
'PHEL MI 'GYUR, ,ZHES BYA BA LA, RGYA MTSOR PHYOGS BCU'I CHU BO
DANG CHU BRAN MANG PO DER 'DUS TE RTAG TU 'BAB KYANG, RGYA MTSO
LA LUD PA DANG LHAG PA MED PAS 'PHEL BAR MI 'GYUR ZHES BYA BA'I
DON TO, ,DE BZHIN SANGS RGYAS DBYINGS

KYANG RNAM DAG RTAG 'BAB PAS, ,NGOMS SHING 'PHEL BAR MI 'GYUR NGO
MTSAR CHE, ,ZHES BYA BA LA, DE BZHIN ZHES BYA BA NI DE DANG 'DRA
BAR ZHES BYA BA'I DON TO, ,SANGS RGYAS DBYINGS ZHES BYA BA NI,
,SANGS RGYAS RNAMS NI ZAG PA MED PA'I DBYINGS SU ZHES BYA BA'I
THA TSIG GO, ,RNAM DAG RTAG

'BAB PA ZHES BYA BA NI NYAN THOS DPAG TU MED PA DANG, RANG SANGS
RGYAS DPAG TU MED PA DANG, BYANG CHUB SEMS DPA' DPAG TU MED PA
RNAMS KYANG MYA NGAN LAS 'DAS PAR GYUR PA THAMS CAD ZAG PA MED
PA'I DBYINGS SU 'JUG KYANG RNAM PAR GROL PA 'DI SNYED CIG ZHUGS
KYIS DA CHOG GO ZHES

'GOG PA MED KYI RNAM PAR GROL BA THAMS CAD DER 'JUG PA'I SKABS
MED PAS NGOMS PAR MI 'GYUR BA ZHES BYA'O, ,YONGS SU SMIN PA DPAG
TU MED PA ZHIG DER ZHUGS KYANG CHOS KYI DBYINGS LA SKYES PA DANG
LUD PAR GYUR PA MED PAS NA 'PHEL BAR 'GYUR BA STE, DE NI NGO
MTSAR DU BYA BA YIN NO ZHES BYA

BA'I DON TO, ,CHOS KYI DBYINGS RNAM PAR DAG BA LA TSIGS SU BCAD
PA BZHI'O ZHES BYA BA LA SEMS CAN YONGS SU SMIN PAR BYED PA'I
SKABS KYI RJES LA CHOS KYI DBYINGS RNAM PAR DAG PA'I SKABS BSHAD
PAR 'BREL BA CI YOD CE NA, 'DI NI BYANG CHUB BSHAD PA'I SKABS YIN
TE, SNGAR BYANG CHUB

@133B BSHAD PA'I SKABS SU, ,NGAL BRGYAS RMAD 'BYUNG DKA' SPYAD
DGE BSAGS KUN, ,DUS RING BSKAL PA MCHOG 'GRO SGRIB KUN ZAD, ,SAR
GTOGS SGRIB PA PHRA BCOM SANGS RGYAS TE, ,DE NI MTHU CHEN RIN
CHEN SNOD PHYE BZHIN, ,ZHES BYA BA BYANG CHUB KYI MTSAN NYID SPYI
TZAM DU BSHAD NAS SANGS

RGYAS PAR GYUR NA YONGS SU SMIN PAR BYED DO ZHES DE TZAM DU ZAD
DO, ,DA NI BYANG CHUB KYI RANG BZHIN DANG, 'BRAS BU DANG, LAS
DANG, LDAN PA DANG 'JUG PAR PHYE NAS KHYAD PAR DU BSTAN PA'I
PHYIR CHOS KYI DBYINGS RNAM PAR DAG PA'I SKABS BSHAD DO, ,YANG NA
'DI NI BYANG CHUB BSHAD PA'I SKABS YIN TE, SNGAR

GONG DU BYANG CHUB SEMS DPA' RNAMS KYI BSLAB PAR BYA BA NI BDAG
DANG GZHAN GYI DON LA BRTZAMS TE, BYANG CHUB KYI BAR DU DON RNAM
PA BDUN BSLAB PAR BYA'O ZHES BSHAD PA LAS MDO SDE DE DAG GI NANG
NAS BYANG CHUB RNAM PA DU MA BSHAD DE, DE LAS KYANG SNGAR NI
GZUNGS KYI DBANG PHYUG GI RGYAL PO DANG,

DAM PA'I CHOS PUndA R'I KA LA SOGS PA'I NANG NAS BYANG CHUB KYI
MTSAN NYID JI LTAR 'BYUNG BA DE GTAN LA PHAB STE BSHAD DO, ,DA NI
DE MA YIN PA'I MDO SDE GZHAN DAG GI NANG NAS BYANG CHUB KYI MTSAN
NYID 'BYUNG BA GTAN LA DBAB PAR BYA BA'I PHYIR, CHOS KYI DBYINGS
RNAM PAR DAG PA'I SKABS BSHAD

PA BSTAN TE, DE LA SANGS RGYAS KYI SA'I MDO LAS CHOS LNGAS SANGS
RGYAS KYI SA BSDUS PA YIN TE, CHOS LNGA GANG ZHE NA, CHOS KYI
DBYINGS RNAM PAR DAG PA DANG, ME LONG LTA BU'I YE SHES DANG,
MNYAM PA NYID KYI YE SHES DANG, SO SOR KUN DU RTOG PA'I YE SHES
DANG, BYA BA SGRUB

PA'I YE SHES SO, ,DE LA SANGS RGYAS KYI SA'I MDO LAS 'BYUNG BA'I
CHOS LNGA'I DBANG DU BYAS NAS, CHOS LNGA PO DE 'DIR MDO TZAM DU
GTAN LA 'BEBS TE, CHOS LNGA PO DE RNAMS KYI RAB TU DBYE BA RGYA
CHER GTAN LA DBAB PA NI, SANGS RGYAS KYIS THEG PA CHEN PO'I MDO
SDE NYID KYI NANG NAS 'BYUNG

BA BZHIN DU BLTA BAR BYA'O, ,SANGS RGYAS KYIS LAS KYANG CHOS KYI
DBYINGS DANG POR SMOS PAS, 'DIR YANG CHOS KYI DBYINGS KYI SKABS
TSIGS SU BCAD PA BZHI DANG POR 'CHAD DE, YE SHES BZHI RNAMS RIM
BZHIN DU PHYIS 'CHAD DO ZHES BYA BA'I DON 'CHAD DE THAMS CAD CHOS
KYI DE BZHIN CES BYA BA

@134A *, ,LA; CHOS THAMS CAD NI 'DUS BYAS DANG, 'DUS MA BYAS SO,
,ZAG PA DANG BCAS PA'AM, ZAG PA MED PA STE, CHOS DE RNAMS KYI DE
BZHIN NYID NI STONG PA NYID LA BYA'O, ,SANGS RGYAS KYI SA'I STONG
PA NYID DUS KYI STONG PA NYID DE BZHIN NYID DE'I MTSAN NYID DANG
RANG BZHIN CI 'DRA ZHE

NA, SGRIB PA GNYIS DAG PA'I MTSAN NYID DE ZHES BYA BA SMOS TE,
SANGS RGYAS KYI DUS KYI DE BZHIN NYID NI NYON MONGS PA'I SGRIB PA
DANG, SHES BYA'I SGRIB PA GNYIS DANG BRAL BA'I MTSAN NYID DANG
RANG BZHIN YIN NO ZHES BYA BA'I DON TO, ,'DIS NI DE BZHIN NYID
GNAS GZHAN DU GYUR PA BSTAN TO, ,DNGOS

PO SHES PA DE LA DMIGS, ,ZHES BYA BA LA, DNGOS PO SHES PA NI DE'I
RGYAB NAS THOB PA DAG PA 'JIG RTEN PA'I YE SHES LA BYA STE, DNGOS
PO'I SGRAS KUN GZHI RNAM PAR SHES PA GZHAN GYI DBANG GI MTSAN
NYID GNAS GZHAN DU GYUR PA'I MTSAN NYID RNAM PAR MI RTOG PA'I YE
SHES LA BYA'O, ,RNAM PAR MI

RTOG PA'I YE SHES DE YANG DE'I RGYAB NAS THOB PA DANG, DAG PA
'JIG RTEN PA'I YE SHES KYIS PHYIN CI MA LOG PAR SHES PAR BYED KYI
YE SHES GZHAN GYIS NI MA YIN TE, DE BAS NA DE'I RGYAB NAS THOB PA
DAG PA 'JIG RTEN PA'I YE SHES LA DNGOS POR SHES PA ZHES BYA STE
'DIR 'DIS NI GNAS NGAN LEN

GYI RTEN KUN GZHI GNAS GZHAN DU GYUR PAR BSTAN TO, ,DE ZHES BYA
BA'I SGRAS NI CHOS KYI DBYINGS LA SNYEGS TE, CHOS KYI DBYINGS LA
NI RNAM PAR MI RTOG PA'I YE SHES KYIS DMIGS SO ZHES BYA BA'I DON
TO, ,'DIS NI LAM GYI GNAS GZHAN DU GYUR PA BSTAN TO, ,MI ZAD
DBANG GIS MTSAN NYID DO, ,ZHES

BYA BA LA DE'I RGYAB NAS THOB PA DAG PA 'JIG RTEN PA'I YE SHES
KYIS RNAM PAR MI RTOG PA'I YE SHES LA DMIGS NAS DBANG MI ZAD PA
THOB STE, JI LTA ZHE NA, DAG PA 'JIG RTEN PA'I YE SHES KYIS RNAM
PAR MI RTOG PA'I RANG BZHIN PHYIN CI MA LOG PAR RTOGS PA'I PHYIR
RO, ,RNAM PAR MI RTOG PA'I YE SHES KYIS

KYANG CHOS KYI DBYINGS DE BZHIN NYID LA DBANG MI ZAD PA STE, JI
LTA ZHE NA, RNAM PAR MI RTOG PA'I YE SHES KYIS THAMS CAD DU CHOS
KYI DBYINGS LA RTZE GCIG TU 'JOG PA'I PHYIR TE, 'DIS NI CHOS KYI
DBYINGS KYI RANG BZHIN BSTAN TO, ,KUN NAS DE BZHIN NYID SHES NAS,
,BSGOM PA YANG DAG 'BYUNG BA STE,,

@134B ZHES BYA BA LA SOGS PA'I TSE TSIGS BCAD GCIG GIS RGYU'I DON
DANG 'BRAS BU'I DON TO, ,KUN NAS BYA BA NI THEG PA CHEN PO'I MDO
SDE DE DAG GI NANG NAS CHOS KYI DBYINGS STON PA'I MING GI RNAM
GRANGS MA SKYES PA DANG, MA BYUNG BA LA SOGS PA 'BYUNG BA MNYAN
PA DANG, SEMS PA DANG BSGOMS PA LA

SOGS PA'I RIM PA SBYOR BA'I SA NA BSGOMS PA LAS MTHONG BA'I LAM
NA DE BZHIN NYID SHES PA'I YE SHES SKYES TE, CHOS KYI DBYINGS
THAMS CAD DU 'GRO BA'I MTSAN NYID DU RTOG PA RNAM PAR MI RTOG
PA'I YE SHES SKYES SO ZHES BYA BA'I DON TO, ,RNAM PAR MI RTOG
PA'I YE SHES KYANG SA DANG PO'I DUS SU THOB BO, ,

DE NAS SA GNYIS NAS SA BCU MAN CHAD YE SHES DE NYID BSGOMS PAS
YANG DAG PA 'BYUNG STE, SANGS RGYAS KYI SAR CHOS KYI DBYINGS RNAM
PAR DAG PA MNGON SUM DU BYAS SO ZHES BYA BA'I DON TO, ,'DIS NI
RGYU'I DON BSTAN TO, ,RNAM PA KUN DU SEMS CAN DON, ,GNYIS BSKYED
MI ZAD 'BRAS BU'O, ,ZHES BYA

BA LA, RNAM PA KUN DU DUS THAMS CAD DU'AM, PHAN PA DANG BDE BA'I
RNAM PA THAMS CAD KYIS ZHES BYA BA'I DON TO, ,SEMS CAN KUN ZHES
BYA BA NI SEMS CAN THAMS CAD LA ZHES BYA BA'I DON TO, ,GNYIS
BSKYED PA NI SEMS CAN LA PHAN PA DANG, BSKYED PA DANG, BDE BA
BSKYED PA STE, TSE RABS GZHAN DU

MTHO RIS DANG MYA NGAN 'DAS PA LA BKOD PA NI PHAN PA'O, ,TSE 'DIR
ZANG ZING GIS PHAN BTAGS NA DGE BA BYED DU BCUG PA NI PHAN PA
STE, 'DIS NI 'BRAS BU'I DON BSTAN PA'O, ,MI ZAD PAR ZHES BYA BA
NI 'KHOR BA'I MTHA'I BAR DU YANG BDE BA DANG BDE BA RGYUN MI GCOD
CES BYA BA'I DON TO, ,LUS DANG NGAG

DANG SEMS SPRUL BA'I, ,SBYOR BA'I THABS KYI LAS CAN NO, ,ZHES BYA
BA LA SOGS PA TSIGS BCAD GCIG GIS LAS KYI DON DANG LDAN PA'I DON
BSTAN TE, LUS SPRUL PA'I SBYOR BA'I THABS KYI LAS CAN DANG, NGAG
SPRUL PA'I SBYOR BA'I THABS KYI LAS CAN DANG, SEMS SPRUL PA'I
SBYOR BA'I THABS KYI LAS CAN

NO ZHES BYA BAR SBYAR RO, ,DE LA BRGYA BYIN DANG TSANGS PA DANG,
LHA DANG KLU LA SOGS PA'I LUS SU BSTAN PA NI LUS SPRUL PA'I SBYOR
BA'I THABS KYI LAS CAN ZHES BYA'O, ,BYIN GYI RLABS KYIS NAM MKHA'
DANG, RTZIG BA DANG, SHING LA SOGS PA LAS KYANG DAM PA'I CHOS
'CHAD PA'I SGRA 'BYUNG BA NI NGAG

@135A *, ,SPRUL PA'I THABS KYI LAS CAN ZHES BYA'O, ,BYIN GYIS
BRLABS NAS BLUN PO RNAMS KYANG ZAB MO RTOGS PA'I SEMS DANG LDAN
PAR BYA STE, CHOS BSHAD NAS CHOS KYI DON RTOGS PAR BYAS PA DANG,
'PHAGS PA SH'A RI'I SRAS PO DANG, RAB 'BYOR LA SOGS PA BYIN GYIS
BRLABS

NAS SHES RAB KYI PHA ROL TU PHYIN PA LA SOGS PA 'CHANG DU BCUG PA
NI SEMS SPRUL PA'I SBYOR BA'I THABS KYI LAS CAN ZHES BYA STE,
SBYOR BA ZHES BYA BA NI LAS LA BYA'O, ,SPRUL PA NI LAS GSUM GYIS
SEMS CAN YONGS SU SMIN PAR BYED PA'I LAS DANG LAS DE NYID THABS
YIN TE, THABS DE LTA

BU DAG MDZAD PA THUGS SU CHUD PAS NA LAS CAN ZHES BYA STE, 'DIS
NI LAS KYI DON BSTAN TO, ,DE LA LUS SPRUL PA LA YANG RNAM PA
GNYIS TE, BDAG DANG 'BREL PA DANG, GZHAN DANG 'BREL BA'O, ,DE LA
BDAG DANG 'BREL BA NI BDAG NYID BRGYA BYIN DANG TSANGS PA LA SOGS
PA'I LUS SU SPRUL

PA'O, ,GZHAN DANG 'BREL PA NI SEMS CAN GZHAN DANG RTZI SHING LA
SOGS PA YANG BYIN GYIS BRLABS NAS SANGS RGYAS DANG BYANG CHUB
SEMS DPA'I SKYE BA LTA BUR STON PA'O, ,NGAG SPRUL PA LA YANG RNAM
PA GNYIS TE, BDAG DANG 'BREL PA DANG, GZHAN DANG 'BREL PA'O, ,DE
LA BDAG DANG

'BREL PA NI DE BZHIN GSHEGS PA NYID GSUNG YAN LAG DBYANGS DRUG CU
RTZA GNYIS DANG LDAN PAR SPRUL NAS DAM PA'I CHOS 'CHAD PA'O, ,
GZHAN DANG YANG 'BREL BA NI RTZIG PA DANG SHING DANG NAM MKHA' LA
SOGS PA LAS KYANG DAM PA'I CHOS 'CHAD PA'I SGRA 'BYUNG BA'O,
,SEMS SPRUL PA LA YANG

RNAM PA GNYIS TE, BDAG DANG 'BREL PA DANG, GZHAN DANG 'BREL PA'O,
,BDAG DANG 'BREL PA NI YE SHES KYI BYIN GYI RLABS KYIS CHOS KYI
DON ZAB MO DAG THUGS SU CHUD PA'O, ,GZHAN DANG 'BREL BA NI BYIN
GYIS BRLABS NAS BLUN PO RNAMS KYANG DAM PA'I CHOS ZAB MO RTOGS
PAR BYAS PA DANG 'PHAGS PA

NYAN THOS DAG KYANG DAM PA'I CHOS ZAB MO 'CHAD DU BCUG PA'O,
,TING NGE 'DZIN DANG GZUNGS KYI SGO, ,GNYIS PO DPAG TU MED DANG
LDAN, ,ZHES BYA BA LA, CHOS KYI DBYINGS TE, TING NGE 'DZIN GYI
SGO DANG LDAN PA DANG, GZUNGS KYI SGO DANG LDAN PA DANG, GNYIS PO
DPAG TU MED PA DANG LDAN TE, DES NI LDAN

@135B PA'I DON BSTAN PA'O, ,DE LA TING NGE 'DZIN NI THEG PA CHEN
PO'I TING NGE 'DZIN DANG, NAM MKHA' MDZOD KYI TING NGE 'DZIN
DANG, DPA' BAR 'GRO BA'I TING NGE 'DZIN LA SOGS PA'O, ,GZUNGS KYI
SGO NI MI ZAD PA'I ZAM TOG GI GZUNGS DANG, SGO MTHA' YAS PA'I
GZUNGS ZHES BYA BA LA SOGS PA'O, ,GNYIS

PO DPAG TU MED PA NI BSOD NAMS KYI TSOGS DPAG TU MED PA DANG, YE
SHES KYI TSOGS DPAG TU MED PA'O, ,RANG BZHIN CHOS DANG RDZOGS
LONGS SPYOD, ,SPRUL PA DAG GIS THA DAD 'JUG ,CES BYA BA LA, DE
BZHIN GSHEGS PA'I SKU NI CHOS KYI SKU 'BA' ZHIG TU MA ZAD KYI
RANG BZHIN GYI SKU DANG, CHOS

LA RDZOGS PAR LONGS SPYOD PA'I SKU DANG, SPRUL PA'I SKU DANG THA
DAD PA MI MTHUN PA RNAM PA GSUM GYIS SEMS CAN GYI DON LA 'JUG GO
ZHES BYA BA'I DON TO, ,DE LA RANG BZHIN GYI SKU NI CHOS KYI
SKU'O, ,CHOS LA RDZOGS PAR LONGS SPYOD PA'I SKU'O, ,SPRUL PA NI
SPRUL PA'I SKU STE, 'DIS NI 'JUG PA'I DON

BSTAN TO, ,CHOS KYI DBYINGS RNAM PAR DAG PA'I DON GONG DU RGYA
CHER BSHAD PA RNAMS KYANG MJUG BSDUS PA'I PHYIR TE, 'DI NI SANGS
RGYAS RNAMS KYI YANG, ,CHOS DBYINGS RNAM PAR DAG PA BSHAD, ,CES
SMOS TE, GONG DU RANG BZHIN DANG, RGYU DANG, 'BRAS BU DANG, LAS
DANG LDAN PA DANG, 'JUG PA BSHAD

PA DE NI SANGS RGYAS RNAMS KYI CHOS KYI DBYINGS RNAM PAR DAG PA
DE LTA BU YIN NO ZHES BSHAD PA'I DON TO, ,SANGS RGYAS KYI SKU
RNAM PAR DBYE BA'I TSIGS SU BCAD PA BDUN TE ZHES BYA BA LA, GONG
DU SKU GSUM THA DAD DU 'JUG PA MDO TZAM DU BSTAN NAS, DA TSIGS SU
BCAD PA BDUN GYIS SKU GSUM THA DAD DU

'JUG PA RGYA CHER ZHIB TU 'CHAD DO ZHES BYA BA'I DON TO, ,RANG
BZHIN DANG NI ZHES BYA BA NI, RANG BZHIN NI CHOS KYI SKU LA BYA
STE, NAM KUN GZHI RNAM PAR SHES PA LA YOD PA'I GZUNG BA DANG
'DZIN PA'I DRI MA SPANGS NAS CHOS KYI DBYINGS ME LONG LTA BU'I YE
SHES SU GYUR PA NA CHOS KYI SKU ZHES BYA'O, ,RDZOGS LONGS

SPYOD CES BYA BAS RDZOGS PAR LONGS SPYOD PA'I SKU BSTAN TE, NAM
NYON MONGS PA'I GNAS GZHAN DU GYUR NAS MNYAM PA NYID KYI YE SHES
SU GYUR PA DANG, YID KYI RNAM PAR SHES PA GNAS GZHAN DU GYUR NAS
SO SOR KUN DU RTOG PA'I YE SHES SU GYUR TE, SAR ZHUGS PA'I BYANG
CHUB SEMS DPA' RNAMS

@136A *, ,LA CHOS KYI LONGS SPYOD CHEN PO MDZAD PA NI LONGS SPYOD
RDZOGS PA'I SKU ZHES BYA'O, ,SPRUL PA'I SKU YANG GZHAN YIN TE,
,ZHES BYA BA LA, GZHAN GYI SGRAS NI CHOS KYI SKU DANG LONGS SPYOD
RDZOGS PA'I SKU 'BA' ZHIG TU MA ZAD KYI SPRUL PA'I SKU YANG YOD
DO, ,NAM MIG GI RNAM PAR

SHES PA NAS LUS KYI RNAM PAR SHES PA'I BAR DU GNAS GZHAN DU GYUR
NAS DGA' LDAN GYI PHO BRANG DU 'CHI 'PHO BSTAN PA DANG, MYA NGAN
LAS 'DAS PA'I BAR DAG BSTAN PA'I SGO NAS 'DZAM BU'I GLING GI SEMS
CAN YONGS SU SMIN PAR BYED PA NI SPRUL PA'I SKU YIN NO ZHES BYA
BA'I DON TO, ,SANGS RGYAS RNAMS

KYI SKU DBYE BA, ,ZHES BYA BA LA, DE BZHIN GSHEGS PA RNAMS LA NI
SKU GCIG TU MA ZAD KYI PHYE NA RNAM PA GSUM YOD DO ZHES BYA BA'I
DON TO, ,THOG MA GNYIS PO'I GNAS YIN NO, ,ZHES BYA BA LA THOG MA
NI CHOS KYI SKU LA BYA STE, CHOS KYI SKU NI RDZOGS LONGS SPYOD
PA'I SKU DANG SPRUL SKU GNYIS KYI GNAS DANG RTEN

YIN NO ZHES BYA BA'I DON TO, ,DE BAS NA SANGS RGYAS KYI SA'I TING
NGE 'DZIN LAS KYANG DE LA CHOS KYI RNAM GRANGS MTHA' DAG THOS
PA'I BAG CHAGS YONGS SU SMIN PAS MA LUS PAR BSGOMS PA RGYUR GYUR
PA'I RTAG TU SEMS CAN THAMS CAD LA PHAN PA DANG BDE BA SKYE BA'I
PHYIR NYE BAR GNAS PA'I TING NGE 'DZIN DANG,

GZUNGS KYI SGO DPAG TU MED PA DANG, BSOD NAMS DANG YE SHES KYI
TSOGS DANG LDAN PA SHES BYA DANG NYON MONGS PA'I SGRIB PA THAMS
CAD LAS DBEN PA NI CHOS KYI DBYINGS RNAM PAR DAG PA STE, CHOS
THAMS CAD KYI DE BZHIN NYID DO, ,PHYIN CI MA LOG PA'I RANG BZHIN
NO, ,'PHAGS PA'I CHOS THAMS

CAD KYI SKYE BA'I RGYU'O, ,DE BZHIN GSHEGS PA THAMS CAD KYI BDAG
NYID DO ZHES BSHAD DO, ,RDZOGS LONGS SPYOD PA'I SKU CHER BSHAD
PA'I PHYIR, ,RDZOGS PA'I KHAMS RNAMS THAMS CAD DU, ,MANG PO YONGS
SDUD THA DAD DO, ,ZHING DANG MING DU SKU RNAMS DANG, ,CHOS LA
RDZOGS LONGS SPYOD BYED

PAS, ,CES BYA BA SMOS TE, RDZOGS PAR LONGS SPYOD PA'I SKU NI 'JIG
RTEN GYI KHAMS DANG SANGS RGYAS KYI ZHING THAMS CAD NA MANG PO
YONGS SU SDUD PA THAMS CAD DANG, ZHING THA DAD PA DANG, SKU THA
DAD PA DANG, CHOS LA RDZOGS PAR LONGS SPYOD PA THA DAD PAR RIG
PAR BYA'O ZHES BYA BA'I DON TO, ,DE LA MANG PO

@136B YONGS SU SDUD PA ZHES BYA BA NI 'KHOR SDUD PA LA BYA STE,
RDZOGS LONGS SPYOD PA'I 'KHOR MANG PO YANG THA DAD DO, ,JI LTA
ZHE NA, RDZOGS LONGS SPYOD PA'I 'KHOR KHA CIG NI BYANG CHUB SEMS
DPA' BLO GROS MI ZAD PA ZHES BYA BA LA SOGS PAS BSKOR LA, RDZOGS
LONGS SPYOD PA'I 'KHOR KHA CIG TU NI BYANG

CHUB SEMS DPA' KUN DU BZANG PO DANG, SPYAN RAS GZIGS KYI DBANG PO
ZHES BYA BA LA SOGS PA BYANG CHUB SEMS DPA'I 'KHOR GZHAN GYIS
BSKOR BA'I PHYIR RO, ,ZHING THA DAD PA NI SANGS RGYAS KYI ZHING
GI SA GZHI KHA CIG SHEL GYI KHA DOG TU GNAS, KHA CIG GSER DANG
BEE d'U RYA LA SOGS PA'I KHA DOG TU

GNAS PA'I PHYIR RO, ,MING THA DAD PA NI RDZOGS LONGS SPYOD PA'I
SKU KHA CIG GI MTSAN RNAM PAR SNANG MDZAD CES BYA, KHA CIG SNANG
BA MTHA' YAS ZHES BYA, KHA CIG KUN DU BZANG PO ZHES BYA BA LA
SOGS PA MTSAN THA DAD PA'I PHYIR RO, ,SKU THA DAD PA NI KHA CIG
SKU MDOG GSER DU SNANG BA DANG, KHA CIG SHEL

DANG, KHA CIG DNGUL DU SNANG BA DANG, KHA CIG NI SKU TSAD CHE,
KHA CIG NI SKU TSAD CHUNG BA'I PHYIR RO, ,CHOS LA RDZOGS PAR
LONGS SPYOD PA THA DAD PA NI KHA CIG GI RDZOGS LONGS SPYOD PA'I
'KHOR NAS BCU'I THEG PA CHEN PO 'CHAD, KHA CIG NI LANG KAR GSHEGS
PA 'CHAD, KHA CIG NI SHES RAB KYI PHA

ROL TU PHYIN PA 'CHAD PA'I PHYIR RO, ,CHOS KYI SKU RGYA CHER
BSTAN PA'I PHYIR, MNYAM NYID PHRA BA DE DANG 'BREL, ,RANG BZHIN
SKUR NI 'DOD PA'O, ,ZHES BYA BA SMOS TE, CHOS KYI SKU THAMS CAD
MNYAM PAR 'DOD DE, SANGS RGYAS RNAMS KYI CHOS KYI DBYINGS LA THA
DAD PA NI MI MTHUN PA MED PA'I PHYIR RO, ,

CHOS KYI SKU NI PHRA BAR 'DOD DE, NYAN THOS DANG RANG SANGS RGYAS
LA SOGS PA'I SPYOD YUL DU MA GYUR PA'I PHYIR RO, ,CHOS KYI SKU NI
RDZOGS LONGS SPYOD PA'I SKU DANG 'BREL BAR 'DOD DE, RDZOGS LONGS
SPYOD PA'I SKU'I RGYUR GYUR PA BSTAN PA'I PHYIR RO, ,JI LTAR
RGYUR 'GYUR ZHE NA, CHOS KYI SKU'I RGYU MTHUN PA

LAS RDZOGS LONGS SPYOD PA'I SKU BYUNG NAS SAR ZHUGS PA'I BYANG
CHUB SEMS DPA' CHEN PO RNAMS DANG THUN MONG MA YIN PA'I THEG PA
CHEN PO'I CHOS RNAMS KYI LONGS SPYOD RDZOGS PAR MDZAD PA'I PHYIR
RO, ,YANG NA RNAM PAR MI RTOG PA'I YE SHES KYI RJES LAS THOB PA
DAG LA 'JIG RTEN PA'I YE SHES LA

@137A *, ,RDZOGS LONGS SPYOD PA'I SKU ZHES BYA STE, DAG PA 'JIG
RTEN PA'I YE SHES NI RNAM PAR MI RTOG PA'I YE SHES LAS 'BYUNG BAS
CHOS KYI SKU DANG 'BREL PA ZHES BYA'O, ,JI LTAR 'BREL PA'I DON
BSTAN PA'I PHYIR, LONGS SPYOD RDZOGS PA 'BREL PA'I RGYU, ,'DOD
BZHIN LONGS

SPYOD STON PA'O, ,ZHAS SMOS TE, BSAM PA BZHIN PHYI'I LONGS SPYOD
SA GZHI SHEL DANG, GSER LA SOGS PA BSTAN PAR BYA BA'I PHYIR DANG,
CI DGAR NANG GI LONGS SPYOD THEG PA CHEN PO'I CHOS ZAB MO BSTAN
PAR BYA BA'I PHYIR RDZOGS LONGS SPYOD PA 'BYOR PA DANG BCAS PA'I
SKU 'BYUNG BA'I RGYU NI CHOS

KYI SKU YIN NO ZHES BYA BA'I DON TO, ,DE BAS NA RDZOGS LONGS
SPYOD PA'I SKU DANG 'BREL TO, ,SPRUL PA'I SKU RGYA CHER BSHAD
PA'I PHYIR, SPRUL PA'I SKU NI RIG PA STE, ,ZHES BYA BA SMOS TE,
DGA' LDAN GYI PHO BRANG NAS 'CHI 'PHO BSTAN PA LA SOGS 'BA' ZHIG
LA SPRUL PA'I SKU ZHES BYA BAR MA ZAD KYI, BRGYA

BYIN DANG, TSANGS PA DANG, YI DAG SA DANG BYOL SONG LA SOGS PA'I
LUS SU SPRUL PA THAMS CAD LA SPRUL PA'I SKU ZHES BYA BAS, SPRUL
PA'I SKU NI DPAG TU MED PAR RIG PAR BYA STE, BYOL SONG LA SOGS PA
SPRUL PA KUN YANG SPRUL PA'I SKU YIN PA'I PHYIR RO, ,RDZOGS LONGS
SPYOD PA'I SKU DANG SPRUL BA'I

SKU'I DON MDOR BSDUS TE BSTAN PA'I PHYIR, GNYIS LA DON GNYIS PHUN
SUM TSOGS, ,RNAM PA KUN DU RAB TU GNAS, ,ZHES BYA BA SMOS TE,
GNYIS NI RDZOGS LONGS SPYOD PA'I SKU DANG SPRUL PA'I SKU GNYIS LA
BYA STE, SKU DE GNYIS LA DON GNYIS ZHES BYA'AM SKU DE GNYIS KYIS
DON GNYIS MDZAD

DO ZHES BYA BA'I DON TO, ,DE LA DON GNYIS NI BDAG GI NGON PHUN
SUM TSOGS PA DANG, GZHAN GYI DON PHUN SUM TSOGS PA STE, DE LONGS
SPYOD RDZOGS PA'I SKU LA NI BDAG GI DON PHUN SUM TSOGS PA RNAM PA
THAMS CAD DU GNAS TE, CI'I PHYIR ZHE NA, RDZOGS LONGS SPYOD PA'I
SKUS NI SAR

ZHUGS PA'I BYANG CHUB SEMS DPA'I 'KHOR GYI NANG DU THUN MONG MA
YIN PA'I THEG PA CHEN PO'I CHOS KYI LONGS SPYOD SO SOR MYONG BA'I
PHYIR RO, ,SPRUL PA'I SKU LAN GZHAN GYI DON PHUN SUM TSOGS PA
RNAM PA THAMS CAD DU GNAS TE, 'DZAM BU'I GLING LA SOGS PAR CHOS
KYI 'KHOR LO BSKOR

@137B BA'I SGO NAS GZHAN GYI DON 'BA' ZHIG MDZAD PA'I PHYIR RO,
,SPRUL PA'I SKU LA RNAM PA THAMS CAD DU GZHAN GYI DON PHUN SUM
TSOGS PA JI LTAR NYE BAR GNAS SHE NA, DE'I PHYIR, BZO DANG SKYE
DANG BYANG CHUB CHE, ,RTAG TU MYA NGAN 'DAS STON PA, ,SANGS RGYAS
SPRUL PA'I SKU 'DI NI, ,RNAM PAR GROL BA'I

THABS CHEN PO, ,ZHES SMOS TE, SPRUL PA'I SKU 'DIS RTAG TU BZO
STON PA DANG, SKYE BA STON PA DANG, BYANG CHUB CHEN PO STON PA
DANG, MYA NGAN LAS 'DAS PA STON PA'I SGO NAS SEMS CAN RNAMS MYA
NGAN LAS 'DAS PA LA 'JOG PAR BYED PA'I THABS CHEN PO YIN PAS NA
SPRUL PA'I SKU LA GZHAN

GYI DON PHUN SUM TSOGS PA RNAM PA THAMS CAD DU GNAS PA YIN NO,
,DE LA BZO STON PA NI SHING MKHAN DANG RDZA MKHAN DANG PI WANG
MKHAN LA SOGS PA RNAM PA SNA TSOGS STON PA'O, ,SKYE BA STON PA NI
DGA' LDAN NAS SHI 'PHOS SHING MNGAL DU GSHEGS PA DANG, RGYAL RIGS
DANG BRAM ZE'I RIGS LA

SOGS PA SNA TSOGS SU SKYE BA STON PA'O, ,BYANG CHUB CHEN PO STON
PA NI RDO RJE GDAN DU MNGON PAR BYANG CHUB CING BDUD 'JOMS PAR
STON PA'O, ,MYA NGAN LAS 'DAS PA STON PA NI MYA NGAN LAS 'DAS PA
STON PAS 'DUL BA RNAMS LA PHUNG PO 'DOR BA LTA BUR STON PA'O,
,SANGS RGYAS SKU YANG BSDU BA NI,

SKU GSUM DU YANG SHES PAR BYA, ,ZHES BYA BA LA, DE BZHIN GSHEGS
PA'I CHOS KYI SKU DANG, RDZOGS PAR LONGS SPYOD PA'I SKU DPAG TU
MED PA RNAMS DANG, SPRUL PA'I SKU DPAG TU MED PA RNAMS KYANG SKU
GSUM DU 'DUS PAR RIG PAR BYA STE, CHOS KYI SKU RNAMS CHOS KYI
SKUR BSDU, RDZOGS PAR

LONGS SPYOD PA'I SKU DPAG TU MED PA YANG RDZOGS LONGS SPYOD PA'I
SKUR BSDU, SPRUL PA'I SKU DPAG TU MED PA RNAMS LA SPRUL PA'I SKUR
BSDU BAR RIG PAR BYA'O ZHES BYA BA'I DON TO, ,BDAG DANG GZHAN DON
GNAS BCAS PA, ,SKU GSUM DAG GIS SHIN TU GNAS, ,ZHES BYA BA LA, DE
LTAR SKU

GSUM BSTAN PA DES KYANG RNAM PA GSUM BSTAN TE, GSUM PO NI BDAG GI
DON DANG BCAS PA BSTAN PA DANG GZHAN GYI DON DANG BCAS PA BSTAN
PA DANG, GNAS DANG BCAS PA BSTAN PA NI RDZOGS LONGS SPYOD PA'I
SKU STE SKU DES SGRIB PA GNYIS DANG BRAL BA NI YE SHES GNYIS SU
MED PA RANG GIS

@138A *, ,MYONG BA'I PHYIR RO, ,GZHAN GYI DON DANG BCAS PA'I
SPRUL PA NI SPRUL PA'I SKU STE, DES 'DZAM BU'I GLING DU CHOS KYI
'KHOR LO BSKOR BA LA SOGS PA'I SGO NAS SEMS CAN GYI DON BYED PA'I
PHYIR RO, ,DE'I GNAS DANG BCAS PA NI CHOS KYI SKU STE, CHOS KYI
SKU NI RDZOGS

LONGS SPYOD PA'I SKU DANG, SPRUL PA'I RTEN DANG GNAS YIN PA'I
PHYIR RO, ,MDO SDE LAS, DE BZHIN GSHEGS PA THAMS CAD MNYAM PA'O
ZHES GSUNGS PA DANG, DE BZHIN GSHEGS PA THAMS CAD KYI SKU RTAG
PA'O ZHES GSUNGS PA'I DON BSTAN PA'I PHYIR, GNAS DANG BSAM PA
RNAMS

DANG NI, ,LAS KYANG DE DANG MTSUNGS PAR 'DOD, ,CES BYA BA LA SOGS
PA TSIGS SU BCAD PA GCIG SMOS TE, MNYAM PA RNAM PA GSUM GYIS DE
BZHIN GSHEGS PA THAMS CAD MTSUNGS TE THA MI DAD PA'I PHYIR SANGS
RGYAS THAMS CAD NI MNYAM PA ZHES BYA'O, ,MNYAM PA RNAM PA GSUM NI
GNAS

MNYAM PA DANG, BSAM PA MNYAM PA DANG, LAS MNYAM PA'O, ,DE LA GNAS
MNYAM PA NI CHOS KYI SKU STE, SKU GNYIS NI RTEN DU GYUR PA'I RANG
BZHIN CHOS KYI DBYINGS RNAM PAR DAG PA LA THA DAD PA NI 'DRA BA
MED PA'I PHYIR RO, ,BSAM PA MNYAM PA NI RDZOGS LONGS SPYOD PA'I
SKU STE, RDZOGS LONGS

SPYOD PA'I SKU THAMS CAD LA BSAM PA CHE CHUNG DANG BZANG NGAN MED
KYI, THAMS CAD KYANG SEMS CAN LA PHAN PA DANG BDE BAR BYA BA
DGONGS PA GCIG PA'I PHYIR RO, ,LAS GCIG PA NI SPRUL PA'I SKU STE,
SPRUL PA'I SKU THAMS CAD KYANG SPRUL PA SPRUL NAS SPRUL PA'I
PHRIN LAS KYIS SEMS CAN 'DUL BAR

MDZAD PAR 'DRA BA DANG, DE BZHIN GSHEGS PA GCIG GIS SPRUL PA
SPRUL NA DE BZHIN GSHEGS PA GZHAN GYIS KYANG SPRUL PA DE SPRUL PA
YIN PAR PHRIN LAS THUN MONG BAS NA LAS GCIG GO, ,RTAG PA'I DON
BSTAN PA'I PHYIR, RANG BZHIN DANG NI RGYUN MI 'CHAD, ,RGYUN GYIS
DE DAG RTAG PA'O, ,ZHES

SMOS TE, DE LA RTAG PA RNAM PA GSUM GYIS NA DE BZHIN GSHEGS PA
THAMS CAD KYI SKU RTOG PA ZHES BYA STE, RTAG PA GSUM NI RANG
BZHIN RTAG PA DANG, RGYUN MI 'CHAD PAR RTAG PA DANG, RGYUN RTAG
PA'O, ,DE LA RANG BZHIN RTAG PA NI CHOS KYI SKU STE, CHOS KYI SKU
NI RANG BZHIN GYIS SKYE 'GAG MED

@138B PA'I RANG BZHIN YIN PA'I PHYIR RO, ,RGYUN MI 'CHAD PAR RTAG
PA NI RDZOGS LONGS SPYOD PA'I SKU STE, BYANG CHUB SEMS DPA' SAR
ZHUGS PA'I NANG NA THEG PA CHEN PO'I CHOS KYI LONGS SPYOD RGYUN
MI 'CHAD PAR MDZAD PA'I PHYIR RO, ,RGYUN GYIS RTAG PA NI SPRUL
PA'I SKU STE, 'JIG RTEN GYI KHAMS LA LAR MYA

NGAN LAS 'DAS PA BSTAN NAS MI SNANG BAR BYAS KYANG 'JIG RTEN GYI
KHAMS GZHAN DAG TU SKYE BA DANG, MNGON PAR SANGS RGYAS PA BSTAN
NAS SEMS CAN GYI DON MDZAD PA 'KHOR BA'I MTHA'I BAR DU YANG RGYUN
MI 'CHAD PA'I PHYIR RO, ,SANGS RGYAS KYI YE SHES RNAM PAR DBYE
BA'I TSIGS SU BCAD PA BCU

STE ZHES BYA BA LA, SKU GSUM GYI SKABS BSHAD PA'I RJES LA YE SHES
KYI SKABS BSHAD PAR 'BREL PA CI YOD CE NA, SKABS 'DI NI BYANG
CHUB BSHAD PA'I SKABS YIN LA SANGS RGYAS KYIS YANG CHOS LNGAS
BSDUS TE, CHOS KYI DBYINGS RNAM PAR DAG PA DANG, ME LONG LTA BU'I
YE SHES DANG, MNYAM

PA NYID KYI YE SHES DANG, SO SOR KUN DU RTOG PA'I YE SHES DANG,
BYA BA SGRUB PA'I YE SHES SO ZHES BSHAD PA LAS CHOS KYI DBYINGS
BSHAD PA'I ZLA LA CHOS KYI DBYINGS NI RANG BZHIN DANG, RDZOGS
PA'I LONGS SPYOD PA DANG, SPRUL PA'I SKU STE RNAM PA GSUM DU 'JUG
GO ZHES SKU GSUM GYI RAB TU DBYE BA

BSHAD DO, ,DA NI YE SHES KYI DBANG DU BYAS NAS YE SHES BZHI'I
RANG BZHIN BSHAD PAR BYA STE, DE YANG TSIGS SU BCAD PA BCUS STON
TO ZHES BYA BA'I DON TO, ,YE SHES BZHI LAS KYANG ME LONG LTA BU'I
YE SHES LNGAR BYUNG BAS NAS DE DPYAD PA'I PHYIR, ME LONG YE SHES
MI G-YO STE, ,YE SHES

GSUM NI DE LA GNAS, ,ZHES SMOS TE, ME LONG LTA BU'I YE SHES NI
G-YO BA MED PA'I RANG BZHIN CHOS KYI DBYINGS RNAM PAR DAG PA LA
RTAG TU GNAS SHING 'KHOR BA'I MTHA'I BAR DU YANG 'BYUNG 'JUG MED
PAR RGYUN MI 'CHAD PAR 'JUG PAR 'BYUNG BA'I PHYIR MI G-YO BA ZHES
BYA BA LA YE SHES GSUM NI

'BYUNG 'JUG YOD PAS NA G-YO BA ZHES BYA STE, G-YO BA'I YE SHES
GSUM NI ME LONG LTA BU'I YE SHES LA GNAS SHING BRTEN TO ZHES BYA
BA'I DON TO, ,DE BAS NA SANGS RGYAS KYI SA'I MDO LAS KYANG 'DI
LTA STE, BSOD NAMS 'DOD PA'I SKYES BU LA LAS JI TZAM 'GRO BA DANG
'ONG ZHING LHAGS PA

@139A *, ,RNAMS BDAG GI LUS KYI YON TAN DANG NYES PA SO SOR BLTA
BA'I PHYIR NYES PA ZHIG PA DANG, YON TAN BSKYED PA'I PHYIR ME
LONG GI DKYIL 'KHOR RGYA CHEN POR GNAS BZANG POR MI G-YO BAR
GZHAG PA DE BZHIN DU, DE BZHIN GSHEGS PA RNAMS KYI ME LONG LTA
BU'I YE SHES KYI DKYIL

'KHOR KYANG GRANGS MED DPAG TU MED PA'I SEMS CAN RNAMS KYI KUN
NAS NYON MONGS PA DANG RNAMS PAR BYANG BA DOR BA DANG BSKYED PA'I
PHYIR CHOS KYI DBYINGS RNAM PAR DAG PA'I GNAS SU RGYUN MI 'CHAD
PA'I PHYIR MI G-YO BAR GZHAG GO ZHES GSUNGS PA LTA BU'O, ,YE SHES
GSUM GANG ZHE NA, DE'I PHYIR, MNYAM

PA NYID DANG SO SOR RTOG ,BYA BA GRUB PA DAG KYANG NGO, ,ZHES
SMOS TE, ME LONG LTA BU'I YE SHES LA GNAS PA'I YE SHES GSUM NI
MNYAM PA NYID KYI YE SHES DANG, SO SOR KUN DU RTOG PA'I YE SHES
DANG, BYA BA SGRUB PA'I YE SHES SO, ,ME LONG YE SHES NGA YIR MED,
,CES BYA BA LA, ME LONG

LTA BU'I YE SHES LA GZUNG BA DANG 'DZIN PAR RTOG PA DANG, NGA
DANG BDAG TU RTOG PA DANG, BTZAL BA 'BAD PA MED PAS NGA'I MED PA
ZHES BYA STE, DE BAS NA SANGS RGYAS KYI SA'I MDO LAS KYANG, 'DI
LTA STE, ME LONG GI DKYIL 'KHOR DU GZUGS BRNYAN RNAM PA DU MAR
RNAM PA MANG PO SKYE BA YANG ME LONG

GI DKYIL 'KHOR DE LA DE DAG MED DE, ME LONG GI DKYIL 'KHOR DE LA
CHED DU 'JUG PA MED CING MNGON PAR 'DU BYED PA MED PA DE BZHIN DU
DE BZHIN GSHEGS PA RNAMS KYI ME LONG LTA BU'I YE SHES KYI GZUGS
BRNYAN RNAM PA DU MAR RNAM PA MANG PO SNANG STE, ME LONG LTA BU'I
YE SHES LA GZUGS BRNYAN MED

DE, ME LONG LTA BU'I YE SHES LA GZUGS BRNYAN DE LA CHED DU 'JUG
PA MED CING MNGON PAR 'DU BYED PA MED DO ZHES GSUNGS SO, ,YONGS
SU MA CHAD CES BYA BA LA, ME LONG LTA BU'I YE SHES LA NI YUL DANG
PHYOGS SU MA CHAD PA STE, YUL DANG PHYOGS KHA CIG TU 'JUG CING
KHA CIG TU MI 'JUG

BA MA YIN PAR YUL DANG PHYOGS THAMS CAD DU 'JUG CING 'BYUNG BA'I
PHYIR RO, ,RTAG TU LDAN ZHES BYA BA NI DUS MA CHAD PAR BSTAN TE
DUS KHA CIG TU MI 'BYUNG BA MA YIN GYI DUS GSUM THAMS CAD DU
'BYUNG BA'I PHYIR RO, ,DE BAS NA SANGS RGYAS KYI MDO LAS KYANG,
'DI LTA STE, ME LONG GI DKYIL

@139B 'KHOR NGOS THAMS CAD SHIN TU PHYIS PA NI MDUN DANG LOGS
DANG, RGYAB THAMS CAD KYANG GZUGS BRNYAN SKYE BA'I RGYUR GYUR PA
DE BZHIN DU, DE BZHIN GSHEGS PA RNAMS ME LONG LTA BU'I YE SHES
YONGS SU CHAD PA MED PA'I RNAM PA SHIN TU PHYIS NA THAMS CAD
KYANG GZUGS BRNYAN SKYE BA'I RGYUR GYUR ZHES

GSUNGS BA LTA BU'O, ,SHES BYA KUN LA MA RMONGS TE, ,ZHES BYA BA
LA, ME LONG LTA BU'I YE SHES LA NI NYON MONGS PA DANG SHES BYA'I
SGRIB PA MED PAS ME LONG DAG PA'I NGOS SU GZUGS BRNYAN RNAM PAR
SNA TSOGS PA SNANG BA DANG 'DRA BAR SHES BYA'I RNAM PA THAMS CAD
YE SHES DE LA SNANG ZHING YE SHES

THUGS SU CHUD PA NAS SHES BYA THAMS CAD LA MA RMONGS PA ZHES
BYA'O, ,DE BAS NA SANGS RGYAS SA'I MDO LAS KYANG DE 'DI LTA STE,
ME LONG GI DKYIL 'KHOR SHIN TU PHYIS PA DANG ZHING GSAL BA DRI MA
MED PA KUN NAS LHA MA ME LHAG GE LHANG NGER SNANG BA DE BZHIN DU
DE BZHIN GSHEGS PA RNAMS KYI

ME LONG LTA BU'I YE SHES KYANG SANGS RGYAS KYI YE SHES KYIS NYON
MONGS PA DANG, SHES BYA'I SGRIB PA SBYANGS SHING SHIN TU PHYIS PA
SEMS CAN THAMS CAD KYI BYA BA SGRUB PA'I PHYIR DE LA GNAS PA'I
TING NGE 'DZIN YONGS SU BZUNG BAS DANG ZHING GSAL TE, KUN NAS
LHAM ME LHAG GE LHANG NGER SNANG NGO

ZHES GSUNGS SO, ,DE DAG LA YANG RTAG MNGON MED, ,CES BYA BA LA,
MIG GI RNAM PAR SHES PAS GZUGS LA DMIGS PA NA SNGON PO DANG SER
PO LA SOGS PA RNAM PA DANG, DMIGS PA SO SOR GCOD KYANG THA SNYAD
MED PA DE BZHIN DU YE SHES KYI DKYIL 'KHOR DER SHES BYA'I GZUGS

BRNYAN RNAMS SNANG YANG 'DI NI SNGON PO 'DI NI SER PO ZHES RNAM
PA DANG DMIGS PA MI GCOD CING RTOG PA MED PAS DE DAG LA RTAG
MNGON MED CES BYA'O, ,RNAM PAR MI RTOG PA'I YE SHES KYIS NI RTAG
MNGON MED CES BYA BA DANG, DMIGS PAR BYED PA MNYAM PAR DMIGS TE,
CI'I PHYIR ZHE NA, CHOS

KYI DBYINGS DE BZHIN NYID LA DMIGS PA'I PHYIR RO, ,DE BAS NA
SANGS RGYAS KYI SA'I MDO LAS KYANG DE 'DI LTA STE, ME LONG GI
DKYIL 'KHOR NI RNAM PA GZUGS BRNYAN RNAM PA DU MAR RNAM PA MANG
PO DE DAG DANG NYE BAR PHRAD CING DE'I MTSAN MA'I PHYIR LDAN PA
YANG MA YIN MI LDAN PA YANG MA YIN PA DE BZHIN

@140A *, ,DU; DE BZHIN GSHEGS PA RNAMS KYI ME LONG LTA BU'I YE
SHES KYANG, YE SHES KYI GZUGS BRNYAN RNAM PA DU MA RNAM PA MANG
PO DE DAG NYE BAR MI PHRAD CING MI BRJOD PA'I CHOS KYI PHYIR LDAN
PA YANG MA YIN, MI LDAN PA YANG MA YIN NO ZHES GSUNGS SO, ,YE
SHES KUN GYI RGYU

YIN PAS, ,YE SHES 'BYUNG GNAS CHEN PO 'DRA, ,ZHES BYA BA LA, YE
SHES KYI 'BYUNG GNAS YE SHES MANG PO 'BYUNG BA LTAR ME LONG LTA
BU'I YE SHES LAS KYANG MNYAM PA NYID KYI YE SHES DANG, SO SOR KUN
DU RTOG PA'I YE SHES DANG, BYA BA SGRUB PA'I YE SHES RNAMS 'BYUNG
STE, YE SHES GZHAN

'BYUNG BA'I RGYU BYED PAS NA YE SHES KYI 'BYUNG GNAS CHEN PO ZHES
BYA'O, ,DE BAS NA DE BZHIN GSHEGS PA SKYE BA 'BYUNG BA BSTAN PA'I
MDO LAS, SANGS RGYAS BCOM LDAN 'DAS RNAMS NI YE SHES KYI 'BYUNG
GNAS RNAM PA THAMS CAD DU YE SHES KYI RTEN DU GYUR PA'I YE SHES
DANG LDAN PA'I PHYIR RO ZHES

GSUNGS SO, ,SANGS RGYAS KYI SA LAS 'DI LTA STE, ME LONG GI DKYIL
'KHOR GZUGS KYI RKYEN SDUD PAS GZUGS BRNYAN MANG PO SKYE BA'I
RGYUR GYUR PA DE BZHIN DU, DE BZHIN GSHEGS PA RNAMS KYI ME LONG
LTA BU'I YE SHES KYANG SEMS CAN GYI DUS KYI RKYEN SDUD PAS SEMS
YE SHES KYI

GZUGS BRNYAN SNA TSOGS SKYE BA'I RGYUR 'GYUR RO ZHES GSUNGS SO,
,RDZOGS LONGS SPYOD PA'I SANGS RGYAS DE, ,ZHES BYA BA LA ME LONG
LTA BU'I YE SHES DE LA RDZOGS LONGS SPYOD PA'I SANGS RGYAS ZHES
KYANG BYA STE, CI'I PHYIR ZHE NA, RDZOGS LONGS SPYOD PA'I SKU
'BYUNG BA'I RGYUR GYUR PA

DANG, GZUNG 'DZIN GNYIS DANG BRAL BA'I GNYIS SU MED PA'I YE SHES
KYI BDE BA RANG GIS MYONG BA'I PHYIR RO, ,YE SHES GZUGS BRNYAN
'BYUNG PHYIR TE, ,ZHES BYA BA LA, RNAM PAR MI RTOG PA'I YE SHES
DE LA CI'I PHYIR ME LONG LTA BU'I YE SHES ZHES BYA ZHE NA, DPER
NA ME LONG

GI NANG DU GZUGS BRNYAN RNAM PA SNA TSOGS 'BYUNG BA DE BZHIN DU
RNAM PAR MI RTOG PA'I YE SHES DE LA YANG MNYAM PA NYID DANG, SO
SOR KUN DU RTOG PA DANG, BYA BA SGRUB PA'I YE SHES KYI GZUGS
BRNYAN 'BYUNG BAS NA ME LONG LTA BU'I YE SHES ZHES BYA'O, ,MNYAM
PA NYID

@140B KYI YE SHES KYI RANG BZHIN BSTAN PA'I PHYIR, SEMS CAN MNYAM
PA NYID KYI YE SHES NI, ,ZHES BYA BA LA SOGS PA TSIGS SU BCAD PA
GCIG SMOS TE, SA DANG PO'I DUS NA BDAG GANG YIN PA SEMS CAN GZHAN
YANG DE YIN, GZHAN GANG YIN PA BDAG KYANG DE YIN NO ZHES SEMS CAN
DANG

BDAG GNYIS SU MNYAM PA NYID DANG SA DANG PO'I DUS NA RTOGS SO
ZHES BYA BA'I DON TO, ,BSGOM PA DAG PHYIR 'DOD PA STE, ,ZHES BYA
BA LA, SA DANG POR MNYAM PA NYID RTOGS PA'I YE SHES LAS GNYIS NAS
SA BCU'I BAR DU BSGOM PA DANG, SA BCU MAN CHAD NANG DANG BDAG TU
RTOG PA'I BAG CHAGS

PHRA MO YANG SPANGS NAS DAG PAR GYUR PA DANG, SANGS RGYAS KYI SAR
MNYAM PA NYID KYI YE SHES SU GYUR PA 'DOD DO ZHES BYA BA'I DON
TO, ,MNYAM PA NYID KYI YE SHES KYI RANG BZHIN BSTAN PA'I PHYIR,
MI GNAS ZHI BAR ZHUGS PA NI, ,MNYAM NYID YE SHES SU YANG 'DOD,
,CES SMOS TE, SANGS

RGYAS KYI SAR MI GNAS PA'I MYA NGAN LAS 'DAS PAR ZHUGS NAS, 'KHOR
BA DANG MYA NGAN LAS 'DAS PA GNYIS KA LA THA DAD PA MED CING RO
GCIG PAR DMIGS PA NI MNYAM PA NYID KYI YE SHES YIN PAR 'DOD DO
ZHES BYA BA'I DON TO, ,DE BAS NA SANGS RGYAS KYI SA'I MDO LAS
KYANG, 'JIG RTEN DANG

ZHI BAR BYA BA RO GCIG PA BYA BA MNYAM PA NYID YONGS SU RDZOGS PA
DANG ZHES GSUNGS SO, ,MNYAM PA NYID KYI YE SHES KYI LDAN PA'I DON
BSTAN PA'I PHYIR, BYAMS DANG SNYING RJE CHEN PO DANG, ,THAMS CAD
DUS SU LDAN PAR RIG, ,CES SMOS TE, MNYAM PA NYID KYI YE SHES DE
NI DUS THAMS CAD DU TSAD

MED PA BZHI LAS BYAMS PA CHEN PO DANG SNYING RJE CHEN PO DANG
LDAN PAR RIG PAR BYA'O ZHES BYA BA'I DON TO, ,DE LA SEMS CAN
THAMS CAD BDE BA LA 'JOG PAR BYED PA NI BYAMS PA CHEN PO'O, ,SEMS
CAN THAMS CAD KYI SDUG BSNGAL SEL BAR BYED PA NI SNYING RJE CHEN
PO'O, ,DE LTAR MNYAM PA NYID KYI

YE SHES BYAMS PA DANG SNYING RJER LDAN PA'I PHYIR, DE BZHIN
GSHEGS PA'I SKYE BA 'BYUNG BAR BSTAN PA'I MDO LAS KYANG, SANGS
RGYAS BCOM LDAN 'DAS RNAMS NI YE SHES KYI ZLA BA CHEN PO YIN TE,
SEMS CAN THAMS CAD ZHI BA NYE BAR STON PA'I PHYIR RO ZHES GSUNGS
SO, ,SANGS RGYAS KYI SA

@141A *, ,LAS KYANG, SKYABS KYI RNAM PA BYAMS PA CHEN PO MNYAM PA
NYID YONGS SU RDZOGS PA DANG, BTANG SNYOMS TSAD MED PA RNAMS
SNYING RJE CHEN PO MNYAM PA NYID YONGS SU RDZOGS PA DANG ZHES
GSUNGS SO, ,SEMS CAN RNAMS KYI MOS BZHIN DU, ,SANGS RGYAS GZUGS
NI

SHIN TU STON, ,ZHES BYA BA LA, GZHAN YANG MNYAM PA NYID KYI YE
SHES NI SEMS CAN SO SO'I MOS PA DANG, THA DAD PA DANG, BSAM PA
BZHIN DU SKU STON PAR BYED DO, ,KHA CIG LA SKU'I KHA DOG SNGON
POR STON, KHA CIG LA SER POR STON PA LA SOGS PA'O, ,DE BAS NA DE
BZHIN GSHEGS

PA GSANG BA BSTAN PA'I MDO LAS KYANG, SEMS CAN LA LA LAS NI DE
BZHIN GSHEGS PA'I KHA DOG SNGON POR, LA LA LAS NI SER POR MTHONG
BA LA SOGS PA GSUNGS SO, ,SANGS RGYAS KYI SA'I MDO LAS KYANG, JI
LTAR MOS PA'I SEMS CAN THAMS CAD LA DE BZHIN GSHEGS PA'I GZUGS

KYI SKU STON PA MNYAM PA NYID KYI YE SHES YONGS SU RDZOGS PA DANG
ZHES GSUNGS SO, ,SO SOR KUN DU RTOG PA'I YE SHES KYI RANG BZHIN
BSTAN PA'I PHYIR, SO SOR RTOG PA'I YE SHES NI, ,RTAG TU SHES BYAR
MI THOGS TE, ,ZHES BYA BA LA SOGS PA SMOS TE, SO SO'I SKYE BO'I
DUS NA YID KYI RNAM PAR

SHES PA SER PO DANG, SNGON PO LA SOGS PA LA DPYOD CING RTOG PA DE
GNAS GYUR NA SO SOR RTOG PA'I YE SHES ZHES BYA STE, DE YANG CHOS
RNAMS KYI MTSAN NYID JI LTA BA BZHIN DU RTOGS SHING THUGS SU CHUD
PA'I RANG BZHIN YIN PAS SO SOR RTOG PA'I YE SHES ZHES BYA'O, ,DE
BAS NA SANGS RGYAS KYI SA'I

MDO LAS KYANG, DE 'DI LTA STE, 'JIG RTEN GYI KHAMS KHOR YUG DANG
KHOR YUG CHEN POS KUN DU BSKOR BA DE BZHIN DU DE BZHIN GSHEGS PA
RNAMS KYI SO SOR RTOG PA'I YE SHES KYANG RNAM PA THAMS CAD DU,
CHOS THAMS CAD KYI RANG GI MTSAN NYID DANG SPYI'I MTSAN NYID LA
MA RMONGS PAS KUN DU

BSKOR RO ZHES GSUNGS SO, ,DE YANG CHOS KHA CIG GI RANG DANG
SPYI'I MTSAN NYID KHONG DU CHUD PA MA YIN GYI CHOS THAMS CAD KYI
RANG DANG SPYI'I MTSAN NYID KHONG DU CHUD PA NI, RTAG TU SHES BYA
LA MI THOGS PA ZHES BYA STE, DE BAS NA SANGS RGYAS KYI SA'I MDO
LAS KYANG DE 'DI LTA STE, 'JIG RTEN GYI KHAMS

@141B NI LAN CIG TU RNAM PA SNA TSOGS SHES PAR 'GYUR BDE BZHIN DU
DE BZHIN GSHEGS PA RNAMS KYI SO SOR RTOG PA'I YE SHES KYANG SHES
PAR BYA BA THAMS CAD LA MI CHAGS PA'I YE SHES RNAM PA SNA TSOGS
SHES PAR BYED PA'I RGYUR 'GYUR RO ZHES GSUNGS SO, ,DE BAS NA DE
BZHIN GSHEGS PA'I SKYE BA 'BYUNG BAR

BSTAN PA'I MDO LAS KYANG, SANGS RGYAS BCOM LDAN 'DAS NI YE SHES
KYI NYI MA CHEN PO YIN TE, SHES BYA THAMS CAD LA YE SHES KYIS
SNANG BAR BYED PA'I PHYIR RO ZHES GSUNGS SO, ,TING NGE 'DZIN DANG
GZUNGS RNAMS KYI, ,GTER LTA BU NI DE NYID DO, ,ZHES BYA BA LA, SO
SOR KUN DU RTOG PA'I YE

SHES LAS DPA' BAR 'GRO BA'I TING NGE 'DZIN LA SOGS PA TING NGE
'DZIN DPAG TU MED PA 'BYUNG BA DANG, MI ZAD PA'I ZA MA TOG LA
SOGS PA GZUNGS DPAG TU MED PA 'BYUNG BAS NA DE DAG GI GTER DU
GYUR PA NYID CES BYA STE, DE BAS NA SANGS RGYAS KYI SA'I MDO LAS
KYANG, YANG SHIN TU YANG DAG

PAR RTOG PA'I YE SHES NI DE 'DI LTA STE, 'JIG RTEN GYI KHAMS SEMS
CAN GYI RTEN DU GYUR PA DE BZHIN DU DE BZHIN GSHEGS PA RNAMS KYI
SO SOR RTOG PA'I YE SHES KYANG TING NGE 'DZIN DANG, GZUNGS KYI
SGO DANG, SO SO YANG DAG PAR RIG PA DANG, SPOBS PA STON PA DANG,
SANGS RGYAS KYI CHOS

RNAMS KYI RTEN DU 'GYUR RO ZHES GSUNGS SO, ,'KHOR GYI DKYIL 'KHOR
RNAMS SU YANG, ,'BYOR PA THAMS CAD RAB TU STON, ,ZHES BYA BA LA
SO SOR RTOG PA'I YE SHES KYIS BYANG CHUB SEMS DPA'I SAR ZHUGS
PA'I 'KHOR GYI DKYIL 'KHOR DU PHYI'I LONGS SPYOD KYI 'BYOR PA RIN
PO CHE'I SA GZHI DANG,

RIN PO CHE'I SHING DANG, LDA LDI RNAM PA SNA TSOGS STON PAR BYED
DE, DE BAS NA SANGS RGYAS KYI SA'I MDO LAS KYANG, DE 'DI LTA STE,
'JIG RTEN GYI KHAMS NI SEMS CAN RNAMS KYIS YONGS SU LONGS SPYOD
PAR 'GYUR BA DE BZHIN DU, DE BZHIN GSHEGS PA RNAMS KYI SO SOR
RTOG PA'I YE SHES

KYANG RNAM PA THAMS CAD DU PHUN SUM TSOGS PA SANGS RGYAS KYI
DKYIL 'KHOR THAMS CAD DU STON CING CHOS RIN PO CHE RDZOGS PAR
LONGS SPYOD PAR 'GYUR RO ZHES GSUNGS SO, ,THE TSOM THAMS CAD GCOD
PA STE, ,ZHES BYA BA LA, SO SOR RTOG PA'I YE SHES DES THEG PA
CHEN PO'I CHOS KYI RANG BZHIN DANG SPYI'I

@142A *, ,MTSAN NYID LA THE TSOM DU GYUR PA'I THE TSOM GCOD PAR
BYED DO ZHES BYA BA'I DON TO, ,CHOS CHEN CHAR NI SHIN TU 'BEBS,
,ZHES BYA BA LA, SO SOR RTOG PA'I YE SHES DES BYANG CHUB SEMS
DPA' SAR ZHUGS PA RNAMS LA THEG PA CHEN PO'I CHOS ZAB CING RGYA
CHE BA RNAMS KYANG STON PAR

MDZAD DE ZHES BYA BA'I DON TO, ,DE BAS NA SANGS RGYAS KYI SA'I
MDO LAS KYANG, DE 'DI LTA STE, 'JIG RTEN GYI KHAMS NI RI RAB LA
SOGS PA RIN PO CHE'I RI SNANG BAS NYE BAR DMIGS PA DE BZHIN DU,
DE BZHIN GSHEGS PA RNAMS KYI SO SOR RTOG PA'I YE SHES LA SANGS
RGYAS DANG BYANG CHUB SEMS

DPA' MTHU DANG LDAN PA CHOS RGYA CHEN PO BSTAN PA RAB TU SNANG
NGO ZHES GSUNGS SO, ,BYA BA SGRUB PA'I YE SHES KYI RANG BZHIN
BSTAN PA'I PHYIR, BYA BA SGRUB PA'I YE SHES NI, ,THAMS CAD KHAMS
SU SPRUL PA DANG, ,SNA TSOGS DPAG MED BSAM YAS PAS, ,SEMS CAN KUN
GYI DON SGRUB PA'O, ,ZHES BYA

BA SMOS TE, BYA BA SGRUB PA'I YE SHES KYIS NI PHYOGS BCU'I 'JIG
RTEN GYI KHAMS THAMS CAD DU, SKU SPRUL PA DANG, THUGS SPRUL PA
DANG, GSUNG SPRUL PAS 'PHAGS PA DANG, 'PHAGS PA MA YIN PA'I SEMS
CAN KUN GYI DON SGRUB PAR MDZAD DO ZHES BYA BA'I DON TO, ,SPRUL
PA DE YANG SNA TSOGS

KYIS SEMS CAN GYI DON SGRUB PA DANG, BSAM GYIS MI KHYAB PA'I SEMS
CAN GYI DON SGRUB PA'O, ,DE LA LHA DANG KLU DANG GNOD SBYIN DANG
DRI ZA LA SOGS PA SEMS CAN SNA TSOGS KYI SKUR SPRUL PAS NA SNA
TSOGS KYIS SEMS CAN GYI DON SGRUB PA'O, ,DE YANG GRANGS KYIS GCIG
GNYIS SAM BRGYA STONG ZHES

GRANGS BCAD PAR MI NUS PA ZHIG SPRUL PAR MDZAD PAS NA, DPAG TU
MED PA SEMS CAN GYI DON SGRUB PA'O, ,SPRUL PA MANG PO SPRUL PA DE
DAG KYANG SEMS CAN SPRUL PA LAS 'DAS PA JI SNYED CIG SPRUL PAR
MDZAD PAS NA, BSAM GYIS MI KHYAB PA'I SEMS CAN SGRUB PA'O, ,DE LA
SNA TSOGS DANG DPAG

TU MED PA DANG BSAM GYIS MI KHYAB PA GSUM GYIS DON RIM BZHIN DU
BSTAN PA'I PHYIR, BYA BA SGRUB PA'I BYE BRAG DANG, ,GRANGS DANG
ZHING GIS RTAG TU STE, ,SANGS RGYAS SPRUL PA BSAM MI KHYAB, ,DE
YANG RNAM PA KUN RIG BYA, ,ZHES SMOS TE, SPYIR NA SANGS RGYAS KYI
SPRUL PA NI RTAG PA'ANG BSAM GYIS MI

@142B KHYAB PA'I RNAM PAS SEMS CAN GYI DON BYED PAR RIG PAR BYA
STE, JI LTAR BSAM GYIS MI KHYAB CE NA, BYA BA SGRUB PA'I BYE BRAG
BSAM GYIS MI KHYAB PA DANG, GRANGS BSAM GYIS MA KHYAB PA DANG,
ZHING BSAM GYIS MI KHYAB PA'I PHYIR RO, ,DE LA LHA DANG MI'I LUS
SU SPRUL PAR MA ZAD KYI SEMS CAN THAMS

CAD KYI LUS SU SPRUL NAS SEMS CAN GYI DON MDZAD PAS NA BYA BA
SGRUB PA'I BYE BRAG BSAM GYIS MI KHYAB PA STE, 'DIS NI SNA TSOGS
KYI DON BSTAN TO, ,SPRUL PA YANG GCIG GNYIS GCIG SPRUL PAR MA ZAD
KYI TSIG GI SGO NAS GRANGS MI CHOD PA ZHIG SPRUL NAS SEMS CAN GYI
DON MDZAD PAS NA GRANGS

BSAM GYIS MI KHYAB PA STE, 'DIS NI DPAG TU MED PA'I DON BSTAN TO,
,DE'ANG SANGS RGYAS KYI ZHING GCIG GNYIS SU 'JUG PA MA YIN GYI
PHYOGS BCU'I SANGS RGYAS KYI ZHING RAB 'BYAM MTHA' YAS PAR 'JUG
PAS NA ZHING BSAM GYIS MI KHYAB PA 'DIS NI MTHA' YAS PA'I DON
BSTAN TO, ,DE BAS

NA DE BZHIN GSHEGS PA SKYE BA 'BYUNG BA BSTAN PA'I MDO LAS, SANGS
RGYAS BCOM LDAN 'DAS RNAMS NI YE SHES KYI SPYAN CHEN PO DANG LDAN
PA SEMS CAN THAMS CAD KYI NYON MONGS PA'I NAD ZHI BAR BYED PA'I
PHYIR RO ZHES GSUNGS SO, ,DA NI YE SHES BZHI'I RGYU BSTAN TE,
DE'ANG ME LONG LTA BU'I YE

SHES KYI RGYU BSTAN PA'I PHYIR, 'DZIN DANG ZHES SMOS TE, DANG PO
SO SO'I SKYE BO'I DUS NA DGE BA'I BSHES GNYEN LA BRTEN NAS, DAM
PA'I CHOS MNYAN PA DANG, MNYAN NAS TSIG DANG DON GZUNG BA DANG,
GZUNG BA RNAMS BSAM ZHING BSGOMS TE SGRIB PA GNYIS SPANGS NAS KUN
GZHI

GNAS GYUR PA LA ME LONG LTA BU'I YE SHES 'THOB PAR 'GYUR RO ZHES
BYA BA'I DON TO, ,MNYAM PA NYID KYI YE SHES KYI RGYU BSTAN PA'I
PHYIR, SEMS KYANG MNYAM PA DANG ZHES SMOS TE, SO SO'I SKYE BO'I
DUS NA BYAMS PA CHEN PO'I SEMS KYIS BDAG GI DON JI LTAR SGRUB
CING BYA BA BZHIN DU SEMS

CAN GZHAN GYI DON KYANG DE BZHIN DU BSGRUB PAR BYA'O ZHES BDAG
DANG GZHAN GYI DON SGRUB PA LA THA DAD PA MED PAR BSGRUB PAR SEMS
PA LAS MNYAM PA NYID KYI YE SHES 'BYUNG BAR 'GYUR RO ZHES BYA
BA'I DON TO, ,SO SOR KUN DU RTOG PA'I YE SHES KYI RGYU BSTAN PA'I
PHYIR, YANG DAG CHOS KYANG RAB

@143A *, ,BSTAN DANG, ,ZHES BYA BA LA, JI LTAR THOS PA'I CHOS
DANG DON RNAMS PHYIN CI MA LOG PAR GZHAN LA BSTAN PA LAS, SO SOR
KUN DU RTOG PA'I YE SHES 'BYUNG BAR 'GYUR RO ZHES BYA BA'I DON
TO, ,BYA BA SGRUB PA'I YE SHES KYI RGYU BSTAN PA'I PHYIR, BYA
BDAG NI SGRUB PA LA, ,ZHES

SMOS TE, SO SO'I SKYE BO'I DUS NA SEMS CAN GYI BYA BA ZHING RMO
BA DANG TSONG BYA BA LA SOGS PA'I GROGS BYAS NAS BYA BA SGRUB
PA'I YE SHES 'BYUNG NGO ZHES BYA BA'I DON TO, ,SANGS RGYAS GCIG
MA YIN PA DANG THA DAD PA MA YIN PA'I TSIGS SU BCAD PA DE LA KHA
CIG 'JIG RTEN GYI KHAMS GCIG TU SANGS

RGYAS GCIG MNGON PAR RDZOGS PAR SANGS RGYAS NA PHYOGS BCU'I 'JIG
RTEN GYI KHAMS GZHAN DAG TU SANGS RGYAS GZHAN MI 'BYUNG MI SKYE
ZHES ZER RO, ,LA LA DAG NI 'KHOR BA THOG MA MED PA'I DUS NAS
SANGS RGYAS GCIG CIG TU ZAD DE DES SANGS RGYAS KYI ZHING KHAMS
THAMS CAD DU SEMS CAN GYI DON MDZAD

CING SANGS RGYAS KYI PHRIN LAS MDZAD DO ZHES SMRA'O, ,KHA CIG NI
SANGS RGYAS MANG DU YOD DE, CHOS KYI SKU LA GNAS PA'I TSE YANG
NGA DANG BDAG TU RTOG PA SPANGS PA DANG SHES BYA DANG NYON MONGS
PA'I SGRIB PA DANG BRAL BA'I CHOS KYI SKU MANG DU YOD DO ZHES ZER
TE, DE LA SANGS RGYAS GCIG TU YANG MA ZAD

DU MAR YANG MED PAR BSTAN PA'I PHYIR TSIGS SU BCAD PA GCIG RTZOM
MO ZHES BYA BA'I DON TO, ,THA DAD RIG DANG ZHES BYA BA LA, SANGS
RGYAS NI GCIG KHO NAR ZAD PAR MI RUNG STE, CI'I PHYIR ZHE NA,
SANGS RGYAS KYI RIGS THA DAD PA'I PHYIR TE, THA DAD CES BYA BA'I
DON NI SEMS CAN GYI KHAMS NA SANGS

RGYAS KYI RIGS DANG LDAN PA'I SEMS CAN MTHA' YAS ZHES BYA BA'I
DON TO, ,DE LA DPER NA SA BON GYI PHUNG PO CHEN PO LAS SA BON
'BRU GCIG GIS MYU GU SKYED KYI, GZHAN GYIS MI BSKYED DO ZHES BYA
BAR MI RIGS PA DE BZHIN DU SEMS CAN GYI KHAMS NAS 'TSANG RGYA BAR
'GYUR BA'I RIGS CAN BSAM

GYIS MI KHYAB PA DAG CIG YOD PA LAS GCIG CIG 'TSANG RGYA'I GZHAN
CI'I PHYIR 'TSANG RGYA BAR MI 'GYUR TE, 'TSANG RGYA BAR MI 'GYUR
BAS SMRA BAR MI RIGS SO, ,DON MED DANG ZHES BYA BA LA, DPER NA
GNAS GCIG TU KHA ZAS LA SOGS PA G-YOS PAS 'GRANGS PA DANG PHAN
PAR 'GYUR BA

@143B DE BZHIN DU GZHAN DAG G-YOS PA DANG 'GRANGS PA DANG PHAN
PAR 'GYUR BA DANG 'DRA BAR BSOD NAMS DANG YE SHES KYI TSOGS SUS
BSAGS PA DE DAG THAMS CAD 'TSANG RGYA BAR 'GYUR BA YIN GYI, CHUD
MI ZA BA LAS GAL TE GCIG CIG 'TSANG RGYA'I GZHAN 'TSANG MI RGYAN
NI PHYOGS BCU'I 'JIG RTEN GYI

KHAMS NA BYANG CHUB SEMS DPA' BSOD NAMS DANG YE SHES KYI TSOGS
BSAGS PA RNAMS DON MED PAR 'GYUR TE, DON MED PA MA YIN BAS NA
SANGS RGYAS GCIG TU ZAD PAR MI RUNG NGO, ,RDZOGS DANG ZHES BYA BA
LA DE BZHIN GSHEGS PA RNAMS DANG PO BYANG CHUB TU SEMS BSKYED PA
NA SEMS

CAN THAMS CAD BLA NA MED PA'I BYANG CHUB LA BZHAG GO ZHES SEMS
BSKYED PA LA MNGON PAR SANGS RGYAS PA'I DUS NA SEMS CAN 'TSANG
RGYAB LA 'JOG PAR ZAD NA GAL TE GCIG CIG 'TSANG RGYA'I GZHAN
'TSANG MI RGYA NA NI SANGS RGYAS KYI DUS NA YANG SEMS CAN SU YANG
SANGS RGYAS SU MA BKOD PAS DE

BZHIN GSHEGS PAS SEMS CAN GYI DON BYA BA RDZOGS PAR MA GYUR PA
STE, DE LTA BU YANG MI RIGS PAS NI SANGS RGYAS GCIG TU MI RUNG
STE, DE BAS NA TSIG 'DI YAN CHAD KYIS 'JIG RTEN GYI KHAMS GCIG TU
SEMS CAN GCIG MNGON PAR SANGS RGYAS PA'I DUS NA GZHAN SANGS MI
RGYA'O ZHES

BSHAD PA DE MI RIGS PAR BSTAN TO, ,THOG MA MED PA'I PHYIR ZHES
BYA BA LA, DANG PO NAS SANGS RGYAS GCIG CIG TU ZAD DE, SANGS
RGYAS DU MA MED DO ZHES THOG MA'I SANGS RGYAS ZHES BYA BA GANG
YANG MED DE, CI'I PHYIR ZHE NA, BSOD NAMS DANG YE SHES KYI TSOGS
MA BSAGS PAR

'TSANG RGYA BAR NI MI RIGS LA BSOD NAMS DANG YE SHES KYI CHOGS
KYANG DE'I LUNG 'BOGS PA'I SANGS RGYAS GZHAN MED DU MI RUNG BAS
SANGS RGYAS DE'I LUNG 'BOGS PA'I SANGS RGYAS GZHAN YANG DGOS LA,
DE LA YANG SANGS RGYAS GZHAN DAG KYANG DGOS TE, DE LTAR BRGYUD
NAS

SANGS RGYAS GCIG TU MI RUNG BAS 'DIS NI THOG MA MED PA NAS SANGS
RGYAS GCIG TU ZAD DO ZHES ZER BA BKAG GO, ,SANGS RGYAS GCIG MIN
ZHES BYA BA LA, GONG DU BSHAD PA LTAR NA SANGS RGYAS NI GCIG TU
MA ZAD KYI GRANGS MED DPAG TU MED DO ZHES BYA BA'I DON TO, ,THA
DAD MED,

@144A *, ,DRI MED GNAS LA MANG PO MED, ,CES BYA BA'I DON LA, DRI
MED GNAS NI CHOS KYI DBYINGS ZAG PA MED PA'I DBYINGS LA BYA STE,
CHOS KYI DBYINGS LA ZHUGS PA'I DUS NA SANGS RGYAS RNAMS KYI CHOS
KYI SKU LA MI MTHUN PA DU MAR MED PAS NA CHOS KYI SKU NI MANG POR
YOD PA YANG MI

'DOD DE 'DIS NI CHOS KYI SKU MANG DU YOD PAR SMRA BA BKAG GO,
,SANGS RGYAS SU 'GYUR BA'I THABS KYI TSIGS SU BCAD PA BZHI'O ZHES
BYA BA LA CHOS KYI DBYINGS RNAM PAR DAG PA DANG, YE SHES BZHI LA
SANGS RGYAS ZHES BYA STE, SPYIN PA'I PHA ROL TU PHYIN PA NAS BSAM
GTAN GYI PHA ROL TU PHYIN PA'I BAR

PHA ROL TU PHYIN PA LNGA NI SANGS RGYAS SU 'GYUR BA ZHES BYA'O,
,PHA ROL TU PHYIN PA LNGA DAG PAR BYED PA NI SHES RAB KYI PHA ROL
TU PHYIN PA YIN PAS, SHES RAB KYI PHA ROL TU PHYIN PA BSTAN PA'I
PHYIR TSIGS SU BCAD PA BZHI RTZOM MO ZHES BYA BA'I DON TO, ,GANG
RNAMS MED PA DE NYID NI, ,YOD PA YI NI DAM

PA'O, ,ZHES BYA BA LA, SA DANG PO'I DUS NA KUN BRTAGS KYI RANG
BZHIN MED PAR KHONG DU CHUD DO, ,GZUNG BA DANG 'DZIN PA'I RANG
BZHIN KUN BRTAGS PA DANG POR MED PAR GYUR PA DE NYID YOD PA'I
MCHOG CES GDAGS TE, CI'I PHYIR ZHE NA, GZUNG 'DZIN DANG BRAL BA'I
YONGS SU GRUB PA'I MTSAN NYID

YOD PA'I PHYIR, RNAM PA KUN DU MI DMIGS PA, ,DMIGS PA YI NI MCHOG
TU 'DOD, ,CES BYA BA LA, SA DANG PO'I DUS NA KUN BRTAGS PA'I RANG
BZHIN DANG BDAG DANG BDAG GIR RTOG PA DANG, CHOS SU RTOG PA MI
DMIGS TE MA MTHONG BA NYID DMIGS PA'I MCHOG CES BYA, CI'I PHYIR
ZHE NA,

GZUNG 'DZIN DANG BRAL BA'I YONGS SU GRUB PA'I MTSAN NYID DE DE'I
TSE DMIGS TE, MTHONG BA'I PHYIR RO, ,SGOM PA DAG NI MI MTHONG
STE, ,SGOM PA YI NI MCHOG TU 'DOD, ,CES BYA BA LA, SA GNYIS NAS
SA BCU MAN CHAD KYI TSE GZUNG BA DANG 'DZIN PA DANG NGA DANG BDAG
GIR RTOG PA SPANGS TE,

SGOM PAR BYED PA DANG SGOM PAR BYED PA GNYIS MI MTHONG BAR SGOM
PA GNYIS SGOM PA'I MCHOG TU 'DOD DE, CI'I PHYIR ZHE NA, DMIGS SU
MED PA'I MTSAN NYID BSGOM PA'I PHYIR, ,RNYED PA DAG NI MA MTHONG
NA, ,RNYED PA YANG NI MCHOG TU 'DOD, ,CES BYA BA LA, SANGS RGYAS
KYI SA'I DUS NA

@144B RDZOGS LONGS SPYOD PA'I SKU DANG, SPRUL PA'I SKU DANG,
STOBS DANG MI 'JIGS PA LA SOGS PA'I CHOS RNYED PAR MA MTHONG BA
NYID RNYED PA'I MCHOG CES BYA STE, CI'I PHYIR ZHE NA, CHOS KUN
GYI MCHOG CHOS KYI SKU RNYED PA'I MCHOG GO, ,DE LTAR DMIGS SU MED
PA'I MTSAN NYID DU BSGOMS PA

NA 'TSANG RGYA BA'I THABS SU 'GYUR BAR BSTAN NAS DMIGS PA DANG
BCAS PA RNAMS LA 'TSANG RGYA BA MED PAR BSTAN PA'I PHYIR, LCI BA
DANG NI RING BA DANG, ,MTSAN [?] MA DAG GIS BRTZON 'GRUS MTHONG,
,BYANG CHUB SEMS DPA' NGA RGYAL CAN, ,BYANG CHUB LAS NI RING ZHES
BYA, ,ZHES SMOS

TE, LA LA DAG 'DI SNYAM DU BLA NA MED PA'I BYANG CHUB NI STOBS
DANG MI 'JIGS PA LA SOGS PA RMAD DU BYUNG PA'I CHOS DANG LDAN
ZHING DE YANG BSGRUB DKA' BAR MTHONG BAS LCI BAR YANG MTHONG LA,
BSKAL PA GRANGS MED PA GSUM GYI BAR DU BSGRUB DGOS PAS RING POR
MTHONG BA DANG, BSGOM PAR

BYA BA'I YUL 'GA' ZHIG MTHONG BAS MTSAN MA MTHONG BA DANG, BLA NA
MED PA'I BYANG CHUB NI BRTZON 'GRUS BRTZAMS PAS 'THOB LA, BDAG
KYANG BRTZON 'GRUS BRTZAMS PA YIN TE, SANGS RGYAS 'THOB PAR 'GYUR
GYI, GZHAN DAG NI BRTZON 'GRUS MED DE BDAG DE BAS LHAG GO SNYAM
DU NGA RGYAL

BYED CING DNGOS POR DMIGS PA DANG BCAS PA RNAMS LA BLA NA MED
PA'I BYANG CHUB THOB PAS NI BYANG CHUB LAS RING BA ZHES BYA'O,
,DMIGS SU MED PA'I SGOM PA NI, ,SANGS RGYAS KYI THABS SU GYUR LA
DMIGS PA CAN NI THABS MA YIN PAR BSTAN PA MJUG BSDU BA'I PHYIR,
JI LTAR SMRAS PA

DE THAMS CAD, ,BTAGS PA TZAM DU MTHONG NA NI, ,MI RTOG BYANG CHUB
SEMS DPA' RNAMS, ,BYANG CHUB NYID NI THOB CES BYA, ,ZHES SMOS TE,
GONG DU BSHAD PA'I LCI BA DANG RING BA DANG, MTSAN MA DANG BRTZON
'GRUS BRTZAMS PAR BSHAD PA RNAMS BTAGS PA TZAM, SEMS TZAM DU ZAD
PA

MTHONG LA, SEMS TZAM PO DE LA YANG MI RTOG NA BYANG CHUB SEMS
DPA' CHOS LA MI SKYE BA'I BZOD PA THOB PAS RNAM PAR MI RTOG PA'I
YE SHES LHUN GYIS GRUB PA'I PHYIR DE THOB PA NYID BYANG CHUB THOB
PA ZHES BYA'O, ,SANGS RGYAS RNAMS PHAN TSUN DU BYA BA GCIG BSDU
BA'I TSIGS SU BCAD PA BZHI STE ZHES

@145A *, ,BYA BA LA, CHOS KYI DBYINGS RNAM PAR DAG PA DANG, YE
SHES BZHI LA'ANG SANGS RGYAS ZHES BYA STE, SANGS RGYAS DE THOB
PAN DE BZHIN GSHEGS PA'I PHRIN LAS GCIG PAR BSTAN PA'I PHYIR
TSIGS SU BCAD PA BZHI BRTZAMS ZHES BYA BA'I DON TO, ,KLUNG DAG
SA'I 'OG TU SONG NA ZHES BYA BA

LA, KLUNG GI SGRAS NI PHYOGS PHYOGS NAS 'BAB PA'I CHU BRAN DANG
CHU BO RNAMS LA BYA STE, DE DAG JI SRID DU SA'I 'OG TU MA SONG
RGYA MTSOR MA ZHUGS MA 'DUS KYI BAR DU ZHES BYA BA'I DON TO,
,GNAS RNAMS THA DAD CES BYA BA NI CHU BRAN DANG CHU BO DE DAG
SHAR DANG, LHO LA SOGS PA'I GNAS NAS 'BAB PA DANG,

RI DANG GSHONGS LA SOGS PA NAS 'BAB PAS GNAS THA DAD PA ZHES
BYA'O, ,CHU BO DAG KYANG KHA CIG DMAR, ,LA LA SNGO LA LA LA SKYA
BAS NA, CHU YANG THA DAD PA ZHES BYA'O, ,RGYA MTSO LA LTOS NAS
CHU BO DE DAG CHU ZHENG DANG GTING DPAG TU MED PA YOD PAS YANG
CHUNG BA ZHES BYA'O, ,CHU BO DE DAG LA LAS NI

BAD KAN SKYED PAR BYED, LA LAS NI MKHRIS PA SKYED PAR BYED, LA LA
MNGAR, LA LA SKYUR BAS NA, THA DAD BYA BA BYED CES SMOS TE, LAS
THA DAD PAR BYED CES BYA BA'I DON TO, ,CHU GNAS SROG CHAGS PHRA
MO NYER SPYOD 'GYUR, ,ZHES BYA BA LA, RGYA MTSOR MA 'DUS PA'I CHU
BO DE DAG JI SRID DU RGYA MTSOR

MA 'DUS KYI BAR DU CHU BO LA BRTEN PA'I SROG CHAGS GRANGS NYUNG
BA DANG, BONG CHUNG BA RNAMS KYI GNAS DANG LONGS SPYOD TZAM BYED
PAS, CHU GNAS SROG CHAGS PHRA MO NYER SPYOD 'GYUR, ,ZHES BYA'O,
,THAMS CAD RGYA MTSOR SONG PAR GYUR NA NI, ,ZHES BYA BA LA,
PHYOGS PHYOGS KYI CHU BO DE DAG RGYA

MTSO CHEN POR ZHUGS SHING 'DUS NA NI ZHES BYA BA'I DON TO, ,RGYA
MTSOR ZHUGS PA THAMS CAD KYANG GSER GYI DKYIL 'KHOR LA BRTEN PAS
NA, GNAS RNAMS GCIG PA ZHES BYA'I RGYA MTSO LA CHU ZHENG GI KHA
TSON DANG GTING DPAG PAR DKA' BAS NA CHU ZHENG CHE LA GCIG PA
ZHES BYA'O, ,RGYA MTSO'I CHU

THAMS CAD NI LAN TSVA'I ROR RO GCIG PAS BYA BA GCIG PA ZHES BYA,
RGYA MTSO NA GNAS PA'I SEMS CAN GRANGS MANG BA DANG BONG CHEN PO
RNAMS KYI GNAS DANG LONGS SPYOD DU GYUR PAS NA CHU LA GNAS PA'I
SROG CHAGS MANG PO RTAG TU NYER SPYOD CHE ZHES BYA STE 'DI NI
DPE'O, ,DE'I DON BSTAN PA'I PHYIR,

@145B SANGS RGYAS NYID DU RAB TU MA ZHUGS PAR, ,ZHES BYA BA SMOS
TE, BYANG CHUB SEMS DPA' RNAMS MNGON PAR SANGS RGYAS NAS CHOS KYI
DBYINGS RNAM PAR DAG PA MA MTHONG GI BAR DU ZHES BYA BA'I DON TO,
,BYANG CHUB SEMS DPA'I DUS NAS SO SO'I PHUNG PO LNGA LA BRTEN NAS
GNAS RNAMS THA DAD PA

ZHES BYA'O, ,SANGS RGYAS MA THOB KYI BAR DU BYANG CHUB SEMS DPA'
RNAMS LA SHES RAB CHE CHUNG YOD PAS BRTAN PA'I BLO MI MTHUN PA
ZHES BYA'O, ,MNGON PAR SANGS MA RGYAS PA'I BAR DU SHES BYA THAMS
CAD MNGON SUM DU 'GYUR BA'I YE SHES THAMS CAD MKHYEN PA'I YE SHES
MED PAS NA

RTOG PA CHUNG BA ZHES BYA'O, ,SANGS RGYAS KYI BAR DU BYANG CHUB
SEMS DPA' KHA CIG NI SBYIN PA'I PHA ROL TU PHYIN PA LA SPYOD, KHA
CIG TSUL KHRIMS KYI PHA ROL TU PHYIN PA LA SPYOD PA LA SOGS PA LA
SPYOD PA THA DAD PAS NA BDAG BYED THA DAD DE ZHES BYA STE, PHRIN
LAS THA DAD CES BYA BA'I DON TO, ,

SEMS CAN GRANGS KYIS DPAG TU YOD PA DAG GI DON MDZAD PAS NI SEMS
CAN DON CHUNG RTAG TU NYER SPYOD CES BYA'O, ,THAMS CAD SANGS
RGYAS NYID DU ZHUGS PAS NA, ,ZHES BYA BA LA, BYANG CHUB SEMS DPA'
DE DAG THAMS CAD SANGS RGYAS KYI SA THOB STE, MNGON PAR SANGS
RGYAS NAS CHOS

KYI DBYINGS RNAM PAR DAG PAR ZHUGS SHING MNGON SUM DU BYAS NAS
ZHES BYA BA'I DON TO, ,MNGON PAR SANGS RGYAS PA'I TSE THAMS CAD
KYANG CHOS KYI DBYINGS RNAM PAR DAG PA'I GNAS LA GNAS SHING RTON
PAS NA, GNAS KYANG GCIG PA ZHES BYA'O, ,SANGS RGYAS KYI SA'I TSE
YANG SHES BYA THAMS CAD

MNGON SUM DU GYUR PA'I THAMS CAD MKHYEN PA'I YE SHES THOB PAS NA
RTOGS PA CHEN PO GCIG CES BYA'O, ,SANGS RGYAS PA'I TSE SANGS
RGYAS GCIG PHRIN LAS SPRUL PA SPRUL PA MDZAD PA BZHIN DU SANGS
RGYAS GZHAN YANG PHRIN LAS DE KHO NAR MDZAD PAR ZAD LA, SANGS
RGYAS GCIG GIS SPRUL PA

SPRUL PA NA CHOS KYI SKUR SANGS RGYAS THAMS CAD SKU GCIG PAS
GZHAN GYIS KYANG SPRUL PA YIN PA'I PHYIR BYA BA GCIG TU 'DRES PA
ZHES BYA'O, ,MNGON PAR SANGS RGYAS PHAN CHAD SEMS CAN GRANGS MED
DPAG TU MED PA RNAMS SKAD CIG MA GCIG LA 'DUG CING SMIN PAR BYED
PAS NA, RTAG PAR YANG DE DAG ,

@146A *, ,SEMS CAN TSOGS CHE LONGS SPYOD CHE, ,ZHES BYA'O, ,SANGS
RGYAS NYID LA SPRO BAR BYA BA'I TSIGS SU BCAD PA ZHES BYA BA LA,
CHOS LNGA LA SOGS PA DANG LDAN PA NI SANGS RGYAS TE, SANGS RGYAS
DE NI GONG DU BSHAD PA LTA BU'I YON TAN DPAG TU MED PA'I YON TAN
DANG LDAN PAS NA

SANGS RGYAS THOB PAR BYA BA DKA' BA BSKYED PA'I PHYIR TSIGS SU
BCAD PA RTZOM MO ZHES BYA BA'I DON TO, ,RNAM PA THAMS CAD MKHYEN
PA BSTAN PA'I DON MDOR BSDUS TE 'CHAD PA'I TSIGS SU BCAD PA THA
MA'I BSDUS PA'I DON NI RNAM PA GSUM STE, BDAG GI DON PHUN SUM
TSOGS PA DANG, GZHAN

GYI DON PHUN SUM TSOGS PA DANG, BDE BA'I 'BYUNG GNAS SU GYUR
PA'O, ,DE LTAR, SANGS RGYAS SA NI DPE MED KYI, ,DKAR PO'I CHOS
DANG LDAN ZHES BYA, ,ZHES BYA BA LA, DE LTAR ZHES BYA BA NI GONG
DU BSHAD PA'I TSUL LAM RIM PA LTAR NA ZHES BYA BA'I DON TO, ,CHOS
KYI DBYINGS RNAM PAR DAG PA

DANG, YE SHES BZHI LAS SANGS RGYAS KYI SA ZHES BYA STE, SANGS
RGYAS KYI SA'I YON TAN STOBS DANG MI 'JIGS PA LA SOGS PA YON TAN
BLA NA MED PA NI NYAN THOS LA SOGS PA GZHAN LA MED PAS DPE MED PA
ZHES BYA STE, DE LTA BU'I YON TAN DPE MED PA STOBS DANG MI 'JIGS
PA LA SOGS PA

DKAR PO'I CHOS DPAG TU MED PA DANG LDAN PAS NA BDAG GI DON PHUN
SUM TSOGS SO ZHES BYA BA'I DON TO, ,SEMS CAN SANGS RGYAS PA NI
SEMS CAN RNAMS TSE 'DIR ZANG ZING SNA TSOGS KYIS PHAN BTAGS PAS
BDE BAR BYAS PA DANG, TSE RABS GZHAN DU MTHO RIS DANG THAR PA LA
BKOD PAS PHAN PAR BYAS

PA'I PHYIR PHAN PA DANG BDE BA'I RGYU ZHES BYA STE, 'DIS NI GZHAN
GYI DON PHUN SUM TSOGS PA BSTAN TO, ,DGE MCHOG BDE BA MI ZAD
'BYUNG GNAS PHYIR, ,ZHES BYA BA LA, SO SO'I SKYE BO BRGYA BYIN
DANG TSANGS PA LA SOGS PA LA BDE BA YOD KYANG ZAG PA DANG BCAS
PA'I BDE BA YIN PAS DGE BA'I MCHOG

CES MI BYA'I, MNGON PAR SANGS RGYAS PA NA ZAG PA MED PA'I BDE BA
DANG LDAN PAS DGE BA'I MCHOG GI 'BYUNG GNAS ZHES BYA'O, ,'PHAGS
PA NYAN THOS LA SOGS PA LA ZAG PA MED PA'I BDE BA YOD KYANG PHUNG
PO'I LHAG MA MA LUS PAR SPANGS PA'I MYA NGAN LAS 'DAS PAR ZHUGS
PA'I TSE, MED PAR

@146B GYUR PAS NA BDE BA ZAD PA ZHES BYA BA LA, SANGS RGYAS KYI
SA'I DUS NA BDE BA JI SNYED PA THAMS CAD 'KHOR BA'I MTHA'I BAR DU
YANG MED PAR MI 'GYUR BA'I PHYIR BDE BA MI ZAD PA'I 'BYUNG GNAS
ZHES BYA STE, 'DIS BDE BA'I 'BYUNG GNAS SU 'GYUR BA BSTAN TO,
,DGE BA'I BLO GROS BYANG CHUB SEMS

BSKYED RIGS, ,ZHES BYA BA LA, PHA ROL TU PHYIN PA DRUG SPYOD PA'I
SHES RAB DANG LDAN PAS BYANG CHUB SEMS DPA' RNAMS LA DGE BA'I BLO
GROS ZHES BYA STE, BLA NA MED PA'I BYANG CHUB NI GONG DU BSHAD PA
LTA BUR BDAG GI DON PHUN SUM TSOGS PA DANG, GZHAN GYI DON PHUN
SUM TSOGS PA DANG BDE BA'I

'BYUNG GNAS SU GYUR BAS NA BLA NA MED PA'I BYANG CHUB THOB PAR
BYA BA'I PHYIR BYANG CHUB TU SEMS BSKYED DO ZHES BYA BA'I DON TO,
,MDOR GZUNG BA NI ZHES BYA BA LA, MDO SDE'I RGYAN DANG PO NAS
BRTZAMS TE 'DI YAN CHAD DU DON CI 'BYUNG BA BSDUS TE BSTAN NA
ZHES BYA BA'I DON TO, ,MDOR BSDUS DANG PO

ZHES BYA BA LA, MDOR BSDUS NA 'DI YAN CHAD DU DON BCU BZHI BSTAN
TE, DE LA DANG PO BSTAN BCOS 'DI CI'I PHYIR MDO SDE'I RGYAN ZHES
BYA STE ZHES DRIS PA LA, 'DI'I PHYIR MDO SDE'I RGYAN ZHES BYA'O,
,TSIGS BCAD LNGA BSTAN TE, GRUB CES BYA BA LA, DE'I RJES LA TSIGS
BCAD BCO LNGAS

THEG PA CHEN PO GRUB PA BSTAN TO, ,SKYABS ZHES BYA BA LA, DE'I
RJES LA THEG PA CHEN PO LA SKYABS SU 'GRO BA TSIGS BCAD BCU GNYIS
KYIS BSTAN TO, ,RIGS ZHES BYA BA LA RIGS KYI SKABS KYANG TSIGS
BCAD BCU GSUM GYIS BSTAN TO ZHES BYA BA'I DON TO, ,DE BZHIN BYANG
CHUB SEMS

BSKYED DANG, ,ZHES BYA BA LA, GONG MA DANG 'DRA BAR BYANG CHUB TU
SEMS BSKYED PA'I SKABS KYANG TSIGS BCAD NYI SHU BDUN GYIS BSTAN
TE ZHES BYA BA'I DON TO, ,BDAG DANG ZHES BYA BA LA BDAG GI SKABS
KYANG TSIGS BCAD GSUM GYIS BSTAN TO ZHES BYA BA'I DON TO, ,GZHAN
DON ZHES BYA BA LA

GZHAN GYI DON SGRUB PA YANG TSIGS BCAD DRUG GIS BSTAN TO ZHES BYA
BA'I DON TO, ,YANG DAG DON ZHES BYA BA LA, ,DE KHO NA'I DON KYANG
TSIGS BCAD BCUS BSHAD DO ZHES BYA BA'I DON TO, ,MTHU ZHES BYA BA
LA, MTHU'I DON KYANG TSIGS BCAD BCUS BSTAN TO ZHES BYA BA'I DON
TO, ,YONGS SMIN ZHES

@147A *, ,BYA BA LA BDAG YONGS SU SMIN PA DANG, SEMS CAN YONGS RU
SMIN BA NYI SHUS BSTAN TO ZHES BYA BA'I DON TO, ,BYANG CHUB DE
ZHES BYA BA LA, BYANG CHUB KYI SKABS KYANG TSIGS SU BCAD PA
BRGYAD CU BDUN GYIS BSTAN TO ZHES BYA BA'I DON TO, ,BYANG CHUB
KYI SKABS 'DI DANG PO NAS BRTZAMS

TE BYANG CHUB KYI LE'U DANG SBYAR BAR RIG PAR BYA'O ZHES BYA BA
LA, DANG PO'I SKABS NAS BRTZAMS TE BYANG CHUB KYI SKABS KYI BAR
DU BSHAD PA 'DI DAG RNAL 'BYOR SPYOD PA'I SA BYANG CHUB SEMS
DPA'I SA LAS RIM PA JI SKAD DU 'BYUNG BA DE BZHIN DU 'DIR YANG
SBYAR BAR BYA'O ZHES BYA BA'I DON TO, ,MDO SDE'I RGYAN

BAM PO GNYIS PA'I BSHAD PA RDZOGS SO,, ,,MOS PA'I MTSAN NYID RNAM
PAR DBYE BA LA, ,TSIGS SU BCAD PA GNYIS TE ZHES BYA BA LA, BYANG
CHUB KYI SKABS KYI RJES LA MOS PA'I SKABS BSHAD PAR 'BREL PA CI
YOD CE NA, 'DI YAN CHAD DU BDAG DANG GZHAN GYI DON BYAS NAS BYANG

CHUB KYI SKABS KYI BAR DU BYANG CHUB SEMS DPA'I BSLAB PA DMIGS
PA'I KHYAD PAR BSHAD NAS, DA NI DMIGS PA'I YUL DE LA JI LTAR
BSLAB PAR BYA BA DE STON TO, ,DE LA JI LTAR BSLAB PAR BYA BA ZHE
NA, RNAM PA GNYIS LA BSLAB PAR BYA STE, BSAM PA'I KHYAD PAR DANG
SBYOR BA'I KHYAD PAR GYIS SO, ,

DE LA SBYOR BA'I KHYAD PAR LA YANG RNAM PA BZHI STE, CHOS YONGS
SU TSOL BA DANG, BDAG DANG GZHAN LA PHAN PA BSGRUB PA DANG, BDAG
DANG GZHAN LA PHAN PA RNAM PAR DAG PA DANG, BDAG DANG GZHAN LA
PHAN PA MTHAR BYUNG BA'O, ,DE LA BSAM PA'I KHYAD PAR GYIS BSLAB
PA NI DAM PA'I CHOS LA

MOS PA DANG, DAD PA BSKYED PAR BYA BA STE, YANG BDAG DANG GZHAN
GYI DON LA BRTZAMS NAS BYANG CHUB KYI DON GYI BAR DU RGYU DANG
'BRAS BUR GYUR PA PHYIN CI MA LOG PA CHOS LNGA RNAMS KYI RANG
BZHIN GANG YIN PA MTHONG BA RNAMS KYIS ZAB CING RGYA CHE BA'I
CHOS DE DAG LA DANG PO NYID DU DAD PA DANG MOS PA MANG BAR

BYA STE, DE BAS NA BYANG CHUB KYI SKABS KYI RJES LA MOS PA'I
SKABS BSHAD PAR 'BREL TO, ,YANG NA GONG DU RIGS LA GNAS PA'I
BYANG CHUB SEMS DPA' BYANG CHUB TU SEMS BSKYED NAS, BYANG CHUB
SEMS DPA'I BSLAB PA LA BSLAB PAR BYA'O ZHES GLENGS SO, ,DE LA
BYANG CHUB SEMS DPA'I BSLAB

@147B PA GSUM STE, GANG LA BSLAB PAR BYA BA DANG, JI LTAR BSLAB
PAR BYA BA DANG, GANG GIS BSLAB PAR BYA BA LAS BDAG DANG GZHAN
GYI DON BSGRUBS NAS BYANG CHUB KYI BAR DU BSLAB PAR BYA BA NI
BSTAN ZIN TO, ,DA NI JI LTAR BSLAB PAR BYA BA DE STON TO, ,DE LA
YANG JI LTAR BSLAB PAR BYA ZHE NA, CHOS LA

MOS PA MANG BA DANG, CHOS BTZAL BA DANG, CHOS BSHAD PA DANG, CHOS
KYI RJES SU MTHUN PA'I CHOS BSGRUB PA DANG, BSTAN PA DANG, GDAMS
NGAG 'CHAD PA DANG, GDAMS NGAG LA GNAS PAR BYA BA DANG, THABS
KYIS YONGS SU ZIN PA'I LUS DANG, NGAG DANG YID KYI LAS DANG LDAN
PAR BYA

BA'I RIM PAS BSLAB PAR BYA STE, DE BAS NA BYANG CHUB KYI SKABS
KYI RJES LA MOS PA'I SKABS BSHAD PAR 'BREL TO, ,DE LA MOS PA DANG
DAD PA DANG YID CHES PA ZHES BYA BA DAG NI DON GCIG STE TSIG GI
RNAM GRANGS TZAM DU ZAD DO, ,DE LA GZUGS LA SOGS PA'I PHUNG PO LA
SOGS PA BRTZAMS NAS PHUNG

PO'I DON GANG ZHE NA, GANG CUNG ZAD GZUGS 'DAS BA DANG, MA 'ONGS
PA DANG, DA LTAR GYI DANG, RAGS PA DANG, PHRA BA DANG, DANG PA
DANG, BZANG PO DANG, NYE BA DANG, RING BA DE DAG THAMS CAD GCIG
TU BSDUS NAS GZUGS KYI PHUNG PO'I GRANGS SU 'GRO'O ZHES BYA BA
BZHIN DU MDO SDE LAS MOS PA LA

YANG 'DAS PA DANG, DA LTAR DANG, MA 'ONGS PA DANG, NANG DANG,
PHYI DANG, RAGS PA DANG, PHRA BA DANG, NGAN PA DANG, BZANG PO
DANG, NYE BA DANG RING BA ZHES PHYE NAS BSTAN TE, DE LTAR MOS
PA'I MTSAN NYID KYI DPE BSTAN PA'I PHYIR TSIGS SU BCAD PA GNYIS
RTZOM MO ZHES BYA BA'I DON TO, ,SKYES

DANG ZHES BYA BA LA, LAS DANG, 'BRAS BU DANG, BDEN PA DANG, DKON
MCHOG LA SOGS PA LA YID CHES PA 'DAS BA'I DUS SU BYUNG BA DANG,
DA LTAR GYI DUS SU 'BYUNG BA LA SKYES PA'I MOS PA ZHES BYA'O,
,LAS DANG 'BRAS BU LA SOGS PA LA YID CHES BA'I DAD PA MA 'ONGS PA
NAS 'BYUNG BAR 'GYUR

BA LA MA SKYES PA'I MOS PA ZHES BYA'O, ,MOS PA NI SEMS LAS BYUNG
BA'I CHOS YIN TE, SEMS LAS BYUNG BA'I CHOS CHES MOS PA NI THEG PA
CHEN PO'I CHOS MOS DMIGS NAS 'DI NI DE BZHIN DU BDEN NO ZHES DAD
CING YID CHES PAR 'GYUR BA'I 'DZIN PA ZHES BYA'O, ,'DI NI NANG GI
MOS PAS SO, ,LAS

@148A *, ,DANG 'BRAS BU LA SOGS PA LA YID CHES PA NI MOS PA DANG
'DAS PA'I DUS SU BYUNG BA LA DMIGS NAS DGA' BA SKYES TE, MOS PA
SNGON DU BYUNG BA NI LEGS SO ZHES RO MYANG BA DANG, RJES SU YI
RANG BA DANG, MNGON PAR DGA' BAR BYED PA NI GZUNG BAR 'GYUR BA'I
MOS PA ZHES BYA STE,

'DIS NI PHYI ROL GYI MOS PA BSTAN TO, ,NAM DGE BA'I BSHES GNYEN
GYIS BSTAN PA'I BSLAB PA LAS MOS PA DANG, DAD PA SKYES PA NI
GROGS LAS BLANGS PA'I MOS PA ZHES BYA STE, DE NI MOS PA RAGS
PA'O, ,BDAG NYID LA MOS PA DANG, DAD PA'I SA BON DANG, RIGS YOD
PA LAS MOS PA

SKYES PA NI BDAG NYID KYI MOS PA ZHES BYA STE, MOS PA 'DI NI PHRA
BA'O, ,MU STEGS PA'I CHOS BDAG DANG SEMS CAN YOD PAR BSHAD PA LA
YID CHES SHING DAD PA'I MOS PA NI NOR PA'I MOS PA ZHES BYA STE,
'DI NI MOS PA NGAN PA'O, ,DE BZHIN GSHEGS PA'I GSUNG RAB MI RTAG
PA DANG SDUG BSNGAL

BAR 'CHAD PA LA YID CHES PA'I MOS PA NI GZHAN DU MA NOR BA'I MOS
PA ZHES BYA STE, MOS PA DE NI BZANG PO'O, ,MOS PA SKYE BA'I RGYU
RKYEN KUN TSOGS NAS MOS PA SKYES PAR GYUR PA DANG MNGON DU MOS BA
ZHES BYA STE, 'DI NI MOS PA NYE BA'O, ,MOS PA SKYE BA'I RGYU
RKYEN MA TSOGS PAS, MOS PA MNGON DU

MA SKYES PA DE NI GZHAN ZHES BYA STE, 'DI NI MOS PA RING BA'O,
,DGE BA'I BSHES GNYEN LA BRTEN NAS DAM PA'I CHOS NYAN PA LAS MOS
PA 'BYUNG BA NI SGRA SPYOD PA'I MOS PA ZHES BYA'O, ,JI LTAR THOS
PA'I CHOS RNAMS RIG PA BZHIS SEMS DANG SEMS LAS BYUNG BA'I MOS PA
LA NI TSOL BA'I MOS

PA ZHES BYA'O, ,SGOM SGOM STE CHOS KYI DON RTOGS PA LAS BYUNG
BA'I MOS PA LA NI LTA BA'I MOS PA ZHES BYA'O, ,MOS PA SKYES KYANG
BDUD DANG MU STEGS LA SOGS PAS DRANGS NAS MOS PA GYUR NA NI
'PHROG PA'I MOS PA ZHES BYA STE, 'DI NI MOS PA CHUNG DU'O, ,SKABS
SU DAD PA YANG 'BYUNG LA MA DAD

PA YANG 'BYUNG BA LA NI MOS PA YANG RNAM PAR 'DRES PA'I MOS PA
ZHES BYA STE, 'DI NI MOS PA 'BRING NGO, ,DAD PA 'BA' ZHIG RGYUN
DU 'BYUNG GI MA DAD PA NI MI 'BYUNG BA'I MOS PA LA NI MI MTHUN
PHYOGS MA 'DRES PA'I MOS PA ZHES BYA STE, DE NI MOS PA CHEN PO'O,
,SKABS SU DAD PA YANG 'BYUNG, NYAN

@148B THOS DANG RANG SANGS RGYAS KYI CHOS LA MOS PA NI CHUNG DU'I
MOS PA ZHES BYA'O, ,THEG PA CHEN PO'I CHOS THA DAD PA NI RGYA CHE
BA'I MOS PA ZHES BYA'O, ,MOS PA SPYOD PA'I SA DRED NAS SA BCU MAN
CHAD YON TAN KHYAD PAR CAN GONG MA THOB PAR MOS PA LAS 'DOD CHAGS
LA SOGS PA'I NYON MONGS PA LAS BAR

DU GCOD PA YOD PA'I MOS PA NI BSGRIBS PA'I MOS PA ZHES BYA'O,
,YON TAN GONG MA THOB BAR BYA BA LA, BAR DU GCOD PA MED PA'I MOS
PA NI MA BSGRIBS PA'I MOS PA ZHES BYA'O, ,MOS PA GUS PA DANG BCAS
PA DANG, RGYUN MI 'CHAD PAR 'BYUNG BA'I MOS PA NI LDAN PA'I MOS
PA ZHES BYA'O, ,MOS

PA GUS PA DANG BCAS PA DANG, RGYUN 'CHAD PA LA NI MI LDAN PA'I
MOS PA ZHES BYA'O, ,SA DANG POR CHOS KYI DBYINGS RTOGS PA'I RGYUR
'GYUR BA'I MOS PA SPYOD PA'I SAR BSKAL PA GRANGS MED PA GCIG TU
BSOD NAMS DANG YE SHES KYI TSOGS BSAGS PA DANG LDAN PA LA NI
TSOGS BSAGS PA'I MOS PA ZHES

BYA'O, ,CHOS KYI DBYINGS RTOGS PAR 'GYUR BA'I RGYU BSKAL PA
GRANGS MED PA GCIG TU BSOD NAMS DANG, YE SHES KYI TSOGS BSAGS PA
DANG LDAN PA'I MOS PA MED PA NI TSOGS MED PA'I MOS PA ZHES BYA'O,
,SA DANG PO NAS SA BDUN MAN CHAD KYI BYANG CHUB SEMS DPA'I MOS PA
NI BRTAN PAR ZHUGS

PA'I MOS PA ZHES BYA STE, MOS PA LA BRI BA DANG NYAMS PA MED PA'I
PHYIR RO, ,SA BRGYAD NAS SA BCU'I BAR GYI BYANG CHUB SEMS DPA'I
MOS PA LA NI RING DU SONG BA'I MOS PA ZHES BYA STE, RNAM PAR MI
RTOG PA LHUN GYIS GRUB PA DANG LDAN PA'I MOS PA YOD PA'I PHYIR
RO, ,MOS PA'I BAR DU GCOD PA LA

TSIGS SU BCAD PA GSUM MO ZHES BYA BA LA, TSIGS SU BCAD PA GNYIS
KYIS MOS PA'I MTSAN NYID DANG RAB TU DBYE BA BSTAN NAS TSIGS SU
BCAD PA GSUM GYIS MOS PA PHYE STE BSHAD PA DE DAG GIS BGEGS DANG
BAR DU GCOD PA STON TO ZHES BYA BA'I DON TO, ,YID LA MI BYED PA
MANG PO DANG ZHES BYA BA LA,

SKYES PA'I MOS PA LA NI YID LA MI BYED PA MANG BAR BAR DU GCOD
DE, CI'I PHYIR ZHE NA, 'DAS PA DANG DA LTAR GYI DUS SU MOS PA
'BYUNG BA LA YANG DE NYID LA MNGON SUM DU MA BYAS NA MED PAR
'GYUR BA'I PHYIR RO, ,LE LO ZHES BYA BA LA MA SKYES PA'I MOS PA
LA NI LE LO BAR DU GCOD DE BSKYED PAR BYA BA'I PHYIR

@149A *, ,BRTZON 'GRUS BRTZAMS TE, GZHAN NA SKYE BAR MI 'GYUR
BA'I PHYIR RO, ,RNAL 'BYOR 'KHRUGS PA DANG ZHES BYA BA LA, GZUNG
BA DANG 'DZIN PAR 'GYUR BA'I MOS PA LA NI RNAL 'BYOR 'KHRUGS PA
BAR DU GCOD DE RNAL 'BYOR 'KHRUGS PA ZHES BYA BA NI 'DAS PA'I
SEMS BSKYED PA LA GZUNG

BA'I DNGOS PO LA CHAGS PA DANG DA LTAR GYI MOS PA'I SEMS BSKYED
PA LA NI 'DZIN PA'I DNGOS POR CHAGS PA NI RNAL 'BYOR 'KHRUGS PA
ZHES BYA STE, DE LTAR GYUR NA GZUNG 'DZIN DANG BRAL BA'I TING NGE
'DZIN GYIS THOB PAS BAR DU GCOD PA YIN NO, ,GROGS PO NGAN DANG
ZHES BYA BA LA, GROGS LAS BLANGS PA'I

MOS PA LA NI GROGS PO NGAN PAS BAR DU GCOD DE, SNGON DGE BA'I
BSHES GNYEN GYIS YANG DAG PAR 'DZIN DU BCUG KYANG PHYIS SDIG PA'I
GROGS POS BLANGS PA'I CHOS 'DZIN DU BCUG PAS SNGAR GZUNG BA CHUD
ZOS PA'I PHYIR RO, ,DGE GZHAN ZHES BYA BA LA, BDAG NYID LAS BYUNG
BA'I MOS PA LA NI DGE BA GZHAN

LA BAR DU GCOD DE, BDAG LA MOS PA'I SA BON DANG RIGS YOD KYANG DE
LDANG ZHING SKYE BAR 'GYUR BA'I DGE BA CHER MA BSAGS NA RIGS YOD
PAS KYANG SKYE BAR MI 'GYUR BAS NA BAR DU GCOD DO, ,TSUL BZHIN MA
YIN PHA YID LA BYED CES BYA BA LA, MA NOR BA'I MOS PA LA NI TSUL
BZHIN MA YIN PAS

YID LA BYED PA BAR DU GCOD DE, RTAG PA DANG, BDE BA DANG, GTZANG
BA DANG, BDAG TU YID LA BYAS NA BDAG MED PA DANG MI RTAG PA LA
SOGS PAR YID LA BYED PA MED PAR 'GYUR BA'I PHYIR RO, ,BAG MED PA
DANG ZHES BYA BA LA, MNGON DU BA'I MOS PA LA NI BAG MED PAS BAR
DU GCOD DE, CI'I

PHYIR ZHE NA, MNGON DU BA'I MOS PA NI MA CHAGS PA DANG, ZHA MI
SDANG BA DANG, GTI MUG PA DANG, BRTZON 'GRUS KYI RKYEN LAS SKYE
LA, 'DOD CHAGS DANG ZHE SDANG DANG GTI MUG DANG LE LO BZHI NI BAG
MED PA YIN TE, BAG MED PA DE BYUNG NA MNGON DU BA'I MOS PA DE MI
'BYUNG BAS BAR DU GCOD PA YIN

NO, ,THOS NYUNG BA ZHES BYA BA LA, SGRA SPYOD PA'I MOS PA LA NI
THOS PA NYUNG BAS PAR DU GCOD DO, ,CI'I PHYIR ZHE NA, BKRI BA'I
DON GYI MDO SDE TZAM THOS KYI NGES PA'I DON GYI MDO SDE MA THOS
NA STONG PA DANG BDAG MED PAR BSHAD PA THOS PA DANG, SKRAG PAR
'GYUR BA'I PHYIR RO, ,THOS DANG BSAM PA NYUNG

@149B DUS DGA', ,ZHES BYA BA LA, TSOL BA'I MOS PA LA NI THOS PA
TZAM GYIS CHOG PAR 'DZIN PA DANG, THOS PA LA YANG CUNG ZAD TZAM
GYIS BSAM PA CHOG PAR 'DZIN PA BAR DU GCOD DO, THOS PA DE LA MA
BSAMS PA DANG, BSAMS PA LA YANG BSAM PA RGYA CHER MA BYAS NA NI
BSAMS PA'I DON KUN RTOGS PAR

MI 'GYUR BAS BAR DU GCOD DO, ,ZHI BA TZAM GYIS NGA RGYAL DANG,
,ZHES BYA BA LA LTA BA'I MOS PA LA NI BSAMS PA TZAM GYIS CHOG PAR
'DZIN PA DANG, ZHI GNAS BSGOMS PA TZAM GYIS CHOG PAR 'DZIN CING
NGA RGYAL BYAS TE, LHAG MTHONG MI BSGOM PAR BAR DU GCOD DE, BSAMS
PA TZAM GYIS CHOG

PAR 'DZIN PA LA MA BSGOMS NA BSGOM PAS MTHONG BAR BYA BA'I DON
GZHAN GYIS 'PHROGS PAR YANG 'GYUR LA MA DAD PA DANG DAD PAR NA
BDEN PA RTOGS PAR MI 'GYUR BA'I PHYIR BAR DU GCOD DO, ,MA 'DRES
PA YANG DE BZHIN RIGS, ,ZHES BYA BA LA, DE BZHIN DU 'PHROGS PA
DANG RNAM PAR 'DRES

PA'I RIGS PA LA NI 'DRES PAR MA BYAS PAS BAR DU GCOD DE, YANG NAS
YANG DU GOMS PAR BYAS SHING 'DRIS PAR MA BYAS NA MOS PA GZHAN
GYIS 'PHROGS PAR YANG 'GYUR LA MA DAD PA DANG DAD PAR 'DRES PA'I
MTSAN MA 'BYUNG BAS MA 'DRES PA LA YANG BAR DU GCOD DO, ,MI SKYO
BA DANG ZHES BYA BA LA THEG PA

CHUNG DU'I MOS PA LA NI 'KHOR BA'I MTHA'I RKYEN GYIS MI SKYO BAR
BAR DU GCOD DE 'KHOR BA'I CHOS KYIS MI SKYO BA MED DE 'KHOR BAR
DGA' NAS 'KHOR BA LAS 'DAS PA'I MYA NGAN LAS 'DAS PA MI 'THOB
PA'I PHYIR RO, ,DE BZHIN DU SKYE ZHES BYA BA LA, RGYA CHEN PO
THEG PA CHEN PO'I CHOS LA MOS PA LA NI 'KHOR BAR SKYO

BAR BAR DU GCOD DE, 'KHOR BAR SKYO BAR 'GYUR PA NA 'KHOR BA NA
BDAG DANG GZHAN GYI DON MI BYED CING MYA NGAN LAS 'DAS PA'I PHYIR
RO, ,MA BSGRIBS PA'I MOS PA NI BSGRIBS PA'I MOS PAS BAR DU GCOD
DE, MOS PA SPYOD PA'I SA DROD NAS SA BCU MAN CHAD DU KHYAD PAR DU
'GRO BA'I MOS PA LA 'DOD CHAGS

DANG ZHE SDANG DANG BCAS PA'I MOS PA YOD PAR GYUR NA SGRIB PA MED
PA'I MOS PA MI 'BYUNG BA'I PHYIR RO, ,MI LDAN PA ZHAS BYA BA LA
LDAN PA'I MOS PA LA NI MI LDAN PA'I MOS PA BAR DU GCOD DE, GUS
PAR BYED PA MED PA DANG, RTAG PAR BYED PA MED PA'I MOS PA BYUNG
NA GUS PA DANG BCAS PA DANG,

@150A *, ,RTAG PA DANG BCAS PA'I MOS PA MI 'BYUNG BA'I PHYIR RO,
,TSOGS RNAMS BSAGS PA DAG KYANG ZHES BYA BA LA SOGS PA'I MOS PA
NI TSOGS MA BSAGS PAS BAR DU GCOD DE, SA DANG PO THOB PAR 'GYUR
PA'I RGYU BSKAL BA GRANGS MED PA GCIG TU BSOD NAMS DANG YE SHES

BSAGS PA MED NAS DANG POR CHOS KYI DBYINGS RTOGS PAR 'GYUR BA'I
BSOD NAMS DANG YE SHES KYI TSOGS BSKAL PA GRANGS MED PA GCIG TU
BSAGS PA'I TSOGS DANG MI LDAN PA'I PHYIR RO, ,MOS PA'I BAR DU
GCOD PAR BYA, ,ZHES BYA BA LA YID MI BDE BA MANG PO NAS BRTZAMS
TE, TSOGS MA

BSAGS PA'I BAR DU NI 'DI DAG MOS PA'I RAB TU DBYE BA'I BAR DU
GCOD PA YIN PAR RIG PAR BYA'O ZHES BYA BA'I DON TO, ,MOS PA'I YON
TAN LA TSIGS SU BCAD PA LNGA STE ZHES BYA BA LA TSIGS SU BCAD PA
GNYIS KYIS MOS PA'I RAB TU DBYE BA BSTAN, TSIGS SU BCAD PA GSUM
GYIS MOS PA'I BAR

DU GCOD PA BSTAN TE, DA NI TSIGS SU BCAD PA LNGAS MOS PA'I YON
TAN RAB TU PHYE BA LA BAR CHAD DE DAG GIS BAR DU GCOD PAR MA BYAS
NA MOS PA YON TAN DANG LDAN PAR 'GYUR RO ZHES BYA BA STON TO ZHES
BYA BA'I YON TAN NO, ,BSOD NAMS CHE ZHING ZHES BYA BA LA SKYES
PA'I MOS PA RNAM PA GNYIS TE, DA LTAR

GYI MOS PA DANG 'DAS PA'I MOS PA GNYIS LAS, DA LTAR GYI MOS PA LA
NI BSOD NAMS CHE BA'I YON TAN 'THOB STE, DA LTAR GYI DUS NA THEG
PA CHEN PO'I CHOS LA MOS PA SKYES MA THAG TU BSOD NAMS KYI TSOGS
DPAG TU MED PA 'PHEL BAR 'GYUR BA'I PHYIR RO, ,'GYOD PA MED PA'I
BYA BA LA, 'DAS PA'I

MOS PA NI 'GYOD PA MED PA'I YON TAN 'THOB STE, CI'I PHYIR ZHE NA,
SNGON THEG PA CHEN PO'I CHOS LA MOS PA BYUG BA MTHONG NA DGA'
BA'I KHYAD PAR SKYE BA'I SEMS GDUNG BA MI SKYE BA'I PHYIR RO,
,YID BDE BA CHEN PO STE ZHES BYA BA LA GZUNG BA'I MOS PA DANG,
'DZIN PA'I MOS PA GNYIS LA NI YID BDE BA DANG BDE BA

CHEN PO'I YON TAN 'THOB STE, JI LTA ZHE NA, GZUNG BA'I DNGOS PO
LA DNGOS POR MA CHAGS PA DE KHO NA PHYOGS GCIG PA'I TING NGE
'DZIN GYI BDE BA THOB PAS YID BDE BA'I YON TAN 'THOB BO, ,'DZIN
PA LA DNGOS PO LA CHAGS PA SPANGS NA DE MA THAG PA'I TING NGE
'DZIN GYI BDE BA 'THOB STE, DE BAS NA BDE BA CHEN

@150B PO'I YON TAN 'THOB BO, ,CHUD MI ZA DANG ZHES BYA BA LA
GROGS LAS BLANGS PA'I MOS PA LA BAR DU GCOD PA RNAMS KYIS BAR
CHAD MA BYAS PA CHUD MI ZA BA'I YON TAN 'THOB STE, 'GYUR BA MED
PA DANG, NYAMS PAR MI 'GYUR BA'I PHYIR RO, ,BRTAN PA DANG ZHES
BYA BA LA BDAG NYID KYI MOS PA LA BAR

DU GCOD PA RNAMS KYIS BAR CHAD MA BYAS NA BRTAN PA'I YON TAN
'THOB BO, ,NYAMS PA DANG MED PAR MI 'GYUR BA'I PHYIR RO, ,KHYAD
PAR 'GRO DANG DE BZHIN DU, ,ZHES BYA BA LA NOR PA MED PA DANG,
MNGON DU BA DANG, SGRA SPYOD PA DANG, TSOL BA DANG, LTA BA DANG,
'PHROGS PA DANG, MA 'DRES PA'I MOS

PA RNAMS LA GAL TE DE DAG GI MI MTHUN PA'I PHYOGS KYIS BAR DU MA
BCAD NA KHYAD PAR DU 'GRO BA'I YON TAN 'THOB STE, NOR PA MED PA'I
MOS PA LA NI NOR BAS PAR CHAD MA BYAS NA NOR BA MED PA 'BRING LAS
NOR BA MED PA CHEN PO SKYE BAR 'GYUR BA DANG, MNGON DU BA LA BAG
MED BAR BAR CHAD MA BYAS NA MNGON DU

BA 'BRING LAS MNGON DU BA CHEN PO SKYE BAR 'GYUR BA DANG, DE
BZHIN LHAG MA RNAMS LA YANG BAR DU GCOD PAS BAR CHAD MA BYAS NA
'BRING LAS CHEN PO SKYE BAR 'GYUR RO, ,CHOS RNAMS MNGON PAR RTOGS
PA DANG, ,ZHES BYA BA LA, MI MTHUN PA'I PHYOGS KYIS MA 'DRES PA'I
MOS PA LA BAR DU GCOD

PA'I CHOS KYIS BAR CHAD MA BYAS NA CHOS RNAMS MNGON PAR RTOGS PAR
'GYUR TE, SA DANG POR 'THOB PAR 'GYUR RO ZHES BYA BA'I DON TO,
,BDAG DANG GZHAN DON THOB PA'I MCHOG ,CES BYA BA LA, NYAN THOS
KYI THEG PA LA MOS PA LA BAR DU GCOD PAS BAR CHAD MA BYAS NA BDAG
GIS DON MCHOG THOB PAR 'GYUR

TE ZHES BYA BA'I DON TO, ,THEG PA CHEN PO MOS PA LA BAR DU GCOD
PAS BAR CHAD MA BYAS NA BDAG DANG GZHAN GYI DON MCHOG 'THOB PAR
'GYUR TE MI GNAS PA'I MYA NGAN LAS 'DAS PA THOB PAR 'GYUR RO ZHES
BYA BA'I DON TO, ,MNGON PAR SHES PA ZHES BYA BA LA SGRIB PA MED
PA'I MOS PA DANG LDAN PA'I MOS PA DANG,

TSOGS BSAGS PA'I MOS PA DANG, BRTAN PAR ZHUGS PA'I MOS PA DANG,
RING DU SONG BA'I MOS PA RNAMS LA BAR DU GCOD PA'I CHOS KYIS BAR
CHAD MA BYAS NA MNGON PAR SHES PA MYUR PA'I YON TAN 'THOB STE,
SGRIB PA MED PA DANG LDAN PA DANG TSOGS BSAGS PA GSUM GYIS DANG
PO RNO BA'I MCHOG THOB,

@151A *, ,BRTAN PAR ZHUGS PA DANG, RING DU SONG BA NYID KYIS MYUR
DU THAMS CAD MKHYEN PA'I YE SHES THOB ZHES BYA BA'I DON TO, ,DE
DAG NI MOS PAR MI 'GYUR BA'I YON TAN NO ZHES BYA BA LA BSOD NAMS
CHE BA NAS MNGON PAR SHES PA MYUR BA'I BAR DAG GI YON TAN BSHAD
PA DE DAG NI MOS PA RAB TU

DBYE BA'I YON TAN YIN NO ZHES BYA BA'I DON TO, ,DE YAN CHAD DU
MOS PA'I MTSAN NYID RAB TU DBYE BA DANG, MOS PA'I BAR DU GCOD PA
DANG, MOS PA'I YON TAN BSTAN NAS DE TSIGS SU BCAD PA GSUM DANG
RKANG PA GCIG GIS 'JIG RTEN PA'I MOS PA DANG, 'JIG RTEN LAS 'DAS
PA'I MOS PA PAS

BYANG CHUB SEMS DPA'I MOS PA KHYAD ZHUGS PAR BSTAN NAS DE NAS
THEG PA CHEN PO'I MOS PA SGRUB DGOS PA STON TE, DE LA YANG DANG
PO'I TSIGS BCAD GCIG GIS NI DON MDO TZAM DU BSTAN, DE'I LHAG MA
RNAMS KYIS DON DE NYID ZHIB TU 'CHAD DO, ,DE LA 'DOD PA'I KHAMS
KYI MOS PA DANG GZUGS KYI KHAMS

KYI SEMS CAN GYI MOS PA DANG, GZUGS MED PA'I KHAMS KYI SEMS CAN
GYI MOS PA NI 'JIG RTEN PA'I MOS PA ZHES BYA'O, ,'PHAGS PA NYAN
THOS KYI MOS PA DANG RANG SANGS RGYAS KYI MOS PA NI 'JIG RTEN LAS
'DAS PA'I MOS PA ZHES BYA'O, ,'DOD PA CAN NI DE KHYI 'DRA, ,ZHES
BYA BA LA, 'DOD

PA'I YON TAN LNGA LA CHAGS PA DANG LDAN PA RNAMS NI 'DOD PA CAN
ZHES BYA STE, DON DU 'DOD PA'I KHAMS KYI MOS PA NI KHYI'I MOS PA
DANG SEMS DANG 'DRA'O ZHES BYA BA'I DON TO, ,TING NGE 'DZIN PA'I
RUS SBAL BZHIN, ,ZHES BYA BA LA GZUGS KYI KHAMS KYI BSAM GTAN
BZHI DANG, GZUGS MED PA'I

KHAMS KYI SNYOMS PAR 'JUG PA BZHI LA CHAGS PA'I SEMS CAN RNAMS
KYI MOS PA NI RUS SBAL GYI SEMS DANG MOS PA DANG 'DRA'O ZHES BYA
BA'I DON TO, ,BDAG GI DON BYED BRAN LTA BU, ,ZHES BYA BA LA, BDAG
GI DON LA ZHUGS PA'I 'PHAGS PA NYAN THOS DANG RANG SANGS RGYAS
KYI MOS PA NI BRAN GYI

SEMS DANG MOS PA LTA BU YIN NO ZHES BYA BA'I DON TO, ,DE GZHAN
DON BYED RGYAL PO 'DRA, ,ZHES BYA BA LA, GZHAN DON BYED PA BYANG
CHUB SEMS DPA' RNAMS KYI MOS PA NI RGYAL PO'I SEMS DANG MOS PA
'DRA'O ZHES BYA BA'I DON TO, ,'DIS NI KHYAD ZHUGS PA'I DON MDOR
BSTAN TO, ,'DI NYID

@151B MAN CHAD DE NYID ZHIB TU 'CHAD DE, 'DOD PA CAN GYI KHYI
DANG JI LTA BU 'DRA ZHE NA, DE'I PHYIR JI LTAR DU, KHYI NI SDUG
BSNGAL DAG GIS NYEN, ,ZHES SMOS TE, DE BZHIN G-YEM DANG ZHES BYA
BAR SBYAR TE, DPER NA KHYI NI DUS THAMS CAD DU KHA ZAS 'BA' ZHIG
LA SEMS SHING KHA ZAS KYI PHYIR SEMS 'JUG PAS SDUG

BSNGAL GYIS NYEN PA DE DANG 'DRA BAR G-YEM STE 'DOD PA'I KHAMS NA
GNAS PA'I SEMS CAN 'DOD PA LNGA'I YUL LA CHAGS PA RNAMS KYANG
RTAG TU DE 'BA' ZHIG LA SEMS 'JUG PAS SDUG BSNGAL LAS NYEN PA
ZHES BYA'O, ,RTAG TU LTOGS PAS CHOG MI SHES, ,ZHES BYA BA LA,
GZHAN YANG KHYI NI RTAG

TU YANG BKRES PA'I RANG BZHIN CAN TE KHA ZAS KYIS CHOG MI SHES PA
DE BZHIN DU 'DOD PA LNGA'I YON TAN LA CHAGS PA RNAMS KYANG RTAG
TU 'DOD PA LNGA'I YON TAN LA SEMS LA 'DOD PA LNGA'I YON TAN LA
SPYAD NA YANG, TSVA CHU 'THUNG BA BZHIN DU NGOMS PA'I MTHA' MED
PAS NA KHYI'I SEMS DANG 'DRA'O ZHES

BYA BA'I DON TO, ,TING NGE 'DZIN PA JI LTAR RUS SBAL 'DRA ZHE NA,
DE'I PHYIR JI LTAR, RUS SBAL DE NI CHU YI NANG NA BSKUM ZHING
'DUG ,CES BYA BA SMOS TE, GNAS DANG ZHES BYA BAR SBYAR RO, ,DPER
NA RUS SBAL DE NI RGYA MTSO CHEN PO'I NANG NA GNAS KYANG RKANG
LAG BRKYANG STE MI 'DUG GI BA GUR DANG GSAB GSEB

DANG PHUG DAG NA RKANG LAG BSKUM NAS RANG GI KHOG PA NYID KYI
NANG DU BSDUS TE 'DUG PA DE BZHIN DU GZUGS KYI BSAM GTAN PA DANG,
GZUGS MED PA'I SNYOMS PAR 'JUG PA LA GNAS PA'I BSAM GTAN PA RNAMS
KYANG SEMS DANG SEMS LAS BYUNG BA NANG DU BSDUS NAS GANG ZAG LA
BDAG MED PA DANG SHES BYA

RNAMS KYI RANG DANG SPYI'I MTSAN NYID RGYA MTSO SNYED YOD PA LA
SHES RAB KYIS 'JUG PA MED PAS NA RUS SBAL GYI SEMS DANG 'DRA'O
ZHES BYA BA'I DON TO, ,YANG NA SEMS CAN DE DAG NI BSAM GTAN DANG
TING NGE 'DZIN DANG SNYOMS PAR 'JUG PA THOB PA TZAM GYIS CHOG PAR
'DZIN GYI YON TAN KHYAD PAR CAN MA THOB PA DANG,

BDEN PA BZHI KHO NA MA RTOGS PAS NA RUS SBAL GYI SEMS DANG
'DRA'O, ,BDAG GI DON BYED PA JI LTAR BRAN LTA BU YIN ZHE NA, DE'I
PHYIR, JI LTAR BRAN NI RTAG TU 'JIGS SHING SKRAG PAS LUS KYIS
ZHES BYA BA SMOS TE, BDAG GI DON ZHES BYA BA DANG SBYAR RO, ,DPER
NA BRAN NI RJE BO'I SEMS SAM TSIG DANG 'GAL

@152A *, ,BA BYAS NA CHAD PAS GCOD PA DANG GNOD PA BYED DU 'ONG
ZHES RTAG TU 'JIGS PA DANG BCAS PAS GNAS PA DANG, LUS KYIS RJE BO
LA SRI ZHU BYED CING RJE BO'I 'KHOR NA RGYU ZHING GNAS PA DANG
'DRA BAR NYAN THOS DANG RANG SANGS RGYAS RNAMS GANG ZAG LA BDAG
MED PAR KHONG DU CHUD PA DANG, CHOS RNAMS

KYI RANG DANG SPYI'I MTSAN NYID KHONG DU CHUD PAS RUS SBAL GYI
MOS PA LTA BU MED DU ZIN KYANG BDAG GI DON LHUR BYED PAS NA 'KHOR
BA'I CHOS KYIS RTAG TU 'JIGS PAR GNAS SHING DE BZHIN GSHEGS PA'I
BSLAB PA BCAS PA LAS CUNG ZAD CIG NYAMS PAR BYAS NA YANG BKA'
DANG 'GAL BAR 'GYUR BA DANG BRLAG PAR 'GYUR RO

ZHES RTAG TU YANG SRUNG BA BYED PA TZAM DU ZAD KYI GZHAN GYI DON
MI BYED PAS NA BRAN GYI SEMS DANG 'DRA'O ZHES BYA BA'I DON TO,
,GZHAN GYI DON BYED PA JI LTAR RGYAL PO DANG 'DRA ZHE NA, DE'I
PHYIR, RGYAL PO YANG NI JI LTAR, BKA' YIS YUL DANG DBANG BYED
GNAS PA LTAR, ,ZHES SMOS TE, SKYE BO GZHAN DAG LA ZHES BYA

BAR SBYAR RO, ,DPER NA RGYAL PO BSOD NAMS DANG YE SHES KYI TSOGS
CHE BAS DBANG DANG BKAS CHAB 'OG TU DBANG BA'I 'BANGS DANG, DKOR
LA CI DGAR BYED PA BZHIN DU GZHAN GYI DON BYED PA'I BYANG CHUB
SEMS DPA' RNAMS KYANG SHES RAB DANG SNYING RJE DANG LDAN PA'I
PHYIR CHOS GNYIS LA DBANG BYED DE 'KHOR BA LA DBANG

BYED PA DANG MYA NGAN LAS 'DAS PA LA DBANG BYED PA'O, ,DE LA SHES
RAB DANG LDAN PAS NI 'KHOR BA LA DBANG BYED DE JI LTA ZHE NA,
SHES RAB DANG LDAN PAS 'KHOR BA NA GNAS KYANG 'KHOR BA'I NYON
MONGS PA RNAMS KYIS MI GOS PA'I PHYIR RO, ,SNYING RJE DANG LDAN
PAS NI MYA NGAN LAS 'DAS PA LA DBANG BYED DE, JI LTA ZHE NA,

SNYING RJE DANG LDAN PAS MYA NGAN LAS 'DAS PA 'BA' ZHIG LA MI
GNAS KYI, SEMS CAN GYI DON DU 'KHOR BAR 'JUG PA'I PHYIR TE, DE
BAS NA RGYAL PO'I SEMS DANG 'DRA'O ZHES BYA BA'I DON TO, ,DE LTAR
THEG PA CHEN PO'I MOS PA NI 'JIG RTEN DANG 'JIG RTEN LAS 'DAS
PA'I MOS PA BAS KHYAD ZHUGS PAR BSTAN

NAS, DA NI TSIGS BCAD RKANG PA GSUM GYIS THEG PA CHEN PO'I MOS PA
BSGRUB PAR RIGS PAR BSTAN PA'I PHYIR, RTAG TU MOS PA MANG PO'I
KHYAD PAR SHES PAR BYA, ,ZHES BYA BA LA SOGS PA SMOS SO, ,RTAG TU
ZHES BYA BA NI DUS THAMS CAD DU MOS PA KHYAD ZHUGS ZHES BYA BA'I
DON TO, ,MOS PA MANG PO NI

@152B 'DOD PA'I KHAMS KYI SEMS CAN GYI MOS PA DANG, GZUGS DANG
GZUGS MED PA'I KHAMS KYI SEMS CAN GYI MOS PA DANG NYAMS THOS DANG
RANG SANGS RGYAS KYI MOS PA KHYAD ZHUGS PAR SHES PAR BYA'O, ,THEG
PA CHEN PO MCHOG TSUL DE BZHIN RIG NAS NI, ,DE LA BRTEN LA DE LTA
RTAG TU DE NYID TSOL, ,ZHES BYA BA,

LA; GONG DU BSHAD PA LTAR NA THEG PA CHEN PO'I CHOS LA MOS PA NI
MOS PA'I MCHOG YIN PA DANG TSUL BZHIN GYI MOS PA YIN PAR RIG NAS
THEG PA CHEN PO'I CHOS DE LA BRTEN PA BYANG CHUB SEMS DPA' RNAMS
DUS THAMS CAD DU YANG THEG PA CHEN PO'I CHOS LA MOS PA DE NYID
TSOL ZHING DE NYID SGRUB PAR BYED DO ZHES

BYA BA'I DON TO, ,THEG PA CHEN PO'I CHOS LA MOS PA NI 'JIG RTEN
DANG 'JIG RTEN LAS 'DAS PA'I MOS PA BAS KHYAD ZHUGS PA YIN PAS
MCHOG CES BYA'O, ,BDAG DANG GZHAN GYI DON GYI THABS 'BYUNG BAS
TSUL BZHIN ZHES BYA'O, ,DON DE NYID CES BYA BA LA, 'DOD PA CAN
GYI DE KHYI 'DRA, ,ZHES BYA BA LA,

GZHAN DON BYED PA RGYAL PO 'DRA, ,ZHES BYA BA YAN CHAD KYIS RGYAL
PO KHYAD ZHUGS PA'I DON DE NYID BSTAN TO ZHES BYA BA'I DON TO,
,GZHAN GYIS BSGRUBS NAS ZHES BYA BA LA, JI LTAR KHYI NI ZHES BYA
BA NAS BRTZAMS TE, GZHAN GYI DON STON SKYE BA GZHAN DAG CES BYA
BA YAN CHAD KYIS SNGAR BSHAD PA'I DON

NYID PHYI MAS ZHIB TU 'CHAD DE BSTAN TO ZHES BYA BA'I DON TO,
,THEG PA CHEN PO LA YANG DAG PAR 'DZUD DO ZHES BYA BA LA, RTAG TU
MOS PA ZHES BYA BA NAS BRTZAMS TE, RTAG TU DE NYID TSOL ZHES BYA
BA YAN CHAD KYIS THEG PA CHEN PO'I MOS PA LA 'DZUD PAR BYED PA'I
DON STON TO ZHES BYA BA'I DON TO, ,MOS

LA ZHUM PA LA DGAG PA, ,ZHES BYA BA'I TSIGS SU BCAD PA ZHES BYA
BA LA, KHA CIG 'DI SNYAM DU BLA NA MED PA'I BYANG CHUB NI LHA
'PHAGS PAS THOB PAR 'GYUR GYI, MIS THOB PAR MI 'GYUR RO SNYAM NAS
ZHUM PA DANG MIS THOB NAS YANG BSKAL PA GRANGS MED PA GSUM GYIS
THOB PAS SGRUB DKA'O SNYAM NAS

ZHUM PA DANG, DE LTAR DUS RING DU BSGOMS KYANG LA LAS THOB KYI
KUN GYIS MI THOB BO SNYAM NAS ZHUM PA DE DAG LA RGYU RNAM PA GSUM
GYIS NA ZHUM PAR MI RIGS PAR BSTAN PA'I PHYIR TSIGS SU BCAD PA
RTZOM MO ZHES BYA BA'I DON TO, ,RGYU DANG PO BSTAN PA'I PHYIR MIR
GYUR PA LAS ZHES BYA BA SMOS TE, BLA

@153A *, ,NA MED PA'I BYANG CHUB NI MIR GYUR PA LAS THOB KYI LHA
LA SOGS PA'I GNAS NAS THOB PA MA YIN PAS NI ZHUM PAR BYA BA MI
RIGS SO ZHES BYA BA'I DON TO, ,RGYU GNYIS PA BSTAN PA'I PHYIR,
BYANG CHUB NI SKAD CIG MA RE RER 'THOB PAR 'GYUR ZHES SMOS TE,
BYANG CHUB DE YANG DUS RING POR BSTAN

MI DGOS KYI PHYOGS BCU'I 'JIG RTEN GYI KHAMS DAG NA SKAD CIG MA
RE RI LA YANG 'THOB PAS NA ZHUM PAR MI RIGS SO ZHES BYA BA'I DON
TO, ,RGYU GSUM PA BSTAN PA'I PHYIR, SEMS CAN TSAD MED CES SMOS
TE, ,DE LA'ANG SEMS CAN LA LAS THOB, LA LAS MI THOB PA MA YIN GYI
SEMS CAN TSAD MED

GRANGS MED DPAG TU MED PA GANG G'A'I KLUNG GI BYE MA SNYED KYIS
BYANG CHUB THOB PAS NA ZHUM PAR BYAR MI RIGS SO ZHES BYA BA'I DON
TO, ,DE'I PHYIR, ZHUM PA LA NI BZOD MI BYA, ,ZHES BYA BA LA, DE
LTAR RGYU RNAMS PA GSUM GYI PHYIR NA ZHUM PA'I SEMS SKYES PAR
GYUR BA DANG, BZOD PAR MI BYA DANG DBAR MI BYA BA'I

RIGS SO ZHES BYA BA'I DON TO, ,MOS PA BSOD NAMS KYI KHYAD PAR LA
TSIGS SU BCAD PA GNYIS SO ZHES BYA BA LA, 'DI YAN CHAD DU MOS
PA'I MTSAN NYID DBYE BA NAS, MOS PA LA ZHUM PA DGAG PA'I BAR DU
BSTAN NAS, DA TSIGS SU BCAD PA GNYIS KYIS NYAN THOS DANG RANG
SANGS RGYAS DAG THEG PA CHUNG

DU LA MOS PA'I BSOD NAMS PAS BYANG CHUB SEMS DPA' RNAMS THEG PA
CHEN PO'I CHOS LA MOS PA LHAG PAR BSOD NAMS DPAG TU MED PA JE
BSTAN PA'I PHYIR TSIGS SU BCAD PA SMOS SO ZHES BYA BA'I DON TO,
,JI LTAR BSOD NAMS 'PHEL BA NI, ,GZHAN LA BZA' BA BYIN PAS SO,
,DE LTAR DE DAG ZOS PA

NI, ,BSOD NAMS CHEN PO 'BYUNG MA YIN, ,ZHES BYA BA LA, 'DI LTAR
KHA ZAS KYI RO LA CHAGS PA DANG, LUS MDZES PAR 'DOD PA DANG,
RGYAGS PA'I PHYIR KHA ZAS ZOS NA NI KHA ZAS DE NYID BSOD NAMS MA
YIN PAR 'GYUR RO, ,'GRANGS PAR BYA BA TZAM GYI BSAM PAS ZOS NA NI
BSOD NAMS SU

YANG MI 'GYUR, BSOD NAMS MA YIN PAR YANG MI 'GYUR RO, ,GANG GI
TSE RGYAGS PA LA SOGS PA'I BSAM PAS ZA BA NI MA YIN GYI, DPER NA
SHING RTA KHAL DGAL BA'I PHYIR MIG DANG SROG SHING MAR GYIS BSKUS
PA DE BZHIN DU, BDAG GI DON DU DGE BA SPYAD PA'I CHED DU LUS
BRTAN PAR BYA BA'I PHYIR BDAG

@153B NYID ZOS NA BSOD NAMS SU 'GYUR YANG BSOD NAMS CHEN POR MI
'GYUR TE, KHA ZAS DE NYID SEMS CAN LA PHAN PAR BYA BA'I PHYIR
GZHAN LA BYIN NA BSOD NAMS CHE ZHING DPAG TU MED PAR 'GYUR RO
ZHES BYA BA'I DON TO, ,'DI NI DPE'O, ,DE'I DON BSTAN PA'I PHYIR,
PHA ROL DON GNAS BSTAN PAS NI,

MDO LAS GSUNGS PA'I CHOS THOB 'GYUR, ,ZHES BYA BA SMOS TE, THEG
PA CHEN PO'I MDO SDE'I NANG NAS NI PHA ROL GYI DON BYA BA'I THABS
STON PAS KHYAD PAR THAG PA CHEN PO'I CHOS LA MOS PAR GYUR PA
DANG, THEG PA CHEN PO'I MDO SDE DE DANG DE DAG GI NANG NAS THEG
PA CHEN PO'I CHOS BKLAGS SHING MNYAN NAS RJES

SU BSNGAGS PA BCU THOB PAR 'GYUR RO ZHES BYA BA LA SOGS PA'I YON
TAN DE DANG DE DAG THOB PAR 'GYUR RO ZHES BYA BA'I DON TO, ,RANG
DON GNAS PA'I CHOS BSTAN PAS 'THOB PAR 'GYUR BA MA YIN NO ZHES
BYA BA LA NYAN THOS KYI THEG PA'I NANG NAS NI BDAG GI DON DU
'GYUR BA TZAM GYI THABS SHIG STON PAR ZAD

BAS NA THEG PA CHEN PO'I CHOS LA MOS PA TZAM GYIS BSOD NAMS DANG
YON TAN THOB PAR 'GYUR BA MA YIN NO ZHES BYA BA'I DON TO, ,MOS
PA'I 'BRAS BU BSDU BAR TSIGS SU BCAD PA ZHES BYA BA LA, DE LTAR
THEG PA CHEN PO'I CHOS LA MOS PA BSOD NAMS CHE BAR BSTAN NAS
SPYIR NI THEG PA CHEN PO'I CHOS

LA MOS PA'I 'BRAS BU DPAG TU MED PAS 'KHOR BA'I MTHA'I BAR DU
BRJOD KYANG ZAD PAR MI 'GYUR MOD KYI MDOR BSDUS NA 'DI DAG 'THOB
PO ZHES BSTAN PA'I PHYIR TSIGS SU BCAD PA RTZOM MO ZHES BYA BA'I
DON TO, TSIGS SU BCAD PA 'DI'I BSDUS PA'I DON NI GANG DU MOS PA
DANG, GANG GIS MAS

PA DANG, JI LTA BUS MOS PA DANG, MOS PA'I 'BRAS BUS GANG YONGS SU
'DZIN PA DE STON TO, ,DE LTAR, 'PHAGS PA CHEN PO'I CHOS NI YANG
'GYUR PAS, ,ZHES BYA BAS DE LTAR ZHES BYA BA NI GANG DU BSHAD PA
LTAR NA ZHES BYA BA'I DON TO, ,NYAN THOS DANG RANG SANGS RGYAS
KYANG 'PHAGS PA

YIN MOD KYI BYANG CHUB SEMS DPA' DANG DE BZHIN GSHEGS PA DAG NI
DE DAG LAS KYANG KHYAD ZHUGS PA YIN PAS 'PHAGS PA CHEN PO ZHES
BYA'O, ,DE DAG GI CHOS NI THEG PA CHEN PO LA BYA STE, THEG PA
CHEN PO DE'I NANG NAS KYANG NYAN THOS DANG RANG SANGS RGYAS LA
MED PA'I SA DANG PHA ROL TU PHYIN PAS YANG

@154A *, ,'GYUR BA ZHES BYA BA STE, 'DIS NI GANG DU MOS PA BSTAN
TO, ,BLO DANG LDAN PAS ZHES BYA BA LA BLO DANG LDAN PA NI BYANG
CHUB SEMS DPA' LA BYA STE, THABS DANG SHES RAB ZUNG DU 'BREL BA'I
SHES RAB DANG LDAN PA'I PHYIR TE, 'DIS NI GANG GIS MOS PA BSTAN
TO, ,RTAG TU MOS PA CHE

BSKYED NAS, ,ZHES BYA BA LA, THEG PA CHEN PO'I CHOS LA BYANG CHUB
SEMS DPA' RNAMS KYIS RGYUN MA CHAD PAR ZHUM PA DANG, SPA BKONG BA
MED PA'I SEMS KYIS MOS PA DANG DAD PA CHER BSKYED NAS ZHES BYA
BA'I DON TO, ,'DIS NI JI LTAR MOS PA BSTAN TO, ,DE LTAR MOS PA
BYAS NA 'BRAS BU RNAM PA GSUM

THOB PA'I PHYIR RO, ,BSOD NAMS RGYA CHEN DAG NI RTAG TU RNAM
'PHEL DANG, ,MTSUNGS MED YON TAN DAG GIS BDAG NYID CHEN POR
'GYUR, ,ZHES SMOS TE, 'BRAS BU GSUM NI BSOD NAMS RGYA CHER 'PHEL
BA DANG, ,DE NYID 'PHEL BA DANG SANGS RGYAS PA'O, ,DE LA THEG PA
CHEN PO'I CHOS LA DANG PO MOS SHING

DAD PA SKYES NA BSOD NAMS DPAG TU MED PA SKYE BAR 'GYUR BAS BSOD
NAMS RGYA CHAR 'PHEL BA ZHES BYA'O, ,DE NAS KYANG SANGS RGYAS SU
MA GRUB KYI BAR DUS BCU MAN CHAD KYI DUS NA YANG MOS PA YANG SBAR
ZHING JE CHE JE CHER 'PHEL BA LA BSOD NAMS KYI TSOGS KYANG CHER
'PHEL BAR 'GYUR BAS NA DE NI RTAG TU

RNAM PAR 'PHEL ZHES BYA'O, ,DE NAS SANGS RGYAS KYI SA'I DUS NA,
NYAN THOS DANG RANG SANGS RGYAS LA MED PA'I YON TAN STOBS DANG MI
'JIGS PA LA SOGS PA'I YON TAN THOB PAS NA BDAG NYID 'TSANG RGYA
BAR 'GYUR BA'I PHYIR, MTSUNGS MED YON TAN DAG GIS BDAG NYID CHEN
POR 'GYUR, ,ZHES BYA STE,

TSIG DE DAG GIS NI MOS PA'I 'BRAS BUS GANG YONGS SU 'DZIN PA
BSTAN TO, ,MOS PA'I SKABS BSHAD PA RDZOGS SO,, ,,CHOS YONGS SU
TSOL BA'I SKABS LAS ZHES BYA BA LA, MOS PA'I SKABS BSHAD PA'I
RJES LA, CHOS YONGS SU TSOL BA'I SKABS BSHAD PAR 'BREL PA CI YOD
CE NA,

THEG PA CHEN PO'I CHOS LA MOS PA DANG DRAN PA MANG BA'I BYANG
CHUB SEMS DPA'I CHOS LA MOS PAR BYA BA TZAM GYIS CHOG PAR BYA BA
MA YIN GYI CHOS BTZAL BAR YANG BYA DGOS TE, DE BAS MOS PA'I RJES
LA CHOS BTZAL BA'I SKABS BSHAD PAR 'BREL TO, ,DMIGS PA'ANG YONGS
SU TSOL BA TSIGS SU

@154B BCAD PA BZHI'O ZHES BYA BA LA, CHOS BTZAL BA LA YANG RNAM
PA GSUM BTZAL BAR BYA STE, DMIGS PA YONGS SU BTZAL BA DANG, DMIGS
PA RNYED PA YONGS SU BTZAL BA DANG, YID LA BYED PA YONGS SU BTZAL
BA'O, ,DE LAS NYAN PA'I SHES RAB DANG, BSAM PA'I SHES RAB DANG,
BSGOM PA'I

SHES RAB KYIS YUL GANG LA DMIGS PAR BYA BA'I DMIGS PA RJE BTZAL
TE, YUL 'DI NI DMIGS PAR BYA'O ZHES SHES RAB RNAM PA GSUM GYIS
DMIGS PAR BYA BA'I YUL BTZAL BA BSTAN PA'I PHYIR TSIGS SU BCAD PA
BZHI RTZOM MO ZHES BYA BA'I DON TO, ,SDE SNOD DAG NI GSUM MAM
GNYIS KYANG RUNG, ,

ZHES BYA BA LA, SHES RAB RNAM GSUM GYIS DMIGS PAR BYA BA'I YUL NI
RGYA CHER BSHAD NA SDE SNOD GSUM GYI CHOS DAG STE, SDE SNOD GSUM
NI MDO SDE'I SDE SNOD DANG, 'DUL BA'I SDE SNOD DANG, MNGON PA'I
SDE SNOD DO, ,DMIGS PAR BYA BA'I YUL MDOR BSTAN NA NI THEG PA
CHUNG DU DANG, THEG PA

MCHOG GI BYE BRAG DANG, SDE SNOD RNAM PA GNYIS SU GZHAG STE, NYAN
THOS KYI SDE SNOD DANG, BYANG CHUB SEMS DPA'I SDE SNOD DO, ,DE LA
GSUNG RAB YAN LAG BCU GNYIS LA SHIN TU RGYAS PA DANG, SKYES PA
RABS KYI SDE SNOD NI BYANG CHUB SEMS DPA'I SDE SNOD CES BYA'O,
,LHAG MA RNAMS LAS

PHAL CHER NI NYAN THOS KYI SDE SNOD DE, PHAL CHER SMOS PA NI LHAG
MA LA THEG PA CHEN PO DANG, NYAN THOS KYI THEG PA'I CHOS CAN THUN
MONG DU GYUR PA'ANG YOD PAR STON TO, ,CI'I PHYIR GSUM PO DANG,
GNYIS PO DE DAG LA SDE SNOD CES BYA ZHE NA, DE'I PHYIR BSDU BA'I
PHYIR TE, DPER NA SNOD GANG DU 'BRU BRE

BCU SHONG ZHING 'DUS PA'I SNOD DE LA SNOD CES BYA BA DANG 'DRA
BAR GSUM PO DANG GNYIS PO 'DIR YANG GSUNG RAB YANG LAG BCU GNYIS
KYI DON DANG TSIG THAMS CAD 'DUS PAS SDE SNOD CES BYA'O, ,YANG NA
PHUNG PO DANG KHAMS DANG SKYE MCHED KYI CHOS NAS SKU DANG YE SHES
LA SOGS PA'I BAR DU SHES PAR BYA BA'I

DON THAMS CAD 'DUS PAS NI DE'I PHYIR SDE SNOD CES BYA'O, ,CI'I
PHYIR SDE SNOD GSUM DU GZHAG CE NA, DE'I PHYIR RGYU YANG DGUR
'DOD DO, ,ZHES SMOS TE, SDE SNOD GSUM DU BZHAG NA NI RGYU RNAM PA
GU'I PHYIR SDE SNOD GSUM DU GZHAG PAR 'DOD DO ZHES BYA BA'I DON
TO, ,SDE SNOD GSUM DU GZHAG PA LA

@155A *, ,DGOS PA CI YOD CE NA, DE'I PHYIR RNAM PAR GROL ZHES
SMOS TE, SDE SNOD GSUM DU GZHAG PA NI SEMS CAN RNAMS 'KHOR BA LAS
'BYUNG ZHING MYA NGAN LAS 'DAS PA THOB PAR BYA BA DANG, SANGS
RGYAS THOB PAR BYA BA'I PHYIR SDE SNOD GSUM DU GZHAG GO ZHES BYA
BA'I DON TO, ,JI LTAR GROL

BAR 'GYUR ZHE NA, DE'I PHYIR, BAG CHAGS SHES BYED ZHI BAR BYED PA
DANG, ,RAB TU RTOGS PAR ZHES BYA BA SMOS TE, RNAM PAR GROL BAR
BYED PA NI SDE SNOD GSUM MNYAN PA DANG, BSAMS PA DANG, BSGOMS
PA'I SHES RAB KYIS RNAM PAR GROL BAR BYED DO ZHES BYA BA'I DON
TO, ,DE LA MNYAN PA'I SHES RAB

KYIS NI BAG CHAGS SU BYED, NAM THOS PA'I DUS NA CHOS KYI DBYINGS
RNAM PAR DAG PA'I RGYU MTHUN PA LAS BYUNG BA'I MOS PA'I BAG CHAGS
'JOG PAR BYED PA'I PHYIR RO, ,BSAM PA'I SHES RAB KYIS NI SHES PAR
BYED, DE JI LTA JI LTAR BSAM PA DE LTA DE LTAR DE DAG GI DON
RTOGS PAR 'GYUR BA'I PHYIR RO, ,

CHOS RTOGS PA DANG LDAN PA'I SHES RAB CAN NI BSGOM PA LA 'JUG
STE, BSGOM PA LA ZHUGS PA'I TING NGE 'DZIN GYI MTSAN NYID ZHI
GNAS 'THOB PAR 'GYUR RO, ,ZHI GNAS KYI STOBS KYIS NI NYON MONGS
PA ZHI BAR BYED DE NYON MONGS PA RNAMS 'JIL BAR BYED CES BYA BA'I
DON TO, ,TING NGE 'DZIN THOB PAS

SEMS RTZE GCIG TU GYUR NA LHAG MTHONG GI MTSAN NYID KYI SHES RAB
SKYE BAR 'GYUR TE, SHES RAB KYIS NI BDEN PA YANG DAG PA JI LTA BA
BZHIN DU RTOGS PAR BYED DE, BDEN PA RTOGS NA MTHONG BA DANG BSGOM
PAS SPANGS BAR BYA BA'I NYON MONGS PA RTZA BA NAS 'BYIN PAS NA DE
LTAR RNAM PAR GROL BAR 'GYUR RO, ,

RGYU DGU'I PHYIR TE ZHES BYA BA LA NYON MONGS PA RNAM PA GSUM
STE, THE TSOM NYE BA'I NYON MONGS PA DANG, 'DOD PA LA CHAGS PAS
RJES SU SBYOR BA'I MTHA' DANG, BDAG NGAL BA LA RJES SU SBYOR BA
MTHA'I NYE BA'I NYON MONGS PA DANG, BDAG NYID LTA BA'I NYE BA'I
NYON MONGS PA DANG LNGA STE, NYON MONGS PA

DE DAG SPANGS PA'I PHYIR SDE SNOD GSUM BSHAD DE ZHES BYA BA'I DON
TO, ,THE TSOM GYI GNYEN PO NI MDO YIN TE ZHES BYA BA LA, PHUNG PO
DANG KHAMS DANG SKYE MCHED LA SOGS PA'I CHOS RNAMS LA THE TSOM
GYUR PA'I NYON MONGS PA'I GNYEN POR NI MDO SDE'I SDE SNOD BSHAD
PA YIN NO ZHES BYA BA'I DON TO, ,

@155B JI LTAR THE TSOM GYI GNYEN POR 'GYUR RO ZHE NA, DE'I PHYIR,
GANG DON GANG LA THE TSOM ZA BA DE LA RNAM PAR GDON MI ZA BAR BYA
BA'I PHUNG PO BSHAD PAS SO ZHES BYA BA SMOS TE, GANG ZHES BYA BA
NI GANG ZAG GANG ZHES BYA BA'I DON TO, ,DON GANG LA ZHES BYA BA
NI PHUNG PO DANG KHAMS DANG SKYE MCHED DE, RTEN CING 'BREL TE

'BYUNG BA DANG, BDEN PA DANG SA DANG PHA ROL TU PHYIN PA'I RANG
DANG SPYI'I MTSAN NYID KYI DON GANG LA ZHES BYA BA'I DON TO, ,THE
TSOM ZA BA NI YIN NAM MA YIN SNYAM DU YID GNYIS ZA BA'O, ,GDON MI
ZA BAR BYA BA'I DON NI THE TSOM ZA BA DE DAG GI THE TSOM MED PAR
BYAS NAS, CHOS KYI MTSAN NYID GTAN LA PHAB PAR SHES

PAR BYA BA'I PHYIR, MDO SDE BSHAD DO ZHES BYA BA'I DON TO, ,'DUL
BA NI MTHA' GNYIS RJES SU SBYOR BA'I NYES PA GNYEN PO GNYIS PO
STE ZHES BYA BA LA, 'DUL BA'I SDE SNOD NI 'DOD PA LA CHAGS PAS
RJES SU SBYOR BA'I MTHA' DANG BDAG NGAL BA LA RJES SU SBYOR BA LA
MTHA'I NYE BA'I NYON MONGS PA'I GNYEN POR BSHAD DO ZHES BYA BA'I
DON

TO; ,JI LTAR MTHA' GNYIS RJES SU SBYOR BA'I NYES PA'I GNYEN POR
'GYUR ZHE NA, 'DOD PA LA CHAGS PAS RJES SU SBYOR BA'I MTHA'I
GNYEN POR 'GYUR BAR BSTAN PA'I PHYIR KHA NA MA THO DANG BCAS PA
LA KUN DU SPYOD PA DGAG PA'I PHYIR 'DOD PA LA CHAGS PAS RJES SU
SBYOR BA'I MTHA' DANG ZHES SMOS TE, 'DOD

PA LA CHAGS PA NI GANG BCOM LDAN 'DAS KYIS SPYOD DU MI GNANG BAR
BSLAB PA TSIGS SU BCAD PA LAS 'DAS NAS YO BYAD SNA TSOGS LA SOGS
PA'I TSUL GYIS BDAG CHAGS PA DANG RGYAGS PAR BYA BA'I DON DU KUN
DU LONGS SPYOD PAR BYED PA STE, DPER NA 'DOD PA LA ZHEN PA'I
KHYIM NA GNAS PA LA SOGS PA LTA BU'O, ,

DE'I GNYEN PO NI KHA NA MA THO BA DANG BCAS PA LA KUN DU SPYOD PA
SPYOD DU MI GNANG BAR BKAG STE, DE LA SPYOD PA GANG GIS PHAS PHAM
PA DANG, LTUNG BA DANG NYES BYAS LA SOGS PA 'BYUNG PAR 'GYUR BA'I
SPYOD PA NI KHA NA MA THO BA DANG BCAS PA'I SPYOD PA GZHES BYA
STE, DE BKAG PA YANG 'DI DANG 'DI RNAMS NI SPYOD PA MI GNANG

NGO ZHES BKAG PA DANG, BSLAB PA TSIGS SU BCAD PA RNAMS LA NI BAG
DANG BCAS PA DANG GUS PA DANG BCAS PA DANG, BSGRIMS TE SRUNGS
SHIG CES BKA' STZAL PA'O, ,BDAG NGAL BA LA RJES SU SBYOR BA'I
MTHA' GNYEN PAR GYUR PA'I PHYIR, KHA NA MA THO BA MED PA LA KUN
DU SPYOD PAR RJES SU GNANG BA'I PHYIR, BDAG

@156A *, ,NGAL BA LA RJES SU SBYOR BA'I MTHA'O ZHES BYA BA SMOS
TE, KHA NA MA THO BA MED PA LA KUN DU SPYOD PAR GNANG BA NI GANG,
BCOM LDAN 'DAS KYIS LHUNG BZED DANG, CHOS GOS LA SOGS PA'I YO
BYAD SPYOD DU GNANG BA RNAMS LA BYA STE, DE YANG MU STEGS CAN GYI
DKA' THUB THAL BA DANG TSER MAR NYAL

BA DANG, ZAS SPYOD PA KHYI DANG BA LANG LA SOGS PA'I DKA' THUB
KYIS BDAG GI LUS SDUG BSNGAL BAR BYED PA'I GNYEN POR GSUNGS TE,
DE BAS NA 'DUL BA LAS KYANG, BCOM LDAN 'DAS KYIS TSUL KHRIMS DANG
LDAN PA DANG, YON TAN DANG LDAN PA'I DGE SLONG NI KHA ZAS RO
BRGYA DANG LDAN PA DANG, BRGYA STONG RI BA'I

GOS DANG, KHANG PA GTZANG MA DAG KYANG SPYOD DU GNANG NGO ZHES
GSUNGS SO, ,MDOR NA, KHA ZAS RO BRGYA PA ZOS NAS KYANG, CHAGS PA
DANG RGYAGS PA MED NA DE NYID KHA NA MA THO BA MED PAR SPYOD PA
YIN LA, SNGO RNGAD KYI BAG ZOS NAS, CHAGS PA DANG RGYAGS PA YOD
NA DE NYID KHA NA MTHO BA DANG BCAS PAR SPYOD PA'O, ,BRGYA

STONG RI BA'I GOS GYON NAS KYANG CHAGS PA DANG RGYAGS PA MED PAR
SPYOD NA DE NYID KHA NA MA THO BA MED PAR SPYOD LA, PHYAG DAR
KHROD PA RNAMS LA SPYOD DE, GAL TE CHAGS PA DANG RGYAGS PA YOD NA
DE NYID KHA NA MA THO BA DANG BCAS PAR SPYOD PA YIN NO, ,MNGON
PA'I CHOS NI BDAG NYID LTA BA BSNYEMS PA'I GNYEN POR TE ZHES BYA
BA LA,

NYUNG ZAD TZAM THOS LA MANG DU THOS PA MED PAR CUNG ZAD TZAM SHES
PA'I CHOS KYIS NGA RGYAL BYED CING LTA BA DANG, TSUL KHRIMS PHYIN
CI LOG LA CHAGS NAS DGE BA'I BSHES GNYEN DAG GI THAD NAS MANG DU
THOS PA MI TSOL BA NI BDAG NYID LTA BA BSNYEMS PA ZHES BYA STE,
DE'I GNYEN POR MNGON PA'I CHOS BSHAD DO ZHES BYA BA'I

DON TO, ,JI LTAR LTA BA BSNYEMS PA'I GNYEN POR 'GYUR ZHE NA, DE'I
PHYIR, CHOS KYI MTSAN NYID MA LOG PAR BSTAN PA'I PHYIR ZHES SMOS
TE, MNGON PA'I CHOS KYI NANG NAS NI CHOS RNAMS KYI RANG DANG
SPYI'I MTSAN NYID PHYIN CI MA LOG PAR BSHAD LA, DE THOB PAR 'GYUR
NA CHOS KYI MTSAN NYID PHYIN CI MA LOG PAR KHONG DU CHUD PAR

'GYUR BAS LTA BA DANG, TSUL KHRIMS LA PHYIN CI LOG TU 'DZIN PA
SPONG BAR BYED PA'I PHYIR TE, 'DI YAN CHAD RGYU RNAM PA GSUM
'CHAD DO, ,YANG MDO SDE NI BSLAB PA GSUM BSHAD DO ZHES BYA BA LA,
BSLAB PA GSUM NI, LHAG PA'I TSUL KHRIMS KYI BSLAB PA DANG, LHAG
PA'I SEMS KYI BSLAB PA DANG, LHAG

@156B PA'I SHES RAB KYI BSLAB PA'O, ,DE LA NYAN THOS KYI TSUL
KHRIMS KYIS NI, LHAG PA'I TSUL KHRIMS KYI BSLAB PA NI TSUL DANG
LDAN PA YIN, SO SOR THAR PA'I SDOM PAS BSDAMS PA SPYOD YUL DANG
SPYOD PA PHUN SUM TSOGS PA KHA NA MA THO BA PHRA MO LA YANG 'JIGS
PAR LTA BA STE, YANG DAG PAR BLANGS PA'I GNAS

RNAMS LA SLOB BO ZHES GSUNGS PA'O, ,LHAG PA'I SEMS KYI BSLAB PA
NI GZUGS KYI KHAMS KYI BSAM GTAN BZHI DANG, GZUGS MED PA'I KHAMS
KYI SNYOMS PAR 'JUG PA BZHI'O, ,LHAG PA'I SHES RAB KYI BSLAB PA
NI, 'PHAGS PA'I BDEN PA BZHI YANG DAG PA JI LTA BA BZHIN DU SHES
PAR BYA'O, ,THEG

PA CHEN PO'I TSUL GYIS NA, SDOM PA'I TSUL KHRIMS DANG, DGE BA
SDUD PA'I TSUL KHRIMS DANG, SEMS CAN GYI DON BYED PA'I TSUL
KHRIMS GSUM LA NI LHAG PA'I TSUL KHRIMS KYI BSLAB PA ZHES BYA'O,
,NAM MKHA' MDZOD DANG DPA' BAR 'GRO BA'I TING NGE 'DZIN LA SOGS
PA NI LHAG PA'I SEMS KYI BSLAB PA

ZHES BYA'O, ,RNAM PAR MI RTOG PA'I YE SHES LA NI LHAG PA'I SHES
RAB KYI BSLAB PA ZHES BYA STE, NYAN THOS DANG THEG PA CHEN PO'I
MDO SDE'I NANG NAS BSLAB PA GSUM 'CHAD DO ZHES BYA BA'I DON TO,
,'DUL BAS NI LHAG PA'I TSUL KHRIMS DANG, LHAG PA'I SEMS BSGRUB PA
YIN TE ZHES BYA BA LA, 'DUL BAS NI

LHAG PA'I TSUL KHRIMS DAG PAR BYED PA DANG, LHAG PA'I SEMS MNGON
SUM DU BYED PA YIN TE, LHAG PA'I TSUL KHRIMS DAG PAR BYED PA NI
'DUL BA LAS 'BYUNG BA BZHIN DU SPYAD NA TSUL KHRIMS LA SKYON MED
PA'I PHYIR RO, ,TSUL KHRIMS DANG LDAN PA NI 'GYOD PA MED PA LA
SOGS PA'I RIM GYIS TING NGE 'DZIN THOB

PA'I PHYIR RO ZHES BYA BA LA TSUL KHRIMS DANG LDAN NA 'GYOD PA
MED PAR 'GYUR RO, ,'GYOD PA MED NA LUS BAG YANG THOB BO, ,LUS BAG
YANGS THOB NA BDE BA SO SOR MYONG BAR 'GYUR RO, ,BDE BA SO SOR
MYONG NA SEMS RTZE GCIG TU 'GYUR TE, DE BAS NA TING NGE 'DZIN
MNGON SUM DU 'GYUR RO, ,MNGON PA'I

CHOS NI LHAG PA'I SHES RAB TU SGRUB PA YIN TE ZHES BYA BA LA,
MNGON PA'I CHOS KYIS NI CHOS RNAMS KYI RANG DANG SPYI'I MTSAN
NYID MA NOR BAR SHES PA'I LHAG PA'I SHES RAB SGRUB CING MNGON SUM
DU BYED PA YIN TE ZHES BYA BA'I DON TO, ,JI LTAR LHAG PA'I SHES
RAB SGRUB CE NA, DE'I PHYIR, MA NOR BA RNAM PAR RAB

@157A *, ,TU SNANG BAR BYED PA'I PHYIR RO ZHES SMOS TE, MNGON
PA'I CHOS KYI NANG NAS NI CHOS RNAMS KYI RANG DANG SPYI'I MTSAN
NYID MA NOR BAR PHYE STE BSHAD PAS NA DE THOS PA'I SGO NAS CHOS
KYI MTSAN NYID LA MA NOR PAR SHES PA'I SHES RAB SKYE BAR 'GYUR
TE, 'DI YAN CHAD KYIS RGYU DRUG BSTAN TO, ,YANG

MDO SDES NI CHOS DANG DON BSHAD DO ZHES BYA BA LA, MING DANG TSIG
DANG YI GE RNAMS LA NI CHOS ZHES BYA'O, ,DES BRJOD PAR BYA BA
PHUNG PO DANG KHAMS DANG SKYE MCHED RNAM LA NI DON ZHES BYA'O,
,YANG NA PHUNG PO DANG KHAMS DANG SKYE MCHED LA SOGS PA LA NI
CHOS ZHES BYA'O, ,DGONGS PA BZHI DANG LDEM PO

NGAG BZHI LA NI DON ZHES BYA'O, ,YANG NA MTHO RIS THOB PAR BYED
PA'I RGYU DGE BA BCU LA NI CHOS ZHES BYA'O, ,MYA NGAN LAS 'DAS PA
THOB PAR BYED PA'I RGYU BYANG CHUB KYI PHYOGS KYI CHOS SUM CU
RTZA BDUN LA SOGS PA LA NI DON ZHES BYA STE, MDO SDE'I NANG NAS
NI CHOS DANG DON GNYIS 'CHAD DO ZHES BYA BA'I DON TO, ,

'DUL BAS NI CHOS DANG DON SGRUB PA STE ZHES BYA BA LA, 'DUL BAS
NI CHOS DANG DON MNGON SUM DU BYED DO ZHES BYA BA'I DON TO, ,JI
LTAR MNGON SUM DU BYED CE NA, DE'I PHYIR, NYON MONGS PA 'DUL BA
LA BRTZON PAS DE GNYIS RAB TU RTOGS PA'I PHYIR ZHES BYA BA SMOS
TE, 'DUL BA LA BRTEN NAS MI GTZANG

PA BSGOM PA LA SOGS PA'I SGO NAS NYON MONGS PA 'DUL BA LA BRTZON
PAS NA TSIG DANG YI GE'I MTSAN NYID KYI CHOS DANG PHUNG PO DANG
KHAMS LA SOGS PA'I MTSAN NYID KYI DON NAM MTHO RIS KYI MTSAN NYID
KYI CHOS DANG MYA NGAN LAS 'DAS PA'I MTSAN NYID KYI DON RNAMS
RTOGS PAR 'GYUR BAS NA 'DUL PAS NI

CHOS DANG DON MNGON SUM DU BYED DO, ,MNGON PA'I CHOS KYIS NI CHOS
DANG DON YANG DAG PAR BRJOD PA RNAM PAR GDON MI ZA BA LA MKHAS
PA'O ZHES BYA BA LA CHOS DANG DON YANG DAG PAR BRJOD PA NI CHOS
DANG DON GZHAN LA BSHAD DO, ,RNAM PAR GDON MI ZA BA LA MKHAS PA
NI GTAN LA DBAB PA LAS PHYIN CI MA

LOG PAR MKHAS PA LA BYA STE, MNGON PA'I CHOS KYI MTSAN NYID LA
MKHAS PAR GYUR NA CHOS DANG DON RNAMS GZHAN LA MA NOR BAR BSHAD
PA LA MKHAS PAR 'GYUR RO ZHES BYA BA'I DON TO, ,DE LA MDO SDE'I
NANG NAS MDOR BSDUS NA DON DU ZHIG 'BYUNG, 'DUL BA'I NANG NAS DON
MDOR BSDUS NA DON DU ZHIG

@157B 'BYUNG, MNGON PA'I CHOS KYI NANG NAS DON MDOR BSDUS NA DON
DU ZHIG 'BYUNG BA DANG, CI'I PHYIR ZHE NA, MDO SDE ZHES BYA, CI'I
PHYIR NA 'DUL BA ZHES BYA, CI'I PHYIR NA MNGON PA'I CHOS ZHES BYA
ZHE NA, DE'I PHYIR, MDO SDE 'DUL BA MNGON PA'I CHOS, ,MDOR NA
RNAM PA BZHI'I DON 'DOD, ,CES BYA BA SMOS

TE; MDO SDE YANG MDOR NA DON RNAM PA BZHI 'BYUNG BA'I PHYIR MDO
SDE ZHES BYA BAR 'DOD LA, 'DUL BA YANG MDOR NA DON RNAM PA BZHI
'BYUNG BAS 'DUL BAR 'DOD LA, MNGON PA'I CHOS KYANG MDOR NA DON
RNAM PA BZHI 'BYUNG BAS MNGON PA'I CHOS SU 'DOD DO ZHES BYA BA'I
DON TO, ,BLO LDAN PAS NI DE SHES

PAS, ,RNAM PA THAMS CAD MKHYEN PA 'THOB, ,CES BYA BA LA, BLO LDAN
PA NI BYANG CHUB SEMS DPA'O, ,DE ZHES BYA BA NI SDE SNOD GSUM LA
BYA STE, BYANG CHUB SEMS DPA' RNAMS KYIS SDE SNOD GSUM SHES NA
THAMS CAD MKHYEN PA'I YE SHES 'THOB PAR 'GYUR RO ZHES BYA BA'I
DON TO, ,NYAN THOS RNAMS

NI ZAD LA MI SKYE BA'I YE SHES TSOL BA TZAM DU ZAD DE, RNAM PA
THAMS CAD MKHYEN PA MI TSOL BAS NA SDE SNOD GSUM MA SHES KYANG
ZAD LA MI SKYE BA'I YE SHES 'THOB STE, RGYU GANG GIS 'THOB CE NA,
TSIGS SU BCAD PA GCIG TZAM GYI DON SHES PAS KYANG ZAD LA MI SKYE
BA'I YE SHES 'THOB PAR 'GYUR RO,,

GNAS RNAMS DANG NI MTSAN NYID DANG, ,CHOS DON STON PHYIR MDO YIN
NO, ,ZHES BYA BA LA, GNAS DANG MTSAN NYID DANG CHOS KYI DON TO,
,RNAM PA BZHI STON PA'I PHYIR MDO SDE ZHES BYA'O, ,DE LA GNAS LA
RNAM PA GSUM STE, YUL GANG DU BSHAD PA DANG, GANG GIS BSHAD PA
DANG, GANG GI DON DU

BSHAD PA'O, ,DE YANG MDO SDE DE DAG LAS, 'DI SKAD BDAG GIS THOS
PA'I DUS GCIG NA BCOM LDAN 'DAS RGYAL PO'I KHAB NA DGE SLONG
DANG, BYANG CHUB SEMS DPA' MANG PO DANG THABS CIG TU BZHUGS SO
ZHES BYA BA GSUNGS SO, ,DE LTAR NA RGYAL PO'I KHAB LA SOGS PA YUL
GANG DU BSHAD PA DE

YANG GNAS YIN PAR BSTAN TO, ,BCOM LDAN 'DAS GANG GIS BSHAD PA'I
DON BSTAN PA'I BCOM LDAN 'DAS KYANG GNAS YIN PAR BSTAN TO, ,GANG
ZAG GANG GI DON DU CHOS BSHAD PA'I GANG ZAG DE YANG GNAS YIN PAR
BSTAN TO, ,MTSAN NYID LA RNAM PA GNYIS TE, KUN RDZOB KYI BDEN
PA'I MTSAN

@158A *, ,NYID DANG, DON DAM PA'I BDEN PA'I MTSAN NYID DE, DE LA
BUM PA DANG SNAM BU DANG GANG ZAG CES BYA BA LA SOGS PA TSIG TU
BRJOD CING BSAM DU RUNG BA RNAMS NI KUN RDZOB KYI BDEN PA'I MTSAN
NYID DO, ,BRJOD DU MI RUNG ZHING BSAM DU MI RUNG BA RNAMS NI DON
DAM PA'I BDEN PA'I MTSAN

NYID DO, ,YANG BRJOD PA DANG BRJOD PA LAS GZHAN PA'I DBANG PO
SPYOD YUL DU GYUR PA NI KUN RDZOB KYI BDEN PA ZHES BYA'O, ,BRJOD
PA LAS GZHAN PA LA MI LTOS PA NI DBANG PO SPYOD YUL DU MA GYUR PA
NI DON DAM PA'I BDEN PA ZHES BYA'O, ,YANG NA KUN NAS NYON MONGS
PA NI DMIGS PA'I YUL DU GYUR PA

RNAMS NI KUN RDZOB KYI BDEN PA ZHES BYA'O, ,CHOS KYI DBYINGS DANG
RNAM PAR MI RTOG PA'I YE SHES NI DON DAM PA'I BDEN PA ZHES BYA'O,
,PHUNG PO DANG KHAMS DANG SKYE MCHED DANG ZAS BZHI DANG, RTEN
CING 'BREL TE 'BYUNG BA LA SOGS PA NI CHOS ZHES BYA STE, ZAS BZHI
NI KHAM GYI ZAS DANG, RE BA DANG, YID LA

BYED PA DANG, RNAM PAR SHES PA'I ZAS SO, ,DGONGS PA BZHI PA NI
DON ZHES BYA'O, ,MNGON DU NI RGYUN MI 'CHAD, ZIL GNON RTOGS PHYIR
MNGON PA'I CHOS, ,ZHES BYA BA LA, MNGON PA'I CHOS STON PA DANG,
RGYUN MI 'CHAD PAR STON PA DANG ZIL GYIS GNON PA DANG, RTOGS PAR
BYED PAS MNGON PA'I CHOS

ZHES BYA'O ZHES BYA BA'I DON TO, ,DE LA BDEN PA BZHI DANG, BYANG
CHUB KYI PHYOGS SUM CU RTZA BDUN DANG, RNAM PAR THAR PA'I SGO
GSUM LA SOGS PA MYA NGAN LAS 'DAS PA'I LAM BSTAN PAS CHOS RNAMS
KYI RANG DANG SPYI'I MTSAN NYID DANG, MYA NGAN LAS 'DAS PA'I CHOS
MNGON DU BYED PAS NA MNGON

PA'I CHOS ZHES BYA'O, ,RGYUN MI 'CHAD PA NI RNAM PA MANG PO'I DON
TE, CHOS GCIG PA YANG GZUGS YOD PA DANG, GZUGS MED PA DANG, BSTAN
DU YOD PA DANG, BSTAN DU MED PA DANG, BLTAR YOD PA DANG, BLTAR
MED PA LA SOGS PA'I BYE BRAG GIS RNAM PA MANG DU 'CHAD PA'I PHYIR
MNGON

PA'I CHOS ZHES BYA'O, ,MNGON PA'I CHOS LA MKHAS NA RTZOD PA DANG
RTZOD PA'I GZHI LA SOGS PA LA MKHAS PAS RTZOD PA THAMS CAD ZHI
BAR BYED DO, ,PHAS KYI RGOL BA ZIL GYIS GNON PAS NA MNGON PA'I
CHOS ZHES BYA'O, ,MNGON PA'I CHOS LA MKHAS NA MDO SDE RNAMS KYI
DON RTOGS PAR 'GYUR TE,

@158B MDO SDE'I DON RTOGS PAR BYED BA'I PHYIR MNGON PA'I CHOS
ZHES BYA'O, ,LTUNG BA SKYE DANG BSLANG BA DANG, ,DBYUNG BA'I CHOS
NI 'DUL BA STA, ,ZHES BYA BA LA, GANG NA LTUNG BAS DANG LTUNG BA
SKYE BA DANG, BSLANG BA DANG DBYUNG BA STE, CHOS RNAM PA BZHI
'BYUNG BAS DE LA 'DUL PA ZHES BYA BA'I DON TO, ,GANG ZAG

DANG NI BCAS PA DANG, ,RAB TU DBYE BA NGES PA'I PHYIR, ,ZHES BYA
BA LA, RNAM PA GZHAN DU YANG GANG ZAG DANG BCAS PA DANG, RNAM PAR
DBYE BA YANG DES PA STE, CHOS RNAM PA BZHI 'BYUNG BA LA 'DUL BA
ZHES BYA BA'I DON TO, ,DE LA LTUNG BA NI LTUNG BA'I SDE LNGA'O
ZHES BYA BA LA, LTUNG BA SDE LNGA NI PHAS

PHAM PA DANG, DGE 'DUN GYI LHAG MA DANG, NYES PA SBOM PO DANG, SO
SOR BSHAGS PA DANG, LTUNG BA'O, ,LTUNG BA SKYE BA NI MI SHES PA
DANG, BAG MED PA DANG NYON MONGS PA MANG BA DANG, MA GUS PA'I
PHYIR RO ZHES BYA BA LA, RGYU BZHI LAS LTUNG BA SKYE BAR 'GYUR
TE, RGYU BZHI NI MI SHES PA LA

SOGS PA'O, ,DE LA MI SHES PA NI CI TZAM GYIS NI PHAS PHAM PAR
'GYUR, CI TZAM GYIS NI LTUNG BAR 'GYUR, PHAS PHAM PA NI GANG
LTUNG BA NI GANG YIN PA MI SHES PAS LTUNG BA SKYE BAR 'GYUR BA'O,
,BAG MED PA NI BYIS PA DANG BU MO DANG KHYIM NA GNAS PA DAG DANG,
BYA BA NGAN PA DAG LA ZHUGS PAS LTUNG BA

'BYUNG BAR 'GYUR RO, ,NYON MONGS PA MANG BA NI 'DOD CHAGS DANG
ZHE SDANG LA SOGS PA SHAS CHE BAS NYON MONGS PA'I DBANG DU GYUR
NAS LTUNG BA BYUNG BA'O, ,MA GUS PA NI DANG PO NYID TSANGS PAR
SPYOD PA NYID 'DOD PA'I PHYIR RAB TU BYUNG BA NI MA YIN GYI RGYAL
PO'AM RKUN PO LA SOGS PA'I 'JIGS PA'AM

'TSO BA TZAM GYI DON DU RAB TU BYUNG BAS BSLAB PA BLANGS NAS YANG
TSUL KHRIMS LA MA GUS TE, TSOD YOD PAR 'DZIN PA DANG LE LO BYED
PAS LTUNG BA BYUNG BAR GYUR PA'O, ,BSLANG BA NI BSAM PA STE, CHAD
PA'I LAS KYIS NI MA YIN NO ZHES BYA BA LA, CHAD PA'I LAS KYIS
NYES PA LAS THAR BAR BYED

PA LAS NI 'BYUNG BAR ZHES BYA BA'I LTUNG BA DANG NYES PA LA SOGS
PA GANG BYUNG NA SEMS KYIS 'GYOD PA BSKYED CING PHYIN CHAD MI BYA
BAR BSDAMS PAS NYES PA LAS THAR BAR GYUR PA LA MING DU BSLAB PA
ZHES BYA'O, ,DBYUNG BA NI RNAM PA BDUN TE ZHES BYA BA LA, LTUNG
BA SDE LNGA LAS GANG YANG RUNG BA DE LAS BYUNG BA'I

@159A *, ,THABS RNAM PA BDUN YOD DE, RNAM PA BDUN NI SO SOR
BSHAGS PA DANG, CHAD PA LAS KHAS LEN PA DANG, BSGYUR BA DANG,
DGROL BA DANG, GNAS YONGS SU GYUR PA DANG, YANG DAG PAR SO SOR
RTOG PA DANG CHOS NYID THOB PA'O, ,DE LA SO SOR BSHAGS PA DANG
ZHES BYA BA

LA; LTUNG BA LA SOGS PA'I NYES PA BYUNG BA NA DGE SLONG GCIG GAM
GNYIS SAM GSUM MAM BZHI LA SOGS PA'I MDUN DU MTHOL NAS NYES PA
LAS THAR BAR BYED BA NI SO SOR BSHAGS PA ZHES BYA'O, ,BSLAB PA
BYIN PA LA SOGS PA LA CHAD PA'I LAS KHAS LEN PA DANG ZHES BYA BA
LA DGE SLONG

'GA' ZHIG GIS 'DOD CHAGS KYI DBANG GIS RAB TU GZIR NAS SEMS
'KHRUGS PAR 'GYUR BZHIN DU MI TSANGS PAR SPYOD PA'I CHOS BYAS PA
LAS PHYIS 'GYOD PA CHEN PO SKYES NAS SEMS LA GCAGS PAR GYUR TE
NYES PA GCIG TZAM YANG MI 'CHAB PA'I SEMS THOB NAS NYES PA KUN
BSHAGS NAS DE CHAD

PA'I LAS KHAS LEN DU BCUG LA DE NAS BSLAB PA SLAR SBYIN PAR BYA
STE, DE LA CHAD PA'I LAS NI BSNYEN PAR RDZOGS PA THAMS CAD KYI
THA MAR BZHAG CING THA MAR ZA BA SBYIN PA DANG, DGE SBYONG THAMS
CAD KYI DANG POR BZHAG CING DANG POR BZA' BA SBYIN PA LA SOGS PA
'CHAD PA'I LAS BYED DU GZHUG PA'O, ,BSLAB PA

LAS RNAM GRANGS KYI GNANG BA'I PHYIR BSGYUR BA DANG ZHES BYA BA
LA, BSGYUR BAS DBYUNG BA NI BCOM LDAN 'DAS KYIS PHYI DRO'I KHA
ZAS BZA' BAR MI GNANG NGO ZHES BSLAB PAR BYED PA LAS RNAM GRANGS
GZHAN GYIS BZA' BAR GNANG BA YANG YOD DE LAM DU SON PA LA DUS
ZHES 'BYUNG BA LA SOGS PA'O, ,DGE 'DUN

TSOGS PA BSLAB PA'I GNAS DGROL BA'I PHYIR DGROL BA DANG ZHES BYA
BA LA, BCOM LDAN 'DAS KYIS 'PHAGS PA DGA' BO LA BKA' STZAL PA,
YONGS SU MYA NGAN LAS 'DAS PA'I DUS NA DRAN PAR GYIS SHIG DANG,
BSLAB PA BCAS PA RNAMS LA BSLAB PA'I TSIG PHRAN TSEGS RNAMS DGROL
BAR BYA ZHES GSUNGS

PA LAS MYA NGAN LAS 'DAS PA'I TSE 'PHAGS PA DGA' BO MYA NGAN GYIS
NON NAS BCOM LDAN 'DAS LA BSKUL TE, DGONGS PAR BYA BA MA GSOL TO,
,DE NAS PHYIS MYA NGAN LAS 'DAS PA'I 'OG TU CI'I PHYIR BCOM LDAN
'DAS LA DGONGS PAR MA GSOL CES 'PHAGS PA 'OD SRUNGS CHEN PO LA
SOGS PA YANG DAG

@159B PAR SDUD PAR BYED PA RNAMS KYIS 'PHAGS PA DGA' BO CHAD PAS
GCAD DO, ,DE LTAR MYA NGAN LAS 'DAS PA'I DUS NA BSLAB TSIG PHRAN
TSEGS RNAMS DGROL BAR BYA'O ZHES GSUNGS PA DE LA BRTEN NAS THAMS
CAD YOD PAR SMRA BA'I GZHUNG GI SDE LAS DGE 'DUN TSOGS PAS BSLAB
TSIG PHRA MO RNAMS DGROL BAR BYA BA YOD

DO ZHES GRAGS SO, ,DE'ANG GRAG PA TZAM DU ZAD DE BSLAB TSIG LAS
DGE 'DUN GYIS SNGON YANG DGROL BA MED, DA LTAR YANG DGROL BA MED
DO, ,DGE SLONG PHA DANG DGE SLONG MA PHO MOS KYI MTSAN GYUR NAS
THUN MONG MA YIN PA'I LTUNG BA NI GNAS YONGS SU GYUR PA DANG ZHES
BYA BA LA, GNAS YONGS SU GYUR PA'I SGO

NAS NYES PA LAS BYUNG BA NI DGE SLONG PHA LA PHAS PHAM PA BZHI
YOD LA, DGE SLONG MA LA PHAS PHAM PA BRGYAD YOD PA LA SOGS PA'I
PHAM PA DANG, LTUNG BA RNAM PA MANG NYUNG DU GYUR TE, MI MTHUN
PAS NA DGE SLONG PHO MO GNYIS KA LTUNG BA THUN MONG MA YIN PA
ZHES BYA'O, ,DE LTAR DGE SLONG ZHIG GAL TE

MTSAN GYUR NAS BUD MED KYI MTSAN SKYES PAR GYUR NA DGE SLONG GI
TSE LTUNG BA BYUNG YANG LTUNG BA DE THUN MONG MA YIN TE, DGE
SLONG NYID KYIS BSHAGS PAR BYA BA YIN PAS BUD MED DU MTSAN GYUR
NA NYES PA BSHAGS PA LA SOGS PA'I CHO GA MA BYAS KYANG NYES PA
LAS 'BYUNG BAR 'GYUR RO, ,GAL TE DGE SLONG MA

ZHIG MTSAN GYUR TE PHOR GYUR NA DGE SLONG MA'I LTUNG BA YANG DGE
SLONG MA NYID KYIS BSHAGS PAR BYA BA YIN TE, LTUNG BA THUN MONG
MA YIN PAS SKYES PA'I MTSAN BYUNG BAR GYUR NA BSHAGS PA LA SOGS
PA'I CHO GA MA BYAS PAR YANG NYES PA LAS 'BYUNG BAR 'GYUR RO,
,CHOS KYI MDO'I RNAMS SO SOR RTOG PA'I

BYE BRAG STE YANG DAG PAR SO SOR RTOG PA DANG ZHES BYA BA LA,
YANG DAG PAR SO SOR RTOG PA'I SGO NAS 'BYUNG BAR 'GYUR BA NI 'DUS
BYAS THAMS CAD MI RTAG PA DANG, CHOS THAMS CAD BDAG MED PA DANG,
ZAG PA DANG BCAS PA SDUG BSNGAL BA DANG, ZHI BA MYA NGAN LAS 'DAS
PA'O ZHES CHOS KYI MDO GSUNGS

PA LA SO SOR BRTAGS TE, DON SHES KYIS MTHONG NAS NYES PA PHRAN
TSEGS PHRAN TSEGS LAS 'BYUNG BAR 'GYUR RO ZHES BYA BA'I DON TO,
,BDEN PA MTHONG BAS PHRA MO'I LTUNG BA MED PA'I CHOS NYID THOB
PA'I PHYIR CHOS NYID THOB PA'O ZHES BYA BA LA, CHOS NYID THOB
PA'I SGO NAS 'BYUNG BAR 'GYUR BA NI BA DAN PA BZHI

@160A *, ,MTHONG NA SNGON NYES PA PHRAN TSEGS BYAS PA LAS KYANG
THAR BAR 'GYUR LA, PHYIS KYANG NYES PA PHRAN TSEGS MI BYED PA'I
CHOS NYID THOB PAS NA LTUNG BA LAS 'BYUNG BAR 'GYUR RO ZHES BYA
BA'I DON TO, ,GANG ZAG LAS NI DE LA BRTEN NAS BCAS PA DANG ZHES
BYA BA LA, GANG ZAG GI SGO NAS 'DUL

BAR GZHAG PA NI NYES PA BYED PA'I GANG ZAG GANG LA BRTEN NAS
BSLAB TSIG BCAS PAS TE, DPER NA TSE DBANG LDAN PA BZANG BYIN LA
BRTEN NAS BSLAB PA'I GNAS DANG PO MI TSANGS PAR SPYOD PA MI GNANG
BA'I BSLAB TSIG BCAS PA LTA BU'O, ,BCAS PA LA NI GANG ZAG GI NYES
PA GSOL NA STON PAS DGE 'DUN LA

SOGS TE BSLAB PA BCAS PA'O ZHES BYA BA LA, BCAS PA'I SGO NAS 'DUL
BAR GZHAG PA NI GANG ZAG GANG GIS NYES PA BYAS PA'I NYES PA'I
DMIGS DGE SLONG RNAMS KYIS SANGS RGYAS LA GSOL NAS SANGS RGYAS
KYIS DGE 'DUN LA SOGS TE, DGE SLONG DAG DANG PHYIN CHAD DGE SLONG
RNAMS KYIS CHOS 'DI LTA BU BYED

DU MI GNANG NGO ZHES BSLAB PA BCAS PA'O, ,RNAM PAR DBYE BA LAS NI
GANG BSLAB PA'I GNAS BCAS PA LA MDOR BSTAN PA NI RNAM PAR DBYE
BA'O ZHES BYA BA LA, RNAM PAR DBYE BA'I SGO NAS 'DUL BAR GZHAG PA
NI JI LTAR BCOM LDAN 'DAS KYIS RTZVA DANG CHU SNGON PO'I GNAS DAG
TU BSHANG BA DANG GCI BA MI BYA'O

ZHES BSLAB PA'I TSIG BCAS TE, MDOR BSTAN PA LAS RGYAS PAR PHYE
NAS BSHAD PA STE, JI LTA ZHE NA, RGYAL PO'I KUN DGA' RA BAR SONG
LA DRUG SDE RNAMS KYIS RTZVA SNGON PO LA SOGS PA RTZED MO'I GNAS
DAG NA BSHANG GCI BYAS PA LAS BSLAB PA'I GNAS BCAS SO ZHES ZHIB
TU BSHAD PA LTA BU'O, ,RNAM

PAR GDON MI ZA BA'I PHYIR TE, DE LA LTUNG BA DANG LTUNG BA MA YIN
PA DANG JI LTAR RAB TU NGES PAR BYED PA'I PHYIR RO ZHES BYA BA
LA, RNAM PAR GDON MI ZA BA'I SGO NAS 'DUL BAR GZHAG PA NI LTUNG
BA SDE LNGA LAS 'DI NI LTUNG BA YIN, 'DI NI PHAS PHAM PA YIN, 'DI
NI NYES PA SBOM PO YIN, 'DI TZAM GYIS NI

LTUNG BAR 'GYUR, 'DI TZAM GYIS NI LTUNG BAR MI 'GYUR RO ZHES GTAN
LA PHAB STE BSTAN PA'O, ,DMIGS PA BTZAL BA'I SKABS BSHAD PA
RDZOGS SO,, ,,DMIGS PA RNYED PA YONGS SU TSOL BA LA TSIGS SU BCAD
PA GSUM STE ZHES BYA BA LA, DMIGS PA RNYED PA NI DMIGS PA MNGON
SUM DU GYUR PA

@160B STE; DMIGS PA YONGS SU TSOL BA'I SKABS KYI RJES LA DMIGS PA
RNYED PA'I SKABS BSHAD PAR 'BREL PA CI YOD CE NA, GONG DU BSHAD
PA LTAR DMIGS PA'I YUL BTZAL TE YUL RNYED NA GTAN LA PHAB NA DE'I
'OG TU DMIGS PA'I YUL MNGON SUM DU GYUR PAS NA DMIGS PA YONGS SU
TSOL PA'I

SKABS KYI RJES LA, DMIGS PA RNYED PA YONGS SU TSOL BA'I SKABS
BSHAD PAR 'BREL TO, ,DE LA DMIGS PA'I YUL YANG RNAM PA BZHI STE,
CHOS LA DMIGS PA DANG, NANG LA DMIGS PA DANG, PHYI LA DMIGS PA
DANG, PHYI NANG GNYIS THAMS CAD KYI DE BZHIN NYID LA DMIGS PA'O,
,CHOS LA

DMIGS PAR 'DOD PA STE, ,ZHES BYA BA LA, DE LA CHOS ZHES BYA BA'I
SGRA NI GSUNG RAB YAN LAG BCU GNYIS LA BYA STE, DE DAG KYANG SHES
RAB RNAM PA GSUM GYI DMIGS PAR BYA BA'I YUL DU 'DOD DO ZHES BYA
BA'I DON TO, ,YANG NA CHOS ZHES BYA BA NI THEG PA CHEN PO'I MDO
SDE RNAMS LA BYA STE, DE'ANG

BYANG CHUB SEMS DPA' DBANG PO RNON PO RNAMS KYI DMIGS PAR BYA BA
YIN PAR 'DOD KYI THAMS CAD KYI DMIGS PAR BYA BA'I YUL NI MA YIN
NO, ,YANG NA CHOS NI KUN NAS NYON MONGS PA DANG, RNAM PAR BYANG
BA'I CHOS GNYIS LA BYA STE, CHOS DE DAG NYID SKYE ZHING 'JIG PA'I
RANG BZHIN CAN DU ZAD KYI DE LAS MA

GTOGS PA'I BDAG DANG NANG NA BYED PA SKYES BU GANG YANG MED DO
ZHES BYA BA'I DON TO, ,NANG DANG ZHES BYA BA LA, GZUGS KYI PHUNG
PO DANG TSOR BA DANG 'DU SHES DANG 'DU BYED DANG RNAM PAR SHES
PA'I PHUNG PO LA NANG ZHES BYA'O, ,YANG NA 'DZIN PAR GYUR PA MIG
GI SKYE MCHED NAS YID KYI SKYE MCHED KYI BAR LA 'DZIN PA ZHES

BYA'O, ,PHYI DANG ZHES BYA BA LA GZUGS NAS CHOS KYI SKYE MCHED
KYI BAR GYI YUL DRUG BZUNG BAR GYUR PA LA PHYI ZHES BYA'O, ,DE LA
CHOS LA DMIGS PA DANG POR BSTAN KYANG CHOS LA DMIGS PA RNYED PA
BSHAD PA MANG BAS NA PHYIS TSIGS BCAD GNYIS PA DANG, GSUM PAS
RGYAS PAR 'CHAD KYI NANG GI DMIGS PA

RNYED PA DANG, PHYI'I DMIGS PA RNYED PA DES, PHYI NANG THAMS CAD
KYI DE BZHIN NYID KYI DMIGS PA RNYED PA BSHAD PA NYUNG BAS NA DE
DAG GI DMIGS PA RNYED PA DANG POR BSHAD PAR BYA STE, DE BAS NA
GNYIS KA'I ZHES BYA BA LA SOGS PA SMOS TE, PHYI NANG GNYIS KYI DE
BZHIN NYID RNAM PA GNYIS LA, GNYIS KA ZHES

@161A *, ,BYA STE; NAM PHYI'I DE BZHIN NYID MNGON SUM DU GYUR NA
PHYI'I DMIGS PA RNYED PA DANG, NAM NANG GI DE BZHIN NYID MNGON
SUM DU GYUR NA NANG GI DMIGS PA RNYED PA ZHES BYA'O, ,RGYU GANG
GIS PHYI NANG GI DE BZHIN NYID MNGON SUM DU 'GYUR ZHE NA, DE'I
PHYIR, DON GNYIS KYIS NI GNYIS KA'I

RNYED, ,CES BYA BA SMOS TE, DON GNYIS KYIS NI PHYI NANG GNYIS KYI
DE BZHIN NYID KYI DMIGS PA RNYED PAR 'GYUR TE, DON GNYIS KYIS NI
GZUNG BA'I DON DANG 'DZIN PA'I DON THA DAD PA MA YIN PAR MTHONG
BA DANG, 'DZIN PA'I DON LAS GZUNG BA'I DON THA DAD PA MA YIN PAR
MTHONG PA'O, ,DE LA GAL TE 'DZIN PA STE

SEMS LAS, GZUNG BA STE PHYI'I YUL RNAMS LOGS SHIG NA YOD PA MA
YIN PAR MTHONG NAS SEMS TZAM DU MTHONG NAS GZUNG BA'I G-YENG BA
SPANGS PAS PHYI'I DMIGS PA RNYED PA ZHES BYA STE, 'DI NI BZOD
PA'I DUS NA'O, ,GAL TE GZUNG BA STE, PHYI'I YUL LA 'DZIN PA STE,
NANG GI SEMS THA DAD PA MA YIN

PA MTHONG STE, PHYI'I YUL MED PA BZHIN DU NANG GI SEMS KYANG MED
DO ZHES KHONG DU CHUD NAS 'DZIN PA LA G-YENG BA SPANGS PAS NANG
GI DMIGS PA RNYED PA ZHES BYA STE, 'DI NI 'JIG RTEN GYI CHOS
MCHOG GI DUS NA'O, ,PHYI DANG NANG GNYIS KA'I DE BZHIN NYID RNYED
PAR JI LTAR 'GYUR ZHE NA, DE'I PHYIR, GNYIS

PO DAG NI MI DMIGS PA, ,ZHES BYA BA SMOS TE, NANG GI CHOS KYI
DBYINGS THAMS CAD DU 'GRO BA'I MTSAN NYID DU RTOGS NAS SNANG BA
GZUNG BA YANG MI DMIGS 'DZIN PA YANG MI DMIGS PAR 'GYUR TE, GNYIS
SU MED PA'I YE SHES LA GNAS PAR 'GYUR NA PHYI NANG THAMS CAD KYI
DE BZHIN NYID KYI

DMIGS PA RNYED PA ZHES BYA STE, 'DI NI SA DANG PO'I DUS NA'O,
,DROD DANG SPYI BO'I TSE NA NI PHYI NANG GI DE BZHIN NYID MNGON
SUM DU MA GYUR PAS DMIGS PA RNYED PAR MI BSHAD DO, ,LUS LA SOGS
PA NI PHYI NANG STE ZHES BYA BA LA, LUS TE PHUNG PO LNGA LA NI
NANG ZHES BYA, GZUGS LA SOGS PA'I YUL DRUG

LA NI PHYI ZHES BYA'O, ,DE GNYIS KYI DE BZHIN NYID LA DE GNYIS SO
ZHES BYA BA LA, PHYI NANG GNYIS KYI DE BZHIN NYID RNAM PA GNYIS
LA GNYIS KA'I ZHES BYA STE, PHYI'I DE BZHIN NYID DANG NANG GI DE
BZHIN NYID DO, ,SMRAS PA DE STONG PA NYID NI RO GCIG PAR ZAD NA
NI CI'I PHYIR RNAM PA GNYIS SU GZHAG CE NA, LAN DU

@161B DE BZHIN NYID RNAM PA GNYIS SU DBYE BA MED MOD KYI, PHYI
NANG GI CHOS CHOS CAN RNAM PA GNYIS SU THA DAD PAS CHOS NYID
KYANG RNAM PA GNYIS SU GZHAG STE, DPER NA BUM PA'I NAM MKHA'
DANG, GNAS KHANG GI NAM MKHA' ZHES BYA BA LA SOGS PA BZHIN NO,
,GZUNG BA'I DON NAS 'DZIN PA'I DON THA DAD PA MA YIN PAR

MTHONG BA DANG ZHES BYA BA LA, RNAM PAR SHES PA NYID GNYIS LTA
BUR RNAM PAR SNANG STE, GZUNG BA'I PHYI'I YUL LA MA GTOGS PAR
'DZIN PA ZHES BYA BA MIG LA SOGS PA NANG GI SKYE MCHED BYIS PAS
BTAGS PA LTA BUR LOGS SHIG NA YOD PA MA YIN TE, YUL DANG 'DRA BAR
SEMS KYANG MED PAR MTHONG NA NANG GI

DMIGS PA RNYED PA ZHES BYA STE, 'DI NI 'JIG RTEN GYI CHOS KYI
MCHOG GI DUS NA'O, ,'JIG RTEN PA'I DON LAS GZUNG BA'I DON THA DAD
PA MA YIN PAR MTHONG BA'O ZHES BYA BA LA, SEMS NYID GZUGS LA SOGS
PA'I DON DU SNANG BAR ZAD KYI SEMS LAS MA GTOGS PA'I DON GZHAN
YOD PA MA YIN NO ZHES MTHONG NA

PHYI'I DMIGS PA RNYED PA ZHES BYA STE, 'DI BZOD PA'I DUS NA'O,
,PHYI DANG NANG DANG PHYI NANG THAMS CAD KYI DE BZHIN NYID DMIGS
PA RNYED PA BSTAN NAS DA NI JI LTAR NA CHOS LA DMIGS PA RNYED PAR
'GYUR BA DE BSTAN TE, DE'I PHYIR, CHOS LA DMIGS PA RNYED PA NI,
,THOS PA LA SOGS PA SHES RAB GSUM GYIS ZHES

BYA BA LA SOGS PA SMOS TE, CHOS NI GSUNG RAB YAN LAG BCU GNYIS LA
SOGS PA'O, ,CHOS DE DAG LA DMIGS PA RNYED DE, DON MNGON DU 'GYUR
BA YANG DON RNAM PA GSUM GYIS 'GYUR TE, THOS PA'I SHES RAB DANG,
BSAM PA'I SHES RAB DANG, BSGOM PA'I SHES RAB GSUM GYIS MNGON SUM
DU

'GYUR RO, ,THOS PA'I SHES RAB KYIS JI LTAR MNGON SUM DU 'GYUR BA
BSTAN PA'I PHYIR, YID KYI RTOG PAS BSHAD PA BZHIN, ,DAD PA LA NI
RAB 'DZIN PHYIR, ,ZHES SMOS TE, RNA BA'I RNAM PAR SHES PA NI RNAM
PAR MI RTOG PA YIN PAS DES DON RTOGS PAR MI NUS PAS NA YID KYI
RTOG PA ZHES BYA BAS RNA BA'I

RNAM PAR SHES PA'I RJES LAS BYUNG BA RNAM PAR RTOG PA DANG BCAS
PA'I YID KYI RNAM PAR SHES PA LA YID KYI RTOG PA ZHES BYA'O,
,GANG GI TSE SEMS G-YENGS PA MED PAR CHOS NYAN PA DANG, SEMS RTZE
GCIG PAS CHOS NYAN PA DANG RNA BLAGS TE CHOS NYAN PA DANG, MNYAM
PAR GZHAG PA'I SEMS KYIS CHOS

@162A *, ,NYAN PA NA; MKHAN PO DANG SLOB DPON GYIS CHOS THAMS CAD
SEMS LAS BYUNG NGO ZHES BSHAD PA BZHIN DU DAD PA DANG MOS PAS DE
BZHIN DU 'DZIN TE, MING DANG TSIG DANG YI GE LA SOGS PA 'DI DE
DAG THAMS CAD SEMS LAS SNANG BAR ZAD DO ZHES NYAN PA'I BYE BRAG
BYED CING YID CHES

PAR GYUR NA THOS PA'I SHES RAB KYIS CHOS LA DMIGS PA RNYED PA
ZHES BYA'O, ,SEMS KYI SHES RAB KYIS JI LTAR DMIGS PA BSTAN PA'I
PHYIR, RTOG PA LAS NI DON SNANG DANG, ,ZHES BYA BA SMOS TE, GANG
GI TSE SEMS PA LA ZHUGS PA NI YID KYI RTOG PA NYID LA SA DON GYI
DNGOS PO 'DI DAG SNANG BAR ZAD KYI YID

KYI RTOG PA MA RTOGS PAR DON 'DI DAG THA DAD PAS LOGS NA YOD PA
MA YIN NO ZHES MTHONG BA DE'I TSE THOS PA'I SHES RAB KYIS CHOS LA
DMIGS PA RNYED PA ZHES BYA STE, GONG DU PHYI DANG NANG GI DMIGS
PA RNYED PA'I SKABS SU BSHAD PA LTAR NA GZUNG BA'I DON LAS 'DZIN
PA'I DON THA DAD PA MA YIN PAR MTHONG BA

DANG; 'DZIN PA'I DON LAS GZUNG BA'I DON THA DAD PA MA YIN PAR
MTHONG NA, SEMS PA'I SHES RAB KYIS CHOS LA DMIGS PA RNYED PA
GZHAG GO, ,BSGOM PA'I SHES RAB KYIS CHOS LA DMIGS PA JI LTAR
RNYED PA BSTAN PA'I PHYIR, SEMS KYIS MING LA GNAS PAS SO, ,ZHES
SMOS TE, SEMS KYIS

ZHES BYA BA NI BSGOM PA'I SHES RAB KYIS ZHES BYA BA'I DON TO,
,MING GI SGRAS NI TSOR BA LA SOGS PA GZUGS MED PA'I PHUNG PO LA
BYA STE, GANG GI TSE GZUNG BA DANG 'DZIN PA GNYIS MI DMIGS PAR
GYUR NAS DMIGS SU MED PA'I DE BZHIN NYID TZAM LAS GNAS PAR GYUR
NA MING LA GNAS PA ZHES BYA STE,

DE LTAR GYUR NA BSGOM PA'I SHES RAB KYIS CHOS LA DMIGS PA RNYED
PA ZHES BYA'O, ,DE YANG GONG DU PHYI NANG THAMS CAD KYI DE BZHIN
NYID RTOGS PA'I GNYIS SU MED PA'I DMIGS PA RNYED PA LTAR RNYED NA
BSGOM PA'I SHES RAB KYIS CHOS LA DMIGS PA RNYED PAR GZHAG GO,
,DMIGS PA RNAM PA GSUM RNYED PAR

SNGAR SMRAS PA DE LA GNAS PA'O ZHES BYA BA LA, CHOS LA DMIGS PA
RNYED PA DANG, NANG GI DMIGS PA RNYED PA DANG, PHYI'I DMIGS PA
RNYED PA DANG, PHYI NANG THAMS CAD KYI DE BZHIN NYID KYI DMIGS PA
RNYED PA 'BYUNG BAS NA SNGAR SMRAS PA'I PHYI NANG GI DMIGS PA
RNYED PA LA SOGS PA RNYED PA RNAM GSUM BSHAD

@162B PA YANG CHOS LA DMIGS PA RNYED PA KHO NA LAS 'BYUNG BAS NA
DE DAG KYANG CHOS LA DMIGS PA RNYED PA LA GNAS SHING BRTEN TO
ZHES BYA BA'I DON TO, ,YID LA BYED PA YONGS SU TSOL BA LA TSIGS
SU BCAD PA LNGA STE ZHES BYA BA LA, DMIGS PA RNYED PA'I SKABS KYI
RJES LA YID LA BYED PA YONGS SU TSOL BA'I

SKABS BSHAD PAR 'BREL PA CI YOD CE NA, GONG DU BSHAD PA LTAR
DMIGS PA RNYED PAR GYUR NA DE NI YID LA BYED PAR RNYED PA DANG
TING NGE 'DZIN RNYED PA ZHES BYA STE, DE BAS NA DMIGS PA RNYED
PA'I RJES LA YID LA BYED PA YONGS SU TSOL BA'I SKABS BSHAD PAR
'BREL TO, ,YANG NA YID LA BYED PA'I KHYAD PAR GANG

DANG LDAN NA GONG DU BSHAD PA'I DMIGS PA DE RNYED PAR GYUR PA'I
YID LA BYED PA'I KHYAD PAR TE GTAN LA DBAB DGOS TE, DE BAS NA
DMIGS PA RNYED PA'I RJES LA YID LA BYED PA'I SKABS BSHAD PAR
'BREL TO, ,DE LA RNAL 'BYOR PA'I YID LA BYED PA NI RNAM PA BCO
BRGYAD YOD DE, DE LA YANG SPYIR BSTAN

PA DANG, KHYAD PAR DU BSTAN PA STE, RNAM PA GNYIS SU BSTAN TO,
,DE LA RIGS GSUM ZHES BYA BA NI SPYIR BSTAN, BYA BA BYED PA LA
SOGS PA MAN CHAD KYIS NI KHYAD PAR DU BSTAN TO, ,YANG NA MDOR
BSTAN PA DANG, RGYAS PAR BSTAN TE, RIGS GSUM ZHES BYA BAS NI MDOR
BSTAN TO, ,BYA BA BYED PA LA

SOGS PAS NI RGYAS PAR BSTAN TO, ,YID LA BYED PA BCO BRGYAD LA,
RIGS GSUM YID LA BYED PA DANG, BYA BA BYED PA'I YID LA BYED PA
DANG, GNOD PA DANG MI GNOD BCAS ZHES BYA BA LA DE GNYIS GCIG TU
BSDUS TE, DE GNYIS LA GNAS RNAM PAR 'BYED PA LA YID LA BYED PA
ZHES BYA BA DANG, MOS

PA LA SHIN TU 'JIGS PA'I YID LA BYED PA DANG, RAB TU 'DOD BYED
GZHAN ZHES BYA BA NI GZHAN YANG RAB TU 'DOD PA'I YID LA BYED PA
DANG, CHUNG DU DANG NI RDZOGS PA'I GNAS, ,RTOG BCAS RTOG MED RNAM
GNYIS TE, ,ZHES BYA BA 'DI RNAM PA GCIG TU SDOM NA DE RNAMS NI
TING NGE 'DZIN LA GNAS PAR BYED PA

ZHES BYA BA DANG, YE SHES DANG NI YANG DAG LDAN, ,RNAL 'BYOR RGYU
YI RANG BZHIN NO, ,ZHES BYA BA 'DI GNYIS GCIG TU BSDOMS NAS, SHES
PA DANG LDAN PA YID LA BYED PA DANG DE NI 'DRES PAR DMIGS PA,
DMIGS PA YID LA BYED PA DANG, DE'ANG THA DAD PA DMIGS PA YID LA
BYED PA DANG, DE'ANG

@163A *, ,RNAM PA LNGA ZHES BYA BA NI 'DRES PAR DMIGS PA YID LA
BYED PA LA RNAM PA LNGA YOD DO ZHES BYA BA'I DON TO, ,RNAM PA
BDUN TE ZHES BYA BA LA THA DAD PAR DMIGS PA YID LA BYED PA LA
RNAM PA BDUN YOD PA DANG, YONGS SU SHES PA'I YID LA BYED PA'I
RNAM PA LNGA YOD PA DANG, BSGOMS

PA'I RNAM PA LNGA YID LA BYED PA NI BZHI DANG SUM CU RTZA BDUN
YOD PA DANG, GONG DU BSHAD PA'I YID LA BYED PA DE DAG THAMS CAD
KYANG ZHI GNAS DANG, LHAG MTHONG GI RANG BZHIN YIN TE, DE BAS NA
LAM GNYIS RANG BZHIN GYIS YID LA BYED PA DANG, LEGS PA GNYIS YID
LA BYED PA DANG, GNOD PA

GNYIS YID LA BYED PA DANG, SBYOR BA YID LA BYED PA DANG, DBANG
BYED PA YID LA BYED PA DANG, CHUNG NGU'I YID LA BYED PA DANG,
RGYA CHEN PO YID LA BYED PA DANG, 'DI DAG NI YID LA BYED PA RNAM
PA BCO BRGYAD DO ZHES BYA BA'I DON TO, ,RNAL 'BYOR RNAMS KYI YID
LA BYED, ,DE LTAR THAMS CAD RANG BZHIN 'DOD, ,

CES BYA BA LA, RNAL 'BYOR PA RNAMS KYI YID LA BYED PA NI GONG DU
BSHAD PA LTAR MDOR BSDUS PA DANG, RGYAS PAR BSHAD PA THAMS CAD
KYANG RNAM PA BCO BRGYAD KYI RANG BZHIN DU ZAD PAR 'DOD CES BYA
BA'I DON TO, ,DE LA RIGS NGES PA NI NYAN THOS LA SOGS PA'I RIGS
SU NGES PA'O ZHES BYA BA LA, NYAN THOS KYI

RIGS NGES PAS NYAN THOS KYI CHOS BDEN PA BZHI LA DMIGS PA DANG,
RANG SANGS RGYAS KYI RIGS NGES PAS RANG SANGS RGYAS KYI CHOS RTEN
CING 'BREL TE 'BYUNG BA LA DMIGS PA DANG, BYANG CHUB SEMS DPA'I
RIGS NGES PAS GANG ZAG DANG CHOS LA BDAG MED PA LA DMIGS PA NI
RIGS NGES PA YID LA BYED PA

ZHES BYA'O, ,BYA BA BYED PA NI GANG TSOGS BSAGS PA'O ZHES BYA BA
LA, SA DANG PO NA CHOS KYI DBYINGS RTOGS PAR 'GYUR BA'I RGYU MOS
PAS SPYOD PA'I SAR BSKAL PA GRANGS MED PA GCIG TU BSOD NAMS DANG
YE SHES KYI TSOGS BSAGS PA RNAMS KYI YID LA BYED PA LA NI BYA BA
BYED PA'I YID LA BYED PA ZHES BYA'O,,

GNAS RNAM PAR DBYE BA NI ZHES BYA BA LA, GNAS RNAM PAR DBYE BA'I
YID LA BYAD PA NI RNAM PA GNYIS TE, GNOD PA DANG BCAS PA'I GNAS
DANG GNOD PA MED PA'I GNAS SO, ,GANG GNOD PA DANG BCAS PA'I GNAS
NI KHYIM NA GNAS PA'I GNAS SO ZHES BYA BA LA, GNOD PA DANG BCAS
PA'I GNAS NI KHYIM NA

@163B GNAS PA RNAMS LA BYA STE, DE DAG GI YID LA BYED PA BU SMAD
GSO BA DANG SO NAM GYI BYA BA MANG POS RTAG TU DKRUGS PAS NA GNOD
PA DANG BCAS PA'I GNAS ZHES BYA'O, ,RAB TU BYUNG BA'I GNAS NI
GNOD PA MED PA'O ZHES BYA BA LA RAB TU BYUNG BA RNAMS LA BU SMAD
GSO BA DANG SO NAM BYA BA'I 'KHRUGS PA MED PAS NA

GNOD PA MED PA'I GNAS ZHES BYA'O, ,MOS PA LA 'JOG PA NI GANG
SANGS RGYAS RJES SU DRAN PA DANG LDAN PA'O ZHES BYA BA LA, GANG
SANGS RGYAS RJES SU DRAN PA DANG, YID LA BYED PA NI MOS PA LA
'JOG PA YID LA BYED PA ZHES BYA STE, SANGS RGYAS RJES SU DRAN PAR
BYA BA LA YANG THEG PA CHEN PO BSDUS PA'I BSTAN BCOS

KYI NANG NAS RNAM PA DUS SANGS RGYAS RJES SU DRAN PAR BYA ZHE NA,
MDOR NA RNAM PA BDUN LTA BUR SANGS RGYAS RJES SU DRAN PA BSGOMS
TE, RNAM PA BDUN NI SANGS RGYAS RNAMS CHOS THAMS CAD LA DBANG
BSGYUR BA YIN TE, 'JIG RTEN GYI KHAMS THAMS CAD DU THOGS PA MED
PAR 'JUG PA'I 'JIG RTEN GYI MNGON

PAR SHES PA DANG LDAN PA YIN NO ZHES RJES SU DRAN PAR BYA'O, ,DE
BZHIN GSHEGS PA NI RTAG PA'I SKU STE DE BZHIN NYID RTAG TU DRI MA
MED PAR GYUR PA DANG LDAN NO ZHES RJES SU DRAN PAR BYA'O, ,DE
BZHIN GSHEGS PA NI MCHOG TU KHA NAM THO BA MED PA YIN TE, NYON
MONGS PA DANG SHES BYA'I SGRIB PA SPANGS PA YIN NO

ZHES RJES SU DRAN PAR BYA'O, ,DE BZHIN GSHEGS PA NI LHUN GYIS
GRUB PA YIN TE, SANGS RGYAS KYI MDZAD PA THAMS CAD LHUN GYIS GRUB
CING RGYUN MI 'CHAD PAR MDZAD DO ZHES RJES SU DRAN PAR BYA'O, ,DE
BZHIN GSHEGS PA NI LONGS SPYOD CHEN PO YIN TE, SANGS RGYAS KYI
ZHING RAB TU RNAM PAR DAG PA'I LONGS

SPYOD DANG LDAN PA YIN NO RJES SU DRAN PAR BYA'O, ,DE BZHIN
GSHEGS PA NI GOS PA MED PA YIN TE, 'JIG RTEN GYI CHOS BRGYAD KYIS
MA GOS PA'O ZHES RJES SU DRAN PAR BYA'O, ,DE BZHIN GSHEGS PA NI
DON CHEN PO YIN TE, MNGON PAR SANGS RGYAS PA NAS MYA NGAN LAS
'DAS PA CHEN PO BSTAN PA'I

THABS KYIS SEMS CAN SMIN PA DANG GROL BAR MDZAD PA YIN NO ZHES
RJES SU DRAN PAR BYA'O, ,'DOD PA BSKYED PA NA GANG DE LA YID CHES
PA DANG LDAN PA'O ZHES BYA BA LA, DE LTAR SANGS RGYAS BCOM LDAN
'DAS NI DE BZHIN GSHEGS PA DGRA BCOM PA ZHES YID CHES PA DANG,
DE'I CHOS NI LEGS PAR BSHAD

@164A *, ,PA YIN NO ZHES YID CHES PA LA 'DOD PA BSKYED PA'I YID
LA BYED PA ZHES BYA'O, ,YANG NA SANGS RGYAS BCOM LDAN 'DAS NI
NYON MONGS PA DANG SHES BYA'I SGRIB PA SPANGS PA STOBS LA SOGS
PA'I YON TAN DANG LDAN PA SKU GSUM GYI NGO BO YIN NO ZHES YID
CHES PA DANG, CHOS LA YANG BSHAD

PA'I CHOS NI SGRUB PAR BYED PA'I CHOS DANG MYA NGAN LAS 'DAS PA'I
CHOS GSAL BAR STON PAR BYED PA YIN TE SGRUB PAR BYED PA'I CHOS
KYANG MYA NGAN LAS 'DAS PA THOB PAR BYED PA'I LAM DU GYUR PA YIN,
MYA NGAN LAS 'DAS PA YANG NYON MONGS PA DANG SDUG BSNGAL SPANGS
PA'I RANG BZHIN YIN NO ZHES YID CHES PA DANG, DGE

'DUN YANG 'KHOR BA'I 'DAM LAS RGAL BA DANG, 'KHOR BA'I 'DAM LAS
RGAL BAR GYUR PA'I LAM LA GNAS PA YIN NO ZHES YID CHES PA NI 'DOD
PA BSKYED PA'I YID LA BYED PA ZHES BYA'O, ,TING NGE 'DZIN LA GNAS
PA NI GANG NYE BAR GYUR PA DANG, NGO BO'I TING NGE 'DZIN DANG
LDAN TE ZHES BYA BA LA, BSAM GTAN

DANG PO LA 'JUG PA'I TING NGE 'DZIN NYER BSDOGS SU GYUR PA DANG
RTZA BA'I TING NGE 'DZIN BSAM GTAN DANG PO NAS BZHI PA MAN CHAD
NGO BO NYID TING NGE 'DZIN DANG LDAN PA RNAMS LA TING NGE 'DZIN
LA GNAS PA'I YID LA BYED PA ZHES BYA'O, ,DE LA NYE BAR GYUR PA'I
TING NGE 'DZIN LA NI CHUNG NGU'I GNAS ZHES BYA'O, ,NGO BO'I TING
NGE

'DZIN LA RDZOGS PA'I GNAS ZHES BYA'O, ,TING NGE 'DZIN DE DAG NYID
LA RNAM PA GSUM GZHAG STE, DE'I PHYIR RTOG PA DANG BCAS DPYOD PA
DANG BCAS PA DANG ZHES BYA BA LA SOGS PA SMOS TE, NYER BSDOGS
DANG BSAM GTAN DANG PO LA NI RTOG PA DANG BCAS DPYOD PA DANG BCAS
PA'I TING NGE 'DZIN ZHES BYA'O, ,BSAM

GTAN GNYIS PA DANG BAR GYI BSAM GTAN RNAMS LA RNAM PAR MI RTOG
CING DPYOD PA TZAM GYI TING NGE 'DZIN ZHES BYA'O, ,BSAM GTAN GSUM
PA DANG BZHI PA LA NI RNAM PAR MI RTOG MI DPYOD PA'I TING NGE
'DZIN DANG LDAN PAS ZHES BYA'O, ,SHES PA DANG LDAN PAS NI RNAL
'BYOR GYI RGYU DANG RNAL 'BYOR GYI SHES PA DANG

LDAN PA STE ZHES BYA BA LA RNAL 'BYOR GYI RGYU DANG RNAL 'BYOR
GYI SHES PA DANG LDAN PA GNYIS LA SHES PA DANG LDAN PA'I YID LA
BYED PA ZHES BYA'O, ,DE'ANG RIM BZHIN THOS PA DANG BSAM PA DANG
BSGOM PA'O ZHES BYA BA LA THOS PA'I SHES RAB DANG, BSAM PA'I SHES
RAB GNYIS LA NI RNAL 'BYOR GYI RGYU ZHES BYA STE, ZHI

@164B GNAS DANG LHAG MTHONG GI RGYUR GYUR PA'I PHYIR RO, ,SHES
RAB LA NI RNAL 'BYOR GYI SHES RAB DANG LDAN PA ZHES BYA STE, ZHI
GNAS DANG LHAG MTHONG GI RGYUR GYUR BSGOM PA'I SHES RAB LA NI
RNAL 'BYOR GYI SHES RAB DANG LDAN PA ZHES BYA STE, ZHI GNAS DANG
LHAG MTHONG BSGOM PA'I PHYIR RO, ,MA 'DRES PAR DMIGS PA

RNAM PA LNGA STE ZHES BYA BA LA, 'DRES PAR DMIGS PA YID LA BYED
PA LNGA YOD DE, MDO SDE LA 'DRES PAR DMIGS PA DANG, CHED DU BRJOD
PA LA 'DRES PAR DMIGS PA DANG, GLENG GZHI LA 'DRES PAR DMIGS PA
DANG, 'DZIN PA LA 'DRES PAR DMIGS PA DANG, 'CHAD PA LA 'DRES PAR
DMIGS

PA'O, ,MDO SDE DANG ZHES BYA BA LA, JI SNYED DU MDO SDE 'BYUNG BA
THAMS CAD KYI DON GCIG TU BSDUS NAS MDO SDE 'BYUNG BA THAMS CAD
KYI DON 'DI TZAM DU 'BYUNG BAR ZAD DO ZHE'AM, STON PAR ZAD DO
ZHES DMIGS PA NI MDO SDE LA DMIGS PA ZHES BYA'O, ,CHED DU BRJOD
PA DANG ZHES BYA BA LA JI SNYED DU CHED

DU BRJOD PA RGYA CHER BSHAD PAR BYA BA RNAMS KYIS DON GCIG TU
BSDUS NA 'DI SKAD DU STON PAR ZAD CE'AM, THAMS CAD KYANG STONG
PA'I DON ZHES DMIGS PA NI CHED DU BRJOD PA LA 'DRES PAR DMIGS
PA'O, ,GLENG GZHI RNAMS ZHES BYA BA LA JI SNYED GLENG GZHI RGYA
CHER BSHAD PA THAMS CAD KYI DON BSDUS NA 'DI SKAD

DU 'CHAD PAR ZAD CE'AM, THAMS CAD KYI DON YANG STON PAR ZAD DO
ZHES DMIGS PA NI GLENG GZHI LA 'DRES PAR DMIGS PA ZHES BYA'O,
,'DZIN GNAS ZHES BYA BA LA, JI TZAM DU MKHAN PO DANG SLOB DPON
GYI THAD NAS CHOS DANG DON GZUNG BA DE DAG THAMS CAD MDOR BSDUS
NA 'DI SKAD DU STON PAR ZAD DO ZHES

DMIGS PA NI 'DZIN PA LA 'DRES PAR DMIGS PA ZHES BYA'O, ,ZAD PA'I
BAR DU DMIGS PA 'DRES PAR DMIGS PA'O ZHES BYA BA LA, JI TZAM DU
BDAG GIS GZHAN LA BSHAD PA DANG, SANGS RGYAS DANG BYANG CHUB SEMS
DPA' DANG 'PHAGS PA DAG GIS BSHAD PA THAMS CAD KYANG DON MDOR
BSDUS NA THAMS

CAD KYANG 'DI SKAD DU 'BYUNG BAR ZAD DO ZHE'AM, THAMS CAD KYANG
STON PAR ZAD DO ZHES DMIGS PA NI 'CHAD PA 'DRES PAR DMIGS PA'O
ZHES BYA'O, ,MING LA DMIGS PA DANG ZHES BYA BA LA, MING NI LHA
SBYIN DANG MCHOD SBYIN ZHES BYA, GZUGS DANG SGRA ZHES BYA BA STE,
CHOS 'DI LA 'DI SKAD CES BYA ZHES

@165A *, ,DMIGS PA NI MING LA DMIGS PA ZHES BYA'O, ,TSIG LA DMIGS
PA DANG ZHES BYA BA LA, MING MANG PO 'DUS PA LA TSIG CES BYA STE,
DPER NA 'DUS BYAS THAMS CAD MI RTAG PA'O ZHES BYA BA LTA BU'O,
,MDO SDE 'DI'I NANG NAS TSIG 'DI SNYED CIG 'BYUNG ZHE'AM, TSIG
'DI'I

DON NI 'DI YIN NO ZHES DMIGS PA ZHES BYA'O, ,YI GE LA DMIGS PA
DANG ZHES BYA BA LA, AA DANG KA LA SOGS PA LA DMIGS PA LA YI GE
LA DMIGS PA ZHES BYA'O, ,GANG ZAG LA BDAG MED PA LA DMIGS PA DANG
ZHES BYA BA LA, PHUNG PO LNGA TZAM DU ZAD KYI PHUNG PO LNGA'I
NANG NAS MU STEGS KYIS BRTAGS

PA'I BDAG DANG SEMS CAN MED DO ZHES DMIGS PA NI GANG ZAG LA BDAG
MED PA'I DMIGS PA ZHES BYA'O, ,CHOS LA BDAG MED PA LA DMIGS PA
DANG ZHES BYA BA LA, PHUNG PO LA SOGS PA'I KUN BRTAGS KYI CHOS
RNAMS KYANG RMI LAM GYI GZUGS DANG 'DRA STE, RANG BZHIN MED DO
ZHES DMIGS PA NI CHOS

BDAG MED PA LA DMIGS PA ZHES BYA'O, ,GZUGS CAN GYI CHOS LA DMIGS
PA DANG ZHES BYA BA LA, BDAG DANG GZHAN DANG GNYIS KA'I LUS LA MI
GTZANG BA LA SOGS PA'I RNAM PAR DMIGS PA NI GZUGS CAN GYI CHOS LA
DMIGS PA ZHES BYA'O, ,GZUGS MED PA'I CHOS LA DMIGS PA ZHES BYA

BA LA, TSOR BA THAMS CAD SDUG BSNGAL BAR DMIGS PA DANG, SEMS MI
RTAG PAR DMIGS PA DANG, CHOS LA BDAG MED PAR DMIGS PA NI GZUGS
MED PA'I CHOS LA DMIGS PA ZHES BYA'O, ,YONGS SU SHES PA'I NGES PA
NI, RNAM PA LNGA LTAR SHES NA, YONGS SU SHES PA'I NGES PA YID LA

BYED PA ZHES BYA'O ZHES PA'I DON TO, ,DE LA YONGS SU SHES PAR
BYED PA'I DNGOS PO NI SDUG BSNGAL LO ZHES BYA BA LA, YONGS SU
SHES PA'I DNGOS PO ZHES BYA BA NI SHES PAR BYA BA'I YUL LA BYA'O,
,DE YANG NYE BAR LEN PA'I PHUNG PO LNGA SDUG BSNGAL GYI BDEN PAS
BSDUS PA LA BYA'O, ,YONGS SU SHES

PAR BYED PA'I DON NI DE NYID MI RTAG PA DANG, SDUG BSNGAL BA
DANG, STONG PA NYID DANG, BDAG MED PA'O ZHES BYA BA LA, PHUNG PO
LNGA LA JI LTAR YONGS SU SHES PAR BYA BA NI DON ZHES BYA STE, ,DE
YANG MI RTAG PA LA SOGS PA RNAM PA BZHI LTAR SHES PAR BYA'O, ,DE
LA SKAD CIG MA RE RE LA 'JIG PAS

@165B NA MI RTAG PA'O, ,SDUG BSNGAL RNAM PA GSUM DANG LDAN PAS NA
SDUG BSNGAL PA'O, ,PHUNG PO'I NANG NA MU STEGS KYIS BRTAGS PA'I
BDAG MED RTAG PA MED PAS NA STONG PA'O, ,PHUNG PO NYID MU STEGS
KYIS BRTAGS PA'I BDAG RTAG PA'I RANG BZHIN MED PAS NA BDAG MED
PA'O, ,YONGS SU SHES PAR BYED

PA NI LAM MO ZHES BYA BA LA, NYE BAR LEN PA'I PHUNG PO LNGA LA MI
RTAG PA LA SOGS PA LTA BUR SHES PAR BYED PA NI 'PHAGS PA'I LAM
GYI YAN LAG BRGYAD DE, DE LA YANG YANG DAG PA'I LTA BAS MI RTAG
PA LA SOGS PA LTA BUR SHES PAR BYED DO ZHES BYA BA'I DON TO,
,YONGS SU SHES PAR BYED PA'I 'BRAS BU NI

RNAM PAR GROL BA'O ZHES BYA BA LA, YANG DAG PA'O LTA BAS PHUNG PO
LNGA LA MI RTAG PA LA SOGS PA LTA BUR SHES PAR BYAS, 'DOD CHAGS
LA SOGS PA'I NYON MONGS PA LAS RNAM PAR GROL BAR 'GYUR TE, SEMS
RNAM PAR GROL BA NI YONGS SU SHES PAR BYED PA'I 'BRAS BU YIN NO,
,DE RAB TU RIG PA NI

RNAM PAR GROL BA'I YE SHES MTHONG BA'O ZHES BYA BA LA, 'DOD CHAGS
LA SOGS PA'I SEMS RNAM PAR GROL NAS DE'I 'OG TU SEMS RNAM PAR
GROL LO ZHES SEMS RNAM PAR GROL BA'I YE SHES MTHONG BA SKYES PA
LA NI DE RAB TU RIG PA ZHES BYA'O ZHES BYA BA'I DON TO, ,BSGOM
PA'I RNAM PA LA ZHUGS

PA YID LA BYED PA LA BSGOM PA'I RNAM PA BZHI DANG, BSGOM PA'I
RNAM PA SUM CU RTZA BDUN YOD PAS LAS BSGOM PA'I RNAM PA BZHI PO
BSTAN PA'I PHYIR, GANG LA BDAG MED PA'I RNAM PA LA BSGOM PA DANG
ZHES BYA BA LA SOGS PA SMOS TE, NYAN THOS RNAMS NI MOS PAS SPYOD
PA'I SA NAS GANG ZAG LA BDAG

MED PA'I RNAM PA BSGOM STE, PHUNG PO LNGA TZAM DU ZAD DE, MU
STEGS KYIS BRTAGS PA'I BDAG NI MED LA PHUNG PO LNGA NYID LA YANG
MI RTAG PA DANG SDUG BSNGAL BA DANG, STONG PA DANG, BDAG MED PA
BSGOM PA'I PHYIR RO, ,CHOS LA BDAG MED PA'I RNAM PA LA BSGOM PA
DANG ZHES BYA BA LA, BYANG CHUB

SEMS DPA' RNAMS NI MOS PAS SPYOD PA'I SA NAS CHOS LA BDAG MED
PA'I RNAM PAR BSGOMS TE, GZUGS LA SOGS PA'I CHOS 'DI DAG KYANG
RMI LAM GYI GZUGS LA SOGS PA BZHIN DU SEMS LAS BYUNG BAR ZAD DO
ZHES BSGOM PA'I PHYIR RO, ,MTHONG BA'I RNAM PA LA BSGOM PA DANG
ZHES BYA BA LA,

@166A *, ,NYAN THOS MTHONG BA'I LAM SKYES TE, ,RGYUN DU ZHUGS PA
THOB PA DANG, ,BYANG CHUB SEMS DPA' MTHONG BA'I LAM SKYES TE, SA
DANG PO THOB PA'I TSE NA SDUG BSNGAL LA CHOS SHES PA'I BZOD PA LA
SOGS PA BZOD PA BRGYAD LA GNAS PA NI MTHONG BA'I RNAM PA LA BSGOM
PA ZHES BYA'O, ,YE

SHES KYI RNAM PA LA BSGOM PA ZHES BYA BA LA MTHONG BA'I LAM DE
NYID KYI DUS NA YE SHES RNAM PA BRGYAD LA GNAS PA'I TSE NA NI YE
SHES KYI RNAM PA LA BSGOM PA ZHES BYA'O, ,YANG NA ZHI GNAS BSGOM
PA LA GNAS PA'I TSE NA NI MTHONG BA'I RNAM PA LA BSGOM PA ZHES
BYA'O, ,LHAG MTHONG BSGOM PA'I DUS NA NI YE

SHES KYI RNAM PA LA BSGOM PA ZHES BYA'O, ,DE LAS BSGOM PA'I RNAM
PA SUM CU RTZA BDUN NO ZHES BYA BA LA, BYANG CHUB KYI PHYOGS SUM
CU RTZA BDUN BSGOM PA LA, BSGOM PA'I RNAM PA SUM CU RTZA BDUN
ZHES BYA STE, BYANG CHUB KYI PHYOGS SUM CU RTZA BDUN YANG DRAN PA
NYE BAR GZHAG PA BZHI NAS BRTZAMS TE,

'PHAGS PA'I LAM GYI YAN LAG BRGYAD KYI BAR DU'O, ,MI SDUG PA'I
RNAM PA LA BSGOM PA DANG ZHES BYA BA LA, NANG GI LUS DANG PHYI'I
LUS DANG, PHYI NANG GNYIS KA'I LUS LA KLAD PA'I RGYAS NAS RKANG
PA'I MTHIL GYI BAR DU KHRAG DANG RNAG LA SOGS PAS GANG BAR DMIGS
PA DANG, RNAM PAR BSNGOS PA DANG,

BAM PA LA SOGS PA BSGOM PA NI MI SDUG PA'I RNAM PA LA BSGOM PA
ZHES BYA STE, 'DIS NI LUS DRAN PA NYE BAR GZHAG PA BSTAN TO,
,SDUG BSNGAL GYI RNAM PA BSGOM PA DANG ZHES BYA BA LA, TSOR BA
BDE BA DANG, TSOR BA SDUG BSNGAL BA DANG, TSOR BA BDE BA YANG MA
YIN SDUG BSNGAL BA YANG MA YIN PA

RNAMS RTAG TU SDUG BSNGAL BA YIN NO ZHES BSGOM PA NI SDUG BSNGAL
GYI RNAM PA LA BSGOM PA ZHES BYA'O, ,DE LA TSOR BA BDE BA YANG
NAM ZHIG NA SDUG BSNGAL GYI RGYUR 'GYUR BAS 'GYUR BA'I SDUG
BSNGAL DANG LDAN PA DANG, TSOR BA SDUG BSNGAL BA DANG, SDUG
BSNGAL GYI SDUG BSNGAL DANG LDAN PA DANG, TSOR BA

BDE BA YANG MA YIN SDUG BSNGAL BA YANG MA YIN PA NI 'DU BYED KYI
SDUG BSNGAL DANG LDAN PAS TSOR BA THAMS CAD SDUG BSNGAL BA ZHES
BYA STE, 'DIS NI TSOR BA DRAN PA NYE BAR GZHAG PA BSTAN TO, ,MI
RTAG PA'I RNAM PA LA BSGOM PA DANG ZHES BYA BA LA, RNAM PAR SHES
PA BRGYAD DANG, SEMS LAS BYUNG BA RNAMS

@166B NI SKAD CIG TU 'DOD CHAGS DANG BCAS PA DANG, 'DOD CHAGS MED
PAR 'GYUR BA DANG, SKAD CIG TU ZHE SDANG DANG BCAS PA DANG, ZHE
SDANG MED PAR 'GYUR BA DANG, SKAD CIG TU GTI MUG DANG BCAS PA
DANG, GTI MUG MED PAR 'GYUR BA DANG, ZHI BA DANG, MA ZHI BAR
'GYUR RO ZHES BSGOM PA NI MI RTAG PA'I

RNAM PA LA BSGOM PA ZHES BYA STE, 'DIS NI SEMS DRAN PA NYA BAR
GZHAG PA BSTAN TO, ,BDAG MED PA'I RNAM PA LA BSGOM PA DANG ZHES
BYA BA LA, CHOS RNAM PA GNYIS TE, KUN NAS NYON MONGS PA'I CHOS
DANG RNAM PAR BYANG BA'I CHOS SO, ,'KHOR BA'I DUS NA NI 'DOD
CHAGS LA SOGS PA'I KUN NAS NYON

MONGS PA'I CHOS DANG LDAN PAR ZAD, MYA NGAN LAS 'DAS PA'I DUS NA
NI DAD PA LA SOGS BA RNAM PAR BYANG BA'I CHOS DANG LDAN PAR ZAD
KYI KUN NAS NYON MONGS PA DANG, RNAM PAR BYANG BAR 'GYUR BA'I
BDAG RTAG PA GANG YANG MED DO ZHES BSGOM PA NI BDAG MED PA'I RNAM
PA LA BSGOM PA ZHES BYA STE, 'DIS NI CHOS

DRAN PA NYE BAR GZHAG PA BSTAN TO, ,'DIS NI DRAN PA NYE BAR GZHAG
PA BZHI BSTAN TO, ,RAB TU THOB PA'I RNAM PA LA BSGOM PA DANG ZHES
BYA BA LA, LHAG PA'I TSUL KHRIMS DANG SEMS DANG, LHAG PA'I SHES
RAB KYI MTSAN NYID DGE BA MA SKYES PA RNAMS BSKYED PAR BYA BA'I
PHYIR, MOS PA BSKYOD 'BAD BRTZON

'GRUS RTZOM PA NI RAB TU THOB PA'I RNAM PA LA BSGOM PA ZHES BYA
STE, 'DIS NI YANG DAG PAR SPONG BA'I RNAM PA GCIG GO, ,BRTEN PA'I
RNAM PA LA BSGOM PA DANG ZHES BYA BA LA, BSLAB PA GSUM GYI MTSAN
NYID DBYE BA'I CHOS SKYE BA RNAMS 'PHEL BA DANG, RGYAS PA DANG
RGYA CHER 'GYUR BAR BYA BA'I PHYIR YANG

NAS YANG DU DE LA BSGOM PA NI BSTAN PA'I RNAM PA LA BSGOM PA ZHES
BYA STE, 'DIS NI YANG DAG PA'I SPONG BA GNYIS PA'O, ,GDON PA'I
RNAM PA LA BSGOM PA DANG ZHES BYA BA LA, BSLAB PA GSUM GYIS MI
MTHUN PA'I PHYOGS SU GYUR PA SDIG PA MI DGE BA'I CHOS SKYES PA
RNAMS SPANG BAR BYA BA'I PHYIR, MOS

PA BSKYED 'BAD BRTZON 'GRUS RTZOM PA NI 'DON PA'I RNAM PA LA
BSGOM PA ZHES BYA STE, 'DIS NI YANG DAG PA'I SPONG PA GSUM PA'O,
,SDIG PA MI DGE BA'I CHOS SPANGS PA YANG SDIG PA MI DGE BA'I CHOS
DE DAG RGYUN DU SKYE BA LAS SKYE BA'I RGYUN GCAD PA'O, ,YANG SDIG
PA'I CHOS DE DAG GI SA BON

@167A *, ,SPANGS PA NYID KYIS SPANGS PA ZHES BYA STE, GZHAN DU NA
SDIG PA'I CHOS SKYES ZIN PA RNAMS NI SPANG DU MED DE, RANG NYID
SKYES MA THAG TU 'GAG PAR 'GYUR BAS SO, ,GNYEN PO RNAM PA LA
BSGOM PA ZHES BYA BA LA, SDIG PA MI DGE BA'I CHOS MA SKYES PA
RNAMS MI SKYED PA'I PHYIR

DE'I GNYEN PO 'DOD CHAGS KYI GNYEN POR MI GTZANG BA BSGOM PA
DANG, ZHE SDANG GI GNYEN POR BYAMS PA BSGOM PA DANG GTI MUG GI
GNYEN POR RTEN CING 'BREL PAR 'BYUNG BA BSGOM PA NI GNYEN PO'I
RNAM PA LA BSGOM PA ZHES BYA STE, 'DIS NI YANG DAG PA'I SPONG BA
BZHI PA BSTAN TO, ,DE LA GNYEN PO

LA BSGOM NA BAG CHAGS BCOM PAR 'GYUR RO, ,BAG CHAGS BCOM NA SDIG
PA MI DGE BA'I CHOS MA SKYES PA RNAMS MI SKYE BAR 'GYUR TE, MA
SKYES PA SPONG BA'I THABS KYANG DE LTA BU'O, ,'DI YAN CHAD YANG
DAG PA'I SPONG BA BZHI BSTAN TO, ,BSHAD DO, ,CHOG PAR 'DZIN PA'I
GNYEN PO YID LA BYED PA'I

BSGOM PA NI DAD PA BSKYED PA'O ZHES BYA BA LA, YANG DAG PA'I
SPONG BA BZHI TZAM GYI DGE BAS CHOG PAR 'DZIN CING DGE BA RGYA
CHEN PO DANG TING NGE 'DZIN LA SOGS PA MI TSOL LA DE'I GNYEN PO
YID LA BYED PA BSGOMS TE, DE'I GNYEN PO YID LA BYED PA YANG GANG
YIN ZHE NA, DAD PA SKYES PA'O, ,DAD PA SKYES PA

NI TING NGE 'DZIN DANG, DAG BA'I RTZA BA RGYA CHEN PO BSKYED PA'I
PHYIR, MOS PA DANG DGA' BA DANG SPRO BA BSKYED PA STE, 'DIS NI
MOS PA RDZU 'PHRUL GYI RKANG PA BSTAN TO, ,G-YENG BA DANG THE
TSOM GYI GNYEN PO YID LA BYED PA BSGOM PA NI NAM 'BAD PA DANG
BRTZON 'GRUS RTZOM PA NA RIM BZHIN NO ZHES BYA BA LA,

TING NGE 'DZIN DU ZHUGS PA NA 'DOD PA LNGA'I YON TAN LA SEMS
G-YENG BAS G-YENGS PA ZHES BYA'O, ,BSGOM PA'I YUL DANG SHES BYA'I
DNGOS PO YIN NAM MA YIN NO SNYAM DU YID GNYIS ZA BA NI THE TSOM
ZHES BYA STE, G-YENG BA'I GNYEN POR NI 'BAD PA YID LA BYA'O, ,THE
TSOM GYI GNYEN POR NI BRTZON

'GRUS YID LA BYA STE, RIM BZHIN NO, ,JI LTAR GNYEN POR 'GYUR ZHE
NA, TING NGE 'DZIN GYI DUS NA PHYI'I YUL LA SEMS G-YENGS SHING
PHYAD PAR GYUR PA DANG, MI G-YENGS PAR GYUR PA'I PHYIR 'BAD PAR
BYA'O, ,NAM THE TSOM DU GYUR BA NA MA BTZAL TE, LE LO'I DBANG DU
BYAS NA NI THE TSOM LAS THAR

@167B BAR MI 'GYUR TE, BRTZON 'GRUS BSKYED PA LA YANG NAS YANG DU
GZIG CING BRTAGS TE DPYAD NA THE TSOM ME DPAR 'GYUR PAS, THE TSOM
GYI GNYEN POR NI BRTZON 'GRUS RTZOM MO, ,RGOD PA'I GNYEN POR TING
NGE 'DZIN BSGOM PA NI NAM SEMS RAB TU 'DZIN PA'O ZHES BYA BA LA,
SNGON RTZED MO BYAS PA DANG, BGOD

PA LA SOGS PA DRAN NAS SEMS 'PHROS PAR GYUR PA NI RGOD PA ZHES
BYA STE, DE'I GNYEN POR NI ZHI GNAS KYI TING NGE 'DZIN BSGOM MO
ZHI GNAS KYI TING NGE 'DZIN BSGOM PA NA SEMS RAB TU 'DZIN PA ZHES
BYA STE, SEMS G-YENGS PA LAS ZHI GNAS KYIS BRLAN NAS, TING NGE
'DZIN GYI YUL LAS

BRLAN NAS BZHAG PA'I PHYIR RO, ,ZHUM PA'I GNYEN POR TING NGE
'DZIN GYI RNAM PAR BSGOM PA NI NAM SEMS RAB TU GZENGS BSTOD DO
ZHES BYA BA LA, ZHUM PA NI LE LO'I DBANG DU GYUR NAS SEMS SPRO BA
MED PA DANG GNYID DANG, RMUGS PA DANG NON PA STE, DE'I GNYEN POR
NI LHAG MTHONG GI TING NGE 'DZIN

BSGOM MO, ,NAM LHAG MTHONG GI TING NGE 'DZIN BSGOM PA NI SEMS RAB
TU GZENGS BSTOD PA ZHES BYA STE, RMUGS PAR GYUR PA DANG LHAG
MTHONG GIS DE BZHIN GSHEGS PA PA'I YON TAN NAM TING NGE 'DZIN GYI
'BRAS BUR BSAMS NAS, SEMS SPRO BA DANG GSAL BA'I MTSAN NYID
BSKYED PAR BYA BA ZHES BYA

BA'I DON TO, ,DE DAG RDZU 'PHRUL GYI RKANG PA BZHI DANG RIM BZHIN
DU SBYAR RO ZHES BYA BA LA, CHOG PAR 'DZIN ZHES BYA BA LA SOGS
PAS NI MI MOS PA RDZU 'PHRUL GYI RKANG PA BSTAN TO, ,G-YENG BA
ZHES BYA BA LA SOGS PAS NI BRTZON 'GRUS RDZU 'PHRUL GYI RKANG PA
BSTAN TO, ,RGOD PA'I GNYEN POR ZHES BYA BA LA

SOGS PAS NI SEMS RDZU 'PHRUL GYI RKANG PA BSTAN TO, ,ZHUM PA'I
GNYEN POR ZHES BYA BA LA SOGS PAS NI SPYOD PA RDZU 'PHRUL GYI
RKANG PA BSTAN TO, ,RIM BZHIN DU SBYAR RO, ,SEMS GNAS PAS 'JIG
RTEN LAS 'DAS PA'I PHUN SUM TSOGS PA LA YID CHES PA'I RNAM PA
BSGOM PA DANG ZHES BYA BA LA, RDZU

'PHRUL GYI RKANG PA BZHI THOB STE, 'JIG RTEN PA'I TING NGE 'DZIN
THOB PA LA SEMS GNAS PA ZHES BYA BA'AM, MOS PA SPYOD PA'I TING
NGE 'DZIN BZHI THOB PA LA SEMS GNAS PA ZHES BYA'O, ,SA DANG POR
GNYIS SU MED PA'I YE SHES THOB PA LA NI 'JIG RTEN LAS 'DAS PA
ZHES BYA STE, DE'I TSE BSOD NAMS

@168A *, ,DANG YE SHES KYI TSOGS NI PHUN SUM TSOGS PA ZHES BYA
STE, 'JIG RTEN GYI TING NGE 'DZIN THOB PAS 'JIG RTEN LAS 'DAS
PA'I PHUN SUM TSOGS PA THOB PAR BYA BA'I PHYIR BSGOM PAR BYA'O,
,JI LTAR BSGOM ZHE NA, YID CHES PA'I RNAM PAR BSGOMS TE, SA DANG
PO'I DUS NA BSOD

NAMS DANG YE SHES KYI TSOGS PHUN SUM TSOGS PA YIN LA, BSOD NAMS
DANG YE SHES KYI TSOGS DE DAG SGRUB CING THOB PAR BYAR RUNG NGO
ZHES SEMS PA NI YID CHES PA'I RNAM PA BSGOM PA ZHES BYA STE, 'DIS
NI DAD PA'I DBANG PO BSTAN TO, ,JI LTAR YID CHES PA'I RNAM PA LA
BSGOM PA DE BZHIN

DU 'BAD PA'I RNAM PA LA BSGOM PA DANG ZHES BYA BA LA DAD PA'I
DBANG POS 'JIG RTEN LAS 'DAS PA'I PHUN SUM TSOGS PA LA YOD PA'I
MTSAN NYID DU YID CHES PA'I RNAM PAS BSGOM PA DE BZHIN DU BRTZON
'GRUS KYIS KYANG 'JIG RTEN LAS 'DAS PA'I PHUN SUM TSOGS PA DE LA
RTOG PA DANG, MNGON SUM DU

BYA BA'I PHYIR YANG NAS YANG DU GOMS PAR BYED PA NI 'BAD PA'I
RNAM PA LA BSGOM PA ZHES BYA STE, 'DIS NI BRTZON 'GRUS KYI DBANG
PO BSTAN TE, CHOS MI BRJED PA'I RNAM PA BSGOM PA DANG ZHES BYA BA
LA DAD PA'I DBANG POS YID CHES PAR BYAS PA DANG, BRTZON 'GRUS KYI
DBANG POS MNGON SUM DU BYAS PA'I

CHOS DE SEMS LA MA RMUGS SHING SEMS LA GSAL BAR SNANG BA'I MTSAN
NYID DU BSGOM PA NI SEMS MI BRJED PA'I RNAM PA LA BSGOM PA ZHES
BYA STE, ,'DI NI DRAN PA'I DBANG PO BSTAN TO, ,SEMS GNAS PA'I
RNAM PA LA BSGOM PA DANG ZHES BYA BA LA, DRAN PA'I DBANG POS MA
BRJED PAR BYAS PA'I CHOS

DE NYID LA SEMS GZHAG STE, RTZE GCIG TU BSGOM PA NI SEMS GNAS
PA'I RNAM PA LA BSGOM PA ZHES BYA STE, 'DIS NI TING NGE 'DZIN GYI
DBANG PO BSTAN TO, ,RAB TU 'BYED PA'I RNAM PA LA BSGOM PA ZHES
BYA BA LA, DE LTAR SEMS RTZE GCIG TU BZHAG NA CHOS DE DAG GI RANG
DANG SPYI'I MTSAN NYID PHYIN CI

MA LOG PAR SHES PA'I SHES RAB SKYE BAR 'GYUR TE, DE NI RAB TU
'BYED PA'I RNAM PA LA BSGOM PA ZHES BYA STE, 'DIS NI SHES RAB KYI
DBANG PO BSTAN TO, 'DI YAN CHAD DU DBANG PO LNGA BSTAN TO, ,DBANG
PO DE DAG NI MI MTHUN PA'I PHYOGS BCOM PA'I YID LA BYED PA NI
STOBS RNAMS LA'O ZHES BYA BA LA

@168B DAD PA'I DBANG PO NAS SHES RAB KYI DBANG PO'I BAR DU DBANG
PO LNGA PO NYID LA NAM MI MTHUN PA'I PHYOGS KYIS MI 'PHROGS SHING
DE DAG GI DBANG DU MA GYUR LA MI MTHUN PA'I PHYOGS CHOM SA PA'I
TSUL DU YID LA BYED PA LA NI STOBS LNGA ZHES BYA'O, ,DE LA MI
MTHUN PA'I PHYOGS NI MA DAD PA DANG, LE LO DANG DRAN PA

NYAMS PA DANG, G-YENG BA DANG 'CHAL BA'I SHES RAB STE, NAM MA DAD
PAS MI 'PHROGS PA'I DUS NA NI DAD PA'I STOBS ZHES BYA'O, ,NAM LE
LOS MI 'PHROGS PA'I DUS NA NI BRTZON 'GRUS KYI STOBS ZHES BYA'O,
,NAM DRAN PA NYAMS PAS MI 'PHROGS PA'I DUS NA NI DRAN PA'I STOBS
ZHES BYA'O,,

NAM G-YENG BAS MI 'PHROGS PA'I DUS NA NI TING NGE 'DZIN GYI STOBS
ZHES BYA'O, ,NAM 'CHAL PA'I SHES RAB KYIS MI 'PHROGS PA'I DUS NA
NI SHES RAB KYI STOBS ZHES BYA STE, 'DI YAN CHAD STOBS LNGA BSHAD
DO, ,DBANG PO LNGA DANG STOBS LNGA LA KHYAD PAR CI YOD CE NA,
GANG GIS MA DAD PA LA SOGS

PA MI MTHUN PA'I PHYOGS DANG, DAD PA LA SOGS PA GNYEN PO GNYIS SU
'DRES MAR 'BYUNG BA NA NI DBANG PO ZHES BYA'O, ,MI MTHUN PA'I
PHYOGS KYIS MA 'DRES PAR GNYEN PO 'BA' ZHIG 'BYUNG BA NA NI STOBS
ZHES BYA STE BYE BRAG NI DE YOD DO, ,YANG DAG BYANG CHUB RAB TU
SNANG BA RNAM PA LA BSGOM PA DANG

ZHES BYA BA LA, ZAD PA MI SKYE BA'I YE SHES LA YANG DAG BYANG
CHUB CES BYA STE, MTHONG BA DANG BSGOM PAS SPANG BAR BYA BA'I
NYON MONGS PA SNGAR SPANGS PA LA NI BZOD PA ZHES BYA'O, ,DE PHYIN
CHAD SEMS KYI RGYUD LA NYON MONGS PA MI 'BYUNG BA NI MI SKYE BA
ZHES BYA'O, ,YANG NA SA DANG POR CHOS KYI DBYINGS

KUN DU 'GRO BA'I MTSAN NYID DU RTOGS NAS GZUNG 'DZIN GNYIS SPANGS
TE, GNYIS SU MED PA'I YE SHES THOB PA LA YANG DAG BYANG CHUB CES
BYA STE, DE SEMS LA GSAL ZHING MA BRJED PAR BSGOM PA LA NI YANG
DAG BYANG CHUB SNANG BA'I RNAM PA LA BSGOM PA ZHES BYA'O, ,DE
YANG DRAN PAR BYED PAS NA 'DIS

DRAN PA YANG DAG BYANG CHUB KYI YAN LAG BSTAN TO, ,DE NYID LA
RNAM PAR 'BYED PA DANG ZHES BYA BA LA, DE NYID LA ZHES BYA BA NI
ZAD LA MI SKYE BA'I YE SHES SAM, GNYIS SU MED PA'I YE SHES LA BYA
STE, YE SHES DE'I MTSAN NYID MI BRJED PAR BYAS PA NYID PHYIN CI
MA LOG PAR SHES PA NI RNAM PAR 'BYED

@169A *, ,PA ZHES BYA'O, ,DE YANG GANG GI DUS NA SHES SHE NA SA
DANG PO'I DUS NA SHES TE, DE'I TSE CHOS KYI DBYINGS THAS SA CAD
DU 'GRO BA'I MTSAN NYID DU RTOGS PA'I PHYIR TE, 'DIS NI CHOS RAB
TU 'BYED PA BYANG CHUB KYI YAN LAG BSTAN TO, ,SPRO BA DANG ZHES
BYA BAS CHOS KYING BYINGS RTOGS PA

DE NYID LA, YANG NAS YANG DU GOMS PAR BYED PA NI SPRO BA ZHES BYA
STE, DE YANG BRTZON 'GRUS KYIS BYED PAS NA 'DIS NI BRTZON 'GRUS
YANG DAG BYANG CHUB KYI YAN LAG BSTAN TO, ,YID BDE BA DANG ZHES
BYA BA LA, SA DANG POR CHOS KYI DBYINGS RTOGS NAS, DGA' BA'I
KHYAD PAR SKYE BA LA NI YID BDE

BA ZHES BYA STE, 'DI YANG SA DANG PO'I TSE RTOGS NAS DGA' BA
SKYES PAS NA, SA DANG PO'I MING YANG SA RAB TU DGA' BA ZHES BTAGS
TE, DES NI DGA' BA YANG DAG BYANG CHUB KYI YAN LAG BSTAN TO, ,LAS
SU RUNG BA DANG ZHES BYA BA LA, LUS SHIN TU BYANG BA DANG SEMS
SHIN TU BYANG BA LAS SU

RUNG BA ZHES BYA'O, ,DE LA LUS LAS SU RUNG BA NI BDAG GI DGOS PA
SGRUB PA LA LUS YANG ZHING ZO MDOG BDE BA'O, ,SEMS LAS SU RUNG BA
NI ZHUM RGOD MED CING TING NGE 'DZIN GYI YUL LA 'JUG PA DANG,
SEMS GSAL BA STE 'DIS NI SHIN TU SBYANGS PA BYANG CHUB KYI YAN
LAG BSTAN TO, ,SEMS

GNAS PA DANG ZHES BYA BA LA, ZAD PA MI SKYE BA'I YE SHES SAM, DE
BZHIN NYID MA BRJED PAR BYAS PA LA SEMS GNAS PA'I RNAM PA BSGOM
PA ZHES BYA STE, 'DIS NI TING NGE 'DZIN BYANG CHUB KYI YAN LAG
BSTAN TO, ,MNYAM PA NYID KYI RNAM PA LA BSGOM PAR BYA ZHES BYA BA
LA, DE LTAR SEMS RTZE GCIG

TU BZHAG PA LAS ZHUM PA DANG RGOD PA GNYIS MED PAR BSGOM PA NI
MNYAM PA NYID KYI RNAM PA LA BSGOM PA ZHES BYA STE, 'DIS NI BTANG
SNYOMS YANG DAG BYANG CHUB KYI YAN LAG BSTAN TO, ,DE LA BTANG
SNYOMS RNAM PA GSUM STE, BTANG SNYOMS KYI THOG MA'I DUS DANG, RAB
KYI DUS DANG, THA MA'I

DUS SO, ,DE LA BTANG SNYOMS KYI THOG MA'I DUS KYI NI ZHUM RGOD
GNYIS SEMS MI MNYAM PAR BYED PA YIN, ZHUM RGOD SPANGS PA'I SEMS
DANG POR THOB PA LA BTANG SNYOMS KYI THOG MA'I DUS ZHES BYA'O,
,DE NAS PHAN CHAD ZHUM RGOD SPANGS PA'I SEMS MNYAM PA NYID LA
SEMS DANG GIS GNAS PA NI BAR

@169B GYI DUS ZHES BYA'O, ,DE'I DUS NA RING DU MA BSGOMS PAS ZHUM
RGOD 'BYUNG BA'I DOGS PA YOD PA LA RNAL 'BYOR PAS YUN RING DU
BSGOMS NAS ZHUM RGOD 'BYUNG BA'I DOGS PA YANG MED PAR BSGOM PA NI
BTANG SNYOMS KYI THA MA'I DUS ZHES BYA STE, 'DI YAN CHAD DU BYANG
CHUB KYI YAN LAG BDUN BSTAN TO, ,

THOG MAS GA DON MI ZA BA'I RNAM PA BSGOM PA DANG ZHES BYA BA LA,
SA DANG POR CHOS KYI DBYINGS KUN DU 'GRO BA'I MTSAN NYID DU RTOGS
PA NI THOB PA GDON MI ZA BA ZHES BYA'O, ,DE LTAR SA DANG POR CHOS
KYI DBYINGS RTOGS NAS SA BCU MAN CHAD DE NYID LA BSGOM PA NI THOB
PA GDON MI ZA BA'I RNAM PA LA BSGOM

PA ZHES BYA STE, DE LTAR YANG YANG DAG PA'I LTA BAS BSGOMS PAS NA
'DIS NI YANG DAG PA'I LTA BA BSTAN TO, ,YONGS SU SBYANGS PA'I SA
RTOGS PA'I RNAM PA BSGOM PA DANG ZHES BYA BA LA, MOS PA SPYOD
PA'I SA NAS RNAL 'BYOR PAS MNYAN PA DANG BSAMS PA'O, ,BSGOM PA LA
SOGS PA'I RIN

PAS CHOS KYI DBYINGS RTOGS SHING SA DANG PO THOB PAR BYAS PA'I SA
DANG PO LA YONGS SU SBYANGS PA'I SA ZHES BYA'O, ,DE NAS RNAL
'BYOR PA ZHES TING NGE 'DZIN LAS LANGS NAS BDAG GIS CHOS KYI
DBYINGS JI LTAR RTOGS ZHES BRTAGS NAS MNYAN PA DANG BSAM PA DANG
BSGOM PA'I RIM PAS RTOGS SO ZHES KHONG

DU CHUD PAS YONGS SU SBYANGS PA'I SA RTOGS PA'I RNAM PA LA BSGOM
PA ZHES BYA STE, DE LTAR YANG YANG DAG PA'I RTOG PAS NA 'DIS NI
YANG DAG PA'I RTOG PA BSTAN TO, ,PHA ROL LA YANG DAG PAR RIG PAR
BYED PA'I RNAM PA LA BSGOM PA DANG ZHES BYA BA LA, DE LTAR RNAL
'BYOR PAS YANG DAG PA'I LTA BA DANG,

YANG DAG PA'I RTOG PAS SA DANG POR CHOS KYI DBYINGS JI LTAR RTOGS
PA DE KHO NA KHONG DU MA CHUD PA RNAMS LA TSIG GIS 'CHAD CING GO
BAR BYED PA NI PHA ROL LA YANG DAG PAR RIG PAR BYED PA'I RNAM PA
LA BSGOM PA ZHES BYA STE, DE LTAR YANG YANG DAG PA'I NGAG GIS
BYED PAS NA 'DIS NI YANG DAG PA'I NGAG BSTAN TO,,

'PHAGS PA 'DUN PAR BYED PA'I TSUL KHRIMS LA BZHUGS PA'I RNAM PA
LA BSGOMS PA DANG ZHES BYA BA LA, 'PHAGS PA RNAMS DGYES PA'I TSUL
KHRIMS LA NI 'PHAGS PA 'DUN PAR BYED PA'I TSUL KHRIMS ZHES BYA
STE, DE YANG SROG GCOD PA NAS LOG PAR LTA BA'I BAR DAG MI DGE BA
BCU SPANGS SHING

@170A *, ,RANG BZHIN GYIS DGE BA BCU LA GNAS PA NI 'PHAGS PA BDUN
BAR BYED PA'I TSUL KHRIMS ZHES BYA STE, TSUL KHRIMS DE LA GNAS
PAR ZHUGS PA'I RNAM PA LA BSGOM PA ZHES BYA'O, ,DE LTAR YANG DAG
PA'I LAS KYI MTHAS BYED PAS NA 'DIS NI YANG DAG PA'I LAS KYI
MTHA' BSTAN TO,,

BSNYUNGS PA'I TSUL KUN DU SPYOD PA'I RNAM PA LA BSGOM PA DANG
ZHES BYA BA LA, LHUNG BZED DANG CHOS GOS LA SOGS PA LUNG LAS JI
SKAD 'BYUNG BA LAS LHAG PAR MI TSOL ZHING BSNYUNGS PA DANG, G-YO
DANG, SGYUS MI 'TSO BA NI BSNYUNGS PA'I TSUL DU KUN DU SPYOD PA'I
RNAM PA LA BSGOM PA ZHES BYA STE, DE YANG

YANG DAG PA'I 'TSOBS BYED PAS NA 'DIS NI YANG DAG PA'I 'TSO BA
BSTAN TO, ,SNGON YONGS SU BSGOMS PAS THOB PA'I LAM LA GOMS PA'I
RNAM PA LA BSGOM PA DANG ZHES BYA BA LA, MOS PA SPYOD PA'I SA NAS
SA DANG PO'I BAR DU BSGOMS PAS SA DANG PO'I TSE BRTZON 'GRUS
KHYAD ZHUGS PA NI SNGON YONGS

SU BSGOMS PAS THOB PA'I LAM ZHES BYA'O, ,DE NAS SA GNYIS NAS SA
BCU MAN CHAD BRTZON 'GRUS KHYAD ZHUGS PA DE NYID LA GOMS PAR BYED
PA LA NI GOMS PA'I RNAM PA LA BSGOM PA ZHES BYA STE, DE LTAR YANG
YANG DAG PA'I RTZOL BAS BYED PAS NA 'DIS NI YANG DAG PA'I RTZOL
BA BSTAN TO, ,CHOS

GNAS PA'I MTSAN MA MI BRJED PA'I RNAM PA LA BSGOM PA DANG ZHES
BYA BA LA, CHOS NI CHOS KYI DBYINGS RNAM PAR DAG PA'O, ,CHOS DE
NYID LA RTZE GCIG TU 'JOG PA NI GNAS PA ZHES BYA STE, CHOS KYI
DBYINGS LA SEMS RTZE GCIG TU 'JOG PA'I TSE ZHUM PA DANG RGOD PA'I
TSE GNYEN PO MTSAN MA RNAM PA

GSUM MI RJED PAR BYED PA NI MTSAN MA MI BRJED PA'I RNAM PA LA
BSGOM PA ZHES BYA STE, DE YANG YANG DAG PAS BYED PAS NA 'DIS NI
YANG DAG PA'I DRAN PA BSTAN TO, ,MTSAN MA RNAM PA GSUM NI ZHI
GNAS KYI MTSAN MA DANG GZENGS BA STONG PA'I MTSAN MA DANG, BTANG
SNYOMS KYI MTSAN MA'O, ,DE

LA NAM SEMS RGOD PAR GYUR PA'I DUS NA NI ZHI GNAS KYI MTSAN MA
BSGOMS TE RGOD PA ZHI BAR BYA'O, ,NAM SEMS ZHUM PAR GYUR PA'I DUS
NA NI GZENGS BSTOD PA'I MTSAN MA YID LA BYAS SHING SEMS SPRO BA
BSKYED PAR BYA'O, ,NAM ZHUM RGOD SPANGS TE SEMS MNYAM PAR GYUR
PA'I DUS NA NI BTANG

@170B SNYOMS KYI MTSAN MA YID LA BYA ZHING SEMS MI BSKYOD PAR
BZHAG GO, ,SEMS GNAS PA MTSAN MA MED PA GNAS YONGS SU GYUR PA'I
RNAM PA LA BSGOM PA ZHES BYA BA LA, DE LTAR SEMS RTZE GCIG TU
GYUR BAS ZHUM RGOD MI 'BYUNG PA'I PHYIR, DE'I GNYEN PO MTSAN MA
RNAM PA GSUM LA YANG MI

DMIGS MI GNAS PA LA SEMS GNAS PA MTSAN MA MED PA ZHES BYA'O, ,DE
LTAR MTSAN MA MED PA BSGOMS PA NYID GNAS GYUR PA'I RNAM PA LA
BSGOM PA ZHES BYA STE, SNGON ZHUM RGOD DANG BCAS PA'I GNAS DANG
BRAL NAS ZHUM RGOD MI 'BYUNG ZHING SEMS RNAL DU 'DUG PA'I GNAS
THOB PA'I PHYIR GNAS PAR

GYUR PA ZHES BYA STE, DE LTAR YANG YANG DAG PA'I TING NGE 'DZIN
GYIS BYED PAS NA 'DIS NI YANG DAG PA'I TING NGE 'DZIN BSTAN TE,
'DI YAN CHAD 'PHAGS PA'I LAM GYI YAN LAG BRGYAD BSHAD ZIN TO,
,ZHI GNAS DANG LHAG MTHONG BSGOM PA'I LAM GYI RANG BZHIN BSHAD PA
GANG YANG MED DO ZHES BYA BA LA, DA NI

ZHI GNAS DANG LHAG MTHONG BSGOM PA'I LAM GYI RANG BZHIN BSHAD
PA'I SKABS SU BAB STE, DE GNYIS KYI BSHAD PA NI GANG YANG MED DE,
BSHAD MI DGOS SO ZHES BYA BA'I THA TSIG GO, ,CI'I PHYIR ZHE NA,
GONG DU YID LA BYED PA BSHAD PA DANG, 'OG NAS YID LA BYED PA
'CHAD PAR 'GYUR BA RNAMS KYANG ZHI

GNAS DANG LHAG MTHONG GI CHAR GTOGS PAR ZAD DE, ZHI GNAS DANG
LHAG MTHONG DU 'DUS PAS LOGS SHIG TU BSHAD MI DGOS SO, ,LEGS PAR
YID LA BYED PA NI RNAM PA GNYIS TE, GNAS NGAN LEN BSAL BA DANG,
LTA BA'I MTSAN MA BSAL BA'O ZHES BYA BA LA, YID LA BYED PA GANG
GIS GNAS

NGAN LEN SEL BAR BYED PA DANG, LTA BA'I MTSAN MA SEL BAR BYED PA
DE LA LEGS PAR YID LA BYED PA ZHES BYA STE, DE'ANG GNAS NGAN LEN
SEL BA DANG, LTA BA SEL BA'I SGO NAS RNAM PA GNYIS SU BZHAG GO,
,DE LA GNAS NGAN LEN RNAM PA GNYIS TE, LUS KYI GNAS NGAN LEN
DANG, SEMS KYI

GNAS NGAN LEN TO, ,DE LA LUS KYI GNAS NGAN LEN NI SROG GCOD PA
DANG, MA BYIN PAR LEN PA DANG, MI TSANGS PAR SPYOD PA LA SOGS
PA'I MI DGE BA BYED PA'O, ,SEMS KYI GNAS NGAN LEN NI MA LUS MI
DGE BA SPYOD PA'I RGYU 'DOD CHAGS DANG, ZHE SDANG LA SOGS PA SEMS
LA G-YO BA STE, CHOS

@171A *, ,LA BDAG MED PAR KHONG DU CHUD PAS NI GNAS NGAN LEN SEL
BAR BYED PA'O, ,'JIG TSOGS SU LTA BA DANG, MTHAR 'DZIN PAR LTA BA
DANG, LOG PAR LTA BA DANG, LTA BA BSNYEMS PA DANG, TSUL KHRIMS
DANG BRTUL ZHUGS BSNYEMS PA'I BAG CHAGS LA LTA BA'I MTSAN MA SEL

BA ZHES BYA STE, GANG ZAG LA BDAG MED PAR KHONG DU CHUD PAS NI
LTA BA'I MTSAN MA SEL BAR BYED DO, ,YANG DAG PAR GNOD PA NI GANG
CHOS KYI RGYU NA LAS SANGS RGYAS DANG BYANG CHUB SEMS DPA' LAS
GDAMS PA 'DZIN PA'O ZHES BYA BA LA, THEG PA CHEN PO'I RIGS LA
GNAS PAS BYANG CHUB TU SEMS

BSKYED NAS MOS PA SPYOD PA'I TING NGE 'DZIN BZHI THOB PA LA CHOS
KYI RGYUN ZHES BYA STE, CHOS KYI RGYUN LA GNAS PA DES SA DANG PO
THOB PAR BYA BA'I PHYIR, SA DANG PO THOB PAR 'GYUR BA'I TING NGE
'DZIN GYI MAN NGAG SANGS RGYAS DANG BYANG CHUB SEMS DPA' RNAMS
LAS LEN CING 'DZIN PA LA YANG DAG PAR NOD PA

YID LA BYED PA ZHES BYA BA'I DON TO, ,SBYOR BA CAN GYI YID LA
BYED BA DANG PO BSTAN PA'I PHYIR, TING NGE 'DZIN GYI SPYOD YUL
GRANGS NYE BAR RTOGS PA'I SBYOR BA CAN NO ZHES BYA BA LA SOGS PA
SMOS TE, TING NGE 'DZIN GYI SPYOD YUL NI MDO SDE LA SOGS PA GSUNG
RAB YAN LAG BCU GNYIS SO, ,GSUNG

RAB DE NGAG GI MING DANG TSIG DANG YI GE'I GRANGS SU YOD BA RTOGS
PA NI TING NGE 'DZIN SPYOD YUL GRANGS NYE BAR RTOGS PA'I SBYOR BA
CAN ZHES BYA'O, ,DE NYID KYI DON BSTAN PA'I PHYIR, GANG GIS MDO
SDE LA SOGS PA'I MING DANG TSIG DANG YI GE'I GRANGS NYE BAR RTOGS
PA'O ZHES BYA BA SMOS TE, GANG GIS ZHES

BYA BA NI YID LA BYED PA GANG GIS ZHES BYA BA'I DON TO, ,YID LA
BYED CING RTOGS PA'I KHYAD PAR GANG GIS MDO SDE LA SOGS PA GSUNG
RAB YAN LAG BCU GNYIS LA GSUNG RAB 'DI'I NANG NAS MING GI GRANGS
NI 'DI SNYED CIG 'BYUNG, TSIG GI GRANGS NI 'DI SNYED CIG 'BYUNG,
YI GE'I GRANGS NI 'DI

SNYED CIG 'BYUNG ZHES RTOGS PA NI GRANGS NYE BAR RTOGS PA'I SBYOR
BA CAN ZHES BYA'O, ,SBYOR BA CAN GYI YID LA BYED PA GNYIS LAS
BSTAN PA'I PHYIR, 'JUG PA NYE BAR RTOGS PA'I SBYOR BA CAN NI GANG
GIS RNAM PA GNYIS LA 'JUG PA NYE BAR RTOGS PA STE ZHES BYA BA LA
SOGS PA SMOS TE, GANG GIS CHOS

@171B GNYIS KYI TSAD KHONG DU CHUD PAR BYA BA'I PHYIR SBYOR BA NI
'JUG PA NYE BAR RTOGS PA'I SBYOR BA CAN ZHES BYA'O, ,DE LA GANG
GIS ZHES BYA BA NI YID LA BYED PA GANG GIS SHE'AM, GANG ZAG GANG
GIS ZHES BYA BA'I THA TSIG GO, ,RNAM PA GNYIS LA 'JUG PA NYE BAR
RTOGS ZHES BYA BA NI YI GE RNAMS KYI TSAD LA 'JUG

PA NYE BAR RTOGS PA DANG, MING DANG TSIG GNYIS KYI TSAD LA 'JUG
PA NYE BAR RTOGS PA'O, ,DON DE NYID BSTAN PA'I PHYIR, YI GE RNAMS
KYI TSAD LA 'JUG PA DANG, MING DANG TSIG GI TSAD MED PA LA 'JUG
PA'O ZHES SMOS TE, YI GE RNAMS KYI TSAD YOD PAR SHES PA NI YI GE
RNAMS KYI TSAD LA 'JUG PA

ZHES BYA STE, DE YI GE'I PHYI MO NI AA NAS KA'I BAR DU BZHI BCU
RTZA BRGYAD LAS MED PA'I PHYIR RO, ,LHA SBYIN DANG MCHOD SPYIN
ZHES MING DU BTAGS BA DANG, 'DUS BYAS MI RTAG CES TSIG TU BTAGS
PA RNAMS LA TSAD MED PAR KHONG DU CHUD PA NI MING DANG TSIG GI
TSAD MED PA LA 'JUG PA ZHES BYA STE, SHES RAB

KYI PHA ROL TU PHYIN PA STONG PHRAG BRGYA PA LA SOGS PA'I MDO SDE
DE DAG GI NANG NAS MING DANG TSIG DPAG TU MED PAR 'BYUNG BA'I
PHYIR RO, ,SPYOR BA CAN GYI YID LA BYED PA GSUM PA BSTAN PA'I
PHYIR KUN RTOG PA NYE BAR RTOGS PA'I SBYOR BA CAN NI, GANG GIS
GNYIS BZUNG NAS KUN RTOG PA GNYIS NYE BAR RTOGS PA

STE ZHES BYA BA LA SOGS PA SMOS TE, GANG GIS ZHES BYA BA NI, GANG
ZAG GANG GIS SHE'AM, YID LA BYED PA GANG GIS ZHES BYA BA'I DON
TO, ,MING GZUNG BA DANG DON GZUNG BA'I SGO NAS MING DANG DON
GNYIS RTOGS NA DE GNYI GA NYID KYIS DON RTOGS PAR 'GYUR BA NI KUN
RTOG PA NYE BAR RTOGS PA'I SBYOR

BA CAN ZHES BYA'O, ,DON DE NYID RTOGS PA'I PHYIR MING LA KUN RTOG
PA GZUNG STE, DON LA KUN RTOG PA GZUNG BA DANG ZHES BYA BA SMOS
TE, BUM PA DANG SNAM BU DANG, LHA SBYIN DANG MCHOD SPYIN ZHES BYA
BA'I MING SHES PA NI MING LA KUN RTOG PAS GZUNG BA ZHES BYA'O,
,DE LTAR MING SHES NAS BUM PA'I ZHES

BYA BA'I MING LA DE'I DON GANG YIN ZHE NA, LTO ZLUM PO SKE DANG
SDENG SDENG PO CHU BLUGS SU RUNG BA STE, RTOGS PA NI MING GI SGO
NAS DON LA KUN RTOG PA GZUNG BA ZHES BYA'O, ,DE KUN RTOG PA GZUNG
STE, KUN RTOG PA'O ZHES BYA BA LA, BUM PA ZHES BYA BA'I DON LTO
ZLUM PO SKE DANG SDENG SDENG PO CHU

@172A *, ,BLUGS SU RUNG BA DE LA MING DU JI SKAD BYA ZHEN, DE LA
NI BUM PA ZHES BYA'O ZHES RTOGS PA NI DON GYI SGO NAS MING DU
BTAGS PA YIN NO, ,YI GE NI KUN BRTAGS PA MA YIN NO ZHES BYA BA NI
YI GE KA DANG AA LA SOGS PA GUG SKYED MED PA RNAMS LA NI KUN
BRTAGS PA ZHES BYA BAR MI

BZHAG STE, DE CI'I PHYIR ZHE NA, YI GE 'BRU GCIG LA NI MING MED
DO, ,MING MED PAS NI DE DON RTAG TU MI RUNG BA'I PHYIR RO, ,SBYOR
BA CAN GYI YID LA BYED PA BZHI PA BSTAN PA'I PHYIR, RIM PA NYE
BAR RTOGS PA'I SBYOR BA CAN NI, GANG GIS MING KUN 'DZIN PA SNGON
BYAS PA'I DON 'DZIN PA LA 'JUG PA

NYE BAR RTOGS PA'O ZHES BYA BA SMOS TE, SNGAR MING BTAGS SHING
SHES PAR BYAS NAS DE NAS MING SHES ZIN PA'I 'OG TU DON SHES PAR
BYED PA NI RIM PA NYE BAR RTOGS PA'I SBYOR BA CAN ZHES BYA STE,
DE YANG 'JIG RTEN PA DAG THA SNYAD LA MKHAS PAR BYA BA'I PHYIR
BUM PA DANG SNAM BU DANG LHA SPYIN DANG MCHOD

SBYIN ZHES BYA BA LA SOGS PA MING JI LTAR SHES PAR BYED DO, ,DE
LTAR MING JI LTAR SHES PAR BYAS NAS, DE NAS DON GYI DNGOS PO 'DI
LA MING DU JI SKAD CAS BYA ZHE'AM MING 'DI SKAD CES BYA BA'I DON
NI 'DI LTA BU YIN NO, ,MA ZHES MING LA BRTEN NAS DON LA RTOGS SO,
,SBYOR BA CAN GYI YID LA BYED

PA LNGA PAS BSTAN PA'I PHYIR, RAB TU RTOGS PA'I SBYOR BA DE YANG
RNAM PA BCU GCIG TU RIG PAR BYA STE ZHES BYA BA LA SOGS PA SMOS
TE, 'OG NAS 'BYUNG BA'I CHOS BCU GCIG RTOGS PA NI RAB TU RTOGS
PA'I SBYOR BA ZHES BYA'O, ,GLO BUR DU BYUNG BA RAB TU RTOGS PA
DANG ZHES BYA BA LA, MING DU BTAGS

PA DANG DON DU BTAGS PA'I CHOS 'DI DAG NI GYI NA BRNYAN MAR BTAGS
PAR ZAD DO ZHES KHONG DU CHUD PA NA GLO BUR DU BYUNG BA RAB TU
RTOGS PA ZHES BYA STE, GANG GI PHYIR DON LA MING BTAGS PA RNAMS
KYANG GYI NA GLO BUR BTAGS PA YIN LA MING LA DON DU BTAGS PA
RNAMS KYANG GYI NA GLO BUR BTAGS PAR

KHONG DU CHUD PA STE, DE NI MOS PA SPYOD PA'I SA DROD KYI DUS NA
KHONG DU CHUD DO, ,YANG DAG PAR SNANG BA'I MTSAN MA RAB TU RTOGS
PA DANG ZHES BYA BA LA, GZUNG BA DANG 'DZIN PA'I CHOS DE DAG YOD
PA MA YIN PA LAS YOD PA LTA BUR SNANG BA NI YANG DAG PAR SNANG BA
ZHES BYA STE, 'DI LTAR SNANG BAR BYED

@172B PA'I RGYU LA MTSAN MA ZHES BYA'O, ,DE LTAR SNANG BAR BYED
PA'I RGYU NI SEMS DANG SEMS LAS BYUNG BA YIN TE, GZUNG BA DANG
'DZIN PA 'DI DAG SEMS DANG SEMS LAS BYUNG BA LA SNANG BAR KHONG
DU CHUD PA NI YANG DAG PAR SNANG BA'I MTSAN MA RAB TU RTOGS PA
ZHES BYA STE, DE YANG MOS PA SPYOD PA'I SA RTZE

MO'I DUS NA DE LTAR RTOGS SO, ,DON MI DMIGS PA RAB TU RTOGS PA
DANG ZHES BYA BA LA, GZUGS NAS CHOS KYI BAR DU YUL DRUG LA BYA
STE YUL DRUG PO DE DAG LA MI RTOG CING DE DAG SEMS LA SNANG BA
THAMS CAD SPANGS NAS MI SNANG BAR GYUR NAS DON MI DMIGS PA RAB TU
RTOGS PA ZHES

BYA'O, ,DE YANG MOS PA SPYOD PA'I SA BZOD PA'I DUS NA RTOGS SO,
,DMIGS PA MI DMIGS PA RAB TU RTOGS PA DANG ZHES BYA BA LA, YUL
DRUG LA DMIGS PAR BYED PA'I SEMS MIG GI RNAM PAR SHES PA NAS YID
KYI RNAM PAR SHES PA'I BAR DU MED PAR KHONG DU CHUD PA NI DMIGS

PA MI DMIGS PA RAB TU RTOGS PA ZHES BYA'O, ,DE CI'I PHYIR ZHE NA,
GZUNG BA MED PA DANG DE LA 'DZIN PAR BYED PA'I SEMS KYANG YOD PA
MA YIN NO ZHES KHONG DU CHUD PA'I PHYIR TE, DE NI MOS PA SPYOD
PA'I SA'I 'JIG RTEN GYI CHOS MCHOG GI DUS NA KHONG DU CHUD DO,
,CHOS KYI DBYINGS RAB TU RTOGS PA DANG

ZHES BYA BA LA, DE LTAR GZUNG BA DANG 'DZIN PA GNYIS SPANGS NAS
MTHONG BA'I LAM NAS CHOS KYI DBYINGS THAMS CAD DU 'GRO BA'I MTSAN
NYID DU MTHONG BA NI CHOS KYI DBYINGS RAB TU RTOGS PA ZHES BYA
STE, DE'ANG SA DANG PO'I TSE'I KHONG DU CHUD DO, ,GANG ZAG LA
BDAG MED PA RAB TU RTOGS PA DANG ZHES BYA BA LA

MTHONG BA'I LAM NA NYAN THOS RGYUN DU ZHUGS PA LA SOGS PAS NI
GANG ZAG LA BDAG MED PA LA RAB TU RTOGS TE, PHUNG PO LNGA TZAM DU
ZAD KYI MU STEGS KYIS BRTAGS PA'I BDAG NI YOD PA MA YIN NO ZHES
KHONG DU CHUD PA'I PHYIR RO, ,CHOS LA BDAG MED PAR RAB TU RTOGS
PA DANG ZHES BYA BA LA, BYANG CHUB

SEMS DPA' RNAMS KYIS NI MTHONG BA'I LAM LA CHOS LA BDAG MED PAR
RAB TU RTOGS TE, PHUNG PO LNGA NYID KYANG RMI LAM GYI GZUGS BZHIN
DU MED DO ZHES KHONG DU CHUD PA'I PHYIR RO, ,BSAM PA CHUNG DU RAB
TU RTOGS PA DANG ZHES BYA BA LA, NYAN THOS RGYUN DU ZHUGS PA
DANG, LAN CIG PHYIR 'ONG BA DANG PHYIR MI

@173A *, ,'ONG BA DANG, DGRA BCOM PA DANG, RANG SANGS RGYAS RNAMS
NI BSAM PA CHUNG DUS RAB TU RTOGS PA ZHES BYA STE, BDAG GI DON
TZAM DU BYA BA DANG, GANG ZAG LA BDAG MED PA TZAM LAS MA RTOGS
PA'I PHYIR RO, ,RGYA CHEN POR BDAG NYID CHEN PO'I BSAM PA RAB TU
RTOGS PA

DANG ZHES BYA BA LA, SA BCU PA'I BYANG CHUB SEMS DPA' RNAMS DANG,
DE BZHIN GSHEGS PA RNAMS NI RGYA CHEN PO'I BDAG NYID CHEN PO'I
BSAM PA RAB TU RTOGS PA ZHES BYA STE, BDAG DANG SEMS CAN THAMS
CAD KYI DON BYA BA RTOGS PA DANG, GANG ZAG DANG CHOS LA BDAG MED
PAR RTOGS PA'I

PHYIR RO, ,JI LTAR CHOS KHONG DU CHUD PA'I CHOS RNAM PAR GZHAG
PA'I RAB TU RTOGS PA DANG ZHES BYA BA LA, MTHONG BA'I LAM SA DANG
PO'I DUS NA CHOS KYI DBYINGS RTOGS PA NI JI LTAR CHOS KHONG DU
CHUD PA ZHES BYA'O, ,DE LTAR CHOS KYI DBYINGS KHONG DU CHUD NAS
DE KHONG DU CHUD PA'I YON TAN SKAD CIG MA GCIG LA

DE BZHIN GSHEGS PA BRGYA'I ZHAL LTA BA LA SOGS PA RNAMS RTOGS PA
NI CHOS RNAMS PAR GZHAG PA RAB TU RTOGS PA ZHES BYA STE, DE YANG
SA DANG PO'I DUS NA YANG DAG PA'I LTA BAS RTOGS SO, ,RNAM PAR
GZHAG PA'I CHOS RAB TU RTOGS PA DANG ZHES BYA BA LA, SA GNYIS NAS
SA BCU MAN CHAD NA BSGOM

PAR BYA BA'I CHOS RNAMS KYANG RAB TU RTOGS SHING DE'I YON TAN
SKAD CIG GCIG LA DE BZHIN GSHEGS PA STONG GI ZHAL MTHONG BA LA
SOGS PA NI RNAM PAR GZHAG PA'I CHOS RAB TU RTOGS PA ZHES BYA STE,
'DI NI BSGOM PA'I LAM NA YANG DAG PA'I RTOG PAS RTOGS SO, ,DBANG
BYED PA YID LA BYED PA

NI RNAM PA GSUM STE ZHES BYA BA LA, DBANG BYED PA'I YID LA BYED
PA LA RNAM PA GSUM YOD DE, NYON MONGS PA'I SGRIB PA DAG LA DBANG
BYED PA DANG, NYON MONGS PA DANG SHES BYA'I SGRIB PA DAG LA DBANG
BYED PA DANG, DA LTAR MNGON PAR BSGRUB PA LA DBANG BYED PA'O,
,NYON MONGS PA'I SGRIB PA SHIN

TU RNAM PAR DAG PA DANG ZHES BYA BA LA, 'DOD CHAGS LA SOGS PA
MTHONG BA DANG BSGOM PAS SPANG BAR BYA BA'I NYON MONGS PA RNAMS
LA BYA STE, NYON MONGS PA DE DAG NYID RNAM PAR THAR PA DANG MYA
NGAN LAS 'DAS PA THOB PAR BYA BA LA BAR DU GCOD PA NA SGRIB PA
ZHES BYA'O, ,SGRIB PA DE DAG SPANGS NAS PHYIS

@173B SEMS KYI RGYUD LA MI SKYE BAR BYAS PA NI NYON MONGS PA'I
SGRIB PA SHIN TU RNAM PAR DAG PA ZHES BYA STE, 'DIS NI NYON MONGS
PA'I SGRIB PA DAG PA LA DBANG BYED PA BSTAN TO, ,NYON MONGS PA
DANG SHES BYA'I SGRIB PA SHIN TU RNAM PAR DAG PA DANG ZHES BYA BA
LA, NYON MONGS PA'I SGRIB PA NI GONG DU BSHAD PAR ZAD DO,,

GZUNG BA DANG 'DZIN PA'I CHOS LA YOD PAR CHAGS PA NI SHES BYA'I
SGRIB PA ZHES BYA STE, DE YANG THAMS CAD MKHYEN PA'I YE SHES THOB
PAR BYA BA LA BAR DU GCOD PAS NA SGRIB PA'O, ,SGRIB PA DE SPANGS
NAS PHYIS MI SKYE BAR BYAS PA LA SHES BYA'I SGRIB PA SHIN TU RNAM
PAR DAG PA ZHES BYA STE, 'DIS NI NYON MONGS

PA DANG SHES BYA'I SGRIB PA DAG PA LA DBANG BYED PA BSTAN TO,
,YON TAN MNGON PAR SGRUB PA SHIN TU RNAM PAR DAG PA ZHES BYA BA
LA, YON TAN NI MNGON PAR SHES PA DRUG DANG, STOBS DANG MI 'JIGS
PA LA SOGS PA LA BYA'O, ,YON TAN DE DAG THOB PAR BYA BA LA BAR DU
GCOD DANG SPANGS NAS YON TAN DE DAG

MNGON SUM DU BYAS PA LA YON TAN MNGON PAR BSGRUB PA SHIN TU RNAM
PAR DAG PA ZHES BYA STE, 'DIS NI YON TAN MNGON PAR BSGRUB PA LA
DBANG BYED PA BSTAN TO; ,CHOS LA DA KHON NYID KYI DON YONGS SU
TSOL BA LA TSIGS SU BCAD PA GNYIS SO ZHES BYA BA LA CHOS NI RNAM
PA GNYIS TE, KUN NAS NYON

MONGS PA'I CHOS DANG, RNAM PAR BYANG BA'I CHOS SO, ,CHOS DE DAG
GI DE KHO NA NYID NI CHOS DE DAG GI MTSAN NYID PHYIN CI MA LOG
PA'I RANG BZHIN TE, DE YANG KUN BTAGS KYI RANG BZHIN DANG, GZHAN
DBANG GI RANG BZHIN DANG, YONGS SU GRUB PA'I RANG BZHIN NO, ,CHOS
DE DAG KYANG 'JIG RTEN LAS 'DAS

BA'I YE SHES THOB PAS NI KHONG DU CHUD DO, ,YID LA BYED PA'I TSOL
BA'I SKABS BSHAD PA'I RJES LA CHOS LA DE KHO NA NYID KYI DON
YONGS SU TSOL BA'I SKABS BSHAD PAR 'BREL PA CI YOD CE NA, YID LA
BYED PA ZHES BYA BA LA, RTZE GCIG PA ZHES BYA BA DANG, TING NGE
'DZIN CES BYA BA DANG, MNYAM PAR

GZHAG BA RNAMS NI DON GCIG STE, MDO LAS SEMS MNYAM PAR GZHAG PA
THOB NA DE KHO NA NYID KHONG DU CHUD PAR 'GYUR RO ZHES 'BYUNG BAS
YID LA BYED PA'I SKABS KYI RJES LA DE KHO NA'I SKABS BSHAD PAR
'BREL TO, ,DE NYID GANG NI GNYIS KYIS RTAG TU SPANGS, ,ZHES BYA
BA LA, GANG ZAG DANG CHOS

@174A *, ,LA BDAG MED PA'I RANG BZHIN STONG PA NYID LA DE NYID
CES BYA'O, ,STONG PA NYID SO SO'I SKYE BO NAS 'PHAGS PA'I DUS NA,
YANG GZUNG BA DANG 'DZIN PA DANG BRAL BA YIN PAS RTAG TU GNYIS
KYIS SPANGS ZHES BYA STE, DE LTAR RTAG TU GZUNG 'DZIN DANG BRAL
YANG, GZUNG

'DZIN LTA BUR SDANG BA 'DI NI KUN BRTAGS KYI MTSAN NYID DO ZHES
BYA BA'I DON TO, ,NONG PA'I GNAS ZHES BYA BA LA NOR BA'I GNAS NI
GZHAN GYI DBANG GI MTSAN NYID DE THAG PA LA SPRUL DU RTOGS PA
BZHIN DU GZHAN DBANG STE, GZUNG BA DANG 'DZIN PA LTA BUR RTOGS
PA'I RGYU BYED PA'I PHYIR NOR PA'I GNAS ZHES BYA'O,,

GZHAN DBANG GIS GZUNG 'DZIN LTA BUR RTOGS PAS SO, ,SPROS PA MED
PAR RNAM PA KUN DU SPYOD MI NUS ZHES BYA BA LA SPROS PA MED CING
BRJOD PAR MI NUS PA NI YONGS SU GRUB PA'I RANG BZHIN TE, YONGS SU
GRUB PA GZUNG 'DZIN GYI CHOS MED PAS NA SPROS PA MED PA'O, ,YONGS
SU GRUB PA DE MING DANG

TSIG DANG YI GES 'DI 'DRA'O ZHES THA SNYAD DU MI RUNG BAS NA RNAM
PA KUN DU BRJOD MI NUS ZHES BYA'O, ,SHES BYA ZHES BYA BA LA, DANG
PO KUN BRTAGS KYI MTSAN NYID NI SHES PAR BYA BA YIN TE, JI LTAR
SHES PAR BYA ZHE NA, KUN BRTAGS KYI CHAS 'DI DAG NI RI BONG GI
RVA BZHIN DU YOD PA MA YIN NO ZHES SHES PAR

BYA'O, ,SPANGS PA ZHES BYA BA LA, GNYIS PA GZHAN DBANG GI MTSAN
NYID NI SPANG BAR BYA BA MA YIN TE, GZHAN DBANG LA YOD PA'I GZUNG
'DZIN GYI DRI MA SPYANG DGOS PA'I PHYIR RO, ,RNAM SBYANGS RANG
BZHIN DRI MA MED PAR RIG ,CES BYA BA LA, GSUM PA YONGS SU GRUB
PA'I MTSAN NYID NI RNAM PAR SBYANGS

PA YIN PAR RIG PAR BYA STE, YONGS SU GRUB PA NYID KYI RANG BZHIN
NYID RNAM PAR DAG CING DRI MA MED PA YIN YANG GLO BUR GYI DRI MA
SBYANG BAR MI BYA BA MA YIN TE, SPYANG DGOS PA'I PHYIR RO, ,DE
LTAR YONGS SU GRUB PA'I RANG BZHIN GYIS RNAM PAR DAG PA YIN YANG
GLO BUR GYI DRI MA SBYANG DGOS PA'I RNAM PA GSUM

BSTAN PA'I PHYIR, DE NI NAM MKHA' GSER DANG CHU 'DRA NYON MONGS
RNAM DAG 'DOD, ,CES BYA BA SMOS TE, DPER NA NAM MKHA' DANG GSER
DANG CHU RNAMS RANG BZHIN GYIS DAG KYANG GLO BUR GYI DRI MA SPRIN
DANG SA RDO DANG RNYOG PA BSAL DGOS PA DE BZHIN DU YONGS SU GRUB
PA'I RANG BZHIN YANG RANG BZHIN GYIS RNAM

@174B PAR DAG PA YIN MOD KYI GLO BUR GYI DRI MA SBYANG DGOS SO
ZHES BYA BA'I THA TSIG GO, ,DE LAS GZHAN NI 'JIG RTEN DAG NA CI
YANG MED, ,CES BYA BA LA, DE'I SPRAS NI CHOS KYI DBYINGS STONG PA
NYID LA BYA STE, STONG PA NYID LAS GZHAN PA'I CHOS STONG PAR MA
'DUS PA'I CHOS NI 'JIG RTEN NA GZUGS LA SOGS

PA GANG YANG YOD PA MA YIN TE, CI'I PHYIR ZHEN, PHYI NANG GI CHOS
THAMS CAD STONG PAS KHYAB PA'I PHYIR RO, ,'GRO BA MA LUS PA YANG
DE LA RMONGS PA'I BLO ZHES BYA BA LA, DE LTAR STONG PA'I MTSAN
NYID KYIS CHOS THAMS CAD LA KHYAB PA LA, STONG PA'I CHOS TZAM
ZHIG YOD PAR ZAD KYI, DE LAS LHAG PA

GZHAN MED NA SEMS CAN THAMS CAD KYANG STONG PA'I CHOS DE LA MGO
RMONGS TE, STONG PA'I CHOS MA RTOGS MA MTHONG NGO ZHES BYA BA'I
DON TO, ,JI LTAR 'JIG RTEN GTI MUG RNAM PA NI MNGON 'PHEL ZHES
BYA BA LA 'DI NI 'JIG RTEN DU NGO MTSAR DU BYA BA STE, STONG PAS
KUN DU KHYAB TU ZIN KYANG STONG PA MI MTHONG

BA'I GTI MUG DANG MA RIG PA 'DI 'KHOR BA THOG MA MED BA NAS JI
LTAR RNYED CING BA SKYED NAS 'PHEL BA ZHES BYA BA'I DON TO, ,YOD
PA KUN DU RNAM SPANGS MED LA MNGON PAR CHAGS, ,ZHES BYA BA LA, DE
LTAR STONG PAS KUN DU KHYAB STE, STONG PAR MA 'DUS PA MED NA YOD
PA'I CHOS STONG PA NI MA SPANGS

TE; MA MTHONG BA MED PA'I CHOS GZUGS LA SOGS PA RI BONG GI RVA
BZHIN MED PA YIN MNGON PAR CHAGS SHING YOD PAR 'DZIN PAR BYED DO,
,DE NI NGO MTSAR DU BYA BA YIN NO ZHES BYA BA'I DON TO, ,YANG NA
MTSAN NYID GSUM LAS GZHAN PA'I CHOS NI 'JIG RTEN NA CI YANG MED
DE, KUN NAS

NYON MONGS PA DANG, RNAM PAR BYANG BA'I CHOS THAMS CAD KYANG
MTSAN NYID GSUM DU 'DUS PA'I PHYIR RO, ,DE LTAR MTSAN NYID GSUM
TZAM DU ZAD NA SEMS CAN THAMS CAD KYANG DE LA RMONGS TE, MTSAN
NYID GSUM MA MTHONG BA'I GTI MUG 'DI LTA BUR JI LTAR SPEL TE
BSKYED NA YOD PA'I CHOS MTSAN

NYID GSUM NI MA MTHONG LA MED PA'I CHOS GZUNG BA DANG 'DZIN PA LA
NI CHAGS PAR BYED CAS BYA BA'I DON TO, ,CHOS KYI DBYINGS DE LTA
BU'I MTSAN NYID LAS, 'JIG RTEN NA GZHAN CHI YANG MED DE ZHES BYA
BA LA, CHOS KYI DBYINGS GZUNG 'DZIN DANG BRAL BA LA NI STONG BA
NYID LAS MA GTOGS PA'I CHOS

@175A *, ,GZUGS DANG SGRA LA SOGS PA CI YANG MED DE, THAMS CAD
STONG BAS KHYAB PA'I PHYIR RO, ,CHOS NYID LAS CHOS THA DAD BA MA
YIN PA'I PHYIR RO ZHES BYA BA LA, CI'I PHYIR STONG PAS KHYAB CE
NA, CHOS NYID DE STONG PA LAS CHOS TE, GZUGS LA SOGS PA LOGS SHIG
NA THA SNYAD THA DAD

PAR YOD PA MA YIN PAS NA THAMS CAD STONG PAS KHYAB CES BYA BA'I
DON TO, ,DE KHO NA NYID LA SGYU MA LTA BUR YONGS SU TSOL BA'I
TSIGS SU BCAD PA BCO LNGA'O ZHES BYA BA LA, DE KHO NA TSOL BA'I
SKABS KYI RJES LA DE KHO NA LA SGYU MA LTA BUR YONGS SU TSOL BA'I
SKABS BSHAD PAR 'BREL BA CI YOD CE NA, DE KHO NA ZHES

BYA BA LA, PHYIN CI MA LOG PA ZHES BYA BA DANG, MA NOR BA ZHES
BYA BA DAG DON GCIG STE, DE YANG YANG DAG PA MA YIN PA DANG, YANG
DAG PA STE RNAM PA GNYIS SO, ,DE LA YANG DAG PA MA YIN PA LA YANG
YANG DAG PA MA YIN PA NYID DU MTHONG BA DANG YANG DAG PA LA YANG
YANG DAG PA NYID DU MTHONG BA NA DE

NYID LA KHO NA SHES PA ZHES BYA'O, ,'DI LTAR GONG DU, DE NYID
GANG NI RTAG TU GNYIS KYIS SPANGS DANG NOR PA'I GNAS, ,SPROS PA
MED PA RNAM PA KUN DU BRJOD MI NUS, ,ZHES BYA'O, ,KUN PA RTAGS
DANG GZHAN DBANG DANG YONGS SU GRUB PA'I RANG BZHIN GSUM RIM
BZHIN DU GNYIS DANG BRAL BA DANG, 'KHRU

BA'I GNAS DANG, BRJOD DU MED CING SPROS PA MED PA'I BDAG NYID DU
BSHAD, DE KHO NA RNAM PA GSUM PO DE LA RNAM PA GANG GIS NA SGYU
MA LTA BUR YIN PAR BRTAG CING BTZAL DGOS TE, DE'I PHYIR DE KHO NA
NYID TSOL BA'I SKABS KYI RJES LA DE KHO NA NYID LA SGYU MA LTA
BUR YONGS SU TSOL BA'I SKABS BSHAD PAR

'BREL TO, ,YANG NA THEG PA CHEN PO'I MDO SDE DE DANG DE DAG GI
NANG NAS CHOS THAMS CAD NI SGYU MA LTA BU'O ZHES BSHAD DE, JI
LTAR NA CHOS THAMS CAD SGYU MA LTA BU YIN PAR BRTAG CING BTZAL
BA'I PHYIR TSIGS SU BCAD PA BCO LNGA RTZOM MO ZHES BYA BA'I DON
TO, ,JI LTAR SGYU MA DE BZHIN DU, ,YANG DAG MA YIN

KUN RTOG STE, ,ZHES BYA BA LA, DPER NA SGYU MA MKHAN GYIS SNGAGS
DANG SMAN GYIS YONGS SU ZIN PA'I MTHU LAS SGYU MA'I RTA DANG
GLANG PO LA SOGS PA SNANG BA'I RGYU RDO DANG SHING LA SOGS PA LTA
BUR NI YANG DAG PA MA YIN PA KUN DU BRTAGS TE, SEMS DANG SEMS LAS
BYUNG BA RTEN CING 'BREL TE 'GYUR

@175B BA GZHAN DBANG GI MTSAN NYID YIN PAR 'DOD DE, CI'I PHYIR
ZHE NA, SNGAGS DANG SMAN GYIS ZIN PA'I RDO DANG SHING BUS YANG
RTA DANG GLANG POR SNANG BA'I RGYU BYED PA DE BZHIN DU GZHAN
DBANG YANG GZUNG BA DANG, 'DZIN PA LTA BUR SNANG BA'I RGYU BYED
PAS NA RDO SHING GI TSUL LTA BUR BLTA'O, ,JI LTAR SGYU MA BYAS PA
LTAR,,

NOR PA GNYIS ZHES BYA BA LA, ,DPER NA SGYU MA MKHAN GYI SMAN DANG
SNGAGS KYI MTHUS RDO DANG SHING LA SOGS PA LAS SGYU MA'I GZUGS
RTA DANG GLANG PO LA SOGS PA SGYU MA'I DBYIBS SNA TSOGS SNANG BA
LTAR NI GZHAN DBANG LA KUN BRTAGS KYI MTSAN NYID NOR PA GNYIS SU
SNANG BAR BLTAS TA, NOR BA GNYIS NI GZUNG

BA LTA BUR SNANG BA DANG, 'DZIN PA LTA BUR SNANG BA'O, ,YANG DAG
PA MA YIN PA'I KUN DU RTOGS PA LA NOR PA GNYIS TE ZHES BYA BA LA,
YANG DAG MA YIN KUN RTOG NI GZHAN GYI DBANG GI MTSAN NYID DE, DE
LA NOR PA GNYIS SNANG BA NI KUN BRTAGS KYI MTSAN NYID DO ZHES BYA
BA'I DON TO, ,JI LTAR DE LA DE MED BZHIN ,

DE LTAR DAM PA'I DON DU 'DOD, ,CES BYA BA LA, MDO SDE DAG GIS
NANG NAS DON DAM PA'I BDEN PA DANG, KUN RDZOB KYI BDEN PA ZHES
'BYUNG BA BDEN PA GNYIS KYI MTSAN NYID SPYOD DE, DPER NA SGYU
MA'I RTA DANG GLANG PO LA SOGS PA'I DBYIBS RDO DANG SHING LA SOGS
RGYU LAS RTA DANG GLANG POR SNANG MOD KYI, RDO DANG

SHING DE LA RTA DANG GLANG PO'I RANG BZHIN MED PA DE LTAR GZHAN
GYI DBANG GI MTSAN NYID LA KUN DU RTOG PA'I RANG BZHIN GZUNG BA
DANG 'DZIN PA GNYIS MED DE, GZUNG 'DZIN DANG BRAL NAS YONGS SU
GRUB PA'I MTSAN NYID DU GYUR PA NI DON DAM PA'I BDEN PA MA YIN
PAR 'DOD DO ZHES BYA BA'I DON TE, 'DIS NI DON DAM PA'I

BDEN PA'I MTSAN NYID BSHAD DO, ,JI LTAR DE DAG DMIGS PA BZHIN,
,DE DAG KUN RDZOB BDEN BA'O, ,ZHES BYA BA LA, DPER NA SGYU MA'I
SHING DANG, RDOB LAS RTA DANG GLANG PO LA SOGS PA'I DBYIBS SNA
TSOGS SNANG BA LTAR GZHAN GYI DBANG GI MTSAN NYID LAS, KUN BRTAGS
KYI MTSAN NYID GZUNG

BA DANG, 'DZIN PAR SNANG BA THAMS CAD NI KUN RDZOB KYI BDEN PA
YIN NO ZHES BYA BA'I DON TO, ,'DIS NI KUN RDZOB KYI BDEN PA'I
MTSAN NYID BSTAN TO, ,JI LTA BUR NI DE MED NA, ,DE YI RGYU YANG
SNANG BAR BYED, ,CES BYA BA LA, DPER NA SGYU MA MKHAN GYI SNGAGS
DANG SMAN GYI MTHUS RDO DANG SHING LAS RTA DANG

@176A *, ,GLANG PO LA SOGS PA SNANG BA DANG SNGAGS DANG SMAN GYI
MTHU TSAD NAS RTA DANG GLANG PO'I DBYIBS MED DE MI SNANG BAR GYUR
NA GLANG PO LA SOGS PA'I DBYIBS KYI RGYU LAS SNANG BA RNYED DE
RTA DANG GLANG PO NI MI MTHONG GI RDO DANG SHING BU MTHONG BAR
'GYUR RO ZHES BYA BA'I DON TO, ,DE BZHIN SHIN TU GNAS

GYUR NA, ,MED PAR RTOGS PA DMIGS PAR 'GYUR, ,ZHES BYA BA LA, DE
BZHIN DU NAM GZUNG BA DANG, 'DZIN PA GNYIS MED PAR RTOGS NA KUN
GZHI RNAM PAR SHES PA GZHAN DBANG GI MTSAN NYID GNAS GYUR NA
GNYIS DANG BRAL BA'I RNAM PAR YONGS SU GRUB PA'I MTSAN NYID DMIGS
PAR 'GYUR TE, DPER

NA THAG PA LA SBRUL DU MTHONG BA DANG BRAL NA THAG PA MTHONG BA
BZHIN NO, ,GNAS GYUR NA YANG DAG PA MA YIN PA'I KUN DU RTOG PA'I
DON YANG DAG PAR DMIGS SO ZHES BYA BA LA, NAM KUN GZHI GNAS GYUR
NA GZHAN DBANG LA GZUNG BA DANG 'DZIN PA'I NOR PA GNYIS MED PAR
'GYUR TE, GZUNG 'DZIN DANG BRAL

NAS DE'I TSE DAG PA 'JIG RTEN PA'I YE SHES RGYAB NAS THOB PAS
YANG DAG PA MA YIN PAR KUN DU RTOG PA GZHAN GYI DBANG GI DON MA
NOR BAR RTOGS PAR 'GYUR TE, JI LTAR RTOGS SHE NA, GNYIS DANG BRAL
BA'I MTSAN NYID DU RTOGS SHING MTHONG BAR 'GYUR RO ZHES BYA BA'I
DON TO, ,DE YI RGYU LAS JI

LTA BUR, ,'JIG RTEN MA NOR 'DOD BZHIN SPYOD, ,CES BYA BA LA, DE'I
SGRAS NI RTA DANG GLANG PO'I BYAD GZUGS SU SNANG BA LA BYA STE,
DE'I RGYU NI RDO DANG SHING BU LA SOGS PA'O, ,DPER NA RDO DANG
SHING BU LAS RTA DANG GLANG PO'I BYAD GZUGS SU SNANG BA'I BYAD
GZUGS RNAMS MI SNANG BAR GYUR NA DE'I RGYU

RDO DANG SHING BU LA 'JIG RTEN PA RNAMS MA NOR BAR SPYOD PA DANG,
'DOD BZHIN SPYOD DO MA NOR BAR SPYOD PA NI RTA DANG GLANG PO LTA
BUR NOR PA MA MTHONG GI RDO DANG SHING NYID DU MA NOR BAR MTHONG
BA'I PHYIR RO, ,'DOD BZHIN SPYOD PA NI DE DAG LA CHAGS PA DANG
'JIGS PAR SPYOD PA'I PHYIR RO, ,DE BZHIN SHIN TU GYUR NA

YANG, ,MA LOG RNAL 'BYOR 'DOD BZHIN SPYOD, ,CES BYA BA LA, DE
DANG 'DRA BAR GZHAN DBANG GNAS GYUR TE, ,GZUNG 'DZIN GNYIS SPANGS
NA PHYIN CI MA LOG PA LA GNAS PA'I RNAL 'BYOR PA RNAMS MA LOG PAR
SPYOD PA DANG DE BZHIN SPYOD DO, ,JI LTAR MA LOG PAR SPYOD CE NA,
GZUNG BA DANG 'DZIN

@176B PA'I 'KHRUL PA MA MTHONG BAS NAM NOR BAR SPYOD DO, ,JI LTAR
'DOD BZHIN SPYOD CE NA, DE PHAN CHAD CHAGS PA DANG 'JIGS PA MED
PAR SPYOD PA'I PHYIR RO, ,DE YI SNANG BA DE LA YOD, ,DE YI DNGOS
PO MED PA STE, ,DE PHYIR SGRA LA SOGS PA LA, ,YOD DANG MED PAR
BRJOD PA YIN, ,ZHES BYA BA LA, DE'I

SGRA NI SGYU MA'I RTA DANG GLANG PO'I DBYIBS SU SNANG BA'I RGYU
RDO DANG SHING BU LA BYA STE, RDO DANG SHING BU DE LA RTA DANG
GLANG PO LA SOGS PA'I BYAD GZUGS SU 'KHRUL PA SNANG BA TZAM NI
MED PA MA YIN PAS SGYU MA LA SOGS PA LA YOD PA ZHES KYANG MI
BRJOD DE, DE LTAR 'KHRUL BAR SNANG BA TZAM YOD KYANG RTA DANG
GLANG PO'I DNGOS PO

NYID YOD KYANG MA YIN PAS MED PA ZHES BRJOD PA MA YIN NO ZHES BYA
BA'I DON TO, ,DNGOS PO DE LA DNGOS MED MIN, ,ZHES BYA BA LA,
DNGOS PO'I SGRAS NI RTA DANG GLANG PO SNANG BAR BYED PA'I RGYU
RDO DANG SHING BU LA BYA STE, RDO DANG SHING BU LAS RTA DANG
GLANG PO'I DBYIBS SU SNANG BA 'KHRUL PA TZAM DU MED PA MA YIN

PAS NA DNGOS MED MIN ZHES BYA'O, ,DNGOS MED DNGOS PO NYID MA YIN,
,ZHES BYA BA LA, DE LTAR 'KHRUL PA TZAM DU NI SNANG YANG RTA DANG
GLANG PO'I DNGOS PO NYID MED DE, DE BAS NA RTA DANG GLANG PO'I
DNGOS PO NYID DU YOD PA MA YIN NO ZHES BYA BA'I DON TO, ,DNGOS
DANG DNGOS MED BYE BRAG MED, ,RGYU LA SOGS PA

BRJOD PA YIN, ,ZHES BYA BA LA, DE LTAR 'KHRUL PA TZAM DU NI YOD
KYI DNGOS PO NYID MED PAS NA DNGOS PO DANG DNGOS PO MED PA GNYIS
BYE BRAG MED CING DON GCIG PAR SGYU MA LA SOGS PA BRJOD PA YIN
TE, JI LTA ZHE NA, GANG 'KHRUL PA'I DNGOS PO TZAM DU YOD PA DE
NYID LA BRTAGS NA DON DAM PAR BA LANG

LA SOGS PA'I RANG BZHIN DU MED PA YIN PAS YOD PA DANG MED PA
GNYIS BYE BRAG MED DE DON GCIG PAR BRJOD PA DANG, GANG PA LANG LA
SOGS PA'I DNGOS PO MED PA NYID LA 'KHRUL PA TZAM DU SNANG BA'I
DNGOS PO MED PA MA YIN TE, YOD PAS NA DNGOS PO MED PA DANG DNGOS
PO GNYIS SU YANG BYE BRAG

MED DE DON GCIG GO, ,DNGOS MED MA YIN DE MA YIN, ,ZHES BYA BA LA,
DNGOS PO MED PA MA YIN PA NI 'KHRUL PA TZAM DU YOD PA'I PHYIR TE,
'KHRUL PA TZAM DU YOD PA DE LA YANG BA LANG LA SOGS PA'I RANG
BZHIN NYID MED PAS DE MA YIN PA ZHES BYA STE, DE DNGOS POR YOD PA
MA YIN NO ZHES BYA

@177A *, ,BA'I DON TO, ,DE LA DE LTA BUR SNANG BA LA SOGS PA YOD
PA GANG YIN PA DE NYID BA LANG LA SOGS PA'I DNGOS PO MED PA NYID
DO ZHES BYA BA'I DNGOS PO DANG DNGOS PO MED PA GNYIS BYE BRAG MED
PAR STON TO, ,RTA DANG GLANG PO LA SOGS PAR 'KHRUL PA TZAM DU
SNANG BAR YOD PA GANG YIN PA DE NYID

LA BA LANG LA SOGS PA'I RANG BZHIN MED PAS NA, DNGOS PO DANG
DNGOS PO MED PA GNYIS DON GCIG GO ZHES BYA BA'I DON TO, ,BA LANG
LA SOGS PA MED PA STE YIN PA DE NYID DE LTA BU'I SNANG BAR YOD
PA'O ZHES BYA BA LA DON DAM PAR BA LANG LA SOGS PAR SNANG YANG BA
LANG LA SOGS PA'I DNGOS PO MED PA DE NYID

LA 'KHRUL PA TZAM DU SNANG BA'I DNGOS PO YOD PAS NA DE DNGOS PO
MED PA DANG DNGOS PO GNYIS SU DON GCIG GO ZHES BYA BA'I DON TO,
,DE BZHIN GNYIS SNANG DE LA YOD, ,DE YI DNGOS PO MED PA STE, ,DE
PHYIR YOD DANG MED PAR NI, ,GZUGS LA SOGS PA BRJOD PA'O, ,ZHES
BYA BA LA, DPER

NA SGYU MA'I RGYU SHING DANG RDO BA LA RTA DANG GLANG PO TZAM DU
'KHRUL PAR SNANG BA YOD PAS DE BZHIN DU YANG YANG DAG PA MA YIN
PA'I KUN RTOG PA GZHAN GYI DBANG GI MTSAN NYID DE LA GZUNG BA LA
SOGS PA'I GZUNG BA DANG 'DZIN PA GNYIS SU SNANG BA 'KHRUL PA TZAM
DANG KUN RDZOB TU YOD PA ZHES BYA STE, DE BAS NA

GZUGS LA SOGS PA LA YANG YOD PAR YANG BRJOD DO, ,DE'I PHYIR DBUS
DANG MTHA' RNAM PAR 'BYED PA LAS KYANG, YANG DAG MA YIN KUN RTOGS
YOD, ,CES BSHAD DE, GZUNG BA DANG 'DZIN PA GNYIS SU KUN RDZOB TU
YOD CES BYA BA'I DON TO, ,DE LTAR GZUNG 'DZIN GNYIS 'KHRUL PAR
SNANG

BA TZAM DU KUN RDZOB TU YOD KYANG DON DAM PAR NA GZUNG PA'I DNGOS
PO DANG 'DZIN PA'I DNGOS PO NYID MED DE, DE BAS NA GZUGS LA SOGS
PA LA MED PA ZHES BRJOD DO, ,DE BAS NA DBUS DANG MTHA' RNAM PAR
'BYED PA LAS KYANG, GNYIS PO DE NA YOD MA YIN, ,ZHES BSHAD DO,
,DAN DAM PAR

NA GZUNG 'DZIN GNYIS MED DO ZHES BYA BA'I DON TO, ,YANG NA NI MI
MTHUN PA'I PHYOGS THAMS CAD BSAL BA SPRAS PA THAMS CAD DANG BRAL
BA RNAM PAR MI RTOG PA'I YE SHES THOB BA'I DUS NA BYIS PAS YONGS
SU BRTAGS PA'I GZUGS LA SOGS PA'I CHOS MED PAR MTHONG STE, DE BAS
NA DE'I DNGOS

@177B PO MED PA ZHES BRJOD DO, ,DNGOS PO DE LA DNGOS MED MIN,
,ZHES BYA BA LA, DNGOS PO'I SGRA NI GZHAN DBANG LA BYA STE, GZHAN
DBANG LA GZUNG BA DANG 'DZIN PA LTA BUR SNANG BA 'KHRUL PA TZAM
DU MED PA MA YIN PAS NA DNGOS MED MIN ZHES BYA'O, ,DNGOS MED
DNGOS PO NYID MA YIN, ,ZHES BYA BA LA,

GZUNG BA DANG 'KHRUL PA TZAM DU SNANG BAR YOD PA DE YANG GZUNG
'DZIN GYI RANG BZHIN DU GRUB PA MED PAS DNGOS MED CES BYA STE, DE
LTAR DNGOS PO MED PAS NA GZUNG BA DANG 'DZIN PA GNYIS DNGOS PO
NYID DU YOD PA NI MA YIN NO ZHES BYA BA'I DON TO, ,DNGOS DANG
DNGOS MED BYE BRAG MED, ,GZUGS LA SOGS

PA BRJOD PA YIN, ,ZHES BYA BA LA, DE LTAR SNANG BA TZAM DU NI YOD
PA DANG RANG BZHIN NI MED PAS NA GZUGS LA SOGS PA'I DNGOS PO DANG
DNGOS PO MED PA GNYIS BYE BRAG MED CING DON GCIG PAR BRJOD DE, JI
LTA ZHE NA, KUN RDZOB PA'I DNGOS PO TZAM DU YOD PA DE NYID DON
DAM PAR RANG BZHIN MED PA DANG DON

DAM PAR RANG BZHIN MED PA NYID LA YANG KUN RDZOB TU GRUB PA TZAM
DU DNGOS PO YOD PAS NA DNGOS PO DANG DNGOS PO MED PA DON GCIG GO,
,GNYIS POR SNANG BAR YOD PA GANG YIN PA DE NYID GNYIS PO MED PA'O
ZHES BYA BA LA, GNYIS POR SNANG BA NI YANG DAG PA MA YIN PA'I KUN
DU RTOG PA STE, GZUNG

'DZIN GNYIS SU SPANGS BA'I PHYIR RO, ,YANG DAG PA MA YIN PA'I KUN
DU RTOG PA DE LA GANG GI TSE NA MING DANG GZUGS LA SOGS PA GNYIS
DANG BRAL BA'I SEMS DANG SEMS LAS BYUNG BA'I RANG BZHIN TZAM DU
SHES PA DE'I TSE NA GNYIS SU 'DZIN PA LAS LOG PAR GYUR NAS GNYIS
MED PA'I SEMS

DANG SEMS LAS MTHONG BA TZAM DU 'GYUR TE, DE LTAR NA GNYIS POR
SNANG BA YOD PA GANG YIN PA DE NYID GNYIS PO MED PA ZHES BYA'O,
,CI'I PHYIR NA GCIG TU YOD PA KHO NAR YANG CHAD PAR MI BSHAD MED
PA KHO NAR YANG CHAD PAR MI BSHAD DE GNYIS BYE BRAG MED PAR YANG
CI'I PHYIR MI BSHAD CE NA, DE'I

PHYIR, SGRO BTAGS PA DANG SKUR 'DEBS MTHA', ,DGAG PA'I PHYIR NI
'DOD PA YIN, ,THEG PA CHUNG BAS 'GRO BA YANG, ,DGAG PA'I PHYIR NI
DE NYID DO, ,ZHES BYA BA SMOS TE, YOD PA DANG MED PA GCIG TU CHAD
PAR BSHAD PA DANG, BYE BRAG MED PAR BSHAD PA NI GO RIMS BZHIN DU
RNAM PA GSUM

@178A *, ,DGAG PA'I PHYIR BSHAD DE, SGRO 'DOGS PA'I MTHA' DGAG PA
DANG, SKUR PA 'DEBS PA'I MTHA' DGAG PA DANG, THEG PA CHUNG DUS
DBYUNG BA DGAG PA'I PHYIR RO, ,DE LA MOS PA SPYOD PA'I SA BZOD
PA'I DUS NA RNAM PAR SHES PA NYID RNAM PA GNYIS SU SNANG BAR ZAD
KYI RNAM

PAR SHES PA LAS MA GTOGS PA'I PHYI'I DON MED PAR KHONG DU CHUD
DE, DE'I TSE DNGOS PO MED PA LA DNGOS PO MED PAR RIG NAS SGRO MI
'DOGS PA'I MTHA' BKAG GO, ,MOS PA SPYOD PA'I SA DROD DANG RTZE
MO'I DUS NA GZUNG BA DANG 'DZIN PA GNYIS 'KHRUL BAR SNANG BA TZAM
DU YOD PAR KHONG DU CHUD

PAS KUN RDZOB KYI DNGOS PO LA KUN RDZOB TZAM DU YOD PAR RIG STE
MED DO ZHES SKUR PA MI 'DEBS PA'I MTHA' BKAG GO, ,YOD PA DANG MED
PA GNYIS KHYAD PAR MED PAR KHONG DU CHUD PAS NYAN THOS KYI MYA
NGAN LAS 'DAS PAR MI 'JUG STE, DE BAS NA NYAN THOS KYI THEG PA
'BYUNG BA BKAG GO, ,JI LTA

ZHE NA, NYAN THOS RNAMS NI GZUGS LA SOGS PA'I DNGOS PO YOD PAR
RTOG CING DE'I SGO NAS SDUG BSNGAL GYIS SKRAG PAS, SKYE BA DANG
'JIG PA'I RNAM PAR BSGOMS PA'I SGO NAS SKYO BAR BYED DO, ,SKYO
NAS 'DOD CHAGS DANG BRAL BAR BYED DO, ,DE NAS 'KHOR BA LAS 'BYUNG
STE, MYA NGAN LAS

'DAS PA LA 'JUG PAR BYED DO, ,BYANG CHUB SEMS DPA' RNAMS KYIS NI
GANG GZHAN GYI DBANG GI MTSAN NYID LAS RNAM PA GNYIS SU SNANG BA
TZAM DU YOD PAR BSHAD PA DE NYID RNAM PAR SHES PA LAS MA GTOGS
PAR GZUGS LA SOGS PA KUN BRTAGS KYI CHOS YOD PA MA YIN PAR KHONG
DU

CHUD PA LA GANG KUN BRTAGS KYI MTSAN NYID DU YOD PA MA YIN PAR
BSHAD PA DE NYID LA KUN RDZOB TU 'KHRUL PAR SNANG BA TZAM DU YOD
PAR KHONG DU CHUD PAS 'KHOR BAR SKYO BA MED DO, ,'KHOR BAR MI
SKYO NA NYAN THOS LTAR MGO'I THOD LA ME BSAD PA'I TSUL DU BRTZON
'GRUS MYUR NAS MYA NGAN 'DAS PA LA MI

'JUG STE, DE BAS NA GNYIS KHYAD PAR MED PAR RTOGS PAS NI NYAN
THOS KYI THEG PAS 'BYUNG BA LA SA BKAG PA YIN NO, ,NOR PA'I RGYU
NI NOR PA DANG, ,GZUGS KYI RNAM PAR RIG PAR 'DOD, ,GZUGS MED PA
YI RNAM PAR RIG ,CES BYA BA LA, BYIS PA RNAMS KYI RNAM PAR RIG PA
NI RNAM PA

@178B GNYIS SU 'JUG PAR 'DOD DE, NOR PA'I RGYU DANG NOR PA'O, ,DE
LA NOR PA'I RGYU NI MIG GI DBANG PO NAS LUS KYI DBANG PO'I BAR DU
DBANG PO LNGA DANG, GZUGS NAS REG BYA'I BAR DU YUL LNGA LA BYA'O,
,DE DAG THAMS CAD DANG PO YANG RNAM PAR SHES PA 'KHRUL PA LA
SNANG LA, PHYIS KYANG SEMS 'KHRUL

PA'I RGYU BYED PA'I PHYIR TE, NOR PA'I RGYU LA NI GZUGS KYI RNAM
PAR RIG PA ZHES BYA BAR 'DOD DO, ,NOR PA NI DBANG PO DANG YUL DE
DAG LA 'DI DANG 'DI 'DRA ZHES GCOD PAR BYED PA'I MIG LA SOGS PA'I
RNAM PAR SHES PA LA BYA STE, NOR PA LA NI GZUGS MED PA'I RNAM PAR
RIG PA YIN PAR 'DOD DO ZHES BYA

BA'I DON TO, ,DNGOS PO MED PHYIR GZHAN MED 'GYUR, ,ZHES BYA BA
LA, DE LTAR DBANG PO LNGA DANG YUL LNGA'I DBANG PO MED PAR GYUR
NA GZHAN YANG MED PAR 'GYUR TE, DBANG PO DANG YUL LA BRTEN CING
DMIGS PA'I RNAM PAR SHES PA RNAMS KYANG MED PAR 'GYUR RO, ,CI'I
PHYIR ZHE NA, GZUNG BA MED

PA DANG 'DZIN PA MED PA MI RIGS PA'I PHYIR RO, ,GZUGS SU NOR PA'I
RGYU RNAM PAR RIG PA DE NI GZUGS KYI RNAM PAR RIG PA GZUGS ZHES
BYA BAR 'DOD DO ZHES BYA BA LA, GZUGS KYI SGRAS NI DBANG PO LNGA
DANG YUL LNGA LA BYA STE, DE DAG KYANG RNAM PAR SHES PA LAS BYUNG
BAS NA GZUGS SU

NOR BA'I RGYUR NI RNAM PA LNGAR RIG PAR BYA'O, ,RNAM PAR RIG PA
LAS DBANG PO LNGA DANG YUL LNGAR SNANG BA LA NI GZUGS KYI RNAM
PAR RIG PA ZHES BYA BAR 'DOD DO ZHES BYA BA'I DON TO, ,GZUGS SU
NOR BA DE YANG RNAM PAR RIG PA GZUGS MED PA DE NYID CES BYA BA
LA, GZUGS SU NOR PA

'DI NI SNGON PO 'DI NI SER PO ZHES RTOGS PA'I MIG LA SOGS PA'I
RNAM PAR SHES PA LA BYA STE, DE NI RNAM PAR RIG PA GZUGS MED DO
ZHES BYA BA'I DON TO, ,RGYU MED PA'I PHYIR RO ZHES BYA BA LA, SA
BON MED NA 'BRAS BU MI SKYE BA BZHIN DU RNAM PAR SHES PA RNAMS
SKYE BA'I RGYU NI YUL LNGA DANG DBANG

PO LNGA YIN TE, YUL LNGA DANG DBANG PO LNGA MED PAR GYUR NA RNAM
PAR SHES PA RNAMS KYANG MI 'BYUNG NGO ZHES BYA BA'I DON TO, ,GAL
TE MIG LA SOGS PA DBANG PO YANG MING, GZUGS LA SOGS PA'I YUL YANG
MED, ,DE DAG MED PAS RNAM PAR SHES PA RNAMS KYANG MED PA YIN NA,
CI'I PHYIR

@179A *, ,YUL DANG DBANG PO DANG RNAM PAR SHES PA LTA BUR SNANG
BA MNYAM PA LA GZUNG BA DANG 'DZIN PA'I DBANG PO MED KYANG GZUNG
BA DANG 'DZIN PA LTA BUR SNANG BA SRID PA 'JIG RTEN DU GRAGS PA'I
DPE DANG GSUNG RAB LAS 'BYUNG BA'I DPE BSTAN TE, 'JIG RTEN DU
GRAGS PA'I DPE BSTAN PA'I

PHYIR, SGYU MA'I GLANG PO'I BYAD GZUGS 'DZIN PA YI, ,NOR BA'I
PHYIR NI GNYIS SU BSHAD PA YIN, ,ZHES BYA BA LA SOGS PA SMOS TE,
SGYU MA'I SHING DANG RDO BA LAS SGYU MA'I GLANG PO DANG RTA LA
SOGS PA'I BYAD GZUGS SNANG BA GLANG PO DANG RTA LA SOGS PA'I RANG
BZHIN DU YOD PA MA YIN PA LAS SNANG

BAS NA NOR BA ZHES BYA STE, DE LTAR NOR PA'I PHYIR NA GNYIS SU
BSHAD DE, GZUNGS BAR BSHAD PA DANG, 'DZIN PAR BSHAD PA'O, ,JI
LTAR GZUNG BAR BSHAD CE NA, ,DE'I PHYIR, JI LTAR GNYIS PO DE NA
MED PA LA, ,GNYIS PO DE DAG NYE BAR DMIGS PA YIN, ,ZHES BYA BA
SMOS TE, DPER NA

RTA DANG GLANG PO DE SNANG BA'I RGYU RDO DANG SHING LA GZUNG BA
DANG 'DZIN PA GNYIS MED KYANG GZUNG BA DANG 'DZIN PAR DMIGS SHING
SNANG STE, DE NA RTA DANG GLANG PO LA SOGS PAR SNANG BA NI GZUNG
BA'O, ,MA RIG PAS KHEBS PA'I BYIS PA RNAMS BDAG CAG GIS RTA DANG
GLANG PO 'DI DAG MTHONG NGO SNYAM DU SEMS

PA NI 'DZIN PA'O, ,GSUNG RAB KYI DPE BSTAN PA'I PHYIR, KENG RUS
GZUGS BRNYAN 'DZIN PA NI, ,NOR PHYIR GNYIS SU BSHAD PA STE, ,ZHES
BYA BA LA SOGS PA SMOS TE, LAS DANG PO PA'I RNAL 'BYOR PAS DUR
KHROD LA SOGS PAR SONG NAS KENG RUS LA BRTAGS PA'O, ,DE LTAR JI
LTAR BRTAGS

PA BZHIN DU BSGOMS PA DANG TING NGE 'DZIN GYI DUS NA, KENG RUS LA
SOGS PA SEMS KYI GZUGS BRNYAN SEMS LA SNANG NGO, ,KENG RUS KYI
GZUGS BRNYAN YOD PA MA YIN PA LA SNANG PAS NA NOR PA ZHES BYA
STE, DE LTAR NOR PA YIN PA'I PHYIR GNYIS SU BSHAD DE, GZUNG BAR
BSHAD PA DANG 'DZIN

PA'O, ,JI LTAR GNYIS SU BSHAD CE NA, ,DE'I PHYIR, JI LTAR DE NA
GNYIS MED LA, ,GNYIS SU NYE BAR DMIGS PA BZHIN, ,ZHES BYA BA SMOS
TE, DPER NA KENG RUS KYI GZUGS BRNYAN SNANG BA'I GNAS NAS GZUNG
BA DANG 'DZIN PA GNYIS MED KYANG GZUNG BA DANG 'DZIN PA GNYIS SU
NYE BAR DMIGS

@179B SHING SNANG STE, KENG RUS KYI GZUGS BRNYAN NI GZUNG BA'O,
,DE LA DMIGS PAR BYED PA'I RNAM PAR SHES PA NI 'DZIN PA'O, ,DE
DANG 'DRA BAR GZHAN DBANG LA GZUNG BA DANG 'DZIN PA GNYIS SNANG
BA GZUNG 'DZIN GYI DNGOS POR YOD PA MA YIN YANG GZUNG BA DANG
'DZIN PA GNYIS SU SNANG NGO ZHES BYA BA'I

DON TO, ,CHOS GANG NOR PA'I MTSAN NYID NI, ,DE BZHIN YOD DANG MED
PA'I PHYIR, ,YOD MED BYE BRAG MED PAS NA, ,YOD DANG MED PA SGYU
MA 'DRA, ,ZHES BYA BA LA, CHOS NI RNAM PA GNYIS TE MI MTHUN PA'I
PHYOGS 'DOD CHAGS LA SOGS PA KUN NAS NYON MONGS PA'I CHOS DANG,
GNYEN PO'I

PHYOGS THA DAD PA LA SOGS PA RNAM PAR BYANG BA'I CHOS SO, ,'DOD
CHAGS LA SOGS PA KUN NAS NYON MONGS PA'I CHOS KYANG GZUNG BA DANG
'DZIN PA'I NGO BOR YOD PA MA YIN PAR YOD PA LTA BUR SNANG BAS NA
NOR PA'I MTSAN NYID CES BYA STE, MI MTHUN PA'I PHYOGS KYI CHOS DE
DAG NI YOD PAR YANG SGYU MA'I

YOD PA DANG 'DRA STE, MED PA YANG SGYU MA'I MED PA DANG 'DRA LA,
YOD MED BYE BRAG MED PA YANG SGYU MA'I YOD MED BYE BRAG MED PA
DANG 'DRA BAS NA YOD PA DANG MED PA SGYU MA DANG 'DRA BA'I PHYIR
CHOS DE THAMS CAD SGYU MA DANG 'DRA ZHES BYA'O, ,JI LTAR YOD PA
SGYU MA DANG 'DRA ZHE NA, DPER NA SGYU MA RTA DANG GLANG POR 'DRA

BAR SNANG BA TZAM MED PA MA YIN TE, YOD BZHIN DU GZUNG BA DANG
'DZIN PAR SNANG BA DE DAG KYANG SNANG BA TZAM DU 'KHRUL PAR MED
PA MA YIN TE, YOD PAS NA YOD PA YANG SGYU MA DANG 'DRA BA YIN NO,
,JI LTAR MED PA SGYU MA DANG 'DRA ZHE NA, JI LTAR SGYU MA'I RTA
DANG GLANG PO 'DRA BAR SNANG YANG RTA NYID KYI RANG BZHIN DANG
GLANG

PO NYID KYI RANG BZHIN DANG MED PA DE BZHIN DU GZUNG BA DANG
'DZIN PA LTA BUR SNANG BA DE DAG SNANG YANG GZUNG BA'I RANG BZHIN
DANG 'DZIN PA'I RANG BZHIN NYID DU GRUB PAR MED PAS NA MED PA
YANG SGYU MA LTA BU'O, ,YOD MED BYE BRAG MED PA JI LTAR SGYU MA
LTA BUR ZHE NA, DPER NA SGYU MA'I RTA DANG GLANG POR SNANG BA
TZAM DU ZAD

KYANG RTA DANG GLANG PO'I RANG BZHIN NYID MED PAS YOD PA DANG MED
PA BYE BRAG MED PA DANG, GANG NA GLANG PO RTA'I RANG BZHIN MED PA
DE NA RTA DANG GLANG POR SNANG BA TZAM YOD PAS YOD PA DANG MED
PAR BYE BRAG MED DO, ,DE DANG 'DRA BAR GZUNG BA DANG 'DZIN PA
SNANG BA TZAM DU YOD PAS NA GZUNG 'DZIN GYI RANG BZHIN MED

@180A *, ,PAS YOD BA DANG MED BA BYE BRAG MED PA DANG, GZUNG
'DZIN RANG BZHIN MED PA LA, SNANG BA TZAM YOD PAS MED PA YOD PA
BYE BRAG MED DE, DE BAS NA YOD PA DANG MED PA BYE BRAG MED PA
YANG SGYU MA LTA BUR RIG PAR BYA'O ZHES BYA BA'I DON TO, ,YOD PA
DANG MED PA DE GNYIS KYI BYE

BRAG MED PAS NA MED PA YANG MA YIN YOD PA YANG MA YIN NO ZHES BYA
BA LA, SNANG BA TZAM DU YOD KYANG RANG BZHIN MED PA'I PHYIR YOD
PA YANG MA YIN NO, ,RANG BZHIN MED KYANG SNANG BA TZAM DU YOD PAS
NA MED PA YANG MA YIN NO ZHES BYA BA'I DON TO, ,DE LTAR MI MTHUN
PA'I PHYOGS RNAMS SGYU MA LTA BUR BSTAN NAS

GNYEN PO'I CHOS RNAMS KYANG SGYU MA LTA BUR BSTAN PA'I PHYIR,
GNYEN PO'I CHOS NI GANG YIN PA, ,DE BZHIN MED DANG MED PA'I
PHYIR, ,DE BZHIN MED PAS MTSAN MA MED, ,SGYU MA 'DRA BAR BSTAN PA
YIN, ,ZHES BYA BA LA SOGS PA SMOS TE, DE'I GNYEN PO'I CHOS NI
RNAM PA GSUM STE, BSGRUB

PAR BYA BA'I CHOS DRAN PA NYE BAR GZHAG PA LA SOGS PA BYANG CHUB
KYI PHYOGS SUM CU RTZA BDUN DANG, BSHAD PAR BYA BA'I CHOS GSUNG
RAB YAN LAG BCU GNYIS DANG 'THOB PAR BYA BA'I CHOS MNGAL DU 'JUG
PA LA SOGS PA STE, CHOS DE DAG KYANG MTSAN NYID MED CING SGYU MA
DANG 'DRA BAR BSTAN TO ZHES BYA BA'I DON

TO; ,CI'I PHYIR ZHE NA, BSGRUB PAR BYA BA'I BYANG CHUB KYI PHYOGS
KYI CHOS SUM CU RTZA BDUN YANG JI LTAR BYIS PAS GZUNG BA DANG
'DZIN PA LTA BUR BRTAGS PA LTAR YOD PA MA YIN PA'I PHYIR SGYU MA
LTA BU STE, DE BZHIN MED DANG ZHES BYA BA DANG SBYAR RO, ,BSHAD
PAR BYA BA'I CHOS GSUNG RAB YAN LAG

BCU GNYIS KYANG JI LTAR BCOM LDAN 'DAS KYIS MING DANG TSIG DANG
YI GE'I TSUL DU BSHAD PA LTAR YOD PA MA YIN PAS SGYU MA LTA BU
STE, DE NI MED PA'I PHYIR ZHES BYA BA DANG SBYAR RO, ,'THOB PAR
BYA BA'I CHOS SANGS RGYAS KYI MNGAL DU 'JUG PA DANG, MNGON PAR
RDZOGS PAR BYANG CHUB PA DANG, MYA NGAN

LAS 'DAS PA LA SOGS PA BSTAN PA YANG JI LTAR BSTAN PA BZHIN DU
YOD PA MA YIN PAS NA SGYU MA LTA BU STE, DE NI DE BZHIN MED PAS
ZHES BYA BA DANG SBYAR TE, DE CHOS DE DAG MTSAN NYID MED CING
RANG BZHIN YOD PA YANG MA YIN PAR SNANG BAS NA SGYU MA LTA BU MA
YIN NO ZHES BYA BA'I DON TO, ,GAL TE

@180B KUN NAS NYON MONGS PA'I PHYOGS KYANG SGYU MA LTA BU YIN LA,
RNAM PAR BYANG BA'I PHYOGS KYANG SGYU MA LTA BU YIN NA RNAM PAR
BYANG BA'I PHYOGS SGYU MA LTA BUS KUN NAS NYON MONGS PA'I PHYOGS
SGYU MA LTA BUR JI LTAR SPANG SNYAM PA LA, DE'I PHYIR, DPE'I DON
DU TSIGS SU BCAD PA ZHES BYA BA SMOS TE, KUN NAS NYON MONGS

PA'I PHYOGS SGYU MA LTA BU YIN YANG RNAM PAR BYANG BA'I PHYOGS
SGYU MA LTA BUS SPANG DU RUNG BAR DPE BSTAN TO ZHES BYA BA'I DON
TO, ,JI LTAR SGYU MA'I RGYAL PO DAG ,SGYU MA'I RGYAL PO GZHAN
GYIS PHAM, ,GANG GIS CHOS KUN MTHONG BA YI, ,RGYAL SRAS DE DAG
NGA RGYAL MED, ,ZHES BYA BA LA, DPER NA SGYU MA'I

RGYAL PO'I MTHU CHUD DU LA LA ZHIG 'KHOR DANG BCAS TE GNAS 'GA'
ZHIG NA 'DUG PA LAS SGYU MA'I RGYAL PO MTHU DANG LDAN PA 'KHOR
DANG BCAS PA LA LA ZHIG GIS GNAS 'GA' ZHIG NA 'DUG PAS SGYU MA'I
RGYAL PO MTHU CHUNG DU PHAM STE, PHAM PAR BYAS NAS GNAS NAS BTON
PA DE BZHIN DU KUN GZHI RNAM PAR

SHES PA NI GNAS LTA BU STE, DE NA MIG LA SOGS PA'I RNAM PAR SHES
PA NYON MONGS PA DANG BCAS PA NA GNAS PA NI SGYU MA'I RGYAL PO
LTA BU STE, CI'I PHYIR ZHE NA, RGYAL PO DBANG DANG LDAN PA DE
BZHIN DU DE DAG KYANG KUN NAS NYON MONGS PA'I CHOS GZHAN SKYE BA
LA DBANG BAS NA RGYAL PO LTA BU'O, ,KUN NAS

NYON MONGS PA DANG LDAN PA'I SEMS LAS BYUNG BA NI SGYU MA'I RGYAL
PO'I 'KHOR LTA BU'O, ,KUN GZHI RNAM PAR SHES PA LA DAD PA LA SOGS
PA'I DGE BA DANG LDAN PA'I RNAM PAR SHES PA RNAMS SGYU MA'I RGYAL
PO LTA BU LA, DE'I 'KHOR GYI SEMS LAS BYUNG BA RNAMS NI SGYU MA'I
RGYAL PO'I 'KHOR LTA BU STE, KUN

GZHI LA YOD PA'I NYON MONGS PA RNAMS DGE BA'I PHYOGS SPANGS PA NI
SGYU MA'I RGYAL PO GCIG GIS GCIG PHAM PAR BYAS PA LTA BU YIN NO
ZHES BYANG CHUB SEMS DPA' GANG GIS KHONG DU CHUD PA'I BYANG CHUB
SEMS DPA' DE NI CHOS GNYIS LA NGA RGYAL MED DE, KUN NAS NYON
MONGS PA'I PHYOGS LA YANG

NGA RGYAL MED LA, RNAM PAR BYANG BA'I PHYOGS LA YANG NGA RGYAL
MED DO, ,JI LTAR NGA RGYAL MED CE NA, ,BDAG GIS RNAM PAR BYANG
BA'I PHYOGS 'DI BSGOMS PAS KUN NAS NYON MONGS PA'I PHYOGS 'DI
SPANGS SO ZHES MI SEMS BA'I PHYIR RO, ,SGYU MA'I RMI LAM SMIG
RGYU GZUGS BRNYAN MIG YOR

@181A *, ,BRAG CA BZHIN, ,CHU YI ZLA BA'I GZUGS 'DRA SPRUL DANG
MTSUNGS PAR SHES PAR BYA, ,DRUG DANG DRUG DANG GNYIS DANG DRUG
GNYIS GSUM YANG RE RER 'DOD, ,MKHYEN MCHOG SANGS RGYAS RNAMS KYIS
'DU BYED DE DAG GSUNGS, ,ZHES BYA BA LA, 'JIG RTEN PA'I MKHAS

PA DANG NYAN THOS DANG RANG SANGS RGYAS RNAMS KYI SHES PA BAS, DE
BZHIN GSHEGS PA MKHYEN PA 'PHAGS PAS NA SANGS RGYAS NI MKHYEN
MCHOG CES BYA STE, MKHYEN MCHOG SANGS RGYAS RNAMS KYIS NANG GI
SKYE MCHED DRUG DANG, PHYI'I SKYE MCHED DRUG DANG, SEMS DANG SEMS
LAS BYUNG BA GNYIS

DANG; DRUG GNYIS TE, NANG GI SKYE MCHED DRUG DANG, PHYI'I SKYE
MCHED DRUG DANG GSUM NI BSHAD PA'I CHOS DANG, TING NGE 'DZIN LA
GNAS PA'I CHOS DANG, BSAMS BZHIN DU SRID PA 'DZIN PA GSUM STE,
'DU BYED DE DAG NI SGYU MA LTA BU YIN NO ZHES BYA BA NAS SPRUL PA
DANG MTSUNGS PA

YIN NO ZHES BSHAD DO, ,DE YANG 'DU BYED DE DAG DANG DPE RE RES
SBYAR TE BSTAN TO ZHES BYA BA'I DON TO, ,DE LA MIG GI SKYE MCHED
NAS YID KYI SKYE MCHED KYI BAR DU YANG NANG GI SKYE MCHED DRUG NI
SGYU MA LTA BU STE, CI'I PHYIR ZHE NA, SGYU MA'I GLANG PO DANG
MIG LA SOGS PA LA BDAG DANG SEMS CAN DANG

SROG MED KYANG BDAG DANG SEMS CAN SROG LTA BUR SNANG BA DE BZHIN
DU NANG GI SKYE MCHED DRUG LA YANG BDAG DANG SEMS CAN SROG MED
MOD KYI BDAG SEMS CAN DANG SROG LTA BUR SNANG BAS NA SGYU MA LTA
BU'O, ,GZUGS NAS CHOS KYI BAR DU PHYI'I SKYE MCHED DRUG NI RMI
LAM LTA BU STE, CI'I PHYIR ZHE NA, RMI LAM

NA SNANG BA'I GZUGS DANG SGRA DANG BUD MED DANG SKYES PA LA SOGS
PA RNAM PAR SHES PAR KUN DU LONGS SPYOD PA'I YUL LTA BUR SNANG
YANG YOD PA MA YIN PA DE BZHIN DU DA LTAR DNGOS SU GZUGS DANG
SGRA LA SOGS PA RNAM PAR SHES PA'I YUL DU SNANG YANG YOD PA MA
YIN PA'I PHYIR, RMI LAM LTA BU'O, ,SEMS

DANG SEMS LAS BYUNG BA GNYIS NI SMIG RGYU LTA BU STE, JI LTA ZHE
NA, SMIG RGYU CHUR MED KYANG CHU LTA BUR NOR PAR BYED PA DE BZHIN
DU SNGON PO DANG SER PO LA SOGS PA'I DNGOS PO 'DI DAG YOD PA MA
YIN KYANG SNGON PO SER PO LTA BUR NOR BAR 'DZIN PA'I PHYIR SMIG
RGYU LTA BU'O, ,YANG MIG GI SKYE MCHED NAS YID

@181B KYI SKYE MCHED KYI BAR DU NANG GI SKYE MCHED DRUG NI GZUGS
BRNYAN LTA BU STE, CI'I PHYIR ZHE NA, ME LONG GI NANG GI GZUGS
BRNYAN YOD PA MA YIN YANG GZUGS KYI DBANG GIS ME LONG GI NANG
DU'ANG GZUGS BRNYAN SNANG BA DE BZHIN DU DA LTAR GYI NANG GI SKYE
MCHED DRUG PO DE DAG KYANG TSE SNGA MA'I LAS KYI DBANG GIS SNANG

BAS NA GZUGS BRNYAN LTA BU'O, ,YANG GZUGS NAS CHOS KYI BAR DU
PHYI'I SKYE MCHED DRUG NI MIG YOR LTA BU STE, MIG YOR ZHES BYA BA
NI SKABS 'DIR GRIB MA LA BYA'O, ,JI LTA ZHE NA, GDUGS DANG LUS LA
SOGS PA'I DBANG GIS GRIB MA BYUNG BDE BZHIN DU PHYI'I SKYE MCHED
KYANG NANG GI SKYE MCHED KYI GRIB

MA YIN TE, KUN GZHI RNAM PAR SHES PAS NI MIG LA SOGS PA NANG GI
SKYE MCHED DRUG 'BYUNG NGO, ,DE LAS NI PHYI'I SKYE MCHED DRUG
SNANG ZHING 'BYUNG BAS NA PHYI'I SKYE MCHED DRUG NI MIG YOR LTA
BU'O, ,BSHAD PA'I CHOS THAMS CAD NI BRAG CA LTA BU STE, CI'I
PHYIR ZHE NA, BRAG CA YANG SGRA'I RANG

BZHIN DU MED MOD KYI RNA BA'I SPYOD YUL DU 'GYUR ZHING RNA BAS
MNYAN DU YOD PA DANG 'DRA BAR JI SNYED DU DE BZHIN GSHEGS PAS
CHOS THAMS CAD JI LTAR BSHAD PA BZHIN DU YOD PA MA YIN YANG RNA
BA'I SPYOD YUL DU 'GYUR ZHING RNA BAS MNYAN DU RUNG BA'I PHYIR
BRAG CA LTA BU'O, ,TING NGE 'DZIN LA GNAS

PA'I CHOS RNAMS NI CHU ZLA'I GZUGS BRNYAN LTA BU STE, CI'I PHYIR
ZHE NA, CHU DANG SA PA'I NANG DU ZLA BA'I GZUGS BRNYAN SNANG BA
DANG 'DRA BAR TING NGE 'DZIN RTZE GCIG PA NI CHU DANG SA PA LTA
BU STE, DE LAS MTHA' DAG SKYE MCHED DANG ZIL GYIS GNON PA'I SKYE
MCHED RNAMS SNANG BAS CHU'I ZLA BA LTA BU'O, ,

BSAMS BZHIN DU SRID PAR 'DZIN PA NI SPRUL PA LTA BU STE, CI'I
PHYIR ZHE NA, DPER NA SPRUL BA GNAS GCIG NAS GCIG TU YANG CHAGS
PA DANG ZHE SDANG MI BSKYED PA DE BZHIN DU BYANG CHUB SEMS DPA'
SEMS CAN GYI DON DU TSE GCIG NAS GCIG TU LEN CING 'DZIN KYANG
CHAGS PA DANG ZHE SDANG MI SKYE BAS NA

SPRUL PA LTA BU'O, ,SHES BYA'I YONGS SU TSOL BA'I TSIGS SU BCAD
PA STE ZHES BYA BA LA, SHES BYA'I RNAM PA GNYIS TE, 'JIG RTEN GYI
CHOS DANG 'JIG RTEN LAS 'DAS PA'I CHOS TE, CHOS GANG DAG NI 'JIG
RTEN GYI CHOS, CHOS GANG DAG NI 'JIG RTEN LAS 'DAS PA'I CHOS YIN
PA BRTAGS

@182A *, ,PA LA TSIGS SU BCAD PA GNYIS KYIS BSTAN TO ZHES BYA
BA'I DON TO, ,YANG DAG MIN RTOG ZHES BYA BA LA, YANG DAG PA MA
YIN LA KUN DU RTOG PA NI GANG CHOS KYI DBYINGS DANG RNAM PAR MI
RTOG PA'I YE SHES 'THOB PA'I RJES SU MTHUN BA MA YIN PA'I RTOG PA
STE, 'DOD PA'I KHAMS

NAS SRID PA'I RTZE MO MAN CHAD KYI SEMS CAN RNAMS KYI GZUNG BA
DANG 'DZIN PAR KUN DU RTOG PA NI YANG DAG PA MA YIN PAR KUN DU
RTOG PA ZHES BYA'O, YANG DAG MIN YANG YANG DAG MIN, ,ZHES BYA BA
LA, YANG DAG PA YANG MA YIN YANG DAG PA MA YIN PA YANG MA YIN
PA'I RTOG PA NI SO SO'I SKYE BO'I DUS

NA DAM PA'I CHOS NYAN PA DANG SEMS PA LA SOGS PA NAS BRTZAMS TE
MOS PA SPYOD PA'I SA 'JIG RTEN GYI CHOS MCHOG MAN CHAD KYI RTOG
PA LA BYA STE, DE'I TSE NA GZUNG BA DANG 'DZIN PA'I RTOG PA YOD
PAS NA YANG DAG PA MA YIN PA ZHES BYA'O, ,CHOS KYI DBYINGS DANG
'JIG RTEN LAS 'DAS PA'I YE SHES RTOGS

PAR BYA BA DANG RJES SU MTHUN ZHING DE'I RGYU LTA BUR GNAS PAS NA
YANG DAG PA MA YIN PA YANG MA YIN PA ZHES BYA'O, ,MI RTOG CES BYA
BA LA MI RTOG PA NI CHOS KYI DBYINGS DE BZHIN NYID DANG, 'JIG
RTEN LAS 'DAS PA'I YE SHES RNAM PAR MI RTOG PA'I YE SHES LA BYA
STE, CI'I PHYIR ZHE NA, DE GNYIS LA

GZUNG BA DANG 'DZIN PA LA SOGS PA'I RTOG PA MED BAS NA MI RTOG PA
ZHES BYA'O, ,RTOG MIN MI RTOG PA MA YIN, ,ZHES BYA BA LA, RTOG PA
YANG MA YIN MI RTOG PA YANG MA YIN PA NI RNAM PAR MI RTOG PA'I
RJES LAS THOB PA'I DAG PA'I 'JIG RTEN PA'I YE SHES LA BYA STE, YE
SHES DE LA GZUNG BA DANG

'DZIN PA LTA BUR RTOG BA MED PAS NA MI RTOG PA ZHES BYA STE, CI'I
PHYIR ZHE NA, RNAM PAR MI RTOG PA'I YE SHES KYIS NI CHOS KYI
DBYINGS LA RTOGS TE, RNAM PAR MI RTOG PA'I YE SHES LA NI DAG PA'I
'JIG RTEN PA'I YE SHES KYIS DMIGS PAS NA GZUNG 'DZIN DU RTOG PA
MED DO, ,MI RTOG PA YANG MA

YIN PA NI CHOS RNAMS KYI RANG DANG SPYI'I MTSAN NYID NI CHOS
THAMS CAD LA SGYU MA DANG SMIG RGYU LTA BUR RTOG PA YOD PA'I
PHYIR, THAMS CAD SHES PAR BYA STE BRJOD, ,CES BYA BA LA, BZHI PO
'DI THAMS CAD NI SHES PAR BYA BA'I YUL YIN ZHES BRJOD DE, SHES
PAR BYA BA YANG DE TZAM LAS LHAG PA MED

@182B PA'I PHYIR RO, ,DE YANG DAG PA MA YIN PAR SHES PAR BYA'O,
,KUN NAS NYON MONGS PA DANG RNAM PAR BYANG BA YONGS SU TSOL BA LA
TSIGS SU BCAD PA GNYIS TE ZHES BYA BA LA, NYON MONGS PA DANG LAS
DANG TSE GSUM NI KUN NAS NYON MONGS PA STE, JI LTAR NA KUN NAS
NYON MONGS PAR 'GYUR, KUN

NAS NYON MONGS PA'I MTSAN NYID GANG YIN PA BRTAG PA NI KUN NAS
NYON MONGS PA TSOL BA ZHES BYA'O, ,'PHAGS PA'I LAM DANG MYA NGAN
LAS 'DAS PA NA RNAM PAR BYANG BA STE, JI LTAR NA RNAM PAR BYANG
BA'I MTSAN NYID GANG YIN PA BRTAG PA NI RNAM PAR BYANG BA YONGS
SU TSOL BA ZHES BYA STE, DE GNYIS BTZAL

BA LA TSIGS SU BCAD PA GNYIS KYIS STON TO ZHES BYA BA'I DON TO,
,RANG GI KHAMS LAS GNYIS SU SNANG, ,ZHES BYA BA LA, KHAMS SA BON
DANG RGYU ZHES BYA BA NI DON GCIG STE, KUN GZHI RNAM PAR SHES PA
GZUNG BA DANG 'DZIN PA'I BAG CHAGS DANG BCAS PA NI RANG GI KHAMS
ZHES BYA'O, ,GZUNG

'DZIN GYI BAG CHAGS LAS GZUNG BAR YANG SNANG 'DZIN PAR YANG SNANG
BAS NA GNYIS SU SNANG BA'O, ,MA RIG NYON MONGS LHAN CIG 'JUG ,CES
BYA BA LA, GZUNG BA DANG 'DZIN PAR SNANG BAR YANG MA ZAD KYI,
GZUNG BA DANG 'DZIN PAR SNANG BA'I DUS NA MA RIG PA DANG NYON
MONGS PA LHAN CIG 'BYUNG ZHING

SNANG NGO ZHES BYA BA'I DON TO, ,'JUG CES BYA BA'I DON NI DE LTAR
SNANG BA LAS 'KHOR BAR SKYES ZHES BYA BA'I THA TSIG GO, ,DE LAM
RIG PA NI MA RIG PA NYID DO, ,NYON MONGS PA'I SGRAS NI 'DOD CHAGS
DANG, KHONG KHRO BA DANG, NGA RGYAL DANG, MA RIG BA DANG, LTA BA
DANG, THE TSOM STE, NYON MONGS PA

DRUG LA BYA BA'AM, 'DOD CHAGS DANG, KHONG KHRO BA DANG, NGA RGYAL
DANG, MA RIG PA DANG, 'JIG TSOGS SU LTA BA DANG, MTHAR 'DZIN PAR
LTA BA DANG, LOG PAR LTA BA DANG, LTA BA BSNYEMS PA DANG, TSUL
KHRIMS DANG BRTUL ZHUGS BSNYEMS PA DANG, THE TSOM STE NYON MONGS
PA BCU LA BYA'O, ,

'DIR NYON MONGS PA SMOS KYI NYE BA'I NYON MONGS PA DANG DNGOS SUM
SMOS KYANG NYE BA'I NYON MONGS PA KHRO BA DANG, KHON DU 'DZIN PA
LA SOGS PA YANG SMOS PA LTA BUR BSTAN TO, ,NYON MONGS PA DRUG
DANG, BCU'I NANG DU MA RIG PA YANG 'DUS MOD KYI MA RIG PA BKAR TE
LOGS SHIG TU SMOS PA NI NYON MONGS

@183A *, ,PA THAMS CAD LA DBANG BYED PAR BSTAN PA'I PHYIR TE,
RMONGS PA MED PA LA NI NYON MONGS PA MI SKYE RMONGS PA LAS NYON
MONGS PA 'BYUNG BA'I PHYIR RO, ,RNAM PAR RTOG PA RAB TU 'BYUNG,
,ZHES BYA BA LA, GZUGS DANG SGRA LA SOGS PA LTA BUR GZUNG BA DANG
'DZIN PAR RTOG PA NA MA

RIG PA DANG, NYON MONGS PA DANG, NYE BA'I NYON MONGS PA DANG,
LHAN CIG TU RTOG PA 'BYUNG BA LA RNAM PAR RTOG PA RAB TU 'BYUNG
BA ZHES BYA STE, RANG GI KHAMS LAS GNYIS SU SNANG BA ZHES BYA BAS
NI SHES BYA'I SGRIB PA LA RTOG PA BSTAN TO, ,MA RIG NYON MONGS
LHAN CIG 'JUG ,CES BYA BAS NI NYON

MONGS PA'I SGRIB PA LA RTOG PA BSTAN TO, ,RDZAS GNYIS DAG NI RNAM
PAR SPANGS, ,ZHES BYA BA LA, DE LTAR GZUNG BA DANG 'DZIN PAR
SNANG YANG RDZAS GNYIS RNAM PAR SPANGS PA YIN TE, GZUNG BA'I RANG
BZHIN YANG MED 'DZIN PA'I RANG BZHIN YANG MED DO ZHES BYA BA'I
DON TO, ,DE LTAR SHES NA KUN

NAS NYON MONGS PA'I MTSAN NYID YONGS SU BTZAL BA YIN NO, ,DMIGS
PA'I KHYAD PAR THOB PA YI, ,ZHES BYA BA LA, GANG GONG DU CHOS KYI
DMIGS PA THOB PA BSHAD PA NYID DMIGS PA'I KHYAD PAR THOB PA ZHES
BYA STE, DE YANG SO SO'I SKYE BO'I DUS NAS NYAN PA DANG SEMS PA
BYED PA NAS

BRTZAMS TE, MOS PA SPYOD PA'I SA CHOS MCHOG MAN CHAD NAS CHOS
THAMS CAD NI SEMS LAS GYUR PA YIN NO ZHES SHES PA NI DMIGS PA'I
KHYAD PAR THOB BA ZHES BYA STE, DMIGS PA'I KHYAD PAR THOB PA'I
GANG ZAG GIS ZHES BYA BA'I THA TSIG GO, ,RANG GI KHAMS NAS ZHES
BYA BA NI SA DANG PO THOB

PA'I LAS BSTAN TE RNAM PAR RTOG PA'I YE SHES KYI RANG GI KHAMS
DANG RGYU'I CHOS KYI DBYINGS DE BZHIN NYID DE, CHOS KYI DBYINGS
NI SANGS RGYAS KYI CHOS THAMS CAD SKYE BA'I RGYU BYED PA'I PHYIR
KHAMS ZHES BYA'O, ,DE BAS NA DBUS DANG MTHA' RNAM PAR 'BYED PA
DANG MNGON PA'I CHOS BSDU BA LAS

KYANG, NYAN THOS DANG RANG SANGS RGYAS DANG, SANGS RGYAS KYI CHOS
KYI RGYU THAMS CAD 'BYUNG BA'I RGYU BYED PAS NA KHAMS ZHES BYA'O
ZHES BSHAD DE, ,GNAS PA NI MING GI PHUNG PO BZHI LA GNAS PA STE,
GZUNG BA DANG 'DZIN PA GNYIS SPANGS NAS, CHOS KYI DBYINGS KYI
RANG BZHIN DU GNYIS SU

@183B MED PAR GNAS PA NI MING LA GNAS PA ZHES BYA'O, ,DON DU RNAM
PAR MI RTOG PA'I YE SHES RNYED NAS MING LA GNAS BAR GZHAG GO,
,RNAL 'BYOR PHYIR ZHES PA LA RNAL 'BYOR NI GOMS BAR BYED PA LA
BYA STE, SA DANG POR RNAM PAR MI RTOG PA'I YE SHES RNYED NAS SA
GNYIS NAS SA BCU MAN CHAD BSGOM

PA'I LAM NA RNAM PAR MI RTOG PA'I YE SHES DE NYID LA BSGOM PA'AM
ZHI GNAS DANG LHAG MTHONG ZUNG DU 'BREL PA LA BSGOM PA NI RNAL
'BYOR PA ZHES BYA'O, ,DE NYID GNYIS MED SNANG 'JUG PA, ,ZHES BYA
BA LA, DE NAS SANGS RGYAS KYI SA'I DUS NA GNAS GZHAN DU GYUR NAS
RNAM PAR MI RTOG PA'I SEMS

DE NYID RNAM PAR MI RTOG PA DANG BRAL TE RNAM PAR MI RTOG PAR
GYUR NAS GNYIS SU MED PA MNGON SUM DU BYAS PA NI GNYIS MED SNANG
'JUG PA ZHES BYA'O, ,DES NA SEMS RNAM PA GROL BA DANG SHES RAB
RNAM PAR GROL BA 'THOB STE, DE PHAN CHAD NAMS KYANG GNYIS SU
SNANG BA LA MI 'JUG GO, ,DPER NA

CI DANG 'DRA ZHE NA, DPE BSTAN PA'I PHYIR, MDA' DANG PAGS PA
BZHIN DU'O, ,ZHES BYA BA SMOS TE, DPER NA MDA' MES BSREGS NA DROD
LA BAB PAR BYAS TE, DRANG BOR BSRANG BA DE NAMS KYANG PHYIS YON
POR 'GYUR BA DANG, BAGS PA KHENGS PA, CHU DANG MAR LA SOGS PAS
BSKUS NAS RTZIS

ZHEN PAR BYAS TE, 'JAM POR BYAS NA PHYIS KHENGS SHING RTZUB POR
MI 'GYUR BA DE BZHIN DU ZHI GNAS NI CHU DANG SNUM LTA BU, SNGON
'DOD CHAGS DANG ZHE SNANG LA SOGS PA LA TSUL BZHIN MA YIN PAR
RTOGS PAS SEMS RTZUB POR BYAS BA BSGOM PA'I LAM NA ZHI GNAS CHU
DANG SNUM LTA BUR BSGOM PAS SEMS

GNYEN POR BYAS TE, SANGS RGYAS KYI SAR SEMS RNAM PAR GROL BA THOB
NA SLAR TSUL BZHIN MA YIN PA YID LA BYED PA'I RTOG PA LA ZHUGS NA
SEMS KHENGS PA DANG RTZUB PO RNAMS SU NAMS KYANG MI 'GYUR RO,
,SNGON LAS DANG PO'I TSE NA YOD PA DANG MED PA DANG RTAG PA DANG
MI RTAG PA LA SOGS PA LTA BA NGAN

PAS LTA BA YON POR BYAS PA BSGOM PA'I LAM GYI DUS NA LHAG MTHONG
BSGOM PA'I MES LTA BA NGAN PA BSAL TE, LTA BA DRANG POR BYAS NAS
SANGS RGYAS KYI SAR SHES RAB RNAM PAR GROL BA THOB PA NA DE PHAN
CHAD NAMS KYANG LTA BA NGAN PA LA 'JUG PAR MI 'GYUR RO ZHES BYA
BA'I DON TO, ,RNAM PAR BYANG BA'I

@184A *, ,MTSAN NYID DE LTAR BTZAL LO ZHES BYA BA'I DON TO, ,
RNAM PAR RIG PA TZAM YONGS SU BTZAL BA LA TSIGS SU BCAD BA GNYIS
TE ZHES BYA BA LA, RNAM PAR RIG PA TZAM GYI SGRAS NI SEMS LAS
BYUNG BA RNAMS KYANG GZUNG STE, TZAM GYI SGRAS NI SEMS LAS BYUNG
BA TZAM DU ZAD KYI

PHYI'I GZUGS LA SOGS PA'I GZUGS YOD PA MA YIN PAR 'GOG GO, ,SEMS
TZAM DU SMRA BA KHA CIG NI RNAM PAR RIG PA TZAM ZHES BYA BAS SEMS
TZAM DU ZAD KYI, SEMS LAS MA GTOGS PAR SEMS LAS BYUNG BA'I CHOS
DANG PHYI'I YUL RNAMS MED KYANG MED PAR 'DOD DO, ,'DI'I

SKABS SU DE GNYI GA LA BYA BAR 'DOD DO, ,KHAMS GSUM THAMS CAD NI
SEMS DANG SEMS LAS BYUNG BA TZAM DU ZAD KYI PHYI'I CHOS MED DO
ZHES BRTAG CING SHES PAR BYA BA LA TSIGS SU BCAD PA GNYIS KYIS
BSTAN TO ZHES BYA BA'I DON TO, ,SEMS NI GNYIS SU RAB TU SNANG,
,ZHES BYA BA

LA; SEMS KYI SGRAS NI KUN GZHI LA SOGS PA RNAM PAR SHES PA DANG
SEMS LAS BYUNG BA RNAMS LA BYA STE, SEMS DANG SEMS LAS BYUNG BA
LAS GZUNG BA DANG 'DZIN PA GNYIS SU SNANG BAR ZAD KYI SEMS LAS
LOGS SHIG NA MED DO ZHES BYA BA'I DON TO, ,YANG NA SEMS NYID
GZUNG 'DZIN

DU SNANG BAR ZAD KYI, DE LAS MA GTOGS PAR SEMS LAS BYUNG BA DANG,
GZUNG 'DZIN MED DO ZHES BYA BA'I DON TO, ,DE BZHIN CHAGS LA SOGS
PA SNANG BAR 'DOD, ,CES BYA BA LA, JI LTAR GZUNG BA DANG 'DZIN PA
SEMS LAS SNANG BA DE BZHIN DU 'DOD CHAGS LA SOGS PA NYON MONGS

BA'I CHOS KYANG SEMS NYID LA SNANG BAR 'DOD DO ZHES BYA BA'I DON
TO, ,DAD PA LA SOGS PAR SNANG YANG, ,ZHES BYA BA LA, DAD PA LA
SOGS PA DGE BA'I CHOS RNAMS KYANG SEMS NYID LA SNANG BAR 'DOD DO
ZHES BYA BA'I DON TO, ,NYON MONGS DGE CHOS YOD MA YIN, ,ZHES BYA
BA LA, SEMS

NYID LAS 'DOD CHAGS LA SOGS PA'I NYON MONGS PA DANG, DAD PA LA
SOGS PA DGE BA'I CHOS KYANG SEMS LA SNANG BAR ZAD KYI SEMS MA
GTOGS PA LOGS SHIG NA DMIGS PA'I YUL LTA BUR YOD PA MA YIN NO
ZHES BYA BA'I DON TO, ,SEMS LAS BYUNG BA RNAMS DANG LDAN PA'I
MTSAN

@184B NYID DU NI SEMS LAS BYUNG BA RNAMS MED PA MA YIN BAR 'DOD
DO, ,RNAM PAR RIG PA TZAM DU SMRA BA GNYIS PA LTAR NA NI SEMS
NYID LA SA NYON MONGS PA DANG, DGE BA LA SOGS PA SEMS LAS BYUNG
BA LTA BUR SNANG GI SEMS LAS MA GTOGS PAR SEMS LAS BYUNG BA YOD
PAR MI 'DOD

DO ZHES BYA BA'I DON TO, ,SEMS NYID SNA TSOGS SNANG BA STE, ,ZHES
BYA BA LA KUN GZHI NYID RNAM PA SNA TSOGS SU SNANG STE, 'DOD
CHAGS SU SNANG BA DANG, GTI MUG TU SNANG BA DANG, ZHE SDANG DU
SNANG BA DANG, MI DGE BA DANG, LUNG DU MA BSTAN PA'I CHOS SU
SNANG NGO ZHES BYA BA'I DON TO, ,

SNA TSOGS PA YI RNAM PAR 'JUG ,CES BYA BA LA, SEMS NYID DUS GCIG
TU DAD PA DANG, BRTZON 'GRUS DANG, SHES RAB DANG TING NGE 'DZIN
LA SOGS TING NGE 'DZIN LTA BUR SNANG NGO ZHES BYA BA'I DON TO,
,SNANG BA DNGOS DANG ZHES BYA BA LA, SEMS LAS 'DOD CHAGS LA SOGS
PAR

SNANG BA DANG, DAD PA LA SOGS PAR SNANG BA YANG SNANG BA TZAM DU
YOD PAS NA SNANG BA TZAM GYI DNGOS POR NI YOD PA ZHES BYA'O,
,DNGOS PO MED PA ZHES BYA BA LA, SNANG BA TZAM DU YOD KYANG 'DOD
CHAGS DANG DAD PA LA SOGS PA'I RANG BZHIN YOD PA MA YIN PAS NA
DNGOS PO MED PA ZHES BYA'O, ,DE'I

PHYIR, DE LA CHOS KYI MIN ZHES BYA BA LA, DE LTAR 'DOD CHAGS LA
SOGS PA DANG, DANG PA LA SOGS PA SNANG BA TZAM DU YOD KYI DNGOS
PO MED PAS NA GZHAN DBANG DE LA CHOS DE DAG GI RANG BZHIN YOD PA
MA YIN PA'AM, SNANG BA TZAM DE LA SNANG YANG CHOS KYI RANG BZHIN
YOD PA MA YIN NO ZHES BYA

BA'I THA TSIG GO, ,MTSAN NYID YONGS SU TSOL BA LA TSIGS SU BCAD
PA BRGYAD DE ZHES BYA BA LA, 'DUS BYAS DANG 'DUS MA BYAS KYI CHOS
RNAMS KYI MTSAN NYID DANG, ZAG PA DANG BCAS PA DANG, ZAG PA MED
PA'I CHOS RNAMS KYI MTSAN NYID GANG YIN PA DE BRTAG PA'I PHYIR
TSIGS SU BCAD PA BRGYAD

KYIS STON TE, ,CHOS DE DAG GI MTSAN NYID KYANG MDOR NA MTSON BYA
DANG MTSAN NYID DANG MTSON BYED DANG GSUM MO, ,GCIG GIS NI MDOR
BSTAN TO, ,LHAG MAS NI BSHAD DO ZHES BYA BA LA, TSIGS BCAD BRGYAD
LAS TSIGS BCAD DANG POS NI CHOS RNAMS KYI MTSAN NYID MDOR BSTAN
TO, ,TSIGS

@185A *, ,BCAD LHAG MA BDUN GYIS NI MDOR BSTAN PA'I DON DE NYID
RGYAS PAR ZHIB DU 'CHAD DO ZHES BYA BA'I DON TO, ,MTSON BYA DANG
NI MTSAN NYID DANG, ,MTSON BYED RAB TU DBYE BAS NI, ,SEMS CAN
RNAMS LA PHANG DAGS PHYIR, ,SANGS RGYAS RNAMS KYIS RAB TU BSHAD,
,CES BYA BA LA,

MTSON CHA RNAM PA LNGA STE, GZUGS DANG, SEMS DANG SEMS LAS BYUNG
BA DANG SEMS DANG MI LDAN PA'I 'DU BYED DANG, 'DUS MA BYAS TE 'DI
NI MTSAN NYID GSUM GYI GZHI YIN NO, ,MTSAN NYID RNAM PA GSUM STE,
KUN BRTAGS PA DANG, GZHAN DBANG DANG, YONGS SU GRUB PA'I MTSAN

NYID DO, ,MTSAN NYID RNAM PA LNGA STE, GZHI DANG, 'JOG PA DANG,
SNANG BA DANG, ME LONG DANG, GNAS SO, ,DE GSUM PHYE STE BSTAN NA
NI MTHA' YAS TE MDO TZAM DU NA RNAM PA GSUM DU GZHAG GO, ,DE LA
MTSON BYA DANG, MTSAN NYID GNYIS NI SHES PAR BYA BA'I YUL LTA
BU'O, ,MTSON BYED

NI SHES PAR BYA BA'I YE SHES TE, DE BAS NA 'OG NAS KYANG MTSON
BYA DANG MTSAN NYID GNYIS MTSON PAR BYED CING SHES PAR BYED PAS
NA MTSON BYED CES BYA'O ZHES BSHAD DO, ,MTSON BYA DANG MTSAN NYID
DANG MTSON BYED GSUM NI CI'I PHYIR BSHAD CE NA, DE GSUM YANG SEMS
CAN LA PHAN GDAGS PAR

BYA BA'I PHYIR, SANGS RGYAS KYIS BSHAD DE ZHES BYA BA'I THA TSIG
GO, ,MTSON BYA BSTAN PA'I PHYIR, SEMS GANG LTA BAR BCAS PA DANG,
,ZHES BYA BA LA SOGS PA SMOS TE, SEMS KYI SGRAS NI RNAM PAR SHES
PA DANG, GZUGS BSTAN PA YIN NO, ,CI'I PHYIR ZHE NA, SEMS 'DI RNAM
PA

GNYIS SU SNANG STE, GZUNG BAR SNANG BA DANG, 'DZIN PAR SNANG
BA'O, ,DE LA DBANG PO LNGA DANG YUL LNGA LTA BUR SNANG BA NI
GZUNG BAR SNANG BA STE, DES NI GZUGS BSTAN TO, ,'DZIN PAR SNANG
BA NI MIG GI RNAM PAR SHES PA NAS YID KYI RNAM PAR SHES PA'I BAR
DU RNAM PAR SHES PA DRUG DU SNANG STE, DES

NI SEMS BSTAN TO, ,LTA BAR BCAS ZHES BYA BA'I LTA BA'I SGRAS NI
SEMS LAS BYUNG BA RNAMS LA BYA STE, SEMS LAS BYUNG BA RNAMS LA
CI'I PHYIR LTA BA ZHES BYA BA ZHEN, SEMS LAS BYUNG BA THAMS CAD
NI GSAL ZHING RGOD PA'I RANG BZHIN YIN PAS LTA BA ZHES BYA STE,
'DIS NI SEMS LAS BYUNG

@185B BA'I CHOS BSTAN TO, ,DE'I GNAS DANG ZHES BYA BA LA, DE'I
GNAS ZHES BYA BA LA SEMS DANG MI LDAN PA'I 'DU BYED BSTAN TE,
SEMS DANG MI LDAN PA'I 'DU BYED RNAMS KYANG SEMS DANG GZUGS DANG
SEMS LAS BYUNG BA'I GNAS SKABS LAS BYUNG BAS NA DE'I GNAS ZHES
BYA'O, ,JI LTA ZHE NA, NAM GZUGS

DANG SEMS LAS BYUNG BA GSUM 'DUS NAS BSGRIBS TE, SEMS DANG SEMS
LAS BYUNG BA'I 'GOG PA'I GZUGS LAS 'GOG PA'I SNYOMS PAR 'JUG PA
ZHES BYA BA DANG, PHUNG PO LNGA SKYES PA LA SKYE BA ZHES BYA BA
DANG, GZUGS KYI PHUNG PO SKRA DKAR LA SOGS PA'I MTSAN NYID DU
GZHAN DU GYUR PA LA RGA BA

ZHES BYA STE, DE LTAR NA DE GSUM GYI GNAS LA 'DU BYED SEMS DANG
MI LDAN PAR GDAGS PAR ZAD DO, ,MI 'GYUR BA ZHES BYA BA LA, MI
'GYUR BA NI 'DUS MA BYAS NAM MKHA' DANG SO SOR BRTAGS PA'I 'GOG
PA DANG, MA BRTAGS PAR 'GOG PA DANG, DE BZHIN NYID LA BYA STE,
'DUS MA BYAS LA CI'I

PHYIR MI 'GYUR ZHES BYA ZHE NA, RNAM PAR RIG PA 'DI LAS NAM MKHA'
LA SOGS PA'I 'DUS MA BYAS SU SNANG LA, SEMS LA SNANG BA'I NAM
MKHA' LA SOGS PA MI SKYE BA DANG 'JIG PA'I MTSAN NYID DU 'GYUR BA
MED PAS NA 'DUS MA BYAS LA 'GYUR BA MED PA ZHES BYA'O, ,DE NI
MDOR NA MTSON BYA YIN, ,

RAB TU DBYE BA TSAD MED DO, ,ZHES BYA BA LA, MDO TZAM DU NA GZUGS
DANG SEMS DANG SEMS LAS BYUNG BA'I CHOS DANG, SEMS DANG MI LDAN
PA'I 'DU BYED DANG, 'DUS MA BYAS LNGA NI MTSON BYA ZHES BYA STE,
LNGA PO DE'I MTSAN NYID RE RE NAS PHYE NAS NI DPAG TU MED PAS
TSAD MED PA ZHES BYA STE, LNGA PO

DE NI MTSAN NYID RNAM PA GSUM GNAS DANG, RTEN YIN PAS NA MTSON
BYA ZHES BYA'O, ,MTSAN NYID BSTAN PA'I PHYIR, SMRA DON JI BZHIN
'DU SHES KYI MTSAN MA ZHES BYA BA LA SOGS PA SMOS SO, ,DE LA
MTSAN NYID RNAM PA GSUM STE, KUN BRTAGS KYI MTSAN NYID DANG,
GZHAN DBANG GI

MTSAN NYID DANG, YONGS SU GRUB PA'I MTSAN NYID DO, ,KUN BRTAGS
KYI MTSAN NYID KYANG RNAM PA GSUM MO, ,DE BUM PA DANG SNAM BU
ZHES BRJOD PA NI SMRA BA'O, ,BUM BA DANG SNAM BU NI DON TO, ,JI
BZHIN GYI 'DU SHES NI SEMS LAS BYUNG BA'I CHOS TE, 'DI NI BUM PA
NYID YIN GYI 'DI NI SNAM

@186A *, ,BU MA YIN PA DANG, 'DI NI SNGON PO NYID YIN GYI SER PO
MA YIN ZHES RTOG PA'O, ,MTSAN MA'I 'DU SHES PA'I YUL DU GYUR PA
BUM BA DANG SNAM BU DANG SER PO DANG SNGON PO LA SOGS PA STE, YUL
GANG LA BRTEN NAS 'DU SHES 'JUG PA'O, ,DON DU NA THA SNYAD LA
MKHAS PA

RNAMS SNAM BU DANG BUM PA DANG, SNAM BU LA SOGS PA LA 'DI NI BUM
PA 'DI NI SNAM BU ZHES RTOG PA DANG, RTOG PA DE'I YUL BUM PA DANG
SNAM BU LA SOGS PA LA KUN BRTAGS KYI MTSAN NYID CES BYA STE, 'DI
NI KUN BRTAGS KYI MTSAN NYID RNAM PA GCIG GO, ,DE'I BAG CHAGS
ZHES BYA BA LA,

SMRA DON JI BZHIN GYI 'DU SHES KYI MTSAN MA LA DE ZHES RTOG STE,
DE'I BAG CHAGS KUN GZHI LA RLAN PA YANG NAM ZHIG NA SMRA DON JI
BZHIN GYI 'DU SHES 'BYUNG BA'I RGYU BYED PAS NA BAG CHAGS LA YANG
KUN BRTAGS KYI MTSAN NYID CES BYA STE, 'DI NI KUN BRTAGS KYI
MTSAN NYID RNAM PA GNYIS SO, ,DE LAS

KYANG NI DON SNANG BA, ,KUN DU BRTAGS PA'I MTSAN NYID DO, ,ZHES
BYA BA LA, BAG CHAGS LAS NAM THA SNYAD LA MI MKHAS PA BYIS PA
RNAMS LA SKE DANG SDENG SDENG PO LTO ZLUM PO 'DI LA MING DU BUM
PA ZHES BYA'O ZHES SMRA BA JI BZHIN PA'I DON GYI 'DU SHES MED PAR
YANG SEMS LAS BUM PA LTA BUR SNANG LA,

BUM PA NYID YIN PAR NI MI SHES KYI BUM PA MTHONG NA NI 'DI CI
ZHIG YIN NO SNYAM PAR RTOG PA 'BYUNG NA YANG KUN BRTAGS KYI MTSAN
NYID DO, ,'DI NI KUN BRTAGS KYI MTSAN NYID RNAM PA GSUM PA'O, ,DE
TSIGS BCAD DE'I DON MDOR BSDUS NA, GANG KUN DU RTOG PA DANG, RGYU
GANG LAS KUN DU RTOG PA

GNYIS KA KUN BRTAGS KYI MTSAN NYID YIN PAR STON TO, ,GANG KUN DU
RTOG CE NA THA SNYAD LA MKHAS PAS 'DI BUM PA YIN NO ZHES RTOG PA
DANG, THA SNYAD LA MI MKHAS PAS BUM PA MTHONG BA NA 'DI CI ZHIG
YIN ZHES RTOG PA'O, ,RGYU GANG LAS KUN DU RTOG PA DE NI DE'I BAG
CHAGS LAS KUN DU RTOG PA'O, ,

SMRA BA JI BZHIN PA'I DON GYI 'DU SHES PA'I MTSAN MA DANG ZHES
BYA BA LA, SMRA BA NI BUM PA DANG SNAM BU ZHES BRJOD PA'O, ,JI
BZHIN BA'I DON GYI 'DU SHES NI BUM PA ZHES BYA BA'I MING GI DON
NI LTO ZLUM PO SKE SDENG SDENG PO YIN NO ZHES MING DANG DON DU
'BREL PAR SHES SHING RTOG STE, DE'I MTSAN MA NI 'DU SHES

@186B DE'I YUL BUM PA DANG SNAM BU LA SOGS PA STE, 'DI NI KUN
BRTAGS KYI MTSAN NYID RNAM PA GCIG GO, ,SMRA BA DE YI BAG CHAGS
DANG, ,ZHES BYA BA LA, SMRA BA'I SA BON KUN GZHI LA BSAGS TE YOD
PA DE YANG NAM ZHIG NA RNAM PAR RTOG PA'I RGYU YIN PAS NA KUN
BRTAGS ZHES BYA STE, 'DI NI KUN

BRTAGS KYI MTSAN NYID RNAM PA GNYIS SO, ,BAG CHAGS DE LAS DON
GANG ZHES BYA BA LA, SMRA BA'I BAG CHAGS KUN GZHI LA BSAGS PA DE
LAS THA SNYAD MI MKHAS PA RNAMS LA BUM PA DANG SNAM BU LTA BUR
SNANG BA YANG KUN BRTAGS ZHES BYA'O ZHES BYA BA'I DON TO, ,GANG
THA SNYAD LA MI MKHAS PA RNAMS

LAS ZHES BYA BA LAS, BUM PA'I SGRA NI LTO DANG ZLUM PO LA BYA'O
ZHES BUM BA'I MING DANG DON DU 'BREL PA NI MI SHES PA'I BYIS PA
SHED MA BYE BA RNAMS NI THA SNYAD LA MI MKHAS PA'O ZHES BYA'O,
,SMRA BA JI BZHIN PA'I DON GYI 'DU SHES MED PAR YANG SNANG BAR
'GYUR RO ZHES BYA BA LA, THA SNYAD LA MI MKHAS PA RNAMS

LA BUM PA MTHONG BA NA 'DI NI BUM PA NYID YIN GYI GZHAN MA YIN NO
ZHES BRJOD PA MED PAR YANG BUM PA MTHONG BA NA'ANG CI ZHIG YIN NO
SNYAM DU RTOG PAS YANG KUN BRTAGS KYI MTSAN NYID DO ZHES BYA BA'I
DON TO, ,DE LA JI LTAR BRJOD PA'I DON GYI 'DU SHES NI SEMS LAS
BYUNG BA STE ZHES BYA BA LA, SMRA BA JI

BZHIN PA'I DON GYI 'DU SHES ZHES BYA BA'I DON 'CHAD DE BUM PA
DANG SNAM BU LA SOGS PAR BRJOD PA'I BUM PA DANG SNAM BU'I DNGOS
PO MTHONG NAS 'DI NI BUM PA YIN GYI SNAM BU MA YIN NO ZHES RTOG
PA NI SEMS LAS BYUNG BA'I CHOS YIN TE, DE LTAR RTOG PA NI SEMS
LAS BYUNG BA'I CHOS SMRA BA JI BZHIN PA'I

DON GYI 'DU SHES ZHES BYA'O, ,DE'I DMIGS PA GANG YIN PA NI DE'I
MTSAN MA'O ZHES BYA BA LA, SEMS LAS BYUNG BA DE DAG GI YUL BUM PA
DANG, SNAM BU DANG, SER PO DANG, SNGON PO LA SOGS PA LA DE'I
MTSAN MA ZHES BYA'O ZHES BYA BA'I DON TO, ,DE LTAR RGYU BAG CHAGS
LAS GANG

YONGS SU BRTAGS PA DE GNYI GA KUN DU BRTAGS PA'I MTSAN NYID DU
DGONGS SO ZHES BYA BA LA, RGYU BAG CHAGS LA YANG KUN BRTAGS ZHES
BYA STE, KUN BRTAGS KYI CHOS SNANG BA'I RGYU BYED PA'I PHYIR,
GANG THA SNYAD LA MKHAS PA RNAMS KYIS BUM PA'O ZHES BTAGS PA
DANG, THA SNYAD LA MI MKHAS PA

@187A *, ,RNAMS KYIS BUM PA MTHONG BA 'DI NI CI ZHIG YIN SNYAM DU
RTOG PA YANG KUN BRTAGS ZHES BYA STE, GZUNG 'DZIN DU RTOG PA YOD
PA'I PHYIR TE, DE LTAR NA RGYU BAG CHAGS DANG, YONGS SU BRTAGS PA
DANG GNYI GA LA KUN BRTAGS ZHES BYA'O, ,KUN BRTAGS KYI RNAM
GRANGS GZHAN YANG

BSTAN PA NI, MING BZHIN DU NI DON RNAMS DANG, ,ZHES BYA BA LA
SOGS PA SMOS TE, BUM PA DANG SNAM BU LA SOGS PA'I MING JI LTAR
BRJOD PA BZHIN DU BUM PA DANG SNAM BU LA SOGS PA'I DON KYANG DE
BZHIN DU YOD DO ZHES RTOG PA NI KUN BRTAGS KYI MTSAN NYID DO ZHES
BYA BA'I DON TO, ,DON BZHIN MING NI RAB TU SNANG,,

ZHES BYA BA LA, BUM PA DANG SNAM BU LA SOGS PA'I DON JI LTAR
GZHAG PA BZHIN DU BUM PA DANG SNAM BU'I MING YANG YOD DO ZHES
RTOG PA NI, DON BZHIN MING NI RAB TU SNANG, ,ZHES BYA STE, 'DI
YANG KUN BRTAGS KYI MTSAN NYID DO ZHES BYA BA'I DON TO, ,YANG DAG
MA YIN RTOG PA'I RGYU, ,KUN DU BRTAGS PA'I

MTSAN NYID DO, ,ZHES BYA BA LA, NAM MING GI SGO NAS DON YOD PAR
RTOG PA NA NI MING YANG DAG PA MA YIN PA'I KUN DU RTOG PA'I RGYU
YIN NO, ,NAM DON GYI SGO NAS MING YOD PAR RTOG NA NI DON YANG DAG
PA MA YIN PAR KUN DU RTOG PA'I RGYU YIN TE, DE LTAR MING YOD PAR
RTOG PA DANG, DON YOD PAR RTOG PA NI KUN

BRTAGS PA'I MTSAN NYID YIN NO ZHES BYA BA'I DON TO, ,MING DANG
DON JI LTA BA BZHIN DU RTOGS PA NI MING DANG DON JI LTA BA BZHIN
PA'O ZHES BYA BA LA MING DON JI LTA BA BZHIN PA'I DON STON TO,
,MING JI BZHIN PAR DON YANG DE LTAR YOD PAR 'DZIN PA NI MING JI
BZHIN PA DANG, DON JI 'DRA BAR MING YANG DE LTAR YOD

PAR 'DZIN PA NI DON CI BZHIN ZHES BYA'O, ,DON DANG MING DU RAB TU
SNANG BA NI MING DON JI BZHIN PAR SNANG BA YIN TE ZHES BYA BA LA,
BUM PA LA SOGS PA'I DON JI LTAR YOD PA BZHIN DU MING YANG DE LTAR
YOD PAR RTOG PA DANG, MING JI LTAR YOD PA BZHIN DU DON YANG DE
LTAR YOD DO ZHES RTOG PA NI MING DANG DON

BZHIN DU SNANG BA ZHES BYA'O, ,KUN DU BRTAGS PA'I MTSAN NYID NI
'DI TZAM ZHIG YONGS SU RTOGS PA STE, DE NI DON TO ZHES BYA BA LA,
KUN BRTAGS KYI CHOS KYANG MDOR NA 'DI TZAM ZHIG TU ZAD DE, YANG
NA NI MING YOD PAR RTOG MING NI DON YOD PAR RTOG PA STE, SO SO'I
SKYE BO RNAMS RTOG NA YANG DAG PA

@187B GNYIS LA RTOG PA TZAM DU ZAD KYI DE LAS GZHAN DU BRTAG TU
MED PAS NA MING DANG DON GNYIS LA KUN BRTAGS KYI MTSAN NYID CES
BYA'O ZHES BYA BA'I DON TO, ,GZHAN GYI DBANG GI MTSAN NYID BSTAN
PA'I PHYIR, RNAM GSUM RNAM GSUM SNANG BA NI, ,GZUNG DANG 'DZIN
PA'I MTSAN NYID DE, ,YANG DAG MA YIN

KUN RTOG NI, ,GZHAN GYI DBANG GI MTSAN NYID DO, ,ZHES BYA BA SMOS
TE, RNAM PA GSUM DU SNANG BA DANG, YANG RNAM PA GSUM DU SNANG BA
NI RNAM GSUM RNAM GSUM SNANG BA ZHES BYA'O, ,DE LA RNAM GSUM DU
SNANG BA NI GNAS SU SNANG BA DANG, DON DU SNANG BA DANG, LUS SU
SNANG BA'O, ,GNAS SU SNANG

BA NI KUN GZHI RNAM PAR SHES PA SNOD LTA BUR SNANG BA STE, SA
GZHI CHEN POR SNANG BA'O, ,DON DU SNANG BA NI GZUGS NAS CHOS KYI
BAR DU YUL DRUG DU SNANG BA'O, LUS SU SNANG BA NI MIG GI DBANG PO
NAS YID KYI DBANG PO'I BAR DU DBANG PO DRUG TU SNANG BA STE, DE
BAS NA LANG KAR GSHEGS PA LAS KYANG,

LUS DANG LONGS SPYOD GNAS 'DRA BA, SEMS TZAM DU NI NGAS BSHAD DO,
,ZHES GSUNGS SO, ,YANG RNAM PA GSUM DU SNANG BA NI YID DU SNANG
BA DANG, 'DZIN PAR SNANG BA DANG, RNAM PAR RTOG PAR SNANG BA'O,
,DE LA YID NI NYON MONGS PA'I YID LA BYA STE, GANG NYON MONGS
PA'I GZHI

DANG RTAG TU LDAN PAS KUN GZHI LA BDAG TU DMIGS PAR BYED PA'O,
,'DZIN PA NI MIG GI RNAM PAR SHES PA NAS LUS KYI RNAM PAR SHES
PA'I BAR DU RNAM PAR SHES PA LNGA'I TSOGS LA BYA STE, SO SO'I YUL
'DZIN CING DMIGS PAR BYED PA'I PHYIR 'DZIN PA ZHES BYA'O, RTOG PA
NI YID KYI RNAM

PAR SHES PA LA BYA STE, 'DI NI SNGON PO YIN GYI SER PO MA YIN NO
ZHES GCOD PAR BYED PA'I PHYIR RO, ,DE LA GNAS DANG DON DANG LUS
SNANG BA NI GZUNG BA'I MTSAN NYID DO, ,YID DANG 'DZIN PA DANG
RTOG PAR SNANG BA NI 'DZIN PA'I MTSAN NYID DE DE LTAR GZUNG BA
DANG 'DZIN PAR YANG DAG PA MA YIN PA KUN DU

RTOG PA NI KUN GZHI RNAM PAR SHES PA LA 'KHOR BA DANG BCAS PA LA
GZHAN GYI DBANG GI MTSAN NYID CES BYA'O, ,YONGS SU GRUB PA'I
MTSAN NYID BSTAN PA'I PHYIR, DNGOS PO MED DANG DNGOS PO YOD, ,CES
BYA BA LA SOGS PA SMOS TE, CHOS KYI DBYINGS STONG PA NYID DE
BZHIN NYID KYI MTSAN NYID LA

@188A *, ,YONGS SU GRUB PA ZHES BYA STE, YONGS SU GRUB PA DE LA
GZUNG BA DANG 'DZIN PA'I DNGOS PO YOD PA MA YIN PAS DNGOS PO MED
PA ZHES BYA'O, ,GZUNG 'DZIN DANG BRAL BA'I STONG PA NYID MED PA
MA YIN PAS DE DNGOS PO YOD PA ZHES BYA STE, DE BAS NA DBUS DANG
MTHA' RNAM PAR 'BYED

PA LAS KYANG, GNYIS PO DE NA YOD PA MA YIN, STONG PA NYID NI DE
NA YOD, ,CES BSHAD DO, ,DNGOS DANG DNGOS MED MNYAM PA NYID, ,CES
BYA BA LA, STONG PA NYID KYI DNGOS PO YOD PA LA GZUNG 'DZIN GYI
DNGOS PO MED PA YANG DE NA GNAS LA, GZUNG 'DZIN GYI DNGOS PO MED
PA LA STONG PA NYID YOD PA

DE NA GNAS PAS DNGOS PO DANG, DNGOS PO MED PA MNYAM PA ZHES BYA
STE, DBUS DANG MTHA' LAS KYANG, STONG PA NYID NI DE NA YOD, ,DE
NA YANG NI DE YOD DO, ,ZHES BSHAD DO, ,MDO SDE RGYAN 'DI NYID KYI
SANGS RGYAS KYI THABS LA 'JUG PA'I SKABS LAS KYANG, GANG GZUNG BA
DANG 'DZIN PA

GNYIS MED PA DE NYID YOD PA'I MCHOG STE, YONGS SU GRUB PA'I MTSAN
NYID DU YOD PA'I PHYIR RO ZHES BSHAD DO, ,MA ZHI BA DANG ZHI BA
DANG, ,ZHES BYA BA LA, STONG PA NYID GLO BUR GYI DRI MA DANG
'DRES PAS NA MA ZHI BA'O, ,RANG BZHIN GYIS 'OD GSAL ZHING DAG
PA'I RANG BZHIN YIN PAS NA ZHI BA'O, ,

RNAM PAR MI RTOG YONGS GRUB MTSAN, ,ZHES BYA BA LA, YONGS SU GRUB
PA DE GZUNG 'DZIN GYI SPROS PA KUN DANG BRAL BA YIN PAS RTOG GE
BA RNAMS KYI YUL DU MA GYUR PA'I PHYIR, RNAM PAR MI RTOG PA ZHES
BYA STE, YONGS SU GRUB PA'I MTSAN NYID NI GONG DU BSHAD PA LTA BU
YIN NO ZHES BYA BA'I DON TO, ,

MDOR NA YONGS SU GRUB PA'I MTSAN NYID RNAM PA GSUM DU BSHAD DE,
RANG GI MTSAN NYID DANG, KUN NAS NYON MONGS PA DANG, RNAM PAR
BYANG BA'I MTSAN NYID DANG, RNAM PAR MI RTOG PA'I MTSAN NYID DO,
,DE LA, DNGOS PO MED DANG DNGOS PO YOD, ,DNGOS DANG DNGOS MED
MNYAM PA NYID, ,CES

BYA BAS RANG GI MTSAN NYID BSTAN TO, ,MA ZHI BA DANG ZHI BA DANG,
,ZHES BYA BAS, KUN NAS NYON MONGS PA DANG, RNAM PAR BYANG BA'I
MTSAN NYID BSTAN TE, MA ZHI BAS NI KUN NAS NYON MONGS PA'I MTSAN
NYID BSHAD ZHI BAS NI RNAM PAR BYANG PA'I MTSAN NYID BSHAD DO,
,RNAM PAR MI RTOG CES BYA

@188B BAS RNAM PAR MI RTOG PA'I MTSAN NYID BSTAN TO, ,DA NI MTSON
BYED BSHAD PAR BYA STE, DE YANG GZHI DANG GZHAG PA DANG ME LONG
DANG SNANG BA DANG GNAS SO, ,DE LA, RGYU MTHUN CHOS LA DMIGS NA
NI, ,ZHES BYA BA LA, GZHI NI RGYU MTHUN PA'I CHOS LA DMIGS PA
STE, DE LA SANGS RGYAS RNAMS

KYIS GANG ZAG DANG CHOS LA BDAG MED PAR THUGS SU CHUD NAS BSHAD
PA'I CHOS GSUNG RAB YAN LAG BCU GNYIS NI RGYU MTHUN PA'I CHOS
ZHES BYA'O, ,SO SO'I SKYE BO'I DUS NA GSUNG RAB YAN LAG BCU GNYIS
LA NYAN PA DANG SEMS PA DANG SGOM PAR BYED PA NI RGYU MTHUN PA'I
CHOS LA DMIGS PA'O, ,TSUL

BZHIN YID LA BYED PA'O ZHES BYA BA LA GZHAG PA NI MOS PA SPYOD
PA'I SA GZHI DANG RIGS RNAM PA GSUM PA DANG RNAM PA BZHIS DROD
KYI TSE NA NI MING RNAM PA RGYU MA YIN PAR KHONG DU CHUD, RTZE
MO'I TSE NA NI DON RNAMS SGYU MA YIN PAR KHONG DU CHUD BZOD PA'I
DUS NA NI GZUNG BA SPANGS 'JIG RTEN GYI CHOS MCHOG GI DUS NA NI

'DZIN PA SPANGS PA'I TSUL BZHIN YID LA BYED PA LA GZHAG PA ZHES
BYA STE, DES 'JIG RTEN LAS 'DAS PA'I CHOS RTOGS PA'I BAG CHAGS
SEMS LA 'JOG PAR BYED PA'I PHYIR RO, ,SEMS KYI KHAMS LA GNAS PA
DANG, ,ZHES BYA BA LA ME LONG NI SEMS KYI KHAMS LA GNAS PA STE,
SA DANG PO'I DUS

NA KHAMS GSUM SEMS TZAM DU RTOG PA LA GNAS PA NYID SEMS KYI KHAMS
LA GNAS PA ZHES BYA'O, ,DE YANG GONG DU MING LA GNAS PAR BSHAD PA
NYID LA SEMS KYI KHAMS LA GNAS PA ZHES BYA STE, SEMS KYI KHAMS NI
STONG PA NYID DO, ,GZUNG 'DZIN SPANGS PA'I MING NI PHUNG PO BZHI
GNYIS

SU MED PA'I MTSAN NYID LA GNAS PA NI SEMS KYI KHAMS LA GNAS PA
ZHES BYA'O, ,DE LA CI'I PHYIR ME LONG ZHES BYA ZHE NA, ME LONG GI
NANG DU GZUGS BRNYAN 'BYUNG BA DANG 'DRA BAR YE SHES DES SHES BYA
THAMS CAD PHYIN CI MA LOG PAR KHONG DU CHUNG PAS ME LONG ZHES
BYA'O, ,YOD MED DON DU MTHONG

BA'O, ,ZHES BYA BA LA, ,SNANG BA NI SA GNYIS NAS SA BCU MAN CHAD
KYI 'JIG RTEN LAS 'DAS PA'I YE SHES LA BYA STE, YE SHES GANG GIS
YOD PA'I CHOS LA YANG YOD PAR MTHONG, MED PA'I CHOS LA MED PAR
MTHONG BA LA SNANG BA ZHES BYA'O, ,DE LA GZHAN DBANG DANG YONGS
SU GRUB PA NI YOD

@189A *, ,PAR MTHONG, KUN BRTAGS NI MED PAR MTHONG NGO, ,GNAS NI
SANGS RGYAS KYI SAR GNAS PA GZHAN DU GYUR BAR 'THOB STE, GNAS
GYUR PA'I MTSAN NYID KYANG GONG DU GNAS GZHAN DU GYUR PA BSHAD
PA'I SKABS SU YUL DANG, DBANG PO LA SOGS PA GNAS GYUR NA YON TAN
'DI

LTA BU DAG 'THOB PAR 'GYUR RO ZHES BSHAD PA LTA BUR BLTA'O, ,DE
LA GZHI DANG GZHAG PA DANG, ,ME LONG DANG SNANG BA NI RGYU'I
MTSAN NYID DO, ,GNAS NI 'BRAS BU'I MTSAN NYID DO, ,MDOR NA TSIG
DE DAG GIS LAM RNAM PA LNGA BSTAN PA YIN TE, TSOGS KYI LAM DANG,
SBYOR BA'I LAM DANG, MTHONG

BA'I LAM DANG, BSGOM PA'I LAM DANG, MTHAR THUG PA'I LAM MO, ,DE
LA RGYU MTHUN PA'I CHOS LA DMIGS PAS NI TSOGS KYI LAM BSTAN TO,
,TSUL BZHIN YID LA BYED PAS NI SBYOR BA'I LAM BSTAN TO, ,SEMS KYI
KHAMS LA GNAS PAS NI MTHONG BA'I LAM BSTAN TO, ,YOD MED

DON DU MTHONG BAS NI BSGOM PA'I LAM BSTAN TO, ,GNAS KYIS MTHAR
THUG PA'I LAM BSTAN TO, ,MTSAN NYID RNAM PA LNGA'I RNAL 'BYOR
GYIS STE ZHES BYA BA LA, ZHI GNAS DANG LHAG MTHONG ZUNG DU 'BREL
PAR BSGOM PA NI RNAL 'BYOR CES BYA STE, CHOS RNAM PA LNGA RNAL
'BYOR BSGOM PA'I RTEN DANG GZHIR

GYUR PAS NA RNAL 'BYOR GYIS ZHES BYA'O, ,DE'I THUGS SU CHUD PA'I
RGYU 'DRA BA'O ZHES BYA BA LA, SANGS RGYAS KYIS GANG ZAG DANG
CHOS LA BDAG MED PAR THUGS SU CHUD PA NI RGYU'O, ,GSUNG RAB YAN
LAG BCU GNYIS NI 'BRAS BU STE, THUGS SU CHUD PA DANG GSUNG RAB
YAN LAG BCU GNYIS BSHAD PA

DANG GNYIS SU DON MI MTHUN PA MED PAS NA BSHAD PA'I CHOS THAMS
CAD LA RGYU MTHUN PA'I CHOS ZHES BYA'O, ,SANGS RGYAS KYI SAR GNAS
GZHAN DU GYUR PA BSHAD PA'I DON SPYOD PA'I PHYIR, DE BAS MNYAM PA
NYID DU GYUR, ,'PHAGS RIGS SHIN TU DRI MED PA, ,MTSUNGS DANG
KHYAD PAR 'DRI BA MED, LHAG

PA MA YIN MTSAN NYID 'DOD, ,CES SMOS TE, ZAG PA MED PA'I CHOS KYI
DBYINGS RNAM PAR DAG PA LA 'PHAGS PA'I RIGS ZHES BYA STE, ZAG PA
MED PA'I DBYINGS SU ZHUGS PA NA SANGS RGYAS THAMS CAD DANG SKU
DANG GSUNG DANG THUGS MNYAM PA NYID THOB PAS NA MNYAM PA NYID DU
GYUR PA ZHES BYA'O, ,

@189B DE'I TSE NYON MONGS PA DANG SHES BYA'I SGRIB PA SPANGS PAS
NA DRI MA MED PA ZHES BYA'O, ,NYAN THOS DANG RANG SANGS RGYAS
DANG RANG SANGS RGYAS RNAMS KYI RNAM PAR GROL BA'I SKU LA MI 'DRA
BA THA DAD BA MED PAS NA MTSUNGS PA ZHES BYA'O, ,KHYAD PAR RNAM
PA LNGAS NYAN THOS DAG PAS 'PHAGS PAS NA KHYAD PAR DU GYUR PA
ZHES

BYA'O, KHYAD PAR RNAM PA LNGA NI RNAM PAR DAG PA'I KHYAD PAR
DANG, YONGS SU DAG PA'I KHYAD PAR DANG, CHOS KYI SKU'I KHYAD PAR
DANG, LONGS SPYOD KYI KHYAD PAR DANG, LAS KYI KHYAD BAR RO, ,KUN
NAS NYON MONGS PA SPANGS BA NA CHOS KYI DBYINGS LA 'GRIB PA MED
PAS NA 'BRI BA MED PA ZHES BYA'O, ,RNAM PAR

BYANG BA'I PHYOGS SKYE BA NA CHOS KYI DBYINGS LA SKYE BA MED PAS
NA LHAG BA MA YIN PA ZHES BYA STE, ZAG PA MED PA'I DBYINGS NI DE
LTA BU'I MTSAN NYID YIN PAR 'DOD DO ZHES BYA BA'I DON TO, ,YANG
NA MNYAM PA NYID DU GYUR PA NA DMIGS PAR BYA BA DANG, DMIGS PAR
BYED PA GNYIS MNYAM PA NYID DU GYUR TE,

GZUNG 'DZIN GYI CHOS THAMS CAD STONG PAR RTOGS PA'I PHYIR RO,
,BAG CHAGS DANG BCAS PA'I NYON MONGS PA RNAM PAR SBYANGS PAS,
RNAM PAR DAG PA'I KHYAD PAR DANG ZHES BYA BA LA, RNAM BAR DAG PA
NYAN THOS PAS KHYAD ZHUGS TE, 'PHAGS PA NYAN THOS RNAMS NI BAG
CHAGS PHRA MO YANG MA SPANGS PAS

GANG GI PHYIR DGRA BCOM PA THOB KYANG SPRE'U MCHONGS BYED DANG,
SNGON SMAD 'TSONG MA BYED PA LAS PHYIS DGRA BCOM PA THOB PA'I DUS
NA YANG LHUNG BZED KYIS NGOS LA LTA BU STE, DE BZHIN GSHEGS PAS
NI NYON MONGS PA'I BAG CHAGS PHRA MO'I YANG PHRA MO SPANGS PAS NA
RNAM PAR DAG PA KHYAD ZHUGS PA'O, ,SANGS

RGYAS KYI ZHING YONGS SU SBYANGS PAS YONGS SU DAG PA'I KHYAD PAR
RNAMS DANG ZHES BYA BA LA, NYAN THOS RNAMS KYIS NI SANGS RGYAS
KYI ZHING MA SBYANGS PA'I PHYIR SA GZHI SHEL DANG BEE d'U RYA LA
SOGS PA LTA BUR STON MI NUS KYI, DE BZHIN GSHEGS PA RNAMS KYIS NI
SANGS RGYAS KYI ZHING SBYANGS PAS SHEL DANG

BEE d'U RYA LA SOGS PA LTA BUR STON NUS PA'I PHYIR YONGS SU DAG
PA KHYAD ZHUGS SO, ,CHOS KYI SKU YI KHYAD PAR DANG, ,ZHES BYA BA
LA, NYAN THOS RNAMS KYIS CHOS LA BDAG MED PA MA RTOGS PAS RNAM
PAR GROL BA'I SKU TZAM YOD PAR ZAD KYI CHOS KYI SKU MED DO, ,DE
BZHIN GSHEGS PA RNAMS

@190A *, ,KYIS NI CHOS LA BDAG MED PAR RTOGS PAS NA CHOS KYI SKU
MNGA' STE, DE BAS NA CHOS KYI SKU RNYED PAR KHYAD PAR ZHUGS SO,
,'KHOR GYI DKYIL 'KHOR DU RGYUN MI 'CHAD PAR CHOS KYI LONGS SPYOD
LA 'JUG PAR BYED PAS LONGS SPYOD KYI KHYAD PAR DANG ZHES BYA BA
LA, NYAN THOS RNAMS KYIS NI

RDZOGS LONGS SPYOD PA'I SKUS BYANG CHUB SEMS DPA' RNAMS KYI 'KHOR
GYI DKYIL 'KHOR DU THEG PA CHEN PO'I CHOS KYI LONGS SPYOD RGYUN
MI 'CHAD PAR BYED PAR MI NUS KYI, DE BZHIN GSHEGS PAS NI BYANG
CHUB SEMS DPA'I 'KHOR GYI DKYIL 'KHOR DU THEG PA CHEN PO'I CHOS
KYI LONGS SPYOD RGYUN MI 'CHAD PAR BYED PAS NA

LONGS SPYOD KYIS KHYAD ZHUGS SO, ,DGA' LDAN GYI GNAS NA GNAS PA
LA SOGS PA SEMS CAN GYI DON BYA BA SGRUB PAS NA LAS KYI KHYAD PAR
RNAMS SO ZHES BYA BA LA 'PHAGS PA NYAN THOS DAG GIS SBRUL PA'I
SKUS DGA' LDAN GYI PHO BRANG NA GNAS PA DANG, SHI 'PHO BSTAN PA
DANG, MNGON PAR SANGS RGYAS PA LA

SOGS PA BSTAN CING SEMS CAN GYI DON SGRUB MI NUS KYI DE BZHIN
GSHEGS PA RNAMS KYIS DGA' LDAN NA BZHUGS PA DANG, LHUMS SU GSHEGS
PA DANG MNGON PAR SANGS RGYAS PA LA SOGS PA SPRUL PA SNA TSOGS
BSTAN PAS LAS KYI KHYAD PAR GYIS KHYAD ZHUGS SO, ,DES NI MTSON
BYA DANG MTSAN NYID

RTOGS PAR 'GYUR RO ZHES BYA BA LA, RNAL 'BYOR PA'I CHOS LNGA PO
DE DAG LA MTSON BYED CES BYA STE, CI'I PHYIR MTSON BYED CES BYA
ZHE NA, SHES RAB KYI MTSAN NYID LNGA PO DES MTSON BYA RNAM PA
LNGA DANG, MTSAN NYID RNAM PA GSUM SHES PAR BYED PAS NA MTSON
BYED CES BYA'O, ,RNAM PAR GROL BA YONGS SU

TSOL BA LA TSIGS SU BCAD PA DRUG STE ZHES BYA BA LA, 'PHAGS PA'I
LAM BSGOMS NAS NYON MONGS PA DANG SDUG BSNGAL SPANGS TE MYA NGAN
LAS 'DAS PA MNGON SUM DU BYAS PA NI RNAM PAR GROL BA ZHES BYA'O,
,THABS GANG JI LTAR BYAS NA MYA NGAN LAS 'DAS PA 'THOB PAR 'GYUR
ZHES BRTAGS PA NI RNAM

PAR GROL BA YONGS SU TSOL BA ZHES BYA STE, RNAM PAR GROL BA TZAM
LA TSIGS SU BCAD PA DRUG GIS STON TO ZHES BYA BA'I DON TO, ,GNAS
DON LUS NI SNANG BA DAG ,SHIN TU GYUR PA ZAG MED PA'I, ,DBYINGS
DANG SA BON RAB GYUR PHYIR, ,DE YANG KUN DU 'GRO BA'I GNAS, ,ZHES
BYA BA LA, SA BON RAB

@190B TU GYUR CES BYA BA'I TSIGS BCAD RKANG PA GSUM GYIS 'JUG
NAS, 'BYUNG BAR SNGAR SMOS LA JE BSHAD PAR BYA STE, NYON MONGS PA
DANG SHES BYA'I SGRIB PA'I BAG CHAGS DANG BCAS PA'AM, GZUNG BA
DANG 'DZIN PA'I BAG CHAGS DANG BCAS PA'I KUN GZHI LA SA BON ZHES
BYA STE, KUN GZHI GZUNG 'DZIN

GYI DRI MA DANG BRAL BAS GNAS GZHAN DU GYUR NA CHOS RNAM PA GSUM
DU YANG GNAS GZHAN DU GYUR TE, GSUM PO GANG ZHE NA, GNAS SU SNANG
BA DANG, DON DU SNANG BA DANG, LUS SU SNANG BA'O, ,DE LA GNAS NI
SNOD KYI 'JIG RTEN SA GZHI CHEN PO STE, DE GNAS GZHAN DU GYUR NA
NGOM GROG GAM G-YANG

SA LA SOGS PA THAG THUG TU SNANG GI SHEL DANG BEE d'U RYA LA SOGS
PA'I SA GZHI SNANG BAR 'GYUR RO, ,DON NI GZUGS NAS CHOS KYI BAR
DU YUL DRUG LA BYA STE, DE RNAMS GZHAN DU GYUR NAS SANGS RGYAS
KYI SA'I DUS KYI TSE DPAG BSAM GYI SHING LA SOGS PA'I LONGS SPYOD
SNA TSOGS SU SNANG BAR 'GYUR

RO; ,LUS NI MIG GI DBANG PO NAS YID KYI DBANG PO'I BAR DU DBANG
PO DRUG LA BYA STE, DBANG PO DRUG GNAS GZHAN DU GYUR NA DBANG PO
GCIG GIS KYANG DBANG PO THAMS CAD KYI DON BYED NUS PA DANG, YON
TAN BRGYA RTZA BCU GNYIS 'THOB PA DANG, SANGS RGYAS KYI SKU LTA
BUR SNANG BAR 'GYUR BA DANG,

DE LTAR CHOS RNAM PA GSUM GNAS GZHAN DU GYUR PA'I ZAG PA MED PA'I
DBYINGS LA RNAM PAR GROL BA ZHES BYA STE, RNAM PAR GROL BA'I GNAS
DER NI 'PHAGS PA NYAN THOS KYANG 'JUG LA RANG SANGS RGYAS KYANG
'JUG ,BYANG CHUB SEMS DPA' RNAMS KYANG 'JUG PAS NA DE'ANG KUN DU
'GRO BA'I GNAS ZHES

BYA STE, RNAM PAR GROL BA'I GNAS SU NI THEG PA GSUM GYI GANG ZAG
THAMS CAD 'JUG PA'I PHYIR RO, ,RNAM PAR GROL BA RNAM GRANGS GZHAN
YANG BSTAN PA'I PHYIR, YID DANG SHIN TU 'DZIN PA DANG, ,RNAM PAR
RTOG PA BZLOG PA NI, ,DBANG YANG RNAM PA BZHIR GYUR TE, ,MI RTOG
BZHI DANG YE SHES

LAS, ZHES SMOS SO, ,DE LA YID NI NYON MONGS PA CAN GYI SEMS LAS
BYUNG BA BZHI DANG LDAN PA RTAG TU KUN GZHI RNAM PAR SHES PA LA
BDAG TU LTA BA NYON MONGS PA'I YID LA BYA'O, ,SHIN TU 'DZIN PA NI
GZUGS REG BYA LA DMIGS PAR BYED PA MIG GI RNAM PAR SHES PA NAS
LUS KYI RNAM PAR

@191A *, ,SHES PA'I BAR DU RNAM PAR SHES PA'I TSOGS LNGA LA BYA
STE, RNAM BAR RTOG PA 'DI NI SNGON PO YIN SER PO MA YIN NO ZHES
DPYOD PAR BYED PA YID KYI RNAM PAR SHES PA LA BYA STE, RNAM PAR
SHES BA DE BDUN BZLOG NAS GNAS GZHAN DU GYUR NA DBANG RNAM PA
BZHI DANG LDAN ZHING DBANG RNAM

PA BZHI 'THOB PAR 'GYUR TE, DBANG RNAM PA BZHI GANG ZHE NA, MI
RTOG PA LA DBANG BA DANG, ZHING LA DBANG BA DANG, YE SHES LA
DBANG BA DANG, LAS LA DBANG BA STE RIM BZHIN DU SBYAR RO, ,DE LA
YANG GNAS GZHAN DU GYUR NA, MI RTOG PA LA DBANG BAR 'GYUR TE,
CI'I PHYIR ZHE NA, NYON MONGS PA'I

YID MA DAG PA'I DUS NA YANG KUN GZHI LA DMIGS LA DAG PA NA YANG
RNAM PAR MI RTOG PA'I YE SHES KHO NA LA DMIGS PA'I PHYIR RO, ,DE
BAS NA GONG NAS KYANG, YID KYANG GZHAN DU GYUR NAS NI, ,'BYOR PA
DAM PA THOB PAR 'GYUR, ,'BYOR PA'I RJES 'JUG YE SHES NI, ,RNAM
PAR RTOG PA

DRI MA MED, ,CES BSHAD DO, ,'DZIN PA GNAS GZHAN DU GYUR NA ZHING
LA DBANG BA 'THOB STE, CI DGAR SANGS RGYAS KYI ZHING SHEL DANG
BEE d'U RYA LA SOGS PA'I KHA DOG DU STON PA'I PHYIR RO, ,DE BAS
NA GONG NAS KYANG, DON BCAS 'DZIN PA GZHAN GYUR PAS, ,'BYOR PA
DAM PA THOB PAR 'GYUR, ,ZHING YANG

'DOD BZHIN DAG PA DANG, ,LONGS SPYOD SHIN TU STON PAR 'GYUR,
,ZHES BSHAD DO, ,RNAM PAR RTOG PA GNAS GZHAN DU GYUR NA YE SHES
DANG LAS GNYIS LA DBANG THOB PAR 'GYUR TE, SO SO YANG DAG PAR RIG
PA BZHI DANG LDAN PAS YE SHES LA DBANG 'THOB BO, ,MNGON PAR SHES
PA LNGA'I LAS LA

THOGS PA MED PAR 'JUG PAS LAS LA DBANG THOB BO, ,DE BAS NA GONG
DU YANG, RNAM RTOG GZHAN DU GYUR NA NI, ,'BYOR PA DAM PA THOB PAR
'GYUR, ,YE SHES DANG NI LAS KUN KYANG, ,RTAG TU THOGS PA MED
PA'O, ,ZHES BSHAD DO, ,DE LTAR RNAM PAR SHES PA BDUN LAS RNAM PAR
SHES PA

GNAS GYUR NA, DBANG GANG 'THOB PAR 'GYUR BA BSTAN NAS, DA NI SA
GANG LA DBANG GANG DANG LDAN PA BSTAN PA'I PHYIR, MI G-YO LA SOGS
PA GSUM LA, DBANG NI RNAM PA DE BZHI STE, ,ZHES BYA BA SMOS TE,
SA BRGYAD PA MI G-YO BA DANG, SA DGU PA LEGS BA'I BLO GROS DANG,
SA BCU PA

@191B CHOS KYI SPRIN GSUM LA DBANG RNAM PA BZHI DANG LDAN PA YIN
TE ZHES BYA BA'I DON TO, ,GCIG LA RNAM GNYIS DE LAS GZHAN, ,DBANG
NI RE RE 'DOD PA YIN, ,ZHES BYA BA LA, SA MI G-YO BA LA NI MI
RTOG PA LA DBANG BA DANG, SANGS RGYAS KYI ZHING LA DBANG BA STE,
DBANG GNYIS DANG LDAN PAR 'DOD

LA; SA LEGS PA'I BLO GROS DANG, CHOS KYI SPRIN GNYIS LA DBANG RE
RE DANG LDAN PAR 'DOD DE, LEGS PA'I BLO GROS LA NI YE SHES LA
DBANG BAR 'DOD, CHOS KYI SPRIN LA NI LAS LA DBANG BAR 'DOD DO,
,JI LTA ZHE NA, SA BRGYAD KYI DUS NA RNAM PAR MI RTOG PA LHUN
GYIS GRUB PA DANG LDAN PAS MI

RTOG PA LA DBANG BA DANG, CI DGAR SANGS RGYAS KYI ZHING SHEL DANG
BEE d'U RYA LA SOGS PA'I KHA DOG TU STON PAS SANGS RGYAS KYI
ZHING LA DBANG NGO, ,SA DGU PA LEGS PA'I BLO GROS LA NI SO SO
YANG DAG PAR RIG PA BZHI'I KHYAD PAR THOB PA'I PHYIR, YE SHES LA
DBANG 'THOB STE SO SO YANG DAG PAR RIG PA

BZHI NI, CHOS SO SO YANG DAG PAR RIG PA DANG, DON SO SO YANG DAG
PAR RIG PA DANG, NGES PA'I TSIG SO SO YANG DAG PAR RIG PA DANG,
SPOBS PA SO SO YANG DAG PAR RIG PA'O, ,DE LA PHUNG PO DANG KHAMS
DANG SKYE MCHED LA SOGS PA'I CHOS RNAMS KYI MING THAMS CAD PHYIN
CI MA LOG PAR SHES PA NI

CHOS SO SO YANG DAG PAR RIG PA'O, ,CHOS RNAMS KYI RANG DANG
SPYI'I MTSAN NYID SHES PA NI DON SO SO YANG DAG PAR RIG PA ZHES
BYA'O, ,SEMS CAN THAMS CAD KYI SGRA DANG SKAD SHES PA NI NGES
PA'I TSIG SO SO YANG DAG PAR RIG PA ZHES BYA'O, ,CHOS GCIG GI DON
BSHAD PAR BRTZAMS TE, STAN GCIG

LA 'DUG NAS 'KHOR BA'I MTHA'I BAR DU MING DANG TSIG SNA TSOGS
KYIS BSHAD KYANG SHES RAB LA ZAD PA MED PA NI SPOBS PA SO SO YANG
DAG PAR RIG PA ZHES BYA'O, ,SA BCU PA CHOS KYI SPRIN LA NI LAS LA
DBANG 'THOB STE, 'PHRUL GYI MIG DANG RNA BA LA SOGS PA MNGON PAR
SHES PA'I LAS BYED PA LA BAR

DU GCOD PA MED CING THOGS PA MED PAR 'JUG PA'I PHYIR RO, ,RNAM
PAR GROL BA'I RNAM GRANGS GZHAN YANG BSTAN PA'I PHYIR, 'DI LA BLO
LDAN SRID SONG BDAG MED RNAM GNYIS RIG NAS NI, ,ZHES BYA BA LA
SOGS PA SMOS TE, BDAG CES BYA BA'I SGRA KUN DU BRTAGS PA'I GANG
ZAG LA YANG BYA BAR 'DREN

@192A *, ,TE; BDAG DANG SEMS CAN DANG SROG DANG GANG ZAG CES
'DOGS PA'I PHYIR RO, ,CHOS RNAMS KYI RANG BZHIN YANG YANG DAG GI
SGRAR 'DOGS TE ME NI DRO BA'I RANG BZHIN ZHES BSHAD NA DRO BA'I
BDAG NYID CES BYA BA'I DON TO, ,'DI LA ZHES BYA BA NI 'KHOR BA NA
DU YOD PA'I PHUNG PO

DANG SKYED MCHED KYI DON 'DI LA ZHES BYA BA'I DON TO, ,BLO LDAN
NI SHES RAB DANG LDAN PA'I BYANG CHUB SEMS DPA' LA BYA'O, ,SRID
SONG ZHES BYA BA NI KHAMS GSUM DU GTOGS PA'AM KHAMS GSUM NA YOD
PA ZHES BYA BA'I DON TO, ,BDAG MED PA GNYIS RIG CES BYA BA NI
KHAMS GSUM DU GTOGS

PA'I CHOS RNAMS LA JI LTAR KUN BRTAGS PA'I GANG ZAG GI RANG BZHIN
DU, RANG BZHIN DANG BDAG MED PA'I DE BZHIN DU KUN DU BRTAGS PA'I
CHOS LA YANG RANG BZHIN DANG BDAG MED PAR KHONG DU CHUD NAS ZHES
BYA BA'I DON TO, ,'DIS NI SGRO 'DOGS PA'I MTHA' LA MA ZHEN PAR
BSTAN TO, ,DE DANG MTSUNGS

PAR SHES NAS ZHES BYA BA LA, BDAG MED PA GNYIS SU RTOG PA YANG DE
DANG MTSUNGS PAR RTOGS TE, MTSUNGS PA ZHES BYA BA NI MTHA' GNYIS
DANG BRAL BA'I LAM RTOGS ZHES BYA BA'I DON TO, DBU MA'I LAM RTOGS
SO ZHES BYA BA'I DON TO, ,JI LTAR ZHE NA, KUN DU BRTAGS PA'I GANG
ZAG MED PA DANG,

KUN DU BRTAGS PA'I CHOS RNAMS MED CING STONG PA ZHES BYA BAR ZAD
KYI RNAM PA THAMS CAD DU MED PA NI MA YIN PAR SHES TE, GZHAN YANG
YONGS SU GRUB PA NI MED PA MA YIN PAR SHES PAR BYA STE, 'DIS NI
SKUR PA'I MTHA' LTUNG BA DANG BRAL BAR BSTAN TO, ,DE LTAR SGRO
'DOGS PA'I MTHA' DANG

BRAL NAS DE NYID RAB 'JUG CES BYA STE, ,KUN BRTAGS KYI GANG ZAG
DANG KUN BRTAGS KYI CHOS MED PA'I SEMS TZAM PO MTHONG BA NI DE
NYID LA RAB TU 'JUG PA ZHES BYA STE, 'DI YANG MOS PA SPYOD PA'I
SA BZHI LAS BZOD PA'I DUS NA RTOGS TE, DE'I TSE NA BZOD PA RANG
BZHIN MED PAR KHONG DU

TSUD PAR BYED PA'I PHYIR RO, ,DE LTAR BZOD PA'I DUS NA GZUNG BA
MED PAR KHONG DU CHUD PAS DE KHO NA'I PHYOGS GCIG LA ZHUGS PA'I
TING NGE 'DZIN THOB PAS NA DE NYID LA RAB TU 'JUG PA ZHES BTAGS
SO, ,'DZIN PAR TE ZHES BYA BA LA BZOD PA'I DUS NA GZUGS LA SOGS
PA SPYI'I DNGOS PO NI

@192B MED KYI 'DZIN BA'I MTSAN NYID SEMS TZAM DU ZAD DO ZHES
KHONG DU CHUD PAS NA 'DZIN PA TZAM SEMS SO, ,DE'I PHYIR DE LA YID
GNAS PHYIR, ,ZHES BYA BA LA NI GONG DU BSHAD PA LTA BUR NA BZOD
PA'I DUS NA PHYI'I YUL MI DMIGS KYI SEMS TZAM LA GNAS PAS DE LA
YID GNAS PA ZHES BYA'O, ,DE LA

DE MI SNANG ZHES BYA BA LA, BZOD PA'I DUS NA GZUNG BA'I CHOS
PHYI'I YUL MED PAR KHONG DU CHUD BA DANG, 'JIG RTEN GYI CHOS
MCHOG GI DUS NA GZUNG BA MED NA DE LA 'DZIN PAR BYED PA'I SEMS
KYANG MED DO ZHES SEMS TZAM DU 'DZIN PA DANG YANG BRAL TE, DE BAS
NA DE LA MI SNANG ZHES BYA'O, ,DE SNANG MED PA

GROL BA MCHOG TU DMIGS PA DANG BRAL BA'O ZHES BYA BA LA, DE NAS
SA DANG PO'I DUS NA GZUNG BA YANG MI SNANG 'DZIN PA YANG MI SNANG
STE, GZUNG 'DZIN MI DMIGS PA'I YE SHES LA GNAS BA NYID GROL BA
ZHES BYA STE, CI'I PHYIR ZHE NA, MCHOG TU DMIGS PA GANG ZAG TU
DMIGS PA DANG, CHOS SU

DMIGS PA GNYIS DANG BRAL BA'I PHYIR GROL BA YIN NO, DE YANG
MTSUNGS PAR SHES PA NI, ,ZHES BYA BA LA, BDAG MED PA GNYIS SU
RTOGS PA YANG THAMS CAD NAS THAMS CAD DU MED PAR RTOGS PAR MA ZAD
KYI, MTHA' GNYIS DANG BRAL BA'I DBU MA'I LAM RTOGS BA NI MTSUNGS
PAR SHES

PA ZHES BYA'O, ,'DZIN PA NI 'DI NI 'DZIN PA TZAM MO SNYAM PA'I
ZHES BYA BA LA TZAM GYI SGRAS NI GZUGS LA SOGS PA'I DON YOD PA MA
YIN PAR 'GOG STE, SEMS DANG SEMS LAS BYUNG BA TZAM DU ZAD KYI, DE
LAS GZHAN PA'I GZUGS LA SOGS PA'I YUL YOD PA MA YIN NO ZHES RTOGS
PA NI

'DZIN PA TZAM DU ZAD KYI, DE'ANG BZOD PA'I DUS NA RTOGS SO, ,RNAM
PAR GROL BA'I RNAM GRANGS GZHAN YANG BSTAN PA'I PHYIR, GZHI DANG
TSOGS DANG GZHAG YOD NA, ,ZHES BYA BA LA SOGS SMOS TE, GZHI YOD
PA DANG, TSOGS YOD PA DANG, GZHAG PA YOD PA ZHES BYA BA'I DON TO,
,DE

LA TSE 'DIR DGE BA'I BSHES GNYEN LA BRTEN NAS, DAM PA'I CHOS NYAN
PA DANG, SEMS PA LA SOGS PA BYED PA NI GZHI'O, ,TSE RABS SNGA MAR
MOS BA SPYOD PA'I SAR BSKAL PA GRANGS MED PA GCIG TU BSOD NAMS
KYI TSOGS BSAGS PA NI TSOGS SO, ,MOS PA SPYOD PA'I SA DAG TU CHOS

@193A *, ,THAMS CAD MI RTAG PA DANG, SDUG BSNGAL BA DANG, STONG
PA DANG, BDAG MED PAR TSUL BZHIN YID LA BYAS BA NI GZHAG PA ZHES
BYA STE, DE GSUM DANG LDAN BA ZHES BYA BA'I DON TO, ,MING TZAM DU
YANG MTHONG BAR 'GYUR, ,ZHES BYA BA LA, DE GSUM DANG LDAN NA DROD
DANG

RTZE MO'I TSE NA CHOS THAMS CAD MING TZAM DU MTHONG BAR 'GYUR TE,
TSIG TZAM BRJOD PA TZAM THA SNYAD TZAM RNAM PAR RTOG BA TZAM DU
ZAD PAR MTHONG BA'I CHOS RNAMS KYI RANG BZHIN YOD PA MA YIN PAR
MTHONG NGO ZHES BYA BA'I DON TO, ,MING TZAM DU NI MTHONG BA STE,
,ZHES BYA BA LA, DE'I 'OG TU BZOD PA'I

DUS NA CHOS THAMS CAD SEMS TZAM DU MTHONG STE, MING GI PHUNG PO
BZHI TZAM DU ZAD KYI DE LAS MA GTOGS PA'I GZUGS LA SOGS PA'I CHOS
GANG YANG MA MTHONG BAS NA MING TZAM DU MTHONG BA ZHES BYA STE,
GZUNG BA RNAMS DE'I TSE SPANGS PA'I PHYIR RO, ,DE MTHONG DE YANG
MTHONG MI 'GYUR, ,

ZHES BYA BA LA, DE NAS 'JIG RTEN GYI CHOS MCHOG GI DUS NA BZOD
PA'I TSE MING TZAM DU MTHONG BA DE YANG MA MTHONG STE, SEMS TZAM
DU YOD PAR 'DZIN PA YANG DE'I TSE SPANGS PA'I PHYIR TE, GZUNG BA
MED PA YANG YOD PAR MI RIGS PAR KHONG DU CHUD PA'I PHYIR RO, ,DE
LTAR GZUNG 'DZIN GNYIS

SPANGS NAS SA DANG PO'I TSE GZUNG BA DANG 'DZIN PA GNYIS MI DMIGS
PA'I DMIGS SU MED PA'I YE SHES LA GNAS PA NYID RNAM PAR GROL BA
YIN TE, RNAM PAR GROL BA'I RNAM GRANGS GZHAN YANG BSTAN PA'I
PHYIR, SEMS 'DI GNAS NGAN LEN DANG BCAS, ,BDAG TU LTA BA'I ZHAGS
PAS ZIN, ,'JUG

PAR 'GYUR TE LDOG PA NI, ,DE NI NANG DU GNAS PAR 'DOD, ,CES BYA
BA SMOS TE, SEMS 'DI GNAS NGAN LEN DANG BCAS PAS NA 'JUG PAR
'GYUR TE ZHES BYA BA DANG SBYAR RO, ,DE LA SEMS KYI SGRAS NI KUN
GZHI RNAM PAR SHES PA LA SOGS PA SEMS DANG SEMS LAS BYUNG BA'I
CHOS LA BYA'O, ,GNAS NGAN

LEN DANG BCAS PA ZHES BYA BA LA GNAS NGAN LEN RNAM PA GNYIS TE,
LUS KYI GNAS NGAN LEN DANG, SEMS KYI GNAS NGAN LEN TO, ,DE LA LUS
KYI GNAS NGAN LEN NI SROG GCOD PA DANG, MA BYIN PAR LEN PA LA
SOGS PA'O, ,SEMS KYI GNAS NGAN LEN NI CHAGS SEMS DANG, GNOD SEMS

@193B DANG; YOD MED DU RTOG PA LA SOGS PA'O, ,YANG NA GNAS NGAN
LEN RNAM PA GNYIS TE, NYON MONGS PA'I SGRIB PA'I BAG CHAGS DANG,
SHES BYA'I SGRIB PA'I BAG CHAGS SO, ,BCAS ZHES BYA BA NI BAG
CHAGS DE GNYIS DANG LDAN ZHING 'BREL BAS ZHES BYA BA'I DON TO,
,BDAG TU LTA BA'I ZHAGS PAS

ZIN, ,ZHES BYA BAS GNAS NGAN LEN GYI RGYU BSTAN TE, BDAG TU LTA
BA NI GANG ZAG LA BDAG TU LTA BA DANG, CHOS LA BDAG TU LTA BA'O,
,CI TZAM CI TZAM GANG ZAG LA BDAG YOD PA DANG, CHOS LA BDAG YOD
PA PHYIN CI LOG TU BLTAS PA DE TZAM DU SEMS LA NYON MONGS PA'I
SGRIB PA DANG SHES BYA'I SGRIB PA'I

BAG CHAGS KYI GNAS NGAN LEN SOGS PAR 'GYUR RO, ,JI SRID DU GNAS
NGAN LEN GNYIS DANG MA BRAL BA DE SRID DU 'KHOR BAR 'JUG PAR
'GYUR TE, RGYUN DU 'KHOR BAR SKYE BAR 'GYUR TE ZHES BYA BA'I DON
TO, ,'KHOR BA LAS LOG STE 'KHOR BAR MI SKYE BA NI RNAM PAR GROL
BA ZHES BYA'O, ,JI LTAR 'KHOR

BA LAS LDOG PAR 'GYUR ZHE NA, DA NI NAM SEMS NANG DU GNAS PAR
GYUR PA NA 'KHOR BA LAS LDOG PAR 'DOD DO, ,SEMS NANG DU GNAS PA
YANG GZUNG BA DANG 'DZIN PA GNYIS SU RTOGS PA SPANGS NAS GNYIS SU
MED PA'I SEMS TZAM LA SEMS GNAS TE GZUNG BA YANG MI DMIGS 'DZIN
PA YANG MI

DMIGS PAR 'GYUR BA NA RNAM PAR GROL BA YIN PAR 'DOD DE, DE NI SA
DANG PO'I DUS NA'O, ,DNGOS PO MED 'DOD YONGS SU TSOL BA LA TSIGS
SU BCAD PA GNYIS SO ZHES BYA BA LA, MDO SDE DE DAG GI NGANG NAS
CHOS THAMS CAD NI DNGOS PO MED PA DANG, RANG BZHIN GYIS MYA NGAN
LAS 'DAS PA ZHES

BSHAD DE, JI LTAR DNGOS PO MED PA DANG, ,RANG BZHIN GYIS MYA NGAN
LAS 'DAS PA YIN PAR BRTAGS PA LA YONGS SU TSOL BA ZHES BYA'O, ,DE
LA CHOS RNAM PA GSUM STE, KUN BRTAGS DANG, GZHAN DBANG DANG,
YONGS SU GRUB PA'O, ,GZHAN GYI DBANG GI CHOS LA NI SKYE BA DANG
'JIG

PA DANG GNAS PA STE, 'DU BYED KYI MTSAN NYID GSUM YOD PAR RANG
BZHIN MED PAS NA DNGOS PO MED PA ZHES BYA'O, ,KUN BRTAGS KYI CHOS
NI JI LTAR GZUNG BA BZHIN DU MED PAS NA RANG BZHIN MED PA ZHES
BYA STE, DE BRTAG PA LA TSIGS SU BCAD PA GNYIS KYIS BSTAN TO ZHES
BYA BA'I DON TO,,

@194A *, ,RANG DANG RANG GI BDAG NYID MED, ,BDAG GI DNGOS LA MI
GNAS PHYIR, ,ZHES BYA BA LA, RANG ZHES BYA BA'I DON NI RANG NYID
DNGOS PO MED PA'I PHYIR NGO BO NYID MED PA ZHES BYA STE, CI'I
PHYIR ZHE NA, GZHAN GYI DBANG GI CHOS RNAMS SKYE BA'I TSE RGYU
DANG RKYEN GZHAN GYIS BSKYED PAR ZAD KYI RANG NYID

KYIS RANG NYID BSKYED PAR MI NUS PA'I PHYIR TE, 'DIS NI SKYE BA
RANG BZHIN MED PAR BSTAN TO, ,YANG NA CHOS RNAMS NI MA 'ONGS PA'I
DUS NA MED PA LAS BYUNG BA LA SKYE BA ZHES BYA BA LAS MU STEGS PA
GRANGS CAN RNAMS KYI GTZO BO ZHES BYA BA YOD PA LAS CHOS RNAMS
SKYE ZHE'AM, SA BON LA MYU GU YOD BZHIN

DU RGYU RKYEN GYIS BSKYED DO ZHES RANG NYID KYI DNGOS PO YOD PAS
SKYE BA MED PA'I PHYIR NGO BO NYID MED PA ZHES BYA'O, ,RANG GI
BDAG NYID DU DNGOS PO MED PA'I PHYIR NGO BO NYID MED PA ZHES BYA
STE, CI'I PHYIR ZHE NA, DNGOS PO RNAMS 'GAGS TE ZHES PA RNAMS
SLAR YANG BZLAS NAS SNGON GYI RANG BZHIN DU SKYE BA MED

PA'I PHYIR TE, 'DIS NI ZHIG PA RANG BZHIN MED PA BSTAN TO, ,YANG
NA MU STEGS PA GRANGS CAN PA RNAMS KYIS ZHIG PA RNAMS KYANG THAMS
CAD NAS THAMS CAD DU MED PAR SONG BA MA YIN GYI MNGON PAR GNAS SO
ZHES SMRAS PA LTAR GNAS PA'I RANG BZHIN MED PAS NA NGO BO NYID
MED PA ZHES BYA'O, ,BDAG

GI DNGOS PO LA MI GNAS PA'I PHYIR, NGO BO NYID MED PA ZHES BYA
STE, CI'I PHYIR ZHE NA, DA LTAR GYI CHOS SKYES PA RNAMS KYANG
SKAD CIG MA YIN PAS SKAD CIG MA SKYES MA THAG TU 'GAG GO, ,SKAD
CIG MA GNYIS DANG GSUM LA SOGS PAR MI GNAS PA'I PHYIR TE, 'DIS NI
GNAS PA RANG BZHIN MED

PAR BSTAN TO, ,YANG NA MU STEGS PA GRANGS CAN PA RNAMS KYIS, CHOS
RNAMS SKYE NAS THA GI ZANG GCIG TU GNAS TE, 'GOG GO ZHES BTAGS BA
ZHES YOD PA MA YIN PAS NA RANG BZHIN MED PA ZHES BYA'O, ,'DZIN PA
BZHIN DU DE MED PAR, ,NGO BO NYID NI MED PAR 'DOD, ,CES BYA BA
LA, JI LTAR

BYIS PA SO SO'I SKYE BO RNAMS KYIS RTAG PA DANG, BDE BA DANG,
BDAG DANG, GTZANG BA DANG BDAG ZHE'AM, GZHAN ZHE'AM, GZUGS
SHE'AM, SGRA ZHES KUN DU BRTAGS TE, GZUNG BA'I CHOS KUN BRTAGS
KYI MTSAN NYID LA JI LTAR RTAG PA LA SOGS PA LTA BU GZUNG BA STE,
DE LTAR RANG BZHIN

@194B YOD PA MA YIN PAS NA NGO BO NYID MED PA ZHES BYA'O, ,DE
LTAR SKYE BA RANG BZHIN MED PA DANG, ,ZHI BA RANG BZHIN MED PA
DANG, ,GNAS PA RANG BZHIN MED PA DANG, ,JI LTAR GZUNG BA RANG
BZHIN MED PAS NA CHOS THAMS CAD RANG BZHIN MED BAR 'DOD DO ZHES
BYA BA'I DON TO, ,RANG BZHIN RNAM PA GSUM PO 'DI DAG

NI 'DUS BYAS KYI MTSAN NYID RNAM PA GSUM DANG LDAN PAR RIG PAR
BYA'O ZHES BYA BA LA, RANG NYID DNGOS PO MED PA DANG, ,RANG GI
BDAG NYID DU DNGOS PO MED PA DANG, BDAG GI DNGOS PO LA MI GNAS PA
GSUM PO 'DI DAG NI 'DUS BYAS KYI MTSAN NYID RNAM PA GSUM DANG
LDAN TE, DA RANG NYID DNGOS PO MED PAS SKYE

BA RANG BZHIN MED PAR BSTAN PAS RANG GI BDAG NYID DU DNGOS PO MED
PA MED PAS NI 'JIG PA RANG BZHIN MED PA BSTAN, BDAG GI DNGOS PO
LA MI GNAS PAS NI GNAS PA RANG BZHIN MED PA BSTAN TO ZHES BYA
BA'I DON TO, ,'DZIN PA BZHIN DU DE MED PA'I PHYIR NGO BO NYID MED
PA STE, DE MED PAS NI RANG BZHIN MED PA'O

ZHES BYA BA LA, ,SO SO'I SKYE BO RNAMS KYIS GTZANG BA DANG RTAG
PA LA SOGS BRTAGS PA BZHIN DU BDE BA DANG GTZANG BA'I RANG BZHIN
MED PA'I PHYIR NGO BO NYID MED PA ZHES BYA STE, 'DI'I SKABS SU
YANG BDE BA DANG GTZANG BAR KUN DU BRTAGS PA'I KUN BRTAGS KYI
MTSAN NYID MED PA NYID RANG BZHIN MED PA ZHES BYA'O, ,DE

LTAR DNGOS PO MED PA'I DON DU BSTAN NAS, RANG BZHIN GYIS MYA NGAN
LAS 'DAS PA'I DON BSTAN PA'I PHYIR, RANG BZHIN MED PAS GRUB PA
NI, ,GONG NAS GONG DU BRTEN PA YIS, ,SKYE MED 'GOG MED THOG MA
NAS, ,ZHI DANG RANG BZHIN MYA NGAN 'DAS, ,CHOS RNAMS ZHES BYA BA
SMOS TE, CHOS RNAMS KYI RANG

BZHIN MED PAR GYUR PAS NA SKYE BA MED PAS NA RANG BZHIN GYIS MYA
NGAN LAS 'DAS PAR GRUB STE, DE'ANG CI LTAR GRUB CE NA SNGA MA
SNGA MA LA BRTEN NAS, PHYI MA PHYI MA 'GRUB PA'O, ,'DI LA RANG
BZHIN MED PA LA BRTEN NAS SKYE BA MED PAR 'GRUB BO, ,SKYE BA MED
PA LA BRTEN NAS 'GAG PA MED PAR 'GRUB BO, ,DE

GNYIS LA BRTEN NAS THOG MA NAS ZHI BA 'GRUB BO, ,THOG MA NAS ZHI
BA LA'ANG BRTEN NAS, RANG BZHIN GYIS MYA NGAN LAS 'DAS PAR 'GRUB
BO, ,DE LA RANG GI NGO BO MED PA DANG, RANG GI BDAG NYID DU DNGOS
PO MED PA DANG, BDAG GI DNGOS PO LA MI GNAS PA DANG, 'DZIN PA
BZHIN DU MED PAS NA RANG BZHIN

@195A *, ,MED PA STE, DE LTAR RANG BZHIN MED PA'I CHOS NI NAM
MKHA' LTA BU YIN BA'I PHYIR DE LA SKYE BA MED DO, ,SKYE BA MED PA
LA 'JIG PA MED PAS NI 'GAG PA MED DO, ,GANG SKYE BA DANG 'GAG PAR
KUN DU BRTAGS PA'I CHOS DE NYID LA THOG MA NAS ZHI BA ZHES BYA'O,
,'DI LTAR SKYE BA DANG 'JIG

PAS DKRUGS SHING SOG LE RNON POS DRAS PA'I 'DU BYED RNAMS LA NI
'PHAGS LA RNAMS SKYO BAR MDZAD KYI SKYE BA DANG 'GAG PA SPONGS
PA'I BDUD RTZI'I DBYINGS LA NI 'PHAGS PA RNAMS DGYES PAR MDZAD
PA'I PHYIR RO, ,GANG THOG MA NAS ZHI BA'I CHOS DE NYID LA RANG
BZHIN GYIS MYA NGAN LAS 'DAS PA ZHES KYANG

DE LA BYA STE, DE NYID LA YONGS SU GRUB PA'I MTSAN NYID CES BYA
BA'I DON TO, ,YONGS SU GRUB PA'I MTSAN NYID DE RANG BZHIN GYIS YE
NAS GNAS KYI LAM BSGOMS BAS BSKYED PA MA YIN PAS NA RANG BZHIN
GYIS MYA NGAN LAS 'DAS PA ZHES BYA'O, ,MI SKYE BA'I CHOS KYI BZOD
PA YONGS SU TSOL BA LAS

BRTZAMS TE TSIGS SU BCAD PA'O ZHES BYA BA LA, MDO SDE DE DANG DE
DAG GI NANG NAS MI SKYE BA'I CHOS LA BZOD PA THOB PA'O ZHES
GSUNGS BA LA, MI SKYE BA'I CHOS LA BZOD PA THOB PA'I MTSAN NYID
JI LTA BUR YIN PA BRTAG PAR BYA BA'I PHYIR TSIGS SU BCAD PA RTZOM
MO ZHES BYA BA'I DON TO, ,THOG MA DE NYID

GZHAN RANG MTSAN, ,RANG DANG GZHAN DU GYUR PA DANG, ,KUN NAS NYON
MONGS BYE BRAG RNAMS, ,MI SKYE CHOS LA BZOD PAR GSUNGS, ,ZHES BYA
BA LA, SKYE BA MED PA'I CHOS BRGYAD LA, ,BZOD PA NI MI SKYE BA'I
CHOS LA BZOD PA ZHES BYA BAR GSUNGS TE, BRGYAD PO GANG ZHE NA,
THOG MA SKYE BA MED PA DANG,

DE NYID SKYE BA MED PA DANG, GZHAN SKYE BA MED PA DANG, RANG GI
MTSAN NYID SKYE PA MED PA DANG, RANG SKYE BA MED PA DANG, GZHAN
DU 'GYUR BA SKYE BA MED BA DANG, KUN NAS NYON MONGS PA SKYE BA
MED PA DANG, BYE BRAG TU SKYE BA MED PA'O, ,THOG MA NI 'KHOR BA
STE DE LA THOG MA SKYE BA MED DO ZHES BYA BA LA LA LA DAG,

'KHOR BA LA THOG MA YOD PAR RTOG STE 'KHOR BA LA THAG MA YOD PAR
BRTAGS PA'I 'KHOR BA LA THOG MAR SKYE BA MED PAR MTHONG BA NI MI
SKYE BA'I CHOS LA BZOD PA ZHES BYA'O, ,DE'ANG 'DI SKAD 'KHOR BA
NI MA RIG PA LA SOGS PA YAN LAG BCU GNYIS GCIG GIS GCIG BSKYED
PAS NA THOG MA MED PA DBANG

@195B PHYAG DANG TSANGS PA LA SOGS PA GANG GIS KYANG 'KHOR BA'I
THOG MA BSKYED PA MED DO ZHES BZOD NA MI SKYE BA'I CHOS LA BZOD
PA THOB PA ZHES BYA'O, ,DE NYID DANG GZHAN NI SNGA MA DANG PHYI
MA LA ZHES BYA BA LA SNGAR SKYES PA DE NI SLAR MI SKYE LA, PHYI
MA GRAGS BA'I SKYE BA RNAMS KYANG JI LTAR GRAGS PA'I CHOS

LA GZHAN MI SKYE ZHES BYA BA'I DON TO, ,DE NYID MI SKYE BA'I DON
RGYAS PAR BSHAD PA'I PHYIR, GANG SNGAR SKYES BA'I CHOS DE DAG
SKYE BA MED DE DE'I DNGOS POR MI SKYE BA'I PHYIR RO ZHES BYA BA
SMOS TE, 'KHOR BA NA GANG SNGAR SKYES NAS 'GAGS ZIN PA'I CHOS DE
DAG SLAR YANG MI SKYE STE, CI'I PHYIR ZHE NA, 'GAG PA'I

CHOS NI MED PA YIN PAS MED PA STE, SLAR YOD PA'I DNGOS POR MI
SKYE BA'I PHYIR TE, JI LTAR BZOD PA YANG MI SKYE BA'I CHOS LA
BZOD PA ZHES BYA BA'I DON TO, ,GZHAN MI SKYE BA'I DON RGYAS PAR
BSHAD PA'I PHYIR GZHAN DAG KYANG MA YIN TE, SNGA MA MED PA'I RNAM
PAR MI SKYE BA'I PHYIR RO ZHES SMOS TE,

'KHOR BA NA PHYIS SKYE BA'I CHOS RNAMS KYANG GZHAN YANG SKYE BA
MA YIN TE, CI'I PHYIR ZHE NA, JI LTAR GRAGS PA'I CHOS PHUNG PO
DANG KHAMS DANG SKYE MCHED LA SOGS PA NYID SKYE BAR ZAD KYI,
SNGON MED PA'I SEMS CAN GSAR DU 'BYUNG BA MED PA'I PHYIR TE, DE
LTAR BZOD PA YANG MI SKYE BA'I CHOS LA

BZOD PA BYA BA'I DON TO, ,RANG GI MTSAN NYID NI KUN DU BRTAGS
PA'I RANG BZHIN GYIS TE, DE LA NAM YANG SKYE BA MED DO ZHES BYA
BA LA, RANG GI MTSAN NYID NI MI SKYE BA NI KUN DU BRTAGS PA'I
RANG BZHIN RNAMS LA SKYE BA MED PA'I PHYIR TE, CI'I PHYIR ZHE NA,
GANG ZAG DANG CHOS SU BRTAGS PA THAMS CAD NI RI BONG

GI RVA BZHIN DU THAMS CAD NAS THAMS CAD DU MED NA DE NAM YANG
SKYE BA DANG 'BYUNG BA MED PA'I PHYIR TE, DE LTAR BZOD PA YANG MI
SKYE BA'I CHOS LA BZOD PA ZHES BYA'O ZHES BYA BA'I DON TO, ,RANG
NYID MI SKYE BA NI GZHAN GYI DBANG GI'O ZHES BYA BA LA, RANG NYID
MI SKYE BA NA GZHAN GYI DBANG GI MTSAN NYID DE, CI'I PHYIR

ZHE NA, GZHAN GYI DBANG GI CHOS RNAMS NI, ,RGYU DANG RKYEN GYI
MTHU LAS SKYES PA'I RANG NYID SKYE BAR MI RUNG BA'I PHYIR TE, DE
LTAR BZOD PA YANG MI SKYE BA'I CHOS LA BZOD PA ZHES BYA BA'I DON
TO, ,GZHAN DU 'GYUR BA NI YONGS SU GRUB PA STE, DE NI GZHAN DU
'GYUR BA SKYE BA MED DO ZHES BYA BA LA, GZHAN DU 'GYUR

@196A *, ,BA SKYE BA MED PA NI YONGS SU GRUB PA'I MTSAN NYID DE,
CI'I PHYIR ZHE NA, YONGS SU GRUB BA NI NAM MKHA' BZHIN DU RTAG
CING RO GCIG BA YIN PAS DE LA NAMS KYANG GZHAN NAS GZHAN DU 'GYUR
BA MED PA'I PHYIR TE, DE LTAR BZOD PA YANG MI SKYE BA'I CHOS LA
BZOD BA YIN NO ZHES

PA'I DON TO, ,NYON MONGS PA SPANGS PA'I ZAB PA'I YE SHES THOB PA
RNAMS LA KUN NAS NYON MONGS PA SKYE BAR MI MTHONG ZHES BYA BA LA,
KUN NAS NYON MONGS PA SKYE BA MED PA NI 'DI LTAR 'PHAGS PA DGRA
BCOM PA LA SOGS PA MTHONG BA DANG, BSGOM PAS SPANG PAR BYA BA'I
NYON MONGS PA SPANGS NAS ZAD

PA'I YE SHES THOB PA RNAMS PHYIS SEMS KYI RGYUD LA KUN NAS NYON
MONGS PA SKYE BAR MI MTHONG STE, 'PHAGS PA DE DAG KUN NAS NYON
MONGS PA SKYE BAR MI MTHONG BA YANG MI SKYE BA'I CHOS LA BZOD
PA'O ZHES BYA BA'I DON TO, ,BYE BRAG NI SANGS RGYAS KYI CHOS KYI
SKU RNAMS TE, BDAG LA BYE BRAG TU SKYE BA MED

DO ZHES BYA BA LA, BYE BRAG TU SKYE BA MED PA NI SANGS RGYAS BCOM
LDAN 'DAS RNAMS KYI CHOS KYI SKU YIN TE, SANGS RGYAS THAMS CAD
KYI CHOS KYI SKU NI RANG BZHIN GCIG PA YIN LA, SANGS RGYAS KHA
CIG NI CHOS KYI SKU CI 'DRA BAR SKYES KHA CIG NI CI 'DRA BAR SKYE
BA LTA BUR MI MTHUN PAR SKYE BA MED PA'I PHYIR TE,

DE LTAR BZOD PA YANG MI SKYE BA'I CHOS LA BZOD PA ZHES BYA BA'I
DON TO, ,THEG PA GCIG YONGS SU TSOL BA LA YANG TSIGS SU BCAD PA
BDUN NO ZHES BYA BA LA, MDO SDE KHA CIG LAS NI THEG PA GCIG TU
BSHAD DE GSUM DU MED DO ZHES BSHAD DO, ,MDO SDE KHA CIG LAS NI
GSUM MO ZHES BSHAD

PA NI CI LA DGONGS SHE NA, GSUNG RAB LA SDE RNAM PA GNYIS TE,
BKRI BA'I DON GYI MDO SDE DANG, ,NGES PA'I DON GYI MDO SDE'O, ,DE
LA THEG PA GCIG GO ZHES BSHAD PA NI SEMS CAN GYI DON DU DGONGS
PA'I DBANG GIS GSUNGS PAS NI BKRI BA'I DON ZHES BYA BA LA, THEG
PA GSUM DU GSUNGS

PA NI NGES PA'I DON YIN TE, THEG PA GSUM YOD PA LAS THEG PA GCIG
TU BSHAD PA, CI LAS DGONGS TE BSHAD PA'I DGONGS PA BRTAGS PA'I
PHYIR TSIGS SU BCAD PA BDUN RTZOM MO ZHES BYA BA'I DON TO, ,CHOS
DANG BDAG MED GROL BA MTSUNGS, ,THA DAD RIGS DANG BSAM GNYIS
THOB, ,SPRUL

@196B BA DANG NI MTHAR THUG PHYIR, ,THEG PA GCIG PA NYID YIN NO,
,ZHES BYA BA LA, THEG PA GCIG TU BSHAD PA'I DGONGS PA NI CHOS
MTSUNGS PA DANG, BDAG MED PA MTSUNGS PA DANG, GROL BA MTSUNGS PA
DANG, RIGS THA DAD PA THEG PA MTSUNGS PA DANG, BSAM PA GNYIS THOB
PA DANG, SPRUL PA'I PHYIR,

DANG MTHAR THUG PA'I PHYIR, DON RNAM PA BDUN LA DGONGS NAS THEG
PA GCIG NYID YIN NO ZHES GSUNGS SO, ,CHOS MTSUNGS PA'I PHYIR THEG
PA GCIG STE, NYAN THOS LA SOGS PA'I CHOS KYI DBYINGS DANG THA MI
DAD PA'I PHYIR ZHES BYA BA LA, CHOS MTSUNGS PA'I PHYIR THEG PA
GCIG TU GSUNGS TE, JI LTA ZHE

NA; 'DI LTAR NYAN THOS LA SOGS PA'I CHOS KYI DBYINGS DANG, RANG
SANGS RGYAS LA SOGS PA'I CHOS KYI DBYINGS DANG, DE BZHIN GSHEGS
PA'I CHOS KYI DBYINGS SU THA MI DAD DE NAM MKHA' BZHIN NO, ,JI
LTAR NAM MKHA' LA THA DAD PA RNAM PA SNA TSOGS SU MED PA LTAR
NYAN THOS LA SOGS PA'I CHOS KYI DBYINGS

LA YANG THA DAD PA MED DE, RANG BZHIN GCIG PAS NA THEG PA GCIG PA
ZHES BYA'O, ,CHOS KYI DBYINGS LA CI'I PHYIR THEG PA ZHES BYA ZHE
NA, DE'I PHYIR BGROD PA NYID THEG PA YIN PA'I PHYIR ZHES SMOS TE,
'DIR CHOS KYI DBYINGS LA THEG PA CHEN PO ZHES GZHAG PA NI, BGROD
PAR BYA BA SHES PAR BYA BA'I YUL

CHOS KYI DBYINGS NYID THEG PA YIN TE, 'DI LTAR CHOS KYI DBYINGS
KHONG DU CHUD CING RTOGS NA NYAN THOS DANG RANG SANGS RGYAS DANG
DE BZHIN GSHEGS PA'I CHOS RNAMS 'BYUNG BAR 'GYUR BAS NA CHOS KYI
DBYINGS LA THEG PAR GZHAG GO, ,BDAG MED PA MTSUNGS PA'I PHYIR
THEG PA GCIG STE, NYAN THOS LA SOGS

PA DANG BDAG MED PAR MTSUNGS PA'I PHYIR ZHES BYA BA LA, BDAG MED
PAR MTSUNGS PA NI THEG PA GCIG TU BSHAD DO, ,JI LTA ZHE NA, JI
LTAR NYAN THOS LA SOGS PA 'GRO BA PO'I GANG ZAG LA BDAG MED PA
LTAR SANGS RGYAS BCOM LDAN 'DAS GSHEGS PA PO YANG BDAG MED DE,
'GRO BA PO'I GANG

ZAG BDAG MED PAR 'GRO BAS NA DE LA DGONGS NAS THEG PA GCIG GO
ZHES GSUNGS PA'I DON TO, ,GANG ZAG LA CI'I PHYIR THEG PA ZHES
BTAGS SHE NA, DE'I PHYIR BGROD BAR BYED PA DE NI THEG PA YIN PA'I
PHYIR RO ZHES BYA BA SMOS TE, 'DIR GANG ZAG LA THEG PAR BTAGS
PA'I RNAM PAR GROL BA'I

@197A *, ,GNAS TE, GANG ZAG DER BGROD PAR BYED, DES PHYIN PAR
BYED PAS NA GANG ZAG LA THEG PA ZHES BTAGS TE, 'GRO BA PO GANG
ZAG KUN LA YANG BDAG MED PAR 'DRA BA'I PHYIR THEG BA GCIG CES
BSHAD DO ZHES BYA BA'I DON TO, ,RNAM PAR GROL BA MTSUNGS PA'I
PHYIR THEG PA,

GCIG PA NYID NI ZHES BYA BA LA, RNAM PAR GROL BA MTSUNGS PA LA
DGONGS NAS THEG PA GCIG TU GSUNGS TE, CI'I PHYIR ZHE NA, NYAN
THOS KYI RNAM PAR GROL BA DANG RANG SANGS RGYAS KYI RNAM PAR GROL
BA DANG, SANGS RGYAS KYI RNAM PAR GROL BA THA DAD PA MED PA'I
PHYIR TE, MDO SDE DAG LAS

KYANG, RNAM PAR GROL BA DANG, RNAM PAR GROL BA DAG LA MI 'DRA BA
MED DO ZHES GSUNGS SO, ,RNAM PAR GROL BA CI'I PHYIR THEG PA ZHES
BYA ZHE NA, DE'I PHYIR BGROD PA GCIG PA YIN PA'I PHYIR RO ZHES
SMOS TE, THEG PA'I MTSAN NYID KYANG GANG GIS BGROD PAR BYED PA'I
RGYU YANG THEG PA ZHES BYA, GANG

DU BGROD PAR BYED PA'I GNAS LA YANG THEG PA ZHES BYA BA LAS RNAM
PAR GROL BA'I GNAS BGROD PAR BYA BA'I GNAS DANG, THOB PAR BYA
BA'I CHOS YIN PAS NA DE LA THEG PA ZHES BYA'O, ,RIGS THA DAD PA
THEG BA MTSUNGS PA NI NYAN THOS KYI RIGS MA NGES PA RNAMS THEG PA
CHEN PO 'BYUNG BA'I PHYIR ZHES

BYA BA LA, RIGS THA DAD PA DAG THEG PA GCIG GI SGO NAS SANGS
RGYAS PAR 'GYUR BAS LAM GCIG PAS NA THEG PA GCIG TU BSHAD DE, JI
LTAR BYANG CHUB SEMS DPA'I RIGS NGES PA DANG, BYANG CHUB SEMS
DPA'I RIGS MA NGES PA DAG THEG PA CHEN PO LA ZHUGS NAS 'TSANG
RGYA BA 'THOB PA BZHIN

DU, NYAN THOS KYI RIGS MA NGES PA RNAMS SNGON NYAN THOS KYI SPYAD
PA SPYOD PA LAS SANGS RGYAS SAM, BYANG CHUB SEMS DPA'I DGE BA'I
BSHES GNYEN DANG PHRAD NAS NYAN THOS KYI SPYOD PA BTANG STE, THEG
PA CHEN PO'I CHOS SPYAD NAS SANGS RGYAS PAR 'GYUR TE, THEG PA
CHEN PO NYID KYI LAM GYIS BYANG

CHUB BAS NA DE LAS DGONGS TE, THEG PA GCIG TU GSUNGS SO ZHES BYA
BA'I DON TO, ,RIGS PA CI'I PHYIR THEG BA ZHES BYA ZHE NA, DE'I
PHYIR, 'DIS BGROD PA NI THEG PA YIN PA'I PHYIR ZHES SMOS TE, RIGS
'DI NI BYANG CHUB TU SEMS BSKYED CING BYANG CHUB SEMS DPA'I SPYOD
PA LA SPYAD NAS

@197B SANGS RGYAS BAR BYED PAS NA RIGS LA THEG PAR BTAGS, BSAM PA
GNYIS THOB PA THEG PA GCIG PA NI ZHES BYA BA LA, BSAM PA GNYIS
THOB PAS NA THEG PA GCIG TU GSUNGS TE, BSAM PA GNYIS THOB PA NI
DE BZHIN GSHEGS PA'I DGONGS PAS BRNYES PA DANG, NYAN THOS KYI
BSAM PA

RNYED BA'O SANGS RGYAS KYIS SEMS CAN THAMS CAD LA BDAG NYID DU
BSAM PA THOB BA DANG ZHES BYA BA LA 'DI LTAR SA DANG PO'I DUS NA
BYANG CHUB SEMS DPA' GANG ZAG DANG CHOS LA BDAG MED PA KHONG DU
CHUD PAS BDAG DANG SEMS CAN GNYIS SU MNYAM PA NYID KYI BSAM PA
RNYED DO, ,MNYAM PA NYID KYI

BSAM PA DES GNYIS NAS SA BCU'I BAR DU BSGOMS PAS SANGS RGYAS KYI
SA'I DUS NA RNAM PAR DAG PA STE, BDAG GANG YIN PAS SEMS CAN GZHAN
YANG DE YIN, SEMS CAN GZHAN YIN PA BDAG KYANG DE YIN NO ZHES SEMS
CAN DANG BDAG TU RANG BZHIN GCIG PA'I DGONGS PA BRNYES

BAS NA THEG PA GCIG TU BSHAD DO ZHES BYA BA'I DON TO, ,NYAN THOS
DAG GI RIGS SU NGES PA RNAMS SNGON BYANG CHUB SEMS DPA'I TSOGS LA
SPYAD PA RNAMS KYANG SANGS RGYAS KYI BSAM PAR 'GYUR TE ZHES BYA
BA LA, NYAN THOS DE YI RIGS SU NGES, ,ZHES BYA BA NI, NYAN THOS
NYID NI RIGS NGES

PA'O, ,NYAN THOS KYI RIGS SU NGES PA RNAMS SNGON BYANG CHUB SEMS
DPA'I SPYAD PA SPYOD PA LAS NYAN THOS KYI RIGS NGES PA YOD PAS NA
BYANG CHUB SEMS DPA'I SPYOD PA BTANG NAS NYAN THOS KYI THEG PAR
ZHUGS TE NYAN THOS KYI MYA NGAN LAS 'DAS PAR MYA NGAN LAS 'DAS
SO, ,DE DAG LA DE BZHIN GSHEGS

PAS SANGS RGYAS KYI DGONGS PA LA SBYAR BAR MDZAD DE, DE LTAR
MDZAD BAS NA DE BZHIN GSHEGS PA RNAMS KYIS SNGON BDAG GIS BYANG
CHUB SEMS DPA'I SPYOD PA SPYAD PAS SANGS RGYAS SO ZHES DGONGS PA
BZHIN DU NYAN THOS DE DAG KYANG BDAG CAG SNGON BYANG CHUB SEMS
DPA'I SPYAD PA SPYOD PAS 'TSANG RGYA

BAR 'GYUR RO ZHES SANGS RGYAS KYI BSAM PA 'THOB PAR 'GYUR TE, DE
LA DGONGS NAS KYANG THEG PA GCIG TU GSUNGS SO ZHES BYA BA'I DON
TO, ,RGYU GANG GIS SANGS RGYAS KYI BSAM PA THOB CE NA, DE'I PHYIR
SANGS RGYAS KYI MTHUS ZHES BYA BA SMOS TE, SANGS RGYAS KYI BSAM
PA THOB PA YANG DE BZHIN

@198A *, ,GSHEGS PA'I BYIN GYI RLABS KYI RGYUS THOB BO ZHES BYA
BA'I DON TO, ,BSAM PA JI TZAM ZHIG THOB CE NA, DE'I PHYIR, DE
BZHIN GSHEGS PAS RJES SU GZUNG BA'I BYE BRAG GI PHYOGS THOB PA'I
PHYIR ZHES BYA BA SMOS TE, DE BZHIN GSHEGS PA LA MNGA' BA'I, DE
BZHIN GSHEGS

PA DANG LDAN PA'I DGONGS PA'I KHYAD PAR LA DE BZHIN GSHEGS PAS
GZUNG BA'I BYE BRAG CES BYA STE, NYAN THOS DE DAG GIS SANGS RGYAS
KYI BSAM PA RNYED PA YANG THANG CIG GCIG RNYED KYI GTAN DU BSAM
PA DE DANG MI LDAN PAS NA PHYOGS TZAM THOB BA ZHES BYA'O, ,RNAM
PA JI LTA BUS THOB PAS SANGS RGYAS

KYI BSAM PA THOB PA NI, DE'I PHYIR, RGYUD THA DAD PA MA YIN PAS
THOB PA'I PHYIR RO ZHES BYA BA SMOS TE, NYAN THOS DANG BYANG CHUB
SEMS DPA'I SPYAD PA SPYOD PA DANG, SANGS RGYAS GNYIS SU SNGON
BYANG CHUB SEMS DPA'I SPYAD PA SPYOD PAS 'TSANG RGYA BAR 'GYUR RO
SNYAM DU SEMS PA'I SEMS KYI RGYUD THA DAD

PA MA YIN PA THOB PA'I PHYIR, SANGS RGYAS KYI BSAM BA'I PHYOGS
TZAM ZHIG THOB BO ZHES BYA BA'I DON TO, ,DE LTAR GCIG PA'I BSAM
PA THOB PAS SANGS RGYAS DANG NYAN THOS RNAMS GCIG PA'I PHYIR THEG
PA GCIG GO ZHES BYA BA LA GONG DU BSHAD PA LTAR NA, SANGS RGYAS
RNAMS KYANG SEMS CAN DANG BDAG

TU MNYAM PA'I BSAM PA THOB, NYAN THOS RNAMS KYANG SANGS RGYAS KYI
DGONGS PA DANG MTHUN PA'I BSAM PA THOB PAS, DE LA DGONGS NAS THEG
PA GCIG TU BSHAD DO ZHES BYA BA'I DON TO, ,SPRUL PA'I PHYIR YANG
THEG PA GCIG PA NI 'DI LTA STE, NGA NI LAN BRGYA PHRAG DU MAR
NYAN THOS KYI THEG PAS

YONGS SU MYA NGAN LAS 'DAS SO ZHES GSUNGS PA STE, 'DUL BA RNAMS
KYI DON DU DE BZHIN DU SPRUL PA BSTAN PA'I PHYIR RO ZHES BYA BA
LA, SPRUL PA'I PHYIR YANG THEG PA GCIG TU BSHAD DE, JI LTA ZHE
NA, JI LTAR NYAN THOS RNAMS RANG GI THEG PAS MYA NGAN LAS 'DAS PA
DE BZHIN DU DE BZHIN GSHEGS

PA'I SPRUL PAS KYANG NYAN THOS KYI THEG PA LA ZHUGS NAS YONGS SU
MYA NGAN LAS 'DAS PAR BSTAN TE, NYAN THOS DANG SPRUL PA GNYIS
NYAN THOS KYI THEG PAS MYA NGAN LAS 'DAS PAR THEG PA GCIG PAS NA
THEG PA GCIG TU BSHAD DO ZHES BYA BA'I DON TO, ,DE'I PHYIR MDO
SDE DE DANG DE DAG LAS KYANG NI LAN

@198B BRGYA STONG DU MAR NYAN THOS KYI THEG PAR YONGS SU MYA NGAN
LAS 'DAS SO ZHES GSUNGS TE, DE'ANG DE BZHIN GSHEGS PA NYID NYAN
THOS KYI THEG PAS YONGS SU MYA NGAN LAS 'DAS PA NI MA YIN GYI DE
BZHIN GSHEGS PA'I SPRUL PA'I NYAN THOS KYI THEG PAR MYA NGAN LAS
'DAS PAR BSTAN NA, 'DUL BAR 'GYUR

BA'I SEMS CAN RNAMS KYI DON DU SPRUL PAS MYA NGAN LAS 'DAS PAR
BSTAN TO, ,MTHAR THUG PA'I PHYIR THEG PA GCIG PA NI PHAN CHAD
BGROD PAR BYA BA MED PAR NI THEG PA GCIG YIN PA'I PHYIR, SANGS
RGYAS NYID THEG PA GCIG GO ZHES BYA BA LA, MTHAR THUG PA'I PHYIR
THEG PA GCIG TU BSHAD DE

MTHAR THUG PA ZHES BYA BA DANG, MCHOG TU GYUR PA ZHES BYA BA
DANG, PHUL DU PHYIN PA ZHES BYA BA DAG DON GCIG STE, DPER NA 'JIG
RTEN NA YANG GANG DPA' BA DANG MDZANGS PA PHUL DU PHYIN PA RNAMS
LA MI 'DI GCIG PUR ZAD KYI MI GZHAN MED DE ZHES SMRA BA LTAR,
RGYU'I CHOS THEG PA CHEN PO NYID KYANG

THEG PA GZHAN LA KHYAD ZHUGS TE, PHUL DU PHYIN PA DANG 'BRAS BU'I
CHOS SANGS RGYAS SU GYUR PA NYID SANGS RGYAS THOB PA YANG PHUL DU
PHYIN PA YIN TE, SANGS RGYAS PHYEN CHAD DE LAS LHAG PAR BGROD
CING THOB PAR BYA BA'I CHOS KHYAD PAR CAN GZHAN MED PAS NA SANGS
RGYAS NYID LA THEG PA ZHES BTAGS

TE; MCHOG TU PHYIN PA NI DE GCIG PUR ZAD PA'I THEG PA CHEN PO
GCIG TU BSHAD DO ZHES BYA BA'I DON TO, ,DE LTAR MDO SDE DE DANG
DE LA DGONGS PA DE DANG DES THEG PA GCIG TU RIG PAR BYA STE, THEG
PA GSUM MED PA NI MA YIN NO ZHES BYA BA LA, GONG DU BSHAD PA LTAR
NA THEG PA GSUM YOD MOD KYI

LANG KAR GSHEGS PA LA SOGS PA'I MDO SDE DE DANG DE DAG GI NANG
NAS THEG PA GCIG TU ZAD DE, GSUM DU MED DO ZHES BSHAD PA LAS YANG
CHOS GCIG LAS DGONGS PA DE DANG DE DAG LA DGONGS NAS THEG PA GCIG
TU BSHAD PAR RIG PAR BYA STE, NGES PA'I DON DUN THEG PA GSUM MED
PA

NI MA YIN NO ZHES BYA BA'I DON TO, ,CI'I PHYIR DGONGS PA DE DANG
DES THEG PA GCIG TU SANGS RGYAS BSHAD CE NA ZHES BYA BA LA, DE
LTAR THEG PA GSUM YOD KYANG DGONGS PA RNAM PA BDUN PO DE DANG DE
DAG LA DGONGS NAS THEG PA GCIG TU BSHAD PA LA DON DANG DGONGS PA
CI YOD CES BYA BA'I DON TO, ,

@199A *, ,KHA CIG DAG NI DRANG BA'I PHYIR, ,GZHAN DAG KYANG NI
GZUNG BA'I PHYIR, ,MA NGES PA LA SANGS RGYAS KYIS, ,THEG PA GCIG
TU BSTAN PA YIN, ,ZHES BYA BA LA, MA NGES PA'I RIGS CAN RNAMS KYI
DON DU DGONGS NAS SANGS RGYAS KYIS THEG PA GCIG GO ZHES GSUNGS

TE; MA NGES PA'I RIGS CAN NI NYAN THOS KYI RIGS MA NGES PA DANG,
RANG SANGS RGYAS KYI RIGS MA NGES PA DANG, BYANG CHUB SEMS DPA'I
RIGS MA NGES PA'O, ,NYAN THOS DANG RANG SANGS RGYAS KYI RIGS MA
NGES BDAG THEG PA CHEN PO'I SPYOD PA LA BTZUD NAS SANGS RGYAS PAR
BYA BA'I PHYIR YANG THEG PA

GCIG TU BSHAD PA DANG, BYANG CHUB SEMS DPA'I RIGS MA NGES PA DAG
'KHOR BA NA PHAN BTAGS KYANG GNOD PAR BYED PA'I SEMS CAN DANG,
GNOD PAR MA BYAS KYANG GNOD PAR BYED PA DANG, DGOS PA MED PAR
YANG GNOD PA BYED PA DAG MTHONG NAS 'KHOR BAR SKYO STE, NYAN THOS
KYI MYA NGAN LAS

'DAS BAR 'JUG PAR 'DOD PA RNAMS NYAN THOS KYI MYA NGAN LAS 'DAS
PAR MI BTANG ZHING GZUNG BAR BYA BA'I PHYIR THEG PA GCIG TU BSHAD
DO ZHES BYA BA'I DON TO, ,THEG PA GCIG TU BSHAD PAS JI LTAR DRANG
ZHING GZUNG BAR 'GYUR ZHE NA, JI LTAR THEG PA NI GCIG PAR ZAD DO
ZHES BSHAD PA DANG DE DAG 'DI

SNYAM DU SEMS TE, MTHAR BSKOR NA YANG THEG PA CHEN PO NYID KYIS
MYA NGAN LAS 'DAS PAR 'GYUR BAS, DANG POR NYAN THOS KYI THEG PAR
SPYAD DE NAS THEG PA CHEN PO LA SPYAD DE, GNYIS LAS SPYAD PAS CI
ZHIG BYAS DANG PO NYID NAS THEG PA CHEN PO LA 'JUG PAR BYA'O
SNYAM DU SEMS SHING THEG PA CHEN PO LA DANG

PO NAS SPYOD PAR BYED PA NAS DE'I PHYIR THEG PA CHEN PO GCIG TU
BSHAD DO, ,NYAN THOS KYI RIGS MA NGES BA ZHES SMOS PA LA, GAL TE
NYAN THOS KYI RIGS MA NGES PA YIN NA JI LTAR NA NGES PAR 'GYUR
ZHE NA, LAN DU DE DAG NI NYAN THOS NYID MA YIN GYI GZHAN DU NA
RIGS MA NGES PA YIN TE, SNGON NYAN

THOS KYI SPYOD PA LA SPYAD PAS NYAN THOS KYI RIGS ZHES BYA BAR
ZAD DO, ,DE BZHIN DU BYANG CHUB SEMS DPA'I RIGS MA NGES PA'I TSUL
YANG DE DANG 'DRA BAR BLTA BAR BYA'O, ,CI'I PHYIR ZHE NA, NYAN
THOS KYI RIGS MA NGES PA DE DAG DANG PO NAS THEG PA CHEN PO'I
SPYOD PA LA SPYOD DU 'JUG STE SANGS RGYAS

@199B DANG BYANG CHUB SEMS DPA' RNAMS KYIS BYANG CHUB SEMS DPA'I
SPYOD PA LAM BZHAG BAR BTANG SNYOMS SU BKOD CE NA, LAN DU GNAS
SKABS NGES PA LA LTOS NAS BTANG SNYOMS SU BZHAG STE, DE DAG SNGAR
NYAN THOS KYI SPYOD PA MA SPYAD PAR THEG PA CHEN PO'I SPYOD PA LA
DGOD DU MI RUNG BAS NA DE'I PHYIR

BTANG SNYOMS SU BKOD PA LTA BUR BLTA'O, ,GONG DU NYAN THOS KYI
RIGS MA NGES PA RNAMS DRANG BA'I PHYIR THEG PA GCIG TU BSHAD DO
ZHES GLENGS BA LAS, NYAN THOS KYI RIGS MA NGES PA THEG PA CHEN
POR 'JUG PA PHYI NANG DU YOD PA BSTAN PA'I PHYIR, NYAN THOS MA
NGES RNAM GNYIS TE, ,THEG PA'I

DON MTHONG MA MTHONG BA'O, ,ZHES SMOS TE, NYAN THOS RIGS MA NGES
PA THEG PA CHEN PO'I SGOR ZHUGS NAS MNGON PAR 'TSANG RGYA BAR
'GYUR BA RNAM PA GNYIS TE, THEG PA'I DON MTHONG BA DANG, THEG
PA'I DON MA MTHONG BA'O, ,DE LA THEG PA ZHES BYA BA NI BDEN PA
BZHI LA BYA STE, BDEN PA BZHI

MTHONG BA NI THEG PA'I DON MTHONG BA ZHES BYA'O, ,DE'ANG GANG ZHE
NA, RGYUN DU ZHUGS PA DANG, LAN CIG PHYIR 'ONG BA DANG, PHYIR MI
'ONG BA'I GANG ZAG GO, ,THEG PA'I DON MA MTHONG BA NI BDEN PA
BZHI MA MTHONG BA STE, SO SO'I SKYE BO DANG, MOS PA SPYOD PA'I
GANG ZAG RNAMS SO, ,NYAN THOS

RIGS MA NGES PA'I THEG PA'I DON MTHONG BA LA PHYEN RNAM PA DU YOD
PA BSTAN PA'I PHYIR, DON MTHONG 'DOD CHAGS BRAL BA DANG, ,'DOD
CHAGS MA BRAL GNYIS GZHAN LA, ,ZHES BYA BA SMOS TE, THEG PA'I DON
MTHONG BA LA YANG RNAM PA GNYIS YOD DE, 'DOD PA'I 'DOD CHAGS DANG
BRAL BA DANG

'DOD PA'I 'DOD CHAGS DANG MA BRAL BA'O, ,DE LA 'DOD PA'I 'DOD
CHAGS DANG BRAL BA NI, 'DOD PA'I KHAMS KYI 'DOD CHAGS DANG MTHONG
BA DANG BSGOM PAS SPANG BAR BYA BA'I NYON MONGS BAM LUS PAR SPONG
BA STE, 'PHAGS PA PHYIR MI 'ONG BA RNAMS TE, 'DOD PA'I 'DOD CHAGS
DANG MA BRAL

BA NI 'DOD PA'I KHAMS KYIS MTHONG BAS SPANG BAR BYA BA'I NYON
MONGS PA NI SBANGS KYI BSGOM PAS SPANG BAR BYA BA'I NYON MONGS PA
RNAMS NI MA SPANGS TE, 'PHAGS PA RGYUN DU ZHUGS PA DANG, LAN CIG
PHYIR 'ONG BA RNAMS SO, ,'DOD CHAGS DANG BRAL BA DANG MA BRAL BA
GNYIS KYANG DBANG PO RTUL

@200A *, ,PO DANG; DUS RING PO ZHIG GIS MYA NGAN LAS 'DAS PA THOB
PAR 'GYUR BAS NA ZHEN PA ZHES BYA'O, ,THEG PA CHEN POS NGES
'BYUNG YIN, ,ZHES BYA BA LA, NYAN THOS RIGS MA NGES PA THEG BA'I
DON MTHONG BA DANG, MA MTHONG BA GNYIS THEG PA CHEN PO'I SPYOD PA
SPYANG NAS MNGON PAR

'TSANG RGYA BAR 'GYUR BA NI THEG PA CHEN PO 'BYUNG BA ZHES BYA'O,
,NYAN THOS DON MTHONG BA THEG PA CHEN POS 'BYUNG BA YANG KHAMS
GSUM DU SKYES LA, SEMS CAN DON BYAS NAS GDOD THEG PA CHEN POR
'BYUNG BAS NA JI LTAR KHAMS GSUM DU SKYE BA BSTAN PA'I PHYIR, DE
GNYIS 'PHAGS PA'I LAM THOB NAS,,

SRID PAR YONGS SU BSNGO BA'I PHYIR, ,BSAM GYIS MI KHYAB 'GYUR BA
YI, ,SKYE BA DANG NI LDAN PA'O, ,ZHES SMOS TE, BDEN PA'I DON
MTHONG BA 'DOD CHAGS DANG BRAL BA DANG MA BRAL BA DE GNYIS 'KHOR
BAR SKYE BAR YANG SNGON 'PHAGS PA'I LAM BSGOMS SHING KHONG DU
CHUD CING 'THOB PA STE, 'KHOR

BAR SKYE BA'I RGYUR GYUR CIG CES BSNGOS NAS 'KHOR BAR SKYE BA'I
PHYIR DE DAG 'KHOR BA GCIG NAS GCIG TU SKYE BA NI BSAM GYIS MI
KHYAB BAR 'GYUR BA'I SKYE BA DANG LDAN PA ZHES BYA'O, ,SMRAS PA
'PHAGS PA'I LAM NI 'KHOR BA LA ZHE SDANG BA STE, 'KHOR BAR RGYAB
KYIS LTA BA YIN NA, 'PHAGS PA'I

LAM NYID 'KHOR BAR SKYES NAS 'KHOR BAR JI LTAR 'GYUR ZHE NA, DE
NI BDEN TE 'PHAGS PA'I LAM 'BA' ZHIG GIS 'KHOR BAR SKYE BAR MI
'GYUR GYI, 'DOD PA'I 'DOD CHAGS DANG BRAL BA PHYIR MI 'ONG BA
RNAMS LA YANG GZUGS DANG GZUGS MED PA'I KHAMS KYI NYON MONGS PA
MA SPANGS PA LHAG MA

YOD PA DANG 'DOD PA'I 'DOD CHAGS DANG MA BRAL BA RGYUN DU ZHUGS
PA DANG LAN CIG PHYIR 'ONG BA LA YANG 'DOD PA'I KHAMS KYI BSGOM
PAS SPANG BAR BYA BA'I NYON MONGS PA MA SPANGS PA DANG KHAMS
GNYIS KYI NYON MONGS PA MA SPANGS PA YOD PAS NYON MONGS PA DE DAG
'PHAGS PA'I LAM 'KHOR BAR SKYES

PAR BSNGOS PA'I MTHUS PHUL NAS NYON MONGS PAS RGYU BYAS TE, 'KHOR
BAR SKYE BAR 'GYUR TE, DE YANG 'DI LTAR BSNGOS PA BZHIN SKYES TE,
SANGS RGYAS BCOM LDAN 'DAS RNAMS KYIS NYAN THOS KYI RIGS MA NGES
PA 'DOD PA'I 'DOD CHAGS DANG BRAL BA DANG MA BRAL BA RNAMS LA, JI
LTAR LHAG MTHONG

@200B GTZOR BSGOMS SHING MYA NGAN LAS 'DAS PA DANG RJES SU MTHUN
PA'I LAM NI GTONG DU BTZUD LA, 'KHOR BA LAS MNGON DU LTA BA'I
SNYING RJE CHEN PO BSGOMS PA'I LAM LA SBYOR BAR MDZAD DO, ,DE LA
SNYING RJE CHEN PO'I LAM BSGOMS PAS 'KHOR BA LA ZHE SDANG ZHING
MYA NGAN LAS 'DAS PA LA MNGON DU

BLTAS BAS LHAG MTHONG GI LAM 'DUL BAR BYED LA, 'KHOR BA LA MNGON
DU LTA BAR BYED DE, YANG NAS YANG DU 'KHOR BA YONGS SU 'DZIN PA
NI SRID PAR YONGS SU BSNGOS PAS ZHES BYA'O, ,DE LTAR SNYING RJE
CHEN PO'I DBANG GIS 'KHOR BAR SKYE BA'I PHYIR, DE DAG GI SKYE BA
NI BSAM GYIS MI KHYAB PAR

GZHAG GO, ,BSAM GYIS MI KHYAB PA SKYE BA'I PHYIR DE'I 'PHAGS PA'I
LAM 'GYUR BAS NA ZHES BYA BA LA, 'PHAGS PA DE DAG GI SKYE BA BSAM
GYIS MI KHYAB PAR BSHAD PA YANG LAM DANG NYON MONGS PA'I DBANG
GIS SKYE BA NI MA YIN GYI 'PHAGS PA'I LAM NYID 'KHOR BAR SKYE
BA'I RGYUR GYUR PA NA DE DAG GI SKYE BA

BSAM GYIS MI KHYAB PAR 'GYUR RO ZHES BYA BA'I DON TO, ,DE LTAR
'DOD PA'I 'DOD CHAGS DANG BRAL BA DANG MA BRAL BA GNYIS 'KHOR BAR
SKYE BA BSAM GYIS MI KHYAB PA'I MTSAN NYID YIN PAR BSHAD NAS, DA
NI 'DOD PA'I 'DOD CHAGS DANG MA BRAL BA'I SEMS CAN GYI DON DU
'KHOR BAR JI LTAR SKYE BA BSTAN

BA'I PHYIR, GCIG NI SMON LAM DBANG DAG GIS, ,SKYE BAR KYANG NI
RAB TU 'GYUR, ,ZHES BYA BA SMOS TE, GCIG CES BYA BA'I SGRAS 'DOD
PA'I 'DOD CHAGS DANG MA BRAL BAR RGYUN DU ZHUGS PA DANG LAN CIG
PHYIR 'ONG BA LA BYA STE, DE DAG 'KHOR BAR JI LTAR SKYE ZHE NA,
SMON LAM GYI DBANG GIS SKYE STE,

DE YANG 'DI LTAR KHAMS GSUM GYI SEMS CAN SDUG BSNGAL BA MTHONG
NAS GANG DANG GANG DU SEMS CAN GYI DON BYA BAR 'DOD PAR MTHONG BA
DE BZHIN DE DAG TU SKYE BAR GYUR CIG CES SMON LAM BTAB PA DANG,
SMON LAM GYI DBANG GIS DE DANG DE DAG TU SKYE BAR 'GYUR TE, SKYES
NAS SEMS CAN LA PHAN PA DANG, BDE

BAR BYAS TE, BSOD NAMS DANG YE SHES KYI TSOGS BSAGS NAS 'TSANG
RGYA BAR 'GYUR RO ZHES BYA BA'I DON TO, ,'DOD PA'I 'DOD CHAGS
DANG BRAL BA 'KHOR BAR JI LTAR SKYE BA BSTAN PA'I PHYIR, CIG SHOS
PHYIR MI 'ONG BA NI, ,RNAL 'BYOR GYI NI SBRUL PAS SGRUB, ,CES BYA
BA SMOS TE, CIG SHOS

@201A *, ,ZHES BYA BA NI 'DOD PA'I 'DOD CHAGS DANG BRAL BA LA BYA
STE, DE DAG NI RANG NYID 'KHOR BAR MI SKYE BA'I TING NGE 'DZIN
BSGOMS NAS TING NGE 'DZIN GYI SPRUL PAS SPRUL TE, SPRUL PA 'KHOR
BAR SKYES NAS SEMS CAN GYI DON BSGRUBS NAS BSOD NAMS DANG YE SHES
KYI TSOGS BSAGS NAS

MNGON PAR 'TSANG RGYA BAR BYED DO ZHES BYA BA'I DON TO, ,'DOD
BZHIN SKYE BA 'DZIN TO ZHES BYA BA LA, LAS DANG NYON MONGS PAS
SKYE BA NI MA YIN GYI SMON LAM GYI DBANG GIS SKYE ZHES BYA BA'I
DON TO, ,GONG DU 'DOD PA'I 'DOD CHAGS DANG BRAL BA DANG MA BRAL
BA GNYIS ZHAN PA'O ZHES BSHAD PA LA, JI LTAR

DE GNYIS ZHAN PA BSTAN PA'I PHYIR, MYA NGAN LAS 'DAS PA LA DGA'
BA'I PHYIR, DE GNYIS RMONGS PA ZHUGS PAR DGONGS, ,ZHES BYA BA
SMOS TE, DON MTHONG BA'I GANG ZAG DE GNYIS KYANG, NYAN THOS KYI
SPYOD PA 'KHOR BA LA SKYO BA DANG, MYA NGAN LAS 'DAS PA LA MNGON
SUM DU LTA BA LA DGA'

BAS NA, SHES RAB RTUL BA DANG DUS RING POR BLA NA MED PA'I BYANG
CHUB 'TSANG RGYA BAR RMONGS PAR ZHUGS PA YIN NO ZHES BYA BA'I DON
TO, ,JI LTAR MYA NGAN LAS 'DAS PA LA DGA' ZHE NA, DE'I PHYIR,
PHYI PHYIR BDAG GI SEMS LA NI, ,KUN DU SPYOD PA SBYOR PAS SO,
,ZHES BYA BA SMOS TE, BDAG GI

SEMS NI NYON MONGS PA DANG NYAN THOS KYI SEMS SO, ,PHYI PHYIR
ZHES BYA BA NI YANG NAS YANG DU ZHES BYA BA'I DON TO, ,DON MTHONG
BA'I NYAN THOS DE DAG YANG NAS YANG DU NYAN THOS KYI SEMS NYON
MONGS PA DANG, 'KHOR BAS SKYO BA DANG, MYA NGAN LAS 'DAS PA LA
MNGON PAR DGA' BA YANG NAS

YANG DU 'BYUNG ZHING DE LA KUN DU SPYOD CING SBYOR LA SEMS CAN
GYI DON MI BYED PAS MYA NGAN LAS 'DAS PA LA MNGON DU DGA' BA ZHES
BYA STE, DE LTAR GYUR DANG DAD PO NYAN THOS KYI THEG PA LA YANG
BSHAD, DE NAS BSKAL PA GRANGS MED PA GSUM DU THEG PA CHEN POR
ZHUGS NAS 'TSANG RGYA BAS YUN RING POR

'TSANG RGYA BA'I PHYIR ZHAN PA ZHES BYA'O, ,NYAN THOS RIGS MA
NGES PA RNAM PA GNYIS LAS DON MTHONG BA DANG MA MTHONG BA RNAM PA
GNYIS SU BSHAD DO, ,DON MTHONG BA LA YANG RNAM PA GNYIS TE, 'DOD
PA'I 'DOD CHAGS DANG BRAL BA DANG, MA BRAL BA RNAM PA GNYIS SU
PHYE BA LAS DE GNYIS 'KHOR

@201B PAR SKYES TE, SEMS CAN GYI DON BYAS NAS BSONG NAMS DANG YE
SHES KYI TSOGS BSAGS TE, JI LTANG MNGON PAR 'TSANG RGYA BAR 'GYUR
BA NI BSHANG ZIN TO, ,DA NI RIGS MA NGES PA THEG PA CHEN BO'I DON
MA MTHONG BA STE, DE JI LTAR MNGON PAR 'TSANG RGYA BAR BSTAN PA'I
PHYIR, GANG PHYIR DON MA

BYAS PA DE, ,SANGS RGYAS MED 'BYUNG BSAM GTAN DON, ,BRTZON ZHING
SPRUL PA SPRUL DON DU, DE LA BRTEN NAS BYANG CHUB THOB, ,CES BYA
BA SMOS SO, ,'DI LTAR 'DOD PA'I KHAMS KYI 'DOD CHAGS DANG YANG MA
BRAL, BDEN PA YANG MA MTHONG BA'I NYAN THOS KYI RIGS MA NGES PA
DE DAG NI DON

MA BYAS PA STE, SO SO'I SKYE BO'AM, MOS PA SPYOD PA'I SA LA GNAS
PA RNAMS SO, ,DON MA BYAS PA DE DAG 'DOD PA'I KHAMS NAS SHI 'PHOS
NAS 'DOD PA'I KHAMS KYI LHA TSE RING PO'I NANG DU SKYE'O, ,DE
LTAR LHA TSE RING PO'I NANG DU 'DUG 'DUG PA LAS, NAM 'JIG CHEN NA
STON PA SANGS

RGYAS DANG, DE'I BSTAN PA LA CHOS RNAMS NUB STE MED PAR GYUR PA
DANG, SLAR 'DOD PA'I KHAMS SU SKYE BAR BYED DO, ,'DOD PA'I KHAMS
SU SKYES NAS, GZUGS KYI KHAMS KYI BSAM GTAN THOB PAR BYA BA'I
PHYIR BRTZON ZHING 'BAD PAR BYED DO, ,DE'ANG CI'I PHYIR BSAM GTAN
LA BRTZON ZHE

NA; SPRUL PA SPRUL PA, 'DOD PA'I DON DU BSAM GTAN LA BRTZON PAR
BYED DO, ,DES SPRUL PA SPRUL NAS, SPRUL PA DE LA BRTEN NAS DE
SPRUL PAS KHAMS GSUM DU SEMS CAN GYI DON BYAS NAS BSOD NAMS DANG
YE SHES KYI TSOGS BSKANGS TE, MJUG TU MNGON PAR 'TSANG RGYA BAR
BYED DO

ZHES BYA BA'I DON TO, ,'DI'I DON ZHES BYA BA NYAN THOS KYI RIGS
MA NGES PA NI BDEN PA'I DON MA MTHONG BA'I GANG ZAG 'DI ZHES BYA
BA'I DON TO, ,SLOB PAR GYUR NAS ZHES BYA BA NI SO SO'I SKYE BO
'AM, MOS PA SPYOD PA'I SA PA NA DE BZHIN GSHEGS PA'I NYAN THOS SU
GYUR NAS SHI 'PHOS TE, 'DOD PA'I

KHAMS KYI LHA TSE RING PO'I NANG DU SKYES SO ZHES BYA BA'I DON
TO, ,SANGS RGYAS MED PA'I DUS NA SKYES TE ZHES BYA BA NI LHA TSE
RING PO'I NANG NAS KYANG 'DOD PA'I KHAMS NAS DE BZHIN GSHEGS PA
MI BZHUGS PA'I TSE SKYES NAS ZHES BYA BA'I DON TO, ,BSAM GTAN GYI
DON LAS BRTZON ZHING SPRUL PA 'DOD

@202A *, ,DE; SPRUL PA DE DAG LA BRTEN NAS RIM GYIS BYANG CHUB
MCHOG THOB PO ZHES BYA BA LA, 'DOD PA'I KHAMS SU SKYES NAS KYANG,
,GZUGS KYI KHAMS KYI BSAM GTAN THOB PAR BYA BA'I PHYIR BRTZON
ZHING 'BAD PAR BYED DO, ,BSAM GTAN LA YANG CI'I PHYIR BRTZON
ZHING

SPRUL PA 'DOD PA'I PHYIR BRTZON PAR BYED DE, DE BSAM GTAN GYIS
SPRUL PA SPRUL NAS, SPRUL PAS RDZU 'PHRUL SNA TSOGS KYIS 'DOD
PA'I KHAMS SKYED PAR BYED DO, ,DE'I DON NI 'DI LTA STE, DON MA
BYAS PA'I NYAN THOS RIGS MA NGES PA RNAMS LHA TSE RING PO'I NANG
NAS 'DOD PA'I KHAMS SU SKYES

PA NA YUL LA SEMS MNGON PAR MI DGA' BA DANG, GSUNG GOMS PA'I
STOBS KYIS SLOB DPON MED PAR 'PHAGS PA'I LAM MNGON SUM DU BYED
DO, ,DE NAS BSAM GTAN BSGRUBS NAS BSAM GTAN GYI SPRUL PA BKYE
STE, SPRUL PAS BSOD NAMS DANG YE SHES KYI TSOGS RDZOGS PAR

BYED DE, DE NI RANG SANGS RGYAS KYI DUS SO, ,DE NAS MJUG TU RIM
GYIS BLA NA MED PA'I BYANG CHUB 'THOB STE, DES NI SANGS RGYAS KYI
DUS SO, ,GNAS DE GSUM LA DGONGS NAS ZHES BYA BA NI NYAN THOS KYI
GNAS DANG, RANG SANGS RGYAS KYI GNAS DANG, SANGS RGYAS KYI GNAS
GSUM

LA DGONGS PA ZHES BYA BA'I DON TO, ,BCOM LDAN 'DAS KYIS DPAL GYI
PHRENG BA'I MDO LAS ME'I DPES ZHES BYA BA LA DE LTAR GNAS DE GSUM
LA DGONGS NAS BCOM LDAN 'DAS KYIS KYANG DANG POR ME LCI BA LA
MCHED DO, ,DE NAS YUL 'KHOR LA MCHED DO ZHES GSUNGS PA'I DPES
NYAN THOS SU

GYUR NAS RANG SANGS RGYAS SU 'GYUR RO, ,RANG SANGS RGYAS SU GYUR
NAS SANGS RGYAS SU GYUR TO ZHES GSUNGS TE, DE'ANG 'DOD PA'I 'DOD
CHAGS DANG MA BRAL BDEN PA MA MTHONG BA STE, 'DOD PA'I KHAMS KYI
LHA TSE RING PO'I NANG DU SKYES KYI BAR DU NI NYAN THOS SU 'GYUR
BA ZHES BYA'O, ,DE NAS LHA

TSE RING PO NAS SHI 'PHOS TE SANGS RGYAS MED PA'I DUS SU BYUNG BA
LA BSAM GTAN GYIS SPRUL PA BSGRUBS TE BSOD NAMS DANG YE SHES KYI
TSOGS BSAGS PA NA NI RANG SANGS RGYAS SU 'GYUR BA ZHES BYA'O, ,DE
NAS MJUG TU BYANG CHUB MCHOG THOB BA NI SANGS RGYAS SU 'GYUR BA
ZHES BYA'O, ,TSE'I

@202B LUS BTANG NAS SPRUL PA'I LUS 'DZIN PA ZHES BYA BA LA, DE
BSAM GTAN GYI MTSAN NYID RDZU 'PHRUL GYI RKANG PA BZHI BSGOMS PA
YANG BDAG GI TSE 'DI SRID CIG TU GNAS PAR GYUR CIG CES NI BYIN
GYIS MI RLOB KYI BDAG GI BSAM GTAN 'DI'I MTHUS SPRUL PA GRUB PAR
GYUR CIG CES SPRUL PA SGRUB PAR

BYED PAS NA SPRUL PA'I LUS YONGS SU 'DZIN PA ZHES BYA'O, ,RIG
PA'I GNAS YONGS SU TSOL BA TSIGS SU BCAD PA ZHES BYA BA LA, YUL
ZHES BYA BA NI DON GCIG STE, SHES PAR BYA BA'I YUL GANG DANG GANG
YIN PA BRTAG PA LA TSIGS SU BCAD PA GCIG GIS BSTAN TO ZHES BYA
BA'I DON

TO; ,RIG PA'I GNAS THAMS CAD LA MKHAS PAR MA BYAS NA THAMS CAD
MKHYEN PA MI 'THOB PAS NA, DE'I PHYIR RIG PA'I GNAS BTZAL LO, ,DE
YANG RIG PA'I GNAS LA GRANGS DU YOD PA DANG, DON GANG GI PHYIR
BTZAL BA STE, RNAM PA GNYIS SO, ,DON GANG GI PHYIR BTZAL BA LA
YANG RNAM

PA GNYIS TE, BYE BRAG MED PA'I DON THAMS CAD MKHYEN PA'I YE SHES
THOB PAR BYA BA'I PHYIR BTZAL BA DANG, BYE BRAG DU NA GZHAN TSAR
GCAD PA DANG, GZHAN RJES SU GZUNG BA DANG, BDAG NYID SHES PAR BYA
BA'I PHYIR BTZAL LO, ,RIG PA'I GNAS LNGA DAG LA BRTZON PAR MA
BYAS NA, ,

'PHAGS PA'I DAM PA THAMS CAD MKHYEN PA GA LA THOB, ,CES BYA BA
LA, RIG PA'I GNAS NI LNGA STE, NANG RIG PA DANG, RGYU RIG PA
DANG, SGRA RIG PA DANG, GSO BA RIG PA DANG, BZO'I LAS KYI GNAS
RIG PA'O, ,DE LA DE BZHIN GSHEGS PA'I GSUD RAB YAN LAG BCU GNYIS

LA MKHAS PA NI NANG RIG PA ZHES BYA'O, ,MNGON SUM DANG RJES SU
DPAG PA TSAD MAS NI ZIN PA'I TAR KA'I GZHUNG LA MKHAS PA NI RGYU
RIG PA ZHES BYA'O, ,SGRA'I GTZUG LAG BYA KA RA nA LA MKHAS PA NI
SGRA RIG PA ZHES BYA'O, ,RLUNG DANG BAD KAN LA SOGS PA NAD GSO
PA'I GTZUG LAG LA

MKHAS PA NI GSO BA RIG PA ZHES BYA'O, ,GLU DANG GAR DANG SPOS LA
SOGS PA'I GTZUG LAG LA MKHAS PA NI BZO'I LAS KYI GNAS RIG PA ZHES
BYA'O, ,RIG PA'I GNAS LNGA PO DAG LA NYAN PA DANG, BSAM PA LA
SOGS PA'I SGO NAS SHES PA DANG RTOG PAR MA BYAS PAR BYANG CHUB
SEMS

@203A *, ,DPA' RNAMS KYIS THAMS CAD MKHYEN PA'I YE SHES GA LA
THOB STE, DE BAS NA BYE BRAG MED PA THAMS CAD MKHYEN PA'I YE SHES
THOB PAR BYA BA'I PHYIR RIG PA'I GNAS LNGA LA BRTZON PAR BYED DO
ZHES BYA BA'I DON TO, ,DE LA 'PHAGS PA'I NYAN THOS DANG RANG
SANGS RGYAS TE, DE DAG

LA SOGS MCHOG TU GYUR PAS 'PHAGS PA DAM PA'I BYANG CHUB SEMS
DPA'O, ,JI LTAR YOD PA MA LUS PA DANG, PHYIN CI MA LOG PAR SHES
PA NI THAMS CAD MKHYEN PA ZHES BYA'O, ,DE LTAR GZHAN DAG TSAR
GCAD PA DANG RJES SU GZUNG BA'I PHYIR, BDAG NYID SHES BYA'I PHYIR
NI DE LA BRTZON BYED CES BYA

BA LA, BYE BRAG TU RGYU RIG PA DANG, SGRA RIG PA LA BYANG CHUB
SEMS DPA' BRTZON PAR BYED DO, ,CI'I PHYIR ZHE NA, MU STEGS RGYU
RIG PA'I GTZUG LAG SHES PAR RLOM PA DANG, SGRA RIG PA'I GTZUG LAG
SHES PAR RLOM PA DE DAG TSAR GCAD PAR BYA BA'I PHYIR BRTZON PAR
BYED DO, ,GSO BA RIG PA DANG,

BZO'I LAS KYI GNAS RIG PA LA BYANG CHUB SEMS DPA' BRTZON PAR BYED
DE, CI'I PHYIR ZHE NA, NAD KYIS BTAB PA'I NAD ZHI BAR 'DOD PA
RNAMS DANG, BZO SLOB PAR 'DOD CING LONGS SPYOD 'DOD PA RNAMS LA
RJES SU BZUNG ZHING PHAN GDAGS PA'I PHYIR BRTZON PAR BYED DO,
,NANG RIG PA LA BYANG

CHUB SEMS DPA' BRTZON PAR BYED DE, CI'I PHYIR ZHE NA, BDAG NYID
'PHAGS PA'I LAM DE KHO NA NYID KYI MTSAN NYID GANG YIN PA PHYIN
CI MA LOG PAR SHES PAR BYA BA'I PHYIR BRTZON PAR BYED DO, ,DE DAG
CES BYA BA NI RIG PA'I GNAS LNGA PO DE DAG CES BYA BA'I DON TO,
,GANG GI PHYIR ZHES BYA BA NI 'BRAS

BU GANG GI PHYIR RIG PA'I GNAS LNGA LA BRTZON PAR BYED PA DE
BSTAN TO ZHES BYA BA'I DON TO, ,RGYU RIG PA DANG SGRA RIG PA TSOL
BA NI GZHAN DE LA MA MOS PA DAG TSAR BCAD PA'I PHYIR RO ZHES BYA
BA LA RGYU RIG PA BYANG CHUB SEMS DPA' TSOL BAR BYED DE, 'DI LTAR
LEGS PAR SMRAS PA DANG, NYES PAR SMRAS PA RNAMS

KYI DON PHYIN CI MA LOG PAR SHES PAR BYA BA DANG, RGYU RIG PA'I
GTZUG LAG SHES PAS RNAM PA'I MU STEGS PA DAG TSAR BCAD PA DANG
BSTAN PA 'DI LA MA DAD PA RNAMS DAD PA BSKYED PA DANG, DAD PA
BSKYED PA RNAMS DAD PA PHYIR ZHING 'PHEL BAR BYA BA'I PHYIR
BRTZON PAR BYED DO, ,SGRA RIG PA BYANG CHUB

@203B SEMS DPA' TSOL BAR BYED DE, BDAG NYID SAm SKRi TA'I SKAD LA
MKHAS PA'I SGO NAS BDAG LA MKHAS PA GZHAN DAG YID CHES PAR BYA BA
DANG, SGRA'I GTZUG LAG SHES PAR RLOM PA'I MU STAGS PA DAG TSAR
GCAD PAR BYA BA DANG, DON GCIG LA NGES PA'I TSIG MANG PO BSTAN
CING BSHAD PA'I

CHOS THA SNYAD LA MKHAS PAR BYA BA'I PHYIR TSOL BAR BYED DO ZHES
BYA BA'I DON TO, ,GSO BA RIG PA DANG, BZO'I LAS KYI GNAS RIG PA
NI GZHAN DE 'DOD PA DAG RJES SU GZUNG BA'I PHYIR ZHES BYA BA LA,
GSO BA RIG PA BYANG CHUB SEMS DPA' TSOL BAR BYED DO, ,CI'I PHYIR
ZHE NA, NAD DANG NAD KYI

GLENG GZHI DANG NAD MED PA DANG NAD MED PA'I THABS SHES PAR BYA
BA DANG, SEMS CAN GYI NAD RNAM PA SNA TSOGS ZHI BAR BYA BA'I
PHYIR TSOL BAR BYED DO, ,BZO'I LAS KYI GNAS RIG PA BYANG CHUB
SEMS DPA' TSOL BAR BYED DE, CI'I PHYIR ZHE NA, TSEGS CHUNG DU SHA
THANG BA MED PAR LONGS SPYOD BSGRUB

PAR BYA BA DANG, LONGS SPYOD DANG LDAN ZHING BZO'I GNAS LA MKHAS
PAS 'JIG RTEN PA RNAMS KYIS BDAG LA BKUR BAR BYA BA DANG, LONGS
SPYOD KYI SGO NAS 'JIG RTEN PA RNAMS LA PHAN PAR BYA BA'I PHYIR
TSOL BAR BYED DO, ,NANG RIG PA NI BDAG NYID SHES PAR BYED DO ZHES
BYA BA LA, NANG RIG PA

BYANG CHUB SEMS DPA' TSOL BAR BYED DE, CI'I PHYIR ZHE NA, BDAG
NYID KYIS 'PHAGS PA'I LAM DANG, DE KHO NA PHYIN CI MA LOG PAR
SHES PAS NYON MONGS PA SPANG BAR BYA BA DANG, BYAS PA CHUD ZOS PA
DANG, MA BYAS PA 'ONG BA MED PA PHYIN CI MA LOG PAR SHES PAR BYA
BA DANG, GZHAN LA'ANG

MNGON PAR RGYA CHER BSTAN PA'I PHYIR TSOL BAR BYED DO, ,KHAMS
RGYAS PA BTZAL BA LA TSIGS SU BCAD PA GSUM STE ZHES BYA BA LA,
BLA NA MED PA'I RIGS LA BYANG CHUB TU 'TSANG RGYA BA'I RIGS DANG,
SA BON NAM, PHA ROL TU PHYIN PA DRUG GI RIGS DANG, SA BON LA
KHAMS ZHES BYA STE, KHAMS

DE DAG JI LTAR RGYAS SHING BRTAS PAR 'GYUR BA BSTAN PA LA TSIGS
SU BCAD PA BCU GSUM GYIS BSTAN TO ZHES BYA BA'I DON TO, ,PHA ROL
TU PHYIN PA RNAMS YONGS SU BSKANG BA'I PHYIR, PHA ROL TU PHYIN PA
RNAMS DANG LDAN PA'I YID LA BYED PA GANG YIN BA DE NYID KHAMS
RGYAS PAR 'GYUR RO ZHES BYA BA

@204A *, ,LA; JI LTAR NA PHA ROL TU PHYIN PA'I KHAMS RGYAS PAR
'GYUR ZHE NA, PHA ROL TU PHYIN PA DRUG YONGS SU RDZOGS PAR BYA
BA'I PHYIR PHA ROL TU PHYIN PA DRUG DANG LDAN PAR YID LA BYED PA
LOGS NAS 'BYUNG BA RNAMS LTAR YID LA BYAS NA DE NYID KYIS PHA ROL
TU PHYIN PA'I KHAMS DANG,

SA BON RGYAS SHING BRTAS PAR 'GYUR RO ZHES BYA BA'I DON TO, ,DE
NI TSIGS SU BCAD PA 'DI DAG GIS BSTAN PA ZHES BYA BA LA, PHA ROL
TU PHYIN PA'I KHAMS RGYAS PAR 'GYUR BA YID LA BYED PA YANG TSIGS
SU BCAD PA BCU GSUM GYIS BSTAN TO ZHES BYA BA'I DON TO, ,RGYU
DMIGS NAS NI DGA' BA DANG, ,

GNAS LA DE YI RJES DRAN DANG, ,'BRAS BU THUN MONG 'DOD PA DANG,
,JI LTAR BYANG CHUB MOS PA'O, ,ZHES BYA BA LA, RGYU DMIGS NAS
DGA' BA YID LA BYED PA DANG, GNAS LA DE'I RJES SU DRAN PA YID LA
BYED PA DANG, 'BRAS BU'I THUN MONG 'DOD PA YID LA BYED PA DANG,
JI LTAR BYANG CHUB TU MOS PA YID

LA BYED PA STE, DE LTAR YID LA BYED PA NAS PHA ROL TU PHYIN PA
RNAMS KYI KHAMS RGYAS PAR 'GYUR RO ZHES BYA BA'I DON TO, ,DE YANG
RGYU RTOGS PAS DGA' BA YID LA BYED PA NAS, BDAG MCHOG TU 'DZIN PA
YID LA BYED PA'I BAR DU STE ZHES BYA BA LA, PHA ROL TU PHYIN PA'I
KHAMS RGYAS PAR 'GYUR BA'I YID

LA BYED PA YANG, RGYU RTOGS PAS DGA' BA YID LA BYED PA NAS
BRTZAMS TE, BDAG TU MCHOG TU 'DZIN PA YID LA BYED PA 'JUG PA'I
GNAS 'BYUNG BA'I BAR DAG LTAR YID LA BYAS NAS PHA ROL TU PHYIN
PA'I KHAMS RGYAS PAR 'GYUR RO ZHES BYA BA'I DON TO, ,RIGS LA GNAS
PA'I BYANG CHUB SEMS DPA'

DANG POR BDAG NYID PHA ROL TU PHYIN PA RNAMS KYI RIGS SU MTHONG
NAS RGYU RTOGS PA'I DGA' BAS PHA ROL TU PHYIN PA'I KHAMS RGYAS
PAR BYED DO ZHES BYA BA LA, BLA NA MED PA'I BYANG CHUB TU 'TSANG
RGYA BA'I RIGS DANG, SA BON NAM PHA ROL TU PHYIN PA'I RIGS DANG,
SA BON DANG LDAN PA'I BYANG CHUB SEMS DPA'

DES DANG POR BDAG NYID LA MNGON PAR 'TSANG RGYA BA'I SKAL BA YOD
DAM MED PA DANG, PHA ROL TU PHYIN PA DRUG GI RIGS DANG, SA BON
YOD DAM MED CES BRTAGS NA RIGS DANG SA BON YOD PAR MTHONG NGO,
,DE LTAR RGYU YOD PAR MTHONG NAS, YANG NAS YANG DU DGA' BA SKYES
TE, DE NI RGYU DMIGS

@204B NAS DGA' BA YID LA BYED PA ZHES BYA'O, ,DE LTAR RGYU YONG
PAR RTOGS SHING RGYU YOD PAR MTHONG NAS DGA' BA SKYES NAS KYANG
PHA ROL TU PHYIN PA'I KHAMS RGYAS PAR BYED DO ZHES BYA BA'I DON
TO, ,RIGS LA GNAS NAS BLA NA MED PA YANG DAG PAR RDZOGS PA'I
BYANG CHUB TU SEMS BSKYED PAS DE BAS NA DE'I 'OG

TU GNAS PA DE'I RJES SU DRAN PA YID LA BYED PA'O ZHES BYA BA LA,
BLA NA MED PA'I BYANG CHUB TU 'TSANG RGYA BA'I SA BON DANG, PHA
ROL TU PHYIN PA DRUG GI SA BON YOD PAR MTHONG BA NI RIGS LA GNAS
PA ZHES BYA'O, ,SA BON DANG RIGS YOD PAR MTHONG NAS DE'I 'OG TU
BDAG DANG GZHAN GYI PHYIR BYANG CHUB KYI

SEMS SKYED PAR BYED DO, ,BYANG CHUB TU SEMS BSKYED PA NI GNAS LA
RJES SU DRAN PAS YID LA BYED PA ZHES BYA STE, RJES SU DRAN PA'I
SGRA NI DRAN PA DANG SHES RAB GNYIS LA BYA'O, ,DE LA DRAN PAS NI
GONG DU BSHAD MA THAG PA'I RIGS YOD PA MA BRJED, SHES RAB KYIS NI
BYANG CHUB DU SEMS

BSKYED PA MTHONG NGO, ,DE YANG THABS JI LTAR NYID LA BYED CE NA,
DE'I PHYIR BYANG CHUB SEMS DPA' DE BDAG LA PHA ROL TU PHYIN PA
RNAMS KYI GNAS SU GYUR PA NI ZHES BYA BA LA SOGS PA SMOS TE,
BYANG CHUB TU SEMS BSKYED PA BYANG CHUB SEMS DPA' DE 'DI SNYAM DU
SEMS TE BYANG CHUB KYI SEMS KYI GNAS NI

RIGS YIN LA, PHA ROL TU PHYIN PA RNAMS KYI GNAS DANG RTEN NI
BYANG CHUB KYI SEMS YIN PAR MTHONG NAS YANG 'DI SNYAM DU YID LA
BYED PA DE PHA ROL TU PHYIN PA'I GNAS SU GYUR PA BYANG CHUB KYI
SEMS BDAG GIS BSKYED DE BDAG LA YOD PAS NA GDON MI ZA BAR BDAG
GIS PHA ROL TU PHYIN PA 'DI DAG RGYAS SHING

BRTAS PA DANG, RDZOGS PAR 'GYUR RO SNYAM DU YID LA BYED DO, ,YID
LA BYED PA DES KYANG KHAMS RGYAS PAR 'GYUR RO ZHES BYA BA'I DON
DU SEMS BSKYED NAS PHA ROL TU PHYIN PA DRUG PO RNAMS BDAG DANG
PHA ROL GYI DON DU SBYOR BAS, 'BRAS BU MTSUNGS PAR 'DOD PA YID LA
BYED PA STE ZHES BYA BA LA,

RIGS LA GNAS PAS BYANG CHUB TU SEMS BSKYED NAS PHA ROL TU PHYIN
PA DRUG LA SPYOD CING SPYOD PAR BYED DE, DE'ANG GANG GI DON DU
SBYOR BAR BYED CE NA BDAG DANG PHA ROL GYI DON DU SBYOR BAR BYED
DO, ,JI LTAR BDAG DANG PHA ROL GYI DON DU SPYOR BAR BYED PA NI
'BRAS BU MTSUNGS PAR 'DOD PA YID LA BYED PA ZHES BYA

@205A *, ,STE; DES KYANG PHA ROL TU PHYIN PA'I KHAMS RGYAS PAR
'GYUR RO ZHES BYA BA'I DON TO, ,'BRAS BU MTSUNGS PAR 'DOD PA JI
LTAR YID LA BYED CE NA, DE'I PHYIR, PHA ROL TU PHYIN PA 'DI DAG
GZHAN DANG THUN MONG DU GYUR CIG ,GZHAN DU MA GYUR CIG CES MNGON
PAR 'DU BYED DO ZHES BYA BA

SMOS TE, BDAG GIS PHA ROL TU PHYIN PA DRUG PO 'DI DAG SPYAD PA
DANG, PHA ROL TU PHYIN PA DRUG PA SPYAD PA'I 'BRAS BU LONGS SPYOD
CHEN PO LA SOGS PA YANG SEMS CAN DANG BDAG THUN MONG DU SPYOD PAR
GYUR CIG ,GZHAN DU BDAG 'BA' ZHIG SPYOD PAR MA GYUR CIG CES SEMS
LA SEMS SHING MNGON

PAR 'DU BYED DO, ,DE BAS NA 'BRAS BU MTSUNGS PAR 'DOD PA'I YID LA
BYED PAR 'DOD PA ZHES BYA'O, ,BDAG GANG GZHAN GYI DON LA RAB TU
ZHUGS NAS, NYON MONGS PA MED PA'I THABS DE KHO NA NYID KYI DON
RTAG TU RTOGS PAR BYA BA'I PHYIR, DE'I 'OG TU JI LTAR BYANG CHUB
LA MOS PA YID LA BYED PA STE

ZHES BYA BA LA, BDAG DANG GZHAN GYI DON DU PHA ROL TU PHYIN PA
DRUG LA ZHUGS PAS KYANG NYON MONGS PAS BCINGS NAS BDAG DANG GZHAN
GYI DON SPYOD MI NUS PAS DE BAS NA NYON MONGS PA MED PAR 'GYUR
BA'I THABS DE KHO NA'I DON RTAG TU RTOGS PAR BYA DGOS SO, ,JI
LTAR NA DE KHO NA'I DON RTAG TU

RTOGS PAR BYA ZHE NA, JI LTAR PHA ROL TU PHYIN PA SPYAD PA RNAMS
BLA NA MED PA'I BYANG CHUB DU BSNGOS TE, DE THOB PAR BYA BA'I
PHYIR MOS PA YID LA BYAS NAS DE RTOGS PAR 'GYUR RO, ,DE BAS NA
DE'I 'OG TU JI LTAR BYANG CHUB LA MOS PA YID LA BYED PA NI BSHAD
DE, YID LA BYED PA DES KYANG PA

ROL TU PHYIN PA'I KHAMS RGYAS PAR BYED DO ZHES BYA BA'I DON TO,
,DE BZHIN DU THAMS CAD RIM BZHIN DU SHES PAR BYED DO ZHES BYA BA
LA, JI LTAR GONG DU RIGS LA GNAS PAS BYANG CHUB DU SEMS BSKYED
PAR BYA'O ZHES BSHAD DO, ,BYANG CHUB TU SEMS BSKYED NAS BDAG DANG
GZHAN GYI DON DU PHA ROL

TU PHYIN PA DRUG SBYOR ZHING 'BRAS BU THUN MONG DU 'DOD PAR YID
LA BYA'O ZHES BSHAD DO, ,BDAG DANG GZHAN GYI DON LA ZHUGS PAS
KYANG DE'I 'OG TU KUN NAS NYON MONGS PA MED PA'I THABS DE KHO NA
RTOGS PAR BYA BA'I PHYIR BYANG CHUB LA MOS PA YID LA BYA'O ZHES
BSHAD DE, RIM PA DE LTAR BSHAD PA

@205B BZHIN DU YID LA BYED PA 'OG NAS 'BYUNG BA THAMS CAD LA YANG
'DI'I 'OG TU 'DI BSHAD PAR RIGS ZHES SNGAR BSHAD PA BZHIN DU RIM
PAR SPYOD BAR BYA'O ZHES BYA BA'I DON TO, ,JI LTAR BYANG CHUB LA
MOS PA YID LA BYED PA DON RGYAS PAR BSTAN PA'I PHYIR, JI LTAR
SANGS RGYAS BCOM LDAN 'DAS KYIS PHA

ROL TU PHYIN PA MNGON PAR SANGS RGYAS PA ZHES BYA BA LA SOGS PA
SMOS SO, ,JI LTAR 'DAS PA'I DE BZHIN GSHEGS PA RNAMS KYIS PHA ROL
TU PHYIN PA DRUG SPYAD NAS BLA NA MED PA'I BYANG CHUB TU MNGON
PAR SANGS RGYAS PAR 'GYUR BA DANG ZHES BYA BA'I DON TO, ,MNGON
PAR SANGS RGYAS PAR 'GYUR BA DANG

ZHES BYA BA NI JI LTAR DA LTAR GYI SANGS RGYAS BCOM LDAN 'DAS
KYIS PHA ROL TU PHYIN PA DRUG SPYAD NAS BLA NA MED PA'I BYANG
CHUB DU MNGON PAR SANGS RGYAS BA DANG ZHES BYA BA'I DON TO,
,MNGON PAR SANGS RGYAS PAR 'BYUNG BA ZHES BYA BA NI JI LTAR MA
'ONGS PA'I DE BZHIN GSHEGS PA RNAMS KYIS PHA ROL TU PHYIN PA DRUG

SPYAD NAS BLA NA MED PA'I BYANG CHUB TU MNGON PAR 'TSANG RGYA BAR
'GYUR RO ZHES BYA BA'I DON TO, ,DE LTAR BDAG KYANG MOS SO ZHES
MNGON PAR 'DU BYED PA'I PHYIR RO ZHES BYA BA LA, JI LTAR DUS GSUM
GYI DE BZHIN GSHEGS PAS PHA ROL TU PHYIN PA DRUG SPYAD NAS MNGON
PAR SANGS RGYAS BA DE BZHIN DU BDAG GIS

KYANG PHA ROL TU PHYIN PA DRUG SPYOD PAS MNGON PAR SANGS RGYAS
PAR GYUR CIG CES BSNGO ZHING SEMS LA MNGON PAR 'DU BYED DE, DE NI
JI LTAR BYANG CHUB LA MOS PA YID LA BYED PA ZHES BYA'O, ,RNAM PA
BZHI PA'I MTHU 'DI YIS, ,BDAG DANG MI SKYO NGES PA DES, ,MI MTHUN
DANG NI GNYEN PO LA, ,

SGRUB PA DAG NI RNAM BZHI'O, ,ZHES BYA BA LA, GZHAN YANG MTHU'I
DGA' BA YID LA BYED PA DANG, BDAG DANG SEMS CAN SMIN PAR BYA BA
LA NGES PAR MI SKYO BA YID LA BYA BA MI MTHUN PA DANG GNYEN PO
SGRUB PA YID LA BYED PA RNAM PA BZHI STE, YID LA BYED PA DE DAG
GIS KYANG PHA ROL TU PHYIN PA'I

KHAMS RGYAS PAR BYED DO ZHES BYA BA'I DON TO, ,GONG DU BDAG DANG
GZHAN GYI DON LA ZHUGS PAS KUN NAS NYON MONGS PA MED PAR BYA BA'I
THABS DE KHO NA NYID KYI DON RTOGS PAR BYA BA'I PHYIR BYANG CHUB
TU MOS PAR BYA'O ZHES BSHAD DO, ,DE LA BYANG CHUB TU MOS PA'I
RJES LA MTHU'I DGA' BA YID

@206A *, ,LA BYED PA'I SKABS BSHAD CING 'BREL BAS NA, DE LTAR KUN
NAS NYON MONGS PA MED KYANG MTHU DANG MI LDAN NA NI BDAG DANG
GZHAN GYI DON SGRUB MI NUS KYI MTHU DANG LDAN NA GDOD SGRUB NUS
PAS NA BYANG CHUB LA MOS PA'I 'OG TU MTHU'I DGA' BA YID LA BYED
PA BSTAN PAR 'BREL TO, ,

DE LA PHA ROL TU PHYIN PA DRUG SPYOD PA'I DUS NA BDAG LA MTHU
RNAM PA BZHI YOD PAR MTHONG NAS DGA' BA NI MTHU'I DGA' BA YID LA
BYED PA ZHES BYA STE MTHU RNAM PA BZHI NI 'OG NAS 'BYUNG NGO, ,DE
LTAR MTHU DANG LDAN NA BDAG SANGS RGYAS KYI CHOS YONGS SU SMIN
PAR BYA BA DANG, SEMS CAN

YONGS SU SMIN PA LA SKYO BA MED DE, DE BAS NA DE'I 'OG TU NGES
PAR MI SKYO BA'I YID LA BYED PA BSHAD DO, ,DE LTAR SKYO BA MED NA
BLA NA MED PA'I BYANG CHUB THOB PAR BYA BA'I PHYIR, PHA ROL TU
PHYIN PA'I MI MTHUN PA'I PHYOGS SER SNA LA SOGS PA SPANG BA DANG,
GNYEN PO SBYIN PA LA SOGS PA SGRUB PA YID

LA BYED PA RNAM PA BZHI YID LA BYED DO, ,DE BAS NA NGES PAR MI
SKYO BA YID LA BYED PA'I RJES LA MI MTHUN PA DANG, GNYEN PO SGRUB
PA YID LA BYED PA BZHI BSTAN TO, ,MTHU RNAM PA BZHI BSTAN PAS
DGA' BAS NA, MTHU'I DGA' BA YID LA BYED PA DANG ZHES BYA BA LA
PHA ROL TU PHYIN PA DRUG PO SPYOD

PA'I TSE, BDAG NYID LA MTHU RNAM PA BZHI YOD PAR MTHONG NAS DGA'
BA NI MTHU'I DGA' BA YID LA BYED PA ZHES BYA'O ZHES BYA BA'I DON
TO, ,MTHU RNAM PA BZHI NI MI MTHUN PA'I PHYOGS SPANGS PA DANG
ZHES BYA BA LA PHA ROL TU PHYIN PA DRUG GI MI MTHUN PA'I PHYOGS
NI SER SNA DANG, NGAN PA'I NGANG TSUL DANG,

KHONG KHRO BA LA SOGS PA STE, SBYIN PAS NI SER SNA SEL NUS PAR
MTHONG, TSUL KHRIMS KYIS NI NGAN PA'I NGANG TSUL GYI DRI MA SEL
NUS PAR MTHONG, BZOD PAS NI KHONG KHRO BA SEL NUS PAR MTHONG,
BRTZON 'GRUS KYIS NI LE LO SEL NUS PAR MTHONG, BSAM GTAN GYIS NI
SEMS G-YENG

BA SEL NUS PAR MTHONG, SHES RAB KYIS NI RTAG PA DANG CHAD PAR
'DZIN PA LA SOGS 'CHAL PA'I SHES RAB SEL NUS PAR MTHONG STE, 'DI
NI MTHU RNAM PA GCIG GO, ,TSOGS SMIN PA DANG ZHES BYA BA LA, PHA
ROL TU PHYIN PA DRUG SPYOD PA NI BSOD NAMS DANG YE SHES KYI TSOGS
BSAGS SHING SMIN

@206B PAR MTHONG STE, JI LTA ZHE NA, SPYIN PA DANG, TSUL KHRIMS
DANG, BZOD PA DANG GSUM SPYAD PAS NI BSOD NAMS KYI TSOGS SOGS PAR
MTHONG, BSAM GTAN DANG SHES RAB GNYIS SPYAD PAS NI YE SHES KYI
TSOGS SOGS PAR MTHONG, BRTZON 'GRUS SPYAD PAS NI GNYIS KA'I TSOGS
BSAGS PA

MTHONG BA STE, 'DI NI MTHU RNAM PA GNYIS SO, ,BDAG DANG PHA ROL
LA PHAN BTAGS PA DANG ZHES BYA BA LA SOGS PA PHA ROL TU PHYIN PA
DRUG SPYOD PA NA, BDAG DANG GZHAN LA PHAN 'DOGS PAR MTHONG STE,
JI LTA ZHE NA, NAM SBYIN PA GTONG BA'I DUS NA, SBYIN PA BTANG BAR
DGA' BA DANG, SBYIN PA BTANG

BA DANG, BTANG NAS 'GYOD PA MED DE, DUS GSUM DU YANG DGA' BAS NI
BDAG LA PHAN BTAGS SO, ,BZA' BA DAR BGO BA LA SOGS PA'I ZANG ZING
GIS PHAN BTAGS TE PHONGS PA MED PAR BYAS PAS NI GZHAN LA PHAN
BTAGS SO, ,TSUL KHRIMS KYI PHA ROL TU PHYIN PA LA YANG NGAN PA'I
NGANG TSUL

GYIS MA BYIN PAR LEN PA DANG, MI TSANGS PAR SPYOD PA LA SOGS PA'I
RGYU LAS BYUNG BA'I BRDEG PA DANG BCING PA LA SOGS PA MED PAR
GYUR PAS BDAG LA PHAN BTAGS SO, ,GZHAN GYI SROG DANG NOR DANG
CHUNG MA LA GNOD PA MA BYAS PAS GZHAN LA PHAN BTAGS SO, ,BZOD
PA'I PHA ROL TU PHYIN

PA LA YANG BZOD PA LA GNAS NA ZHE SDANG GI MES SEMS MA DKRUGS PAS
NA SEMS BDE BA'O, ,SEMS BDE NA SEMS KYI RJES SU LUS 'BRANG BA'I
PHYIR LUS KYANG BDE BAS BDAG LA PHAN BTAGS SO, ,GNOD PA BYED PA
LA LAN MA BYAS PAS GZHAN LA PHAN BTAGS SO, ,BRTZON 'GRUS LA

NYAN PA DANG, BSAM PA LA SOGS PA'I BRTZON 'GRUS SPYAD PAS TSE
'DIR DGE BA RGYUN DU 'PHEL BA'I PHYIR BDAG LA PHAN BTAGS SO,
,SEMS CAN RNAMS KYI LAS SU BYA BA RNAMS KYI GROGS BYAS PAS GZHAN
LA PHAN BTAGS SO, ,BSAM GTAN LA YANG RTOG PA DANG DPYOD PA'I TING
NGE 'DZIN

LA GNAS PA NYON MONGS PA ZHI BAR BYED PA'I PHYIR BDAG LA PHAN
BTAGS SO, ,BSAM GTAN GYI MTHUS LO NYES DANG NAD LA SOGS PA ZHI
BAR BYED PAS GZHAN LA PHAN BTAGS SO, ,SHES RAB KYIS KYANG SHES
BYA'I CHOS THAMS CAD JI LTA BA BZHIN DU SHES TE SEMS KYI RGYUD LA
MA RIG PA'I MUN

@207A *, ,PA BSAL BAS NA BDAG LA PHAN BTAGS SO, ,SHES RAB KYI
CHOS PHYIN CI MA LOG PAR BSHAD CING SEMS CAN GYI THE TSOM BSAL
NAS GZHAN LA PHAN BTAGS TE, 'DI NI MTHU RNAM PA GSUM PA'O, ,MA
'ONGS PA'I TSE RNAM PAR SMIN PA'I 'BRAS BU DANG RGYU 'DRA BA'I

'BRAS BU SMIN PA'O ZHES BYA BA LA PHA ROL TU PHYIN PA DRUG LA
SPYAD NA, SBYIN PA'I PHA ROL TU PHYIN PA LA SPYAD PAS NA MA 'ONGS
PA NA LONGS SPYOD CHEN POR 'GYUR, TSUL KHRIMS KYIS NI LHA DANG
MI'I LUS THOB PAR 'GYUR, BZOD PAS NI 'KHOR G-YOG PHUN SUM TSOGS
PAR 'GYUR, BRTZON 'GRUS

KYIS NI LAS KYI MTHA' THAMS CAD 'GRUB PAR 'GYUR, BSAM GTAN GYIS
NI NAD MED PAR 'GYUR, SHES RAB KYIS NI RIG PA'I GNAS THAMS CAD LA
MKHAS PAR 'GYUR TE, 'DI NI RNAM PAR SMIN PA'I 'BRAS BU'O, ,TSE
RABS GANG DANG GANG DU SKYES PAR SMIN PAR BYED PA LA DGA'

BAS NA SHES RAB SGRUB PA LA DGA' BAS NI RGYU 'DRA BA'I 'BRAS BU
STE, 'DI NI MTHU RNAM PA BZHI PA'O, ,NGES PAR MI SKYO BA YID LA
BYED PA NI, SEMS CAN THAMS CAD DANG BDAG SANGS RGYAS KYI CHOS
SBYIN PA LAS BRTZAMS NAS ZHES BYA BA LA, BSDU BA'I DNGOS POS SEMS
CAN YONGS SU SMIN PAR

BYA BA DANG, DGE BA'I BSHES GNYEN LA BSTEN NAS DAM PA'I CHOS NYAN
PA DANG, BSAM PA LA SOGS PA'I SGO NAS BDAG NYID SANGS RGYAS KYI
CHOS YONGS SU SMIN PAR BYAS PA LAS BRTZAMS TE, SEMS LA SKYO BA
MED PA NI NGES PAR MI SKYO BA YID LA BYED PA ZHES BYA'O, ,CI'I
PHYIR NGES PAR MI

SKYO BA YID LA BYED CE NA, DE'I PHYIR, SEMS CAN GYI LOG PAR SPYOD
PA THAMS CAD DANG, SDUG BSNGAL THAMS CAD BYUNG YANG NGES PAR MI
SKYO BAR MNGON PAR BYED PA'I PHYIR RO ZHES SMOS TE, SEMS CAN
YONGS SU SMIN PAR BYED PAS NA, YANG SEMS CAN LA PHAN BTAGS PA DAG
GNOD PAR BYED

PA DANG, NYES PA MED PAR YANG NYES PAR BYED LA, SEMS CAN GYI LOG
PAR SPYOD PA THAMS CAD KYIS SKYO BA MED CING SEMS CAN MI GTONG BA
DANG, BDAG NYID SANGS RGYAS KYI MOS PA YONGS SU SMIN PAR BYA BA'I
PHYIR DGE BA'I BSHES GNYEN LAS DAM PA'I CHOS NYAN PA DANG, SEMS
PA LA

@207B SOGS PA BYED PA'I TSE NA PHYI'I GNOD PA GRANG BA DANG, TSA
BA LA SOGS PA BYUNG BA DANG, NANG GI GNOD PA BKRES PA DANG, SKOM
PA LA SOGS PA BYUNG YANG MNYAN PA LA SOGS PA MI BTANG NGO SNYAM
DU SEMS LA MNGON PAR 'DU BYED PAS NI NGES PAR MI SKYO BA YID LA
BYED PA ZHES BYA'O, ,BYANG CHUB MCHOG THOB

PAR BYA BA'I PHYIR MI MTHUN PA DANG, GNYEN PO SGRUB PA YID LA
BYED PA RNAM PA BZHI STE ZHES BYA BA LA, BLA NA MED PA'I BYANG
CHUB THOB PAR BYA BA'I PHYIR SBYIN PA'I MI MTHUN PA SER SNA NAS,
SHES RAB KYI MI MTHUN PA 'CHAL PA'I SHES RAB KYI BAR SPANGS PA
DANG, GNYEN PO SBYIN PA NAS SHES RAB KYI BAR DAG SGRUB

PAR YID LA BYA BA RNAM PA BZHI YOD DO ZHES BYA BA'I DON TO,
,SBYIN PA LA SOGS PA MI MTHUN PA SER SNA LA SOGS PA BSHAGS PA
DANG ZHES BYA BA LA, SBYIN PA'I MI MTHUN PA'I PHYOGS SER SNA NAS
SHES RAB KYI MI MTHUN PA'I PHYOGS 'CHAL PA'I SHES RAB KYI BAR DAG
NI SDIG PA MI DGE BA'I CHOS ZHES BYA

STE; DE DAG BYUNG NA YANG SO SOR BSHAGS PAR BYA'O ZHES BYA BA'I
DON TO, ,GNYEN PO SBYIN PA LA SOGS PA LA RJES SU YI RANG ZHES BYA
BA LA SER SNA LA SOGS PA'I GNYEN PO NI SBYIN PA NAS SHES RAB KYI
BAR DU STE, DE DAG BDAG DANG GZHAN GYI DON SPYAD PA MTHONG NAS
DGA' ZHING MOS PA SKYES PA NI RJES

SU YI RANG BAR BYED PA ZHES BYA'O, ,DE'I CHED KYIS CHOS BSTAN
PA'I PHYIR SANGS RGYAS RNAMS LA GSOL BA GDAB PA DANG ZHES BYA BA
LA, PHA ROL TU PHYIN PA DRUG GI DBANG DU BYAS NAS BSHAD PA'I CHOS
NI DE'I CHED KYI CHOS ZHES BYA STE, PHA ROL TU PHYIN PA DRUG GI
CHOS MNYAN CING BSHAD PA'I PHYIR, DE

BZHIN GSHEGS PA CHOS KYI 'KHOR LO BSKOR BAR GSOL BA 'DEBS PA NI
SANGS RGYAS RNAMS LA GSOL BA GDAB PA ZHES BYA'O ZHES BYA BA'I DON
TO, ,DE DAG KYANG BYANG CHUB TU BSNGO BA ZHES BYA BA LA, SDIG PA
BSHAGS PA DANG, RJES SU YI RANG BAR BYA BA'AM, GSOL BA GDAB PA
DAG GIS

BLA NA MED PA'I BYANG CHUB THOB PAR GYUR CIG CES BSNGO BA NI DE
DAG KYANG BYANG CHUB TU BSNGO BA ZHES BYA STE, TSIG DE RNAMS
KYANG MDO SDE DAG LAS SDIG PA THAMS CAD SLAR BSHAGS PA DANG, DGE
BA THAMS CAD LA RJES SU YI RANG BA DANG, SANGS RGYAS THAMS CAD LA
GSOL BA 'DEBS PA DANG,

@208A *, ,BDAG BLA NA MED PA'I BYANG CHUB TU SANGS RGYAS PAR SHOG
SHIG CES GSUNGS PA'I TSIGS BCAD DANG RIM PA BZHIN DU SBYAR RO,
,DANG BA YANG DAG BLANGS PA DANG, ,SBYIN SRED DAG NI GZHAN DAG
LA, ,GO CHA SMON LAM DANG BA NI, ,MNGON PAR DGA' BA YID LA BYED,
,CES BYA BA LA,

GZHAN LA DBANG BA YID LA BYED PA DANG, YANG DAG PAR BLANG BA YID
LA BYED PA DANG, GZHAN DAG LA SBYIN PA SRED PA YID LA BYED PA
DANG, GO CHA YID LA BYED PA DANG, SMON LAM YID LA BYED PA DANG,
MNGON PAR DGA' BA YID LA BYED PA STE, YID LA BYED PA DE DAG GIS
KYANG PHA ROL TU PHYIN PA'I KHAMS RGYAS

PAR BYED DO ZHES BYA BA'I DON TO, ,DAD PA'I MTHU LAS BRTZAMS NAS
PHA ROL TU PHYIN PA'I CHED KYI DON LA DANG BAR YID LA BYED PA'O
ZHES BYA BA LA, PHA ROL TU PHYIN PA LA RGYUR GYUR PA LA NI CHOS
ZHES BYA'O, ,PHA ROL TU PHYIN PA DRUG GI 'BRAS BU LA NI DON ZHES
BYA'O, ,YANG NA PHA ROL TU PHYIN PA DRUG 'CHAD PA LA NI

CHOS ZHES BYA'O, ,DES MTSON PAR BYA BA'I DNGOS PO LA NI DON ZHES
BYA STE, DANG BA DANG DANG BAS RGYU BYAS NAS PHA ROL TU PHYIN PA
DRUG PO 'DI DAG RGYUR GYUR PA SPYAD NA NI DE'I 'BRAS BU GDON MI
ZA BAR 'THOB PAR 'GYUR RO ZHES YID CHES PA NI DANG BA'I YID LA
BYED PA ZHES BYA'O, ,CHOS TSOL BA LAS BRTZAMS

NAS YANG DAG PAR LEN PAR BYED PA STE ZHES BYA BA LA, CHOS TSOL
BA'I DBANG DU BYAS NAS DGE BA'I BSHES GNYEN LA BRTEN TE, PHA ROL
TU PHYIN PA'I DON DANG, CHOS LA SOGS PA NYAN CING BSAMS PA NI
YANG DAG PAR LEN PA YID LA BYED PA ZHES BYA BA'I DON TO, ,JI LTAR
YANG DAG PAR LEN CE NA, DE'I

PHYIR CHOS DE'I DE DAG NYID MI SPONG BA'I TSUL GYIS GZUNG BAS SO
ZHES BYA BA LA, PHA ROL TU PHYIN PA'I CHOS DE DAG NYID LA SKUR PA
MI 'DEBS SHING NYAN PA DANG, SEMS PA LA SOGS PA MI 'DOR BA NI MI
SPONG BA'I TSUL GYIS GZUNG BA ZHES BYA STE, DE DAG YANG DAG PAR
LEN PA YID LA BYED PA'O, ,BSHAD

PA LAS BRTZAMS NAS SBYIN PA LA SRED PA YID LA BYED PA STE, GZHAN
LA CHOS DANG DON RAB TU BSGRAGS PA'I PHYIR RO ZHES BYA BA LA
BSHAD PA'I DON DU BYAS NAS SEMS CAN GZHAN LA PHA ROL TU PHYIN PA
DRUG 'CHAD PAR 'DOD PA NI SBYIN PA LA SRED PA YID LA BYED PA ZHES
BYA STE, JI LTAR 'CHAD CE NA, SEMS

@208B CAN GZHAN DAG LA PHA ROL TU PHYIN PA DRUG GI CHOS DANG DON
PHYIN CI MA LOG PAR SGROGS SHING 'CHAD PA'I PHYIR RO, ,BSGRUBS PA
LAS BRTZAMS NAS GO CHA'I YID LA BYED PA STE, SBYIN PA LA SOGS PA
YONGS SU RDZOGS PAR BYA BA'I PHYIR GO CHA BGOS PA'I PHYIR RO ZHES
BYA BA LA PHA ROL TU PHYIN PA DRUG BSGRUB

PA'I CHED DU BYAS NAS DE DRUG BSGRUB PA NI GO CHA YID LA BYED PA
ZHES BYA STE, JI LTAR SGRUB CE NA, PHA ROL TU PHYIN PA DRUG
RDZOGS SHING MTHAR PHYIN PAR BYA BA'I PHYIR SBYIN PA GTONG ZHING
GO GYON NAS SHES RAB SGRUB CING GO GYON PAR BYED PA'I PHYIR RO,
,SMON LAM YID LA BYED PA NI DE RDZOGS PA'I RKYEN DANG LDAN PA'I
PHYIR

RO ZHES BYA BA LA, PHA ROL TU PHYIN PA DRUG RDZOGS PAR BYA BA'I
PHYIR TSE RABS GAR SKYES GAR SKYES KYANG PHA ROL TU PHYIN PA DRUG
RDZOGS PAR BYED PA'I DGE BA'I BSHES GNYEN DANG, NYE DU GNYEN
BSHES DANG LUS DANG LONGS SPYOD LA SOGS PA'I RGYU RKYEN DANG LDAN
PAR GYUR CIG CES SMON LAM 'DEBS BA NI SMON LAM

YID LA BYED PA ZHES BYA STE, MNGON PAR DGA' BA YID LA BYED PA NI
KYE MA SBYIN PA LA SOGS PA SGRUB PA DANG, YANG DAG PAR SGRUB PAR
SHOG SHIG CES SMON PAR DGA' BA'O ZHES BYA BA LA, PHA ROL TU PHYIN
PA MA BSGRUBS PAR NI MNGON PAR 'TSANG RGYA BAR MI 'GYUR BAS NA
GAR SKYES GAR SKYES KYANG PHA ROL

TU PHYIN PA DRUG SGRUB DGOS PA'I PHYIR, AE MA TSE RABS DE DANG DE
DAG TU PHA ROL TU PHYIN PA DRUG SGRUB NUS PA'I RANG BZHIN DU GYUR
NA LEGS SO SNYAM DU SEMS PA NI MNGON PAR DGA' BA YID LA BYED PA
ZHES BYA'O, ,DE LTAR YID LA BYED PA DE GSUM GDAMS PA DANG RJES SU
BSTAN PA LA SBYAR BAR BYA'O ZHES

BYA BA LA, BSGRUB PA'I RJES LA GDAMS PA DANG, RJES SU BSTAN PA
BSHAD DE, 'OG NAS KYANG, DE BZHIN RAB TU BSGRUBS PA DANG, ,YANG
DAG GDAMS DANG BSTAN PA'O, ,ZHES 'BYUNG BA'I PHYIR RO, ,DE LA GO
CHA DANG, SMON LAM DANG, MNGON PAR DGA' BA'I YID LA BYED PA GSUM
NI GDAMS

PA DANG BSTAN PA'I SKABS DANG SBYAR TE, JI LTA ZHE NA, GDAMS PA
DANG BSTAN PA THOB PA'I PHYIR GO CHA GYON PAR BYED DO, ,SMON LAM
'DEBS SO, ,MNGON PAR DGA' BAR BYED DO, ,AE MA'O 'DI LTAR BDAG LA
NI SANGS RGYAS DANG BYANG CHUB SEMS DPA' RNAMS KYIS GDAMS PA DANG
BSTAN PA STON

@209A *, ,PAR GYUR CIG CES SMON LAM 'DEBS SHING DE LTAR DGA' BAR
BYED PA'I PHYIR RO, ,THABS DANG LDAN PA'I LAS YID LA BYED PA NI
RTOG PA DAG GIS RNAM PA THAMS CAD SBYIN PA LA SOGS PA LA SBYOR
ZHING YID LA BYED PAS SO ZHES BYA BA LA, GDAMS PA DANG BSTAN PA'I
'OG TU THABS

DANG LDAN PA'I YID LA BYED PA BSHAD DO, ,DE LA THABS DANG LDAN
PA'I YID LA BYED PA ZHES BYA BA NI BDAG GIS LAG NAS SBYIN PA LA
SOGS PA MA BYAS SU ZIN KYANG PHA ROL TU PHYIN PA DRUG SPYOD PA
DAG MTHONG NA YID KYI RTOGS PAS RJES SU YI RANG BA DANG, MNGON
PAR DGA' BA DANG, RO MYONG BAR BYED PA'I SGO NAS PHA

ROL TU PHYIN PA RNAMS RDZOGS PAR BYA BA LA SBYOR ZHING YID LA
RTOG PA NI THABS DANG LDAN PA'I LAS YID LA BYED PA ZHES BYA'O,
,MTHU THOB PAS NI SPRO BA STE, ,SBYIN PA LA SOGS DRUG STUG PO,
,YONGS SU SBYIN DANG MCHOD PA STE, ,BRTEN PA DANG NI SNYING BRTZE
BA'O, ,ZHES BYA'O, ,THABS DANG LDAN PA'I

LAS YID LA BYED PA'I 'OG TU SPRO BA YID LA BYED PA BSHAD PA'I
SKABS YIN PAS DE BSHAD DO, ,SPRO BA YID LA BYED PA LA YANG RNAM
PA BZHI YOD DE, DE LA SBYIN PA LA YANG SBYIN PA'I SBYIN PA NAS
SHES RAB KYI SBYIN PA'I BAR DU DRUG YOD PA DANG, SHES RAB LA YANG
SHES RAB KYI SBYIN PA NAS SHES RAB KYI

SHES RAB KYI BAR DU DRUG DRUG YOD DO, ,PHA ROL TU PHYIN PA GCIG
CING YANG PHA ROL TU PHYIN PA DRUG DRUG YOD PAS NA SBYIN PA LA
SOGS PA DRUG DRUG STUG PO ZHES BYA STE, GCIG PA DRUG YOD PA'I
MTHU THOB PA NI SPRO BA YID LA BYED PA DANG PO'O, ,PHA ROL TU
PHYIN PA DRUG NYID BSDU PA'I DNGOS PO'I TSUL

DU BZHAG NAS SEMS CAN YONGS SU SMIN PAR BYED PA NI SPRO BA YID LA
BYED PA GNYIS PA'O, ,PHA ROL TU PHYIN PA DRUG LAS SBYIN PA'I PHA
ROL TU PHYIN PAS NI RNYED PA DANG BKUR STI DE BZHIN GSHEGS PA LA
MCHOD PA BYED, PHA ROL TU PHYIN PA LHAG MA LNGAS NI SGRUB PAS DE
BZHIN GSHEGS PA LA MCHOD

PA BYED PA 'DI NI SPRO BA YID LA BYED PA GSUM PA'O, ,PHA ROL RU
PHYIN PA PHYIN CI MA LOG PAR STON PA'I DGE BA'I BSHES GNYEN BTZAL
BA'I PHYIR DGE BA'I BSHES GNYEN LA BRTAN PA NI SPRO BA YID LA
BYED PA BZHI PA'O, ,SNYING BRTZE BA YID LA BYED PA RNAM PA BZHI
STE, BYAMS PA DANG SNYING RJE DANG

@209B DGA' BA DANG BTANG SNYOMS TE, DE DAG GI MTSAN NYID ZHIB TU
NI 'OG NAS BSHAD PAR BYA'O, ,SBYIN PA LA SOGS PA DRUG SBYIN PA'I
SBYIN PA NAS SHES RAB KYI BAR DU MTHU RNYED PA'O ZHES BYA BA LA,
SBYIN PA LA YANG DRUG STE, SBYIN PA'I SBYIN PA NAS SHES RAB KYI
SBYIN PA'I BAR DU'O, ,DE LTAR DRUG

YOD PAS NA SDUG PA ZHES BYA STE, DE LTA BU'I MTHU RNYED PA NI
SPRO BA YID LA BYED PA DANG PO'O, ,DE LTAR SBYIN PA LA JI LTAR
DRUG YOD CE NA, 'DI LTAR DGE BA'I RANG BZHIN GYI PHUNG PO LNGAS
NI SBYIN PA ZHES BYA'O, ,SBYIN PA'I RANG BZHIN GYI PHUNG PO LNGAS
NI PHYI DANG NANG GI DNGOS PO SBYIN BAR 'DOD PA NI SBYIN PA'I
SBYIN

PA ZHES BYA'O, ,YANG NA NOR DANG 'BRU LA SOGS PA LA SBYIN PA ZHES
BYA STE, DE NAM GZHAN LA GTONG ZHING SBYIN PA'I SBYIN PA ZHES
BYA'O, ,SBYIN PA'I TSUL KHRIMS JI LTA BU ZHE NA NAM SEMS CAN
RNAMS TSUL KHRIMS LA BKOD PA'AM, GZHAN YANG TSUL KHRIMS BSHAD
PA'I TSUL KHRIMS SBYIN PA ZHES BYA

STE; DE BZHIN DU TSUL KHRIMS LA SOGS PA RNAM PA DRUG LA YANG
SBYAR RO ZHES BYA BA LA, SBYIN PA LA DRUG YOD PA DE BZHIN DU TSUL
KHRIMS NAS SHES RAB KYI BAR DU RE RE LA YANG DRUG DRUG YOD PAR
SBYAR RO ZHES BYA BA'I DON TO, ,JI LTA ZHEN, TSUL KHRIMS KYI
SBYIN PA DANG ZHES BYA BA NAS TSUL KHRIMS

KYI SHES RAB CES BYA BA'I BAR DU SBYAR RO, ,DE LA GZHAN GYI NOR
DANG SROG DANG CHUNG MA LA GNOD PA MA BYAS TE, MI 'JIGS PA SBYIN
PA NI TSUL KHRIMS KYI SBYIN PA'O, ,SROG GCOD PA DANG MA BYIN BAR
LEN PA LA SOGS PA BSDAMS TE, TSUL KHRIMS BSRUNGS PA NI TSUL
KHRIMS ZHES BYA'O, ,TSUL

KHRIMS LA GNAS BA RNAMS GSHE BA LAS SLAR MI GSHE BA DANG, BRDEG
PA LAS SLAR MI BRDEG PA LA SOGS PA BYED PA NI TSUL KHRIMS KYI
BZOD PA ZHES BYA'O, ,TSUL KHRIMS RGYUN DU BSRUNGS PA NI TSUL
KHRIMS KYI BRTZON 'GRUS ZHES BYA'O, ,RTAG TU TSUL KHRIMS LA SEMS
RTZE GCIG TU 'DZOG

PA NI TSUL KHRIMS KYI BSAM GTAN ZHES BYA'O, ,LTUNG BA MI LTUNG
BA'I BYE BRAG PHYED PA NI TSUL KHRIMS KYI SHES RAB CES BYA'O,
,BZOD PA LA YANG BZOD PA LA GNAS PA RNAMS BRDEG PA LA SLAR MI
BRDEG PA LA SOGS PA MI 'JIGS PA SBYIN PAR BYED PA NI BZOD PA'I
SBYIN PA ZHES BYA'O, ,BZOD

@210A *, ,PA LA GNAS PA RNAMS SROG GCOD PA LA SOGS PA'I LAS MI
BYED PA NI BZOD PA'I TSUL KHRIMS SO, ,GZHAN GYIS GNOD PA BYAS
KYANG ZHE MI SDANG BA NI BZOD BA'I BZOD PA'O, ,RTAG TU BZOD PA'I
SEMS 'BA' ZHIG 'BYUNG BA NI BZOD PA'I BRTZON 'GRUS SO, ,ZHA SDANG

GI SEMS MA G-YENGS PA NI BZOD PA'I BSAM GTAN NO, ,SEMS CAN GZHAN
LA GNOD PA BYAS NA MA 'ONGS PA NA SDUG BSNGAL MYONG BAR MTHONG PA
NI BZOD PA'I SHES RAB BO, ,BRTZON 'GRUS LA YANG SEMS CAN GZHAN
GYI GROGS BYAS SHING BTANG BA NI BRTZON 'GRUS KYI SBYIN PA'O,
,DGE BA LA

BRTZON 'GRUS RTZOM PA MI DGE BA LA MI 'JUG PA NI BRTZON 'GRUS KYI
TSUL KHRIMS SO, ,BRTZON 'GRUS RTZOM PA'I DUS NA GRANG BA DANG TSA
BA LA SOGS PA'I NYAMS SU LEN PA NI BRTZON 'GRUS KYI BZOD PA'O,
,DGE BA LA SEMS SPRO BA NI BRTZON 'GRUS KYI BRTZON 'GRUS SO, ,LE
LOS SEMS

MA G-YENGS PA NI BRTZON 'GRUS KYI BSAM GTAN ZHES BYA'O, ,BRTZON
'GRUS BRTZAMS PA RNAMS DGE BA DANG MI DGE BA'I MTSAN NYID PHYED
PAR SHES PAR 'GYUR TE, DE NI BRTZON 'GRUS KYI SHES RAB BO, ,BSAM
GTAN LA YANG BSAM GTAN GYI MTHU LO NYES DANG NAD LA SOGS PA MED
PAR BYAS

TE; GNOD PA BSAL NAS PHAN PA SBYIN PA NI BSAM GTAN GYI SBYIN
PA'O, ,SEMS RTZE GCIG PA'I TSE SROG GCOD PA LA MI RTOG PA NI BSAM
GTAN GYI TSUL KHRIMS SO, ,BSAM GTAN PA RNAMS NI RTAG TU SEMS 'JAM
PA STE, ZHE SDANG GI 'KHRUG PA MI 'BYUNG BA NI BSAM GTAN GYI BZOD
PA'O, ,

SEMS RTZE GCIG PA RGYUN DU MI GTONG BA NI BSAM GTAN GYI BRTZON
'GRUS SO, ,DMIGS PAR BYA BA LA SEMS RTZE GCIG PA NI BSAM GTAN GYI
BSAM GTAN NO, ,BSGOM PAR BYA BA'I CHOS SEMS LA GSAL BA NI BSAM
GTAN GYI SHES RAB BO, ,SHES RAB LA YANG GZHAN CHOS RNAMS PHYIN CI
MA

LOG PAR BSHAD PA NI SHES RAB KYI SBYIN PA'O, ,SHES RAB CAN RNAMS
BLANG BA DANG SPANG BAR BYA BA RNAMS NGO SHES PAS SPANG BAR BYA
BA LA MI 'JUG PA NI SHES RAB KYI TSUL KHRIMS SO, ,CHOS KYI MTSAN
NYID MA NOR BA LA SEMS DGA' BA NI SHES RAB KYI BZOD BA'O, ,MNYAN
PA DANG SEMS PA LA SOGS

@210B PA SPRO BA NI SHES RAB KYI BRTZON 'GRUS SO, ,CHOS KYI MTSAN
NYID PHYIN CI MA LOG PA RNAMS LA MA NOR BA YIN NO SNYAM DU SEMS
G-YENGS PA MED PA NI SHES RAB KYI BSAM GTAN NO, ,CHOS RNAMS KYI
RANG DANG SPYI'I MTSAN NYID PHYIN CI MA LOG PAR SHES PA NI SHES
RAB KYI SHES RAB PO, ,PHA ROL TU PHYIN PA RNAMS

BSDU BA'I DNGOS PO RNAMS KYIS SEMS CAN YONGS SU SMIN PA'O ZHES
BYA BA LA, PHA ROL TU PHYIN PA DRUG SBYIN PA DANG NGAG SNYAN PA
DANG, DON MTHUN PA DANG DON SPYOD BAR SPYOD PA'I MTSAN NYID DU
BZHAG STE, DE DAG GIS SEMS CAN YONGS SU SMIN PAR BYED PA NI SPRO
PA YID LA BYED PA GNYIS PA'O, ,PHA ROL TU

PHYIN PA RNAMS JI LTAR BSDU BA'I DNGOS PO'I TSUL DU BZHAG CE NA,
PHA ROL TU PHYIN PA DRUG LAS SBYIN PA NI SBYIN PA NYID DO, ,PHA
ROL TU PHYIN PA DRUG NAM GZHAN LA 'CHAD PA NI NGAG SNYAN PA'O,
,PHA ROL TU PHYIN PA DRUG LA SEMS CAN GZHAN SPYOD DU BKOD PA NI
DON SPYOD PA'O, ,PHA ROL TU PHYIN PA DRUG PO GANG LA

SEMS CAN BKOD PA'I PHA ROL TU PHYIN PA DRUG PO DE NYID LA BDAG
NYID KYANG SPYOD PA NI DON MTHUN PA SPYOD PA'O, ,MCHOD PA NI
SBYIN PAS NI RNYED PA DANG BKUR STI SPYOD PA'O, ,LHAG MA RNAMS
KYIS NI SGRUB PA'I MCHOD PA'O ZHES BYA BA LA, DE BZHIN GSHEGS PA
LA MCHOD PA RNAM PA GNYIS TE, ZANG ZING

GI MCHOD PA DANG, SGRUB PAS MCHOD PA'O, ,ZANG ZING GI MCHOD PA LA
YANG RNAM PA GNYIS TE, RNYED PAS MCHOD PA DANG, BKUR STIS MCHOD
PA'O, ,DE LA CHOS GOS DANG, LHUNG BZED 'BUL BA NI RNYED PAS MCHOD
PA'O, ,PHYAG 'TSAL BA DANG BSKOR BA LA SOGS PA BYED PA NI BKUR
STIS MCHOD

PA STE, SBYIN PAS NI RNYED PA DANG, BKUR STIS MCHOD PA BYED DO,
,TSUL KHRIMS NAS SHES RAB KYI BAR DU LNGA SGRUB PAS MCHOD PA STE,
'DI NI SPRO BA YID LA BYED PA GSUM PA'O, ,PHYIN CI MA LOG PA'I
PHA ROL TU PHYIN PA STON PA BTZAL BA'I PHYIR DGE BA'I BSHES GNYEN
LA BRTEN PA STE ZHES BYA BA LA,

PHYIN CI MA LOG PA NI SBYIN PA'I PHA ROL TU PHYIN PA PHYIN CI MA
LOG PA NAS SHES RAB KYI PHA ROL TU PHYIN PA PHYIN CI MA LOG PA'O,
,DE LA KHA CIG SBYIN PA YIN YANG PHYIN CI LOG YOD DE, SHAN PA LA
MTSON CHA SBYIN PA DANG, SMAD 'TSONG MA LA NOR SBYIN PA LTA BU'O,
,KHA CIG SHES RAB YIN YANG PHYIN CI LOG

@211A *, ,YOD DE, MU STEGS PA BDAG DANG RTAG PA LA SOGS PA LTA
BU'O, ,DE LTAR NA SBYIN PA PHYIN CI MA LOG PA DANG, SHES RAB
PHYIN CI MA LOG PAR STON PA'I DGE BA'I BSHES GNYEN BTZAL BA'I
PHYIR DE STON PA'I DGE BA'I BSHES GNYEN GYI DRUNG DU 'GRO BA
DANG, PHYAG 'TSAL BA DANG

BSKOR BA LA SOGS PA'I BSNYEN BKUR BYED PA NI BSTEN PA ZHES BYA
STE, 'DI NI SPRO BA YID LA BYED PA BZHI PA'O, ,SNYING BRTZE BA
YID LA BYED PA NI TSAD MED PA BZHI STE ZHES BYA BA LA TSAD MED PA
BZHI DANG LDAN PA'I SEMS LA NI SNYING BRTZE BA YID LA BYED PA
ZHES BYA'O ZHES BYA BA'I DON TO, ,SBYIN PA LA SOGS

PA'I STOBS DANG BYAMS PAR BYED PA DANG ZHES BYA BA LA, BYAMS PA
NI SEMS CAN RNAMS BDE BA DANG LDAN PAR GYUR CIG CES SEMS PA DANG,
BYANG CHUB SEMS DPA' RNAMS NI BDE BAR GYUR CIG CES SEMS PAR MA
ZAD KYI BDE BA LA YANG 'JOG PAR MDZAD DO, ,DE LA SPYIN PA LA SOGS
PA'I PHA ROL TU

PHYIN PA DRUG NI LONGS SPYOD LA SOGS PA 'GRUB PAR BYED PA YIN PAS
SBYIN PA LA SOGS PA YANG PHA ROL TU PHYIN PA DRUG BSTABS TE PHA
ROL TU PHYIN PA DRUG LA BKOD PA NI SEMS CAN LA BYAMS PAR BYED PA
YIN NO ZHES BYA BA'I DON TO, ,SER SNA LA SOGS PA DANG LDAN PA LA
SNYING BRTZE BA DANG ZHES BYA BA LA SEMS

CAN RNAMS SDUG BSNGAL BA DANG BRAL BAR GYUR CIG CES SEMS PA NI
SNYING RJE'O, ,SER SNA LA SOGS PA PHA ROL TU PHYIN PA DRUG GI MI
MTHUN PA'I PHYOGS NI DBUL PO LA SOGS PA'I SDUG BSNGAL BAR 'GYUR
BA'I RGYU YIN PAS SER SNA LA SOGS PA DANG LDAN PA LA BYANG CHUB
SEMS DPA' SNYING RJE SKYE BA'O, ,

BYANG CHUB SEMS DPA' NI SNYING RJE BA TZAM DU YANG MA ZAD KYI,
SER SNA LA SOGS PA'I CHOS 'DOR DU 'JUG STE 'DI NI SNYING RJE'O,
,SBYIN PA DANG LDAN PA LA SOGS PA'I SEMS CAN RNAMS LA DGA' BAR
BYED PA DANG ZHES BYA BA LA, SEMS CAN BDE BA MTHONG NAS SEMS LA
MOS PA SKYES PA LA NI

DGA' BA ZHES BYA STE, SEMS CAN RNAMS SBYIN PA LA SOGS PA'I PHA
ROL TU PHYIN PA DRUG SPYOD PA MTHONG NAS DGA' BAR GYUR PA NI DGA'
BA'O, ,DE LA NYON MONGS PA MED PA MOS PA NI BTANG SNYOMS SO ZHES
BYA BA LA, BTANG SNYOMS KYI RANG BZHIN NI GANG LA YANG CHAGS PA
DANG ZHE SDANG MED PA DANG, SBYIN

@211B PA LA SOGS PA LONGS SPYOD DANG LDAN NAM, BDE BAR GYUR PA'I
SEMS CAN RNAMS LA YANG 'DOD CHAGS SKYE BAR MA GYUR CIG CES SMON
PA DANG, LONGS SPYOD RNAMS PHROGS NAS SDUG BSNGAL BAR GYUR BA'I
SEMS CAN RNAMS LA YANG ZHE SDANG BAR MA GYUR CIG CES SEMS PA NI
BTANG SNYOMS SO

ZHES BYA BA'I DON TO, ,MA BYAS SMAD DANG NGO TSA DANG, ,BGYID
DANG YUL LA DGA' BA DANG, ,MI SKYO BA DANG 'GOD PA DANG, ,BRJOD
PA YI NI BLO GROS TE, ,ZHES BYA BA LA, GZHAN YANG NGO TSA BA YID
LA BYED PA DANG, DGA' BA YID LA BYED PA DANG, MI SKYO BA YID LA
BYED PA DANG, 'GOD PA YID

LA BYED PA DANG, BRJOD PA YID LA BYED PA STE, YID LA BYED PA DE
DAG GIS KYANG PHA ROL TU PHYIN PA'I KHAMS RGYAS PAR 'GYUR RO ZHES
BYA BA'I DON TO, ,DE LA PHA ROL TU PHYIN PA YE MA BYAS PA DANG,
RDZOGS PAR MA BYAS PA NI MA BYAS PA ZHES BYA'O, ,PHA ROL TU PHYIN
PA LA PHYIN CI LOG TU BYAS PA LA

NI SMAD PA BYAS PA ZHES BYA STE, DE LTAR YE MA BYAS PA DANG,
RDZOGS PAR MA BYAS PA DANG, SMAD PAR BYAS NA MTSAR BYAS ZHES NGO
TSA ZHING 'GYOD PA NI NGO TSA BA YID LA BYED PA ZHES BYA'O, ,PHA
ROL TU PHYIN PA DRUG LA RGYUN DU SPYAD PAR BYA'O SNYAM DU SEMS
SPRO BA'I DBANG DU BYAS NAS SPYIN PA LA SOGS PA PHA ROL TU

PHYIN PA DRUG LA RGYUN DU DMIGS SHING DE 'BA' ZHIG LA SEMS RTZE
GCIG TU 'JOG GI, SEMS GZHAN DU MA G-YENGS PA NI DGA' BA YID LA
BYED PA ZHES BYA'O, ,SBYIN PA LA SOGS PA PHA ROL TU PHYIN PA DRUG
LA SBYOR BA'I TSE, SPYOD PAR MI 'DOD PA'I SEMS SKYE BA SKYES NA
SEMS 'DI NI BLA NA MED PA'I BYANG

CHUB THOB PAR BYA BA'I BAR DU GCOD PA YIN PAS DGRA YIN NO SNYAM
PA'I 'DU SHES SKYE BA NI MI SKYO BA YID LA BYED PA ZHES BYA'O,
,SEMS CAN GYI DON DU PHA ROL TU PHYIN PA DRUG DANG 'BREL PA'I
CHOS STON PAS SKYOB PAR BYA'O SNYAM DU SEMS SHING PHA ROL TU
PHYIN PA DRUG GI GTZUG LAG DANG GZHUNG DU 'DRI ZHING 'JOG

PA NI 'GOD PA YID LA BYED PA ZHES BYA STE, DPER NA MDO SDE'I
RGYAN 'DI NYID KYI NANG NAS GRANGS DANG MTSAN NYID GO RIMS DANG
ZHES BYA BA LA SOGS PA'I TSUL DU GTZUG LAG TU 'GOD PA'O, ,SEMS
CAN SO SO'I SNOD DANG SBYAR NAS SEMS CAN GANG LA PHA ROL TU PHYIN
PA GANG BSHAD PAR 'OS PA'I

@212A *, ,SEMS CAN DE LA PHA ROL TU PHYIN PA DE 'CHAD PA NI BRJOD
PA YID LA BYED PA ZHES BYA'O, ,NGO TSA BA'I CHOS LAS BRTZAMS NAS
ZHES BYA BA NI NGO TSA BAS RGYU BYAS NAS SHE'AM, NGO TSA BA'I
DBANG DU BYAS NAS ZHES BYA BA'I DON TO, ,MA BYAS PA'AM ZHES BYA
BA LA, ,PHA ROL TU PHYIN PA

DRUG THAMS CAD NAS THAMS CAD DU CUNG ZAD KYANG MA BYAS PA'O,
,YONGS SU MA RDZOGS PA'AM ZHES BYA BA LA, SBYIN PA NI RNAM PA
GSUM STE, ZANG ZING DANG MI 'JIGS PA DANG CHOS SBYIN PA GSUM LAS
GNYIS TZAM BYED KYI GSUM CHAR TSANG BAR MI BYED PA'AM, ZANG ZING
SBYIN PA LAS KYANG CUNG ZAD

TZAM GTONG GI KUN MI GTONG BA DANG, MI 'JIGS PA SBYIN PA LA YANG
SNYING NAS SKYABS MI BYED KYI TSIG TZAM DU BYED PA DANG, CHOS KYI
SBYIN PA LA YANG KHA CIG 'CHAD KYI KHA CIG MI 'CHAD DE, SLOB DPON
BCABS PA NI YONGS SU MA RDZOGS PA ZHES BYA'O, ,LOG PAR SPYOD PA
ZHES BYA BA LA, SBYIN

PA'I BSNGAGS PA TZAM SMRA BA'I DNGOS PO MI GTONG BA DANG, SHAN PA
LA MTSON SBYIN PAR BYED PA DANG, SMAD 'TSONG MA LA NOR SBYIN PA
DANG, BRKUS NAS SBYIN PA DANG G-YO DANG SGYUS BYIN PA NI LOG PAR
SBYIN PA ZHES BYA'O, ,NGO TSA NAS ZHES BYA BA LA, DE LTAR MA BYAS
PA DANG, YONGS SU RDZOGS

PAR MA BYAS PA DANG, SMAD PAR BYAS PAR MTHONG NAS SEMS LA GNOD PA
NI NGO TSA BA ZHES BYA'O, ,'JUG PA DANG ZHES BYA BA LA, DE LTAR
NGO TSA NAS MA BYAS PA DANG, YONGS SU RDZOGS PAR MA BYAS PA DE
SPANGS TE, BYED PA DANG YONGS SU RDZOGS PAR BYED PA LA 'JUG PAR
BYED DO ZHES BYA BA'I

DON TO, ,LDOG PA'I PHYIR ZHES BYA BA LA, SMAD PA DANG LOG PAR BYA
BA LAS NI LDOG PAR BYA BA'I PHYIR ZHES BYA BA'I DON TO, ,YUN MI
RING BAR 'GYOD PAR BYED DO ZHES BYA BA LA, GAL TE 'GYOD PA ZHIG
BSKYED NA YANG RGYUN DU 'GYOD PA BSKYED PAR MI BYA STE ZHES BYA
BA'I DON TO, ,'GYOD PA DANG RGYUN DU

LDAN NA DGE BA NYID LA 'JUG PAR MI NUS PAS DE BAS NA SBYIN PA LA
SOGS PA MA BYAS PA DANG, SMAD PA BYAS PA NA BDAG GIS SEMS CAN
RNAMS LA SBYIN PA LA SOGS PA MA BYAS PA DANG, SMAD PA BYAS PA NI
MTSAR BYAS SO SNYAM THANG CIG GCIG 'GYOD PA BSKYED NAS 'GYOD PA
SPONG NGO, ,DE LA DE BAS

@212B 'DI LTAR 'GYUR TE, SBYIN PA LA SOGS PA YE MA BYAS PA DANG,
RDZOGS PAR MA BYAS NAS 'GYOD PAR GYUR NA 'GYOD PA DE BZLOG STE,
SBYIN PA LA SOGS PA BYAS BA DANG, RDZOGS PAR BYA BA'I PHYIR GUS
PAR BYA BA DANG, RGYUN DU BSGRUB PA LA 'JUG PAR BYA'O, ,SBYIN PA
LA SOGS PA SMAD PA DANG, LOG

PAR BYAS PA LA PHYIS LOG PA LA 'JUG PAR MI BYA'O ZHES LDOG PAR
BYA STE, DE LTAR NA YANG THE TSOM YANG LDOG PAR 'GYUR RO, ,'JIG
RTEN RIG PAR BYAS PA LAS BRTZAMS NAS BRJOD PA YID LA BYED PA STE
ZHES BYA BA LA, SEMS CAN SO SO'I SEMS DANG SBYAR BAS SEMS CAN
GANG LA PHA ROL TU

PHYIN PA GANG BSHAD PA'I RIG PA'I SEMS CAN DE DAG LA PHA ROL TU
PHYIN PA DE 'CHAD PA NI BRJOD PA YID LA BYED PA ZHES BYA'O, ,DON
DE NYID BSTAN PA'I PHYIR, STON SKYOB DE NYID JI LTAR SNOD DU GYUR
PA'I PHYIR 'JIG RTEN LA BRJOD PAR 'DU BYED PA'O ZHES BYA BA SMOS
TE, PHA ROL TU PHYIN PA DRUG DANG LDAN PA'I

GTZUG LAG BYAS PA DE DAG SO SO'I SNOD DANG SBYAR NAS SEMS CAN
GANG LA PHA ROL TU PHYIN PA GANG BSHAD PAR 'OS SHING SNOD DU GYUR
PA DE LA PHA ROL TU PHYIN PA 'CHAD DE, DPER NA SBYIN PA'I PHA ROL
TU PHYIN PA 'CHAD PA'I SNOD DU GYUR PA LA SBYIN PA'I PHA ROL TU
PHYIN PA 'CHAD PA NAS SHES RAB KYI PHA ROL TU

PHYIN PA 'CHAD PA'O, ,SBYIN PA LA SOGS BRTEN NAS SU, ,BYANG CHUB
'GYUR GYIS DBANG PHYUG MIN, ,ZHES BYA BA LA BRTEN PA'I YID LA
BYED PA NI SBYIN PA LA SOGS PA'I PHA ROL TU PHYIN PA DRUG LA
BRTEN NAS BLA NA MED PA'I BYANG CHUB THOB PAR 'GYUR GYI, DBANG
PHYUG DANG GTZO BO'ANG TSANGS PA LA SOGS

PA LA BRTEN NAS NI BLA NA MED PA'I BYANG CHUB THOB PA MA YIN PAR
KHONG DU CHUD PA NI BRTEN PA YID LA BYED PA ZHES BYA'O, ,SKYON
DANG YON TAN DAG LA YANG, ,GNYIS PO DE NI RTOG PAR 'GYUR, ,ZHES
BYA BA LA, RTOG PA YID LA BYED PA NI SER SNA LA SOGS PA LA MI
MTHUN PA'I PHYOGS LA NI SKYON DU

RTOGS TE, DBUL PO LA SOGS PAR GYUR PAR MTHONG SBYIN PA LA SOGS PA
GNYEN PO'I PHYOGS LA NI YON TAN DU RTOGS TE, PHYUG PO LA SOGS PAR
'GYUR BAR MTHONG BA NI RTOG PA YID LA BYED PA ZHES BYA'O, ,BSAGS
PA DGA' BA DRAN PA DANG, ,CHE BA'I DON NI MTHONG BA DANG, ,RNAL
'BYOR

@213A *, ,'DOD DANG MI RTOG PA, ,DE 'DZIN PA DANG RKYEN THOB PA,
,ZHES BYA BA LA, ZHES YANG BSAGS PA DRAN NAS DGA' BA YID LA BYED
PA DANG, DON CHEN PO MTHONG BA YID LA BYED PA DANG, 'DOD PA YID
LA BYED PA STE, YID LA BYED PA DE DAG GIS KYANG PHA ROL TU PHYIN
PA'I KHAMS RGYAS

BAR BYED DO ZHES BYA BA'I DON TO, ,'DOD PA YID LA BYED PA YANG
RNAM PA BZHI STE, RNAL 'BYOR 'DOD PA YID LA BYED PA DANG, MI RTOG
PA 'DOD PA YID LA BYED PA DANG, DE 'DZIN PA YID LA BYED PA DANG,
RKYEN THOB PA YID LA BYED PA'O, ,BSAGS PA DRAN PAS DGA' BA YID LA
BYED PA NI SBYIN PA

LA SOGS PA BSAGS NAS BSOD NAMS DANG YE SHES KYI TSOGS BSAGS PAR
MTHONG BA'I PHYIR RO ZHES BYA BA LA, SBYIN PA NAS SHES RAB KYI
PHA ROL TU PHYIN PA'I BAR DRUG BSAGS NAS BSOD NAMS DANG YE SHES
KYI TSOGS BSAGS PA MTHONG BA NI BSAGS PA MTHONG NAS DGA' BA YID
LA BYED PA

ZHES BYA'O, ,DE LA SBYIN PA DANG TSUL KHRIMS DANG BZOD PA GSUM
BSAGS PAS NI BSOD NAMS KYI TSOGS SU 'GYUR, BSAM GTAN DANG SHES
RAB NI YE SHES KYI TSOGS SU 'GYUR, BRTZON 'GRUS NI GNYIS GA'I
TSOGS SU 'GYUR RO, ,DON MTHONG BA YID LA BYED PA NI SBYIN PA LA
SOGS PA

BYANG CHUB KYI PHYOGS KYI DNGOS PO'I DON GYIS BYANG CHUB CHEN PO
THOB PAR MTHONG BA'I PHYIR RO ZHES BYA BA LA, RNAM PAR MI RTOG
PA'I YE SHES LA NI BYANG CHUB CHEN PO ZHES BYA'O, ,SBYIN PA LA
SOGS PA SPYAD NAS BLA NA MED PA'I BYANG CHUB KYI RGYU'I TSUL GYIS
MJUG TU BLA NA MED PA'I BYANG CHUB THOB PAR MTHONG BA

NI DON CHEN PO MTHONG BA YID LA BYED PA ZHES BYA'O, ,RNAL 'BYOR
'DOD PA YID LA BYED PA NI LHAG MTHONG DANG ZHI GNAS SBYOR BA
BSGOM PAR 'DOD PA'I PHYIR RO ZHES BYA BA LA, PHA ROL TU PHYIN PA
DRUG RDZOGS PAR BYA BA'I PHYIR, ZHI GNAS DANG LHAG MTHONG ZUNG DU
'BREL BA BSGOM PAR 'DOD PA NI RNAL

'BYOR 'DOD PA YID LA BYED PA ZHES BYA'O, ,MI RTOG PAR 'DOD PA YID
LA BYED PA NI PHA ROL TU PHYIN PA YONGS SU RDZOGS PA'I PHYIR
THABS MKHAS PA LA 'DOD PA'I PHYIR ZHES BYA BA LA, RNAM PAR MI
RTOG PA'I YE SHES NI PHA ROL TU PHYIN PA YONGS SU RDZOGS PAR BYED
PA'I THABS YIN NO, ,DE

@213B BAS NA PHA ROL TU PHYIN PA DRUG RDZOGS PAR BYA BA'I PHYIR
RNAM PAR MI RTOG PA'I YE SHES DANG LDAN PAR BYA BA NI MI RTOG PAR
'DOD PA YID LA BYED PA ZHES BYA'O, ,YANG NA DANG PO SBYOR BA'I
DUS NA 'DI SNYAM DU SEMS TE, MI RTOG RNAM PAR MI RTOG PAR PHA ROL
TU PHYIN PA LA 'JUG PAR GYUR CIG CES SMON LAM

BTAB SEMS LA MNGON PAR 'DUS BYAS PA LAS MNGON PAR SANGS RGYAS TE,
RNAM PAR MI RTOG PA'I YE SHES THOB PA NA MI RTOG RNAM PAR MI RTOG
PAR PHA ROL TU PHYIN PA RNAMS LA 'JUG PAR 'GYUR TE, DE NI MI RTOG
PAR 'DOD PA YID LA BYED PA ZHES BYA'O, ,'DZIN PA YID LA BYED PA
NI

PHA ROL TU PHYIN PA RNAMS KYI CHED KYI CHOS DANG DON 'DZIN PA'I
PHYIR RO ZHES BYA BA DANG, PHA ROL TU PHYIN PA DRUG 'CHAD PA'I
CHOS DANG, DON SEMS LA MI BRJED PAR 'DZIN PA NI YID LA BYED PA
ZHES BYA'O, ,DE LA PHA ROL TU PHYIN PA RGYUR GYUR PA NI CHOS ZHES
BYA'O, ,'BRAS BUR GYUR PA LA NI DON ZHES

BYA'O, ,RKYEN THOB PA YID LA BYED PA NI PHA ROL TU PHYIN PA YONGS
SU RDZOGS PA DANG, RJES SU MTHUN PA'I YANG DAG PA'I SMON LAM
MNGON PAR 'DU BYED PA'I PHYIR RO ZHES BYA BA LA, TSE RABS GAR
SKYES GAR SKYES KYANG PHA ROL TU PHYIN PA DRUG RDZOGS PAR 'GYUR
PA DANG MTHUN PA'I DGE BA'I BSHES GNYEN

DANG; NYE DU GNYEN BSHES DANG, LUS DANG LONGS SPYOD DANG LDAN PAR
GYUR CIG CES SMON LAM 'DEBS PA NI RKYEN THOB PA YID LA BYED PA
ZHES BYA'O, ,RNAM BDUN PHYIN CI LOG 'DZIN DANG, ,SPANGS PA'I MTHU
NI SHES PA DANG, ,NGO MTSAR DANG NI NGO MTSAR MIN, ,'DU SHES DE
BZHIN RNAM BZHI'O, ,

ZHES BYA BA LA, PHA ROL TU PHYIN PA DRUG RNAMS BSGOM PA CHA PHYIN
CI LOG TU 'DZIN PA RNAM PA BDUN SPONG PA'I MTHU MTHONG BA YID LA
BYED PA DANG, ,NGO MTSAR GYI 'DU SHES YID LA BYED PA BZHI DANG,
DE BZHIN DU NGO MTSAR MA YIN PA'I 'DU SHES YID LA BYED PAS KYANG
KHAMS RGYAS PAR 'GYUR RO ZHES BYA BA'I

DON TO, ,MED PA LA YOD PAR 'DZIN PA DANG ZHES BYA BA LA KUN
BRTAGS KYI GANG ZAG DANG, KUN BRTAGS KYI CHOS NI MED PA YIN NA DE
LA DNGOS PO YOD PAR LTA BA NI MED PA LA YOD PAR 'DZIN PA ZHES BYA
STE, 'DI NI PHYIN CI LOG GCIG GO, ,NYES PA CAN LA YON TAN CAN DU
'DZIN PA DANG ZHES BYA BA

@214A *, ,LA; 'KHOR BA'I CHOS NI NYES PA CAN YIN TE, MI RTAG PA
DANG SDUG BSNGAL BA DANG, MI GCANG BA DANG BDAG MED PA'I PHYIR
RO, ,DE LA RTAG PA DANG BDE BA DANG GTZANG BAR 'DZIN PA NI YON
TAN DU 'DZIN PA STE, 'DI NI PHYIN CI LOG GNYIS SO, ,YON TAN CAN
LA YON TAN CAN

MA YIN PAR 'DZIN PA DANG ZHES BYA BA LA, MYA NGAN LAS 'DAS PA NA
NYON MONGS PA DANG, SDUG BSNGAL THAMS CAD SBANGS PAS ZHI BA DANG,
BDE BA YIN PA'I PHYIR YON TAN CAN YIN NA DE LA BYIS PA RNAMS CHAD
PA DANG G-YANG SAR LTA BA NI YON TAN CAN MA YIN PA ZHES BYA STE,
DE NI PHYIN CI LOG GSUM

MO, ,'DU BYED THAMS CAD LA RTAG PA DANG BDE BAR 'DZIN PA GNYIS
DANG ZHES BYA BA LA, THAMS CAD KYI SGRA 'DIR PHYOGS GCIG TU
DRANGS TE 'DUS MA BYAS BKOL NAS ZAG PA DANG BCAS PA'I 'DU BYED
THAMS CAD DANG, ZAG PA MED PA'I 'DUS BYAS 'PHAGS PA'I LAM LA SOGS
PA THAMS CAD NI 'DI

SKAD CIG MA 'JIG PAS MI RTAG PA YIN NA DE LA BRTAN PAR 'DU SHES
PA NI 'DU BYED THAMS CAD LA RTAG PAR 'DZIN PA ZHES BYA STE, 'DI
NI PHYIN CI LOG BZHI'O, ,ZAG PA DANG BCAS PA'I 'DUS BYAS THAMS
CAD NI SDUG BSNGAL RNAM PA GSUM DANG BRGYAD KYIS GZAR BAS SDUG
BSNGAL BA YIN NA DE LA

GYA NOM PAR 'DZIN PA NI BDE BAR 'DZIN PA ZHES BYA STE, 'DI NI
PHYIN CI LOG LNGA PA'O, ,CHOS THAMS CAD LA BDAG TU 'DZIN PA DANG
ZHES BYA BA LA, THAMS CAD KYI SGRA 'DI'I SKABS SUM LUS PA'I DON
DRANGS TE, 'DUS BYAS DANG 'DUS MA BYAS DANG, ZAG PA DANG BCAS PA
DANG ZAG PA MED PA'I

CHOS THAMS CAD NI GANG ZAG PA DANG CHOS KYI DBYINGS NYID DU BDAG
MED PA YIN NO, ,DE LA NGO BO YOD PAR 'DZIN PA NI CHOS THAMS CAD
LA BDAG TU 'DZIN PA ZHES BYA STE, 'DI NI PHYIN CI LOG DRUG GO,
,MYA NGAN LAS 'DAS PA MA ZHI BAR LOG PAR 'DZIN PA STE ZHES BYA BA
LA, MYA NGAN LAS 'DAS

PA NI 'KHRUG PAS NYON MONGS PA'I 'KHRUG PA DANG, SDUG BSNGAL
THAMS CAD SPANGS PAS ZHI BA YIN NA DE LA MI BDE BA'I GNAS SU
'DZIN PA YIN NA NI MYA NGAN LAS 'DAS PA MA ZHI BAR LOG PAR 'DZIN
PA ZHES BYA STE, 'DI NI LOG PAR 'DZIN PA BDUN NO, ,DE DAG GI
GNYEN POR STONG

@214B PA NYID LA SOGS PA'I TING NGE 'DZIN GSUM DANG, CHOS BSDU
BAS YANG DAG PAR 'DZIN PAR 'GYUR RO ZHES BYA BA LA, MED PA LA YOD
PAR 'DZIN PA DANG, NYES PA CAN LA YON TAN DU 'DZIN PA DANG, YON
TAN CAN LA YON TAN CAN MA YIN PAR 'DZIN PA'I GNYEN POR STONG PA
NYID KYI TING NGE 'DZIN DANG,

SMON PA MED PA'I TING NGE 'DZIN DANG, MTSAN MA MED PA'I TING NGE
'DZIN GSUM BSHAD DO, ,'DUS BYAS LA RTAG PA DANG, BDE BAR 'DZIN PA
DANG, CHOS THAMS CAD LA BDAG TU 'DZIN PA DANG, MYA NGAN LAS 'DAS
PA LA MA ZHI BAR LOG PA'I GNYEN POR CHOS BSDU BA BZHI BO BSTAN
TO, ,JI LTA ZHE

NA; MED PA LA YOD PAR 'DZIN PA'I GNYEN POR NI STONG BA NYID KYI
TING NGE 'DZIN BSHAD DE, STONG PA NYID KYI TING NGE 'DZIN NI
STONG PA DANG BDAG MED PAR 'DZIN PA'I RNAM PA YIN PAS GANG ZAG
DANG CHOS LA BDAG TU 'DZIN PA'I GNYEN POR 'GYUR RE, ,NYES PA CAN
LA YON TAN DU 'DZIN PA'I GNYEN POR NI

SMON PA MED PA'I TING NGE 'DZIN BSHAD DE SMON PA MED PA'I TING
NGE 'DZIN NI KUN 'BYUNG BA'I RNAM PA BZHI DANG, LAM GYI RNAM PA
BZHI'I STENG DU SDUG BSNGAL GYI RNAM PA MI RTAG PA DANG SDUG
BSNGAL BA GNYIS KYIS BSNAN TE, RNAM PA BCU YIN PAS RNAM PA BCU
LTAR KHONG DU CHUD NA NYES PA CAN LA YON TAN DU 'DZIN

PA MED PAR 'GYUR RO, ,JI LTA ZHE NA, DANG PO MI RTAG PA DANG SDUG
BSNGAL MTHONG NAS SKYO BAR 'GYUR RO, ,DE NAS DE'I RGYU GANG YIN
ZHES BRTAGS NA KUN 'BYUNG GI RNAM PA BZHI YIN PAR MTHONG NGO,
,KUN 'BYUNG DE'ANG GANG GIS SPANG, ,ZHES BRTAGS NA LAM GYI RNAM
PA BZHIS SPONG BAR MTHONG STE, LAM

YANG DGOS PA'I DON GRUB NAS YANG DGOS PAR MTHONG STE, DE DAG
THAMS CAD LA MI SMON PA NI SMON PA MED PA'I TING NGE 'DZIN CES
BYA'O, ,YON TAN CAN LA YON TAN CAN MA YIN PAR 'DZIN PA'I GNYEN
POR MTSAN MA MED PA'I TING NGE 'DZIN BSHAD DE, MTSAN MA MED PA'I
TING NGE 'DZIN NI 'GOG PAR

RNAM PA BZHI LTA BU'I MTSAN NYID YIN PAS RNAM PA BZHI LTAR RTOGS
NAS YON TAN CAN LA YON TAN CAN MA YIN PAR RTOG GO ,'DU BYED THAMS
CAD LA RTAG PAR 'DZIN PA'I GNYEN POR NI 'DU BYED THAMS CAD NI MI
RTAG CES BYA BA'I CHOS KYI MDO GSUNGS SO, ,BDE BAR 'DZIN PA'I
GNYEN POR NI ZAG PA DANG

@215A *, ,BCAS PA THAMS CAD SDUG BSNGAL PA ZHES BYA BA'I DON
GSUNGS SO, ,CHOS THAMS CAD LA BDAG TU 'DZIN PA'I GNYEN POR NI
CHOS THAMS CAD BDAG MED PA ZHES BYA BA'I CHOS KYI MDO GSUNGS SO,
,MYA NGAN LAS 'DAS PA MA ZHI BAR 'DZIN PA'I GNYEN POR NI ZHI BA
MYA NGAN LAS

'DAS PA ZHES BYA BA'I CHOS KYI MDO GSUNGS SO, ,PHA ROL TU PHYIN
PA RNAMS LA SPANGS PA'I 'DU SHES DANG ZHES BYA BA LA, NGO MTSAR
GYI 'DU SHES BZHI 'CHAD DE, PHA ROL TU PHYIN PA RNAMS LA SPANGS
PA'I 'DU SHES 'JUG PA YANG NGO MTSAR GYI 'DU SHES YIN NO CI ZHIG
NGO MTSAR ZHE NA, THANG CIG

SBYIN PA'I PHA ROL TU PHYIN PA LA PHYI'I DNGOS PO DNGOS POR GTONG
BAR MA ZAD KYI BDAG GI LUS KYANG YONGS SU GTONG BA NI NGO MTSAR
DU BYA'O, ,TSUL KHRIMS KYI PHA ROL TU PHYIN PA LA YANG, TSUL
KHRIMS YANG DAG PAR BLANGS PA'I PHYIR NYE DU GNYEN BSHES DANG,
LONGS SPYOD YONGS SU GTONG BA

NI NGO MTSAR DU BYA'O, ,BZOD PA'I PHA ROL TU PHYIN PA LA YANG
GDOL BU DANG, RIGS NGAN PA LA SOGS PAS GNOD PA BYAS KYANG MI KHRO
ZHING NYAMS SU LEN PA NI NGO MTSAR DU BYA'O, ,BRTZON 'GRUS KYI
PHA ROL TU PHYIN PA LA YANG LUS DANG SROG LA YANG MI LTA BAR
BRTZON 'GRUS RTZOM PA NI NGO MTSAR

DU BYA'O, ,BSAM GTAN GYI PHA ROL TU PHYIN PA YANG BSAM GTAN GYI
ROL MA CHAGS PA NGO MTSAR DU BYA BA'O, ,SHES RAB KYI PHA ROL TU
PHYIN PA LA YANG CHOS THAMS CAD STONG BAR RTOGS PA NI NGO MTSAR
DU BYA BA'O, ,YUN RING PO'I 'DU SHES DANG ZHES BYA BA LA DE LTAR
PHA ROL TU PHYIN PA RGYA CHEN PO

LA SPYAD KYANG 'BRAS BU MYUR DU MI 'THOB KYI BSKAL PA GRANGS MED
PA GSUM GYI BAR DU 'DU SHES PA YANG NGO MTSAR DU BYA BA YIN NO,
,LAN RE BA MED PA'I 'DU SHES DANG ZHES BYA BA LA, BYANG CHUB SEMS
DPA' PHA ROL TU PHYIN PA DRUG LA SEMS CAN BKOD DE, SEMS CAN DE LA
PHAN BTAGS KYANG TSE 'DI

LA PHAN BTAGS PA'I LAN LA RE BA MED PA YANG NGO MTSAR DU BYA BA
NI ZHES BYA BA'I DON TO, ,RNAM PAR SMIN PA LA MI RE BA'I 'DU SHES
SO ZHES BYA BA LA, LAS SU BYA BA THAMS CAD LA NI 'BRAS BU'I DON
DU BYED PA YIN NA, TSE 'DIR PHA ROL TU PHYIN PA DRUG LA SPYAD KYI
TSE PHYI MAR LONGS SPYOD CHEN PO LA

@215B SOGS PA'I RNAM PAR SMIN PA'I 'BRAS BU LA MI RE BA BZHIN DU
SPYOD PA YANG NGO MTSAR DU BYA BA YIN NO ZHES BYA BA'I DON TO,
,PHA ROL TU PHYIN PA SPANGS PA DANG, YUN RING BOR GYUR NAS SANGS
RGYAS PA'I 'BRAS BUR 'BYUNG BA DANG ZHES BYA BA LA NGO MTSAR DU
BYA BA MA YIN PA'I 'DU SHES BZHI 'CHAD DE, SA BON DU

'BRAS BTAB LA 'BRAS BU YANG 'BRAS SKYE BA NI NGO MTSAR MI CHE
STE, DE BZHIN DU PHA ROL TU PHYIN PA RGYA CHEN PO LA YANG SPYAD
YUN RING POR YANG SPYAD NAS MJUG 'BRAS BU BLA NA MED PA'I BYANG
CHUB THOB PA NI NGO MTSAR DU BYA BA MA YIN TE, RGYU CHAD MED PA
LA SPYAD NAS 'BRAS BU TSAD MED PA THOB PA NI NGO MTSAR DU MI

CHE'O ZHES BYA BA'I DON TO, ,GNYIS PO DE YOD NA BDAG DANG PHA ROL
LA SEMS MNYAM PA DANG ZHES BYA BA LA SPANGS PA DANG YUN RING PO
DANG MI LDAN PA RNAMS LA BDAG BZHIN DU GZHAN LA PHAN 'DOGS PAR
BYED PA NI NGO MTSAR DU BYA PA YIN GYI, SPANGS PA DANG YUN RING
PO'I 'DU SHES DANG LDAN PA RNAMS

BDAG DANG PHA ROL SEMS MNYAM STE, BDAG BZHIN DU SEMS CAN GZHAN LA
PHAN PAR BYED PA NI NGO MTSAR DU MI CHE'O ZHES BYA BA'I DON TO,
,DE DAG PAS MCHOG BRGYA BYIN LA SOGS PA MCHOD PA LA SOGS PA RNYED
DU ZIN KYANG SLAR LAN RE BA MED PA DANG ZHES BYA BA LA, DE DAG GI
SGRAS NI PHAN BTAGS

PA'I SEMS CAN PHAL PA LA SNYEGS SO, ,'DI LTAR BYANG CHUB SEMS
DPA' BRGYA BYIN DANG TSANGS PA LA SOGS PA LA PHAN BTAGS NAS BRGYA
BYIN DANG TSANGS PAS LAN DU MCHOD PA PHUL BA'I RNYED PA DANG BKUR
STI LA YANG LAN RE BA MED DE, MCHIL MA'I RDOG GU TZAM DU SEMS NA
SEMS CAN PHAL PAS

PHAN BTAGS PA'I RNYED PA DANG BKUR STI NGAN PA LA LAN RE BA MED
PA LTA CI ZHIG NGO MTSAR CHE STE MI CHE'O ZHES BYA BA'I DON TO,
,BDAG GI DNGOS PO DANG LONGS SPYOD 'JIG RTEN LAS 'PHAGS PA THOB
PAR RNAM PAR SMIN PA MI 'DOD DO ZHES BYA BA LA, BYANG CHUB SEMS
DPAS PHA ROL TU PHYIN PA DRUG SPYAD NA MA

'ONGS PA LAS BDAG GI LUS SKU GSUM GYI MTSAN NYID THOB PA DANG
LONGS SPYOD KYANG 'JIG RTEN KUN LAS 'PHAGS TE, KHYAD ZHUGS PA
THOB PAS LHA'I LUS CAM DANG, LONGS SPYOD CAN GYIS RNAM PAR SMIN
PA LA MI RE BA NI NGO MTSAR MI CHE'O ZHES BYA BA'I DON TO, ,SEMS
CAN DAG NI SNYOMS

@216A *, ,PA DANG, ,CHEN PO'I BDAG NYID DMIGS PA DANG, ,GZHAN GYI
YON TAN LAN RE DANG, ,GSUM DU RE ZHING RGYUN DU'O, ,ZHES BYA BA
LA, GZHAN YANG SNYOMS PA YID LA BYED PA DANG CHEN PO'I BDAG NYID
DMIGS PA YID LA BYED PA DANG, LAN 'DOD PA'I YID LA BYED

PA DANG, RE BA YID LA BYED PA DANG, RGYUN DU YID LA BYED PA STE,
YID LA BYED PA DE DAG GIS KYANG KHAMS RGYAS PAR 'GYUR RO ZHES BYA
BA'I DON TO, ,SEMS CAN LA LA NI PHA ROL TU PHYIN PA LA 'JOG LA LA
MI 'JOG PA MA YIN GYI SEMS CAN THAMS CAD PHA ROL TU PHYIN PA LA
'JOG PA NI SNYOMS PA YID

LA BYED PA ZHES BYA'O, ,PHA ROL TU PHYIN PA DRUG LA SPYAD NA BDE
BA DANG PAN PA 'BA' ZHIG DU 'GYUR GYI GNOD PA'I DNGOS PO NI CUNG
ZAD MI 'GYUR RO ZHES BYA BA MTHONG BA NI BDAG NYID CHEN PO DMIGS
PA YID LA BYED PA ZHES BYA'O, ,SEMS CAN PHA ROL TU PHYIN PA SPYOD
DU BCUG PA LAS PHA ROL TU PHYIN PA DRUG GI

YON TAN DANG LDAN PA MTHONG NA SEMS CAN 'DI DAG GIS NI BDAG LA
PHAN BTAGS SO SNYAM DU SEMS PA NI LAN 'DOD PA YID LA BYED PA'O
ZHES BYA'O, ,PHA ROL TU PHYIN PA DRUG LA SPYOD PA'I SEMS CAN
RNAMS GNAS GSUM THOB PAR SHOG SHIG CES RE BA NI YID LA BYED PA
ZHES BYA STE, GNAS GSUM

NI BYANG CHUB SEMS DPA'I SA'I MTHAR THUG PAR RE BA DANG, SANGS
RGYAS KYI SA'I MTHAR THUG PAR RE BA DANG, SEMS CAN GYI DON RE
BA'O, ,DE LA BYANG CHUB SEMS DPA'I SA'I MTHAR THUG PAR RE BA NI
SBYIN PAS SA DANG MTHAR THUG PAR RE BA NAS YE SHES KYI SA BCU'I
MTHAR THUG PAR RE BA'O, ,SANGS RGYAS

KYI SA'I MTHAR THUG PAR REB NI SA BCU 'DAS NAS SANGS RGYAS KYI SA
THOB PAR SHOG SHIG CES RE BA'O, ,SEMS CAN DON RE BA NI SANGS
RGYAS NAS SEMS CAN THAMS CAD LA PHAN PA DANG BDE BA BYED PAR SHOG
SHIG CES ZER BA'O, ,BAR 'GA' PHA ROL TU PHYIN PA LA SPYOD PAR
'GA' MI SPYOD PA LTA BU MA YIN

GYI CHU'I RGYUN BZHIN DU RGYUN MI 'CHAD PAR SPYOD PA NI RGYUN DU
YID LA BYED PA ZHES BYA'O, ,SANGS RGYAS BSTAN PA SGRUB TSUN CHAD,
,MI GNAS PA YI SEMS PA STE, ,DE 'GRIB 'PHEL BA'I SEMS CAN LA, ,MI
DGA' DANG NI DGA' BA'O, ,ZHES BYA BA LA, GZHAN YANG DAG PAR SBYOR
BA YID LA

@216B BYED PA DANG, MI DGA' BA YID LA BYED PA DANG, DGA' BA YID
LA BYED PA STE, DES KYANG KHAMS RGYAS PAR 'GYUR RO ZHES BYA BA'I
DON TO, ,DE LA YANG DAG PA'I SBYOR BA YID LA BYED PA NI DANG PO
BYANG CHUB TU SEMS BSKYED NAS, MNYAN PA DANG SEMS PAR BYED PA LAS
BRTZAMS TE, MTHAR SANGS RGYAS

PA MA THOB KYI BAR DU BAR MA DOR BRTZON 'GRUS MI 'DOR BA NI YANG
DAG PAR SBYOR BA YID LA BYED PA ZHES BYA'O, ,SEMS CAN RNAMS PHA
ROL TU PHYIN PA DRUG LA SPYOD PA LAS PHA ROL TU PHYIN PA NYAMS
PAR MTHONG NA, SEMS LA MA MOS PA NI MI DGA' BA YID LA BYED PA
ZHES BYA'O, ,SBYIN PA LA SOGS PA PHA

ROL TU PHYIN PA SPYOD PA 'PHEL ZHING RGYA CHE BAR GYUR PA MTHONG
NAS SEMS LA MOS PA NI DGA' BA YID LA BYED PA ZHES BYA'O, ,GZUGS
BRNYAN DANG NI YANG DAG LA, ,BSGOM PA DANG NI MOS PA SPYOD, ,DANG
DU MI LEN YID LA BYED, ,LUNG BSTAN PA DANG NGES PAR 'DOD, ,CES
BYA BA LA, GZHAN YANG MI

MOS PA YID LA BYED PA DANG, MOS PA YID LA BYED PA DANG, DANG DU
MI LEN PA YID LA BYED PA DANG, 'DOD PA YID LA BYED PAS PHA ROL TU
PHYIN PA'I KHAMS RGYAS PAR BYED DO ZHES BYA BA'I DON TO, ,DE LA
PHA ROL TU PHYIN PA'I GZUGS BRNYAN BSGOM PA LA MA DAD PA NI MI
MOS PA YID LA BYED PA ZHES BYA

STE; PHA ROL TU PHYIN PA'I GZUGS BRNYAN NI DPER NA SBYIN PA'I PHA
ROL TU PHYIN PA LA YANG MTSON CHA DANG DUG LA SOGS PA SBYIN PA
YIN YANG PHA ROL TU PHYIN PA MA YIN PA DANG SHES RAB KYI PHA ROL
TU PHYIN PA LA'ANG, BDAG DANG RTAG PA LA SOGS PA YOD PAR LTA BA
SHES RAB YIN YANG SHES RAB KYI PHA ROL TU

PHYIN PA MA YIN PA LTA BU NI PHA ROL TU PHYIN PA'I GZUGS BRNYAN
ZHES BYA'O, ,YANG DAG PA'I PHA ROL TU PHYIN PA BSGOM PA LA DGA'
BA NI MOS PA YID LA BYED PA ZHES BYA STE, YANG DAG PA'I PHA ROL
TU PHYIN PA NI SBYIN PA'I PHA ROL TU PHYIN PA LA YANG PHYI DANG
NANG GI DNGOS PO KUN GTONG BA DANG, SHES RAB KYI PHA ROL

TU PHYIN PA LA YANG CHOS RNAMS KYI RANG DANG SPYI'I MTSAN NYID
PHYIN CI MA LOG PAR SHES PA'O, ,DANG DU MI LEN PA YID LA BYED PA
NI SBYIN PA LA SOGS PA'I MI MTHUN PA'I PHYOGS SER SNA LA SOGS PA
BYUNG NA SBYIN PAS 'DUL BAR BYED PAS NA 'CHAL PA'I SHES RAB BYUNG
NA SHES RAB KYIS 'DUL BAR BYED PA'O, ,

@217A *, ,'DOD PA YID LA BYED PA RNAM PA GNYIS TE, LUNG BSTAN PA
'DOD PA DANG, NGES PA'I SA LA GNAS PA THOB PAR 'DOD PA'O, ,LUNG
BSTAN PA 'DOD PA NI DE BZHIN GSHEGS PA RNAMS KYIS RIGS KYI BU
KHYOD DUS JI SRID CIG NAS PHA ROL TU PHYIN PA RDZOGS PA NAS BLA
NA MED PA'I BYANG CHUB TU

'TSANG RGYA BAR 'GYUR RO ZHES LUNG BSTAN PAR 'DOD PA'O, ,YANG NA
SA BRGYAD PA'I DUS NA DE BZHIN GSHEGS PA RNAMS KYIS BLA NA MED
PA'I BYANG CHUB TU LUNG BSTAN TO, ,BDAG GIS PHA ROL TU PHYIN PA
SPYAD PAS SA BRGYAD PA JI LTAR 'THOB PAR 'GYUR ZHES 'DOD PA NI
LUNG BSTAN PAR 'DOD PA ZHES BYA'O, ,NGES

PA'I SA LA 'THOB PA RNAM PA GNYIS TE, LONGS SPYOD NGES PAR 'DOD
PA DANG, SKYE BA NGES PAR 'DOD PA'O, ,DE LA LONGS SPYOD NGES PAR
'DOD PA NI SBYIN PA'I PHA ROL TU PHYIN PAS SA DANG PO THOB PA
NAS, SKAD CIG MA GCIG PA 'JIG RTEN GYI KHAMS BRGYA G-YO BAR NUS
PA NI MTHU LA 'DOD PA DANG, 'JIG RTEN LAS

'DAS PA'I LONGS SPYOD CHEN PO THOB PAR 'DOD PAS NA YI SHES KYI
PHA ROL TU PHYIN PAS KYANG SA BCU THOB NAS 'JIG RTEN GYI KHAMS
GANG G'A'I BYE MA'I KLUNG SNYED G-YO BAR BYED NUS PA'I MTHU DANG
LDAN PAR 'DOD PAS NA RIG PA'I GNAS THAMS CAD LA MKHAS PAR 'DOD
PA'O, ,SKYE BA NGES PAR 'DOD PA NI SA BCU

THOB NAS SKYE BA GCIG GIS THOGS PA'I BYANG CHUB SEMS DPA' THOB
PAR 'DOD PA'O, ,MA NGES DUS NA MJUG MTHONG BA, ,YID BYED DANG NI
MNYAM RTOG PA, ,MCHOG GI CHOS LA 'JUG PA NA, ,BDAG NYID MCHOG TU
'DZIN PA'O, ,ZHES BYA BA LA, GZHAN YANG MA 'ONGS PA'I DUS NA
MTHONG BAS

'JUG PA YID LA BYED PA DANG, MNYAM PAR RTOG PA YID LA BYED PA
DANG, MCHOG TU 'DZIN PA YID LA BYED PA STE, YID LA BYED PA DE DAG
GIS KYANG KHAMS RGYAS PAR 'GYUR RO ZHES BYA BA'I DON TO, ,DE LA
BYANG CHUB SEMS DPA' 'DI SNYAM DU SEMS TE, BYANG CHUB TU SEMS
BSKYED NAS BLA NA

MED PA'I BYANG CHUB 'DOD NA LHA DANG MI LA SOGS PA'I RGYUD GAR
SKYES GAR SKYES KYANG PHA ROL TU PHYIN PA DRUG SPYAD DOGS PAR
MTHONG NAS 'DI SNYAM DU YUN BSRINGS TE, JI ZHIG BYAS TSE 'DI KHO
NA NAS PHA ROL TU PHYIN PA DRUG LA SPYAD PAR BYA'O SNYAM DU SEMS
PA NI MA 'ONGS PA'I DUS MTHONG BAS 'JUG PA YID

@217B LA BYED PA ZHES BYA'O, ,BDAG GIS PHA ROL TU PHYIN PA RNAMS
LA GUS PAR SPYAD PA DANG, RGYUN DU SPYAD NA BYANG CHUB SEMS DPA'
GZHAN DAG DANG LUS DANG NGAG DANG YID GSUM MNYAM PA YIN NO, ,BDAG
GIS KYANG PHA ROL TU PHYIN PA DRUG LA SPYAD PA DANG, RGYUN DU
SPYAD PAS NA BYANG CHUB SEMS DPA' RNAMS DANG,

LUS DANG NGAG DANG YID GSUM MNYAM MO SNYAM DU RTOG PA NI MNYAM
PAR RTOG PA YID LA BYED PA ZHES BYA'O, ,BDAG NI SPYOD PA'I MCHOG
PHA ROL TU PHYIN PA'I SPYOD PA LA SPYOD PAS, 'JIG RTEN KUN LAS
'PHAGS PA'I LUS, ,LUS DANG LONGS SPYOD THOB BAR 'DOD PA NI BDAG
MCHOG TU 'DZIN PA YID LA BYED PA

ZHES BYA'O, ,YID LA BYED PA GONG DU BSHAD PA RNAMS KYI MJUG BSDU
BA'I PHYIR, DGE BA YID BYED DE DAG NI, ,RGYU NI PHA ROL PHYIN PA
BCU, ,MDOR NA BYANG CHUB SEMS DPA' YI, ,KHAMS NI RGYAS PAR 'GYUR
BA'O, ,ZHES BYA BA SMOS SO, RGYU MTHONG NAS DGA' PA YID LA BYED
PA NAS BRTZAMS TE,

BDAG MCHOG TU 'DZIN PA YID LA BYED PA'I BAR DU YID LA BYED PA 'DI
DAG NI BSOD NAMS DANG YE SHES KYI TSOGS RDZOGS PAR 'GYUR BA'I YID
LA BYED PA YIN PAS, DGE BA YID LA BYED PA ZHES BYA STE, ,YID LA
BYED PA DE DAG KYANG, ,PHA ROL TU PHYIN PA BCU LA DMIGS SHING
BRTEN NAS YID LA BYED PAS,

RGYU NI PHA ROL TU PHYIN PA BCU YIN NO, ,DE LTAR YID LA BYED PA
DE DAG GIS PHA ROL TU PHYIN PA'I SA BON DANG RIGS RGYAS SHING
BRTAS PAR 'GYUR BAS NA KHAMS RGYAS PAR 'GYUR BA ZHES BYA'O, ,CHOS
TSOL BA'I BYE BRAG LA TSIGS SU BCAD PA GNYIS TE ZHES BYA BA LA
CHOS LA RNAM PA GNYIS TE, BSHAD PA'I

CHOS DANG, KHONG DU CHUD PAR BYA BA'I CHOS SO, ,DE LA BSHAD PAR
BYA BA'I CHOS NI JI LTAR BTZAL, KHONG DU CHUD PAR BYA BA'I CHOS
NI JI LTAR BTZAL BRTAG PA LA TSIGS SU BCAD PA GNYIS KYIS BSTAN TO
ZHES BYA BA'I DON TO, ,RGYAS DANG LHAG PA'I BSAM DAD CHE, ,BRTAN
PA RNAMS KYIS BTZAL BAR

'DOD, ,BAR CHAD BCAS DANG BAR CHAD YIN, ,DE BZHIN 'BYOR PA DE DAG
GIS, ,LUS MED LUS BCAS LUS RNYED LUS RDZOGS PA, ,BYANG CHUB SEMS
DPA' RNAMS KYIS TE, ,NGA RGYAL MED DANG NGA RGYAL PHRA, ,NGA
RGYAL MED PA RNAMS SU DGONGS, ,ZHES BYA BA LA, BYANG CHUB SEMS

@218A *, ,DPA' CHOS BTZAL BA NI RNAM PA BCU GSUM MO, ,DE LA CHOS
KYI SGRAS NI BSHAD PAR BYA BA'I GSUNG RAB YAN LAG BCU GNYIS DANG,
KHONG DU CHUD PAR BYA BA'I CHOS CHOS KYI SKU LA BYA'O, ,DE LA SO
SO'I SKYE BO'I DUS NA DAM PA'I CHOS NYAN PA DANG, SEMS PA NAS
BRTZAMS

TE; MOS PA SPYOD PA'I SA 'JIG RTEN GYI CHOS MCHOG MAN CHAD NA
NYAN PA DANG SEMS PA LA SOGS PA NI RGYAS PA ZHES BYA'O, ,MOS PA
SPYOD PA'I SA 'JIG RTEN GYI CHOS MCHOG GI TSE CHOS KYI SGO'I
RGYUN GYI TING NGE 'DZIN RNYED NAS SA DANG PO'I DUS NAS BRTZAMS
TE, SA BDUN MAN CHAD KYI TSA NA NI LHAG

PA'I BSAM PA DANG LDAN PA ZHES BYA'O, ,GANG ZAG DANG CHOS LA BDAG
MED PAR KHONG DU CHUD PA DANG, BDAG DANG GZHAN DU MNYAM PA NYID
KYI TSE SEMS RNYED PA'I PHYIR RO, ,SA BRGYAD NAS SA BCU MAN CHAD
KYI CHOS RTOGS PA LA CHE BA ZHES BYA STE, CI'I PHYIR ZHE NA, RNAM
PAR MI RTOG PA LHUN GYIS GRUB

PA'I YE SHES THOB PA'I PHYIR CHE BA ZHES BYA'O, ,BYANG CHUB SEMS
DPA' RNAMS KYIS CHOS BTZAL BA'I MTSAN NYID NI DE LTA BU YIN PAR
'DOD DO ZHES BYA BA'I DON TO, ,SO SO'I SPYI BO'I DUS NAS BRTZAMS
TE, 'JIG RTEN GYI CHOS MCHOG MAN CHAD KYI TSE CHOS MTHONG BA NI
BAR CHAD DANG BCAS PA ZHES

BYA STE, BSAM PA MI BRTAN PA DANG, MI DGE BA'I BSHES GNYEN GYIS
BSLUR ZUG PA DANG, DGE BA'I BSHES GNYEN GYIS GAR DRANGS PA DER
'JUG PA DANG, NYON MONGS PA DANG SHES BYA'I SGRIB PA MA SPANGS
PA'I PHYIR BAR CHAD DANG BCAS PA ZHES BYA'O, ,SA DANG PO NAS SA
BCU MAN CHAD KYI TSE

CHOS RTOGS PA LA NI BAR CHAD MED PA ZHES BYA STE, DE PHAN CHAD
BSAM PA BRTAN PA DANG MI DGE BA'I BSHES GNYEN GYIS BSLUR MI ZUG
PA DANG, DGE BA'I BSHES GNYEN GYIS GAR DRANGS PAR MI 'JUG PA
DANG, MTHONG BAS SPANG BAR BYA BA'I NYON MONGS PA RIM GYIS SPANGS
PA DANG, BSGOM PAS SPANG

PAR BYA BA SHAS KYIS SPANGS PA'I PHYIR RO, ,SA BRGYAD NA SA BCU
MAN CHAD KYI TSE, CHOS RTOGS PA NI 'BYOR PA ZHES BYA STE, RNAM
PAR MI RTOG PA DANG, MNGON PAR SHES PA LA DANG, SANGS RGYAS KYI
ZHING YONGS SU SBYANG BAR BYA BA LHUN GYIS GRUB PA THOB PA'I
PHYIR RO, ,SO SO'I SKYE BO'I DUS NA NYAN

@218B PA DANG, SEMS PA LA SOGS PA'I DUS NA NI LUS MED PA ZHES BYA
STE, CHOS KYI SKU MNGON SUM DU MA BYAS PA'I PHYIR RO, ,MOS PA
SPYOD PA'I SA 'JIG RTEN GYI CHOS MCHOG GI DUS NA NI LUS DANG BCAS
PA ZHES BYA STE, GZUNG 'DZIN SPANGS PA'I CHOS KYI SKU SHAS KYIS
RNYED PA'I PHYIR RO, ,SA DANG PO

NAS SA BDUN MAN CHAD KYI TSE NA NI LUS RNYED PA ZHES BYA STE,
'JIG TSOGS SU LTA BA SPANGS PA DANG, GZUNG BA DANG 'DZIN PA GNYIS
SPANGS PA'I RNAM PAR MI RTOG PA'I YE SHES BTZAL 'BAD PA DANG BCAS
PA DANG LDAN PA'I PHYIR RO, ,SA BRGYAD NAS SA BCU MAN CHAD KYI
TSE NA NI LUS RDZOGS PA ZHES BYA STE,

RNAM PAR MI RTOG PA LHUN GYIS GRUB PA'I PHYIR RO, ,SO SO'I SKYE
BO'I DUS NAS MOS PA SPYOD PA'I 'JIG RTEN GYI CHOS MCHOG MAN CHAD
KYI TSE NA NI NGA RGYAL MANG BA ZHES BYA STE, NGA DANG BDAG TU
YID LA YOD CING GZUNG BA DANG 'DZIN PA'I DRI MA MA SPANGS PA'I
PHYIR RO, ,SA DANG PO NAS SA BDUN MAN CHAD KYI

NANG NA NI NGA RGYAL PHRA BA ZHES BYA STE, RNAM PAR MI RTOG PA'I
YE SHES LHUN GYIS GRUB PA MA THOB CING BTZAL 'BAD PA DANG RNAM
PAR MI RTOG PA'I YE SHES LA GNAS PA'I PHYIR RO, ,SA BRGYAD NAS SA
BCU MAN CHAD KYI TSE NA NI NGA RGYAL MED PA ZHES BYA STE, RNAM
PAR MI RTOG PA'I YE SHES LHUN GYIS GRUB PA LA

GNAS PA'I PHYIR RO, ,CHOS KYI RGYU'I NGO BO BRTAG PA'I TSIGS SU
BCAD PA'I ZHES BYA BA LA, CHOS NI GZUGS CAN DANG GZUGS MED PA
DANG, DBANG PHYUG DANG MI ZAD PA LA BYA STE, CHOS DE DAG GI RGYU
'DI DANG 'DI 'DRA YIN NO ZHES SHES PAR BYA ZHING BRTAG PA LA
TSIGS SU BCAD PA GCIG GIS BSTAN

TO ZHES BYA BA'I DON TO, ,GZUGS DANG GZUGS MIN MCHAN NYED RGYU,
,CHOS TE DE BZHIN NAD MED PA, ,ZHES BYA BA'I, GZUGS KYI PHUNG PO
LAS MTSAN SUM CU RTZA GNYIS DANG, DPE BYAD BZANG PO BRGYAD CU
'GRUB PAR BYED PA'I RGYU CHOS YIN TE, CI'I PHYIR ZHE NA, DAM PA'I
CHOS GSUNG RAB YAN

LAG BCU GNYIS NYAN PA DANG BSGOM PA LA SOGS PA'I SGO NAS MTSAN
SUM CU RTZA GNYIS LA SOGS PA 'GRUB PAR 'GYUR BA'I PHYIR RO,
,GZUGS MED PA TSOR BA'I PHUNG PO DANG, 'DU SHES KYI PHUNG PO
DANG, 'DU BYED KYI PHUNG PO DANG, RNAM PAR SHES PA'I PHUNG PO LA
'DOD CHAGS DANG ZHE SDANG LA SOGS

@219A *, ,PA'I NYON MONGS PA LA NAD MED PAR BYED PA'I RGYU YANG
CHOS YIN TE, CI'I PHYIR ZHE NA, GSUNG RAB YAN LAG BCU GNYIS KYI
CHOS NYAN PA DANG, BSAM PA DANG BSGOM PA LA SOGS PAS 'DOD CHAGS
LA SOGS PA MTHONG BA DANG BSGOM PAS SPANG BAR BYA BA THAMS CAD
ZHI BAR BYED

PA'I PHYIR RO, ,DBANG PHYUG NI MNGON SHES RNAMS ZHES BYA BA LA,
DBANG PHYUG CHEN PO THOB PAR BYED PA'I RGYU NI 'PHRUL GYI MIG
DANG RNA BA LA SOGS PA MNGON PAR SHES PA LNGA RNAMS TE, CI'I
PHYIR ZHE NA, MNGON PAR SHES PA DE DANG LDAN PA CI BSAM PA THAMS
CAD 'GRUB PAR 'GYUR BA'I PHYIR RO, ,MI ZAD

PA DE BRTAN RNAMS KYI, ,ZHES BYA BA LA, BRTAN PA NI SANGS RGYAS
DANG BYANG CHUB SEMS DPA' RNAMS LA BYA STE, DE DAG GI GZUGS LA
MTSAN SUM CU RTZA GNYIS DANG GZUGS MED PA LA NAD MED PA DANG,
MNGON PAR SHES PA LA SOGS PA SDUG PA DANG MI ZAD PA'I RGYU NI MYA
NGAN LAS 'DAS PA STE, SANGS RGYAS

DANG BYANG CHUB SEMS DPA' RNAMS PHUNG PO LHAG MA MA LUS PA'I MYA
NGANG LAS 'DAS PA'I DUS NA YANG CHOS DE RNAMS LA ZAD PAR 'GYUR BA
MED PA'I PHYIR RO, ,GZUGS MED PA LA NAD MED PA'I RGYU STE, NYON
MONGS PA'I NAD ZHI BA'I PHYIR RO ZHES BYA BA LA, TSOR BA LA SOGS
PA GZUGS MED PA'I CHOS LA

'DOD CHAGS LA SOGS PA NAD MED PA'I RGYU YANG CHOS YIN TE, CI'I
PHYIR ZHE NA, GSUNG RAB YAN LAG BCU GNYIS KYI CHOS MNYAN PA LA
SOGS PA BYAS PAS, SEMS LA YOD PA'I NYON MONGS PA'I NAD ZHI BAR
'GYUR BA'I PHYIR RO ZHES BYA BA'I DON TO, ,MI ZAD PA'I RGYU NI
LHAG MA MA LUS PA'I

MYA NGAN LAS 'DAS PAR YONGS SU MI 'CHAD PA'I PHYIR RO ZHES BYA BA
LA, GZUGS LA MTSAN DANG, GZUGS MED PA LA NAD MED PA DANG, DBANG
PHYUG RNAMS DANG MI ZAD PAR BYED PA'I RGYU NI MYA NGAN LAS 'DAS
PA STE, CI'I PHYIR ZHE NA, SANGS RGYAS DANG BYANG CHUB SEMS DPA'I
LHAG MA MA LUS

PA'I MYA NGAN LAS 'DAS PA'I DUS NA YANG CHOS DE DAG RGYUN MI
'CHAD PAR 'BYUNG BA'I PHYIR RO, ,DE BAS NA TSANGS PAS DRIS PA'I
MDO LAS, CHOS BZHI DANG LDAN NA BYANG CHUB SEMS DPA'I CHOS TSOL
BAR 'GYUR RO ZHES BYA BA LA, GZUGS LA MTSAN SUM CU RTZA GNYIS
DANG, GZUGS MED PA'I

@219B CHOS LA NAD MED PA'I RGYU NI CHOS YIN PA DANG, DBANG PHYUG
GI RGYU MNGON PAR SHES PA YIN PA DANG, MI ZAD PA'I RGYU MYA NGAN
LAS 'DAS PA YIN PAS NA TSANGS PAS DRIS PA'I MDO LAS KYANG CHOS
BZHI DANG LDAN NA BYANG CHUB SEMS DPA' CHOS BZHI TSOL BAR 'GYUR
RO ZHES BSHAD DO, ,CHOS BZHIN NI

DKON PA'I PHYIR RIN PO CHER 'DU SHES PA LA SOGS PA 'OG NAS 'BYUNG
BAS SO, ,DKON PA'I PHYIR RIN PO CHER 'DU SHES PA DANG ZHES BYA BA
LA, DPER NA RIN PO CHE DUS THAMS CAD DU MED CING DKON PA LTAR DAM
PA'I CHOS 'DI'ANG BAR 'GA' THOS KYI, DUS THAMS CAD DU MI THOS PAS
DKON PA

DANG; DE'I 'BRAS BU MTSAN SUM CU RTZA GNYIS LA SOGS PA YANG BAR
'GA' THOB KYI DUS THAMS CAD DU ME 'THOB PAS NA DKON PA STE, DE
LTA BU'I 'DU SHES KYIS CHOS NYAN PA DANG, DKON PA'I PHYIR RIN PO
CHER 'DU SHES PA ZHES BYA'O, ,NYON MONGS PA'I NAD ZHI BA'I PHYIR
SMAN DU 'DU SHES PA

DANG ZHES BYA BA LA, DPER NA SMAN GYIS NAD ZHI BAR BYED PA DANG,
DAM PA'I CHOS KYIS KYANG 'DOD CHAGS LA SOGS PA'I NAD ZHI BAR BYED
PAS NA NYON MONGS PA'I NAD ZHI BAR BYED PA'O SNYAM DU SEMS PA NI
NYON MONGS PA'I NAD ZHI BA'I PHYIR SMAN DU 'DU SHES PA ZHES
BYA'O, ,MI 'JIGS PA'I PHYIR NOR

DU 'DU SHES PA DANG ZHES BYA BA LA, 'JIG RTEN NA NOR ZAD PAS
'JIGS PA DANG MI BDE BAR 'GYUR RO, ,DAM PA'I CHOS KYIS KYANG
MNGON PAR SHES PA LA SOGS PA'I NOR DANG LONGS SPYOD MI ZAD PA'I
RGYU BYED PAS NA, MI 'JIGS PA'I RGYU BYED PA'I PHYIR DAM PA'I
CHOS LA NOR DU 'DU SHES PA ZHES BYA'O,,

SDUG BSNGAL THAMS CAD RAB TU ZHI BA'I PHYIR MYA NGAN LAS 'DAS
PA'O ZHES GSUNGS SO ZHES BYA BA LA, DPER NA MYA NGAN LAS 'DAS PA
DANG NYON MONGS PA KUN SPANGS PAS SKYE BA DANG RGA BA LA SOGS
PA'I SDUG BSNGAL THAMS CAD ZHI BAR 'GYUR BA BZHIN DU DAM PA'I
CHOS MNYAN PA DANG BSAMS PA LA SOGS

PA BYAS NA YANG SKYE BA DANG RGA BA LA SOGS PA'I SDUG BSNGAL
THAMS CAD ZHI BAR 'GYUR BAS NA, DAM PA'I CHOS LA MYA NGANG LAS
'DAS PA'I SEMS BSKYED DO ZHES BYA BA'I DON TO, ,DE GONG DU A'A
TZARYA SA'I RTZA LAG GIS, GZUGS LA MTSAN GRUB PA'I CHOS RGYU YIN
PA LA SOGS PA'I RNAM PA BZHI BSHAD

@220A *, ,PA DANG; TSANGS PAS DRIS PA'I MDO LA SA DKON PA'I PHYIR
RIN PO CHER 'DU SHES PA LA SOGS PA'I RNAM PA BZHIR BSHAD PA DANG,
DON SEL TE DON GCIG TU BSTAN PA'I PHYIR, MDZES PAR BYED PA'I
PHYIR MTSAN NYID NI RIN PO CHE DANG 'DRA STE ZHES BYA BA LA SOGS
PA SMOS TE, DPER

NA RIN PO CHES LUS MDZES PAR BYED PA DANG 'DRA BAR MTSAN SUM CU
RTZA GNYIS DANG, DPE BYAD BZANG PO BRGYAD CUS KYANG MDZES PAR
BYED PAS NA MTSAN NYID RIN PO CHE DANG 'DRA'O ZHES BYA BA'I DON
TO, ,DE BAS NA DE'I RGYU'I PHYIR CHOS LA RIN PO CHER 'DU SHES
PA'O ZHES BYA BA LA, DE LTAR MTSAN SUM CU RTZA

GNYIS DANG, DPE BYAD BRGYAD CU THOB PAR BYED PA'I RGYU YIN PAS NA
CHOS LA RIN PO CHER 'DU SHES BSKYED DO ZHES BYA BA'I DON TO, ,NAD
MED PA'I RGYU'I PHYIR SMAN DU 'DU SHES PA'O ZHES BYA BA LA, DPER
NA SMAN GYIS GZUGS CAN GYI LUS LA NAD MED PA'I RGYU BYED PA LTAR,
CHOS KYIS KYANG TSOR BA LA SOGS

PA GZUGS MED PA'I CHOS LA 'DOD CHAGS LA SOGS PA'I NYON MONGS PA'I
NAD SEL BA'I RGYU BYED PAS NA CHOS LA SMAN DU 'DU SHES BSKYED DO
ZHES BYA BA'I DON TO, ,MNGON PAR SHES PA PHYUG PA'I PHYIR NOR DU
'DU SHES PA'O ZHES BYA BA LA, DPER NA NOR GYIS PHYUG PA DANG,
SKYED PAR BYED PA BZHIN DAM

PA'I CHOS KYIS KYANG SANGS RGYAS DANG BYANG CHUB SEMS DPA' RNAMS
MNGON PAR SHES PA'I NOR GYIS PHYUG PA'I RGYU BYED PAS NA DAM PA'I
CHOS LA NOR DU 'DUS SHES BSKYED DO ZHES BYA BA'I DON TO, ,MI ZAD
PA'I RGYU'I PHYIR MYA NGAN LAS 'DAS PAR 'DU SHES PA NI ZAD PA'I
'JIGS PA MED PA'I PHYIR RO ZHES BYA

PA LA, DAM PA'I CHOS 'DIS MNGON BAR SHES PA DRUG RNAMS MI ZAD
PA'I RGYU BYED PA'I PHYIR MYA NGAN LAS 'DAS PA'I 'DU SHES BSKYED
PAR BYA'O ZHES BYA BA'I THA TSIG GO, ,CI'I PHYIR ZHE NA, SANGS
RGYAS DANG BYANG CHUB SEMS DPA' RNAMS KYIS MYA NGAN LAS 'DAS PA
LA ZAD PA DANG MED PA'I 'JIGS

PAR 'GYUR BA MED PA DE BZHIN DU BYANG CHUB SEMS DPA' RNAMS KYI
MNGON BAR SHES PA DRUG DANG, MED PAR 'GYUR PA'I 'JIGS PA MED PA'I
RGYU YANG DAM PA'I CHOS GSUNG RAB YAN LAG BCU GNYIS KYIS BYED PAS
NA DAM PA'I CHOS LA MYA NGAN LAS 'DAS PA'I 'DU SHES BSKYED DO
ZHES BYA BA'I DON TO, ,

@220B RNAM PAR RTOG PA BTZAL BA LA TSIGS SU BCAD PA ZHES BYA BA
LA, JI TZAM DU BYANG CHUB SEMS DPA' SEMS LA RNAM PAR RTOG PA
BYUNG BA DE TZAM DU SHES RAB KYI PHA ROL TU PHYIN PA'I DON RTOGS
PAR BYA BA LA BAR DU GCOD PA YIN TE, DE BAS NA RNAM PAR RTOG PA
'DI DANG 'DI DAG NI SHES RAB KYI PHA ROL TU PHYIN

PA'I DON RTOGS PAR BYA BA LA BAR DU GCOD PA YIN NO ZHES BRTAG PAR
BYA BA DANG, TSIGS SU BCAD PA GCIG GIS BSTAN TO ZHES BYA BA'I DON
TO, ,MED YOD SGRO 'DOGS SKUR 'DEBS RNAM RTOG PA, ,GCIG DANG THA
DAD BDAG DANG KHYAD PAR RTOG ,JI LTAR MING DANG DON LA MNGON
CHAGS RTOG ,RGYAL

BA'I SRAS KYIS YONGS SU SPANG BAR BYA, ,ZHES BYA BA LA, SHES RAB
KYI PHA ROL TU PHYIN PA'I DON RTOGS PAR BYA BA LA BAR DU GCOD
PA'I RNAM PAR RTOG PA NI BCU STE, BCU GANG ZHE NA, MED PAR RNAM
PAR RTOG PA DANG, YOD PAR RNAM PAR RTOG PA DANG, SGRO 'DOGS PAR
RNAM PAR RTOG PA DANG, SKUR PA

'DEBS PAR RNAM PAR RTOG PA DANG, GCIG PAR RNAM PAR RTOG PA DANG,
THA DAD PAR RNAM PAR RTOG PA DANG, BDAG TU RNAM PAR RTOG PA DANG,
KHYAD PAR DU RNAM PAR RTOG PA DANG, JI LTAR MING BZHIN DU DON LA
MNGON PAR RTOGS NAS RNAM PAR RTOG PA DANG, JI LTAR DON BZHIN DU
MING LA MNGON PAR

CHAGS NAS RNAM PAR RTOG PA STE, RNAM PAR RTOG PA DE DAG BYANG
CHUB SEMS DPAS SPANG BAR BYA'O ZHES BYA BA'I DON TO, ,MED PA LA
RNAM PAR RTOG PA'I GNYEN PO SHES RAB KYI PHA ROL TU PHYIN PA LAS,
'DI LA BYANG CHUB SEMS DPA' SEMS DPA' NYID KYI YOD PA'O ZHES
GSUNGS PA'O ZHES BYA BA LA,

KUN BRTAGS KYI GANG ZAG DANG BRAL BA'I STONG PA NYID DANG YONGS
SU GRUB PA NI YOD PA YIN LA DE'ANG THAMS CAD DU MED DO ZHES BYA
BA LA RNAM PAR RTOG PA'I GNYEN POR SHES RAB KYI PHA ROL TU PHYIN
PA 'BUM LAS BYANG CHUB SEMS DPA' BOS NAS, BYANG CHUB SEMS DPA'
NYID KYIS YOD PA'O ZHES BKA'

STZAL TO, ,KUN BRTAGS KYI GANG ZAG DANG BRAL BA'I STONG PA NYID
DANG, YONGS SU GRUB PA'I MTSAN NYID NI MED PA MA YIN NO ZHES BYA
BA'I DON TO, ,DNGOS PO LA RNAM PAR RTOG PA'I GNYEN POR BYANG CHUB
SEMS DPA' NI MI DMIGS PA'O ZHES BYA BA LA SOGS PA GSUNGS SO ZHES
BYA BA LA, KUN

@221A *, ,BRTAGS KYI GANG ZAG DNGOS PO DANG, RANG BZHIN YOD DO
ZHES RNAM PAR RTOG PA'I GNYEN POR SHES RAB KYI PHA ROL TU PHYIN
PA 'BUM LAS KYANG BYANG CHUB SEMS DPA' NI MI DMIGS PA'O ZHES BKA'
STZAL TE, KUN BRTAGS KYI GANG ZAG GI MTSAN NYID DU NI BYANG CHUB
SEMS DPA' YOD

PA MA YIN NA ZHES BYA BA'I DON TO, ,'DI YAN CHAD DU TSIG GNYIS
KYIS GANG ZAG YOD PAR RNAM PAR RTOG PA'I GNYEN POR GANG ZAG LA
BDAG MED PAR BSTAN TO, ,SGRO 'DOGS PAR RNAM PAR RTOG PA'I GNYEN
POR SH'A RI'I BU GZUGS NI RANG BZHIN GYIS STONG PA'O ZHES GSUNGS
SO ZHES BYA BA LA, KUN

BRTAGS KYI GZUGS DANG SGRA LA SOGS PA YOD PAR RTOG PA NI SGRO
'DOGS PA'I RNAM PAR RTOG PA ZHES BYA STE, DE'I GNYEN POR SHES RAB
KYI PHA ROL TU PHYIN PA 'BUM LAS GZUGS NI RANG BZHIN GYIS STONG
PA'O ZHES BKA' STZAL TO, ,KUN BRTAGS KYI GZUGS DANG SGRA LA SOGS
PA YOD PA MA YIN

NO ZHES BYA BA'I DON TO, ,SKUR PA 'DEBS PA RNAM PAR RTOG PA DE'I
GNYEN POR STONG PA YANG MA YIN NO ZHES GSUNGS SO ZHES BYA BA LA,
KUN BRTAGS KYI CHOS DANG BRAL BA'I YONGS SU GRUB PA NI YOD PA MA
YIN NO, ,DE'ANG THAMS CAD NAS THAMS CAD DU MED DO ZHES RTOG PA NI
SKUR PA 'DEBS

PAR RNAM PAR RTOG PA'O ZHES BYA STE, DE'I GNYEN POR SHES RAB KYI
PHA ROL TU PHYIN PA 'BUM LA SOGS PAR MED PA YANG MA YIN NO ZHES
BKA' STZAL TO, ,DON DU NA GZUNG 'DZIN DANG BRAL BA'I STONG PA
YONGS SU GRUB PA'I MTSAN NYID NI THAMS CAD NAS THAMS CAD DU MED
PA MA YIN NO ZHES BYA BA'I DON TO, ,

GCIG LA RNAM PAR RTOG PA'I GNYEN POR GZUGS KYI STONG PA GANG YIN
PA DE GZUGS MA YIN NO ZHES GSUNGS SO ZHES BYA BA LA, CHOS CAN
GZUGS DANG CHOS NYID STONG PA NYID DANG, KUN BRTAGS KYI CHOS
DANG, YONGS SU GRUB PA GNYIS SU RANG BZHIN GCIG GO ZHES RNAM PAR
RTOG PA'I GNYEN POR SHES

RAB KYI PHA ROL TU PHYIN PA 'BUM LAS GZUGS KYI STONG PA NYID GANG
YIN PA DE GZUGS MA YIN, GZUGS GANG YIN PA DE STONG PA NYID MA YIN
NO ZHES BKA' STZAL TE, ,DON DU KUN BRTAGS KYI GZUGS DANG, YONGS
SU GRUB PA'I RANG BZHIN GCIG PA MA YIN NO ZHES BYA BA'I DON TO,
,CI'I PHYIR ZHE NA, GZUGS

@221B NI 'KHRUL PA'I RANG BZHIN LA YONGS SU GRUB PA NI MA 'KHRUL
PA'I RANG BZHIN YIN PA'I PHYIR RO, ,THA DAD PA'I RNAM PAR RTOG
PA'I GNYEN POR STONG BA NYID LAS GZUGS GZHAN MA YIN TE, STONG PA
NYID GZUGS SO ZHES GSUNGS SO ZHES BYA BA LA, GZUGS KYANG LOGS
SHIG NA YOD STONG PA NYID LOGS SHIG NA YOD

CES GZUGS DANG STONG PA NYID THA DAD PA RNAM PAR RTOG PA'I GNYEN
POR SHES RAB KYI PHA ROL TU PHYIN PA 'BUM LAS STONG PA NYID LAS
GZUGS GZHAN MA YIN, GZUGS LAS STONG PA NYID GZHAN MA YIN TE, GANG
GZUGS DE STONG PA STONG PA DE GZUGS TE ZHES BKA' STZAL TE, GZUGS
LAS MA GTOGS

PAR GZUGS KYI STONG PA LOGS SHIG NA MED DO ZHES BYA BA'I DON TO,
,BDAG GI MTSAN NYID LA RNAM PAR RTOG PA'I GNYEN POR GZUGS NI MING
TZAM MO ZHES GSUNGS SO ZHES BYA BA LA, GZUGS KYI MTSAN NYID NI
THOGS PA DANG BCAS PA DANG, TSOR BA'I MTSAN NYID MYONG BA CAN
DANG, SA'I MTSAN NYID SRA BA LA SOGS

PA DE BZHIN DU YOD DO ZHES RNAM PAR RTOG PA'I GNYEN POR SHES RAB
KYI PHA ROL TU PHYIN PA 'BUM LAS GZUGS NI MING TZAM MO ZHES BKA'
STZAL TE, GZUGS LA SOGS PA SRA BA DANG, GSHER BA'I MTSAN NYID
THAMS CAD KYANG MING TZAM BRDA TZAM THA SNYAD TZAM DU ZAD KYI
MTSAN NYID YOD PA MA YIN NO ZHES BYA

PA'I DON TO, ,KHYAD PAR DU RNAM PAR RTOG PA DE'I GNYEN POR GZUGS
NI SKYE BA YANG MA YIN 'GAG PA YANG MA YIN, NYON MONGS PA YANG MA
YIN, RNAM PAR BYANG BA YANG MA YIN NO ZHES GSUNGS SO ZHES BYA BA
LA, GZUGS LA SKYE BA YOD DO ZHES BYA BA LA 'GAG PA YOD DO ZHES
RTOG PA DANG, GZUGS NYON

MONGS PAR RTOG PA DANG, GZUGS RNAM PAR BYANG BAR RTOG PA NI KHYAD
PAR DU RNAM PAR RTOG PA ZHES BYA STE, DE'I GNYEN POR SHES RAB KYI
PHA ROL TU PHYIN PA 'BUM LAS GZUGS NI SKYE BA YANG MA YIN 'GAG PA
YANG MA YIN NO ZHES BYA BA LA SOGS PA GSUNGS TE DON DAM PAR NI
GZUGS LA SKYE BA DANG, 'GAG PA

DANG, KUN NAS NYON MONGS PA DANG, RNAM PAR BYANG BAR 'GYUR BA MED
DO ZHES BYA BA'I DON TO, ,MING JI LTA BA BZHIN DU DON YIN NO
MNGON PAR CHAGS PAS RNAM PAR RTOG PA DE'I GNYEN POR MING NI
BRDZUN PA'O ZHES BYA BA LA SOGS PA GSUNGS SO ZHES BYA BA LA, BUM
PA DANG SNAM BU LA SOGS PA'I MING NI RANG BZHIN YOD PA

@222A *, ,YIN LA; MING RANG BZHIN YOD PA BZHIN DU DES MTSON PAR
BYA BA'I BUM PA DANG, SNAM BU LA SOGS PA'I DNGOS PO YANG DE BZHIN
DU YOD DO ZHES RTOG PA NI MING JI LTA BA BZHIN DU DON LA MNGON
PAR CHAGS NAS RNAM PAR RTOG PA ZHES BYA STE, DE'I GNYEN POR SHES
RAB KYI PHA ROL TU PHYIN PA 'BUM PA LAS

MING NI BRDZUN PA'O ZHES BKA' STZAL TE, BUM PA DANG SNAM BU LA
SOGS PA'I MING DU BTAGS PA RNAMS BRDZUN PA SGYU MA RANG BZHIN YOD
PA MA YIN NO ZHES BYA BA'I DON TO, ,DON JI LTAR MING LA CHAGS
PA'I GNYEN POR MING DE DANG THAMS CAD PA BYANG CHUB SEMS DPA' MI
DMIGS TE, MI DMIGS PAS NA MNGON PAR

MI CHAGS SO ZHES BYA BA LA BUM PA DANG SNAM BU LA SOGS PA'I DON
GYI RANG BZHIN YOD PA BZHIN DU DE'I MING LA YANG RANG BZHIN YOD
DO ZHES MNGON PAR CHAGS SHING YOD PAR RTOG PA'I GNYEN POR SHES
RAB KYI PHA ROL TU PHYIN PA 'BUM LAS MING DE DAG THAMS CAD LA
BYANG CHUB SEMS DPA' MI DMIGS SO MI

DMIGS PAS NA MNGON PAR MI CHAGS SO ZHES BKA' STZAL TO, ,DON DU NA
CHOS RNAMS KYI RANG BZHIN LA YOD PAR BYANG CHUB SEMS DPAS MTHONG
STE, DE LTAR MING LA RANG BZHIN YOD PAR MA MTHONG BAS NA DON LA
YANG RANG BZHIN YOD PAR MI CHAGS MI 'DOD DO ZHES BYA BA'I DON TO,
,DA NI CHOS BTZAL BA'I

MJUG SDUD PA DANG, CHOS TSOL BA LA GNAS PA'I BYANG CHUB SEMS
DPA'I YON TAN YANG BSTAN PA'I PHYIR, MJUG SDUD PA'I TSIGS SU BCAD
PA BSTAN TO, ,TSIGS SU BCAD PA DE'I BSDUS PA'I DON YANG THABS CHE
BA'I BDAG NYID DANG, GZHAN GYI DON CHE BA DANG, BDAG GI DON CHE
BA'O, ,DGE BA'I BLO

GROS BRTZON 'GRUS MCHOG THOB BLO, ,ZHES BYA BA LA, CHOS TSOL BA'I
YON TAN DANG LDAN PAS NA TSES CHOL BA LA GNAS PA'I BYANG CHUB
SEMS DPA' NI DGE BA'I BLO GROS ZHES BYA'O, ,CHOS TSOL BA'I TSE
'BAD PA DANG RTZOL BA DANG ZHUM PA DANG, 'KHRUG PA MED PA'I
BRTZON 'GRUS LA GNAS PAS NA BRTZON 'GRUS MCHOG

THOB PA ZHES BYA STE, NAN DANG MTHUS BYAS PA'I BRTZON 'GRUS CAN
NI MA YIN GYI THABS DANG LDAN PA'I BRTZON 'GRUS THOB CES BYA BA'I
DON TO, ,BDEN PA GNYIS LDAN CHOS NYID DMIGS BAS NA, ,ZHES BYA BA
LA, DE LTAR BRTZON 'GRUS MCHOG THOB PAS NA BDEN PA GNYIS DANG
LDAN PA ZHES BYA STE, DON DAM PA'I BDEN

@222B PA DANG LDAN PA DANG, KUN RDZOB KYI BDEN PA DANG LDAN PA'O,
,DE LTAR BDEN PA GNYIS DANG LDAN PAS NA CHOS NYID DMIGS PA ZHES
BYA STE, DON DAM PA'I BDEN PAR MTHONG BA DANG, KUN RDZOB KYI BDEN
PAR MTHONG BA'O ZHES BYA BA'I DON TO, ,BRTZON 'GRUS MCHOG THOB PA
DANG, KUN RDZOB DANG DON DAM PA'I BDEN

PA LA DMIGS PA THABS CHE BA'I BDAG NYID BSTAN TO, ,DE'I PHYIR
'GRO BA DAG GI SKYABS 'GYUR TE, ,ZHES BYA BA LA, BRTZON 'GRUS
MCHOG THOB PA DANG, BDEN PA GNYIS LA DMIGS PA SHES RAB DANG LDAN
PAS NA DE'I PHYIR BYANG CHUB SEMS DPA' DE SEMS CAN THAMS CAD SDUG
BSNGAL LAS SGROL BA'I SKYABS

SU 'GYUR TE 'DIS NI GZHAN GYI DON CHE BA BSTAN TO, ,YON TAN DAG
NI RGYA MTSO 'DRA BAR RDZOGS, ,ZHES BYA BA LA, BYANG CHUB SEMS
DPA' DE'I 'GRO BA'I SKYABS SU 'GYUR BAR YANG MA ZAD KYI, DPER NA
RGYA MTSO CHUS RDZOGS SHING BYA BA BZHIN DU BYANG CHUB SEMS DPA'
DE'I SEMS KYI RGYUD LA YANG STOBS

DANG MI 'JIGS PA LA SOGS PA'I YON TAN GYI CHUS RGYAS SHING RDZOGS
PAR 'GYUR TE ZHES BYA BA'I DON TO, ,'DIS NI BDAG GI DON CHEN PO
BSTAN TO, ,MDO SDE'I RGYAN BAM PO GSUM PA'I BSHAD PA RDZOGS SO,,
,,CHOS BTZAL BA'I RJES LA CHOS BSTAN PA'I SKABS BSHAD PAR JI LTAR
'BREL CE NA, SNGAR

GANG LA BSLAB PA DANG, JI LTAR BSLAB PA DANG, GANG GIS BSLAB PA
NI BYANG CHUB SEMS DPA'I BSLAB PA'O ZHES BSHAD PA LAS JI LTAR
BSLAB PA YANG CHOS LA MOS PA MANG BA DANG, CHOS BTZAL BA DANG,
CHOS BSTAN PA'I RNAM PAS BSLAB PAR BYA'O ZHES GLENG BA NA SBYOR
BA'I SA NAS BSLAB PA'I RNAM PA'I KHYAD PAR

LA BSLAB PA YIN NO, ,BSLAB PA'I RNAM PA'I KHYAD PAR YANG BSAM
PA'I KHYAD PAR DANG, SBYOR BA'I KHYAD PAR DANG, BDAG LA PHAN PA'I
KHYAD PAR DANG, GZHAN LA PHAN PA'I KHYAD PAR LA SOGS PA STE, DE
LA BSAM PA'I KHYAD PAR MOS PA MANG BA'I SKABS SU BSHAD ZIN TO,
,SBYOR BA'I KHYAD PAR DANG,

BDAG LA PHAN PA'I KHYAD PAR YANG CHOS BTZAL BA'I SKABS SU BSHAD
ZIN TE, DA NI GZHAN LA PHAN PA'I KHYAD PAR BSHAD PAR SKABS SU BAB
STE, GZHAN LA PHAN PAR BYA BA YANG BDAG GIS JI LTAR CHOS BTZA LA
BA GZHAN LA PHYIN CI MA LOG PAR BSHAD PAS GZHAN LA PHAN PAR GYUR
TE, DE BAS NA

@223A *, ,CHOS BTZAL BA'I SKABS KYI RJES LA, CHOS BSTAN PA'I
SKABS BSHAD BAR 'BREL TO, ,YANG NA BYANG CHUB SEMS DPA' CHOS
BTZAL BA BDAG GI SEMS KYI RGYUD LA GSAL BAR BYA BA 'BA' ZHIG TU
MA ZAD KYI, SEMS CAN GZHAN GYI SEMS KYI RGYUD LA GSAL BAR BYA
BA'I PHYIR YANG TSOL

TE; CHOS GSAL BA NI BDAG GI SEMS KYI RGYUD GSAL BAR BYAS SO,
,CHOS BSHAD PAS NI GZHAN GYI SEMS KYI RGYUD GSAL BAR BYED DE, DE
BAS NA CHOS BCAL BA'I RJES LA CHOS BSTAN PA'I SKABS BSHAD PAR
'BREL TO, ,CHOS BSTAN PA LA SER SNA SPANGS BA'I TSIGS SU BCAD PA
ZHES BYA BA LA, BYANG CHUB SEMS

DPA' CHOS STON PA NA SER SNA 'BYUNG BA'I SKABS CUNG ZAD KYANG MED
DO ZHES BSTAN PA'I PHYIR TSIGS SU BCAD PA RTZOM MO ZHES BYA BA'I
DON TO, ,LUS DANG LONGS SPYOD DKA' BAS RNYED, ,CES BYA BA LA,
GZUGS LA SOGS PA'I PHUNG PO LNGA NI LUS SO, ,'BRU DANG GTER LA
SOGS PA NI LONGS SPYOD DO, ,LUS KYANG SDUG BSNGAL

BAS RNYED PAS NA DKA' BAS RNYED PA ZHES BYA'O, ,JI LTAR NA LUS
SDUG BSNGAL BAS RNYED CE NA, 'DI LTAR DGE BA'I RTZA BA SGRUB PAR
DKA' BA BRGYA STONG DU MAS BYAS PAS LUS RNYED DE, DE BAS NA MDO
LAS KYANG RGYA MTSO'I NANG NA GNAS PA'I RUS SBAL ZHAR BA LO BRGYA
ZHING LAN CIG KHAR BYUNG BAS GNYA' SHING MIG GCIG PA PHYOGS

BZHI'I RLUNG GIS PHYOGS BCUR BDAS PA'I MIG TU MGO CHUD PAR SLA'I
MI'I LUS THOB PA NI SHIN TU DKA'O ZHES GSUNGS PA LTA BU'O, ,LONGS
SPYOD JI LTAR RNYED PAR DKA' ZHE NA, RIN PO CHE LA SOGS PA'I NOR
GYI PHYIR RGYA MTSO LA SOGS PAR 'JUG PA NA, GRANG BA'I DUS NA NI
GRANG BAS NYE NA, TSA BA'I DUS NA NI TSA BAS NYEN,

BAR 'GA' NI BKRES PAS NYEN, BAR 'GA' NI SKOM PAS NYEN PA LA SOGS
PA LUS DANG SROG LA GNOD PA'I SDUG BSNGAL GYIS BTZAL DGOS PAS NI
RNYED PAR DKA' BA ZHES BYA'O, ,DE LTAR RNYED PAR DKA' BA DE'ANG
BTANG MA THAG TU 'JIG CING MED PAR 'GYUR BAS NA SNYING PO MED PA
ZHES BYA STE, LONGS SPYOD BTANG

STE ZAD NA NI PHONGS PA DANG BREL BA LA SOGS PA DBUL BA'I SDUG
BSNGAL MYONG BAR 'GYUR LA, LUS BTANG NA NI 'CHI BAR 'GYUR BAS NA
SNYING PO MED PA ZHES BYA'O, ,DE LA 'JIG RTEN PA RNAMS NI LUS
DANG LONGS SPYOD GTONG BAR DKA' BAS NA SEMS CAN GZHAN LA SBYIN
PAR BYA BAR MI RIGS PA RNYED PAR DKA'

@223B BDE'ANG BTANG NA ZAD PAR MI 'GYUR BA NI BTANG BA'I YANG
RIGS NA, BTANG NA YANG ZAD PAR YANG 'GYUR BAS BTANG BAR MI RIGS
SO SNYAM DU SEMS SO, ,DE PAS BZLOG STE BYANG CHUB SEMS DPA' RNAMS
NI BRTAN PAS DGA' BA YID KYIS SU, RTAG TU SDUG BSNGAL SEMS CAN
RNAMS LA SBYIN PA RNAM MANG RGYA CHE SBYIN

BYAS NAS, ,ZHES BYA BA SMOS TE, BRTAN PA NI BYANG CHUB SEMS
DPA'O, ,DGA' BA'I YID NI LUS DANG LONGS SPYOD GTONG BA NI MOS BA
DANG RANG DANG BCAS PA'I SEMS KYIS GTONG BA'O, ,RTAG TU LAN CIG
GTONG BAR MA ZAD KYI 'KHOR BA'I MTHA'I BAR DU DUS THAMS CAD DU
GTONG BA'O, ,SDUG BSNGAL BA'I

SEMS CAN NI BREL BA DANG, PHONGS PA'I SEMS CAN RNAMS SO, ,SBYIN
PA RNAM PA MANG PO NI NOR DANG 'BRU LA SOGS PA PHYI'I DNGOS PO
GTONG BA'O, ,RGYA CHEN PO SBYIN PA NI MGO DANG RKANG LAG LA SOGS
PA NANG GI DNGOS BO GTONG BA'O, ,RNAM PA KUN GYIS 'GRO LA PHAN
BYED CES BYA BA LA, DON DAM PA DANG KUN RDZOB

KYI CHOS DANG, CHOS RNAMS KYI RANG DANG SPYI'I MTSAN NYID NI NYAN
PA'I TSE NA YANG SEMS CAN LA PHAN PAR BYED, SEMS PA NA YANG PHAN
PAR BYED, BSGOM PA NA YANG PHAN PAR BYED PAS NA RNAM PA KUN GYIS
'GRO LA PHAN BYED CES BYA'O, ,RGYA CHEN ZHES BYA BA NI SA DANG
PHA ROL TU PHYIN PA LA SOGS PA LA THEG PA CHEN PO'I

CHOS SO, ,RNYED DKA' BAS MA RNYED PA, ,ZHES BYA BAS NI YANG DKA'
BA MANG POS SGRUB MI DGOS TE, TSEGS CHUNG DUS SGRUB PO ZHES BYA
BA'I DON TO, ,RAB TU SBYIN YANG MI 'BRI 'PHEL 'GYUR CHOS LTA SMOS
KYANG CI DGOS TE, ,ZHES BYA BA LA, LUS DANG LONGS SPYOD RNYED PAR
DKA' PA NI SBYIN NA ZAD PAR 'GYUR GYI,

'PHEL BAR NI MI 'GYUR GYI, DAM PA'I CHOS GZHAN LA BYIN TE BSTAN
NA 'BRI BAR NI MI 'GYUR GYI 'PHEL BA 'BA' ZHIG TU 'GYUR TE, DPER
NA MAR ME GCIG LAS MAR ME MANG PO BUS NA DANG PO'I MAR ME LA 'BRI
BA MED CING MAR ME GZHAN MANG PO YANG 'PHEL BAR 'GYUR BA BZHIN DU
CHOS BSHAD NA YANG SEMS CAN GZHAN

GYIS THOS PA DAG SHES PA MANG DU 'BYUNG BAR 'GYUR LA 'CHAD PA
PO'I SHES PA LA NYAMS PA MED PAS NA MI 'BRI BA'I 'PHEL BAR 'GYUR
BA ZHES BYA'O, ,'DI LTAR BYANG CHUB SEMS DPA' RNAMS NI LUS DANG
LONGS SPYOD RNYED PAR DKA' LA, BTANG NA YANG MED PAR 'GYUR BA DE
RGYUN MA CHAD PAR SEMS CAN

@224A *, ,SDUG BSNGAL BA RNAMS LA SNYING RJE BA'I DBANG GIS DGA'
BZHIN DU SBYIN PAR BYED NA DAM PA'I CHOS BTZAL BAR SLA LA BTANG
YANG 'PHEL BAR 'GYUR GYI, 'BRI BAR MI 'GYUR BA SEMS CAN LA GTONG
BA LTA CI SMOS TE, GTONG CHES SO ZHES BYA BA'I DON TO, ,RGAL BA
SROG DANG LONGS SPYOD

BAS, ,CHOS CES BTZAL DKA' STE, 'DI LTAR TSIGS SU BCAD PA GCIG
TZAM GYI PHYIR YANG BYANG CHUB SEMS DPA' LUS RNAMS YONGS SU GTONG
BAS SO, ,DE BAS NA MDO DAG LAS, LEGS SMRAS TSIGS BCAD GCIG TZAM
PHYIR, ,THUB PA SKU'I RIN GYIS BTZAL LO, ,ZHES BSHAD DO, ,SA
BCU'I

MDO LAS KYANG, TSIG GCIG GI DON DU ME MDAG GIS YONGS SU GANG BA'I
DONG DU YANG BDAG NYID 'DOR BAR SPRO'O ZHES BSHAD DE, DE LTAR NA
SHIN TU SDUG BSNGAL BAS RNYED PA JI LTAR NA DKA' BA MED PAS RNYED
PA YIN NO ZHES BYA BA ZHE NA, DE'I DON LAN DU DON 'DI NI DE LTAR
GZUNG BA MA YIN TE SANGS RGYAS 'JIG

RTEN DU BYUNG BA NAS BRTZAMS NAS BSTAN PA MA NUB KYI BAR DU CHOS
NI TSEGS CHUNG DUS RNYED PA YIN NO, ,CI'I PHYIR ZHE NA, SANGS
RGYAS BCOM LDAN 'DAS RNAMS YUL DANG DUS KYI KHYAD PAR DAG LA LTOS
NAS 'DUL BA'I SKYE BO DAG GI THAD NAS GSHEGS NAS MI 'DOD BZHIN DU
YANG DAM PA'I CHOS 'CHAD PAR YANG MDZAD

PA'I PHYIR RO, ,DE LA KHA CIG 'DI SNYAM DU BYANG CHUB SEMS DPA'
RNAMS CHOS LA SER SNA MED DO CHOS 'CHAD PA MDZAD DU ZIN KYANG
CHOS RNAMS KYI DON DAM PAR NI TSIG GI SPYOD YUL MA YIN PAS DON
DAM PA MA BSHAD PA'I PHYIR CHOS BSHAD PA'I DON RNAMS DON MED DO
SNYAM DU SEMS PA LA DE'I PHYIR CHOS LA DON

YOD PA DANG DON MED PA'I TSIGS SU BCAD PA GNYIS TE ZHES BYA BA
SMOS TE, TSIGS SU BCAD PA'I CHOS RNAMS LA DON YOD PAR YANG MA
YIN, DON MED PAR YANG MA YIN PAR YANG TSIGS SU BCAD PA GNYIS KYIS
BSTAN TO ZHES BYA BA'I DON TO, ,RANG RIG CHOS RNAMS BCOM LDAN
'DAS KYIS MA GSUNGS

TE ZHES BYA BA LA CHOS KYI DBYINGS DANG, RNAM PAR MI RTOG PA'I YE
SHES DANG BYANG CHUB KYI PHYOGS KYI CHOS SUM CU RTZA BDUN LA SOGS
PA NI DE BZHIN GSHEGS PA'I YE SHES KYIS THUGS SU CHUD DE, YE SHES
KYI RANG GI RIG PAR ZAD DO, ,RANG GI RIG PA'I CHOS TE TSIG DANG
YI GE BSTAN DU YANG MED PAS GZHAN LA

@224B BSTAN DU MI RUNG BA'I PHYIR TE, BCOM LDAN 'DAS KYIS KYANG
MA GSUNGS TE TSIGS TU BSHAD PA'I CHOS KYI NANG NA DON DAM PA LA
SOGS PA CHOS KYI DON MED PAS NA CHOS BSHAD PA DON MED PA ZHES
BYA'O, ,GAL TE TSIG GI NANG NA CHOS KYI RANG BZHIN YOD LA CHOS
KYI RANG BZHIN TSIG TU BRJOD DU

RUNG NA NI ME ZHES BRJOD PA TZAM GYIS KHA TSIG PA'I SKYON DU
'GYUR RO, ,MDO LAS KYANG DON DAM PA NI BRJOD DU RUNG BAR GANG NAS
KYANG MA GSUNGS TE, 'PHAGS PA RDO RJE GCOD PA LAS KYANG NGAS DE
BZHIN GSHEGS PA MAR ME MDZAD KYI THAD NAS CHOS BLANGS PA CUNG ZAD
KYANG MED DO ZHES BKA'

STZAL TO, ,'PHAGS PA BLO GROS MI ZAD PA LAS KYANG DON DAM PA NI
SEMS KYI YUL LAS KYANG 'DAS NAS TSIG DANG YI GE LTA SMOS KYANG CI
DGOS ZHES GSUNGS SO, ,A'A TZARYA MA TI TZI TRAS DON DAM PA NI
BLO'I YUL YANG MA YIN NA BDAG GIS TSIG GIS BRJOD PAS GA LA THOG
TU PHEBS ZHES

BCOM LDAN 'DAS LA LTOS PA'I NANG NAS 'BYUNG NGO, ,DE LTAR DON DAM
PAR TSIG GIS BRJOD PAR MI NUS PAS DON DAM PA RTOG PAR 'GYUR BA
DANG, RJES SU MTHUN PA'I GTAM MDZAD PA'I SGO NAS SANGS RGYAS BCOM
LDAN 'DAS RNAMS KYIS SO SO RANG GI RIG PA LAS SEMS CAN 'JOG PAR
MDZAD

DE; DE BAS NA, RIG PAS CHOS BSTAN 'GRO BA DAG NI CHOS LA DRANGS,
,ZHES BYA BA SMOS TE, GTAN TSIGS BSGRUB PA LA SOGS PA'I RIGS PA
BZHI DANG MI 'GAL BA'I CHOS BSTAN PAS SANGS RGYAS BCOM LDAN 'DAS
KYIS RANG GI CHOS LA 'GRO BA RNAMS DRANGS SHING BKOD DE, DE BAS

NA CHOS BSTAN PA DON MED PA MA YIN NO ZHES BYA BA'I DON TO, ,YANG
NA DANG PO'I RIGS PA'I CHOS BSTAN, DE NAS BSAM, DE NAS BSGOM PA'I
RIGS PAS CHOS KYI SKU DANG, RNAM PAR MI RTOG PA'I YE SHES LA 'GRO
BA RNAMS DRANGS SHING BKOD DE, DE PHYIR YANG CHOS BSTAN PA DON
MED PA MA YIN

NO ZHES BYA BA'I DON TO, ,DA NI GTAN TSIGS DANG DPES 'GRO BA
RNAMS RANG GI CHOS NYID LA JI LTAR BKOD PA BSTAN PA'I PHYIR, RNAM
DAG SPANGS SHING THUN MONG MI ZAD RANG ZHI KHA SNOD DU, ,SNYING
RJE'I BDAG NYID SBRUL 'DRA KHA CHU BZHIN DU KUN DRANGS SO, ,ZHES
BYA BA SMOS TE, DPER NA SBRUL CHEN PO

@225A *, ,AA ZA GAR ZHES BYA BA RGYAB TU ZHING RMO ZHING CHU BO
YANG 'BAB CES BYA BA DE RANG GI KHA NAS KHA CHU BYUNG NAS THAG
RING DU GTZANG PO TZAM DU 'BAB PA DANG, RI DAG SA DANG BA LANG LA
SOGS PAS CHU YIN NO SNYAM NAS DER 'THUNGS PA DANG, KHA CHU GDUG
PAS SEMS CAN ZIN CING SHI BAR

GYUR PA DANG DRANGS NAS RANG GI KHAR 'DZUD PA BZHIN DU THUGS
RJE'I BDAG NYID SANGS RGYAS BCOM LDAN 'DAS NI SBRUL 'DRA LA, DE'I
ZHAL NAS BYUNG BA'I GSUNG RAB YAN LAG BCU GNYIS NI KHA CHU 'DRA
STE, KHA CHU 'DRA BA'I GSUNG RAB YAN LAG BCU GNYIS KYIS SEMS CAN
DRANGS NAS RANG GI ZHI BA'I

KHA SNOD DU BCUG STE DON DU CHOS KYI SKU DANG, MYA NGAN LAS 'DAS
PA LA BKOD DO ZHES BYA BA'I DON TO, ,CHOS KYI SKU DE'ANG NYON
MONGS PA DANG SHES BYA'I SGRIB PA DANG BRAL BA YIN PAS RNAM DAG
CES BYA'O, ,NYAN THOS LA SOGS PA DANG THUN MONG DU GYUR PA STOBS
DANG MI 'JIGS PA LA SOGS PA'I

YON TAN DANG LDAN PAS SPANGS PA ZHES BYA'O, ,YANG NYAN THOS DAG
NYON MONGS PA'I SGRIB PA SPANGS PAS RNAM PAR DAG PA YIN YANG SHES
BYA'I SGRIB PA MI SPANGS PAS SPANGS PA MA YIN NO, ,DE BZHIN
GSHEGS PA RNAMS KYIS NI NYON MONGS PA'I SGRIB BA SPANGS PAS RNAM
PAR DAG PA'O, ,SHES

BYA'I SGRIB PA SPANGS PAS SPANGS PA'O, ,CHOS KYI SKU DE DE BZHIN
GSHEGS PA KUN LA MNGA' BAS NA THUN MONG ZHES BYA'O, ,CHOS KYI SKU
DE RTAG STE 'KHOR BA'I MTHA'I BAR DU YANG MED BAR MI 'GYUR BAS NA
MI ZAD PA ZHES BYA'O, ,DA NI JI LTAR BSGOM PA RNAMS DON MED PA MA
YIN BA BSTAN PA'I PHYIR,

GANG DAG RNAL 'BYOR BSGOM PA DE NI DE BAS DON MED MI 'GYUR RO,
,ZHES BYA BA SMOS TE, 'DI LTAR DAM BA'I CHOS MNYAN NAS BSAMS TE
ZHI GNAS DANG LHAG MTHONG GI RNAL 'BYOR BSGOMS NA CHOS KYI SKU
MYA NGAN LAS 'DAS PA 'THOB PAR 'GYUR RO ZHES BSTAN TE, DE BAS
RNAL 'BYOR BSGOM PA

RNAMS KYANG DON MED PAR MI 'GYUR RO ZHES BYA BA'I DON TO, ,JI
LTAR NA BSHAD PA DON MED PAR MI 'GYUR BAR BSTAN PA'I PHYIR, BDE
BAR GSHEGS PAS BSTAN GANG DE BAS 'DI NI DON MED MI 'GYUR RO,
,ZHES BYA BA SMOS TE, 'DI LTAR RIGS PAS CHOS BSTAN PA RANG GI
CHOS NI CHOS KYI SKU LA DRANGS

@225B BA'I PHYIR BDE BAR GSHEGS PA RNAMS KYIS GSUNG RAB YAN LAG
BCU GNYIS BSHAD PA YANG DON MED PA MA YIN NO ZHES BYA BA'I DON
TO, ,JI LTAR BSGOMS PA DON MED PA MA YIN PA GTAN TSIGS GZHAN GYIS
BSTAN PA'I PHYIR, JI STE THOS BA TZAM GYIS DON MTHONG 'GYUR NA
BSGOM

BAR BYA BA DON MED 'GYUR, ,ZHES BYA BA SMOS TE, GAL TE CHOS THOS
PA TZAM KHO NAS CHOS KYI SKU THOB CING 'BRAS BU THOB PAR GYUR NA
NI BSGOM PA DON MED BAR 'GYUR NA DE LTA MA YIN GYI DE BZHIN
GSHEGS PA DANG BYANG CHUB SEMS DPA' DANG, DGE BA'I BSHES GNYEN
LAS DAM PA'I CHOS MNYAN BA DE

BZHIN DU ZHI GNAS DANG LHAG MTHONG BSGOMS NA GDOD DON MTHONG BAR
'GYUR BAS NA BSGOM PA YANG DON MED PAR 'GYUR BA YANG MA YIN NO
ZHES BYA BA'I DON TO, ,MNYAN PA DON MED PA MA YIN DE BSNAN TE
BSTAN PA'I PHYIR, JI STE THOS BA MED KYANG BSGOM PA 'JUG 'GYUR
BSHAD PA YANG NI DON MED

'GYUR, ,ZHES BYA BA SMOS TE, JI STE CHOS THOS PA MED PAR YANG ZHI
GNAS DANG LHAG MTHONG BSGOM PA LA 'JUG PAR RUNG NA NI CHOS BSHAD
PA RNAMS KYANG DON MED BAR 'GYUR NA DE LTA MA YIN GYI DGE BA'I
BSHES GNYEN GYIS BSHAD PAS LUNG LA BRTEN NAS GDOD BSGOM DGOS PA'I
PHYIR BSHAD PA YANG DON

MED BAR MI 'GYUR RO ZHES BYA BA'I DON TO, ,RANG GIS RIG PA'I CHOS
DE'I DBANG GIS THOB PA'I PHYIR ZHES BYA BA NI CHOS KYI SKU DANG
RNAM PAR MI RTOG PA'I YE SHES KYANG ZHI GNAS DANG LHAG MTHONG
BSGOMS PA'I MTHUS THOS PAS NA RNAL 'BYOR BSGOM PA RNAMS DON MED
PA MA YIN NO ZHES BYA BA'I DON TO, ,RANG

GI CHOS NYID LA 'GRO BA SDUD PA'I PHYIR ZHES PA LA SOGS PA LA
RIGS PA'I CHOS BSHAD PAS DE BZHIN GSHEGS PA'I BSTAN PA LA SEMS
CAN BTZUD CING CHOS KYI DON RTOGS BAR 'GYUR GYI CHOS MA BSTAN PAR
NI CHOS RTOGS BAR MI 'GYUR BAS NA RIGS BAR BSHAD PA'I CHOS KYANG
DON MED

BAR MI 'GYUR RO ZHES BYA BA'I DON TO, ,BSHAD BA RNAM PAR DBYE
BA'I TSIGS SU BCAD PA ZHES BYA BA LA, CHOS BSHAD PA LA DON YOD PA
DANG MED PAR BSTAN NAS, DE BZHIN GSHEGS PA DANG BYANG CHUB SEMS
DPA' RNAMS CHOS 'CHAD PA LA PHYE NA, RNAM PA DUS 'CHAD PA BSTAN
PA'I

@226A *, ,PHYIR TSIGS SU BCAD PA RTZOM MO ZHES BYA BA'I DON TO,
,MCHOG GI SEMS CAN DAG GIS BSHAD PA NI, ,LUNG DANG CHUD DANG RNAM
PAR 'BYOR PA LAS, ,ZHES BYA BA LA, MCHOG GI SEMS CAN NI BYANG
CHUB SEMS DPA'O, ,BYANG CHUB SEMS DPA' DE DAG GIS CHOS

'CHAD PA PHYE NA RNAM PA GSUM LTAR 'CHAD PA DANG, LUNG GI DBYE
BAS 'CHAD PA DANG, CHUD PA'I DBYE BAS 'CHAD PA DANG, RNAL 'BYOR
PA'I CHE BAS 'CHAD PA'O, ,DE LA DE BZHIN GSHEGS PA DANG, BYANG
CHUB SEMS DPA'I DGE BA'I BSHES GNYEN LAS DAM PA'I CHOS THOS NAS,
JI LTAR THOS BA

GZHAN LA 'CHAD PA NI LUNG GI DBYE BAS 'CHAD PA ZHES BYA'O, ,SA
DANG PO NAS SA BDUN PA MAN CHAD NA CHOS KYI DBYINGS RTOGS PA'I
MTHUS 'CHAD PA NI CHUD PA'I DBYE BAS 'CHAD PA'O, ,SA BRGYAD DANG
SA DGU DANG SA BCU'I DUS NA RNAM PAR MI RTOG PA'I YE SHES DANG,
MNGON PAR SHES PA LHUN

GYIS GRUB PA THOB NAS CHOS 'CHAD PA NI RNAM PAR 'BYOR PA DBYE BAS
CHOS 'CHAD PA'O ZHES BYA'O, ,RNAM PAR SBYOR BAS CHOS 'CHAD PA LA
RNAM PA GSUM YOD PAR BSTAN PA'I PHYIR, NAM MKHA' LAS KYANG SGRA
'BYUNG ZHING, ,KHA DANG THAMS CAD GZUGS LAS SO, ,ZHES BYA BA SMOS
TE, SA BRGYAD,

PA LA SOGS PA'I BYANG CHUB SEMS DPAS BYIN GYIS BRLABS NAS, NAM
MKHA' LA SOGS PAS KYANG 'DU BYED MI RTAG GO ZHES BYA BA LA SOGS
PA'I SGRA 'BYUNG BA NI CHOS 'CHAD PA RNAM PA GCIG GO, ,KHA DANG
GLU'I DBYANGS DAG LAS CHOS 'CHAD PA'I SGRA 'BYUNG BA NI CHOS
'CHAD PA RNAM PA GNYIS

SO; ,BYIN GYIS BRLABS NAS SHING DANG RTZIG PA DANG, ROL MO'I CHA
BYAD DAG LAS KYANG CHOS 'CHAD PA'I SGRA 'BYUNG BA NI CHOS 'CHAD
PA RNAM PA GSUM MO, ,BSHAD PA PHUN SUM TSOGS PA'I TSIGS SU BCAD
PHA GNYIS TE ZHES BYA BA LA, CHOS 'CHAD PA'I RAB TU DBYE BA BSTAN
NAS, DA NI CHOS

'CHAD PA'I YON TAN 'CHAD DE, YON TAN BZHI DANG LDAN BRGYAD DANG
LDAN NA BSHAD PA PHUN SUM TSOGS PA YIN NO ZHES BSTAN PA'I PHYIR
TSIGS SU BCAD PA GNYIS PA RTZOM MO ZHES BYA BA'I THA TSIG GO,
,GSAL DANG ZHES BYA BA LA, SANGS RGYAS DANG BYANG CHUB SEMS
DPA'AM, DGE BA'I BSHES

@226B GNYEN LAS CHOS MANG DU THOS NAS GZHAN DAG LAS DANG CHOS
DANG DON DU 'BREL PA STON PA NI GSAL BA ZHES BYA STE, 'DI NI YON
TAN RNAM PA GCIG GO, ,YID GNYIS SPONG BA DANG ZHES BYA BA LA,
CHOS THOS PA RNAMS BSAMS NAS SHES RAB CHUNG DU RNAMS SHES RAB
'BRING DU BYAS, SHES RAB

'BRING LAS SHES RAB CHEN POR BYAS TE, BDAG NYID KYANG CHOS RNAMS
KYI MTSAN NYID LA THE TSOM MED PAR GYUR CING GZHAN YANG CHOS KYI
MTSAN NYID LA THE TSOM ZA BA GCOD PAR BYED PA NI YID GNYIS SPONG
BA ZHES BYA STE, 'DI NI YON TAN RNAM PA GNYIS PA'O, ,'JEBS SHING
ZHES BYA BA LA,

BDAG SROG MI GCOD PA LA SOGS PA'I YANG DAG PA'I LAS LA GNAS PAS
GZHAN LA CHOS BSHAD NA DE BZHIN DU NYAN DU BTUB PA NI 'JEBS BA
ZHES BYA STE 'DI NI YON TAN RNAM PA GSUM PA'O, ,DE NYID GNYIS
STON PA NI ZHES BYA BA LA, DE NYID GNYIS NI KUN NAS NYON MONGS
PA'I DE NYID DANG,

RNAM PAR BYANG BA'I DE NYID DE DE NYID STON PAS NA DE NYID STON
PA ZHES BYA STE, 'DI NI YON TAN RNAM PA BZHI PA'O, ,'DI NI BYANG
CHUB SEMS DPA'I BSHAD PA PHUN SUM TSOGS PA YIN NO ZHES BYA BA LA,
YON TAN RNAM PA BZHI DANG LDAN PAS CHOS STON PA NI, BYANG CHUB
SEMS DPA' RNAMS KYIS

BSHAD PA PHUN SUM TSOGS PA YIN NO ZHES BYA BA'I DON TO, ,DAM PA'I
CHOS YONGS SU GZUNG BA DANG ZHES BYA BA LA, BYANG CHUB SEMS DPA'
GSUNG RAB 'JIG RTEN DU YUN RING DU GNAS PAR BYA BA'I PHYIR, DE
BZHIN GSHEGS PA DANG BYANG CHUB SEMS DPA' LAS DAM PA'I CHOS MNYAN

NAS JI LTAR MNYAN PA'I CHOS GZHAN LA DON DANG TSIG TU 'BREL PAR
'CHAD PA NI DAM PA'I CHOS YONGS SU GZUNG BA ZHES BYA'O, ,BDAG GI
SHES RAB RNON POR BYED PA DANG ZHES BYA BA LA, CHOS THOS PA RNAMS
RIG PAS BSAMS NAS BSAMS PA LAS SHES RAB CHUNG NGU LAS SHES RAB

'BRING DU BYAS, SHES RAB 'BRING LAS NI SHES RAB CHEN POR BYAS NAS
CHOS RNAMS KYI RANG DANG SPYI'I MTSAN NYID LA YID GNYIS ZAB MED
PAR GYUR PA NI BDAG GI SHES RAB RNON PO ZHES BYA'O, ,SKYES BU DAM
PA'I LAS BYED PA DANG ZHES BYA BA LA, BDAG NYID YANG DAG PA'I
TSUL KHRIMS DANG, YANG

@227A *, ,DAG BA'I NAN TAN LA GNAS SHING, TSUL KHRIMS NYAMS PA
DANG, KHA NA MA THO BA MED PA'I CHOS MED PAR BYAS NAS DAM PA'I
CHOS 'CHAD PA NI SKYES BU DAM PA'I LAS BYED PA ZHES BYA'O, ,NYON
MONGS PA DANG RNAM PAR BYANG BAS STON PA'O ZHES BYA BA LA, KUN
RDZOB KYI

CHOS STON PA NI NYON MONGS PAS STON PA ZHES BYA'O, ,DON DAM PA'I
CHOS STON PA NI RNAM PAR BYANG BA STON PA ZHES BYA'O, ,YANG NA
SDUG BSNGAL DANG KUN 'BYUNG GI BDEN PA STON PA NI NYON MONGS PA
STON PA ZHES BYA'O, ,'GOG PA DANG LAM GYI BDEN PA STON PA NI RNAM
PAR BYANG BA STON PA ZHES BYA'O, ,

DA NI STON SKYOB LAS BSHAD PA PHUN SUM TSOGS PA RNAM PA BZHI
BSHAD PA DANG, TSANGS PAS ZHUS PA'I MDO LAS, CHOS KYI SBYIN PA
CHEN PO STON PA RNAM PA BZHI 'BYUNG BA DANG DON GCIG TU SBYAR
BA'I PHYIR, DE LA DANG POS NI MANG DU THOS PA'I PHYIR GSAL BAR
STON PAR 'GYUR RO ZHES BYA BA LA,

DANG POR NI DAM PA'I CHOS YONGS SU GZUNG BA STE, DAM PA'I CHOS
YONGS SU GZUNG BAS NI MKHAN PO DANG SLOB DPON LA SOGS PA LAS DAM
PA'I CHOS GSUNG RAB YAN LAG BCU GNYIS THOS TE, MANG DU THOS PAS
GSAL BAR STON PAR 'GYUR TE, MANG DU THOS PA RNAMS LA 'KHRUL PAR
STON

PA DANG, MI GSAL BAR STON PA MI SRID PAR STON PA'I PHYIR RO,
,GNYIS PAS NI SHES RAB CHE BA'I PHYIR THE TSOM SPONG BA STE,
GZHAN GYI THE TSOM GCOD PA'I PHYIR RO ZHES BYA BA LA, GNYIS PAS
NI BDAG GI SHES RAB RNON POR BYED PA STE, BDAG GI SHES RAB RNON
POR BYED PAS NI SHES RAB CHE ZHING

BDAG NYID CHOS RNAMS KYI RANG DANG SPYI'I MTSAN NYID LA THE TSOM
MED PAS GZHAN GYI THE TSOM YANG GCOD PAR BYED DE, SHES RAB RNON
PO NI BDAG LA YANG THE TSOM MI 'BYUNG ZHING GZHAN GYI THE TSOM
YANG SEL NUS PA'I PHYIR RO, ,GSUM PAS NI KHA NA MA THO BA'I LAS
MI BYED PA'I PHYIR

'JEBS PA'O ZHES BYA BA LA, GSUM PAS NI SKYES BU DAM PA'I LAS BYED
PA STE, SKYES BU DAM PA'I LAS BYED PAS NI BDAG NYID YANG DAG PA'I
YON TAN LA GNAS SHING, TSUL KHRIMS NYAMS PA MED PAS BDAG GIS JI
SKAD THOS PA RNAMS GZHAN LA BSHAD CING

@227B BSGO NA YANG NYAN DU BTUB CING TSIG BTZUN PAS NA 'JEBS PA
ZHES BYA'O, ,BZHI PAS NI DE KHO NA NYID GNYIS STON TE, NYON MONGS
PA'I MTSAN NYID KYI MTSAN NYID DANG RNAM PAR BYANG BA'I MTSAN
NYID DE, BDEN PA GNYIS LA BDEN PA GNYIS GNYIS SO ZHES BYA BA LA,
BZHI PA NI NYON MONGS

BA DANG RNAM PAR BYANG BA STON PA STE, NYON MONGS PA DANG RNAM
PAR BYANG BA STON PAS NI DE KHO NA NYID GNYIS STON PA STE, NYON
MONGS PA'I MTSAN NYID KYI DE KHO NYID DANG, RNAM PAR BYANG BA'I
MTSAN NYID KYI DE KHO NA NYID DO, ,DE LA KUN RDZOB KYI BDEN PA NI
NYON MONGS PA'I MTSAN NYID KYI DE KHO NA

NYID DO, ,DON DAM PA'I BDEN PA NI RNAM PAR BYANG BA'I MTSAN NYID
KYI DE KHO NA NYID DO, ,YANG BDEN PA BZHI LAS SDUG BSNGAL DANG,
KUN 'BYUNG GI BDEN PA GNYIS NI NYON MONGS PA'I MTSAN NYID KYI DE
KHO NA ZHES BYA'O, ,'GOG PA DANG LAM GYI BDEN PA GNYIS NI RNAM
PAR BYANG BA'I MTSAN

NYID KYI DE KHO NA ZHES BYA'O, ,GONG DU BSHAD PA PHUN SUM TSOGS
PA TSIGS SU BCAD PA GNYIS KYIS BSTAN TO ZHES GLENGS PA LAS BSHAD
PA PHUN SUM TSOGS PA TSIGS SU BCAD PA GCIG GIS BSTAN PA NI BSHAD
ZIN TO, ,DE BSHAD PA PHUN SUM TSOGS PA TSIGS

SU BCAD PA GNYIS PA STON PA DE 'CHAD DE DE'I PHYIR, SEMS DPA'
MCHOG GI STON PA NI, ,'JAM ZHING RGYAGS BRAL MI SKYO YI, ,GSAL
ZHING SNA TSOGS RIGS GO BYED, ,ZANG ZING MED CING KUN DU 'GRO,
,ZHES BYA BA SMOS TE, GZHAN YANG BYANG CHUB SEMS

DPA' RNAMS KYI BSHAD PA YON TAN DGU DANG LDAN PAS NA BSHAD PA
PHUN SUM TSOGS PA STE, YON TAN DGU GANG ZHE NA, 'JAM PA DANG,
RGYAGS PA DANG, BRAL BA DANG, MI SKYO BA DANG, GSAL BA DANG, SNA
TSOGS DANG, RIGS PA DANG, GO BAR BYED PA DANG, ZANG ZING MED PA

DANG; KUN DU 'GRO BA DANG, GZHAN GYIS BRGAL KYANG TSIG RTZUB PO
MI 'BYIN PAS NA 'JAM PA'O ZHES BYA BA LA, CHOS 'CHAD PA'I DUS SAM
CHOS KYI DON LA BRTZON PA'I DUS NA GZHAN DAG GIS NOR PA DANG
'KHRUL PA DANG MI RUNG NGO ZHES TSIG RTZUB PO DANG MI SNYEN PA
SMRAS KYANG SNGAR LAN TSIG RTZUB PO DANG BRLANG

@228A *, ,POS LAN MI LDON PAS NA 'JAM PA ZHES BYA'O, ,GRUB PA
DANG BA STE DPA'I TSE RGYAGS PA LA MI GNAS BAS NA, RGYAGS BA DANG
BRAL BA'O ZHES BYA BA LA, CHOS KYI DON DKA' BA DAG KHONG DU CHUD
CING JI LTAR KHONG DU CHUD PA DE GZHAN LA STON CING SGRUB PA NA,
BDAG GI PHYOGS

GRUB PAR GYUR KYANG, BYANG CHUB SEMS DPA' 'DI SNYAM DU BDAG GIS
KHONG DU CHUD PAR DKA' PA'I DON DAG BSGRUBS SO SNYAM DU MI BYED
SEMS KYIS RGYAGS PA DANG, NGA RGYAL MI BYED PA DANG, GANG GI TSE
GZHAN DAG LA CHOS ZAB MO BSHAD NAS GZHAN DAG DGA' BAR 'GYUR TE
KHYOD NI MKHAS

PA'O SHIN TU GSAL ZHING LEGS PAR SMRA BA'O ZHES BSTOD PA DANG,
SEMS KHENGS SHING NGA RGYAL MI SKYE BAS NA RGYAGS PA DANG BRAL BA
ZHES BYA'O, ,NGAL BA MED PA'I PHYIR MI SKYE BA'O ZHES BYA BA LA,
NGAL BA NI SEMS ZHUM ZHING YI CHAD PA DANG, CHOS 'CHAD PA'I TSE
LUS NA ZHING MI

BDE BA STE, BYANG CHUB SEMS DPA' CHOS 'CHAD PA NA, DE LTA BU MED
PAS NA MI SKYO BA ZHES BYA'O, ,SLOB DPON GYIS 'CHAB PA MED PAR
SHIN TU STON PA'I PHYIR GSAL BA'O ZHES BYA BA LA, KHA CIG 'CHAD,
KHA CIG MI 'CHAD PA DANG, PHYED TZAM 'CHAD KYI RDZOGS PAR MI
'CHAD PA

DANG; TSIG TZAM 'CHAD KYI DON MI 'CHAD PA NI SLOB DPON LA 'CHAB
PA'O ZHES BYA'O, ,BYANG CHUB SEMS DPA' CHOS KUN 'CHAD PA DANG,
TSIG 'BA' ZHIG 'CHAD PAR MA ZAD KYI DON KYANG 'CHAD DE SLOB DPON
'CHAB PA MED PAR STON PAS NA GSAL BA ZHES BYA'O, ,YANG DANG

YANG DU ZLOS PA MED PA'I PHYIR NA SNA TSOGS SO ZHES BYA BA LA,
CHOS 'CHAD PA'I DUS NA YANG SNGAR 'DAS PA'I TSIG SNGAR MI ZLOS PA
DANG, CHOS 'GA' ZHIG GZHAN LA BSTAN PA BRTZAMS TE, TSIG GCIG
SMRAS NAS TSIG DES GZHAN DAG GIS CHOS KYI DON GO BAR MA GYUR NA,
CHOG DE NYID SLAR

MI ZLOS KYI TSIG GI RNAM GRANGS GZHAN DANG, GZHAN DAG GIS STON
PAR BYED PAS NA SNA TSOGS ZHES BYA'O, ,TSAD MA DANG MI 'GAL BA'I
PHYIR RIGS PA'O ZHES BYA BA LA, CHOS 'CHAD PA'I MNGON SUM DANG
RJES SU DPAG PA DANG LUNG GI TSANG MA DANG MI 'GAL BAR 'CHAD PAS
NA RIGS PA ZHES

@228B BYA'O, ,TSIG DANG YI GE GRAGS PA'I PHYIR GO BAR BYED PA'O
ZHES BYA BA LA, 'JIG RTEN DU MA GRAGS PA'I TSIG DANG YI GE DAG
SMRAS PA NI 'JIG RTEN PAS GO BAR MI 'GYUR NA CHOS 'CHAD PA'I
TSE'ANG 'JIG RTEN DU GRAGS PA'I TSIG DANG YI GE DAG SMRAS PA NI
'JIG RTEN PAS GO BAR 'GYUR NA CHOS

'CHAD PA'I TSE'ANG 'JIG RTEN NA GRAGS PA'I TSIG DANG YI GE STON
PAS NA GO BAR BYED PA ZHES BYA'O, ,DAD PA'I MCHOD PA MI 'DOD PA'I
ZANG ZING MED PA'O ZHES BYA BA LA, BYANG CHUB SEMS DPA' CHOS
'CHAD PA NI 'DI SNYAM DU BDAG GIS CHOS BSHAD PA DANG, 'JIG RTEN
PA RNAMS BDAG LA DANG BA

DANG DAD PA SKYES NAS RNYED PA DANG BKUR STIS MCHOD PAR 'GYUR RO
SNYAM DU BSAMS NAS CHOS 'CHAD PA MA YIN GYI, RNYED PA DANG BKUR
STI LA RE BA MED PA BYAS NAS SNYING RJE'I SEMS KYIS CHOS 'CHAD
PAR BYED PA NI ZANG ZING MED PA ZHES BYA'O, ,THEG PA GSUM DU 'GRO
BA'I PHYIR THAMS CAD DU

'GRO BA'O ZHES BYA BA LA, NYAN THOS DANG RANG SANGS RGYAS DANG,
THEG PA CHEN PO GSUM CHAR LA ZHUGS NAS THEG PA GSUM CHAR 'CHAD
PAR BYED PAS NA THAMS CAD DU 'GRO BA ZHES BYA'O, ,TSIG PHUN SUM
TSOGS PA'I TSIGS SU BCAD PA ZHES BYA BA LA BSHAD PA PHUN SUM
TSOGS PA BSTAN NAS, DA NI

TSIG PHUN SUM TSOGS PA BSTAN TE, DE LA TSIG CES BYA BA NI 'DUS
BYAS MI RTAG CES SAM, CHOS THAMS CAD BDAG MED CES STON PA LA TSIG
CES BYA STE, BYANG CHUB SEMS DPAS TSIG KYANG YAN LAG BRGYAD DANG
LDAN PAS NA PHUN SUM TSOGS PA YIN NO ZHES BSTAN PA'I PHYIR TSIGS
SU BCAD PA RTZOM

MO ZHES BYA BA'I DON TO, ,YAN LAG BRGYAD PA GANG ZHE NA, DE'I
PHYIR, RGYAL SRAS TSIG GI GRAGS PA STE, ,MI DMA' 'JAM PAR MDZES
GSUNGS PA, ,JI LTAR RIGS DANG ZANG ZING MED, ,DE BZHIN RAN CING
YANGS PA'O, ,ZHES BYA BA SMOS TE, DE LA RGYAL BA NI SANGS RGYAS
BCOM LDAN 'DAS SO,

DE'I SRAS NI CHOS KYI DBYINGS LAS SKYES PA'I BYANG CHUB SEMS DPA'
DAG STE, BYANG CHUB SEMS DPA' RNAMS KYI TSIG DANG NI YAN LAG
BRGYAD DANG LDAN PA YIN NO ZHES BYA BA'I DON TO, ,YAN LAG BRGYAD
NI MI DMA' BA DANG, 'JAM PA DANG MDZES PAR GSUNGS PA DANG, GRAGS
PA DANG JI LTAR

@229A *, ,RIGS PA DANG, ZANG ZING MED PA DE BZHIN DU RAN PA DANG
YANGS PA'O, ,DA'ANG MDO SDE LAS TSIG GI YON TAN BRGYAD BSHAD PA
DANG RIM BZHIN DU SBYAR BAR BYA STE, RIM BZHIN DU JI LTAR SBYAR
BA NI 'GREL PA'I NANG NAS SBYAR BA BZHIN DU RIG PAR BYA'O, ,MDO
SDE LAS BYUNG BA NI

KHYAB PA DANG BZANG BA DANG, GSAL BA DANG SHES PAR BYED PA DANG
RNAR 'ONG BA DANG MI BRTEN PA DANG, MTHUN PA DANG MI ZAD PA'O,
,'KHOR RNAMS LA YONGS SU KHYAB PA'I PHYIR MI DMA' BA'O ZHES BYA
BA LA KHYAB PA DANG, MI DMA' BA DON GCIG PAR STON TE, JI LTAR NA
MI DMA' BA ZHES BYA ZHE NA,

BYANG CHUB SEMS DPA'I TSIG DE 'KHOR GCIG GIS THOS KYI, 'KHOR GCIG
GIS MI THOS PA MA YIN GYI, 'KHOR JI SNYED CIG TSOGS PA THAMS CAD
KYIS THOS TE, 'KHOR KUN LA KHYAB PAS NA MI DMA' BA ZHES BYA'O,
,'JAM PA NI BZANG PO'O ZHES BYA BA LA, 'JAM PA DANG BZANG PO DON
GCIG

TU STON TE, TSIG GANG RNAR 'ONG BA DANG, YID DU 'ONG BA'I TSIG DE
NI BZANG PO ZHES BYA'O, ,BYANG CHUB SEMS DPA' CHOS 'CHAD PA NI
TSIG RNAR 'ONG BA DANG YID DU 'ONG BA DANG 'BYUNG BAS BZANG BA
STE, DE LTAR BZANG BAS NA 'JAM PA ZHES BYA'O, ,GSAL ZHING NGES
PA'I YI GE'I PHYIR, ,MDZES

PAR GSUNGS PA'O ZHES BYA BA LA, GSAL BA DANG MDZES PAR GSUNGS PA
GNYIS DON GCIG PAR 'CHAD DE, GANG GI PHYIR TSIG GSAL BAS NA DE'I
PHYIR MDZES PAR GSUNGS PA ZHES BYA'O, ,JI LTAR GSAL ZHE NA, 'DI
LTAR THOGS PA DANG BCAS PA'I PHYIR GZUGS MYONG BAR BYED PA'I

PHYIR TSOR BA ZHES PA'I YI GE STON PA'I PHYIR GSAL BA STE, DE'I
PHYIR NA MDZES PAR GSUNGS PA'O, ,GRAGS PA BRJOD PA'I PHYIR GRAGS
PA YIN PAS SHES PAR BYED PA'O ZHES BYA BA LA GRAGS PA DANG SHES
PAR BYED PA GNYIS DON GCIG TU STON TE, 'JIG RTEN DU GRAGS PA'I
TSIGS DANG YI GE

STON PAS NA SHES PAR BYED PA ZHES BYA STE, CI'I PHYIR ZHE NA,
'JIG RTEN DU MA GRAGS PA'I TSIG DAG SMRAS PA NA 'JIG RTEN PA DAG
GIS DON SHES PAR MI BYED KYIS 'JIG RTEN DU GRAGS PA'I TSIG DANG
YI GE SMRAS PAS 'JIG RTEN PA RNAMS KYIS DON SHES PAR BYED DE, DE
BAS NA GRAGS PAS NI

@229B SHES PAR BYED PAR 'GYUR RO, ,JI LTAR RIGS PA NI 'DUL BA
DANG MTHUN PA'I PHYIR RNAR 'ONG BA ZHES BYA BA LA, JI LTAR RIGS
PA DANG RNAR 'ONG BA DON GCIG PAR STON TO, ,'DUL BA'I SEMS CAN
'DI LA CHOS 'DI BSTAN PA'I RIGS ZHES 'DUL BA'I SEMS CAN GANG LA
CHOS GANG BSTAN PAR

RIGS PA'I CHOS DE STON PA NI JI LTAR RIGS PA ZHES BYA'O, ,DE LA
'DUL BA DANG MTHUN PAR 'DOD CHAGS CAN LA MI GTZANG BA DANG, ZHE
SDANG CAN LA BYAMS PA DANG, GTI MUG CAN LA RTEN CING 'BREL TE
'BYUNG BA BSTAN PA DANG, 'DUL BA SO SO'I SEMS DANG MTHUN PAS NA
TSIG DE NI DE DAG

GI RNAR 'ONG STE, RNAR 'ONG BA'I TSIG LA JI LTAR RIGS PA ZHES
BYA'O, ,ZANG ZING MED PA DANG RNYED PA DANG BKUR STI DANG, BSTOD
PA LA MI BRTEN PA'O ZHES BYA BA LA, ZANG ZING MED PA DANG MI
BRTEN PA DON GCIG PAR STON TE, CHOS GOS DANG LHUNG BZED LA SOGS
PA NI RNYED PA ZHES BYA STE,

PHYAG 'TSAL BA DANG BSKOR BA LA SOGS PA NI BKUR STI ZHES BYA'O,
,TSIG GIS SNYAN PAR BRJOD PA NI BSTOD PA ZHES BYA STE, DE DAG LA
MI BRTEN CING MA CHAGS PAS NA ZANG ZING MED PA YIN NO, ,RAN PA NI
MTHUN PA STE RAN PA LA MI SKYO BA'I PHYIR RO ZHES BYA BA LA, RAN
PA DANG MTHUN PA GNYIS

DON GCIG PAR STON TE, TSIG CAL COL MANG DU SMRAS NA NI 'JIG RTEN
PA DANG MI MTHUN PAR 'GYUR RO, ,MI MTHUN PAR GYUR NA SKYOB
SKYE'O, ,DE BAS NA RAN PA LA MI SKYO BA'I PHYIR ZHES SMOS TE, YI
GE NYUNG DU'I BSHAD PA LAS NI 'JIG RTEN PA DAG DGA' BAR BYED PAS
NA SKYOB MI SKYE STE,

'JIG RTEN PA DANG MTHUN PA'I NYUNG DU SMRAS PA LA RAN PA ZHES
BYA'O, ,YANGS PA NI MI ZAD PA'O ZHES BYA BA LA, YANGS PA DANG MI
ZAD PA DON GCIG PAR STON TE, BSKAL PA'AM BSKAL PA'I MTHA'I STAN
GCIG LA 'DUG NAS CHOS BSHAD NA YANG BYANG CHUB SEMS DPA'I TSIG LA
ZAD PA MED DE DE

LTAR MI ZAD PAS NA YANGS PA ZHES BYA'O, ,YI GE PHUN SUM TSOGS
PA'I TSIGS SU BCAD PA GNYIS TE ZHES BYA BA LA, TSIG PHUN SUM
TSOGS PA BSHAD NAS, YI GE PHUN SUM TSOGS PA BSHAD DE, YI GE NI AA
DANG KA LA SOGS PA'O, ,BYANG CHUB SEMS DPA'I YI GE THAMS CAD YAN

@230A *, ,LAG BRGYAD DANG LDAN PA SHA STAG 'BYUNG PAS NA YI GE
PHUN SUM TSOGS PA ZHES BYA STE, DE TSIGS SU BCAD PA GNYIS KYIS
BSTAN TO ZHES BYA BA'I DON TO, ,YAN LAG BRGYAD PO GANG ZHE NA,
DE'I PHYIR, BSTAN DANG BSHAD PAS DE BZHIN DU, ,THEG DANG MTHUN
ZHING BSHAD PA LAS,,

GRAGS DANG JI LTAR RIGS PA LAS, ,'BYUNG DANG RJES SU MTHUN PA'O,
,ZHES BYA BA SMOS TE, YAN LAG BRGYAD NI BSTAN PA DANG BSHAD PA
DANG, DE BZHIN DU THEG PA DANG MTHUN PA DANG, 'JAM PA DANG, GRAGS
PA DANG, JI LTAR RIGS PA DANG, 'BYUNG BA DANG, RJES SU MTHUN
PA'O, ,DE LA

CHOS STON PA NI DANG POR BCU'AM LNGA'AM GSUM ZHES MDOR BSDUS TE
STON PA LAS BSTAN PA ZHES BYA'O, ,DE NAS MDOR BSDUS TE BSTAN PA
DE NYID KYI PHYIR ZHIB TU RGYAS PAR BSHAD PA LAS BSHAD PA ZHES
BYA'O, ,NYAN THOS KYI THEG PAS 'DUL BA RNAMS LA NYAN THOS KYI
THEG PA 'CHAD PA

DANG, RANG SANGS RGYAS KYI THEG PAS 'DUL BA RNAMS LA RANG SANGS
RGYAS KYI THEG PA 'CHAD PA DANG, THEG PA CHEN POS 'DUL BA RNAMS
LA THEG PA CHEN PO 'CHAD PA NI THEG PA DANG MTHUN PA ZHES BYA'O,
,YI GE RNAMS MI SNYAN PA RNA BA LA GNOD CING, SEMS LA GNOD PA MA
YIN GYI

RNAR 'ONG ZHING SEMS LA PHAN PAR 'CHAD PA NI 'JAM PA ZHES BYA'O,
'JIG RTEN DU GRAGS PA'I YI GE STON PA NI GRAGS PA ZHES BYA'O,
,'DUL BA GANG LA CHOS GANG BSTAN PA'I RIGS PAS 'DUL BA DE LA,
CHOS DE STON PA NI JI LTAR RIGS PA ZHES BYA'O, ,KHAMS GSUM LAS
'BYUNG

BAR 'GYUR BA'I RGYU 'PHAGS PA'I LAM STON PA NI 'BYUNG BA ZHES
BYA'O, ,'PHAGS PA'I LAM GYI YAN LAG BRGYAD DANG MTHUN PA'I CHOS
STON PA NI, RJES SU MTHUN PA ZHES BYA'O, ,YI GE'I YAN LAG BRGYAD
PO DE DAG KYANG MDO SDE LAS YI GE'I YON TAN BRGYAD BSHAD PA DANG
RIM BZHIN DU

SBYAR TE, BRGYAD PA GANG ZHE NA, RIGS PA'I TSIG DANG YI GE DANG
LDAN PA DANG, RJES SU 'BRANG BA DANG, RJES SU MTHUN PA DANG, KHAS
LEN PA DANG, MTHUN PA DANG, RJES SU MTHUN PA DANG, MKHAS PAR
SBYAR BA'I TSIG RDZOGS PA STE, DE DAG RIM BZHIN DU SBYAR BA NI
'GREL PA LAS JI

@230B LTAR SBYAR BA BZHIN DU RIG PAR BYA'O, ,TSAD MA DANG MI 'GAL
BAR RIGS PA'I TSIGS DANG YI GES STON PAS SO ZHES BYA BA LA, BSTAN
PA ZHES BYA BA DANG, RIGS PA NI TSIG DANG YI GE ZHES BYA BAR DON
GCIG PAR SDUD DE, DE LA BYANG CHUB SEMS DPA' DANG PO CHOS RNAMS
MDOR BSDUS NAS, BCU ZHE'AM,

LNGA ZHE'AM, GSUM ZHES STON PA NA MNGON SUM LA SOGS PA'I TSAD MA
GSUM DANG MI 'GAL BAR RIGS PA'I TSIG DANG, YI GES MDOR BSDUS NAS
STON PAR BYED PAS NA DE LA BSTAN PA ZHES BYA'O, ,BSTAN PA DANG MI
'GAL BAR BSHAD PAS NA LDAN PA'O ZHES BYA BA LA, BSHAD PA DANG
LDAN

PA GNYIS DON GCIG TU SDUD DE, DANG POR MDOR BSDUS TE BSHAD NAS,
MDOR BSDUS TE BSTAN PA DE PHYIS RGYAS PAR 'CHAD NAS YANG SNGAR
MDOR BSDUS TE BSTAN PA DE DANG, PHYIS RGYAS PAR 'CHAD PA DON MI
'GAL BAR 'CHAD PAS NA LDAN ZHES BYA BA STE, SNGAR MDOR BSDUS TE

BSTAN PA DANG, PHYIS RGYAS PAR 'CHAD PA GNYIS MTHUN PAR 'CHAD CES
BYA BA'I DON TO, ,DE'ANG DPER NA SNGAR PHUNG PO LNGA ZHES MDOR
BSDUS TE BSTAN PA LA, PHYIS ZHIB TU 'CHAD PA'I TSE PHUNG PO DRUG
TU MI 'CHAD KYI LNGA NYID DU 'CHAD PA LTA BU'O, ,THEG PA'I RJES
SU 'BRANG BA'I PHYIR RJES SU

'BRANGS TE, THEG PA GSUM DANG MI 'GAL BAS SO ZHES BYA BA LA, THEG
PA'I RJES SU 'BRANG BA DANG, RJES SU 'BRANGS PA GNYIS DON GCIG TU
SDUD DE, THEG PA GSUM GYIS 'DUL BA'I SEMS CAN RNAMS LA SO SO DANG
MTHUN PAR THEG PA GSUM 'CHAD PAS NA RJES SU 'BRANGS PA ZHES

BYA'O, ,DON DE NYID BSTAN PA'I PHYIR NI THEG PA GSUM DANG MI 'GAL
BA'I TSIG SMOS TE, NYAN THOS KYI THEG PAS 'DUL BA'I SEMS CAN LA
DE DANG MI 'GAL BAR NYAN THOS KYI THEG PA NYID STON GYI, THEG PA
CHEN PO MI STON PA DANG RANG SANGS RGYAS KYIS 'DUL BA'I SEMS CAN
LA, RANG SANGS

RGYAS KYI THEG PA NYID STON GYI THEG PA CHEN PO MI STON PA DANG,
THEG PA CHEN POS 'DUL BA'I SEMS CAN RNAMS LA DE DANG MI 'GAL BAR
THEG PA CHEN PO NYID STON GYI, NYAN THOS KYI THEG PA MI STON PAS
NA THEG PA'I RJES SU 'BRANG BA ZHES BYA'O, ,MI DKA' BA'I PHYIR
RJES SU MTHUN PA STE, 'JAM

@231A *, ,PA'O ZHES BYA BA LA, RJES SU MTHUN PA DANG, 'JAM PA
GNYIS DON GCIG TU SDUD DE, DE LA CHOS 'CHAD PA'I DUS NA YI GE RNA
BA LA GZAN CING SEMS LA GNOD PA GZUNG DKA' ZHING KHROG KHROG PO
MI STON PA'I PHYIR, RJES SU MTHUN PA ZHES BYA'O, ,DE LTAR RNA BA
DANG SEMS

LA MI GNOD PA'I YI GE GZUNG SLA BA STON PAS 'JAM PA ZHES BYA'O,
,GRAGS PA'I PHYIR KHAS LEN PA NI DON GRAGS PAS KHAS BLANGS PA'I
PHYIR RO ZHES BYA BA LA, GRAGS PA DANG KHAS LEN PA DON GCIG TU
SDUD DE, 'JIG RTEN DU GRAGS PA'I TSIG DANG, YI GE SMRA BAR BYED
PAS NA KHAS LEN

PA ZHES BYA'O, ,CI'I PHYIR ZHE NA, 'JIG RTEN DU MA GRAGS PA'I
TSIG DANG, YI GE DAG SMRAS NA NI 'JIG RTEN PAS DON RTOGS PAR MI
NUS SHING DE DE BZHIN DU YIN NO ZHES KHAS LEN DU MI BTUB KYI,
'JIG RTEN DU GRAGS BA'I TSIG DANG YI GE SMRAS NA 'JIG RTEN PA DAG
GIS MYUR DU TSIG DANG DON KHONG DU

CHUD CING DE DE BZHIN DU BDEN NO ZHES KHAS LEN PAR BYED PAS NA
GRAGS PAS NI KHAS LEN PAR 'GYUR RO, ,JI LTAR RIGS PA'I PHYIR
MTHUN PA STE, 'DUL BA LA 'OS PA'O ZHES BYA BA LA, JI LTAR RIGS PA
DANG MTHUN PA GNYIS DON GCIG TU SDUD DE, 'DUL BA'I SNOD GANG LA
CHOS GANG

BSHAD PA RIGS PA CI RIGS SU CHOS STON PAR BYED PA NI MTHUN PA
ZHES BYA'O, ,DE LA 'DOD CHAGS CAN LA MI GTZANG BA BSTAN PAR 'OS
ZHE SDANG CAN LA BYAMS PA BSTAN PAR 'OS, GTI MUG CAN LA RTEN CING
'BREL PAR 'BYUNG BA BSTAN PAR 'OS, NGA RGYAL CAN LA PHUNG PO'I
RAB TU

DBYE BA BSTAN PAR 'OS, RNAM PAR RTOG PA CAN LA DBUGS PHYI NANG DU
RGYU BA BSTAN PAR 'OS TE, CI RIGS SU STON PA NI MTHUN PA ZHES
BYA'O, ,'BYUNG BA'I PHYIR RJES SU MTHUN PA STE, MYA NGAN LAS 'DAS
PA'I PHYED KYI PHYIR RO ZHES BYA BA LA, 'BYUNG BA DANG RJES SU
MTHUN PA DON

GCIG TU SDUD DE, KHAMS GSUM LAS 'BYUNG BAR BYED PA NI 'PHAGS PA'I
LAM STON PAS NA RJES SU MTHUN PA ZHES BYA STE, LAM DE GANG DANG
RJES SU MTHUN ZHE NA, MYA NGAN LAS 'DAS PA DANG RJES SU MTHUN NO,
,JI LTAR MYA NGAN LAS 'DAS PA DANG RJES SU MTHUN ZHE NA, ,KHAMS

@231B GSUM LAS 'BYUNG BAR BYA BA'I LAM DE, DE MYA NGAN LAS 'DAS
PA THOB PAR BYA BA'I CHED DU BSHAD PAR BYA BAS NA MYA NGAN LAS
'DAS PA DANG RJES SU MTHUN NO, ,RJES SU MTHUN PA DANG, MKHAS PA
SBYOR BA'I TSOGS RDZOGS PA STE, SLOB PA'I 'PHAGS PA'I LAM YAN LAG
BRGYAD DANG LDAN PA

MTHUN PA'I PHYIR RO ZHES BYA BA LA, RJES SU MTHUN PA DANG, MKHAS
PA SBYOR BA'I TSOGS RDZOGS PA GNYIS DON GCIG TU SDUD DE, DE LA
MKHAS PA SBYOR BA NI RGYUN DU ZHUGS PA NAS DGRA BCOM PA LA 'JUG
PA'I BAR DU SLOB PA'I GANG ZAG BDUN LA BYA STE, DE DAG GIS MTHONG
BA DANG, BSGOM

PA'I LAM LA TSOGS RDZOGS PA ZHES BYA'O, ,TSOGS RDZOGS PA DE LA
RJES SU MU THUN PA ZHES BYA STE, LAM DE DAG GANG DANG RJES SU
MTHUN ZHE NA, MTHONG BA DANG BSGOM PA'I LAM DE DAG NI SLOB PA'I
GANG ZAG BDUN GYI 'PHAGS PA'I'AM YAN LAG BRGYAD DANG RJES SU
MTHUN TE, DE BAS

NA MKHAS BA SBYOR BA'I TSOGS RDZOGS PA LA RJES SU MTHUN PA ZHES
BYA'O, ,DE LTAR BYANG CHUB SEMS DPA' RNAMS KYI YI GE PHUN SUM
TSOGS PA BSHAD NAS, MJUG BSDU BA'I PHYIR, MDOR NA SEMS CAN MCHOG
RNAMS KYI, ,DE LTAR YI GE PHUN SUM TSOGS, ,ZHES SMOS TE, DE LTAR

ZHES BYA BA NI GONG DU BSHAD PA LTAR NA'O, ,SEMS CAN MCHOG NI
BYANG CHUB SEMS DPA' LA BYA'O, ,GONG DU BSHAD PA LTAR NA BYANG
CHUB SEMS DPA' RNAMS KYI YI GE NI YAN LAG BRGYAD DANG LDAN PAS NA
YI GE PHUN SUM TSOGS PA YIN NO ZHES BYA BA'I DON TO, ,DE LTAR
BYANG CHUB SEMS DPA'

YI GE DANG TSIG PHUN SUM TSOGS PA'I YI GE DANG, TSIG GRANGS NI DU
ZHIG YOD, SPYIR NI CI 'DRA SNYAM PA LA, DE'I PHYIR, BDE GSHEGS
DBYANGS NI MTHA' YAS TE, ,YAN LAG DRUG CU BSAM MI KHYAB, ,CES BYA
BA SMOS TE, DE BZHIN GSHEGS PA RNAMS KYI DBYANGS NI MTHA' YAS SO,
,DE LTAR

MTHA' YAS MOD KYI MDOR BSDU NA DU ZHIG YOD CE NA, DE NI DRUG CU
YOD DE, JI LTAR MTHA' YAS SHE NA, YAN LAG DRUG CU PO DE RE RE
ZHING YANG GSUNG DBYANGS BSAM GYIS MI KHYAB PA 'BYUNG BAS NA
MTHA' YAS SO, ,YAN LAG DRUG CU PO DE MDO GANG LAS 'BYUNG ZHE NA,
DE'I PHYIR, GANG

@232A *, ,GSANG BA'I BDAG POS BSTAN PA ZHES BYA BA LA SOGS BA
SMOS TE GSANG BA'I BDAG PO NI 'PHAGS PA LAG NA RDO RJE'O, ,DES
BSTAN PA NI DES BSHAD PA'I MDO SDE GSANG BA GSUM BSTAN PA'I
MDO'O, ,DE LA SNUM PA NI SEMS CAN GYI KHAMS DGE BA'I RTZA BAR
GTOGS BA'I PHYIR RO ZHES BYA BA LA

DPER NA CHU RAB TU SNUM BAS SHING DANG RTZVA DANG, SMAN DANG NAGS
TSAL STUG PO LA SOGS PA BRLAN PAR BYAS NAS, SNGON MA SKYES PA
RNAMS NI SKYE BAR BYED, SKYES PA RNAMS NI PHYIR ZHING 'PHEL BA
DANG RGYAS PAR BYED PA DE BZHIN DU DE BZHIN GSHEGS PA'I GSUNG GIS
KYANG SEMS CAN GYI SEMS KYI KHAMS LA

SNGON DGE BA'I RTZA BA MA SKYES PA RNAMS NI SKYE BAR BYED, SKYES
PA RNAMS NI PHYIR ZHING 'PHEL BA DANG RGYAS PAR BYED BAS NA SPYIR
SNUM BA ZHES BYA'O, ,'JAM PA NI TSE 'DI NYID LA BDE BAR REG PA'I
PHYIR RO ZHES BYA BA LA, DPER NA LHA'I GOS KA TZA LI DANG, DAR
DANG SRIN BAL LA SOGS PA 'JAM PA LA LUS KYIS

REG NA LUS KYI DBANG PO BDE BAR BYED PA BZHIN DU DE BZHIN GSHEGS
PA'I GSUNG YANG 'JAM ZHING MNYEN PAS NA THOS PA'I DUS NA'AM, TSE
'DI LA YID KYI DBANG PO BDE BAR BYED PAS NA 'JAM PA ZHES BYA'O,
,DON BZANG PO'I PHYIR YID DU 'ONG BA'O ZHES BYA BA LA, DE BZHIN
GSHEGS PA'I GSUNG NI

SEMS CAN DANG BDAG YOD PAR MI RTOG GI BDEN PA GNYIS DANG RTEN
CING 'BREL PAR 'BYUNG BA DANG BYANG CHUB KYI PHYOGS KYI CHOS LA
SOGS PA'I DON 'CHAD DE, DON BZANG BAS NA YID DU 'ONG BA ZHES
BYA'O, ,YID SMOS PAS NI GANG GI PHYIR DON NI YID KYI RNAM PAR
SHES PAS SHES PAR NUS KYI RNA BA'I

RNAM PAR SHES PAS NI DON DPYOD BAR MI NUS PAS YID SMOS SO, ,YI GE
BZANG PO'I PHYIR YID DGA' BA'O ZHES BYA BA LA, DE BZHIN GSHEGS
PA'I GSUNG NI BA LANG RDZI DANG, PHYUGS RDZI LA SOGS PA'I TSIG
DANG, YI GE LTA BU CAL COL MI GSUNG GI LHA DANG 'PHAGS PA'I TSIG
DANG, YI GE GSUNGS

TE, YI GE BZANG BA'I PHYIR YID DGA' BA ZHES BYA'O, ,'JIG RTEN LAS
'DAS PA BLA NA MED PA PHYI NAS THOB PA'I PHYIR RNAM PAR DAG PA'O
ZHES BYA BA LA, NYAN THOS DANG RANG SANGS RGYAS LA SOGS PA 'JIG
RTEN LAS 'DAS PA YIN TE, CI'I PHYIR ZHE NA, NYON MONGS PA'I SGRIB
PA SPANGS PA'I PHYIR RO, ,DE

@232B DAG 'JIG RTEN LAS 'DAS PA YIN YANG, BLA NA MED PA MA YIN
TE, SHES BYA'I SGRIB BA SPANGS PA'I RNAM PAR MI RTOG PA'I YI SHES
MA THOB PA'I PHYIR RO, ,BYANG CHUB SEMS DPA' RNAMS KYIS NI NYON
MONGS PA DANG, SHES BYA'I SGRIB PA THAMS CAD SPANGS PA'I RNAM PAR
MI RTOG PA'I YE SHES THOB STE, NYAN

THOS LAS GONG DU GYUR PAS NA BLA NA MED PA ZHES BYA'O, ,RNAM PAR
MI RTOG PA'I YE SHES KYI RJES LA DAG PA 'JIG RTEN PA'I YE SHES
'BYUNG STE, DAG PA 'JIG RTEN PA'I YE SHES DE LAS GSUNG DE 'BYUNG
BAS NA RNAM PAR DAG PA ZHES BYA'O, ,NYON MONGS PA'I BAG CHAGS BAG
LA NYAL DANG BRAL BA'I PHYIR

DRI MA DANG BRAL BA'O ZHES BYA BA LA, 'DOD CHAGS LA SOGS PA NYON
MONGS PA DRUG GI SA BON LA NI NYON MONGS PA'I BAG CHAGS ZHES
BYA'O, ,NYE BA'I NYON MONGS PA'I SA BON LA NI BAG LA NYAL ZHES
BYA STE, DRI MA DE DAG SPANGS NAS GSUNGS PA'I PHYIR DRI MA DANG
BRAL BA ZHES BYA'O, ,GRAGS PA'I TSIG

DANG YI GE'I PHYIR, ,RAB TU GSAL BA'O ZHES BYA BA LA, 'JIG RTEN
DU MA GRAGS PA'I TSIG DANG YI GE GSUNG GI ,'JIG RTEN DU GRAGS
PA'I TSIG DANG YI GE GSUNGS PA'I PHYIR RAB TU GSAL BA ZHES BYA'O,
,MU STEGS CAN THAMS CAD KYI LTA BA NGAN PA'I BLO 'JOMS PA'I STOBS
KYI YON TAN DANG LDAN

PA'I PHYIR STOBS DANG LDAN PA'O ZHES BYA BA LA, GSUNG DE NI MU
STEGS PA BDAG DANG SEMS CAN LA SOGS PA YOD PAR LTA BA'I LTA BA
NGAN PA'I BLO CAN RNAMS 'JOMS SHING MED PAR BYED PA'I STOBS KYI
YON TAN DANG LDAN PAS NA STOBS DANG LDAN PA ZHES BYA'O, ,BSGRUBS
NA 'BYUNG BA'I NYAN 'DOD

PA'O ZHES BYA BA LA, DE BZHIN GSHEGS PA'I GSUNG MNYAN NAS BSGRUBS
NA KHAMS GSUM LAS 'BYUNG BAR 'GYUR TE, DE BAS NA NYAN 'DOD PA
ZHES BYA STE NYAN PAR 'OS PA ZHES BYA BA'I DON TO, ,PHA ROL GYI
RGOL BA THAMS CAD KYIS MI CHOMS PA'I PHYIR MI TSUGS PA'O ZHES BYA
BA LA, DE BZHIN

GSHEGS PA CHOS 'CHAD PA NI MU STEGS PA LA SOGS PA PHA ROL RGOL BA
RNAMS KYIS DE BZHIN GSHEGS PA'I GSUNG LA ZIL GYIS MI NON CING SUN
MI PHYIN PAS NA MI TSUGS PA ZHES BYA'O, ,'DOD CHAGS LA SOGS PA
GNYEN PO'I PHYIR 'DUL BA'O ZHES BYA BA LA, GSUNG DE 'DOD CHAGS
KYI GNYEN

@233A *, ,POR 'GYUR BAS NA, ZHE SDANG LA SOGS PA NYON MONGS BA
KUN GYI GNYEN POR 'GYUR BAS NA NYON MONGS PA 'DUL BA'I PHYIR 'DUL
BA ZHES BYA'O, ,BSLAB PA BCAS PA'I BDE BA'I THABS KYI PHYIR MI
RTZUB PA'O ZHES BYA BA LA, MU STEGS PA RNAMS KYI BSLAB PA BCAS PA
NI ME LNGAS MTHA' BSKOR

BA DANG, SKRA 'THOG PA DANG, RI KA NAS MCHONG BA DANG, THAL BAR
'GRE BA LA SOGS PA TSE 'DI DANG, TSE RABS GZHAN DU GNOD PA BSLAB
PA 'CHA' BAS NA RTZUB PO YIN NO ZHES DE BZHIN GSHEGS PA'I 'DUL BA
BCAS PA NI TSE 'DIR YANG MI GRANG MI BKRES PA'I BZA' BA DANG, BGO
BA SPYOD DU

GNANG LA, TSE RABS GZHAN DU'ANG DON KHONG DU CHUD PAR 'GYUR BA'I
THABS SLA BA YIN PAS NA MI RTZUB PA ZHES BYA'O, ,YANG NA DANG
PO'I TSIG GIS BSLAB PA 'CHA' BAS NA DGE SLONG DAG 'DI NI KHYED LA
PHAN PA DANG BDE BAR 'GYUR BA YIN NO ZHES GSUNGS PAS NA MI RTZUB
PA'O, ,DE LAS 'DAS NAS

YANG DAG PAR 'BYUNG BAS THABS STON PA'I PHYIR MI BRLANG BA'O ZHES
BYA BA LA, GAL TE BSLAB PA LAS 'DAS NA YANG DE LAS 'DAS PHAN CHAD
SGO GZHAN LA 'JUG CING 'BYUNG BAR BYA BA'I THABS YE MED PA MA YIN
GYI, BSLAB TSIG LAS 'DAS TE BSLAB PA NYAMS NA YANG BSHAGS PA DANG
PHYIS

MI BYA BAR BSDAMS PA DANG, BSOD NAMS KYI RJES SU YI RANG BA LA
SOGS PA RNAM GRANGS KYI SGO GZHAN LA 'JUG CING KHAMS GSUM LAS
'BYUNG BAR BYA BA'I THABS STON PAS NA MI BRLANG BA ZHES BYA'O,
,THEG PA GSUM STON PA'I PHYIR SHIN TU 'DUL BA'O ZHES BYA BA LA,
NYAN THOS KYI THEG PAS

'DUL BA RNAMS LA NYAN THOS KYI THEG BA STON, RANG SANGS RGYAS KYI
THEG PAS 'DUL BA RNAMS LA RANG SANGS RGYAS KYI THEG PA STON, THEG
PA CHEN POS 'DUL BA RNAMS LA THEG PA CHEN PO STON PAS NA SHIN TU
'DUL BA ZHES BYA'O, ,G-YENG BA'I GNYEN PO'I PHYIR RNAR SNYAN PA'O
ZHES BYA BA LA, DE BZHIN

GSHEGS PA'I GSUNG NI SHIN TU 'JAM ZHING SNYAN PA YIN PAS NYAN
PA'I SEMS G-YENG BA MED PA DANG, RNA BLAGS TE NYAN PAR BYED PAS
NA RNA BAR SNYAN PA ZHES BYA'O, ,TING NGE 'DZIN BSKYED PA'I PHYIR
LUS SIM PAR BYED PA'O ZHES BYA BA LA, DE BZHIN GSHEGS PA'I GSUNG
DE THOS NA SEMS MNYAM

@233B PAR 'JOG PA 'BYUNG NGO, ,SEMS MNYAM BAR GZHAG PA LAS ZHIG
NAS KYI MTSAN NYID KYI TING NGE 'DZIN SKYE'O, ,TING NGE 'DZIN
SKYES NA LUS LA BDE BA SKYE BAR BYED DO, ,DE BAS NA LUS SIM PAR
BYED PA ZHES BYA'O, ,LHAG MTHONG GI DGA' BA SKYED PAR BYED PA'I
PHYIR SEMS DGA' BAR BYED PA'O ZHES

BYA BA LA, GSUNG DES SHES RAB KYI MTSAN NYID CHOS RNAMS KYI RANG
DANG SPYI'I MTSAN NYID LA MKHAS SHING MI SHES PA'I MUN PA DANG
BRAL PA'I LHAG MTHONG GI DGA' BA SKYED PAR BYED PA'I PHYIR, SEMS
DGA' BAR BYED PA ZHES BYA'O, ,THE TSOM GCOD PAR BYED PA'I PHYIR
SEMS DGA' BAR BYED

PA'O ZHES BYA BA LA, JI TZAM DU THE TSOM GYI ZUG RDU ZUG PA DE
TZAM DU YID MI BDE BA YIN PA LAS DE BZHIN GSHEGS PA'I GSUNG GIS
NI DE BZHIN DU THE TSOM GYI ZUG RDU 'BYIN PAR BYED PAS NA SNYING
DGA' BAR BYED PA ZHES BYA'O, ,LOG PAR 'DZIN PA SPONG BA'I PHYIR
DGA' BA DANG BDE BA SKYED PA'O

ZHES BYA BA LA LOG PAR 'DZIN PA RNAM PA GNYIS TE, MI SHES PA DANG
LOG PAR SHES PA'O, ,DE LA MI SHES PA NI CHOS RNAMS KYI RANG DANG
SPYI'I MTSAN NYID THAMS CAD NAS THAMS CAD DU KHONG DU MA CHUD PA
STE, DE DAG GI MI SHES PA SPONG ZHING SHES PA LA 'JOG PAR MDZAD
PAS NA DGA' BA SKYED

PA ZHES BYA'O, ,LOG PAR SHES PAS NI BDAG DANG RTAG PA DANG BDE BA
LA SOGS PA YOD PAR SHES PA STE, DE DAG GI LOG PA'I SHES PA SPONG
ZHING YANG DAG PA'I SHES PA LA 'GOD PAS NI BDE BA SKYED PA ZHES
BYA'O, ,SGRUB PA 'GYOD PA MED PA'I PHYIR MI 'GYOD PA'O ZHES BYA
BA LA, DE BZHIN

GSHEGS PA'I GSUNG THOS NAS MNYAN PA DANG BSAMS PA LA SOGS PA'I
SGO NAS BSGRUBS NA, MTHAR 'BRAS BU 'THOB CING DE KHO NA MNGON SUM
DU RTOGS PAR GYUR PAS BDAG GIS GSUNG DE MNYAN PA NI DON MED PAR
BYAS SO SNYAM PA'I MI DGA' BA DANG, 'GYOD PA MED PA'I PHYIR MI
'GYOD

PA ZHES BYA'O, ,THOS PA'I YE SHES PHUN SUM TSOGS PA'I GNAS KYI
PHYIR KUN SHES PAR BYA'O ZHES BYA BA LA, DE BZHIN GSHEGS PA'I
GSUNG DE MNYAN CING THOS NA THOS PA'I SHES RAB PHUN SUM TSOGS PA
SKYE BAR 'GYUR TE, THOS PA'I SHES RAB PHUN SUM TSOGS PA SKYE BA'I
RGYU DANG GNAS SU GYUR PA'I

@234A *, ,PHYIR KUN SHES PAR BYA BA ZHES BYA'O, ,BSAM PA'I YE
SHES PHUN SUM TSOGS PA'I GNAS KYI PHYIR RNAM PAR SHES PA'O ZHES
BYA BA LA, JI LTAR MNYAN PA'I CHOS DE RIG PA'I SGO NAS BSAMS PAS
NA BSAM PA'I SHES RAB PHUN SUM TSOGS PA SKYE STE, BSAM PA'I SHES
RAB PHUN SUM

TSOGS PA SKYE BA'I RGYU DANG GNAS SU GYUR PA'I PHYIR RNAM PAR
SHES PAR BYA BA YIN NO, ,SLOB DPON GYIS 'CHAB PA MED PA'I CHOS
STON PA'I PHYIR RNAM PAR GSAL BA'O ZHES BYA BA LA, DE BZHIN
GSHEGS PA NI CHOS KHA CIG 'CHAD KHA CIG MI 'CHAD CES BYA BA MA
YIN GYI, CHOS THAMS CAD 'CHAD PA DANG, TSIG

'CHAD DON MI 'CHAD PA MA YIN GYI, TSIG DANG DON DU BCAS TE 'CHAD
PAS SLOB DPON 'CHAB PA MED PAR STON PA'I PHYIR RNAM PAR GSAL BA
ZHES BYA'O, ,BDAG GI DON RJES SU THOB PA DAG DGA' BAR BYED PA'I
PHYIR DGA' BA'O ZHES BYA BA LA, 'PHAGS PA RGYUN DU ZHUGS PA NAS,
DGRA BCOM PA MAN CHAD

GANG ZAG BRGYAD DANG SA BCU PA'I BYANG CHUB SEMS DPA' DANG DE
BZHIN GSHEGS PA DAG NI BDAG GI DON RJES SU THOB PA ZHES BYA STE,
CI'I PHYIR ZHE NA, RGYUN DU ZHUGS PA LA SOGS PA'I GANG ZAG BRGYAD
KYIS KYANG NYON MONGS PA'I NYON MONGS PA DANG, LAS KYI NYON MONGS
PA DANG, TSE'I NYON MONGS PA SPANGS

PA'I MTSAN NYID MYA NGAN LAS 'DAS PA MNGON SUM DU BYAS NA NI BDAG
GI DON RJES SU THOB PA ZHES BYA'O, ,SA BCU'I BYANG CHUB SEMS DPA'
DANG, DE BZHIN GSHEGS PAS KYANG BSOD NAMS DANG YE SHES KYI TSOGS
RDZOGS NAS BDAG DANG GZHAN GYI DON PHUN SUM TSOGS PA RNYED PAS NA
BDAG GI DON RJES SU

THOB PA ZHES BYA STE, BDAG DE BZHIN GSHEGS PA'I GSUNG GI SGO NAS
'BRAS BU THOB PAR MTHONG STE, DGA' BA SKYED PAR BYED PAS NA DGA'
BA ZHES BYA'O, ,BDAG GI DON MA THOB PA RNAMS SRED PA'I PHYIR
MNGON PAR 'DOD PA'O ZHES BYA BA LA, BDAG GI DON MA THOB PAS NI SO
SO'I SKYE BO YAN CHAD MOS PA

SPYOD PA'I SA YAN CHAD 'JIG RTEN GYI CHOS MCHOG MA THOB PA MAN
CHAD PA NI BDAG GI DON MA THOB PA ZHES BYA STE, DE DAG KYANG BDAG
GI DON RJES SU THOB PAR BYA BA'I PHYIR, DE BZHIN GSHEGS PA'I
GSUNG LA 'JUG PAR 'DOD PA SKYED PAR BYED PAS NA MNGON PAR 'DOD PA
ZHES BYA'O, ,BSAM DU MED

@234B PA'I CHOS YANG DAG PAR STON PA'I PHYIR KUN SHES PAR BYED
PA'O ZHES BYA BA LA, SO SO RANG GIS RIG PAR BYA BA CHOS KYI
DBYINGS DANG RNAM PAR MI RTOG PA'I YE SHES DANG BYANG CHUB KYI
PHYOGS RNAMS NI BSAM DU MED PA'I CHOS ZHES BYA STE, CHOS DE DAG
YANG DAG PAR STON PAR BYED PAS NA KUN SHES PAR BYED PA

ZHES BYA'O, ,YANG NA CHOS GANG BSAMS NA KHRAG TU SKYUG CING SMYO
BAR 'GYUR BA'I CHOS DE DAG NI BSAM DU MED PA'I CHOS ZHES BYA STE,
DE YANG GANG ZHE NA, PHYI'I DNGOS PO RNAM PA SNA TSOGS PA 'GRUB
PAR BYED PA'I LAS BSAM GYIS MI KHYAB PA DANG, RNAL 'BYOR PA'I
TING NGE 'DZIN GYI SPYOD YUL BSAM GYIS MI

KHYAB PA DANG, DE BZHIN GSHEGS PA'I YE SHES KYI SPYOD YUL BSAM
GYIS MI KHYAB PA DANG, SMAN DANG SNGAGS KYI MTHU BSAM GYIS MI
KHYAB PA STE, CHOS DE DAG YANG DAG PAR BSTAN PAS NYAN PA PO RNAMS
GNAS DE DAG SPONG BAR BYED PAS NA, KUN SHES PAR BYED PA ZHES
BYA'O, ,BSAM PA'I CHOS YANG

DAG PAR STON PA'I PHYIR RNAM PAR SHES PAR BYED PA'O ZHES BYA BA
LA, PHUNG PO DANG KHAMS DANG SKYE MCHED DANG, SA DANG PHA ROL TU
PHYIN PA BSAM PA'I CHOS ZHES BYA STE, CHOS DE DAG PHYIN CI MA LOG
PAR BSTAN PA'I PHYIR RNAM PAR SHES PAR BYED PA ZHES BYA'O, ,TSAD
MA DANG MI 'GAL BA'I PHYIR RIGS PA'O

ZHES BYA BA LA, GSUNG DE MNGON SUM DANG RJES SU DPAG PA DANG,
LUNG GI TSAD MA GSUM DANG YANG MI 'GAL BAR GSUNGS PAS NA RIGS PA
ZHES BYA'O, ,'DUL BA LA JI LTAR RIGS PAR STON PA'I PHYIR MTHUN
PA'O ZHES BYA BA LA, NYAN THOS KYI THEG PA RNAMS LA THEG PA CHEN
PO MI STON, THEG PA CHEN PO RNAMS

LA NYAN THOS KYI THEG PA MI STON TE, SNOD DANG CHOS SU MI 'TSAM
PA MI STON GYI SEMS CAN GANG LA CHOS GANG BSTAN PAR RIGS PA'I
SEMS CAN DE LA CHOS DE STON TE, SNOD DANG CHOS SU 'TSAM PAR STON
PAS NA MTHUN PA ZHES BYA'O, ,DGOS PA DANG BCAS PA'I PHYIR ZLOS
PA'I NYES BA SPANGS PA'O ZHES BYA BA LA, MA

RIG PA DANG MUN PA DANG MUN NAG DANG, GTI MUG CES BYA BA LA SOGS
PA RNAM GRANGS KYI TSIG SMOS PA RNAMS LA ZLOS PA'I NYES PAR MI
'GYUR TE, CI'I PHYIR ZHE NA, DGOS PA DANG BCAS DON DANG BCAS PA'I
PHYIR RO, ,CI DGOS SHE NA, CHOS 'CHAD PA'I 'KHOR DU 'GRO BA MANG
PO TSOGS PA LA, LA LA LA NI TSIG

@235A *, ,GI RNAM GRANGS GANG GIS GO ,LA LA LA GANG GIS GO BA DE
KUN GYIS GO BA'I PHYIR DANG, GZHAN DAG SO SO YANG DAG PAR RIG
PA'I SA BON BSKYED PAR BYA BA'I PHYIR TE, RNAM GRANGS KYI TSIGS
BCAD DGOS PA NI RGYAS PAR BSHAD PAR RIGS PA'I BSTAN BCOS LAS
'BYUNG BA BZHIN DU

BLTA BAR BYA'O, ,MU STEGS THAMS CAD SKRAG PAR BYED PA'I PHYIR
SENG GE'I SGRA'I SHUGS LTA BU'O ZHES BYA BA LA, DPER NA SENG GE'I
SGRA'I DBYANGS KYI SHUGS KYIS RI DAG SA PHRA MO RNAMS SKRAG PAR
BYED PA DE BZHIN DU, DE BZHIN GSHEGS PA'I STOBS DANG BDAG MED PAR
GSUNGS PA'I GSUNG DBYANGS

KYI SGRA BSGRAGS PAS MU STEGS RI DAG SA RNAMS DANG 'DRA BA RNAMS
SKRAG PAR BYED PAS NA SENG GE'I SGRA'I SHUGS LTA BU ZHES BYA'O,
,SPANGS PA'I PHYIR GLANG PO CHE'I SGRA DBYANGS LTA BU'O ZHES BYA
BA LA, GLANG PO CHE NI MI'I YUL NA GNAS PA'I GLANG PO CHE LA MI
BYA'I, LHA'I GLANG PO CHE AE'I BA RA NA LA SOGS PA LA

BYA'O, ,GLANG PO CHE'I SGRA DBYANGS NI SUB SUB PO DANG 'DZER
'DZER PO MA YIN PAS SPANGS PAR 'GYUR RO, ,DE BZHIN DU DE BZHIN
GSHEGS PA'I GSUNG DBYANGS KYANG, 'DZER 'DZER PO DANG SUB SUB PO
MED PAS NA SPANGS PA ZHES BYA'O, ,ZAB PA'I PHYIR SPRIN GYI SGRA
DBYANGS LTA BU'O ZHES BYA BA LA, SPRIN NI

'BRUG LA BYA STE, DPER NA 'BRUG GI SGRA DRUNG NAS NYAN NA YANG
LHAG PAR DRAG TU THOS PA MED THAG RING PO NAS MNYAN NA YANG LHAG
PAR SGRA CHUNG BAR GRAGS PA MED DE, NYE RING KUN 'DRA BAR SNYOMS
PA KHO NAR THOS PAS ZAB PA YIN PA DE BZHIN DU DE BZHIN GSHEGS
PA'I GSUNG YANG NYE RING DU KUN LA DRAG DAL

MED PAR GRAGS PAS NA SPRIN GYI SGRA DBYANGS LTA BU ZHES BYA'O,
,'JEBS PA'I PHYIR KLU'I DBANG PO'I DBYANGS LTA BU'O ZHES BYA BA
LA, DPER NA KLU'I GNAS NA KLU'I DBANG PO TSIG 'JEBS SHING TSIG
BTZUN LA KLU KUN NYAN DU BTUB PA DE BZHIN DU, DE BZHIN GSHEGS
PA'I BKA' YANG 'JEBS SHING BTZUN

LA, LHA DANG LHA MA YIN LA SOGS PA THAMS CAD KYIS BKA' NYAN PAR
BYED PAS NA KLU'I DBANG BO'I DBYANGS LTA BU'O ZHES BYA'O, ,SNYAN
PA'I PHYIR MI'AM CI'I DBYANGS LTA BU'O ZHES BYA BA LA, DPER NA
SEMS CAN GYI SGRA SKAD KYI NANG NA MI'AM CI'I SKAD LAS MCHOG MED
DE SNYAN CING

@235B 'JAM PA DE BZHIN DU DE BZHIN GSHEGS PA'I GSUNG YANG SNYAN
CING 'JAM PAS NA MI'AM CI'I DBYANGS LTA BU'O ZHES BYA'O, ,PHYER
ZHING MI GCOD PA'I PHYIR KA LA PING KA'I SGRA LTA BU'O ZHES BYA
BA LA, DPER NA KA LA PING KA'I SGRA PHYIR ZHING GZHAN NAS GZHAN
DU GYUR LA RJES KYANG MI GCOD DE DPER NA 'PHAN

RINGS RLUNG GIS BTAB PA NA 'CHAD PA YANG MED CING GZHAN NAS GZHAN
DU LDOG PAR BYED DO, ,DE BZHIN GSHEGS PA'I CHOS 'CHAD PA NA YANG
GSUNG DBYANGS KYI RGYUN MI GCOD LA, DBYANGS SNYAN PA YANG SNGA MA
DANG MI 'DRA BAR PHYI MA SNYAN PA GZHAN DANG GZHAN DAG 'BYUNG BAS
NA KA LA PING KA'I SGRA LTA

BU'O, ,KHA CIG LAS PHYIR ZHING GCOD CES 'BYUNG STE, DE'I DON
KYANG DPER NA BYA KA LA PING KA'I SGRA PHYUNG BA NA SEMS CAN GYI
SEMS SU ZHUGS NAS SGRA DE'I RGYUN GCOD PAR BYED DO, ,SGRA'I RGYUN
'CHAD NA YANG DE SNYAN PAS NA YANG NYAN PAR 'DOD PA'I SEMS SKYE
BAR BYED PA DE BZHIN DU SANGS RGYAS

BCOM LDAN 'DAS KYI GSUNG YANG NYAN PA PO'I SEMS KYI RGYUD LA 'JUG
PAR BYED CING GSUNG RGYUN BCAD NA YANG NYAN PAR 'DOD PA'I BSAM PA
SKYE BAS NA KA LA PING KA'I SGRA LTA BU'O, ,RING DU SONG BA'I
PHYIR TSANGS PA'I SGRA DBYANGS LTA BU'O ZHES BYA BA LA, DPER NA
TSANGS PA'I DBYANGS NI MA NYEN PAS

NA RING DU SONG BA STE, RING DU CHAD DUM DUM POR CHAD PA MA YIN
PA DE BZHIN DU DE BZHIN GSHEGS PA'I GSUNG YANG RING DU 'DREN TE,
RNGUB RNGUB POR CHAD PA MA YIN PAS NA TSANGS PA'I SGRA DBYANGS
LTA BU'O ZHES BYA'O, ,'GRUB PA THAMS CAD KYI SNGON DU 'GRO ZHING
BKRA SHIS PA'I PHYIR DZI

BA DZI BKA'I SGRA 'BYIN PA LTA BU'O ZHES BYA BA LA, DPER NA SEMS
CAN DAG DON GNYER DU 'GRO BA LA, BYA DZI BA DZI BA KA'I SKAD THOS
NA DON THAMS CAD GDON MI ZA BAR 'GRUB PA'I PHYIR RO, ,DE'I SKAD
NI DON 'GRUB PA'I BKRA SHIS KYI SNGON DU 'GRO BA LTAR DE BZHIN
GSHEGS

BA'I GSUNG DE YANG 'JIG RTEN DANG 'JIG RTEN LAS 'DAS PA'I DON
THAMS CAD 'GRUB PA'I BKRA SHIS PA'I SNGA LTAS YIN PAS NA, DZI BA
DZI BA KA'I SGRA 'BYIN PA LTA BU'O ZHES BYA STE, DE BZHIN GSHEGS
PA'I GSUNG SNGAR THOS PA LAS PHYIS 'JIG RTEN PA DANG 'JIG

@236A *, ,RTEN LAS 'DAS PA'I DON THAMS CAD 'GRUB PAR 'GYUR BA'I
PHYIR RO, ,MI 'DA' BAR BYA BA'I PHYIR LHA'I DBANG PO'I DBYANGS
LTA BU'O ZHES BYA BA LA, DPER NA BRGYA BYIN LHA'I DBANG PO'I
DBYANGS DANG TSIG LHA GZHAN GYIS CUNG ZAD KYANG 'DA' BAR BYA
ZHING BKAG PAR

BYA BAR MI NUS PA DE BZHIN DU DE BZHIN GSHEGS PA'I BKA' YANG LHA
DANG KLU DANG GNOD SBYIN LA SOGS PAS 'DA' BAR BYA ZHING BKA' BCAG
PAR MI NUS PAS NA LHA'I DBANG PO'I DBYANGS SNYAN PA LTA BU ZHES
BYA STE, DPER NA TSE DANG LDAN PA DGA' BO LTA BU RAB TU 'BYUNG
BAR MA DAD KYANG RAB

TU MI 'BYUNG NGAM ZHES BKA' STZAL PA LAS, BKA' LAS 'DA' BAR BYA
BA MA NUS NAS RAB TU 'BYUNG BAR 'TSAL LO ZHES KHAS BLANGS PA LTA
BU'O, ,BDUD THAMS CAD KYIS PHYIR RGOL BA LAS KYANG RGOL ZHING
SNGON DU 'GRO BA'I PHYIR RNGA'I DBYANGS LTA BU'O ZHES BYA BA LA,
DPER NA G-YUL

DER 'THAB MO BKYE BA LAS GZHAN DAG PHAM NAS RGYAL BAR 'GYUR NA
RGYAL BA'I MTSAN MAR DANG POR RNGA'I SGRA 'BYIN PA LTA BUR DE
BZHIN GSHEGS PAS KYANG BDUD DANG MU STEGS LA SOGS PA LAS RGYAL
BAR BYAS NAS DANG PO NYID DU CHOS KYI 'KHOR LO BSKOR BA'I SGRA
PHYUNG BAS NA RNGA SGRA'I DBYANGS

SNYAN LTA BU ZHES BYA'O, ,BSTOD KYANG NYON MONGS PA MED PA'I
PHYIR MI BGYID PA'O ZHES BYA BA LA, DE BZHIN GSHEGS PA CHOS STON
PAR MDZAD PA NA GZHAN DAG GIS BDE BAR GSHEGS PA CHOS BSTAN PA NI
DGE BAR GSUNGS PA'O, ,LEGS PAR BSHAD PA'O ZHES BSTOD DU ZIN KYANG
MTHOS

SO SNYAM DU DGONGS PA'I NGA RGYAL GYI NYON MONGS PA MED PAS NA MI
BGYID PA ZHES BYA'O, ,SMAD KYANG NYON MONGS PA MED PA'I PHYIR MA
ZHUM PA'O ZHES BYA BA LA, KHYOD KYIS CHOS BSTAN PA DE NI NYES SO
ZHES GZHAN DAG GIS SMAD KYANG DMAS SO SNYAM PA'I NYON MONGS PA
MED PAS MA ZHUM PA

ZHES BYA'O, ,BRDA SPRAD PA THAMS CAD KYI MTSAN NYID LA RNAM PA
THAMS CAD DU ZHUGS PA'I PHYIR SGRA THAMS CAD LA RAB TU ZHUGS PA'O
ZHES BYA BA LA, BRDA SPRAD PA NI LUNG BSTAN PA STE, NYAN THOS
DANG BYANG CHUB SEMS DPA' DANG, RGYAL PO CHEN PO DAG MA 'ONGS PA
NA 'DI LTAR 'BYUNG BAR

@236B 'GYUR RO ZHES LUNG STON PA NA BRDA SPRAD PA ZHES BYA'O,
,DUS GSUM DU NYAN THOS LA SOGS PA JI LTAR 'BYUNG BA THAMS CAD
LUNG STON PA NA BRDA SPRAD PA THAMS CAD KYI MTSAN NYID LA RNAM PA
THAMS CAD DU RAB TU ZHUGS PA ZHES BYA STE DE LTAR DUS GSUM GYI
DNGOS PO THAMS CAD LUNG STON PAS NA SGRA

THAMS CAD LA RAB TU ZHUGS PA ZHES BYA'O, ,YANG NA RIG PA'I GNAS
LNGA LA SGRA RIG PA'I RIG PA THAMS CAD LA MKHAS PA NI BRDA SPRAD
PA THAMS CAD KYI MTSAN NYID LA RNAM PA THAMS CAD DU ZHUGS PA ZHES
BYA STE, DE BAS NA SGRA THAMS CAD LA RAB TU ZHUGS PA ZHES BYA'O,
,BRJOD DE MI SMRA PA MED

PA'I PHYIR DANG, ZUR CHAG PA MED PA'O ZHES BYA BA LA, DE BZHIN
GSHEGS PA NI DUS THAMS CAD DU DGONGS PA RTZE GCIG TU 'JOG PA YIN
PAS, CHOS 'DI 'DRA BA ZHIG BRJOD PAS BSHAD DU MED DO BSNYEL BA
MED PAS NA ZUR CHAG PA MED PA ZHES BYA'O, ,YANG NA CHOS 'DI 'DRA
BA ZHIG BSHAD

PAR BYA'O ZHES DGONGS PA LA BSHAD PA'I DUS NA BSNYEL NAS MA BSHAD
PA MI MNGA' BAS NA ZUR CHAG PA MED PA ZHES BYA'O, ,'DUL BA'I BYA
BA LA DUS THAMS CAD DU GNAS PA'I PHYIR TSANG BA'O ZHES BYA BA LA,
'DUL BA'I BYA BA NI SEMS CAN DGE BA'I RTZA BA MA BSKYED PA RNAMS
BSKYED PA

DANG, BSKYED PA RNAMS 'PHEL ZHING BRTAS PAR BYA BA DANG, 'PHEL
ZHING BRTAS PA RNAMS RNAM PAR GROL BAR BYA BA NI 'DUL BA'I BYA BA
ZHES BYA STE, 'DUL BA'I BYA BA RNAMS LA SKAD CIG KYANG MI YOL BAR
DE DAG GI DON JI LTAR BYA ZHES DUS THAMS CAD DU DGONGS PA NYE BAR
GZHAG PAS NA

TSANG BA ZHES BYA'O, ,RNYED PA DANG BKUR STI LA MI BRTEN PA'I
PHYIR MA CHAGS PA'O ZHES BYA BA LA, RNYED PA NI CHOS GOS LA SOGS
PA'O, ,BKUR STI NI BSTOD PA DANG PHYAG BYA BA LA SOGS PA STE, DE
DAG LA MA CHAGS MA ZHEN PAS NA MA CHAGS PA ZHES BYA'O, ,'JIGS PA
MED PA'I PHYIR MA ZHUM

PA'O ZHES BYA BA LA, CHOS 'CHAD PA'I DUS NA MU STEGS PAS BRGAL NA
MI THUB PA'O SNYAM PA'I 'JIGS PA MI MNGA' BAS NA MI ZHUM PA ZHES
BYA'O, ,MI SKYO BA'I PHYIR DGA' BA'O ZHES BYA BA LA, CHOS 'CHAD
PA MDZAD KYANG THUGS SKYO BA DANG SKU LA MI BDE BA MI MNGA' BAS
NA DGA' BA ZHES BYA'O, ,

@237A *, ,RIG PA'I GNAS THAMS CAD LA MKHAS PAR ZHUGS PA'I PHYIR
RGYAS PA'O ZHES BYA BA LA, RIG PA'I GNAS LNGA THAMS CAD LA MKHAS
PA DANG LDAN PA'I SEMS CAN RNAMS LA CHOS 'CHAD PA MDZAD PAS NA
RGYAS PA ZHES BYA'O, ,SEMS CAN LA DON DE THAMS CAD BSGRUBS PA'I
PHYIR

THA BA DANG BCAS PA'O ZHES BYA BA LA, SEMS CAN GANG DGE BA'I RTZA
BA BSKYED PA DE DAG THAMS CAD NI THA BA MED PA ZHES BYA STE, BCAS
PA'I SGRAS NI THA BA MED PA YANG BSDU BA'O, ,SEMS CAN THA BA DANG
BCAS PA RNAMS LA NI DGE BA'I RTZA BA BSKYED PA'I DON SGRUB PAR
BYED DO, ,DGE BA'I RTZA BA BSKYED PA

RNAMS LA NI DGE BA'I RTZA BA BRTAS PA DANG, 'PHEL BAR BYED DE, DE
BAS NA THA BA DANG BCAS PA ZHES BYA'O, ,RGYUN MA CHAD PA'I PHYIR
ZHUGS PA'O ZHES BYA BA LA, DE BZHIN GSHEGS PA CHOS 'CHAD PA NA
BAR 'GA' NI SEMS CAN LA CHOS BSHAD PAR BYA'O, ,BAR 'GA' NI MI
BSHAD DO SNYAM DU DGONGS

PA MED PAR RGYUN DU 'CHAD PAR MDZAD PAS NA ZHUGS PA ZHES BYA'O,
,YANG NA CHOS 'CHAD PA'I TSE LAN CIG BSHAD NAS RGYUN BCAD DE THAG
GI TZAM GZHES NAS YANG 'CHAD PAR MDZAD PA MED KYI TSIG DANG GSUNG
GI RGYUN MA 'CHAD PAR MDZAD PAS ZHUGS PA ZHES BYA'O, ,RNAM PA SNA
TSOGS LA NYE BAR SBYOR

BA'I PHYIR ROL PA'O ZHES BYA BA LA, DE BZHIN GSHEGS PA CHOS 'CHAD
PA NI TSIG DANG YI GE DANG MING GCIG GI SGO NAS 'CHAD PAR MDZAD
PA MA YIN GYI, TSIG DANG MING DANG YI GE SNA TSOGS MANG PO'I SGO
NAS 'CHAD PAR MDZAD PAS NA ROL PA ZHES BYA'O, ,GSUNG GCIG LA SGRA
MANG PO'I RIG PA

NYE BAR GNAS PA'I PHYIR DBYANGS THAMS CAD RDZOGS PA'O ZHES BYA BA
LA, DE BZHIN GSHEGS PAS GSUNG GCIG PHYUNG STE GSUNG GI RANG BZHIN
GCIG KHO NAR ZAD MOD KYI GCIG PO DE LAS LHA DANG KLU DANG GNOD
SBYIN DANG, MI DANG BYOL SONG DANG, YI DAG SA LA SOGS PA SO SO'I
SGRA DANG

SKAD GANG YIN PA DE DANG MTHUN MTHUN DU SO SOR THOS PAS NA,
DBYANGS THAMS CAD RDZOGS PA ZHES BYA'O, ,GCIG GIS DON MANG PO
CHUD PA NYE BAR GNAS PA'I PHYIR, DBANG PO THAMS CAD MGU BA'O ZHES
BYA BA LA, DE BZHIN GSHEGS PAS MI RTAG PA LA SOGS PA'I CHOS KYI
DON GCIG BSTAN

@237B NA SEMS CAN RNAMS KYIS NI SO SO'I SEMS KYI CHOS KYI DON
GANG DANG GANG LA DAD PA DE BZHIN DU KHONG DU CHUD PAR 'GYUR BAS
NA SEMS CAN RNAMS KYI DAD PA LA SOGS PA'I DBANG PO TSIM PAR BYED
PA'I PHYIR DBANG PO THAMS CAD MGU BA ZHES BYA'O, ,JI LTAR DAM
BCAS BA'I PHYIR MI SMAD PA'O ZHES BYA BA LA, DE BZHIN

GSHEGS PA NI DANG PO JI LTAR DAM BCAS PA LAS GZHAN DU 'GYUR BA MI
MDZAD PAS NA DAM PA LAS NYAMS SO ZHES GZHAN GYIS SMAD DU MED PAS
NA MI SMAD PA ZHES BYA'O, ,YANG NA BCOM LDAN 'DAS KYIS NGA'I CHOS
MNYAN TE BSGRUBS NA DE BZHIN DU 'BRAS BU 'GRUB PAR 'GYUR RO ZHES
DAM BCAS PA LA SEMS

CAN RNAMS KYIS KYANG BCOM LDAN 'DAS KYI BKA' MNYAN TE BSGRUB NA
DAM BCAS PA BZHIN DU 'BRAS BU 'GYUR BAS NA MI SMAD PA ZHES BYA'O,
,THOB PA'I DUS LA BAB PA DANG LDAN PA'I PHYIR MI G-YO BA ZHES BYA
BA LA, GNAS GANG DU DUS GANG GI TSE SEMS CAN GANG YONGS SU SMIN
PAR BYA BA'I DUS LA BAB

NA RGYA MTSO'I RLABS BZHIN DU SKAD CIG KYANG MI G-YO BAR SMIN PAR
MDZAD PAS NA MI G-YO BA ZHES BYA STE, DE BAS NA MDO GZHAN DAG LAS
KYANG DRIS KYANG KHA CIG MA BSHAD PA LAS MA DRIS KYANG KHA CIG
CHED DU GSUNGS ZHES BSHAD PA LTA BU'O, ,MI RIGS PAR STON PA'I
PHYIR BRTAN PA'O ZHES BYA BA LA,

DE BZHIN GSHEGS PA CHOS 'CHAD PA NI RINGS PA DANG, RTAB POR 'CHAD
PA MI MNGA' BAS NA BRTAN PA ZHES BYA'O, ,RING BA DANG NYE BA'I
'KHOR THAMS CAD KYIS MTSUNGS BAR THOS PA'I PHYIR 'KHOR THAMS CAD
LA GSUNGS PA'O ZHES BYA BA LA, DE BZHIN GSHEGS PA'I CHOS 'CHAD
PA'I

GSUNG PHYUNG BA NA 'KHOR NYE BA 'BA' ZHIG GIS THOS KYANG 'KHOR
THAG RING PO NA GNAS PAS MI THOS PA MA YIN GYI DE JI LTAR DRUNG
NA GNAS PA RNAMS KYIS THOS PA DE BZHIN DU 'JIG RTEN GYI KHAMS DU
MA'I PHA ROL NA GNAS PA THAMS CAD KYIS KYANG 'DI DANG 'DRA BAR
THOS PAS NA 'KHOR THAMS CAD LA GSUNGS

PA ZHES BYA'O, ,'JIG RTEN GYI DON THAMS CAD DPE'I SGO NAS BSNGOS
PA'I PHYIR RNAM PA THAMS CAD DANG LDAN BA'O ZHES BYA BA LA, DAM
PA'I CHOS 'CHAD PA'I DUS NA YANG CHOS KYI DON KHONG DU CHUD PAR
BYA BA'I PHYIR 'JIG RTEN GYI CHOS RGYA MTSO DANG RI RAB DANG NYI
MA DANG ZLA BA LA SOGS PA DPER BZHAG NAS DE DANG SBYOR ZHING
'CHAD

@238A *, ,PA'I PHYIR RNAM PA THAMS CAD DANG LDAN PA ZHES BYA'O,
,BSHAD PA'I BDAG NYID CHE BA LA TSIGS SU BCAD PA BZHI STE ZHES
BYA BA LA, DE BZHIN GSHEGS PA CHOS 'CHAD PA NI 'BRAS BU CHE YON
TAN CHE BAR TSIGS SU BCAD PA BZHIS BSTAN TO ZHES BYA BA'I DON TO,
,TSIG DANG RTZA BA RAB LDAN BSTAN PA DANG, ,

RNAM DBYE THE TSOM GCOD PAS SO, ,RNAM PA MANG PO'I RJES 'GRO BA,
,BRJOD PA SPROS PAS SHES PA LA'O, ,ZHES BYA BA LA, DE BZHIN
GSHEGS PA RNAMS NI RNAM PA BRGYAD LTAR CHOS 'CHAD DE, TSIG GIS
'CHAD PA DANG, RTZA BA DANG RAB TU LDAN PAS 'CHAD PA DANG, BSTAN
PAS 'CHAD PA DANG, RNAM PAR DBYE BAS 'CHAD PA

DANG; THE TSOM GCOD PA DANG, RNAM PA MANG PO'I RJES SU 'GRO BA
DANG, BRJOD PA SHES PA LA 'CHAD PA DANG, SPROS PAS SHES PA LA
'CHAD PA STE, DE YANG MDO SDE DAG LAS 'CHAD PAR BYED DO, ,BCAS
PAR BYED PA'O, ,RNAM PAR 'JOG GO RNAM PAR 'BYED DO, ,RNAM PAR
'GREL TO, ,GSAL BAR BYED DO, ,BSHAD DO, ,RAB

TU GRAGS SO ZHES 'BYUNG BA DANG RIM BZHIN DU SBYAR TE, DE NI
'GREL BA LAS JI LTAR SBYAR BA BZHIN DU RIG PAR BYA'O, ,TSIG NI
BRJOD PA'O ZHES BYA BA LA, DAD PA'I RJES SU 'BRANG BA'I GANG ZAG
LA RIGS PA DANG MA SBYAR BA TSIG DANG YI GES 'DUS BYAS THAMS CAD
MI RTAG GO ZHES BYA BA LA, 'CHAD PA NI

BRJOD PA ZHES BYA'O, ,RTZA BA RAB TU LDAN PA NI BCAS PA BYED PA'O
ZHES BYA BA LA, RAB TU LDAN PA'I SGRA NI RIGS PA LA BYA STE, CHOS
KYI RJES SU 'BRANG BA'I GANG ZAG RNAMS LA MNGON SUM DANG RJES SU
DPAG PA LA SOGS PA'I RIGS PA DANG LDAN PA'I RTZA BA STON CING
'CHAD PAR BYED PA NI BCAS PA BYED PA ZHES

BYA'O; ,RAB TU 'JOG PA DANG RNAM PAR DBYE BA DANG, 'GROL BA NI
BSTAN PA DANG, RNAM PAR DBYE BA DANG, THE TSOM BCAD PA DANG RIM
BZHIN NO ZHES BYA BA LA, DANG PO NYID DU MDO TZAM DU DGOD CING
MDOR BSDUS NAS BSTAN PA NI RAB TU 'JOG PA ZHES BYA'O, ,DE NAS
ZHIB TU PHYE STE RGYAS PAR BSHAD PA LA NI RNAM

PAR DBYE BA ZHES BYA'O, ,CHOS GANG DANG GANG LA THE TSOM DU GYUR
PA RNAMS KYI THE TSOM BCAD CING GSAL BA LA NI RNAM PAR GROL BA
ZHES BYA'O, ,GSAL BAR BYED PA STE ZHES BYA BA LA, DE BZHIN GSHEGS
PA CHOS 'CHAD PA NA DON DANG TSIG GSAL BAR 'CHAD PAR MDZAD CES
BYA BA'I DON TO, ,JI LTAR GSAL BAR

@238B MDZAD CE NA, DE'I PHYIR GSAL BAR BYED DE, NGES PA'I MTHU'I
DON GYI PHYIR RNAM PA MANG PO DANG LDAN PAS STON PA'O ZHES BYA BA
SMOS TE, NGES PA'I MTHU ZHES BYA BA NI PHYIN CI MA LOG PA LA BYA
STE, CHOS RNAMS KYI DON PHYIN CI MA LOG PAR RTOGS PAR BYA BA'I
PHYIR CHOS 'CHAD PA RNAM GRANGS DU MAR SPROS TE, YANG NAS YANG DU
BSNAN

CING STON PA NI GSAL BAR BYED PA ZHES BYA'O, ,BSHAD PA NI BRJOD
PA SHES PA LA'O ZHES BYA BA LA, BRJOD PA SHES PA NI GLENGS BA
SHES PA'I GANG ZAG LA BYA STE, GLENGS PA SHES PA'I GANG ZAG RNAMS
LA CHOS KYI DON MDOR BSDUS NAS STON PAR BYED PA NI BSHAD PA ZHES
BYA'O, ,RAB TU BSGRAGS PA NI SPROS PAS SHES PA

LA'O ZHES BYA BA LA, RNAM GRANGS DU MAR RGYAS PAR BSHAD NA KHONG
DU CHUD PAR 'GYUR BA'I GANG ZAG RNAMS LA NI SPROS PAS SHES PA
ZHES BYA STE, DE DAG LA ZHIB TU SPROS TE BSHAD PA NI RAB TU
BSGRAGS PA ZHES BYA'O, ,SANGS RGYAS RNAMS KYIS BSHAD PA 'DI,
,GANG PHYIR 'KHOR GSUM DAG PAS SO, ,ZHES

BYA BA LA, GONG DU BSHAD PA'I BSHAD PA BRGYAD PO 'DI DAG NI SANGS
RGYAS RNAMS KYIS BSHAD PA ZHES BYA STE, BSHAD PA DE DAG KYANG
RNAM PAR DAG PAR 'DOD DO, ,JI LTAR RNAM PAR DAG CE NA, 'KHOR GSUM
YONGS SU DAG PAS RNAM PAR DAG PA'O, ,'KHOR GSUM NI GANG GIS STON
PA DANG, JI

LTAR STON PA DANG, GANG LA STON PA'O, ,NYES PA DAG DANG BRAL BA
NI RNAM PA BRGYAD NYID DU SHES PAR BYA ZHES BYA BA LA, 'KHOR GSUM
YONGS SU DAG PA LA YANG NYES PA DANG BRAL ZHING SPANGS PAS NA
'KHOR GSUM YONGS SU DAG PAR SHES PAR BYA'O, ,NYES PA YANG RNAM PA
BRGYAD YOD PAR RIG PAR BYA'O,,

GANG GIS STON CE NA, TSIG DANG RTZA BA DANG ZHES BYA BA LA, DE
BZHIN GSHEGS PA GANG GIS CHOS STON PAR MDZAD CE NA, TSIG DANG
RTZA BAS CHOS STON PAR MDZAD DE, DE YANG RNAM PAR DAG PA YIN PAR
RIG PAR BYA'O ZHES BYA BA'I DON TO, ,JI LTAR ZHE NA, BSTAN PA LA
SOGS PA'I RNAM PA DANG ZHES BYA BA LA, JI

LTAR STON CE NA, BSTAN PA DANG RNAM PAR DBYE BA DANG, THE TSOM
GCOD PA DANG RNAM PA MANG PO'I RJES SU 'GRO BA STE, DE'ANG RNAM
PAR DAG GO ZHES BYA BA'I DON TO, ,GANG LA ZHE NA, BRJOD PA DANG,
RNAM PAR SPROS PAS SHES PA LA'O ZHES BYA BA LA, GANG DAG LA STON
CE NA, MDO TZAM DU GLENGS PAS SHES PA'I

@239A *, ,GANG ZAG DANG, ZHIB TU SPROS PAS SHES PA'I GANG ZAG
GNYIS LA BSHAD DO ZHES BYA BA'I DON TO, ,DE'ANG RNAM PAR DAG GO
ZHES BYA BA'I THA TSIG GO, ,BSHAD PA DE NYID KYANG ZHES BYA BA
LA, GANG GIS BSHAD PA DANG, JI LTAR BSHAD PA DANG, GANG LA BSHAD
PA GSUM YANG NYES PA

BRGYAD SPANGS PAS 'KHOR GSUM YONGS SU DAG GO ZHES BYA BA'I DON
TO, ,LE LO DANG NI ZHES BYA BA LA, NYAL BA DANG 'KHRIS PA LA SOGS
PA LA DGA' BAS CHOS 'CHAD PAR MI SPRO BA NI LE LO'O, ,DE NI NYES
PA GCIG STE, DE BZHIN GSHEGS PA LA MI MNGA' BA'O ZHES BYA BA'I
DON TO, ,MI RTOGS

PA ZHES BYA BA LA, CHOS RNAMS KYI RANG DANG SPYI'I MTSAN NYID
KHONG DU MA CHUD PA NI MI RTOGS PA ZHES BYA'O, ,DE NI NYES PA
GNYIS PA STE, DE DE BZHIN GSHEGS PA LA MI MNGA'O ZHES BYA BA'I
DON TO, ,SKABS MI 'BYED CES BYA BA LA, LE LO DANG MI RTOGS PA MED
KYANG SLOB MA LA CHOS 'CHAD DU MI

BTUB CING GZHAN LA CHOS 'CHAD PAR MI BYA MI TSOL BA NI SKABS MI
'BYED PA ZHES BYA'O, ,'DI NI NYES PA GSUM PA STE, DE DE BZHIN
GSHEGS PA LA MI MNGA'O ZHES BYA BA'I DON TO, ,DES DON MA NI ZHES
BYA BA LA, BKRI BA'I DON GYI MDO SDE NI 'CHAD KYI, NGES PA'I DON
GYI MDO SDE MI 'CHAD KYI

NGES PA'I DON GYI MDO SDE MI 'CHAD PA NI NYES PA BZHI PA STE, DE
BZHIN GSHEGS PA LA MI MNGA'O ZHES BYA BA'I DON TO, ,THE TSOM DAG
NI MI GCOD CING, ,ZHES BYA BA LA, CHOS 'CHAD PA NA CHOS RNAMS KYI
MTSAN NYID LAS 'KHOR RNAM THE TSOM DU GYUR PA'I THE TSOM MI GCOD
PA NI NYES PA LNGA PA STE,

DE DE BZHIN GSHEGS PA LA MI MNGA'O ZHES BYA BA'I DON TO, ,DE BRAL
NA YANG BSTAN MI BYED, ,CES BYA BA LA, THE TSOM DANG BRAL BAR
BYAS KYANG SLOB MA RNAMS LA CHOS KYI MTSAN NYID PHYIN CI MA LOG
PA LA RTOG PA RGYA CHEN PO LA 'JOG PAR MI BYED PA ZHES BYA STE,
DE NI NYES PA DRUG PA STE, DE DE

BZHIN GSHEGS PA LA MI MNGA'O ZHES BYA BA'I DON TO, ,NGES PAR MI
BYED PA'I DON TO ZHES BYA BA LA, CHOS KYI MTSAN NYID PHYIN CI MA
LOG PAR RTOG PA LA 'JOG PAR MI BYED PA NI NGES PAR MI BYED PA
ZHES BYA STE, DE NYID LA BSTAN PAR MI BYED PA ZHES BYA'O, ,SKYO
DANG SER SNA NGES PA STE, ,

@239B DE DAG GTAM LA NYES PA DGONGS, ,ZHES BYA BA LA, BAR 'GA'
'CHAD, ,BAR 'GA' MI 'CHAD PA NI SKYO BA ZHES BYA'O, ,DE NI NYES
PA BDUN PA STE, DE BZHIN GSHEGS PA NI CHOS RGYUN DU 'CHAD PAR
MDZAD PAS NA NYES PA DE DE BZHIN GSHEGS PA LA MI MNGA'O, ,KHA CIG
LA 'CHAD KHA CIG LA MI

'CHAD PA NI SER SNA ZHES BYA'O, ,DE NI NYES PA BRGYAD PA STE, ,DE
BZHIN GSHEGS PA NI CHOS KUN LA 'CHAD LA, SEMS CAN KUN LA MI 'CHAD
PA DE DE BZHIN GSHEGS PA LA MI MNGA'O ZHES BYA BA'I DON TO,
,BRGYAD PO DE DAG NI CHOS 'CHAD PA'I GTAM GYI SKABS SU SKYON DANG
BAR DU GCOD PA DANG,

NYES PA YIN PAR 'DOD DO ZHES BYA BA'I DON TO, ,DE LTAR MED NA
SANGS RGYAS KYIS BSHAD PA BLA NA MED PAR 'GYUR ZHES BYA BA LA,
GONG DU BSHAD PA'I NYES PA BRGYAD MED PAR CHOS BSHAD NA, SANGS
RGYAS KYIS BSHAD PA'I CHOS THAMS CAD BLA NA MED PA YIN NO ZHES
BYA BA'I DON TO, ,DON PHUN SUM

TSOGS PA'I TSIGS SU BCAD PA GNYIS TE ZHES BYA BA LA, BYANG CHUB
SEMS DPA' DANG SANGS RGYAS KYIS BSHAD PA RNAMS LA, TSIG PHUN SUM
TSOGS PA DANG, YI GE PHUN SUM TSOGS PAR MA ZAD KYI DON YANG PHUN
SUM TSOGS SO ZHES BSTAN PA'I PHYIR, TSIGS SU BCAD PA GNYIS RTZOM
MO ZHES BYA BA'I

DON TO, ,DAD DANG DGA' DANG BLO RGYU BAS, ,DE NI DGE BA'I CHOS
YIN NO, ,ZHES BYA BA LA, CHOS RNAM PA GNYIS TE, BSHAD PAR BYA
BA'I CHOS DANG, KHONG DU CHUD PAR BYA BA'I CHOS SO, ,DE DAG MDO
LAS KYANG CHOS DE GNYIS KYI DBANG DU BYAS NAS, THOG MAR YANG DGE
,BAR DU YANG DGE ,THA MAR YANG DGE ,DON

BZANG YI GE BZANG, GCIG TU YONGS SU RDZOGS PA, RNAM PAR DAG PA
YONGS SU DAG PA TSANGS PAR SPYOD PA YANG DAG PAR STON TO ZHES
'BYUNG BA DE DAG GI DON BSHAD PA DE, DE LA NYAN BA'I DUS NA DAD
PA BSKYED PA'I RGYU BYED PAS NA THOG MAR YANG DGE BA ZHES BYA'O,
,BSAM PA'I DUS NA DGA' BA SKYE BA'I

RGYU BYED PAS NA BAR DU DGE BA ZHES BYA'O, ,BSGOM PA'I DUS NA BLO
DANG SHES RAB SKYE BA'I RGYU BYED PAS NA THA MAR DGE BA ZHES BYA
STE, DE LTAR DUS GSUM DU YANG DGE BAS NA CHOS 'DI NI DGE BA'I
CHOS YIN NO ZHES BYA BA'I DON TO, ,DON GNYIS DANG NI RAB GZUNG
BA, ,ZHES BYA BA LA, KUN RDZOB KYI DON

@240A *, ,DANG DON DAM PA GNYIS STON PAS NA DON BZANG PO ZHES
BYA'O, ,RAB GZUNG BA NI GZUNG SLA BA LA BYA STE, TSIG DANG YI GE
RNAMS KYANG GZUNG SLA BA DANG 'JIG RTEN DU GRAGS PA'I TSIG DANG,
YI GE STON PAS NA YI GE BZANG PO ZHES BYA STE, 'DIS NI BSHAD PA'I
CHOS KYI YON TAN BSTAN TO, ,TSANGS

SPYOD YON TAN BZHI SMRA'O, ,ZHES BYA BA LA, TSANGS PA NI MYA NGAN
LAS 'DAS PA LA BYA STE, MDO DAG LAS KYANG TSANGS PAR GYUR BSIL
BAR GYUR, MYA NGAN LAS 'DAS PAR GYUR CES GSUNGS PA'I PHYIR RO,
,MYA NGAN LAS 'DAS PA THOB PAR BYED PA'I 'PHAGS PA'I LAM LA
TSANGS PAR SPYOD PA ZHES BYA'O, ,

'PHAGS PA'I LAM DE YANG YON TAN RNAM PA BZHI DANG LDAN PA STE,
CHOS 'DI TSANGS PAR SPYOD PA'I YON TAN BZHI STON PAR BYED PA YIN
NO ZHES BYA BA'I DON TO, ,GZHAN YANG MI MTSUNGS PAR GCIG PU STE
ZHES BYA BA LA, GZHAN DANG MI MTSUNGS BYA BA'I DON NI GZHAN DANG
THUN MONG DU MA GYUR CIG CES BYA

BA'I DON TO, ,'PHAGS PA'I LAM DE'ANG CHOS 'DI 'BA' ZHIG LAS YOD
KYI, 'DI LAS PHYI ROL DU GYUR PA MU STEGS PA RNAMS LA MED PAS NA
GCIG PU ZHES BYA'O, ,KHAMS GSUM NYON MONGS SPONG BAS RDZOGS,
,ZHES BYA BA LA 'JIG RTEN PA'I LAM GYIS NYON MONGS PA SPONG YANG
SRID PA'I

RTZE MO'I NYON MONGS PA SPONG BAR MI NUS PAS NA RDZOGS PA ZHES MI
BYA'O, ,'PHAGS PA'I LAM 'DIS NI SRID PA'I RTZE MO MAN CHAD KHAMS
GSUM GYI NYON MONGS PA THAMS CAD MA LUS PAR SPONG BAR BYED PAS NA
YONGS SU RDZOGS PA ZHES BYA'O, ,RANG BZHIN RNAM DAG CES BYA BA
LA, 'PHAGS PA'I

LAM DE RANG BZHIN GYIS RNAM PAR DAG PA STE, SHEL DANG NAM MKHA'
RANG BZHIN GYIS RNAM PAR DAG CING ZAG PA MED PA'I RANG BZHIN YIN
PAS NA RNAM PAR DAG PA ZHES BYA'O, ,DRI MA DAG CES BYA BA LA,
'PHAGS PA'I LAM DES SEMS KYI RGYUD LA GLO BUR GYI DRI MA YOD PA
BSAL NAS SEMS DRI MA MED PAR

BYED CING ZAG PA SEMS KYI RGYUD LA NI MI SKYE'O ZAG PA MED PA'I
SEMS KYI RGYUD LA SKYE BAS NA YONGS SU DAG PA ZHES BYA'O, ,TSANGS
SPYOD YON TAN RNAM BZHI 'DOD, ,CES BYA BA LA, 'PHAGS PA'I LAM DE
NI YON TAN RNAM PA BZHI DANG LDAN PAR 'DOD DE, YON TAN RNAM PA
BZHI NI GCIG PU DANG YONGS

@240B SU RDZOGS PA DANG, RNAM PAR DAG PA DANG, YONGS SU DAG PA'O,
,DE LA DAD PA NI MOS PA YID CHES BA'O ZHES BYA BA LA, LAS DANG
BDEN PA LA SOGS PA LA MOS SHING YID CHES PA LA NI DAD PA ZHES BYA
STE, NYAN PA'I TSE DAD PA SKYED PA'I RGYU BYED PAS NA THOG MAR
DGE BA YIN NO ZHES BYA BA'I DON TO, ,

MGU BA NI DGA' BA STE, ,THOS PAR NUS SHING RIG PA'O ZHES BYA BA
LA CHOS KYI DON MTHONG NAS SEMS LA MGU BA SKYES PA LA NI DGA' BA
ZHES BYA'O, ,'DI LTAR SEMS PA'I SHES RAB KYIS NI BLA NA MED PA'I
'BRAS BU THOB CING CHOS KYI DON MTHONG BAR NUS TE, SEMS PA'I DUS
NA CHOS KYI DON MTHONG

NAS DGA' BA SKYE BA'I RGYU BYED PAS NA BAR DU DGE BA YIN NO ZHES
BYA BA'I DON TO, ,BLO NI MNYAM PAR GZHAG PA'I SEMS KYIS NI JI LTA
BUR SHES PA'O ZHES BYA BA LA, BSGOM PA'I DUS NA BLO DANG SHES RAB
SKYE PA'I RGYU BYED PAS NA THA MAR DGE BA ZHES BYA STE, CI'I
PHYIR ZHE NA, SEMS RTZE GCIG TU MNYAM

PAR GZHAG PA LAS YANG DAG PA JI LTA BA BZHIN DU BDEN PA BZHI SHES
PA'I SHES PA SKYE BA'I PHYIR RO, ,DGONGS PA DBYE BA'I TSIGS SU
BCAD PA GNYIS TE ZHES BYA BA LA, DE BZHIN GSHEGS PA'I DGONGS PA
DANG LDEM PO DAG LA PHYI NANG DU YOD BSTAN PA'I PHYIR TSIGS SU
BCAD PA GNYIS RTZOM

MO ZHES BYA BA'I DON TO, ,MI SKRAG PAR BSTAN PAS 'JUG PAR BYA
BA'I PHYIR GZUGS LA SOGS PA YOD PAR BSHAD PA'I PHYIR RO ZHES BYA
BA LA, GAL TE GANG ZAG KYANG MED GZUGS LA SOGS PA'I CHOS KYANG
MED DO ZHES BSHAD NA NI 'PHAGS PA NYAN THOS DAG SKRAG PAR 'GYUR
RO, ,SKRAG

BAR GYUR NA DE BZHIN GSHEGS PA'I BSTAN PA LA MI 'JUG STE, DE BAS
NA NYAN THOS DAG MI SKRAG CING BSTAN PA LA GZUD PA DANG, CHOS YOD
PAR BSHAD PA'I SGO NAS GANG ZAG BDAG MED PAR RTOGS PAR BYA BA'I
PHYIR GZUGS LA SOGS PA'I CHOS YOD DO ZHES BSHAD PAS NI RJES SU

'JUG PA'I DGONGS PA ZHES BYA'O, ,KUN BRTAGS LA SOGS PA'I RANG
BZHIN GSUM LA RIG PAR BYA STE, NGO BO NYID MED PA DANG MA SKYES
PA LA SOGS PAR CHOS THAMS CAD BSTAN PA'I PHYIR RO ZHES BYA BA LA,
KUN BRTAGS KYI RANG BZHIN DANG GZHAN DBANG GI RANG BZHIN DANG,
YONGS SU GRUB

@241A *, ,PA'I RANG BZHIN GSUM LA DGONGS NAS MTSAN NYID LA BSHAD
DE, DE LA KUN BRTAGS KYI RANG BZHIN LA DGONGS NAS NGO BO NYID MED
DO ZHES GSUNGS TE, KUN BRTAGS KYI CHOS RNAMS NI RI BONG GI RVA LA
SOGS PA BZHIN DU THAMS CAD NAS THAMS CAD DU MED PA'I RANG BZHIN

YIN PA'I PHYIR RO, ,GZHAN DBANG GI RANG BZHIN LA DGONGS NAS MA
SKYES BA DANG MA 'GAGS PA ZHES GSUNGS TE, SEMS DANG SEMS LAS
BYUNG BA'I CHOS GZHAN DBANG RNAMS NI RGYU DANG RKYEN GZHAN GYI
MTHU LAS SKYE ZHING 'GAG PAR ZAD KYI, RANG NYID KYIS SKYA ZHING
RANG NYID KYIS 'GAG PA MED PAS

NA MI SKYE MI 'GAG PA ZHES GSUNGS SO, ,YONGS SU GRUB PA'I RANG
BZHIN NI NAM MKHA' LTA BU YIN PAS YONGS SU GRUB PA'I RANG BZHIN
LA DGONGS NAS CHOS THAMS CAD NI RANG BZHIN GYIS MYA NGAN LAS 'DAS
PA ZHES GSUNGS SO, ,YANG NA GANG DU MED PA DANG STONG PA ZHES
BSHAD PA DE DAG NI KUN

RTAGS KYI RANG BZHIN LA DGONGS PA'O, ,GANG DU SGYU MA DANG, SMIG
SGYU DANG, GZUGS BRNYAN LTA BU'O ZHES BSHAD PA DE DAG KUN NI
GZHAN DBANG GI RANG BZHIN LA DGONGS PA TE, SGYU MA LA SOGS PA
RANG BZHIN DU 'KHRUL PA SKYE BA'I RGYU BYED PA'I PHYIR RO, ,GANG
DUS DANG PHA ROL DU PHYIN PA DANG,

BYANG CHUB KYI PHYOGS DANG, STOBS DANG MI 'JIGS PA LA SOGS PA
BSHAD PA DE DAG NI YONGS SU GRUB PA'I RANG BZHIN LA DGONGS PA'O
GNYEN PO LA DGONGS PA NI NYES PA 'DUL BA'I PHYIR RIG PAR BYA STE
ZHES BYA BA LA, MI GTZANG BA BSGOM PA BSHAD PA NI 'DOD CHAGS KYI
NYES PA 'DUL BA'I PHYIR

GSUNGS PA DANG, BYAMS PA BSGOM PA BSHAD PA NI ZHE SDANG GI NYES
PA 'DUL BAR BYA BA LA DGONGS TE GSUNGS PA DANG, RTEN CING 'BREL
TE 'BYUNG BAR GSUNGS PA NI GTI MUG GI NYES PA 'DUL BAR BYA BA LA
DGONGS NAS GSUNGS PA STE, 'DI DAG NYES PA 'DUL BA LA DGONGS

ZHES BYA'O, ,DE NYID KYI DON BSTAN PA'I PHYIR JI LTAR SGRIB PA
RNAM PA BRGYAD KYI GNYEN POR MCHOG GI THEG PA RNAMS GSUNGS PA NI
'OG NAS 'CHAD DE, BSNGAGS PA DANG BCAS PA'I TSIGS SU BCAD PA
RNAMS PA GNYIS 'CHAD PA'O ZHES BYA BA LA, DPER NA SGRIBS PA RNAM
BA BRGYAD KYI

@241B GNYEN POR THEG PA CHEN PO BSHAD PA LTA BU'I GNYEN PO LA
DGONGS BA ZHES BYA STE, SGRIB PA RNAM PA BRGYAD KYI GNYEN POR
THEG PA CHEN PO GSUNGS PA NI PHYIS 'OG NAS 'CHAD DE, DE YANG THEG
PA CHEN PO SHIN TU RGYAS BA ZHES BYA BA'I MDO LAS BSNGAGS PA DANG
BCAS PA'I TSIGS SU BCAD PA

GNYIS SHIG 'BYUNG BA'O, ,BSNGO BA LA DGONGS PA NI ZAB MOR BRJOD
PA LAS RIG PAR BYA STE ZHES BYA BA LA TSIG ZAB STE, TSIG KYANG
GZHAN DU 'BYUNG DON KYANG GZHAN DU STON PA LA NI BSNGO BA LA
DGONGS BA ZHES BYA'O, ,DE NYID BSTAN PA'I PHYIR, JI LTAR, SNYING
PO MED LA SNYING POR RTOG ,PHYIN CI

LOG LA RAB TU GNAS, ,NYON MONGS PAS NI RAB NYON MONGS, ,BYANG
CHUB DAM PA THOB PAR 'GYUR, ,ZHES SMOS TE, TSIG DE'I THAD KAR NI
PHUNG PO LNGA DANG, 'DOD PA LNGA'I YON TAN NI SNYING PO ZHES BYA
STE, DE LA DAM PA DANG GTZO BOR 'DZIN PA NI SNYING PO MED PA LA
SNYING POR RTOG PA ZHES BYA'O, ,

RTAG PA DANG BDE BA DANG, GTZANG BA DANG BDAG TU 'DZIN PA NI
PHYIN CI LOG LA RAB TU GNAS PA ZHES BYA'O, ,'DOD CHAGS DANG ZHE
SDANG LA SOGS PA NI NYON MONGS PA ZHES BYA BA STE, NYON MONGS PA
DE DAG LA RTAG TU SPYOD PAS SEMS DRI MA CAN DU BYAS PA NI NYON
MONGS PAS NI NYON MONGS PA ZHES BYA STE,

DE LTAR BYAS NA BYANG CHUB DAM PA THOB PAR 'GYUR TE, BLA NA MED
PA'I BYANG CHUB DAM PA THOB PAR 'GYUR RO ZHES BYA BA'I DON TO,
,DE LA 'DI LTAR DGONGS PA'O ZHES BYA BA NI TSIGS BCAD DE DE SNYED
'BYUNG MOD KYI DE NI DON GZHAN DU DGONGS SHING 'CHAD PA STE, DE
'ANG CI DGONGS SHE NA, DE NI 'DI LTAR

DGONGS SO ZHES BYA BA'I DON TO, ,SNYING PO MED PA LA SNYING POR
RTOG PA NI GANG GIS MI G-YENG BA LA GTZO BO'I BLO DANG MCHOG GI
BLO ZHES BYA BA LA, SNYING PO MED PA LA RGYA GAR SKAD DU AA SA RA
ZHES 'BYUNG STE, SA RA NI SEMS YUL LA 'JUG CING, PHYIR G-YENGS PA
LA BYA'O, ,AA SA RA NI SEMS MI

G-YENGS SHING RTZE GCIG TU GNAS PA LA BYA STE, GANG ZAG GANG GIS
MOS PA SPYOD PA'I TING NGE 'DZIN DROD DANG SPYI BO DANG BZOD PA
DANG, 'JIG RTEN CHOS MCHOG LA 'DI DAG NI SA DANG PO THOB PAR BYED
PA'I RGYU YIN PAS MCHOG DANG DAM PA DANG GTZO BO YIN NO SNYAM DU
BLO 'JOG PA NI SNYING PO MED LA SNYING

@242A *, ,POR RTOG PA ZHES BYA STE, 'DIS NI MOS PA SPYOD PA'I SA
BZHI BSTAN TO, ,G-YENG BA NI 'BYUNG BA'I SEMS SO ZHES BYA BA LA,
SEMS GZUGS LA SOGS PA'I YUL LA PHYIR 'BYUNG ZHING ZHUGS PAR 'GYUR
PA LA G-YENG BA ZHES BYA'O ZHES BYA BA'I DON TO, ,PHYIN CI LOG LA
RAB TU

GNAS PA NI RTAG PA DANG BDE BA DANG, GTZANG BA DANG BDAG TU 'DZIN
PA LAS PHYIN CI LOG PA STE, MI RTAG PA LA SOGS PA PHYIN CI LOG PA
LA RAB TU GNAS PA STE, MI NYAMS PA'I PHYIR RO ZHES BYA BA LA,
RTAG PA LAS PHYIN CI LOG PA NI MI RTAG PA'O, ,BDE BA LAS PHYIN CI
LOG PA NI SDUG BSNGAL

BA'O, ,GTZANG BA LAS PHYIN CI LOG PA NI MI GTZANG BA'O, ,BDAG TU
'DZIN PA LAS PHYIN CI LOG PA NI BDAG MED PA STE, RTAG PA LA SOGS
PA LAS PHYIN CI LOG TU GYUR PA, MI RTAG PA LA SOGS PA'I DON RTOGS
PA NI PHYIN CI LOG LA RAB TU GNAS PA ZHES BYA STE, DE LTAR YANG
SA DANG PO MTHONG BA'I

LAM NI RTOGS PAS 'DI NI MTHONG BA'I LAM BSTAN TO, ,RAB TU GNAS PA
ZHES BYA BA NI DE LTAR MI RTAG PA DANG, SDUG BSNGAL LA SOGS PA
MTHONG NAS SLAR RTAG PA LA BLO LDOG CING NYAMS PA MED PAS NA RAB
TU GNAS PA ZHES BYA STE, SA DANG POR MI RTAG PA LA SOGS PA MTHONG
NAS DE LAS NYAMS

PA'I SEMS MI 'BYUNG BA'I PHYIR RO, ,NYON MONGS PAS RAB TU NYON
MONGS PA NI YUN RING POR DKA' BA SPYOD PA DANG, BRTZON 'GRUS DANG
'BAD PAS NYON MONGS PA'O ZHES BYA BA LA, SA GNYIS NAS SA BCU MAN
CHAD BSGOM PA'I LAM NA MTHONG BA DANG BSGOM PAS SPANG BAR BYA
BA'I NYON MONGS PA RNAMS SPANG BAR

BYA BA'I PHYIR 'BAD PA DANG BRTZAL BA DANG, DKA' BA SPYOD PA DU
MAS BDAG NYID SHA THANG BAR BYAS PA NI NYON MONGS PAS NYON MONGS
PA ZHES BYA STE, 'DIS NI BSGOM PA'I LAM BSTAN TO, ,DE LTAR MOS
PAR SPYOD PA'I TING NGE 'DZIN LA MCHOG DANG DAM PA'I BLO YANG
BSKYED, MTHONG BA'I LAM DU RTAG PA LA

SOGS PA LAS PHYIN CI LOG TU GYUR PA'I CHOS MI RTAG PA LA SOGS
PA'I DON YANG RTOGS, BSGOM PA'I LAM DU DKA' BA SPYOD PA DU MAS
NYON MONGS NA YANG SANGS RGYAS KYI SAR BLA NA MED PA'I BYANG CHUB
THOB PAR 'GYUR RO ZHES BYA BA'I DON TO, ,LDEM POR NGAG RNAM PAR
DBYE BA ZHES BYA BA'I TSIGS SU

@242B BCAD PA ZHES BYA BA LA, DE BZHIN GSHEGS PA SEMS CAN LA CHOS
'CHAD PA NA LDEM PO NGAG TU CHOS 'CHAD PA BSTAN PA'I PHYIR TSIGS
SU BCAD PA RTZOM MO ZHES BYA BA'I DON TO, ,CHOS KYI SKU LA KHYAD
PAR MED PA'I PHYIR RO ZHES BYA BA LA, MNYAM PA NYID KYI LDEM PO
NGAG NI SANGS RGYAS SH'AKYA THUB PAS 'KHOR GYI NANG

DUD NYID DE'I TSE LHAG MTHONG YANG DAG PAR RDZOGS PA'I SANGS
RGYAS SU 'GYUR RO ZHE'AM, NGA NYID DE YIN NO ZHES BKA' STZAL TO,
,DE'ANG SANGS RGYAS SH'AKYA THUB PA NYID MA YIN GYI DE BZHIN
GSHEGS PA RNAMS KYI CHOS KYI SKU NI CUNG ZAD KYANG KHYAD PAR DANG
BYE BRAG MED DO, ,CHOS KYI SKU 'DRA BA LA DGONGS NAS NGA

NYID DE YIN NO ZHES BKA' STZAL TO, ,DON GZHAN GYI LDEM PO'I NGAG
NI GANG CHOS THAMS CAD LA NGO BO NYID MED PA MA SKYES PA'O ZHES
GSUNGS PA LA SOGS PA STE, SGRA JI BZHIN MA YIN PA'I PHYIR RO ZHES
BYA BA LA, DON GZHAN GYI LDEM PO NGAG NI MDO DAG LAS CHOS THAMS
CAD NGO BO NYID MED PA DANG MA SKYES PA

DANG, MA 'GAGS PA DANG, RANG BZHIN GYIS MYA NGAN LAS 'DAS PA'O
ZHES GSUNGS PA YANG THAMS CAD NAS THAMS CAD DU MED PA'I DON DU
LTA BA MA YIN GYI KUN BRTAGS KYI RANG BZHIN LA DGONGS NAS CHOS
THAMS CAD NGO BO NYID MED PAR BSHAD, GZHAN DBANG LA DGONGS NAS NI
MA SKYES PA DANG MA

'GAGS PA ZHES BSHAD, YONGS SU GRUB PA LA DGONGS NAS NI CHOS THAMS
CAD RANG BZHIN GYIS MYA NGAN LAS 'DAS PA'O ZHES BSHAD DO, ,DUS
GZHAN GYI LDEM PO NGAG NI ZHES BYA BA LA SEMS CAN GANG DAG LE LO
CAN DGE BA CUNG ZAD KYANG MED DU MI BTUB PA DE DAG DGE BA'I RTZA
BA'I RTZA BA CUNG ZAD BSKYED PA'I PHYIR

DUS GZHAN LA DGONGS NAS SEMS CAN GANG GIS DE BZHIN GSHEGS PA
SNANG BA MTHA' YAS KYI SANGS RGYAS KYI ZHING BDE BA CAN DU SKYE
BAR SMON LAM BTAB PA DE DER SKYE BAR 'GYUR RO ZHES GSUNGS PA,
SMON LAM BTAB MA THAG TU TSE 'DI NYID LA DER SKYE BAR 'GYUR
BA'AM, TSE BA RJES MA THAG TU SKYE BAR 'GYUR PA

MA YIN GYI, DE LTAR SMON LAM BTAB PA DANG, DE'I RGYUS NAM ZHIG NA
SKYE BAR 'GYUR BA LA DGONGS NAS DE SKAD DU BKA' STZAL BA'O, ,GANG
ZAG GI BSAM PA LA LDEM PO NGAG NI GANG DGE BA'I RTZA BA DE NYID
KHA CIG LA BSTOD NYUNG DUS MGU BA KHA CIG LA NI SMOD PA'O ZHES
BYA BA LA, DE BZHIN GSHEGS PA CHOS

@243A *, ,STON PA NI SEMS CAN GYI SNOD DU SBYAR ZHING STON PA
STE, DE LA GANG ZAG KHA CIG DGE BA'I RTZA BA RLABS PO CHE LA DAD
PA ZHIG NA, DE LA SBYIN PA LA SOGS PA PHA ROL TU PHYIN PA RNAMS
KYI YON TAN BSNGAGS PA CHER BSTOD DE BSHAD DO, ,GANG ZAG LA SPYOD
PA ZHAN PA ZHIG STE, DGE BA'I RTZA BA

CHUNG DU TZAM GYIS CHOG PAR 'DZIN PA LA NI SBYIN PA LA SOGS PA'I
YON TAN SMAD NAS BSTAN PA STE, DE LTAR DGE BA'I RTZA BA LA CHER
DAD PA LA NI CHER BSTOD DE BSTAN PAR 'GYUR, DGE BA'I RTZA BA
CHUNG NGU LA MOS PA RNAMS LA NI CHUNG NGU BSNGAGS SHING BSTAN PA
STE, 'DI NI GANG ZAG GI SEMS LA DGONGS PA'I LDEM

PO'I NGAG GO, ,RGYAS PAR BSDUS PA THEG PA CHEN PO'I MDO SDE LAS
SHES ZHES BYA BA LA SOGS PA LA, GONG DU GNYEN PO'I LDEM PO'I NGAG
GI SKABS SU NYES PA'I GNYEN POR GANG BSHAD PA NI GNYEN PO'I LDEM
PO'I NGAG GO ZHES BSHAD PA LA SGRIB PA BRGYAD KYI GNYEN POR THEG
PA CHEN PO BSHAD PA YANG

GNYEN PO'I LDEM PO GANG YIN PA'O ZHES GLENGS PA LA SGRIB PA
BRGYAD KYI GNYEN POR THEG PA CHEN PO BSHAD PA GANG ZHE NA, RGYAS
PAR BSDUS PA ZHES BYA BA'I THEG PA CHEN PO'I MDO SDE LA BSNGAGS
PA DANG BCAS PA'I TSIGS SU BCAD PA GNYIS SHIG GLENGS PA STE, DE
LA TSIGS SU BCAD PA GNYIS KYIS NI

SGRIB PA BRGYAD BSTAN TO, ,TSIGS SU BCAD PA GSUM GYIS NI DE'I
BSNGAGS PA BSTAN PA YIN TE, SPYIR NI TSIGS SU BCAD PA LNGA ZHIG
'BYUNG NGO, ,SANGS RGYAS CHOS LA SMOD PA DANG, ,LE LO NYUNG DUS
DGA' BA DANG, ,NGA RGYAL 'DOD CHAGS SPYOD PA DANG, ,'GYOD DANG MA
NGES 'BYED PA'O, ,ZHES BYA BA LA, SGRIB PA

BRGYAD NI SANGS RGYAS LA SMOD PA DANG, CHOS LA SMOD PA DANG, LE
LO DANG NYUNG DUS DGA' BA DANG, NGA RGYAL LA SPYOD PA DANG, 'DOD
CHAGS LA SPYOD PA DANG, 'GYOD PA DANG, MA NGES PA 'BYED PA'O,
,SEMS CAN RNAMS KYI SGRIB PA DE'I GNYEN POR MCHOG GI THEG PA
GSUNGS ZHES BYA BA LA, BRGYAD PO DE DAG NI

SEMS CAN GYI SGRIB PA YIN TE, SGRIB PA DE'I GNYEN POR BCOM LDAN
'DAS KYIS THEG PA CHEN PO GSUNGS SO ZHES BYA BA'I DON TO, ,GANG
GIS BAR DU GCOD PA YI, ,NYES PA THAMS CAD SPANGS PA'I PHYIR,
,ZHES BYA BA LA, GANG ZAG GANG GIS MTHO RIS DANG THAR PA THOB PAR
BYA BA LA BAR DU GCOD PA'I NYES PA

@243B SPANG BAR BYA BA'I PHYIR THEG PA MCHOG BSHAD DO ZHES BYA
BAR SBYAR RO, ,TSIGS BCAD GNYIS BSNGAGS PA DANG BCAS PAR BSTAN TO
ZHES GLENGS PA LAS TSIGS BCAD KYI BSNGAGS PA TSIGS BCAD GSUM GYIS
BSTAN TO, ,DE'I PHYIR, GANG GIS TSIGS BCAD GNYIS PO 'DI, ,DON
DANG TSIG DANG 'DZIN

ZHUGS NA, ,ZHES BYA BA LA SOGS PA SMOS SO, ,DE'I DON NI GANG ZAG
GANG GIS SANGS RGYAS CHOS LA SMOD PA DANG ZHES BYA BA LA SOGS
PA'I DON RTOGS PAR BYA BA LA ZHUGS PA DANG, TSIG DANG DON BLANGS
SHING MI BRJED PAR BYA BA LA ZHUGS NA ZHES BYA BA'I DON TO, ,SEMS
CAN MCHOG GI BLO LDAN ZHING,

BSNGAGS PA RNAM BCU THOB PA STE, ,ZHES BYA BA LA, DE LTAR DON
DANG TSIG 'DZIN PA LA ZHUGS NAS BSNGAGS PA RNAM PA BCU 'THOB PA
STE BSNGAGS PA RNAM PA BCU NI SEMS CAN GYI MCHOG TU 'GYUR ZHING
BLO DANG LDAN PAR 'GYUR TE, 'DI NI BSNGAGS RNAM PA GCIG GO, ,BLO
DANG LDAN PA ZHES BYA BA NI DGONGS PA DANG

LDEM PO DAG LA MKHAS PA'I SHES RAB DANG LDAN PAR 'GYUR RO ZHES
BYA BA'I DON TO, ,KHAMS RNAMS RAB TU RGYAS PA DANG, ,ZHES BYA BA
LA, KHAMS 'DI'I SKABS SU RIGS DANG SA BON LA BYA STE, THEG PA
CHEN PO'I RIGS SMIN CING BRTAS PAR 'GYUR TE 'DI NI RJES SU
BSNGAGS PA GNYIS PA'O, ,'CHI BA'I TSE NI

DGA' MCHOG SKYE, ,ZHES BYA BA LA, 'CHI BA'I TSE YANG LUS SDUG
BSNGAL BA DANG, ,SEMS 'KHRUGS BZHIN PAS 'CHI BAR MI 'GYUR GYI LUS
BDE BA DANG SEMS DGA' BZHIN DU 'CHI BAR 'GYUR TE, 'DI NI RJES SU
BSNGAGS PA GSUM PA'O, ,JI LTAR 'DOD PA'I TSE DANG NI, ,ZHES BYA
BA LA, TSE RABS GZHAN

DU YANG LHA DANG MI LA SOGS PA'I GNAS GANG DANG GANG DU YANG SKYE
BAR 'DOD PA DE DANG DER SKYE BAR 'GYUR TE, DE NI RJES SU BSNGAGS
PA RNAM PA BZHI PA'O, ,SKYE BA THAMS CAD DRAN PA DANG, ,ZHES BYA
BA LA, TSE RABS DE DANG DE DAG TU SKYES NAS KYANG TSE RABS SNGA
MA LA CI DANG CI BYAS THAMS CAD KYANG DRAN PAR

BYAS TE, 'DI NI RJES SU BSNGAGS PA LNGA PA'O, ,SANGS RGYAS DANG
NI LHAN CIG CING, ,ZHES BYA BA LA, DE YANG MA ZAD KYI TSE RABS DE
DANG DE DAG TU MI DGE BA'I BSHES GNYEN DANG PHRAD PAR NI MI 'GYUR
GYI RTAG TU YANG SANGS RGYAS DANG 'GROGS SHING PHRAD PAR 'GYUR
TE, 'DI NI RJES SU BSNGAGS PA DRUG PA'O, ,

@244A *, ,THEG PA MCHOG DAG DE LAS NYAN, ,ZHES BYA BA LA, SANGS
RGYAS DANG PHRAD NAS KYANG THEG PA CHEN PO'I CHOS DAG DE BZHIN
GSHEGS PA LAS NYAN PAR BYED DE, 'DI NI RJES SU BSNGAGS PA BDUN
PA'O, ,BLO DANG LDAN PAS MOS PA DANG, ,ZHES BYA BA LA, DE LTAR
SGRIB PA DANG BRAL TE BLO DANG

LDAN PAR GYUR NAS, THEG PA CHEN PO'I CHOS LA DGA' BA DANG, DAD PA
DANG MOS PA MANG BAR 'GYUR TE, 'DI NI RJES SU BSNGAGS PA BRGYAD
PA'O, ,SGO GNYIS MYUR DU BYANG CHUB 'THOB, ,ZHES BYA BA LA, GZHAN
YANG TING NGE 'DZIN GYI SGO DANG GZUNGS KYI SGO GNYIS 'THOB PAR
'GYUR TE, 'DI NI RJES SU

BSNGAGS PA DGU PA'O, ,DE NI BSKAL PA GRANGS MED PA GSUM DU NI MI
THOGS KYI BLA NA MED PA'I BYANG CHUB TU 'TSANG RGYA BAR 'GYUR TE,
'DI NI RJES SU BSNGAGS PA BCU PA'O, ,DE LA MA NGES PA DBYE BA NI
BYANG CHUB SEMS DPA' MA NGES PA RNAMS THEG PA CHEN PO LAS 'BYED
PA'O, ,ZHES BYA BA LA,

SGRIB PA BRGYAD LAS, GANG DKA' BA DE BSHAD DO, ,MA NGES PAR DBYE
BA ZHES BYA BA NI BYANG CHUB SEMS DPA'I RIGS MA NGES PA DAG SNGON
BYANG CHUB SEMS DPA'I SPYAD PA SPYOD PA LAS PHYIS NYAN THOS LA
SOGS PA'I BSHES GNYEN DANG PHRAD NAS BLA NA MED PA'I BYANG CHUB
NI BSKAL PA GRANGS MED

PA GSUM DU BSGRUB DGOS PAS, DUS RANG GI TSE GSUM TZAM GYIS SGRUB
LA, NYAN THOS KYI 'BRAS BU BLANG NGO SNYAM NAS BYANG CHUB SEMS
DPA'I SPYOD PA BTANG STE, NYAN THOS KYI SPYOD PA LA ZHUGS PA NI
MA NGES PA ZHES BYA STE, MA NGES PA'I RIGS CAN DAG THEG PA CHEN
PO SPYOD PA DANG DBYE BAR

'GYUR ZHES BYA BA'I DON TO, ,THEG PA'I MCHOG BSHAD PA NI THEG PA
CHEN PO BSTAN PA'O ZHES BYA BA LA, DE LTAR SGRIB PA RNAM PA
BRGYAD KYI GNYEN POR NYAN THOS DANG RANG SANGS RGYAS KYI THEG PA
BSHAD PA NI MA YIN GYI THEG PA CHEN PO BSHAD PAS NA THEG PA MCHOG
BSHAD PA ZHES BYA'O, ,SANGS RGYAS

LA SMOD PA'I SGRIB PA'I GNYEN POR RANG NYID DE'I TSE DE'I DUS NA
LHAG MTHONG YANG DAG PAR RDZOGS PA'I SANGS RGYAS SO ZHES BYA BA
GSUNGS SO ZHES BYA BA LA, SEMS CAN KHA CIG 'DI SNYAM DU SNGON GYI
DE BZHIN GSHEGS PA LHAG MTHONG LA SOGS PA'I BSKAL PA BZANG PO
DANG DUS BZANG PO'I TSE BYUNG BA DANG

@244B SANGS RGYAS KYI ZHING SHEL GYI KHA DOG LA SOGS PA RNAM PAR
DAG PA SEMS CAN LA RTOG PA MED PA DE BZHIN GSHEGS PA'I SKU TSE
YANG RING LA SKU LUS KYI TSAD KYANG CHE BA YIN NA, DE BZHIN
GSHEGS PA SANGS RGYAS SH'AKYA THUB PA 'DI NI SKU SKAL CHUNG BA
STE, SNOD KYI 'JIG RTEN DANG SEMS CAN GYI 'JIG

RTEN YANG MA DAG PA'O, ,JI LTA ZHE NA, SNOD KYI 'JIG RTEN YANG
RDO DANG TSER MA DAG DANG NGAM GROGS LA SOGS PAS GANG BA, SEMS
CAN YANG MA DAG PA STE SNYIGS MA LNGA'I RANG BZHIN NO, ,DE BZHIN
GSHEGS PA YANG SKU TSE THUNG ZHING SKU TSAD CHUNG BA YIN NO ZHES
SMAD CING BRNYAS PAR BYED DE, DE LTAR BRNYAS

PA DE NI BSOD NAMS DANG YE SHES KYI ZHING SEMS CAN THAMS CAD KYI
MCHOG GNAS LA BRNYAS BA NI NGAN SONG DU LHUNG BA'I RGYUR 'GYUR
ZHING THAR PA DANG MTHO RIS THOB BA LA BAR DU GCOD PAS NA SGRIB
BA YIN NO, ,SGRIB PA DE'I GNYEN POR DE NYID DE'I TSE DE'I DUS NA
LHAG MTHONG YANG DAG PAR RDZOGS PA'I

SANGS RGYAS SU GYUR TO ZHES BYA BA GSUNGS TE, DE SKAD DU BKA'
STZAL PA DANG, SNGON GYI DE BZHIN GSHEGS PA SKU SKAL CHEN POR
GYUR PA YANG SANGS RGYAS SH'AKYA THUB PA YIN NO SNYAM NAS DE
BZHIN GSHEGS PA LA DGA' BA DANG MGU BA'I SEMS SKYE BAR 'GYUR GYI
BRNYAS PA'I SEMS LDOG PAR

'GYUR RO, ,CHOS LA SMOD PA SGRIB PAR 'GYUR BA'I GNYEN POR GANG
G'A'I KLUNG GI BYE MA SNYED KYI SANGS RGYAS LA BSNYEN BKUR BYAS
NAS GZOD THEG PA CHEN PO'I DON KHONG DU CHUD PAR 'GYUR RO ZHES
GSUNGS SO ZHES BYA BA LA SEMS CAN KHA CIG 'DI SNYAM DU SANGS
RGYAS KYI CHOS 'DI DAG NI MA RABS GDOL PA

DANG GDOL BU DANG BUD MED DANG BYIS PA DANG, PHYUGS RDZI LA SOGS
PAS KYANG SPYOD DU RUNG GI ZHING KUN GYIS KYANG BRDA SPRAD BAR
NUS PAS RUNG BA MA YIN ZHING SLA BA YIN NO SNYAM NAS CHOS LA SMOD
PAR BYED DE, DE YANG NYON MONGS PA THAMS CAD KYI SMAN DU GYUR PA,
BLA NA MED PA'I BYANG CHUB LAM STON PAR BYED PA

LA SMAD NA NGAN SONG DU LTUNG BA'I RGYUR 'GYUR ZHING THAR PA DANG
MTHO RIS THOB PA LA BAR DU GCOD PAS NA SGRIB PA ZHES BYA'O, ,DE'I
GNYEN POR GANG G'A'I KLUNG GI BYE MA SNYED KYI SANGS RGYAS LA
BSNYEN BKUR BYAS NAS GZOD THEG PA CHEN PO BLA NA MED PA'I DON
KHONG DU CHUD PAR 'GYUR RO ZHES GSUNGS TE, GANG

@245A *, ,G'A'I KLUNG GI BYE MA SNYED KYI SANGS RGYAS LA BSNYEN
BKUR MA BYAS NA NI RGYAL RIGS LA SOGS PAS KYANG THEG PA CHEN PO'I
DON RTOGS PAR MI 'GYUR GYI GANG G'A'I KLUNG GI BYE MA SNYED KYI
DE BZHIN GSHEGS PA LA BSNYEN BKUR BYAS NA GZOD THEG PA CHEN PO'I
DON RTOGS PAR BSHAD DE,

DE LTAR BSHAD PA DANG CHOS 'DI DKA' BA MANG POS RTOGS PAR 'GYUR
BAS BRNYAS PA'I GNAS MA YIN NO SNYAM NAS BRNYAS PA'I SEMS LDOG
CING DGA' BA'I SEMS SKYE BAR 'GYUR RO, ,LE LO'I SGRIB PA'I GNYEN
POR NI GANG BDE BA CAN DU SMON LAM BTAB NA DE NYID DU SKYE BAR
'GYUR ZHING DRI MA MED PA'I ZLA BA DE

BZHIN GSHEGS PA'I MTSAN BZUNG BA TZAM GYIS KYANG BLA NA MED PA
YANG DAG PAR RDZOGS PA'I BYANG CHUB TU 'GYUR RO ZHES GSUNGS PA'O
ZHES BYA BA LA, SEMS CAN LE LO CAN LA LA DAG GLEGS BAM BKLAG PA
DANG BSGOM PA LA SOGS PA'I DGE BA LTA GA LA BYED KYI SMON LAM
TZAM YANG MI 'DEBS DE

BZHIN GSHEGS PA'I MTSAN TZAM YANG MI BRJOD DE, DE YANG DGE BA'I
RTZA BA CHEN PO SKYE BAR BYA BA DANG, THAR PA DANG MTHO RIS THOB
PAR BYA BA DANG, BAR DU GCOD PAS NA SGRIB PA'O, ,DE'I GNYEN POR
GANG GIS SANGS RGYAS SNANG BA MTHA' YAS KYI 'JIG RTEN GYI KHAMS
BDE BA CAN DU SKYE BAR SMON

LAM BTAB PA STE, DER SKYE BAR 'GYUR RO ZHES GSUNGS PA DANG, GZHAN
YANG GANG GIS DRI MA MED PA'I ZLA BA DE BZHIN GSHEGS PA'I MTSAN
BZUNG BA TZAM GYIS KYANG BLA NA MED PA YANG DAG PAR RDZOGS PA'I
BYANG CHUB TU 'GYUR RO ZHES GSUNGS PA DANG, GZHAN YANG GANG GIS
GZUNGS 'DI

BKLAGS NA MTSAMS MED PA LA SOGS PA'I LAS BYED PA YANG DAG PAR
'GYUR RO ZHES GSUNGS TE DE SKAD DU BSHAD PA DANG LE LO CAN DAG
SMON LAM 'DEBS PAR BYED PA DANG, DE BZHIN GSHEGS PA'I MTSAN 'DZIN
PA DANG, GZUNGS DAG KLOG PAR BYED DE, DE'I SGO NAS DGE BA'I RTZA
BA

SOGS PA'O, ,DGE BA'I RTZA BA LA GNAS NA NAM ZHIG NA 'TSANG RGYA
BAR 'GYUR BA DANG GZHAN YANG 'DI SNYAM DU SMON LAM BTAB CING
MTSAN BZUNG BA TZAM GYIS KYANG, SANGS RGYAS KYI ZHING DU SKYE
ZHING 'TSANG RGYA NA NYAN PA DANG BSAM PA LA SOGS PA'I SGO NAS
DGE BA RGYA CHEN PO SPYAD NA LTA GDON MI

@245B ZA BAR 'TSANG RGYA ZHES NYAN PA DANG SEMS PA LA SOGS PA LA
YANG 'JUG PAR BYED DE, DE BAS NA LE LO'I GNYEN POR 'GYUR RO,
,NYUNG DUS MGU BA'I SGRIB PA'I GNYEN POR GANG KHA CIG TU BCOM
LDAN 'DAS KYIS SBYIN BA LA SOGS PAS SMAD KHA CIG BSNGAGS PA'O
ZHES BYA BA LA, SEMS CAN

LA LA DAG DGE BA'I RTZA BA CUNG ZAD TZAM GYIS CHOG PAR 'DZIN PA
STE, SBYIN PA TZAM GYIS CHOG PAR 'DZIN CING TSUL KHRIMS DANG
MNYAN PA DANG BSAM PA LA SOGS PA DGE BA CHEN PO LA MI 'JUG STE,
DE DAG DGE BA'I RTZA BA RGYA CHEN PO LA GZUNG PAR BYA BA'I PHYIR,
SKABS KHA CIG TU NI BCOM LDAN

'DAS KYIS SBYIN PA LAS NI LONGS SPYOD TZAM YANG MI NUS TE, BLA NA
MED PA'I BYANG CHUB MI 'THOB PO ZHES SMAD DO, ,SKABS KHA CIG TU
NI GANG ZAG SER SNA CAN RNAMS GTONG BA LA CHUNG ZAD KYANG MI 'JUG
PA RNAMS KYI SER SNA DANG BRAL BA'I PHYIR SBYIN PA NI LONGS SPYOD
PHUN SUM TSOGS PA LA SOGS PA,

THOB PAR BYED PA YIN NO ZHES BYA BA'I BSNGAGS PA'O, ,'DOD CHAGS
SPYOD PA'I SGRIB PA'I GNYEN POR BCOM LDAN 'DAS KYIS SANGS RGYAS
KYI ZHING PHUN SUM TSOGS PA LHAG PAR BSNGAGS PA GSUNGS SO ZHES
BYA BA LA, 'JIG RTEN GYI 'DOD PA LNGA'I LONGS SPYOD LA CHAGS
SHING GTONG MI PHOD PA NI 'DOD

CHAGS LA SPYOD PA ZHES BYA LA, KHAMS GSUM GYI LONGS SPYOD DANG
'BYOR BA LA MCHOG DANG DAM PAR 'DZIN PA NYID 'JIG RTEN 'DAS PA'I
'BYOR BA DANG LONGS SPYOD 'THOB PAR BYA BA LA, BAR DU GCOD PAS NA
SGRIB PA'O, ,DE'I GNYEN POR SANGS RGYAS KYI ZHING GI YON TAN PHUN
SUM TSOGS PA LHAG

PAR BSHAD DO, ,'DI LTAR SANGS RGYAS KYI ZHING NI SA GZHI YANG RIN
PO CHE LAS BYAS PA, LHA'I NA BZA' KA TZA LIN DA LA SOGS PA REG NA
'JAM PA DANG LDAN PA DAG YOD DE, DPAG BSAM SHING GI PHRENG BAS
BRGYAN PA BDUD RTZI'I RDZING RNAM PA SNA TSOGS DANG LDAN PA KHA
ZAS RO BRGYA DANG LDAN PA DAG ZA

STE, STONG GSUM GYI STONG CHEN PA'I 'JIG RTEN GYI KHAMS KYI SEMS
CAN KUN GYIS BSKAL PA'I MTHAR ZOS NA YANG ZAD BAR MI 'GYUR RO
ZHES GSUNGS TE, DE LTA BU DAG THOS NAS 'JIG RTEN GYI LONGS SPYOD
LA NGAN SKYUGS TZAM DU 'DZIN BAR 'GYUR TE, DE BAS NA 'DOD CHAGS
KYI GNYEN

@246A *, ,POR 'GYUR RO, ,NGA RGYAL SPYOD PA'I SGRIB PA'I GNYEN
POR BCOM LDAN 'DAS KYIS GANG SANGS RGYAS GZHAN DAG GI PHUN SUM
TSOGS PA LHAG PAR BSNGAGS PA GSUNGS PA'O ZHES BYA BA LA, SEMS CAN
LA LA DAG LONGS SPYOD DANG TSE DANG MDOG LA SOGS PAS RGYAGS PA
STE, DON

DU NYE BAR LEN PA'I PHUNG PO LNGA LA DAM PA DANG MCHOG TU 'DZIN
TO, ,DE'ANG DPER NA LHA DANG KLU DANG GNOD SBYIN LA SOGS PA GZUGS
DANG MTHU RGYA CHEN PO DANG, PHYUG PO LA SOGS PAS SNYEMS SHING
BDAG NI GZUGS BZANG PO'O, ,BLTA NA SDUG PA'O, ,MTHU CHEN PO'O
SNYAM NAS KYANG BDAG LAS

LHAG PA GZHAN MED DO SNYAM DU SEMS SO, ,DE SNYAM DU SEMS PA DE
DE'ANG DE BZHIN GSHEGS PA'I SKU DANG, YE SHES PHUN SUM TSOGS PA
THOB PAR BYA BA LA BAR DU GCOD PAS NA SGRIB PA ZHES BYA'O, ,DE'I
GNYEN POR NI DE BZHIN GSHEGS PAS SANGS RGYAS GZHAN DAG GI YON TAN
LHAG PAR

BSNGAGS TE, DE BZHIN GSHEGS PA'I SKU NI ZLA BA'I DKYIL 'KHOR DANG
'DRA BA MTSAN SUM CU RTZA GNYIS DANG DPE BYAD BZANG PO BRGYAD CUS
BRGYAN PA LONGS SPYOD YANG PHUN SUM TSOGS PA DANG LDAN PA'I SKU'I
MTHU YANG PHYAG GI TSIGS GCIG LA SPOS KYI GLANG PO DU MA'I MTHU
DANG LDAN PA'O ZHES BSNGAGS TE,

DE LTAR BSNGAGS PA THOB PA DANG, BDAG CAG SO SO'I MTHU DANG GZUGS
LA SOGS PA CHEN PO TZAM MA YIN PAR MTHONG NAS NGA RGYAL MED PAR
'GYUR RO, ,'GYOD PAS SGRIB PA'I GNYEN POR GANG SANGS RGYAS DANG
BYANG CHUB SEMS DPA' LA GNOD PA BYED NA DE THAMS CAD MTHO RIS SU
'GRO'O ZHES GSUNGS

PA'O ZHES BYA BA LA, LA LA ZHIG GIS MI SHES PA'I DBANG GIS SANGS
RGYAS DANG BYANG CHUB SEMS DPA' LA GNOD PA BYAS PA DANG, PHYIS DE
LTAR BYAS PA DE SDIG PA DRAN NAS DE LTAR BDAG GIS SDIG PA BYAS PA
NI MI RIGS PA DAG BYAS TE, BDAG NGAN SONG DU 'GRO BAR 'GYUR RO
SNYAM NAS 'GYOD PA SKYE'O,,

DE LTAR 'GYOD PA DANG MYA NGAN GYIS SEMS DKRUGS PAS NA DGE BA LA
YANG MI 'JUG CING, 'GYOD PA'I GNYEN PO LA YANG BRTEN PAR MA BYAS
PAS NA DE NI SGRIB PA'O, ,DE'I GNYEN POR SANGS RGYAS DANG BYANG
CHUB SEMS DPA' LA GNOD PA BYAS NA YANG MTHO RIS SU 'GRO ZHES
GSUNGS TE, DE SKAD

@246B THOS PA DANG 'GYOD PA DANG BRAL ZHING 'GYOD PA GTONG BAR
BYED DE, JI LTA ZHE NA, 'DI LTAR DE DAG LA GNOD PA BYAS NA YANG
MTHO RIS SU SKYE NA, CUNG ZAD DE DAG LA PHAN PA BYAS NA LTA CI
SMOS ZHES CUNG ZAD DE DAG LA PHAN PA BYAS NA SANGS RGYAS DANG
BYANG CHUB SEMS DPA' LA DAD PA SKYE ZHING DGE BA LA YANG 'JUG PAR

'GYUR BA'I PHYIR RO, ,MA NGES PAR DBYE BA'I SGRIB PA'I GNYEN POR
NYAN THOS CHEN PO RNAMS SANGS RGYAS SU LUNG BSTAN PAR BSHAD PA
DANG, THEG PA GCIG TU BSHAD PA'O ZHES BYA BA LA, GANG BYANG CHUB
SEMS DPA'I RIGS MA NGES PA DAG SNGON BYANG CHUB SEMS DPA'I SPYOD
PA SPYOD PA LAS PHYIS NYAN THOS

LA SOGS PA'I BSHES GNYEN GYIS NYAN THOS KYI THEG PA LA SPYOD DU
BCUG NAS BYANG CHUB SEMS DPA'I SPYOD PA BTANG BA NI MA NGES PA'I
DBYE BA ZHES BYA'O, ,THEG PA CHEN PO'I SPYOD PA BTANG BA NYID BLA
NA MED PA'I BYANG CHUB THOB PAR BYA BA LA BAR DU GCOD PAS NA
SGRIB PA'O, ,DE'I GNYEN POR NYAN THOS CHEN PO

RNAMS SANGS RGYAS SU LUNG BSTAN PA DANG, THEG PA GCIG TU ZAD PAR
BSHAD DO, ,DE LA BCOM LDAN 'DAS KYIS DAM PA'I CHOS PUndA R'I KA
LAS THEG PA NI GCIG TU ZAD KYI GSUM DU MED DO ZHES BSHAD PA DANG,
NYAN THOS LA SOGS PA 'TSANG RGYA BA MA YIN YANG 'PHAGS PA K'A
TY'A YA NA THEG PA CHEN PO LA

'TSANG RGYA BAR 'GYUR BAR LUNG BSTAN TE, DE LTAR BSHAD PAS MA
NGES PA'I RIGS CAN RNAMS 'DI SNYAM DU SEMS TE, DE LTAR THEG PA
GCIG TU ZAD LA NYAN THOS CHEN PO RNAMS KYANG 'TSANG RGYA NA NYAN
THOS KYI THEG PA LA ZHUGS PAS CI ZHIG BYAS DANG PO NAS THEG PA
CHEN POR ZHUGS PAR BYA'O ZHES THEG PA

CHEN PO LA 'JUG PAR 'GYUR RO, ,KHAMS THAMS CAD RGYAS PAR 'GYUR BA
NI THEG PA CHEN PO'I GNAS SU KHAMS RGYAS PA'O ZHES BYA BA LA,
THEG PA CHEN PO'I RIGS LA KHAMS ZHES BYA STE, THEG PA CHEN PO'I
CHOS THAMS CAD LA MOS PA DANG DAD PAR 'GYUR BA'I RIGS BRTAS SHING
SMIN PAR

'GYUR BA LA KHAMS RGYAS PA ZHES BYA'O, SGRIB PA DE DANG BRAL BAS
THEG PA CHEN PO THAMS CAD LA MOS PA'ANG 'THOB PO ZHES SGRIB PA
BRGYAD DANG BRAL NA THEG PA CHEN PO'I CHOS THAMS CAD LA DGA' BA
DANG RANGS PA DANG MOS PA SKYE BA'I SEMS 'THOB PAR 'GYUR RO ZHES
BYA BA'I DON TO, ,SGO

@247A *, ,GNYIS NI TING NGE 'DZIN GYI SGO DANG GZUNGS KYI SGO'O
ZHES BYA BA LA, TING NGE 'DZIN GYI SGO NAS NAM MKHA' MDZOD KYI
TING NGE 'DZIN DANG, DPA' BAR 'GRO BA LA SOGS PA'I TING NGE 'DZIN
TO, ,GZUNGS KYI SGO NI MI ZAD PA'I ZA MA TOG GI GZUNGS LA SOGS
PA'O, ,TSE 'DI NYID LA BSNGAGS

PA RNAM PA GNYIS SO ZHES BYA BA LA, TSE 'DI NYID LA BSNGAGS PA
RNAM PA GNYIS 'THOB STE, KHAMS RGYAS PA DANG 'CHI BA'I TSE DGA'
BA MCHOG DANG LDAN PAR 'GYUR RO, ,PHYI MA LA RNAM PA BRGYAD DE
RIM GYIS KHYAD PAR GYI BYE BRAG 'THOB PAR RIG PAR BYA'O ZHES BYA
BA LA, TSE RABS PHYI MA LA RJES SU BSNGAGS

PA BRGYAD 'THOB STE, DE LA DUS GCIG TU CIG CAR MI 'THOB KYI YON
TAN KHYAD PAR CAN RNAMS 'THOB PO ZHES BYA BA'I DON TO, ,YANG JI
LTAR NA DANG PO LA TSE 'DIR KHAMS RGYAS PAR 'GYUR RO, ,DE NAS
'CHI BA'I TSE NA DGA' BA DANG LDAN PAR 'GYUR RO, ,DE NAS GAR SKYE
BAR 'DOD PA DER SKYE BAR 'GYUR RO, ,DE NAS SKYE

BA DRAN PAR 'GYUR RO, ,DE NAS SANGS RGYAS DANG PHRAD PAR 'GYUR
RO, ,DE NAS DE LAS CHOS NYAN PAR 'GYUR RO, ,DE NAS DE LAS CHOS
NYAN PAS BLO DANG LDAN PA'I SGO NAS MOS PA DANG LDAN PAR 'GYUR
RO, ,DE NAS SGO GNYIS THOB PAS MJUG TU MNGON PAR 'TSANG RGYA BAR
'GYUR RO, ,YANG NA RJES SU BSNGAGS

PA DE DAG RIM GYIS THOB PAR NGES PA MED KYI 'CHOL BAR 'THOB PAR
'GYUR RO ZHES BYA BA'I DON TO, ,BSHAD PA BSNGAGS PA'I TSIGS SU
BCAD PA STE ZHES BYA BA LA, 'DI YAN CHAD DU CHOS BTZAL BA DANG,
CHOS BSHAD PA DANG, CHOS BSHAD PA LA YI GE PHUN SUM TSOGS PA
DANG, TSIG PHUN

SUM TSOGS PA DANG, DGONGS PA DANG LDEM PO NGAG LA SOGS PA BSHAD
NAS DA NI DE DAG GI MJUG BSDUS TE CHOS BSHAD PA'I BSNGAGS PA
DANG, YON TAN STON TO ZHES BYA BA'I DON TO, ,RAB TU BLO GROS MI
SKYE SNYING RJE CAN, ,GRAGS PAR BSGRAGS DANG CHO GA SHES RAB
LDAN, ,BYANG CHUB SEMS

DPA' MDZES PAR SMRA BA YIN, ZHES BYA BA LA, CHOS RNAMS KYI MTSAN
NYID PHYIN CI MA LOG PAR 'CHAD PAR NUS PA'I SHES RAB DANG LDAN
PAS NA RAB TU BLO GROS DANG LDAN PA ZHES BYA'O, ,BAR 'GA' 'CHAD
PAR 'GA' MI 'CHAD PA MED KYI BYANG CHUB RGYUN DU 'CHAD PAS NA MI
SKYO BA ZHES BYA'O, ,KHE

@247B DANG BKUR STI 'DOD PA'I PHYIR 'CHAD PA MA YIN PAS NA SNYING
RJE CAN ZHES BYA'O, ,PHA ROL TU PHYIN PA DRUG DANG LDAN ZHING
MKHAS PAR GRAGS PAS TSIG 'JEBS SHING BTZUN PAS NA LEGS PAR
BSGRAGS PA ZHES BYA'O, ,SEMS CAN GANG LA CHOS GANG BSTAN PAR RIGS
PA'I SEMS CAN DE LA CHOS STON PAS CHOS

GANG RAB TU SHES PA DANG LDAN PA ZHES BYA STE, DE LTAR RNAM PA
LNGA LTAR CHOS 'CHAD PAS NA MDZES PAR GSUNGS PA ZHES BYA STE, MA
NOR BAR BZANG PO SGRUB PA YIN NO ZHES BYA BA'I DON TO, ,DPE CI
DANG 'DRA ZHE NA, DE'I PHYIR, 'JIG RTEN DAG NA BRJOD PA PHAN PA
NYI MA BZHIN, ZHES BYA BA SMOS TE, DPER NA

NYI MA 'JIG RTEN DAG LA PHAN PA DANG DRO BA DANG SNANG BAR BYED
PA DE BZHIN DU BYANG CHUB SEMS DPA'I CHOS BSTAN PA NYI MAS KYANG
'JIG RTEN LA PHAN PA DANG SNANG BAR BYED DO ZHES BYA BA'I DON TO,
,RGYU LNGAS MDZES PAR SMRA BA NYI MA LTA BU LDAN PA'I BSNGAGS PA
NI ZHES BYA BA LA, RGYU RNAM PA LNGA LTA BUR

CHOS STON PAS NA BYANG CHUB SEMS DPA' CHOS SMRA BA NI MDZES PAR
SMRA BA YIN PAS NYI MA DANG 'DRA BAR BSNGAGS TE, DPER NA NYI MA
SHAR NA 'JIG RTEN RNAMS LA PHAN PA DANG, DRO BA DANG SNANG BAR
BYED PA DE BZHIN DU BYANG CHUB SEMS DPA'I CHOS BSTAN PA'I NYI MAS
KYANG 'JIG RTEN LA PHAN PA DANG BDE BA DANG

SNANG BAR BYED PAS NA 'JIG RTEN PA DAG BYANG CHUB SEMS DPA' LA
GUS PA MANG DU BSKYED DO ZHES BYA BA'I DON TO, ,PHYIN CI MA LOG
PAR SMRA BA DANG ZHES BYA BA LA, BYANG CHUB SEMS DPA' DE BLO GROS
RAB DANG LDAN PAS NA 'KHRUL PA DANG PHYIN CI LOG TU 'CHAD PAR MI
'GYUR TE, CHOS RNAMS KYI

RANG DANG SPYI'I MTSAN NYID PHYIN CI MA LOG PAR 'CHAD PA BYED PAS
NA BLO GROS RAB DANG LDAN PA ZHES BYA'O, ,RGYUN TU DANG ZHES BYA
BA LA, BYANG CHUB SEMS DPA' CHOS 'CHAD PA YANG BAR 'GA' 'CHAD PAR
'GA' MI 'CHAD PA MA YIN GYI RGYUN TU 'CHAD PAR BYED DE DE BAS NA
MI SKYO BZHES BYA'O, ,ZANG ZING

MED PA'I SEMS DANG ZHES BYA BA LA, CHOS 'CHAD PA YANG SEMS CAN
GYI SDUG BSNGAL BSAL BA'I PHYIR CHOS 'CHAD KYI, KHE DANG BKUR STI
LA SOGS PA'I ZANG ZING LA SOGS PAS 'CHAD PA MA YIN PAS NA SNYING
RJE CAN ZHES BYA'O, ,'JEBS PA'I TSIG DANG ZHES BYA BA LA, BYANG
CHUB SEMS

@248A *, ,DPA' DE YON TAN PHUN SUM TSOGS PA DANG LDAN PAR PHYOGS
BCU KUN DU GRAGS TE, ,DE'I TSIG KUN GYIS MNYAN CING TSIG 'JEBS
PAR 'GYUR BAS NA GRAGS PA ZHES BYA'O, ,'DUL BA DANG MTHUN PA'O
ZHES BYA BA LA 'DUL BA'I SEMS CAN GANG LA CHOS GANG BSHAD PAR
RIGS PA'I

SEMS CAN DE LA CHOS 'CHAD DE DPER NA 'DOD CHAGS CAN LA MI GTZANG
BA LA SOGS PA 'CHAD PAS NA CHO GA RAB DANG LDAN PA ZHES BYA'O,
,CHOS BSHAD PA'I SKABS BSHAD PA RDZOGS SO,, ,,BSHAD PA'I SKABS
KYI RJES LA, BSGRUB PA'I SKABS BSHAD PAR CI 'BREL ZHE NA, BDAG

GIS JI LTAR BTZAL BA'I CHOS GZHAN LA BSHAD NA NI GZHAN LA PHAN PA
BSGRUB PA YIN LA, JI LTAR BTZAL BA'I CHOS DE NYID KYI DON, BDAG
GIS BSGRUB NA NI BDAG LA PHAN PA BSGRUB PA YIN TE, DE BAS NA THOS
PA MANG PO DANG LDAN PA RNAMS KYIS NYAN PA NYID KYI CHOS GZHAN LA
BSHAD PAR

BYA'O, ,BDAG NYID LA PHAN PAR BYA BA'I PHYIR BDAG NYID KYIS KYANG
BSGRUB PAR BYA DGOS TE, DE BAS NA BSHAD PA'I SKABS KYI RJES LA
BSGRUB PA'I SKABS BSHAD PAR 'BREL TO, ,YANG MIG YOD PAR MAR ME
LAG NA THOGS PA NI BDAG DANG GZHAN GNYI GAS KYANG LAM MTHONG BAR
'GYUR LA LONG BA

MAR ME THOGS PA NI GZHAN GYIS LAM MTHONG BAR ZAD KYI BDAG GIS
MTHONG BA LA MI PHAN NO, ,DE DANG 'DRA BA JI LTAR BTZAL BAS CHOS
GZHAN LA BSTAN TE, BDAG GIS MA BSGRUBS NA NI GZHAN LA PHAN PAR
ZAD KYI, BDAG LA PHAN PA MED DO, ,DE BAS NA JI LTAR BTZAL BA'I
CHOS GZHAN LA PHAN

PAR BYA BA'I CHOS BSHAD PAR BYA'O, ,BDAG LA PHAN PAR BYA BA'I
PHYIR NI BSGRUB PAR BYA STE, DE BAS NA BSHAD PA'I SKABS KYI RJES
LA BSGRUB PA'I SKABS BSHAD PAR 'BREL TO, ,SGRUB PA RNAM PAR DBYE
BA'I TSIGS SU BCAD PA DRUG GO ZHES BYA BA MDO SDE LAS SGRUB PA
RNAM PAR DBYE BA BSHAD PA NI JI

LTAR DON SHES PA DANG CHOS LA CHOS KYI RJES SU SGRUB PAR 'GYUR BA
DANG, MTSUNGS PAR SGRUB PA DANG CHOS LA RJES SU SPYOD PA ZHES
'BYUNG BA STE, TSIG LNGA PA DE DAG GI DON TSIGS SU BCAD PA DRUG
GIS BSTAN TO, ,DE LA YANG DON SHES PA DANG, CHOS SHES PA GNYIS NI
TSIGS SU BCAD PA DANG PO DANG GNYIS PAS

@248B BSTAN TO, ,CHOS LA CHOS KYI RJES SU SGRUB PAR 'GYUR BA
DANG, MTSUNGS PAR 'GYUR BA GNYIS NI TSIGS SU BCAD PA GSUM PA DANG
BZHI PAS BSTAN TO, ,CHOS LA RJES SU SPYOD PA TSIGS SU BCAD PA
LNGA PA DANG DRUG PAS BSTAN TO, ,GANG ZAG CHOS LA BLO LDAN GYIS,
,BDAG MED GNYIS SU SHES

PA DANG, ,ZHES BYA BA LA, BLO DANG LDAN PA NI SHES RAB LDAN PA'I
BYANG CHUB SEMS DPA' LA BYA STE, BYANG CHUB SEMS DPA' DES GANG
ZAG LA YANG BDAG MED PA GNYIS SU SHES SO CHOS LA YANG BDAG MED PA
GNYIS SU SHES SO ZHES BYA BA'I DON TO, ,JI LTA ZHE NA, GANG ZAG
DANG SROG DANG

BDAG TU BRTAG PA'I KUN BRTAGS KYI GANG ZAG KYANG GZUNG BA'I NGO
BOR MED PA DANG, 'DZIN PA'I NGO BOR MED PAS BDAG MED PAR SHES,
KUN BRTAGS KYI CHOS GZUGS DANG SGRA LA SOGS PA LA YANG GZUNG BA'I
NGO BOR MED PA DANG, 'DZIN PA'I NGO BOR MED PAS BDAG MED PAR SHES
SO, ,GNYIS

LA LOG DANG MA LOG PA, ,RNAM PAR SPANGS PA GSUM PAS SO, ,ZHES BYA
BA LA, GNYIS NI MED PA'I DON DANG YOD PA'I DON TO, ,LOG PA'I RANG
BZHIN YANG SPANGS MA LOG PA'I RANG BZHIN YANG SPANGS PA'I STONG
PA NYID DANG SMON PA MED PA DANG, MTSAN MA MED PA'I TING NGE
'DZIN GSUM GYIS MED PA'I DON DANG,

YOD PA'I DON GNYIS SHES SO ZHES BYA BA'I DON TO, ,DE LA GNYIS NI
GZUNG BA DANG, 'DZIN PA MED PAS CHOS DANG GANG ZAG LA BDAG MED
PAR SHES SO, ,ZHES BYA BA LA, GNYIS NI GZUNG BA DANG 'DZIN PA
GNYIS LA BYA STE, GZUGS DANG SGRA LA SOGS PA'I KUN BRTAGS KYI
CHOS KYANG GZUNG BA DANG

'DZIN PA'I RANG BZHIN MED PAS BDAG DANG GANG ZAG LA SOGS PA'I KUN
DU BRTAGS PA'I BDAG KYANG GZUNG BA DANG 'DZIN PA'I NGO BO MED PAS
NA BDAG MED PAR SHES SO ZHES BYA BA'I DON TO, ,LOG PA DANG YANG
DAG PAR SPANGS PA GSUM GYIS NI GNYIS TE ZHES BYA BA LA, LOG PA
DANG YANG DAG PAR

SPANGS PA'I RANG BZHIN STONG PA NYID DANG, MTSAN MA MED PA LA
SOGS PA'I TING NGE 'DZIN GSUM GYIS NI MED PA DANG YOD PA'I DON
SHES SO ZHES BYA BA'I DON TO, ,KUN BRTAGS RANG BZHIN GNYIS MED PA
LA STONG PA'I TING NGE 'DZIN GYIS SO ZHES BYA BA LA KUN BRTAGS
KYI CHOS DANG GANG ZAG GI RANG

@249A *, ,BZHIN MED DE, CI'I PHYIR ZHE NA, MING DANG MTSAN MA
DANG THA SNYAD DANG, BRDAR KUN DU BRTAGS PA THAMS CAD NI RI BONG
GI RVA BZHIN DU YOD PA MA YIN PA'I PHYIR RO, ,KUN BRTAGS RANG
BZHIN MED PA NI STONG PA NYID KYIS TING NGE 'DZIN GYIS SHES SO,
,CI'I PHYIR ZHE NA, STONG PA NYID

KYI TING NGE 'DZIN NI KUN BRTAGS KYI CHOS DANG GANG ZAG LA BDAG
MED PA DANG, STONG PAR BSGOM PA'I RNAM PA YIN PA'I PHYIR RO,
,GZHAN GYI DBANG DANG YONGS SU GRUB PA GNYIS KYI RANG BZHIN YOD
PA LA SMON PA MED PA DANG, MTSAN MA MED PAS SO ZHES BYA BA LA,
GZHAN GYI DBANG DANG YONGS SU GRUB PA

GNYIS YOD PA DE GNYIS NI SMON PA MED PA DANG, MTSAN MA MED PA'I
TING NGE 'DZIN GNYIS KYIS RIM BZHIN DU SHES SO, ,JI LTA ZHE NA,
GZHAN GYI DBANG DE NI YANG DAG PA MA YIN PA'I KUN DU RTOG PA'I
SDUG BSNGAL RNAM PA SNA TSOGS DANG LDAN PA 'DOD CHAGS LA SOGS
PA'I NYON MONGS PA SKYON CAN DU

BYAS PA YIN PAS RANG BZHIN YOD DU ZIN KYANG SMON PA BYA BA'I GNAS
MA YIN ZHES SMON PA MED PA'I TING NGE 'DZIN GYIS RTOGS SO, ,YONGS
SU GRUB PA NI RANG BZHIN YOD LA SMRA BA DANG BSAM PA DANG SPRO
BA'I MTSAN NYID KYI RTOG PA DANG BRAL BAS 'DI 'DRA'O ZHES MTSAN
MA BRTAG TU RUNG BA MA YIN PAR

MTSAN MA MED PA'I TING NGE 'DZIN GYIS SHES SO, ,TING NGE 'DZIN DE
GSUM 'JIG RTEN GYIS TE ZHES BYA BA LA, STONG PA NYID LA SOGS PA'I
TING NGE 'DZIN GSUM NI MOS PA SPYOD PA'I SA BZHI'I TSE NA, BSGOM
PAS 'JIG RTEN PA ZHES BYA STE, 'JIG RTEN DANG 'JIG RTEN LAS 'DAS
PA'I LAM LA LTOS NAS NI

LOG PA DANG MA LOG PAR BZHAG GO, ,DE LA MOS PA SPYOD PA'I SAR MA
ZHUGS PA 'JIG RTEN PA LA LTOS NAS NI MA LOG PA ZHES BYA'O, ,'JIG
RTEN LAS 'DAS PA'I LAM LA LTOS NAS NI LOG PA ZHES BYA'O, ,'JIG
RTEN LAS 'DAS PA'I YE SHES BSKYED PAS NA PHYIN CI MA LOG PA'O
ZHES

BYA BA LA, LOG PA SPANGS PA ZHES 'CHAD DE, MOS PA SPYOD PA'I SA
NA DE TING NGE 'DZIN DE GSUM BSGOMS TE, DE GSUM LA BSGOMS PA'I
RGYUS SA DANG PO THOB CING 'JIG RTEN LAS 'DAS PA'I YE SHES KHONG
DU CHUD DE, RNAM PAR MI RTOG PA'I YE SHES KYI RGYU BYED PAS NA
PHYIN CI MA LOG PA

@249B ZHES BYA'O, ,'JIG RTEN LAS 'DAS PA MA YIN PA'I PHYIR YANG
DAG PA MA YIN NO ZHES BYA BA LA, MA LOG PA SPANGS PA 'CHAD DE,
TING NGE 'DZIN DE GSUM YANG 'JIG RTEN LAS 'DAS PA'I YE SHES NYID
DU MA GYUR CING, RNAM PAR MI RTOG PA'I RANG BZHIN MA YIN PAS NA
YANG DAG PA MA YIN NO, ,ZHES BYA

BA'I DON TO, ,DON SHES PA NI CHOS KUN LA, ,GZINGS DANG 'DRA BAR
RTOGS PA'O, ,ZHES BYA BA LA, GONG DU BSHAD PA LTAR NYAN PA'I SHES
RAB KYIS GANG ZAG DANG CHOS LA BDAG MED PA GNYIS RTOGS PA NI DON
SHES PA ZHES BYA'O, ,DON SHES PA DE NI 'PHAGS PA RDO RJE GCOD PA
LAS GSUNGS PA BZHIN DU

CHOS THAMS CAD GZINGS DANG 'DRA BAR RTOGS TE, DPER NA CHU BO LAS
BSGRAL BAR BYA BA'I PHYIR, GZINGS BCA' ZHING GRU LA SOGS PA'I
GZINGS LA BRTEN TE CHU BO BRGAL NAS GZINGS DOR BA DE BZHIN DU
CHOS KYI DON RTOGS PAR BYA BA DANG, NYON MONGS PA SPANG BAR BYA
BA'I PHYIR DAM PA'I CHOS NYAN CING,

BSAM PA LA SOGS PA BYA BA YIN LA DON RTOGS NAS NI DE DAG KYANG
'DOR BAR BYA BA YIN PAR KHONG DU CHUD PAS NA GZINGS DANG 'DRA BAR
RTOGS SO ZHES BYA BAR RTOGS TE, DE YAN CHAD DU DON SHES PA BSTAN
TO, ,THOS PAS DGA' BA SPANGS PA'I PHYIR, ,CHOS SHES PAS NI DES
BRJOD DO, ,ZHES BYA BA

LA, DE LTAR THOS PA TZAM GYIS KYANG CHO GA PAR MI BYA'I JI LTAR
THOS PA'I CHOS DE DAG MA NOR BAR RIG PAR BSAM DGOS TE, DE BAS NA
THOS PAS 'DZIN PA SPANGS NAS BSAM PA'I SHES RAB LA GUS PA BSKYED
CING, SEMS PA LA 'JUG PAR BYED PA NI CHOS SHES PA ZHES BYA'O ZHES
BYA BA'I DON TO, ,

SO SOR 'GRO BA'I SHES PA YIS, ,DE BZHIN GNYIS POR RAB RTOGS NA,
,DE YI SHES PA RDZOGS BYA'I PHYIR, ,CHOS KYI RJES SU BSGRUB PA'O,
,ZHES BYA BA LA SO SOR 'GRO BA NI SO SO'I SKYE BO LA BYA STE, SO
SO'I SKYE PO PHAL PA'I DUS NA MNYAN PA'I SHES RAB KYIS DON SHES
PA DANG, BSAM PA'I DUS NA

CHOS SHES PA GNYIS LA BRTEN NAS, GANG ZAG DANG CHOS LA BDAG MED
PA GNYIS RTOGS PA'I YE SHES DE NYID RDZOGS SHING DAG PA DANG,
'JIG RTEN LAS 'DAS PA'I YE SHES KYI MTSAN NYID DU 'GYUR BAR BYA
BA'I PHYIR, MOS PA SPYOD PA'I SA DROD LA SOGS PA LA BSGOM PAR
'JUG PA NI CHOS LA

@250A *, ,CHOS KYI RJES SU BSGRUB PAR 'GYUR RO ZHES BYA BA'I DON
TO, ,DE NAS YE SHES 'THOB PA NI, ,BLA MED 'JIG RTEN 'DAS PA STE,
,DANG PO YI STE MNYAM PA NI, ,BYANG CHUB SEMS DPA' KUN DANG NGO,
,ZHES BYA BA LA, DE NAS ZHES BYA BA NI MOS PA SPYOD PA'I SAR
BSGOM PA LA ZHUGS PA'I 'OG TU

ZHES BYA BA'I DON TO, ,DE'I 'OG TU YE SHES THOB PAR 'GYUR RO ZHES
BYA BA'I DON TO, ,YE SHES CI 'DRA BA ZHIG YOD CE NA, 'JIG RTEN
LAS 'DAS PA BLA NA MED PA'I YE SHES 'THOB STE, RNAM PAR MI RTOG
PA'I YE SHES 'THOB PO ZHES BYA BA'I DON TO, ,YE SHES DE 'JIG RTEN
PA RNAMS LA MED BAS NA 'JIG

RTEN LAS 'DAS PA ZHES BYA'O, ,YE SHES DE LAS KHYAD ZHUGS PA GZHAN
NYAN THOS DANG RANG SANGS RGYAS LA SOGS PA SU LA YANG MED PAS NA
BLA NA MED PA ZHES BYA'O, ,DE'ANG GANG GI TSE 'THOB CE NA SA DANG
PO LA 'THOB STE, SA RAB TU DGA' PA'I DUS NA 'THOB PO ZHES BYA
BA'I DON TO, ,DE'I TSES DANG POR

ZHUGS PA'I BYANG CHUB SEMS DPA' KUN DANG MNYAM PA NYID DU 'GYUR
RO, ,DE BAS NA BSGRUB PA MTSUNGS PAR BSGRUB PA ZHES BYA STE, SA
DANG POR ZHUGS PA'I BYANG CHUB SEMS DPA' RNAMS DANG SKU DANG
GSUNG DANG THUGS MNYAM ZHING MTSUNGS PA THOB PA'I PHYIR RO,
,MTHONG BAS SPANG BYA'I NYON

MONGS DAG ,THAMS CAD ZAD PAR BYAS NAS SU, ,SHES BYA'I SGRIB PA
SPANG PA'I PHYIR, ,BSGOM PA LA NI 'JUG PAR BYA, ,ZHES BYA BA LA,
DER SA DANG POR RNAM PAR MI RTOG PA'I YE SHES THOB NAS MTHONG BAS
SPANG BAR BYA BA'I NYON MONGS PA THAMS CAD MA LUS PAR SPANGS TE,
ZAD PAR BYAS NAS DE'I

'OG TU SHES BYA'I SGRIB PA SPANG BAR BYA BA'I PHYIR, SA GNYIS NAS
SA BCU'I BAR DU BSGOM PA 'JUG PAR BYED DO ZHES BYA BA'I DON TO,
,DE LA BSGOM PA'I LAM NI YE SHES GANG LA BSGOM PA DANG, YE SHES
GANG GIS SHES BYA'I SGRIB PA SPONG BAR 'GYUR BA'I YE SHES BSTAN
PA'I PHYIR, RNAM PAR RTOG DANG

RNAM MI RTOG ,YE SHES KYIS TE LHAN CIG SPYOD, ,DE BZHIN CHOS KYI
RJES SU SPYOD, ,LHAG MA DAG GIS SA LA'O, ,ZHES BYA BA SMOS TE, DE
LA RNAM PAR RTOG PA'I YE SHES NI DAG PA 'JIG RTEN PA'I YE SHES
TE, YE SHES GANG GIS SO SO'I SPANG BAR BYA BA'I CHOS NI 'DI YIN
BSGRUB PAR BYA BA'I CHOS NI

@250B 'DI YIN, SO SO'I MTSAN NYID NI 'DI YIN NO ZHES RNAM PAR
RTOG PAR BYED DO, ,RNAM PAR MI RTOG PA'I YE SHES NI GANG GIS SA
THAMS CAD NAM MKHA' LTAR KHONG DU CHUD PAS SO SO'I DRI MA SBYANG
ZHING, MA THOB PA RNAMS KYANG THOB PAR BYED PA'O, ,YE SHES DE
GNYIS KYANG LHAN CIG SPYOD DE, RNAM

PAR MI RTOG PA'I YE SHES LA DAG PA 'JIG RTEN PA'I YE SHES 'BYUNG
BA DANG DAG PA 'JIG RTEN PA'I YE SHES KYI RJES LA RNAM PAR MI
RTOG PA'I YE SHES 'BYUNG STE, DE LTAR PHAN TSUN RIM GYIS 'BYUNG
BAS NA LHAN CIG SPYOD PA ZHES BYA'O, ,DE LTAR NA SA GNYIS NAS SA
BCU'I BAR DU YE SHES DE

GNYIS KYIS SHES BYA'I SGRIB PA SPONG BAR BYED PA NI CHOS KYI RJES
SU SPYOD PA ZHES BYA'O, ,LHAN CIG SPYOD PA NI RJES SU 'BREL BAR
SPYOD PA STE, PHAN TSUN DU RGYUN DU'O ZHES BYA BA LA, YE SHES
GCIG GI RJES LA GCIG 'BYUNG ZHING RJES SU 'BREL BAR 'BYUNG BA LA,
LHAN CIG SPYOD PA ZHES BYA STE,

DE YANG YE SHES DE GNYIS PHAN TSUN DU RGYUN DU 'BYUNG STE, RNAM
PAR MI RTOG PA'I YE SHES KYI RJES LA DAG PA 'JIG RTEN PA'I YE
SHES 'BYUNG STE, DE'I RJES LA YANG RNAM PAR MI RTOG PA'I YE SHES
'BYUNG BA LTA BUR RGYUN MI GCOD PA'O, ,BSGRUB PA LA BAG YOD PA'I
TSIGS SU BCAD PA BZHI STE ZHES BYA BA

LA, BYANG CHUB SEMS DPA' RNAL 'BYOR BSGOM PA YANG BAG YOD PAR
BYAS PA DANG, BSGRUB PA MTHAR PHYIN PAR 'GYUR GYI, BAG MED PA'I
GNAS SKYE BO MI SRUNG PA DANG, MTSO BA'I YO BYAD DKON PA DANG
STAG GZIG LA SOGS PA'I SEMS CAN GDUG PA YOD PA'I GNAS SU BSGRUBS
NA SROG LA

'BAB PAR 'GYUR GYI, SGRUB PA MTHAR PHYIN PAR MI 'GYUR TE, DE BAS
NA JI NAS BAG YOD PA'I GNAS SU BSGRUBS NA LEGS PAS BAG YOD PA'I
CHOS RNAM PA BZHI BSHAD DO, ,DE YANG GANG ZHE NA, MTHUN PA'I YUL
NA GNAS PA DANG, ,SKYES BU DAM PA BRTEN PA DANG, ,YANG DAG PA'I
SMON LAM

DANG, ,SNGON BSOD NAMS BYAS PA'O, ,LEGS PAR RNYED DANG LEGS PAR
GNAS, ,SA RAB DANG NI GROGS PO RAB, ,'BYOR RAB YON TAN CAN GYI
YUL, ,GANG NA BLO LDAN SPYOD PA'O, ,ZHES BYA BA'I TSIGS BCAD 'DIS
MTHUN PA'I YUL DANG GNAS BSTAN TO, ,DE LA BSOD SNYOMS DANG CHOS

@251A *, ,GOS LA SOGS PA RNYED SLA PA'I YUL LA NI LEGS PAR RNYED
PA ZHES BYA'O, ,SKYE BO MI SRUN PA DANG GCAN GZAN LA SOGS PA GDUG
PA MED PA'I GNAS LA NI LEGS PAR GNAS PA ZHES BYA'O, ,SHU BA DANG
MDZE LA SOGS PA MED PA'I SA LA NI SA RAB CES BYA'O, ,TSUL KHRIMS
DANG LTA

BAS MTSUNGS PA'I GROGS PO LA NI GROGS PO RAB CES BYA'O, ,NYIN PAR
SKYE BO'I 'GRUL NYUNG BA DANG, MTSAN MO CA CO NYUNG BA NI 'BYOR
PA RAB CES BYA'O, ,YON TAN DE LNGA DANG LDAN PA'I YUL NI YON TAN
GYI YUL ZHES BYA STE, RJES SU MTHUN PA'I YUL DANG GNAS YIN NO
ZHES BYA BA'I DON TO, ,GNAS DE LTA BUR

RNAL 'BYOR PA BYANG CHUB SEMS DPA' GNAS SHING BSGOM PAR BYA'O
ZHES BYA BA'I DON TO, ,'KHOR LO RNAM PA BZHIS BAG BYED PA BSTAN
TE ZHES BYA BA LA DPER NA SHING RTA'I 'KHOR LO BZHI TSANG BAR YOD
NA BAG BYED DE, GANG DU BGROD PAR BYA BA'I GNAS SU BDE BAR PHYIN
PAR 'GYUR BA DE BZHIN DU 'DIR YANG

RJES SU MTHUN PA'I YUL LA GNAS PA LA SOGS PA'I CHOS BZHI DANG
LDAN NA BAG YOD PA ZHES BYA STE, RNAL 'BYOR PAS GANG DU BGROD PAR
BYA BA'I GNAS SU BDE BAR PHYIN PAR 'GYUR RO ZHES BYA BA'I DON TO,
,LEGS PAR THOB PA NI CHOS GOS DANG BSOD SNYOMS LA SOGS PA'O ZHES
BYA BA LA SOGS PA LA, RNAL

'BYOR PA GANG NA GNAS PA'I GNAS DE NI 'BAD RTZOL CHEN PO BYA MI
DGOS PAR CHOS GOS DANG LHUNG BZED DANG BSOD SNYOMS DANG NA BA'I
RKYEN GYI SMAN LA SOGS PA RNYED PAR 'GYUR ZHING GZHAN DAG KYANG
CHED DU 'BUL BAR BYED PA'I GNAS NI LEGS PAR THOB PA ZHES BYA'O,
,MA RUNGS PA ZHES BYA BA NI SKYE BO MI SRUN PA

DANG, MI RGOD PA LA SOGS PA LA BYA'O, ,MI SRUN PA ZHES BYA BA NI
GCAN GZAN DANG SBRUL GDUG PA DANG, SBRANG BU GDUG PA LA SOGS PA
LA BYA'O, ,SA RAB NI NAD MED PA'I PHYIR RO ZHES BYA BA LA, GNAS
GANG NA SHU BA DANG, MDZE DANG GRUM BU LA SOGS PA'I NAD 'GO BA
MED PA'I SA DE LA SA RAB CES BYA'O

ZHES BYA BA'I DON TO, ,GROGS RAB LDAN NI TSUL KHRIMS DANG LDAN PA
MTHUN PA'I GROGS PO'I PHYIR RO ZHES BYA BA LA, TSUL KHRIMS MI
MTHUN PA NI SAR PA STI PA DANG MA H'A SAm KRI TA LTA BU STE, DE
LTA BU DAG DANG 'GROGS NA DGE 'DUN GYI BYA BA DAG MI 'GRUB KYI,
TSUL KHRIMS MTHUN PA DANG 'GROGS NA BYA BA 'GRUB

@251B PAR 'GYUR RO, ,LTA BA MI MTHUN PA NI NYAN THOS DANG MU
STEGS PA'I LTA BA LA PHYOGS PA LTA BU STE, DE LTA BU DAG DANG
'GROGS NA RTZOD PAR 'GYUR GYI BDE BAR GNAS PAR MI 'GYUR RO, ,NYIN
PAR 'DU BA NYUNG BA DANG ZHES BYA BA LA, NYIN PAR YANG SKYES PA
DANG BUD MED DANG BYIS PA LA SOGS PA SKYE BO 'GRUL

ZAG NYUNG BA'O, ,ZANG ZING NYUNG BA DANG ZHES BYA BA LA, GANG NA
GNAS PA'I GNAS DE NA PHYAG DAR LA SOGS PA'I LCAG LCIG MED PA'I
'JIG RTEN PA'I YO BYAD BAR BUR MED PA'O, ,MTSAN MO SGRA CHUNG
BA'I PHYIR RO ZHES BYA BA DANG, MTSAN MOR RNAL 'BYOR SGOM PAR
BYED PA NA YANG, MI DANG PHYUGS LA SOGS PA'I SGRA

MI GRAG PA STE, MDO LAS KYANG SGRA NI BSAM GTAN GYI TSER MA YIN
NO ZHES GSUNGS SO, ,DE BAS NA SBRANG BU LA SOGS PA'I SGRA YANG MI
GRAG PA'I GNAS SU GNAS PAR BYA NA SGRA CHEN PO GRAG PA'I GNAS SU
GNAS PAR BYA BA LTA CI SMOS TE, DE BAS NA SGRA MED PA'I GNAS SU
GNAS PAR BYA'O ZHES BYA BA'I DON

TO; ,RAB TU THOS SHING BDEN PA MTHONG, ,SMRA DANG LDAN ZHING
SNYING RJE CAN, ,MI SKYO BYANG CHUB SEMS DPA' STE, ,SKYES BU CHEN
POR SHES PAR BYA, ,ZHES BYA BA'I TSIGS BCAD GNYIS PO 'DIS GANG LA
BRTEN PAR BYA BA'I SKYES BU DAM PA'I MTSAN NYID STON TE, LUNG GI
CHOS SDE SNOD GSUM MA LUS PAR THOS PA

NI MANG DU THOS PA ZHES BYA'O, ,RTOGS PA'I CHOS BDEN PA BZHI
KHONG DU CHUD PAS NA BDEN PA MTHONG PA ZHES BYA'O, ,CHOS STON
PA'I DUS NA MI DAL MI MYUR BAR TSIG 'DEBS SHING BZANG PO STON PAS
NA SMRA BA DANG LDAN PA ZHES BYA'O, ,SEMS CAN GYI SDUG BSNGAL
BSAL BAR BYA BA'I PHYIR CHOS STON GYI, KHE

DANG BKUR STI LA CHAGS PA MED PAS NA SNYING RJE CAN ZHES BYA'O,
,BAR 'GA' 'CHAD PAR 'GA' MI 'CHAD PA MA YIN GYI RGYUN DU 'CHAD PA
NA MI SKYO BA ZHES BYA STE, DE LTA BU NI BYANG CHUB SEMS DPA' YIN
PAS SKYES BU DAM PA YIN PAR SHES PAR BYA'O ZHES BYA BA'I DON TO,
,DA NI TSIGS BCAD GSUM PAS

BDAG GI YANG DAG PA'I SMON LAM TSUL BZHIN YID LA BYED PAS ZIN PA
BSTAN PA'I PHYIR, RAB TU DMIGS DANG RAB BSTAN PA, ,THABS RAB DE
DAG BSTAN PA NI, ,RAB TU 'JUG DANG RAB 'BYOR BA, ,BDAG GI YANG
DAG SMON LAM MO, ,ZHES BYA BA SMOS TE, YANG DAG PA'I SMON LAM
ZHES BYA BA DANG

@252A *, ,BDAG YONGS SU SBYANGS PA ZHES BYA BA DANG, BDAG LAS SU
RUNG STE CI BSAMS PA BZHIN DU 'GRUB CES BYA BA DON GCIG GO, ,DE
LA DAM PA'I CHOS SHES RAB KYI PHA ROL TU PHYIN PA 'BUM LA SOGS
PA'I THEG PA CHEN PO'I SDE SNOD GSUM LA DMIGS PA ZHES BYA'O, ,TSE
RABS SNGA MAR

BSOD NAMS DANG YE SHES KYI TSOGS BSAGS PA LA BRTEN PAS NA RAB TU
BRTEN PA ZHES BYA'O, ,TING NGE 'DZIN BSGOM PA'I TSE DUS DUS SU
ZHI GNAS KYI MTSAN MA DANG, LHAG MTHONG GI MTSAN MA DANG, BTANG
SNYOMS KYI MTSAN MA BSGOM PAS NA THABS RAB CES BYA STE, DE GSUM
BSTAN PA NI BDAG GI

YANG DAG PA'I SMON LAM YIN NO ZHES BYA BA'I DON TO, ,GZHAN YANG
DGE BA'I RTZA BA CUNG ZAD TZAM GYIS CHOG PAR MI 'DZIN TE MNYAN
PAR BYAS NAS SEMS PAR 'DOD PA DANG, BSAMS NAS BSGOM PAR 'DOD PA
NAS SA GONG MA GONG MA DANG YON TAN GONG MA GONG MA RNAMS SGRUB
PAR BYED PA NI RAB TU 'JUG PA ZHES

BYA'O, ,ZHI GNAS DANG LHAG MTHONG BSGOM PA LA RGYUN DU BSGOM PA
DANG GUS PAR BSGOM PA NI RAB TU SBYOR BA ZHES BYA STE, GONG DU
BSHAD PA DE DAG DANG LDAN PA NI BDAG GI YANG DAG PA'I SMON LAM
YIN TE, BDAG SBYANG BA BYAS PA DANG, BDAG GIS BSAMS PA BZHIN DU
BSGRUB STE, BDAG LAS SU RUNG BA BYAS BA

YIN NO ZHES BYA BA'I DON TO, ,ZHI GNAS LA SOGS PA'I MTSAN MA DUS
SU BSGOM PA DANG ZHES BYA BA LA, NAM GZUGS DANG SGRA LA SOGS PA
PHYI'I YUL LA SEMS G-YENGS PAR GYUR NA ZHI GNAS KYI MTSAN MA
BSGOMS TE 'KHOR BA'I SKYE RGA NA 'CHI LA SOGS PA'I SKYON BSAMS
NAS SEMS G-YENGS PA LAS BLON

PA NI ZHI GNAS KYI MTSAN MA BSGOM PA ZHES BYA'O, ,NAM SEMS RMUGS
PA DANG, ZHUM PAR GYUR PA NA LHAG MTHONG GI BSAM PA BSGOMS TE, DE
BZHIN GSHEGS PA'I YON TAN DANG, ,TING NGE 'DZIN GYI 'BRAS BU
DANG, CHOS RNAMS KYI RANG DANG SPYI'I MTSAN NYID BSAMS PAS SEMS
GZENGS BSTOD PA NI

LHAG MTHONG GI MTSAN MA BSGOM PA ZHES BYA'O, ,NAM ZHUM RGOD
SPANGS NAS SEMS MNYAM PA NYID DU GYUR PA'I TSE NA NI BTANG SNYOMS
KYI MTSAN MA BSGOMS TE, SEMS MI BSKYOD PAR GZHAG PA NYID BTANG
SNYOMS KYI MTSAN MA BSGOM PA'O, ,BYA BA GZHAN YOD NA CHUNG DUS MI
MGU BAR ZHES BYA BA LA,

@252B BSGRUB PAR BYA BA'I DGE BA'I RTZA BA DANG, THOB PAR BYA BA
GZHAN DAG YOD NA DGE BA CHUNG DU TZAM GYIS CHOG PAR MI 'DZIN CES
BYA BA'I DON TO, ,GUS PAR RGYUN DU 'JUG PA'I PHYIR RO ZHES BYA BA
LA, RAB TU SBYOR BA 'CHAD DE ZHI GNAS DANG LHAG MTHONG LA BSGRIMS
TE BSGOM PA NI GUS PAR 'JUG PA ZHES

BYA'O, ,BAR 'GA' BSGOM BAR 'GA' MI BSGOM PA MA YIN GYI DUS THAMS
CAD DU BSGOM PA NI RGYUN DU 'JUG PA'O ZHES BYA'O, ,DGA' DANG LDAN
PAR SKYES PA NI, ,ZHES BYA BA LA SOGS PA TSIGS SU BCAD PA BZHI
PAS TSE RABS SNGA MA LA BSOD NAMS BYAS PA'I RGYUS CHOS RNAM PA
LNGA'I RGYUR GYUR PA STON TO, ,GANG GI

PHYIR TSE RABS SNGA MAR DGE BA BYAS PA'I RGYUS NA TSE 'DIR MTHUN
PA'I YUL DANG GNAS NA 'DUG CING GNAS PAR DGA' BA SKYE'O, ,GANG GI
PHYIR TSE RABS SNGA MAR DGE BA BYAS PA DE'I RGYUS TSE 'DIR MI
KHOM PA BRGYAD SPANGS NAS DAL BAR SKYES TE, DAL BAR SKYES PA NA
SKYES BU DAM PA LA BRTEN PA 'THOB PO, ,

NAD MED PA YI RGYU DAG DANG, ,TING 'DZIN RNAM PAR BYED PA YANG,
SNGON DU BSOD NAMS BYAS PA'O, ,ZHES BYA BA LA, GANG GI PHYIR TSE
RABS SNGA MAR BSOD NAMS BYAS PA DE'I RGYUS NA TSE 'DIR NAD MED PA
DANG TING NGE 'DZIN DANG, RAB TU 'BYED PA STE SHES RAB GSUM 'PHEL
BAR 'GYUR TE, DE GSUM

'PHEL BAS TSE 'DIR CI BSAMS SHING SMON LAM BTAB PA DE BZHIN DU
'GRUB PA STE, DE BAS NA DE DAG 'GRUB PA YANG TSE RABS SNGA MA LA
BSOD NAMS BYAS PA'I RGYU LAS GRUB PO ZHES BYA BA'I DON TO, ,BZHI
PA 'DIS NI BSOD NAMS BYAS PA RNAM PA LNGA'I RGYUR STON TE ZHES
BYA BA LA, TSIGS BCAD BZHI PA 'DIS

NI TSE RABS SNGA MAR BSOD NAMS BYAS PAR TSE 'DIR CHOS RNAM PA
LNGA 'THOB PA'I RGYUR 'GYUR BA STON TE, CHOS RNAM PA LNGA NI DGA'
BA DANG, DAL BAR SKYE BA DANG, NAD MED PA DANG, TING NGE 'DZIN
DANG SHES RAB BO, ,GANG GI PHYIR DGE BA'I RGYUS MTHUN PA'I YUL
DANG, GNAS LA MNGON PAR DGA' BA'O ZHES

BYA BA LA, TSE RABS SNGA MAR BSOD NAMS BYAS PA'I RGYUS NA TSE
'DIR GONG DU BSHAD PA LTA BU'I MTHUN PA'I GNAS DANG YUL NA GNAS
PAR MNGON PAR DGA' STE, MTHUN PA'I YUL NA GNAS PAR MNGON PAR DGA'
BA YANG TSE RABS SNGA MA LA BSOD NAMS BYAS PA'I RGYU LAS GYUR TO
ZHES BYA BA'I DON

@253A *, ,TO; ,GANG GI RGYUS DAL BA'I RGYUS NA SKYES BU DAM PA LA
BRTEN PA 'THOB PO ZHES BYA BA LA GANG GI PHYIR TSE RABS SNGA MA
LA BSOD NAMS BYAS PA DE'I RGYUS NA TSE 'DIR MTHA' KHOB TU SKYE BA
DANG, 'ON LKUGS LA SOGS PAR 'GYUR BA'I MI KHOM PA BRGYAD SPANGS
NAS DAL BA BSKYED DE DAL BA RNYED PA NA SKYES

BU DAM PA RNAMS DANG BRTEN PA 'THOB BO, ,DE LTAR SKYES BU DAM PA
DANG BRTEN PA'I THOB PA YANG TSE RABS SNGA MA LA BSOD NAMS BYAS
PA'I RGYU LAS GYUR TO ZHES BYA BA'I DON TO, ,GANG GI PHYIR NAD
MED PA DANG TING NGE 'DZIN DANG SHES RAB KYI RGYUS NA BDAG GIS
YANG DAG PA'I SMON LAM 'GRUB PO ZHES BYA BA LA, SNGON

BSOD NAMS BSAGS PA'I RGYUS NA TSE 'DIR NAD NYUNG BA DANG TING NGE
'DZIN DANG SHES RAB 'PHEL BAR 'GYUR TE, DE GSUM 'PHEL BAS NA
BYANG CHUB SEMS DPA' YANG DAG PA'I SMON LAM JI LTAR BTAB PA BZHIN
DU 'GRUB PAR 'GYUR RO, ,DE LTAR SMON LAM 'GRUB PAR 'GYUR BA YANG
TSE RABS SNGA MA LA BSOD

NAMS BSAGS PA'I RGYU LAS GYUR TO ZHES BYA BA'I DON TO, ,NYON
MONGS PA NYID KYIS NYON MONGS PA LAS JI LTAR BYUNG BA'I TSIGS SU
BCAD PA GSUM STE ZHES BYA BA LA, 'DOD CHAGS LA SOGS PA'I NYON
MONGS PA NYID LA BRTEN NAS 'DOD CHAGS LA SOGS PA'I NYON MONGS PA
LAS THAR BAR 'GYUR BA'I

THABS GZHAN NA MED PAR TSIGS SU BCAD PA GSUM GYIS BSTAN TO, ,CHOS
KYI DBYINGS NI MA GTOGS PAR, ,GANG PHYIR CHOS NI MED PA STE,
,ZHAS BYA BA LA, SHES RAB KYI PHA ROL TU PHYIN PA 'BUM LAS 'DOD
CHAGS KYIS 'DOD CHAGS 'BYIN PA GZHAN PAR MI SMRA STE ZHES GSUNGS
PA DE CIL DGONGS NAS

DE SKAD GSUNGS SHE NA, 'DI LTAR 'DOD CHAGS LA SOGS PA'I NYON
MONGS PA THAMS CAD LAS THAR BAR BYED PA'I THABS NI CHOS KYI
DBYINGS YIN PA LA CHOS KYI DBYINGS KYI NANG DU MA KHYAB CHOS KYI
DBYINGS KYI NANG DU MA 'DUS PA'I CHOS NI GANG GI PHYIR RDUL TZAM
YANG YOD PA MA YIN TE, CHOS THAMS CAD LA CHOS KYI

DBYINGS KYIS KHYAB PO ZHES BYA BA'I DON TO, ,DE BAS 'DOD CHAGS LA
SOGS PA'I, ,DE DAG 'BYUNG BAR SANGS RGYAS DGONGS, ,ZHES BYA BA
LA, DE LTAR CHOS KYI DBYINGS KYIS CHOS THAMS CAD LA KHYAB PAS NA
'DOD CHAGS LA SOGS PA LA YANG CHOS KYI DBYINGS KYIS KHYAB STE,
'DOD CHAGS LA YANG CHOS KYI

@253B DBYINGS YOD DE 'DI LTAR 'DOD CHAGS LA YOD PA'I CHOS KYI
DBYINGS DE LA MA SKYES MA BYUNG BA'I MTSAN NYID DU TSUL BZHIN DU
YID LA BYAS NA 'DOD CHAGS LA SOGS PA LAS THAR BAR 'GYUR TE, DE
BAS NA DE LA DGONGS NAS 'DOD CHAGS KYIS 'DOD CHAGS 'BYIN PA GZHAN
PAR NGA MI SMRA'O ZHES BKA' STZAL TO, ,GANG

BCOM LDAN 'DAS KYIS GSUNGS ZHES BYA BA LA, SHES RAB KYI PHA ROL
TU PHYIN PA 'BUM LA SOGS PA'O, ,'DOD CHAGS KYIS 'DOD CHAGS 'BYIN
PAR GZHAN PA NGA MI SMRA STE ZHES BYA BA LA, 'DOD CHAGS NYID KYIS
'DOD CHAGS LAS 'BYIN PAR BYED KYI 'DOD CHAGS LAS MA GTOGS PAR
'DOD CHAGS LAS

THAR BAR BYED PA'I THABS LOGS SHIG TU GUD NA YOD PAR NGA MI 'CHAD
DO ZHES BYA BA'I DON TO, ,DE BZHIN DU GTI MUG LA SOGS PA LA ZHES
BYA BA LA, 'DOD CHAGS DANG 'DRA BAR GTI MUG LA SOGS PA YANG GTI
MUG GIS GTI MUG 'BYIN PA YANG GZHAN PAR NGA MI SMRA'O ZHES BYA
BA'I 'DOD

CHAGS LA GSUNGS PA BZHIN DU SBYAR RO, ,DE LA DGONGS PAR BSTAN CAN
PA ZHES BYA BA NI DE SKAD DU BKA' STZAL PA DE, JI LTA DGONGS TE
DE SKAD GSUNGS SHE NA ZHES BYA BA'I DON TO, ,GANG GI PHYIR CHOS
KYI DBYINGS MA GTOGS PAR CHOS MED PA NI CHOS NYID LAS GUD NA CHOS
MED PA'I PHYIR RO ZHES BYA BA LA,

BCOM LDAN 'DAS KYIS 'DOD CHAGS 'BYIN TO ZHES GSUNGS PA DE YANG
DON DU NA CHOS KYI DBYINGS LA DGONGS NAS GSUNGS PA YIN NO, ,JI
LTA ZHE NA, 'DI LTAR CHOS KYI DBYINGS STONG PA'I MTSAN NYID MA
SKYES MA BYUNG BA'I RANG BZHIN LAS MA GTOGS PA DES MA KHYAB PA'I
CHOS GANG YANG MED DE

CI'I PHYIR ZHE NA, CHOS NYID CHOS KYI DBYINGS LAS CHOS ZHES BYA
BA'I 'DOD CHAGS LA SOGS PA GUD DU MED DE, 'DI LTAR 'DOD CHAGS
NYID LA'ANG CHOS KYI DBYINGS KYIS KHYAB CING CHOS KYI DBYINGS KYI
RANG BZHIN YOD PA'I PHYIR RO, ,DE BAS NA 'DOD CHAGS LA SOGS PA'I
CHOS NYID LA 'DOD CHAGS KYI MING

'THOB STE ZHES BYA BA LA, DE LTAR 'DOD CHAGS LA YANG CHOS KYI
DBYINGS YOD PAS 'DOD CHAGS YOD PA'I CHOS KYI DBYINGS LA 'DOD
CHAGS KYI MING BTAGS SO ZHES BYA BA'I DON TO, ,'BYUNG BA DE NI
'DOD CHAGS LA SOGS PA STE ZHES BYA BA LA SOGS PA LA YOD PA'I CHOS
KYI DBYINGS LA MA SKYES MA

@254A *, ,BYUNG BA'I CHOS NYID DU BSGOMS NA 'DOD CHAGS LA SOGS PA
LAS 'BYUNG BAR 'GYUR RO, ,DE LA DGONGS NAS 'DOD CHAGS KYIS 'DOD
CHAGS 'BYIN PA GZHAN PAR MI SMRA'O ZHES BKA' STZAL TO, ,GZHAN
YANG SHES RAB KYI PHA ROL TU PHYIN PA 'BUM LAS MA RIG PA DANG
BYANG CHUB GCIG STE GANG

MA RIG PA DE BYANG CHUB GANG BYANG CHUB DE MA RIG PA STE, DE
GNYIS SU MED CING GNYIS SU BYAR MED PA ZHES GSUNGS PA DE JI LA
DGONGS TE DE SKAD GSUNGS PA BSTAN PA'I PHYIR, CHOS KYI DBYINGS NI
MA GTOGS PA, ,GANG PHYIR CHOS NI MED PA STE, ,ZHES BYA BA LA SOGS
PA SMOS TE, ,MA RIG PA DANG NYON MONGS PA

LA SOGS PA'I CHOS GANG YANG RUNG CHOS KYI DBYINGS STONG PAS MA
KHYAB PA'I CHOS NI RDUL TZAM YANG MED PA YIN NO ZHES BYA BA'I DON
TO, ,DE BAS NYON MONGS BSHAD PA LAS, ,BLO CAN GYIS NI DGONGS SO
ZHES BYA BA LA, DE LTAR CHOS KYI DBYINGS KYIS KUN DU KHYAB PAS NA
GONG DU NYON MONGS PA BSHAD PA'I SKABS SU

'DOD CHAGS KYIS 'DOD CHAGS 'BYIN TO ZHES SPYOD PA YANG 'DOD CHAGS
DANG CHOS KYI DBYINGS GCIG PAR BSHAD PA DANG 'DRA BAR BLO CAN TE,
BCOM LDAN 'DAS KYIS MA RIG PA DANG BYANG CHUB GCIG PAR BSHAD PA
YANG BYANG CHUB NI CHOS KYI DBYINGS KYI RANG BZHIN YIN LA, MA RIG
PA LA YANG CHOS KYI DBYINGS

KYIS KHYAB STE, BYANG CHUB KYI CHOS KYI DBYINGS KYI RANG BZHIN
DANG MA RIG PA LA SPYOD PA'I CHOS KYI DBYINGS GNYIS SU RANG BZHIN
GCIG PA LA DGONGS NAS MA RIG PA DANG BYANG CHUB GCIG GO ZHES BKA'
STZAL TO DGONGS PA NI DE'O, ,DE LA NYON MONGS PA BSTAN PA NI DE
NYID YIN PAR DGONGS PA STE ZHES BYA BA LA, GONG

DU 'DOD CHAGS KYIS 'DOD CHAGS 'BYIN PAR BYED DO ZHES 'DOD CHAGS
DANG CHOS KYI DBYINGS KYI RANG BZHIN GCIG PAR BSTAN PA DE BZHIN
DU, 'DIR YANG MA RIG PA'I CHOS NYID DANG BYANG CHUB KYI CHOS NYID
RANG BZHIN GCIG PAR DGONGS SO ZHES BYA BA'I DON TO, ,MA RIG PA
ZHES BYA BA NI BYANG CHUB KYI CHOS NYID LA

BRTAGS PA'I PHYIR RO ZHES BYA BA LA, MA RIG PA DANG, 'DU BYED
GCIG PAR BSHAD PA YANG MA RIG PA 'GAGS NAS GANG ZHIG NA MA RIG
PA'I MTSAN NYID BYANG CHUB TU 'GYUR BA DANG, MA RIG PA LA YANG
STONG PA'I CHOS NYID YOD, BYANG CHUB LA YANG STONG PA'I CHOS NYID
YOD DE, STONG PA'I CHOS NYID LA MI 'DRA

@254B BA MED PAS NA CHOS NYID 'DRA BA LA DGONGS NAS MA RIG PA
DANG BYANG CHUB GCIG GO ZHES DGONGS SO, ,'DOD CHAGS KYIS 'DOD
CHAGS 'BYUNG BAR BSHAD PA'I DGONGS PA BSTAN PA'I PHYIR, GANG
PHYIR 'DOD CHAGS LA SOGS MANG, ,TSUL BZHIN GRUB PAR GYUR NA NI,
,DE DAG DE LAS GROL BAR 'GYUR,

DE PHYIR DE LAS 'BYUNG BA YIN, ,ZHES BYA BA SMOS TE, KUN RDZOB TU
NA 'DOD CHAGS LA SOGS PA'I KUN NAS NYON MONGS PA'I CHOS RNAMS NI
MI DGE BA SDUG BSNGAL MANG PO DANG LDAN PA, RIMS DANG BCAS PA,
'KHRUG PA DANG BCAS PA STE, 'DOD CHAGS LA SOGS PA'I NYON MONGS PA
SEMS LAS BYUNG NA

SKYE BA LA SOGS PA'I SDUG BSNGAL RNAM PA SNA TSOGS SKYE BAR 'GYUR
ZHING, 'DOD CHAGS LA SOGS PA'I NYON MONGS PA 'DI DAG NI DGE BA'I
CHOS KYI MI MTHUN PA'I PHYOGS YIN PAS SPANG BAR BYA BA YIN NO
ZHES DE LTAR TSUL BZHIN YID LA BYAS PA LA TSUL BZHIN YID LA BYED
PA GRUB PAR 'GYUR TE 'DOD

CHAGS LA SOGS PA'I RANG BZHIN SKYON CAN DU RTOGS NA 'DOD CHAGS LA
SOGS PA'I NYON MONGS PA DE DAG LAS GROL BAR 'GYUR TE, DE BAS NA
'DOD CHAGS KYIS 'DOD CHAGS 'BYUNG BA YIN PAS DE LAS DGONGS NAS
'DOD CHAGS KYIS 'DOD CHAGS 'BYIN PA GZHAN PAR YANG NGA MI SMRA
STE, YANG NA GANG GI

PHYIR 'DOD CHAGS LA SOGS PA'I NYON MONGS PA'I CHOS RNAMS STONG PA
DANG MA SKYES PA DANG MA BYUNG BA'I MTSAN NYID DU DON DAM PA'I
TSUL DU TSUL BZHIN DU YID LA BYA STE, BSGOM PA LAS GRUB PAR GYUR
NA 'DOD CHAGS PA'I NYON MONGS PA LAS GROL BAR 'GYUR TE, DE BAS NA
DE LA DGONGS NAS 'DOD CHAGS KYIS 'DOD CHAGS

'BYIN TO ZHES BKA' STZAL TO, ,NYAN THOS DANG RANG SANGS RGYAS KYI
YID LA BYED PA SPONG BAR TSIGS SU BCAD PA GNYIS TE ZHES BYA BA
LA, BYANG CHUB SEMS DPA'I YID LA BYED PA NI MYA NGAN LAS 'DAS PA
LA RGYAB KYIS LTA ZHING 'KHOR BA LA MNGON DU PHYOGS PAR BYED PA
YIN NO, ,NYAN THOS KYI YID LA BYED PA NI MYA NGAN

LAS 'DAS PA LA MNGON DU PHYOGS SHING, 'KHOR BA LA RGYAB TU LTA BA
YIN TE DE BAS NA BYANG CHUB SEMS DPA' NYAN THOS KYI YID LA BYED
PA MYA NGAN LAS 'DAS PA LA MNGON DU PHYOGS SHING 'KHOR BA LA
RGYAB KYIS PHYOGS PA SPANG BA'I PHYIR TSIGS SU BCAD PA GNYIS KYIS
BSTAN TO ZHES BYA BA'I DON TO, ,JI STE 'JIG RTEN

@255A *, ,PHYIR NI DMYAL BA'I GNAS 'JUG KYANG, SDUG BSNGAL DRAG
POS RGYAL BA'I SRAS LA GNOD MI 'GYUR, ,ZHES BYA BA LA, GAL TE
BYANG CHUB SEMS DPA' SEMS CAN GYI DON DANG PHAN PA'I CHED DU SEMS
CAN DMYAL BA'I GNAS SU 'JUG CING DMYAL BAR GNAS KYANG DMYAL BA'I
SDUG

BSNGAL BAR MA DANG THA MAS GNOD PAR MI 'GYUR BA LTA SMOS KYANG CI
DGOS KYI DMYAL BA'I SDUG BSNGAL SHIN TU DRAG POS KYANG DE'I LUS
DANG SEMS LA GNOD PAR MI 'GYUR ZHING BLA NA MED PA'I BAR DU GCOD
PAR MI 'GYUR RO ZHES BYA BA'I DON TO, ,ZHI BA'I YON TAN SRID
SKYON THOG MAR BSAM PA YI, ,DGE BA RTOG PA

SNA TSOGS BLO LDAN RNAMS LA GNOD, ,ZHES BYA BA LA, THEG DMAN
'PHANGS ZHES BYA BA DANG POR BSHAD DE THEG DMAN 'PHANGS PA NI
NYAN THOS KYI YID LA BYED PA DANG, RANG SANGS RGYAS KYI YID LA
BYED PA LA BYA STE, DE YANG MYA NGAN LAS 'DAS PA ZHI BA LA, BDE
BA DANG GYA NOM PAR YON TAN DU LTA BA DANG, SRID

PA STE, 'KHOR BA LA SDUG BSNGAL BA'O ZHES RTOG PA'I YID LA BYED
PA GNYIS NI BLO LDAN BYANG CHUB SEMS DPA' PHA ROL TU PHYIN PA
DANG, SA LA SOGS PA LA BYA BAR RTOG PA LA GNOD CING, BLA NA MED
PA'I BYANG CHUB THOB PAR BYA BA LA BAR DU GCOD PA YIN PAS YID LA
BYED PA DE NI SPANG BAR BYA BA YIN NO ZHES BYA BA'I DON

TO; ,DE'I DON TSIGS SU BCAD PA GNYIS PAS BSTAN PA'I PHYIR, BLO
LDAN DAG NI DRI MED RNAM DAG SANGS RGYAS BYANG CHUB LA, ,DMYAL
BAR GNAS PA THAMS CAD DUS SU BGEGS MI BYED, ,CES BYA BA LA SOGS
PA SMOS TE BLO LDAN DAG NI ZHES BYA BA NI BYANG CHUB SEMS DPA'
RNAMS KYIS ZHES BYA BA'I DON TO, ,BYANG

CHUB SEMS DPA' RNAMS KYIS THOB PAR BYA BA'I BYANG CHUB DE NYON
MONGS PA DANG SHES BYA'I SGRIB PA THAMS CAD SPANGS PAS DRI MA MED
PA ZHES BYA'O, ,SHES BYA THAMS CAD LA CHAGS PA DANG THOGS PA MED
PA'I SHES PA THAMS CAD MKHYEN PA'I YE SHES LA RNAM PAR RGYAS PA
ZHES BYA STE, DRI MA MED PA ZHES BYA

BAS NI SPANGS PA PHUN SUM TSOGS PA BSTAN, RNAM RGYAS ZHES BYA BAS
NI YE SHES PHUN SUM TSOGS PA BSTAN TO, ,DE LTA BU'I BYANG CHUB
THOB PAR BYA BA LA, SEMS CAN DMYAL BA NA DUS THAMS CAD DU GNAS
PA'I SDUG BSNGAL GYIS KYANG MNGON PAR 'TSANG RGYA BAR BYA BA LA
BAR CHAD DU MI 'GYUR GYI BGEGS

@255B SU MI 'GYUR RO ZHES BYA BA'I DON TO, ,THEG PA GZHAN LA RTOG
PAR BDAG PHAN MCHOG BSIL BA, ,BDE BA'I MCHOG LA GNAS PA LA YANG
BGEGS SU 'GYUR, ,ZHES BYA BA LA BYANG CHUB SEMS DPA' RNAMS BYANG
CHUB THOB PAR BYA BA LA BGEGS SU 'GYUR BA 'DI YIN TE, GANG NYAN
THOS DANG RANG SANGS

RGYAS KYI YID LA BYED PA BDAG LA PHAN PA DANG BDE BAR BYED PA
DANG, BDAG NYID BSIL BA STE, BDAG 'BA' ZHIG MYA NGAN LAS 'DAS PAR
BYA BA LA RTOG PA DE NI BGEGS SU 'GYUR TE, GANG GI BGEGS SU 'GYUR
ZHE NA, BDE BA'I MCHOG LA GNAS PA STE, MI GNAS PA'I MYA NGAN LAS
'DAS PA'I BDE BA

THOB PAR BYA BA LA BGEGS SU 'GYUR RO ZHES BYA BA'I DON TO, ,NGO
BO MED DANG RANG BZHIN GYIS RNAM PAR DAG PA LA SKRAG PA SPANG
BA'I TSIGS SU BCAD PA BZHI STE ZHES BYA BA LA, CHOS RNAMS NGO BO
MED PA ZHES BSHAD PA SNANG ZHING DMIGS SU RUNG NGO ZHES BSHAD PA
YANG, BYIS PA RNAMS SKRAG PAR 'GYUR BA'I

GNAS YIN LA, CHOS KYI DBYINGS RANG BZHIN GYIS RNAM PAR DAG GO
ZHES BSHAD LA, DRI MA YANG DAG GO ZHES BSHAD PA YANG BYIS PA
RNAMS SKRAG PA'I GNAS TE, SKRAG PA DE SPANG PA'I PHYIR TSIGS SU
BCAD PA BZHIN RTZOM MO ZHES BYA BA'I DON TO, ,YANG NA BYIS PA
RNAMS SKRAG PA'I GNAS NI GSUM

STE, CHOS RNAMS THAMS CAD NAS THAMS CAD DU MED DO ZHES BSHAD NA
YANG SKRAG PA'I GNAS SO, ,CHOS THAMS CAD YOD DE DMIGS SU RUNG NGO
ZHES SMRA NA YANG SKRAG PA'I GNAS SO, ,CHOS THAMS CAD RANG BZHIN
GYIS RNAM PAR DAG MOD KYI PHYIS KYANG DAG PAR BYA DGOS SO ZHES
BSHAD PA YANG

SKRAG PA'I GNAS TE, SKRAG PA DE SPANG PA'I PHYIR TSIGS SU BCAD PA
BZHI RTZOM MO ZHES BYA BA'I DON TO, ,CHOS KYI DNGOS MED DMIGS PA
DANG, ,NYON MONGS MI RTAG RNAM DAG LA, ,ZHES BYA BA LA, CHOS
RNAMS KYI DNGOS PO MED CING STONG NGO ZHES BYA BA LA SNANG ZHING
DMIGS SU RUNG NGO ZHES BSHAD PA

'DI SKRAG PA'I GNAS TE, BYIS PA DAG 'DI SNYAM DU RI BONG GI RVA
DNGOS PO MED KYANG, DMIGS SU MI RUNG BA BZHIN DU CHOS RNAMS KYANG
DNGOS PO MED NA NI DMIGS SU MI RUNG LA, DE BAS NA DNGOS PO MED PA
DMIGS SU RUNG NGO ZHES BSHAD PA 'DI 'GAL BAR 'GYUR RO ZHES GSUNGS
PA'I PHYIR RO, ,CHOS

@256A *, ,KYI DBYINGS RANG BZHIN GYIS RNAM PAR DAG LA PHYIS KYANG
NYON MONGS PA RNAM PAR DAG PAR BYA DGOS SO ZHES BSHAD PA 'DI YANG
SKRAG PA'I GNAS TE, CI'I PHYIR ZHE NA, BYIS PA RNAMS 'DI SNYAM DU
GAL TE CHOS RNAMS RANG BZHIN GYIS RNAM PAR DAG PA YIN NA, NYON
MONGS PA BSAL CI

DGOS PA'I PHYIR RO, ,SGYU MA 'DRA BAR SHES BYA STE, ,DE BZHIN NAM
MKHA' BZHIN DU'O, ,ZHES BYA BA LA, CHOS DNGOS PO MED KYANG DMIGS
SU RUNG BA NI RGYU DANG 'DRA BAR SHES PAR BYA STE, DPER NA SGYU
MA DMIGS SU MED KYANG RTA DANG GLANG PO LTA BUR DMIGS SU RUNG BA
DE BZHIN DU CHOS 'DI DAG DNGOS PO MED

KYANG GZUGS DANG SGRA LA SOGS PA LTA BUR DMIGS SU RUNG NGO ZHES
BYA BA'I DON TO, ,RANG BZHIN GYIS RNAM PAR DAG KYANG, PHYIS RNAM
PAR DAG PAR 'GYUR BA NI NAM MKHA' BZHIN TE, DPER NA NAM MKHA'
RANG BZHIN GYIS DAG PA LA GLO BUR GYI SPRIN GYIS RNYOG NAS DRI MA
CAN DU BYAS PA DE SPRIN DANG BRAL NA DAG

PAR 'GYUR BA DE BZHIN DU, CHOS KYI DBYINGS KYANG RANG BZHIN GYIS
DAG PA YIN PA LA 'DOD CHAGS LA SOGS PA GLO BUR GYI NYON MONGS PAS
DRI MA CAN DU BYAS PA DE SBYANG DGOS PAS NA RANG BZHIN GYIS RNAM
PAR DAG PA LA PHYIS DAG PAR 'GYUR BA 'GAL BA MED DO, ,CHOS KYI
DNGOS PO MED KYANG DMIGS SU RUNG

BA'I RI MO'I DPE BSTAN PA'I PHYIR, JI LTAR RI MO CHO GA BZHIN
BRIS PA, ,MTHON DMAN MED DE 'ON KYANG SNANG BAR 'GYUR, ,DE BZHIN
YANG DAG MA YIN KUN RTOG KYANG, ,MDOR NA GNYIS PO MED DE SNANG
BAR 'GYUR, ,ZHES BYA BA SMOS TE, DPER NA RAS LA RI MO MKHAN GYIS
SA TSON RNAM PA SNA TSOGS KYIS GZUGS RNAM

PA MANG PO CHO GA BZHIN DU BRIS PA LA, LAG PAS BYUGS NA MTHON
DMAN DANG 'BAR 'BUR MED KYANG MIG GIS BLTAS NA MGO DANG RKANG LAG
LA SOGS PA MTHON DMAN DANG 'BAR 'BUR DU SNANG BA DE DANG 'DRA BA
YANG DAG PA MA YIN PA KUN RTOG KYANG STE, GZHAN GYI DBANG GI
MTSAN NYID LA GZUNG BA DANG,

'DZIN PA GNYIS MED KYANG GZUNG BA DANG 'DZIN PA LTA BUR SNANG
STE, DE BAS NA MED KYANG SNANG BA NI RI MO'I DPE DANG 'DRA'O, ,DE
NI TSIGS SU BCAD PA GSUM PA DANG BZHI PAS SEMS CHU'I RANG BZHIN
DANG 'DRA BAR 'GYUR BA'I PHYIR RO, ,JI LTAR RNYOG PA'I CHU NI
DANG NAS KYANG, DE LAS DE NI DANG BAR MI 'GYUR

@256B RO, ,ZHES BYA BA LA SOGS PA SMOS TE, JI LTAR RANG BZHIN
GYIS DANG BA DE, GLO BUR GYI SRIN DANG SBAL LCONG GIS RNYOG PA
CAN DU BYAS PA LAS, PHYIS RNYOG PA DANG BRAL TE DANG PAR GYUR NAS
RANG BZHIN GYIS DANG BA DE KUN NAS 'PHRAL BAR SKYES NAS DANG BAR
'GYUR BA MA YIN GYI YE NAS GNAS PA LA GLO BUR

RNYOG MA DANG BRAL BAR GYUR PA DANG, SNGA NA YOD PA'I DANG BAR
SNANG BAR GYUR PA TZAM DU ZAD DO ZHES BYA BA'I DON TO, ,DE LA DRI
MA BSAL BA GCIG PU STE, ,DE BZHIN GANG PHYIR GANG GIS SEMS DAG
PA'O, ,ZHES BYA BA LA CHU RANG BZHIN GYIS DAG PA GLO BUR GYI DRI
MA BSAL BAR BYA BA TZAM DU ZAD DE, GLO

BUR GYI DRI MA DANG BRAL NA DAG PAR GYUR PA DE BZHIN DU 'DIR YANG
RANG BZHIN GYIS RNAM PAR DAG PA GLO BUR GYI DRI MA DANG BRAL NA
PHYIS DAG PAR 'GYUR RO ZHES BYA BA'I DON TO, ,SEMS NI RANG BZHIN
DAG PAR DGONGS, ,RTAG TU GLO BUR NYES PAS RNYOG ,CES BYA BA LA,
SEMS 'DI RANG BZHIN GYIS RNAM PAR

DAG PA 'OD GSAL BA'I MTSAN NYID DU DGONGS TE, SHEL BZHIN DU DAG
PA YIN PAR 'DOD DE, DE LTAR SEMS RANG BZHIN GYIS RNAM PAR DAG PA
YIN NA RANG BZHIN GYIS RNAM PAR DAG PA CI'I PHYIR MI SNANG MA
MTHONG ZHE NA, DPER NA SHEL RANG BZHIN GYIS RNAM PAR DAG PAR 'JIM
PA'I GONG BUS

G-YOGS NA DAG PA'I RANG BZHIN MI SNANG BA DANG, CHU RANG BZHIN
GYIS DANG BA YIN YANG RNYOG PAS RNYOG NA RANG BZHIN GYIS DANG BA
MI SNANG BA YIN NO, ,SEMS RANG BZHIN GYIS DAG PA DE SEMS GANG LA
BYA ZHE NA, DE'I PHYIR, SEMS KYI CHOS NYID DE LAS GZHAN DAG NI,
,RANG BZHIN RNAM PAR DAG PA'I

SEMS MI BSHAD, ,CES BYA BA SMOS TE, DE LA SEMS KYI CHOS NYID
GNYIS SU MED PA YONGS SU GRUB PA'I MTSAN NYID DE NYID RANG BZHIN
GYIS RNAM PAR DAG PAR BSHAD KYI YONGS SU GRUB PA'I MTSAN NYID LA
MA GTOGS PA GZHAN GYI DBANG GI SEMS LA NI RNAM PAR DAG PA'I SEMS
SU MI BSHAD DO ZHES BYA

BA'I DON TO, ,CI'I PHYIR ZHE NA, GZHAN GYI DBANG GI SEMS NI ZAG
PA DANG BCAS PA 'DOD CHAGS DANG DAD PA LA SOGS PAS RTAG TU RNYOG
CING SKAD CIG MA RE RE LA LHAN CIG SKYE LHAN CIG 'GAG STE DRI MA
CAN DU GNAS PAS RANG BZHIN GYIS 'OD GSAL BA'I SEMS SU MI RIGS KYI
YONGS SU GRUB PA'I MTSAN

@257A *, ,NYID NI ZAG PA CAN 'KHOR BA'I RNAMS DANG LHAN CIG SKYE
ZHING 'GAG PAS DRI MA CAN DU BYED PA MA YIN PA'I PHYIR RANG BZHIN
GYIS 'OD GSAL BA ZHES BYA'O, ,CHOS MED PA DANG ZHES BYA BA LA,
CHOS RNAMS KUN RDZOB TU YOD PAR ZAD KYI DON DAM PAR NI THAMS CAD
NAS THAMS CAD DU MED DO ZHES

LTA BA DANG, CHAD PAR GYUR PAS SKUR BA BTAB PA'I PHYIR SKRAG PAR
'GYUR PA'I GNAS SO ZHES BYA BA'I DON TO, ,CHOS DMIGS PA ZHES BYA
BA LA, DON DAM PAR NA SGYU MA DANG RMI LAM LA SOGS PA 'PHRAL DU
SNANG BA'I CHOS 'DI DAG THAMS CAD YOD DE BSHAD PA YANG SKRAG PA'I
GNAS TE, CI'I PHYIR ZHE NA,

GAL TE DNGOS PO BZHIN DU RMI LAM LA SOGS PA YANG YOD NA NI RMI
LAM GYI DNGOS POS KYANG BYA BA BYED NUS PA'I RIGS SO SNYAM DU
SEMS PA'I PHYIR RO, ,DE SGYU MA DANG 'DRA BA ZHES BYA BA LA, MED
KYANG DMIGS PA NI SGYU MA DANG 'DRA BAR KHONG DU CHUD NA SKRAG PA
LAS LDOG PAR 'GYUR RO ZHES BYA BA'I DON

TO, ,NAM MKHA' DANG 'DRA BA ZHES BYA BA LA, RANG BZHIN GYIS RNAM
PAR DAG KYANG GLO BUR GYI DRI MA DAG PAR 'GYUR BA, NAM MKHA' DANG
'DRA BAR KHONG DU CHUD NA SKRAG PA LAS LDOG GO ZHES BYA BA'I DON
TO, ,DE BZHIN DU RI MO LA MTHON DMAN DANG 'DRA BA DANG ZHES BYA
BA LA, MED KYANG DMIGS PA NI

RI MO'I MTHON DMAN DANG 'DRA'O ZHES BYA BA'I DON TO, ,CHU RNYOG
PA DANG 'DRA BA ZHES BYA BA LA, RANG BZHIN GYIS RNAM PAR DAG
KYANG GLO BUR GYI DRI MA DAG PAR 'GYUR BA NI CHU RANG BZHIN GYIS
DANG YANG 'PHRAL GYI DRI MA CAN DU BYAS PA DANG 'DRA'O ZHES BYA
BA'I DON TO, ,JI LTAR CHU RANG BZHIN GYIS DANG BA LA GLO BUR

GYI RNYOG PAS RNYOG PA BZHIN DU ZHES BYA BA LA, DPER NA CHU NI
RNYOG PA'I RANG BZHIN MA YIN GYI, RANG BZHIN GYIS DANG BA DANG
GSAL BA'I MTSAN NYID YIN NA, GLO BUR GYI SBAL LCONG LA SOGS PAS
GLONG SA DANG, RNYOG PA CAN DU 'GYUR BA DANG 'DRA BAR SEMS RANG
BZHIN GYIS DRI MA CAN GYI MTSAN

NYID MA YIN TE, RNAM PAR DAG PA'I RANG BZHIN YIN MOD KYI GLO BUR
GYI NYON MONGS PA LA SOGS PAS DRI MA CAN DU BYAS SO ZHES BYA BA'I
DON TO, ,DE BAS NA 'DIR SEMS KYI DE BZHIN NYID LA SEMS YIN PAR
RIG PAR BYA'O ZHES BYA BA LA, SEMS RANG BZHIN GYIS RNAM PAR DAG
CES BSHAD PA YANG SEMS

@257B KUN LA MI BYA'I SEMS KYI DE BZHIN NYID YONGS SU GRUB PA'I
MTSAN NYID LA SEMS RANG BZHIN GYIS RNAM PAR DAG PA ZHES BYA STE,
DE BAS NA SEMS KYI SGRA NI SEMS KYI DE BZHIN NYID LA BYA BAR RIG
PAR BYA'O, ,'DOD CHAGS LAS NYES PA SKYE BA DAG LA TSIGS SU BCAD
PA BZHI STE ZHES BYA BA LA, BYANG CHUB SEMS

DPA' SEMS CAN GYI DON BYED PA NA ZHE SDANG GI SGO NAS BYAS PA
RNAMS NI NYES PA DANG LTUNG BAR 'GYUR GYI 'DOD CHAGS KYI SGO NAS
BYAS PA RNAMS NI NYES PA DANG LTUNG BAR MI 'GYUR BAR BSTAN PA'I
PHYIR TSIGS SU BCAD PA RTZOM MO ZHES BYA BA'I DON TO, ,BYANG CHUB
SEMS DPA' SEMS CAN LA, ,RKANG GI KHONG NAS

BYAMS PA CHE, ,ZHES BYA BA LA, BYANG CHUB SEMS DPA' SEMS CAN GYI
DON BYED PA NA, SEMS CAN LA BYAMS PA DANG SDUG PA'I SEMS 'BYUNG
BA NA RUS PA'I NANG NA RKANG GI SNYING PO LA BAB CING PHOG PA
TZAM DU BYAMS SHING SDUG BAR BYED DO ZHES BYA BA'I DON TO, ,GANG
PHYIR RTAG TU PHAN BYED PA, ,JI LTAR BU

GCIG PA LA BYA BA BZHIN, ,ZHES BYA BA LA, DE LTAR BYAMS PA DE
YANG DPER NA PHA MA GNYIS LA BU GCIG YOD PA DE LA PHA MA GNYIS
BYAMS SHING GDUNG BA LHAG PAR SKYE BA DANG 'DRA BAR BYANG CHUB
SEMS DPA' SEMS CAN LA BYAMS SHING SDUG PA LHAG PAR BYED PA RKANG
GI KHONG DU SONG BA TZAM DU BYAMS PA

BYED DO ZHES BYA BA'I DON TO, ,SEMS CAN LA NI PHAN BYED NA,
,CHAGS BCAS NYES PAR MI 'GYUR RO, ,ZHES BYA BA LA, 'DI'I SKABS SU
'DOD CHAGS ZHES BYA BA NI SEMS CAN BRTZE BAR 'DZIN PA'I BYAMS
PA'I SEMS LA 'DOD CHAGS BYA BAR DGONGS TE, DE LTA BU'I BYAMS PA'I
SEMS LAS NI SEMS

CAN LA PHAN PA DANG BDE BA SHA STAG 'BYUNG BAS BYAMS PA'I SEMS
LAS SEMS CAN GYI DON BYAS PA'I SGO NAS NYES PA BYUNG BA YANG,
NYES PAR MI 'GYUR TE LTUNG BAR MI GZHAG GO ZHES BYA BA'I DON TO,
,DE LTAR THANG CIG RAB TU BYUNG BA'I PHYOGS LA 'DOD CHAGS LAS
SKYES PA'I NYES PA'I LTUNG BAR MI 'GYUR

BAR BZHAG GO, ,KHYIM NA GNAS PA'I BYANG CHUB SEMS DPA' LA YANG BU
DANG CHUNG MA LA SOGS PA LA BYAMS PA'I MTSAN NYID KYI 'DOD CHAGS
KYANG NYES PAR MI 'GYUR TE, CI'I PHYIR ZHE NA, 'DOD CHAGS KYIS
SEMS CAN MI GTONG ZHING SDUD PAR BYED LA ZHE SDANG NI SEMS CAN
GTONG BA'I MTSAN NYID

@258A *, ,YIN PA'I PHYIR RO, ,'O NA BYANG CHUB SEMS DPA' NYES PA
DANG LTUNG BAR 'GYUR BA GANG ZHE NA, DE'I PHYIR, MDOR NA SEMS CAN
THAMS CAD LA, ,DE YI ZHE SDANG MI MTHUN NO, ,ZHES BYA BA SMOS TE,
BYANG CHUB SEMS DPA' NI SEMS CAN THAMS CAD LA BU GCIG PA BZHIN DU
BZUNG DGOS PA

YIN PA LAS GAL TE SEMS CAN LA ZHE SDANG GI SEMS CUNG ZAD CIG
BYUNG BAR GYUR NA BYAMS PA'I SEMS DANG MI MTHUN TE, BYANG CHUB
SEMS DPA' LA NYES PA DANG LTUNG BAR 'GYUR RO ZHES BYA BA'I DON
TO, ,GZHAN YANG BYANG CHUB SEMS DPA' BYAMS PA NI PHUG RON GYI DPE
DANG SBYAR TE BSTAN PA'I PHYIR, JI

LTAR PHUG RON BDAG GI BU LA BYAMS, ,BDAG GI BU DE SBAS NAS 'DUG
PA NA, ,DE LTA BU LA ZHE SDANG 'GAL BA STE, ,RANG BZHIN SNYING
RJE CAN GYI LUS CAN LA, ,ZHES BYA BA SMOS TE, BYANG CHUB SEMS
DPA' SEMS CAN LA BYAMS PA DANG BU DANG 'DRA BAR 'DZIN PA NI DPE
PHUG RON DANG 'DRA STE DPE PHUG RON BYA GZHAN

PAS LHAG PAR 'DOD CHAGS CHE BAS BU LA BYAMS TE, NAM SGONG NGA
BYUNG BA'I DUS NA BRTZAMS NAS SGO GSHOG MA RDZOGS KYI BAR DU
BRANG DANG LUS DANG GSHOG PAS G-YOGS NAS 'DUG STE, DE LTA BU'I
SEMS YOD PA DE LTA BU LA ZHE SDANG BA'AM MI DRAN PA'I SEMS CUNG
ZAD BYUNG NA YANG DE NI MI MTHUN ZHING

'GAL BA YIN NO ZHES DE DANG 'DRA BAR BYANG CHUB SEMS DPA' RANG
BZHIN GYIS SNYING RJE DANG LDAN PA, BYAMS PA'I BDAG NYID CAN SEMS
CAN THAMS CAD LA BU GCIG PA DANG 'DRA BAR DGONGS PA STE, GAL TE
SEMS CAN LA ZHES SDANG BA'I SEMS CUNG ZAD CIG BYUNG NA DE NI
BYAMS PA'I SEMS DANG

'GAL LO ZHES BYA BA'I DON TO, ,GANG PHYIR BYAMS PA DE PHYIR KHONG
KHRO 'GAL, ,ZHES BYA BA LA, ZHE SDANG GI SEMS BYUNG NA JI LTAR
'GAL BA STON TE, GANG GI PHYIR BYANG CHUB SEMS DPA' NI RANG BZHIN
GYIS SEMS CAN LA BYAMS PA'I BDAG NYID DU GNAS PA YIN NA SEMS CAN
LA KHONG KHRO BA'I SEMS BYUNG NA

'GA' ZHIG MI MTHUN PA YIN NO ZHES BYA BA'I DON TO, ,GANG PHYIR
ZHI BAS DE PHYIR SDUG BSNGAL 'GAL, ,ZHES BYA BA LA, GANG GI PHYIR
BYANG CHUB SEMS DPA' NI SEMS CAN GYI 'DOD CHAGS DANG ZHE SDANG LA
SOGS PA'I NYON MONGS PA BYUNG NA THAMS CAD ZHI BAR BYED PA YIN
NA, BYANG CHUB SEMS DPA' DE NYID

@258B SDUG BSNGAL THAMS CAD SKYED PAR BYED PA'I RGYU 'DOD CHAGS
DANG ZHE SDANG LA SOGS PA LA SEMS CAN 'JOG NA DE'I 'GAL BA YIN NO
ZHES BYA BA'I DON TO, ,GANG PHYIR DON BYED DE PHYIR RGYU SEMS
'GAL, ,ZHES BYA BA LA, BYANG CHUB SEMS DPA' NI SEMS CAN GYI DON
DU BDAG LUS DANG LONGS SPYOD KYANG

YONGS SU BTANG NAS SEMS CAN LA PHAN PAR BYED PA YIN NA SEMS CAN
SLU BAR BYED PA'I RGYU'I SEMS KYIS BDAG GI DON DU SEMS CAN GYI
LONGS SPYOD DAG LEN PAR BYED NA 'GAL LO ZHES BYA BA'I DON TO,
,GANG PHYIR BDE BYED DE PHYIR 'JIGS BYED 'GAL, ,ZHES BYA BA LA,
BYANG CHUB SEMS

DPA' NI SEMS CAN THAMS CAD KYI 'JIGS PA BSAL NAS BDE BA LA 'JOG
PAR BYED PA MA YIN TE, SEMS CAN LA DGRA DANG ME LA SOGS PA'I
'JIGS PA 'BYUNG BA THAMS CAD LAS SKYOB PAR BYED PA YIN TE, BYANG
CHUB SEMS DPA'I LUS MTHONG NGAM SGRA THOS NA YANG SEMS CAN GYI
'JIGS PA

SEL BAR BYED PA YIN NA, DE LTA BU'I SEMS CAN DE NYID BRDEG BTZOG
LA SOGS PA BYED PA'I SGO NAS 'JIGS SHING DNGANG BAR BYED NA NI DE
NI 'GAL BAR BYED DO ZHES BYA BA'I DON TO, ,GANG SEMS CAN LA BYANG
CHUB SEMS DPA' BYAMS PA NI 'DIR 'DOD CHAGS SU DGONGS PA STE ZHES
BYA BA LA, GANG

SEMS CAN THAMS CAD LA BYANG CHUB SEMS DPA' SDUG PA DANG PHANGS
PAR SEMS PA'I BYAMS PA LA SEMS CAN GYI DON BYED PA'I SKABS 'DIR
CHAGS PA YIN PAR DGONGS PA'O ZHES BYA BA'I DON TO, ,DE DAG GI DE
LAS SKYES PA'I NYES PA NI 'GAG PA STE ZHES BYA BA LA, BYANG CHUB
SEMS DPA'I BYAMS PA

LAS SKYES PA'I SEMS CAN LA SDUG PAR SEMS DPA'I 'DOD CHAGS DE NI
LTUNG BA DANG NYES PAR MI 'GYUR BAR BZHAG STE ZHES BYA BA'I DON
TO, ,CI'I PHYIR NYES PAR MI 'GYUR ZHE NA, BYAMS PA LAS BYUNG BA'I
'DOD CHAGS LAS SEMS CAN LA PHAN PA DANG BDE BAR 'GYUR BA'I RGYUR
'GYUR BA'I PHYIR NYES PAR MI

GZHAG GO, ,BYANG CHUB SEMS DPA' SEMS CAN LA BYAMS PA DANG, SDUG
BSNGAL ZHI BA DANG, DON SBYIN PA DANG, BDE BA SKYED PA'I PHYIR
BDE BAR 'GYUR BA DANG ZHES BYA BA LA, GANG GI PHYIR BYANG CHUB
SEMS DPA' SEMS CAN LA BYAMS PAR BYED PA YIN PAS KHONG KHRO BA'I
SEMS 'GAL BA DANG, SEMS

@259A *, ,CAN GYI SDUG BSNGAL ZHI BAR BYED PA YIN PAS SDUG BSNGAL
GYI RGYU NYON MONGS PA LA 'JOG PAR BYED PA LA 'GAL BA DANG, DON
BYED PA YIN PAS RGYU SEMS 'BYUNG BA 'GAL BA DANG, BDE BA SKYED PA
YIN PAS BYANG CHUB SEMS DPA'I GZUGS MTHONG BA DANG, SGRA THOS PAS
KYANG BDE BAR 'GYUR

BA YIN NA, 'JIGS PA SKYE BA 'GAL LO, ,DE'I RGYUS SDUG BSNGAL GYI
SEMS LA SOGS PA DANG 'GAL LO ZHES BYA BA LA, KHONG KHRO BA DANG
NYON MONGS PA LA 'JOG PA DANG, RGYU SEMS LA SOGS PA'I RGYUS SEMS
CAN RNAMS LA SDUG BSNGAL SKYE BAR 'GYUR BAS NA KHONG KHRO BA LA
SOGS PA'I SEMS

'GAL BA ZHES BYA'O, ,SGRUB PA DBYE BA'I TSIGS SU BCAD PA LNGA STE
ZHES BYA BA LA, SGRUB PA BSHAD PA'I SKABS SU YIN PAS NA, BYANG
CHUB SEMS DPA'I SGRUB PA'I PHYIR NA GRANGS KYIS DU YOD PA DANG,
RNAM PA DU YOD PA LA, TSIGS SU BCAD PA LNGA BSTAN TO ZHES BYA
BA'I DON TO, ,'KHOR BA RAB TU

'JUG PA NI, ,JI LTAR NAD PA SMAN LA BZHIN, ,ZHES BYA BA LA, DPER
NA NAD PA NAD LA PHAN PAR BYA BA'I PHYIR SMAN LA 'JUG STE, SMAN
KHA BA DANG DKU BA DANG TSA BA LA SOGS PA YIN PAR SEMS KYANG NAD
LA PHAN PAR BYA BA'I PHYIR 'THUNG NGO, ,DE BZHIN DU BYANG CHUB
SEMS DPA' SEMS CAN GYI DON DU

SHES BZHIN DU 'KHOR BAR 'JUG PA NA 'KHOR BA'I NYES PA SDUG BSNGAL
BA DANG MI BZAD PA LA SOGS PA MI BDE BAR SHES MOD KYI MTHAR
'TSANG RGYA BAR BYA BA'I PHYIR 'KHOR BAR 'JUG PAR BYED DO ZHES
BYA BA'I DON TO, ,SEMS CAN LA NI RAB 'JUG PA, ,JI LTAR SMAN PAS
NAD PA LA'O, ,ZHES BYA BA LA,

DPER NA SMAN PA SNYING RJE CAN DGE BA NAD PA'I NAD DE LA PHAN
PA'I PHYIR NAD PA LA 'JUG STE, NAD KYI GZHI DANG SBYAR NAS SMAN
GTONG BAR BYED PA DE BZHIN DU BYANG CHUB SEMS DPA'I SEMS CAN 'DOD
CHAGS LA SOGS PA'I NYON MONGS PA'I NAD KYIS NAD PAR GYUR PA RNAMS
LA NYON MONGS PA'I NAD ZHI PAR BYA BA'I PHYIR

SO SO'I SNOD DANG SBYAR NAS DAM PA'I CHOS KYI SMAN GTONG ZHING
STON PAR BYED DE, BDAG LA RAB TU 'JUG PA NI, ,JI LTAR MA SMIN
BRAL BA'O, ,ZHES BYA BA LA, DPER NA BRAN MI SRUN PA LA SMIN CING
MA DUL BA LA 'DUL ZHING LEGS PAR GCOD PA'I PHYIR, RJE BO 'JUG
STE, BRDEG PA DANG BTZOG PA LA SOGS NAN

@259B THUR GYIS TSAR GCOD PAR BYED DO, ,DE BZHIN DU BYANG CHUB
SEMS DPA' BDAG GI SEMS NYON MONGS PA'I DBANG DU GYUR NAS MA DUL
ZHING DMU RGOD DU GYUR NAS SEMS DE 'DUL ZHING ZHI BAR BYA BA'I
PHYIR TSUL BZHIN YID LA BYED PAS TSAR GCOD CING 'DUL BAR BYED DE,
DE LA 'PHAGS PA DKON MCHOG BRTZEGS

PA LAS, RTA 'DUL SBYONG GI DPES GSUNGS PA LTA BA'O, ,'DOD PA RAB
TU 'JUG PA NI, ,JI LTAR TSONG PA NOR LA'O, ,ZHES BYA BA LA, 'DI
MAN CHAD PHA ROL TU PHYIN PA DRUG SGRUB PA STON TE, DPER NA TSONG
PA BU TSA GSO PA'I PHYIR ZONG CHUNG DU ZHIG GIS NOR MANG PO RNYED
PAR KHE SPOGS BYED PA DE BZHIN DU BYANG

CHUB SEMS DPAS KYANG SBYIN PA'I PHA ROL TU PHYIN PA'I ZONG GIS
'DOD PA LNGA'I YON TAN DANG LONGS SPYOD PHUN SUM TSOGS PA BSGRUBS
NAS SEMS CAN LA YONGS SU GTONG BAR BYED DO, ,'DIS NI SBYIN PA'I
PHA ROL TU PHYIN PA BSTAN TO, ,LAS LA RAB TU 'JUG PA NI, ,JI LTAR
TSON GYIS GOS LA'O, ,

ZHES BYA BA LA, DPER NA TSON GYIS BTZOS PA'I GOS TSON GYIS ZHEN
PAR BYA BA'I PHYIR, GZUNG BA DANG BKRU BA'I LAS KYIS GOS KYI DRI
MA BYANG BAR BYED PA DE BZHIN DU BYANG CHUB SEMS DPA' LA YANG LUS
DANG NGAG DANG YID KYI LAS GSUM BYANG ZHING DAG PAR BYA BA'I
PHYIR, SROG MI GCOD PA DANG,

MA BYIN PAR MI LEN PA LA SOGS PA'I LAS LA 'JUG PAR BYED DO, ,'DIS
NI TSUL KHRIMS KYI PHA ROL TU PHYIN PA BSTAN TO, ,SEMS CAN MI
'TSE RAB 'JUG PA'I, ,JI LTAR PHAS NI BUS BZHIN LA'O, ,ZHES BYA BA
LA, JI LTAR PHA DE BU GZHON NU SHED MA BYE BA YOD PAS, BZEG [?]
PA DANG BRAD PA LA SOGS PA'I

SGO NAS GNOD PA BYAS KYANG ZHE SDANG MI SKYE'I SNYING RJE'I SEMS
SKYE BA DE BZHIN DU BYANG CHUB SEMS DPA' SEMS CAN GYI DON BYED PA
NA SEMS CAN NYON MONGS PA'I DBANG DU GYUR NAS SHED MA BYE BA
RNAMS KYIS GNOD PA SNA TSOGS BYAS KYANG BYANG CHUB SEMS DPA' LA
GNOD PA DANG ZHE SDANG GI SEMS MI SKYE'I SNYING RJE BA'I

SEMS SKYE STE, 'DIS NI BZOD PA'I PHA ROL TU PHYIN PA BSTAN TO,
,RGYUN BCAD RAB TU 'JUG PA NI, ,ME 'DOD GTZUB GTAN GTZUB SHING
LA'O, ,ZHES BYA BA LA, DPER NA ME 'DOD PA'I MI ME'I DON DU GTZUB
GTAN LA GTZUB SHING ME MA PHYIN GYI BAR DU NGAL BA MED PAR GTZUBS
PAR BYED DO, ,DE DANG 'DRA

@260A *, ,BAR BYANG CHUB SEMS DPA' DGE BA LA BSGOM PA MTHAR PHYIN
PAR BYA BA'I PHYIR, NGAL BA MED PAR DGE BA LA RGYUN DU 'JUG PA'I
PHYIR, 'DIS BRTZON 'GRUS KYI PHA ROL TU PHYIN PA BSTAN TO, ,LHAG
PA'I SEMS LA RAB 'JUG PA, ,YID GCUGS RDZOGS PAR GYUR PA LA'O,
,ZHES BYA

PA LA, DE LA DKOR DANG BANG MDZOD LA SOGS PA'I DBANG DANG SPYOD
DU BCUG KYANG, RNAM PA GANG GIS KYANG SRID PA MI SKYE ZHING BDAG
GIR MI BYED PA DE NI YID GCUGS PA LA RDZOGS PA ZHES BYA'O, ,DE LA
YID GCUGS RDZOGS PA DE RGYAL PO'I BANG MDZOD DANG DKOR LA DBANG
YOD KYANG CUNG ZAD TZAM YANG SRED PA

DANG CHAGS BA MI SKYE BA DE BZHIN DU, BYANG CHUB SEMS DPA' BSAM
GTAN GYI PHA ROL TU PHYIN PA LA DBANG YOD DE, BSAM GTAN THOB
KYANG BSAM GTAN GYI RO'I BDE BA LA CUNG ZAD TZAM YANG CHAGS PA MI
SKYED DO ZHES BYA BA'I DON TO, ,YANG NA YID GCUGS PA'I MI DE LA,
PHYI NANG GI GTAM KUN

YANG MA LUS PAR SMRA ZHING JI LTAR GYUR KYANG YID GCUGS PA'I MI
DE BAR MA DOR MI GTONG BA DE BZHIN DU, BYANG CHUB SEMS DPA' YANG
BSAM GTAN GYI SPYOD PA NA ZHUGS PA NAM BSAM GTAN GYIS MTHAR MA
PHYIN CING 'BRAS BU MA THOB KYI BAR DU BAR MA DOR MI GTONG ZHING
'JIGS PAR MI BYED DE, 'DIS NI BSAM

GTAN GYI PHA ROL TU PHYIN PA BSTAN TO, ,SHES RAB LA NI RAB 'JUG
PA, ,SGYU MA BYED BZHIN SHES PAR BYA'O, ,ZHES BYA BA LA, DPER NA
SGYU MA MKHAN SGYU MA'I CHO GA DANG THABS SHES PA DES GDOD SGYU
MA BYED PA'I SGYU MA'I RTA DANG GLANG PO BYAS NAS KYANG 'DI NI
SGYU MA YIN GYI RTA DANG GLANG PO YANG DAG PA MA YIN NO SNYAM DU

SEMS PA DE BZHIN DU BYANG CHUB SEMS DPAS KYANG PHA ROL TU PHYIN
PA BSGRUBS NAS, SHES RAB KYI PHA ROL TU PHYIN PAS CHOS THAMS CAD
SGYU MA LTA BUR PHYIN CI MA LOG PAR SHES PAR BYED DE, 'DIS NI
SHES RAB KYI PHA ROL TU PHYIN PA BSTAN TO, ,GANG LA JI LTAR SGRUB
PA DE, ,DE NI BYANG CHUB SEMS DPAR DGONGS, ,

ZHES BYA BA LA, GONG DU BSTAN PA'I DON BSDUS NAS BSTAN TE GONG MA
RNAMS KYI DON MDOR BSDUS NA RNAM PA GNYIS SHIG STON TE, GANG LA
SGRUB CING 'JUG PA DANG, JI LTAR SGRUB CING 'JUG PA STE, DE LTAR
SGRUB PA NI BYANG CHUB SEMS DPA' YIN PAR DGONGS SO ZHES BYA BA'I
DON TO, ,DE LA GANG LA 'JUG CE NA,

@260B NAD PA SMAN LA 'JUG PA DE BZHIN DU BYANG CHUB SEMS DPA'
SEMS CAN GYI DON LA 'KHOR BAR 'JUG GO, ,JI LTAR 'JUG CE NA, SEMS
CAN LA NI RAB 'JUG PA, ,ZHES BYA BA NAS BRTZAMS TE, SGYU MA BYED
BZHIN SHES PAR BYA BA YAN CHAD KYI TSUL LTAR 'JUG GO ZHES BYA BA
YAN CHAD KYI DON TO, ,JI LTAR ZHES BYA BA NI NAD

PA LA SOGS PA LA 'JUG PA'O ZHES BYA BA LA, JI LTAR 'JUG PAR BYA
ZHE NA, NAD PA NAD LA PHAN PAR BYA BA'I PHYIR SMAN DKU YANG
'THUNG BAR BYED PA DANG, SMAN PA NAD PA LA SMAN GTONG BAR BYED PA
DANG, LUS LA SOGS PA'I LUS LAS YONGS SU SBYONG BAR BYED PA'I TSUL
DU 'JUG PAR BYA'O ZHES BYA BA'I DON TO, ,GANG LA

ZHES BYA BA NI 'KHOR BA LAS SOR SOR BRTAGS NAS 'KHOR BA LA GNAS
PAS SO ZHES BYA BA LA, GANG GANG LA 'JUG CE NA, SEMS CAN GYI DON
DU KHAMS GSUM DU 'JUG PAR BYED DE, DE YANG 'KHOR BA'I NYES PA
DANG SKYON JI LTA BU YIN PA SO SOR BRTAGS TE SHES PAR BYA BA NAS
'KHOR BA'I SKYON GYIS MA GOS PAR BYA

STE 'JUG GO, ,YANG NA GONG DU GANG LA BSLAB PAR BYA BA DANG, JI
LTAR BSLAB PAR BYA BA DANG, GANG GIS BSLAB PAR BYA BA RNAM PA
GSUM GLENGS PA LAS, 'KHOR BAR 'JUG PAS NI GANG LA BSLAB PAR BYA
BA BSTAN, SMAN PA LA SOGS PA MAN CHAD KYIS JI LTAR BSLAB PAR BYA
BA BSTAN TO, ,SNYING RJE BAS SEMS

CAN NAD PA LA SOGS PA MI GTONG BA'I PHYIR RO ZHES BYA BA LA, SMAN
PA'I DPES NI SNYING RJE DANG LDAN PAS NYON MONGS PA'I NAD SKYIS
BTAB PA'I SEMS CAN RNAMS MI GTONG BAR BSTAN TO, ,RANG GI SEMS RAB
TU LEGS PAR BCOS PA DANG ZHES BYA BA LA, MA SMIN PA'I BRAN GYI
DPES NI BDAG GI SEMS MA DUL BA

DANG, MA ZHI BA LEGS PAR 'CHOS PAR BYED PA BSTAN TO, ,SBYIN PA LA
SOGS PA PHA ROL TU PHYIN PA JI LTAR GO RIMS BZHIN DU LONGS SPYOD
'PHEL BA'I PHYIR RO ZHES BYA BA LA, 'DI MAN CHAD NI PHA ROL TU
PHYIN PA DRUG BSGRUB PA RIM BZHIN DU STON TE, TSONG BA'I DPES NI
SBYIN PA'I PHA ROL TU PHYIN PA BSGRUB PA

BSTAN TE, SBYIN PAS LONGS SPYOD BSGRUBS NAS LONGS SPYOD SEMS CAN
LA GTONG BAR BYED PA'I PHYIR RO, ,LUS LA SOGS PA'I LAS SBYANGS
PA'I PHYIR RO ZHES BYA BA LA, TSON MKHAN GYI DPES NI TSUL KHRIMS
KYI PHA ROL TU PHYIN PA BSTAN TO, ,CI'I PHYIR ZHE NA, LUS DANG
NGAG DANG YID GSUM

@261A *, ,GYI LAS YONGS SU DAG PAR GYUR PA'I PHYIR RO, ,SEMS KYI
GNOD PA BZOD PA'I PHYIR RO ZHES BYA BA LA, PHA DANG BU'I DPES
BZOD PA'I PHA ROL TU PHYIN PA BSTAN TE, SEMS CAN GYIS GNOD PA
BYAS KYANG BZOD DE SLAR GNOD PA MI BYED PA'I PHYIR RO, ,DGE BA
BSGOM PA LA RGYUN TU BRTZON

PAR BYA'O ZHES BYA BA LA, GTZUB SHING GI DPES NI BRTZON 'GRUS KYI
PHA ROL TU PHYIN PA BSTAN TO, ,DGE BA BSGOM PA LA RGYUN MI 'CHAD
PAR BRTZON 'GRUS RTZOM PA'I PHYIR RO, ,TING NGE 'DZIN LA MI CHAGS
PA'I PHYIR RO ZHES BYA BA LA YID GCUGS PA'I DPES NI BSAM GTAN GYI
PHA ROL TU PHYIN PA BSTAN TE, BSAM

GTAN GYI DBANG THOB KYANG BSAM GTAN GYI BDE BA LA MA CHAGS PA'I
PHYIR RO, ,SHES BYA LA PHYIN CI MA LOG PA'I PHYIR RO ZHES BYA BA
LA, SGYU MA'I DPES NI SHES RAB KYI PHA ROL TU PHYIN PA BSTAN TE,
SHES BYA THAMS CAD SGYU MA LTA BU PHYIN CI MA LOG PAR SHES PA'I
PHYIR RO, ,'KHOR GSUM YONGS SU DAG PA'I

TSIGS SU BCAD PA ZHES BYA BA LA, SGRUB PA RNAMS KYANG 'KHOR GSUM
YONGS SU DAG PA'I TSUL DU BSGRUB DGOS TE, DE BAS NA 'KHOR GSUM
YONGS SU DAG PA BSTAN PA'I PHYIR TSIGS BCAD GCIG BRTZAMS SO ZHES
BYA BA'I DON TO, ,DE LTAR BRTZON 'GRUS RTAG PAR RGYA CHEN LDAN,
,ZHES BYA BA LA, DE

LTAR ZHES BYA BA NI GONG DU BSHAD PA LTAR RO, ,BRTZON 'GRUS RNAM
PA GNYIS TE, RTAG PA'I BRTZON 'GRUS DANG RGYA CHE BA'I BRTZON
'GRUS SO, ,DE LA RTAG PA'I BRTZON 'GRUS NI GANG DGE BA RGYUN DU
BYED PA'O, ,RGYA CHE BA'I BRTZON 'GRUS NI GANG THEG PA CHEN PO
DANG LDAN PA DANG PHA ROL TU PHYIN PA BSGRUB PA'I BRTZON

'GRUS SO, ,GNYIS PO YONGS SMIN SBYANGS LA GRUB, ,CES BYA BA LA,
DE LTAR RTAG PA'I BRTZON 'GRUS DANG, RGYA CHE BA'I BRTZON 'GRUS
GNYIS KYIS GNYIS PO YONGS SU SMIN PA DANG, SBYANG BAR BYA BA LA
'GRUB STE, GNYIS PO NI BSOD NAMS KYI TSOGS SAM, YE SHES KYI TSOGS
SAM BDAG GI DON TAM

GZHAN GYI DON TE, BSOD NAMS KYI TSOGS KYIS NI BDAG GI DON YONGS
SU SMIN PAR BYED LA, YE SHES KYI TSOGS KYIS NI BDAG DANG GZHAN
YONGS SU SBYONG BAR BYED DO, ,MI RTOG DRI MED BLO MCHOG GIS,
,'GRUB DANG MCHOG NI RIM GYIS DES THOB 'GYUR, ,ZHES BYA BA LA,
CHOS DANG GANG ZAG LA BDAG

@261B MED PAR KHONG DU CHUD PA'I YE SHES LA MI RTOG PA'I YE SHES
ZHES BYA STE, JI LA MI RTOG CE NA, SGRUB PAR BYED PA'I BYANG CHUB
SEMS DPA' DANG, BSGRUB PAR BYA BA'I SEMS CAN DANG, SGRUB PA'I
CHOS GSUM YOD PAR MI RTOG PA'I PHYIR RO, ,YE SHES DE LA NYON
MONGS PA DANG SHES BYA'I SGRIB PA'I DRI MA MED PAS NA DRI MA

MED PA ZHES BYA'O, ,DE'I PHYIR 'KHOR GSUM YONGS SU DAG PAR RIG
PAR BYA STE, DE LTAR 'KHOR GSUM YONGS SU DAG PA'I RNAM PAR MI
RTOG PA'I YE SHES LA BLO MCHOG CES BYA STE, YE SHES DES SGRUB PAR
BYED PA DANG, BSGRUB BAR BYA BA DANG, SGRUB PA GSUM LA MI RTOG
PA'I TSUL DU BSGRUBS NAS SA

BCU RIM GYIS MNAN NAS SANGS RGYAS KYI SAR BYANG CHUB SEMS DPA'
DES SGRUB PA MCHOG THOB PAR 'GYUR TE, BLA NA MED PA'I BYANG CHUB
TU 'TSANG RGYA BAR 'GYUR ZHES BYA BA'I DON TO, ,BSGRUB PA'I SKABS
BSHAD PA RDZOGS SO,, ,,GDAMS SHING BSTAN PAR BYA BA'I TSIGS SU
BCAD PA

LNGA BCU RTZA GCIG STE ZHES BYA BA LA, SGRUB PA'I SKABS KYI 'OG
TU GDAMS SHING BSTAN PAR BYA BA'I SKABS BSHAD PAR 'BREL PA CI YOD
CE NA, 'DIR BSLAB PA'I RNAM PAR BSHAD PA'I SKABS YIN TE, BSLAB
PA'I RNAM PA'I KHYAD PAR YANG BSAM PA'I KHYAD PAR DANG, BDAG LA
PHAN PA'I KHYAD

PAR DANG, GZHAN LA PHAN PA'I KHYAD PAR DANG, MTHAR PHYIN PA LA
SOGS PA'I KHYAD PAR LA CHOS LA MOS PA MANG BA'I SKABS SU BSAM
PA'I KHYAD PAR BSTAN, CHOS 'TSOL BA'I SKABS SU SBYOR BA'I KHYAD
PAR BSTAN, SGRUB PA'I SKABS SU BDAG LA PHAN PA'I KHYAD PAR BSTAN,
CHOS 'CHAD PA'I SKABS SU GZHAN LA

PHAN PA'I KHYAD PAR BSTAN NAS DA NI MTHAR THUG PA'I KHYAD PAR
STON TE, DE'ANG SGRUB PA DANG LDAN BA'I BYANG CHUB SEMS DPA'
MTHONG BA DANG BSGOM PA'I LAM GNYIS RNAM PAR DAG CING MTHAR THUG
PAR BYA BA'I PHYIR BDAG NYID KYIS KYANG GDAMS PA DANG BSTAN PAR
BRTZAL BAR BYA LA, GZHAN YANG GDAMS PA DANG BSTAN

PA LA BZHAG DGOS TE, DE BAS NA SGRUB PA'I SKABS KYI 'OG TU GDAMS
PA DANG BSTAN PA'I SKABS BSHAD PAR 'BREL TO, ,BSKAL PA GRANGS MED
'BYUNG BA NI, ,ZHES BYA BA LA, BSKAL PA GRANGS MED PA GSUM LA MOS
PA SPYOD PA'I SAR BSKAL PA GRANGS MED PA GCIG DU BYANG CHUB SEMS
DPA'I SPYOD PA'I

@262A *, ,SPYAD PAS SA DANG PO 'BYUNG BAR 'GYUR RO ZHES BYA BA'I
DON TO, ,JI LTAR BYANG CHUB SEMS DPA'I SPYOD PA LA SPYAD CE NA,
DE'I PHYIR, CHOS SPYOD RNAM PAR 'PHEL BYED CING, ,DGE BA'I CHOS
NI RAB RDZOGS PA, ,JI LTAR RGYA MTSO'I CHU BZHIN NO, ,ZHES BYA BA
SMOS TE, MOS PA DANG DAD PA ZHES

BYA BA DON GCIG STE, MOS PA SPYOD PA'I SAR MOS PA DANG, DAD PA
SHAS JE CHE JE CHER BYAS NAS 'JIG RTEN GYI CHOS MCHOG TU DAD PA
SHAS CHER BYAS PA LA MOS SPYOD RNAM PAR 'PHEL BA ZHES BYA'O,
,YANG NA MOS PA SPYOD PA'I SA GONG MA GONG MA THOB PAR BYAS PA NI
MOS SPYOD 'PHEL BAR BYED PA ZHES BYA STE, MOS

PA SPYOD PA'I SA DROD KYI DUS NA NI MING SGYU MA LTA BUR RTOGS,
RTZE MO'I DUS NA NI DON SGYU MA LTA BUR RTOGS, BZOD PA'I DUS NA
NI GZUNG BA MI DMIGS PAR RTOGS, 'JIG RTEN GYI CHOS MCHOG GI DUS
NA NI 'DZIN PA YANG MI DMIGS PAR RTOGS PA'O, ,DE LTAR MOS PA
'PHEL BAR 'GYUR BAS BSOD NAMS

DANG YE SHES KYI TSOGS RDZOGS PAR 'GYUR TE, DE'ANG DPER NA RGYA
MTSO CHUS GANG ZHING RGYAS PA DANG 'DRA BAR DE'I SEMS LA YANG
BSOD NAMS DANG YE SHES KYI TSOGS JI TZAM GYIS SA DANG PO KHONG DU
CHUD PAR 'GYUR BA'I BSOD NAMS DANG YE SHES KYI TSOGS RDZOGS SHING
RGYAS PAR 'GYUR RO, ,ZHES BYA BA'I

DON TO, ,SDU NA NAS DAG PA'I RGYAL BA'I SRAS, ,ZHES BYA BA LA, DE
LTAR BSKAL PA GRANGS MED PAR ZHUGS PA DANG, MOS PA 'PHEL BA DANG,
CHOS RDZOGS PA NI SDU NA NAS DAG PA'I RGYAL BA'I SRAS ZHES BYA
STE, MOS PA SPYOD PA'I SAR BYANG CHUB SEMS DPA'I TSUL KHRIMS RNAM
PA GSUM CHAR DAG

CES BYA BA'I DON TO, ,TSUL KHRIMS RNAM PA GSUM NI SDOM PA'I TSUL
KHRIMS DANG, DGE BA'I TSUL KHRIMS DANG, SEMS CAN GYI DON BYED
PA'I TSUL KHRIMS SO, ,DE LTAR TSOGS NI BSAGS PA DANG, ,ZHES BYA
BA LA, GONG DU BSHAD PA LTAR NA BSOD NAMS DANG YE SHES KYI TSOGS
BSAGS PAS

THEG PA CHEN PO'I CHOS PHYIN CI MA LOG PAR RTOGS SHING SEMS LA
'DZIN PAS NA THEG PA CHEN PO LTA BA DRANG BA STE, NYAN THOS LA
SOGS PA'I LTA BAR MA LTUNG BA NI, CHOGS BSAGS PA ZHES BYA'O, ,RAB
SHES ZHES BYA BA LA, MOS PA SPYOD PA'I SAR THEG PA CHEN PA'I CHOS
MANG DU THOS PA LA RAB TU SHES PA ZHES

@262B BYA'O, ,SEMS NI DGE BA DANG ZHES BYA BA LA, MOS PA SPYOD
PA'I SA'I DUS NAS DANG PO THOB PAR BYA BA LA BAR DU GCOD PA'I
SGRIB PA SPANGS PAS NA, SEMS DGE BA ZHES BYA'O, ,DE LTAR BSGOM PA
RNAM PAR DAG PAR BYAS PA DANG, LTA BA DRANG POR BYAS PA DANG,
MANG DU THOS PA DANG, SGRIB PA SPANGS PA LA SOGS PA'I

'OG TU 'OG NAS 'BYUNG BA'I TSUL DU BSGOM PAR BYAS PAS NA, BSGOM
PA LA NI BRTZON PA'O ZHES BYA BA STE, 'OG NAS 'BYUNG BA'I TSUL NI
DE NAS MDO LA SOGS PA'I CHOS ZHES BYA BA LA SOGS PA'O, ,CHOS KYI
RGYUN LAS SANGS RGYAS LAS, ,ZHI GNAS RNAM PAR RGYAS PA DANG, ,YE
SHES RGYAS PAR 'GYUR BA'I PHYIR, ,

DE TSE LUNG BSTAN THOB PAR 'GYUR, ,ZHES BYA BA LA, GONG DU BSHAD
PA LTAR MOS PA SPYOD PA'I SAR MOS PA DANG DAD PA 'PHEL BA DANG,
BSOD NAMS DANG YE SHES KYI TSOGS BSAGS PA DANG, SDOM PA RNAM PAR
DAG PA DANG, THEG PA CHEN PO LA LTA BA DRANG BA DANG, THOS PA
MANG BA DANG, SGRIB PA SPANGS PA STE, LUS DANG

SEMS LAS SU RUNG BAR BYAS PA'I BYANG CHUB SEMS DPA'I CHOS KYI
RGYUN GYI TING NGE 'DZIN LA GNAS NAS SANGS RGYAS RNAMS LAS SA
DANG PO THOB BAR BYA BA'I DON DU BSTAN PA DANG GDAMS PA'I LUNG
THOB BAR 'GYUR TE, LUNG DE YANG ZHI GNAS RNAM PAR RGYAS PAR BYA
BA DANG, LHAG MTHONG RNAM PAR RGYAS PAR BYA BA'I PHYIR LUNG NOD

PAR BYED DE, YE SHES KYI SGRAS NI LHAG MTHONG LA BYA'O, ,SA DANG
PO THOB PAR 'GYUR BA'I LAM 'JIG RTEN GYI CHOS MCHOG GI TING NGE
'DZIN LA CHOS KYI RGYUN GYI TING NGE 'DZIN ZHES BYA'O, ,DE NAS
MDO LA SOGS PA'I CHOS ZHES BYA BA LA, DE NAS ZHES BYA BA NI DE
BZHIN GSHEGS PA LAS BSTAN PA DANG, GDAMS PA

LAS THOB NAS DE'I 'OG TU ZHES BYA BA'I DON TO, ,MDO LA SOGS PA'I
CHOS ZHES BYA BA LA, SOGS PA'I SGRAS NI MDO'I SDE DANG LUNG DU
BSTAN PA LA SOGS PA GSUNG RAB YAN LAG BCU GNYIS LA BYA'O, ,GSUNG
RAB DE DAG KYANG JI 'DRA BA ZHIG CE NA, DE'I PHYIR, MI GNYIS DON
DAG GSAL BYED PA, ,ZHES BYA BA SMOS TE,

MDO LA SOGS PA'I CHOS DE DAG KYANG GZUNG BA DANG 'DZIN PA GNYIS
DANG BRAL BA DANG, YOD PA DANG MED PA GNYIS DANG BRAL BA'I DON
PHYIN CI MA LOG PAR 'CHAD PAS NA GSAL BAR BYED PA ZHES BYA'O,
,THOG MAR DKA' THUB CAN GYIS NI, ,MDO MING LA SOGS SEMS GZHAG
STE, ,ZHES BYA BA LA, DKA' THUB CAN

@263A *, ,NI BYANG CHUB SEMS DPA' RNAL 'BYOR PA LA BYA'O, ,RNAL
'BYOR PA DES DANG PO NYID DU MDO SDE LA SOGS PA GSUNG RAB YAN LAG
BCU GNYIS KYI MING LA SEMS 'JOG PAR BYED DO, ,JI LTAR ZHE NA, MDO
SDE 'DI'I MING SA BCU PA ZHES BYA, 'DI NI LANG KAR GSHEGS PA ZHES
BYA, ZHES MDO SDE

RNAMS KYI MING SHES PAR BYED DO ZHES BYA BA'I DON TO, ,DE NAS
TSIG TU SPROS PA LAS, ,RIM GYIS RNAM PAR BRTAGS NAS SU, ,ZHES BYA
BA LA, DE LTAR MING LA SEMS BZHAG NAS DE'I 'OG TU MDO SDE DAG GI
TSIG LA SEMS 'JOG STE, 'DI SKAD BDAG GIS THOS PA'I DUS GCIG NA
ZHES BYA BA NAS RDZOGS KYI BAR DU

MDO SDE GCIG GI NANG NAS TSIG JI NAS JI 'BYUNG BA DANG, TSIG JI
SNYED CIG 'BYUNG BA DANG, KUN SHES PAR BYED DO ZHES BYA BA'I DON
TO, ,DE YANG RIM GYIS SHES PAR BYED DE, DANG POR MING BRTAGS NAS
SHES PAR BYED DE, DE BAS TSIG RNAMS BRTAGS NAS TSIG SHES PAR BYED
DO, ,DES NA RANG RIG TSUL BZHIN

GYIS, ,DE YI DON LA RNAM PAR BRTAGS, ,ZHES BYA BA LA, RANG GIS
RIG PA ZHES BYA BA NI SEMS KYI NANG DU TSUL BZHIN DU RTOGS PA
ZHES BYA BA'I DON TO, ,DE LTAR TSIG SHES PA'I 'OG TU RNAL 'BYOR
PAS, MDO SDE RE RE'I TSIG SO SO'I TSIG RE RE LA DON CI YOD PA LA
BRTAGS SHING DPYAD NA, TSIG RE RE'I DON YANG

PHYIN CI MA LOG PAR SHES PAR BYED DO ZHES BYA BA'I DON TO, ,DE'I
DON DAG BZUNG NAS SU, ,ZHES BYA BA LA, DE LTAR TSIG RE RE'I DON
RTOGS PAR BYAS NAS DE'I 'OG TU MDO SDE'I TSIG GI DON NI 'DI KHO
NA YIN GYI GNAS MA YIN NO ZHES GTAN LA 'BEBS SHING SHES PAR BYED
DO ZHES BYA BA'I DON TO, ,CHOS

RNAMS YANG DAG BSDU BAR BYA, ZHES BYA BA LA, DE NAS DE'I 'OG TU
MDO SDE DE DAG GI DON GCIG TU BSDUS NAS CHOS LA SDUD PAR BYED DE,
JI LTAR ZHE NA, GSUNG RAB YAN LAG BCU GNYIS DAG GI DON BSDUS NA
YANG MDO SDE'I NANG DU 'DUS PA'AM, ,MDO SDE GCIG LA MDO SDE 'DI
YIG MGO NAS 'JUG TU DON

MDOR BSDUS NAS 'DI SKAD 'BYUNG BAR ZAD PA'AM, MDO SDE THAMS CAD
KYI DON BSDUS NA YANG MDO STON PAR ZAD CES SDUD PA NI CHOS LA
YANG DAG PAR BSDU BA ZHES BYA'O, ,DES NI DE'I DON RTOGS BYA'I
PHYIR, ,DE NAS YANG DAG RE BAR BYA, ,ZHES BYA BA LA, DES ZHES BYA
BA NI RNAL 'BYOR PA'I SEMS PA DES SO, ,

@263B DON RTOGS PAR BYA BA'I PHYIR ZHES BYA BA NI MDO SDE LA SOGS
PA DE DAG GI DON RTOGS BAR BYA BA'I PHYIR CHOS LA BSDUS PA'I 'OG
TU BDAG NYID KYIS BSAM GTAN THOB PAR BYA BA'I PHYIR ZHUGS SAM,
DGE SPYONG GI 'BRAS BU THOB PAR BYA BA'I PHYIR ZHUGS SAM, SA DANG
PHA ROL TU PHYIN BA RTOGS BAR BYA BA'I PHYIR ZHUGS KYANG RUNG

STE, 'BRAS BU GANG GI PHYIR ZHUGS PA'I 'BRAS BU DE JI LTAR THOB
PAR BYA ZHES RE BA DANG BCAS PA'I SEMS BSKYED PAR BYA STE, DE BAS
NA, DE NAS YANG DAG RE BAR BYA, ,ZHES SMOS SO, ,TSIGS SU BCAD PA
DE GSUM GYIS NI SEMS DRUG BSTAN TE ZHES BYA BA LA TSIGS SU BCAD
PA GSUM GYIS NI DE BAS MDO LA SOGS

PA'I CHOS LA SOGS PA NI TSIGS BCAD GCIG GO, ,DE NAS TSIG TU SPROS
PA LA, ,ZHES BYA BA LA SOGS NI TSIGS BCAD GNYIS PA'O, ,DE YI DON
DAG BZUNG NAS SU, ,ZHES BYA BA LA SOGS PA NI TSIGS BCAD GSUM PA
STE, TSIGS SU BCAD PA DE GSUM GYIS NI RNAL 'BYOR PA'I SEMS

DRUG BSTAN TO ZHES BYA BA'I DON TO, ,RTZA BA'I SEMS NI MDO SDE'I
CHOS RNAMS KYI MING LA DMIGS PA GDAMS PA THOB NAS SAM ZHES BYA BA
LA, RTZA BA'I SEMS ZHES BYA BA LA JI LTAR NI SLOB DPON NAM MKHAN
PO'AM, DE BZHIN GSHEGS PA LA SOGS PA LAS SA THOB PA'I GDAMS PA
DANG, BSTAN

PA THOB NAS DE NAS DANG PO NYID DU MDO SDE LA SOGS PA'I MING LA
SEMS DMIGS PAR BYED PA LA NI RTZA BA'I SEMS ZHES BYA'O, ,BDAG
NYID KYIS 'DI LTAR MI RTAG PA DANG, SDUG BSNGAL BA ZHES BYA BA LA
SOGS PA LA, YANG NA MKHAN PO DANG SLOB DPON NAM, SANGS RGYAS DANG
BYANG CHUB SEMS DPA'

LAS GDAMS PA DANG, BSTAN PA MA THOB PAR YANG, BDAG NYID KYI BLOS
DANG PO NYID DU CHOS RNAMS LA RTOG PA'I TSE MI RTAG PA DANG SDUG
BSNGAL BA DANG STONG PA DANG BDAG MED PA'I TSUL DU TSUL BZHIN YID
LA BYED PA LA, ,RTZA BA'I SEMS ZHES BYA'O, ,RJES SU DPYOD PA'I
SEMS NI GANG GIS MDO

SDE LA SOGS PA'I MING LA DMIGS NAS TSIG RAB TU DBYE BA'I PHYIR
RJES SU 'GRO BA'I ZHES BYA BA LA, RJES SU DPYAD PA'I SEMS JI LTA
BU ZHE NA, BYANG CHUB SEMS DPA' GANG GIS SA DANG PO NYID DU MDO
SDE'I MING NI 'DI SKAD CES BYA ZHES MDO SDE'I MING LA DMIGS NAS
DE'I 'OG TU MDO SDE DE DAG SO

@264A *, ,SO'I TSIG LA DMIGS PAR BYED DE, MDO SDE'I TSIG GI NANG
NAS TSIG JI SKAD 'BYUNG BA DANG TSIG GRANGS KYIS DU ZHIG 'BYUNG
BAR SHES PAR BYED PA LA RJES SU 'GRO BA'I SEMS ZHES BYA'O, ,RNAM
PAR RTOG PA'I SEMS NI GANG GIS DON DANG YI GE LA RNAM PAR RTOG PA
STE ZHES BYA BA LA,

RNAM PAR RTOG PA'I SEMS JI LTA BU ZHE NA, DE YANG RNAM PA GNYIS
TE, DON LA RNAM PAR RTOG PA DANG, YI GE LA RNAM PAR RTOG PA'O,
,DE LA BGRANG BA LA SOGS PA'I DON RNAM PA BZHI LTA BU'I TSUL DU
RTOG PA NI DON LA RNAM PAR RTOG PA ZHES BYA'O, ,DE'I BGRANG BA NI
GRANGS 'DZIN BA STE, 'DI LTAR GZUGS NI SKYE

MCHED BCU DANG PHYOGS GCIG GO ZHES BYA BA LA, BGRANG BA LA RNAM
PAR RTOG PA NI LNGA ZHE'AM, BCU GCIG ZHE'AM, DRUG CES GRANGS SEMS
LA 'DZIN PA STE, DE YANG 'DI LTAR GZUGS NI DBANG PO LNGA DANG YUL
LNGA DANG BCU, CHOS KYI KHAMS KYI PHYOGS GCIG STE, RNAM PAR RIG
BYED

MA YIN PA'I GZUGS DANG BCU GCIG KHO NAR ZAD KYI MI MANG MI NYUNG
NGO ZHES GRANGS 'DZIN PA NI BGRANG BA LA RTOG PA ZHES BYA'O,
,TSOR BA NI TSOR BA DRUG GI TSOGS SO ZHES BYA BA LA SOGS PA ZHES
BYA BA LA, TSOR BA LA YANG, MIG GIS KUN DU REG STE, TSOR BA NAS
YID KYIS KUN DU REG STE TSOR BA'I BAR DU

TSOR BA'I TSOGS DRUG PO KHO NAR ZAD KYI MI MANG MI NYUNG NGO ZHES
RTOG PA YANG BGRANG BA LA RTOG PA ZHES BYA'O, ,GZHAL BA NI BGRANG
BA'I CHOS LA SKUR PA MI 'DEBS SHING SGRO MI 'DOGS PAR MTSUNGS PAR
RTOG CING 'DZIN PA'O ZHES BYA BA LA, GZHAL BA LA RTOG PA NI GONG
DU GZUGS BCU GCIG TU BGRANG BA DANG,

TSOR BA'I TSOGS DRUG TU BGRANG BA DANG, GZUGS NI BCUR ZAD KYI,
TSOR BA LA YANG LDAR ZAD CES SKUR PA YANG MI 'DEBS SO, GZUGS LA
BCU GNYIS YOD CING TSOR BA LA YANG BDUN YOD CES SGRO YANG MI
'DOGS PAR BSKYED PA SKUR PA YANG MED PA'I TSUL DU GRANGS CI TZAM
DU GZHAG PA KHO NA

YANG MTSUNGS PAR RTOG PA NI GZHAL BA LA RTOG PA ZHES BYA'O,
,DPYOD PA LA NI TSAD MAS RTOG PA'O ZHES BYA BA LA, MNGON SUM DANG
RJES SU DPAG PA DANG LUNG GI TSAD MA DANG GSUM GYIS CHOS DE DAG
YIN DU'ANG MI RUNG ZHES RTOG CING, CI'I PHYIR NA GZUGS LA BCU
GCIG GZHAG LA BCU GNYIS

@264B LA SOGS PAR MANG DU YANG MA BZHAG BCU LA SOGS PA NYUNG DU
YANG MA BZHAG CES RTOG PA NI DPYOD PA DANG RTOG PA ZHES BYA'O,
,RTAG PA NI BGRANG BA DANG GZHAL BA DANG DPYAD PA'I DON LA LTA
BA'O ZHES BYA BA LA BGRANG BAS BCU GNYIS LA SOGS PA'I GRANGS
BGRANGS PA DANG, GZHAL BAS SKYED SKUR

MA BYAS PA DANG, DPYAD PAS RIGS PAR GTAN LA PHAB PA'I CHOS DE DAG
GI RANG DANG SPYI'I MTSAN NYID KYI DON LTA BA NI RTOG PA ZHES
BYA'O, ,YI GE LA RNAM PA GNYIS SU BRTAG STE ZHES BYA BA LA, YI GE
LA RNAM PA GNYIS SU BRTAG STE, DON YOD PAR BRTAG PA DANG, DON MED
PAR BRTAG

BA'O, ,YI GE MANG PO LA DON DANG BCAS PA DANG, GCIG PA DON MED
PA'O ZHES BYA BA LA, 'DUS BYAS MI RTAG CES BYA BA LA SOGS PA YI
GE MANG PO LA NI DON YOD PAR BRTAG PAR BYA STE, JI LTAR DON YOD
CE NA, MI RTAG PA LA SOGS PA'I DON STON PA'I PHYIR RO, ,AA DANG
KA LA SOGS

PA'I YI GE GCIG PA NI DON MED PAR BRTAG STE, YI GE GCIG GI DON
GANG YANG MI STON PA'I PHYIR RO, ,'DZIN PA'I SEMS NI GANG GIS JI
LTAR RJES SU BRTAG PA'AM ZHES BYA BA LA, 'DZIN PA'I SEMS JI LTA
BU ZHE NA, BYANG CHUB SEMS DPA'I SHES RAB GANG GIS RJES SU DPYOD
PA'I SEMS

KYI SKABS SU MDO SDE RNAMS TSIG RE RE NAS JI SKAD 'BYUNG BA'I
TSIG RNAMS KYI MTSAN MA 'DZIN TE, JI LTAR MTSAN MA 'DZIN CE NA,
MDO SDE 'DI'I TSIG NI 'DI KHO NA YIN GYI GZHAN MA YIN NO ZHES
GTAN LA 'BEBS PA NI 'DZIN PA'I SEMS ZHES BYA'O, ,RNAM PAR BRTAG
PA'I MTSAN MA

'DZIN PA'O ZHES BYA BA LA, YANG RNAM PAR BRTAG PA'I SEMS KYI
SKABS SU DON LA RNAM PAR RTOG PA LA, GRANGS LA SOGS PA LA RTOG PA
LA SOGS PA RNAM PA BZHIR BSHAD PA DANG, YI GE LA RNAM PAR RTOG PA
RNAM PA GNYIS SU BSHAD PA LA, DE DAG GI MTSAN MA 'DZIN TE JI LTAR
'DZIN CE NA,

'DI DAG NI 'DI KHO NA LTA BU YIN GYI, GZHAN DU MA YIN NO ZHES
GTAN LA 'BEBS PA NI 'DZIN PA'I SEMS ZHES BYA'O, ,BSDU BA'I SEMS
NI GANG GIS JI LTAR RNAM PAR BRTAGS PA'I DON RTZA BA'I SEMS SU
BSDUS NAS BSDU PA'I TSUL DU 'JUG PA ZHES BYA BA LA, BSDU PA'I
SEMS JI LTA BU ZHE NA,

@265A *, ,BYANG CHUB SEMS DPA'I SHES RAB GANG GIS GONG DU RNAM
PAR BRTAGS PA'I CHOS DON LA RNAM PAR BRTAG PA LA YANG, BGRANG BA
DANG GZHAL BA LA SOGS PA RNAM PA BZHIR BRTAG PA DANG, YI GE LA
YANG DON YOD PA DANG, MED PA RNAM PA GNYIS SU BRTAGS PA DE DAG LA
BSDU BA'I

TSUL DU 'JUG STE, JI LTA ZHE NA, JI SNYED DU MDO SDE YAN LAG BCU
GNYIS BSHAD PA DE DAG KYANG, MDO SDE'I NANG DU 'DUS PAR ZAD DO
ZHES RTZA BA'I SEMS SU SDUD PA'AM, MDO SDE 'DI'I NANG NAS TSIG
DANG YI GE MANG PO 'BYUNG BA THAMS CAD KYANG NAD BSDUS NA, 'DI
TZAM ZHIG STON PAR MDZAD DO

ZHES BYA BA'I SEMS SDUD PA LA BSDU BA'I SEMS ZHES BYA'O, ,RE BA'I
SEMS NI TING NGE 'DZIN GYI PHYIR RAM ZHES BYA BA LA, RE BA'I SEMS
JI LTA BU ZHE NA, BDAG NYID KYIS TING NGE 'DZIN THOB PAR BYA BA'I
PHYIR ZHUGS KYANG RUNG, DE MA YIN PA GZHAN 'BRAS BU GANG GI PHYIR
ZHUGS KYANG RUNG STE,

DE DAG THOS PAR BYA BA'I PHYIR 'JUG PAR BYA'O SNYAM DU SEMS GZHAN
DU BSGOM PA'AM, 'BRAS BU DE DAG GIS JI LTAR THOB PAR BYA'O SNYAM
DU SEMS BZHIN DU BSGOM PHA NI RE BA YID LA BYED PA ZHES BYA'O,
,DE YONGS SU RDZOGS PA'I PHYIR RAM ZHES BYA BA NI TING NGE 'DZIN
RNAMS YONGS SU

RDZOGS SHING MTHAR PHYIN PAR BYA BA'I PHYIR ZHUGS KYANG RUNG ZHES
BYA BA'I DON TO, ,DGE SBYONG GI 'BRAS BU 'THOB PAR BYA BA'I PHYIR
ZHES BYA BA NI RGYUN DU ZHUGS PA LA SOGS PA DGE SBYONG GI 'BRAS
BU THOB PAR BYA BA'I PHYIR ZHUGS KYANG RUNG ZHES BYA BA'I DON TO,
,SA LA 'JUG PA'I PHYIR RAM ZHES BYA BA NI

BDAG NYID KYIS SA BCU RIM GYIS THOB PAR BYA BA'I PHYIR ZHUGS
KYANG RUNG ZHES BYA BA'I DON TO, ,KHYAD PAR THOB PA'I PHYIR RAM
ZHES BYA BA LA, YANG NA BDAG GIS MNGON PAR SHES PA LNGA LA SOGS
PA'I YON TAN GYI KHYAD PAR THOB PAR BYA BA'I PHYIR ZHUGS KYANG
RUNG ZHES BYA BA'I DON TO, ,GANG GI PHYIR

'JUG PA NA ZHES BYA BA'I DON NI GZHAN YANG DE LA MA GTOGS PA'I
YON TAN STOBS DANG MI 'JIGS PA LA SOGS PA'I YON TAN GANG GI PHYIR
ZHUGS KYANG RUNG, DE DAG THOB PAR BYA'O SNYAM DU SEMS SHING BSGOM
PA NI RE BA'I SEMS ZHES BYA'O, ,SEMS NYID DMIGS PAR SNANG BA STE,
SEMS

@265B LAS GZHAN DMIGS PA MED DE, ,ZHES BYA BA LA, GONG DU SEMS
DRUG BSHAD PA'I SKABS SU SEMS DRUG GI DMIGS PA'I YUL BSHAD PA DE
DAG KYANG, SEMS NYID DMIGS PA'I YUL RNAM PA DRUG SNANG BA LTA BUR
ZAD KYI, SEMS LAS MA GTOGS PAR SEMS KYI DMIGS PAR BYA BA'I YUL
SEMS

LAS LOGS SHIG NA GZHAN MED DO ZHES BYA BA'I DON TO, ,SEMS TZAM DU
SHES KYANG RUNG MI SHES KYANG RUNG ZHES BYA BA LA SOGS PA LA,
SEMS RNAM PA DRUG PO DE DAG GI YUL RNAMS SEMS TZAM DU ZAD PA'I
BSAM PA'I SHES RAB KYIS KHONG DU CHUD DE, SEMS TZAM DU SHES KYANG
SEMS DRUG PO LA BSGOM PA NA,

DRUG PO DE DAG SEMS TZAM DU MI SHES KYANG RUNG ZHE'AM, BSAM PA'I
SHES RAB KYIS SEMS TZAM DU SHES PA MED KYI, THOS PA'I SHES RAB
KYIS 'DI LTAR SEMS TZAM DU ZAD KYI SEMS LAS LOGS SHIG NA YUL
GZHAN MED DO ZHES KYANG RUNG STE, DON DU NA SEMS NYID SEMS RNAM
PA DRUG GI DMIGS PA

LTA BUR SNANG BA ZAD DE, SEMS LAS GZHAN MA YIN PAS SEMS DRUG PO
YANG SEMS TZAM PAR RNAM PAR BZHAG GO, ,DE LTAR RNAL 'BYOR PA SEMS
DRUG LA BSGOM PA BSGOM PA DES, YID LA BYED PA BCU GCIG BSGOM
ZHING YID LA BYA STE, DE BAS NA, TSOL DANG SO SOR RTOG PA DANG,
,YID KYI

RTOG PA RGYUN DU BYA, ,ZHES BYA BA LA SOGS PA SMOS SO, ,DE LA YID
LA BYED PA BCU GCIG NI RTOG PA DANG BCAS DPYOD PA DANG BCAS PA LA
SOGS PA STE, YID LA BYED PA BCU GCIG KYANG TSIGS SU BCAD PA BZHIS
BSTAN TO, ,DE LA TSOL BA YID KYIS RTOG PA RGYUN DU BYA BA DANG,
SO SOR RTOG PA YID KYIS RTOG PA RGYUN DU

BYA'O ZHES TSIG DE LTA BU'O, ,DE LA TSOL BA YID KYIS RTOG PA ZHES
BYA BA LA, RTOG PA DANG BCAS DPYOD PA DANG BCAS PA'I YID LA BYED
PA BSTAN TE, DE'ANG MI LCOGS PA MED PA DANG, BSAM GTAN DANG PO'O,
,DE LA TSOL BA LA RTOG PAR CI MNGON ZHE NA, GTZUG LAG LAS RTOG
PA'I MTSAN NYID BSHAD

PA'I SKABS SU RTOG PA GANG ZHE NA, TSOL BA YID KYI 'JOG PA'O ZHES
BSTAN PAS NA TSOL BA LA RTOG PA ZHES BYA BAR MNGON NO, ,SO SOR
RTOG PA YID KYIS RTOG PA ZHES BYA BAS MI RTOG CING DPYOD PA TZAM
GYIS YID LA BYED PA BSTAN TE, DE YANG BAR GYI BSAM GTAN DANG BSAM
GTAN GNYIS PA LA BYA'O, ,

@266A *, ,SO SOR RTOG PA LA DPYOD PA ZHES BYA BAR CI MNGON ZHE
NA, GTZUG LAG LAS DPYOD PA'I MTSAN NYID BSHAD PA'I SKABS SU DPYOD
PA GANG ZHE NA, SO SOR RTOG PA YID KYIS 'JOG PA'O ZHES BSHAD PA'I
PHYIR DPYOD PA LA SO SOR RTOG PA ZHES BYA PAR MNGON NO, ,RNAM PAR
MI RTOG RO GCIG PA'I, ,YID

LA BYED PA BRTAG PAR BYA'O, ,ZHES BYA BA LA, RNAM PAR MI RTOG RO
GCIG PA ZHES BYA BAS MI RTOG MI DPYOD PA'I YID LA BYED PA BSTAN
TE, DE'ANG BSAM GTAN GSUM PA DANG BZHI PA STE, DE'I TSE RTOG
DPYOD DANG BRAL BA'I MTSAN NYID DU NANG GCIG PAR BSGOM PA'I PHYIR
TE, RTOG DPYOD DANG BRAL BA RNAM PAR MI

RTOG PA'I RO GCIG PA DE LA RTAG TU YID LA BYED PA'O ZHES BYA BA'I
THA TSIG GO, ,ZHI GNAS LAM DU SHES BYA STE, ,DES NA CHOS DANG
MING BSDUS PA, ,ZHES BYA BA LA, MING GANG CHOS RNAMS KYI DON DANG
TSIG BSDUS PA LA MING BSDUS ZHES BYA STE, DPER NA SHES RAB KYI
PHA ROL TU PHYIN PA ZHES BYA BA'I MING GIS, SHES RAB KYI

KYI [?] PHA ROL TU PHYIN PA'I DON DANG TSIG MANG PO BSDUS PA'O,
,DANG GI SGRAS NI RJES SU 'GRO BA'I SEMS KYIS MDO SDE'I TSIG SO
SOR SHES PAR BYA BA'I TSIG LA BSNYEGS TE, DON DU MDO SDE'I MING
DANG TSIG LA DMIGS PAR BYED PA NI ZHI GNAS KYI LAM DU SHES PAR
BYA STE, 'DIS NI ZHI GNAS YID LA BYED PA BSTAN TO, ,DE'I

DON DAG RNAM BRTAGS PHYIR, ,LHAG MTHONG DU NI SHES PAR BYA, ,ZHES
BYA BA LA, DE'I DON ZHES BYA BA NI MDO SDE RNAMS KYI MING DANG
TSIG RNAMS KYI DON TE, DE YANG BGRANG BA DANG GZHAL BA DANG DPYAD
PA DANG RTOG PA STE CHOS DE DAG GI RANG DANG SPYI'I MTSAN NYID LA
RTOG CING, PHYIN CI MA LOG PAR SHES PAR BYED PA NI LHAG MTHONG

GI LAM DU SHES PAR BYA STE, 'DIS NI LHAG MTHONG YID LA BYED PA
BSTAN TO, ,DE DAG BSDUS PA'I LAM DE NI, ,ZUNG DU 'BREL BAR SHES
PAR BYA, ,ZHES BYA BA LA, ZHIG NAS DANG LHAG MTHONG ZUNG DU MA
'BREL PA'I DUS NA NI SO SOR DMIGS TE, ZHI GNAS KYIS NI MING DANG
TSIG LA DMIGS, LHAG MTHONG GIS NI DON LA

DMIGS PAR BYED DO, ,NAM ZHI GNAS DANG LHAG MTHONG ZUNG DU 'BREL
NA NI MING DANG DON LA SO SOR MI DMIGS KYI, DE GNYIS GCIG TU
BSDUS NAS ZHI GNAS LHAG MTHONG MGO MNYAM DU 'BREL TE DMIGS PAR
BYED PA'I LAM DE NI ZHI GNAS DANG LHAG MTHONG ZUNG NGU 'BREL BA'I
LAM DU SHES PAR BYA STE, 'DIS NI ZUNG

@266B DU 'BREL PA YID LA BYED PA BSTAN TO, ,ZHUM PA'I SEMS NI RAB
TU GZUNG, ,ZHES BYA BA LA, RNAL 'BYOR BA TING NGE 'DZIN BSGOM
PA'I DUS NA SEMS NYID KYIS MI GSAL TE ZHUM PAR GYUR NA, LHAG
MTHONG MTSAN MA YID LA BYED PAS SEMS GZUNG ZHING GZENGS BSTOD PAR
BYA STE, JI LTAR GZENGS BSTOD CE NA, LHAG

MTHONG GIS DE BZHIN GSHEGS PA DANG, TING NGE 'DZIN GYI YON TAN
DANG, CHOS RNAMS KYI RANG DANG SPYI'I MTSAN NYID YID LA BYA BAS
SEMS GZENGS BSTOD PAR BYA STE, 'DIS NI 'DZIN PA'I MTSAN MA YID LA
BYED PA BSTAN TO, ,RGOD PA YANG NI ZHI PAR BYA, ,ZHES BYA BA LA,
SNGON MTHONG BA DANG THOS PA LA SOGS PA DRAN NAS PHYI'I

YUL LA SEMS 'PHROS PAR GYUR NA ZHI GNAS KYI MTSAN MA YID LA BYED
PAS RGOD PA ZHI BAR BYA STE, JI LTAR YID LA BYA ZHEN, 'KHOR BA'I
SKYON SKYE BA DANG RGA BA LA SOGS PA BSAMS NAS SEMS G-YENG BA
SPANG BAR BYA STE, 'DIS NI ZHI GNAS KYI MTSAN MA YID LA BYED PA
BSTAN TO, ,GANG DU DMIGS PA DE LA YANG, ,

MNYAM PA THOB NAS BTANG SNYOMS TE, ,ZHES BYA BA LA, RNAL 'BYOR
PAS DE LTAR ZHUM PA'I SEMS NI LHAG MTHONG GIS SPANGS, RGOD PA'I
SEMS NI ZHI GNAS KYIS SPANGS TE, DMIGS PAR BYA BA'I YUL LA ZHUM
RGOD MED BAR GYUR NAS SEMS MNYAM PA NYID DU GYUR NA MI BSKYOD PAR
BTANG SNYOMS SU BZHAG STE,

ZHI GNAS KYI MTSAN MA YANG YID LA MI BYA LHAG MTHONG GI MTSAN MA
YANG YID LA MI BYA STE, GAL TE 'GA' ZHIG YID LA BYAS PA NA, MNYAM
PA NYID KYI SEMS LAS NYAMS PAR 'GYUR TE, 'DIS NI BTANG SNYOMS KYI
MTSAN MA YID LA BYED PA BSTAN TO; ,RTAG TU DANG NI GUS PA BYAS,
,THAMS CAD DANG YANG

SBYAR BAR BYA, ,ZHES BYA BA LA, RNAL 'BYOR PA DE BAR 'GANG YID LA
BYED, BAR 'GA' YID LA MI BYED BA MA YIN GYI DUS THAMS CAD DU YID
LA BYED PA NI RTAG TU ZHES BYA STE, 'DIS NI RTAG PA YID LA BYED
PA BSTAN TO, ,LE LO DANG BTANG SNYOMS LAS YID LA BYED PAR NAN TAN
DANG BSGRIMS TE YID LA BYED PA NI

GUS PA ZHES BYA STE, 'DIS NI GUS PA YID LA BYED PA BSTAN TO, ,DE
LTAR RTAG TU YID LA BYED PA DANG, GUS PAR YID LA BYED PA GNYIS NI
GONG DU BSHAD PA'I YID LA BYED PA THAMS CAD LA YANG SBYAR TE,
GONG DU BSHAD PA'I YID LA BYED PA'I DUS NA YANG RTAG PAR YID LA
BYED PA DANG, GUS PAR

@267A *, ,YID LA BYED PA'I TSUL GYIS YID LA BYA'O ZHES BYA BA'I
DON TO, ,DE NI YID LA BYED PA RNAM PA BCU GCIG YID LA BYED PA'I
RNAL 'BYOR PA MOS PA SPYOD PA'I SA LA 'JUG PAR BYA BA'I PHYIR
SEMS GNAS PA DGU YID LA BYA STE, SEMS GNAS PA DGU'I DON NI TSIGS
SU BCAD PA BZHIS BSTAN TO, ,

DMIGS PA LA NI SEMS BZHAG NA, ,ZHES BYA BA LA, DANG PO RNAL 'BYOR
PAS TING NGE 'DZIN GYIS DMIGS PAR BYA BA'I YUL LA SEMS RTZE GCIG
TU BZHAG STE, JI LTAR BZHAG CE NA, TING NGE 'DZIN GYIS DMIGS PAR
BYA BA'I YUL DANG, SEMS GNYIS SU SPREL BAR BYA STE, DANG PO YUL
DANG SEMS GNYIS SU

'BREL BAR BYED PA LA NI SEMS GNAS PA ZHES BYA'O, ,DE NI RGYUN DU
MI G-YENG PHYIR, ,ZHES BYA BA LA, DE LTAR DMIGS PA'I YUL LA SEMS
RTZE GCIG TU BZHAG PA'I 'OG TU PHYI'I YUL LA SEMS G-YENGS PA
BSTAN NAS MI G-YENG BAR BYA BA'I PHYIR, YANG NAS YANG DU RGYUN DU
SEMS RTZE GCIG PAR BZHAG PA

STE, DES NI YANG DAG PAR GNAS PA BSTAN TO, ,RNAM PAR G-YENG PA
SHES NAS KYANG, ,MYUR BA DE NI SLAR BLAN NO, ,ZHES BYA BA LA, DE
LTAR RNAL 'BYOR PA'I TING NGE 'DZIN LA SEMS RTZE GCIG TU 'JOG PA
NA, SEMS PHYI'I YUL LA G-YENGS PAR GYUR NA BDAG GI SEMS 'DI NI
YUL LA G-YENGS PAR GYUR TO

ZHES SHES PAR BYAS NAS, DE MA THAG TU G-YENG BA'I SEMS SPANGS NAS
SLAR BLON TE, RTZE GCIG PA LA 'JOG PAR BYED DE NI KUN DU GNAS PAR
ZHES BYA'O, ,YANG NAS YANG DU BLO LDAN GYI, ,SEMS NI NANG DU BLAN
PAR BYA, ,ZHES BYA BA LA, DE LTAR SEMS G-YENGS PA LAS SLAR BLAN
PA'I BYANG CHUB SEMS DPA' BLO LDAN

DES, SEMS PHYI'I YUL LA MI GTONG ZHING YANG NAS YANG DU SEMS NANG
DU BLON PAR BYED DE TING NGE 'DZIN RTZE GCIG PA LA SEMS YANG NAS
YANG DU SEMS BLON PAR BYED, GTOD BAR BYED 'JOG PAR BYED DE DE NI
NYE BAR GNAS PA ZHES BYA'O, TING 'DZIN YON TAN MTHONG BAS NA, ,DE
BAS SEMS NI DGA'

BAR 'GYUR, ,ZHES BYA BA LA, GANG GI CHO RNAL 'BYOR PA'I TING NGE
'DZIN LA RTZE GCIG TU 'JOG PA LA DE'I TSE YUL LA SEMS 'PHROS PAR
GYUR NA, YUL LA SEMS DGA' BAR 'GYUR GYI TING NGE 'DZIN LA SEMS MI
DGA' BAR 'GYUR TE, DE'I DUS NA DES TING NGE 'DZIN GYI YON TAN LA
BRTAG PAR BYA'O, ,

@267B DES TING NGE 'DZIN GYI YON TAN LA BRTAGS NA TING NGE 'DZIN
GYI YON TAN MTHONG BAR 'GYUR RO, ,TING NGE 'DZIN GYI YON TAN
MTHONG NA SEMS MI DGA' BZHI ZHING DUL BAR GYUR NAS SEMS DGA' BA
SKYE BAR 'GYUR TE DES NI DUL BAR BYED PA BSTAN TO, ,RNAM PAR
G-YENGS LA SKYON MTHONG BAS, ,MI DGA' BA NI ZHI BAR

'GYUR, ,ZHES BYA BA LA, NAM RNAL 'BYOR PA SEMS G-YENGS SAM ZHUM
PA DANG, RMUGS PAR GYUR NA 'DI LTAR BDAG GIS SEMS G-YENGS PAS
RTZE GCIG PA LA NYAMS SHING SEMS ZHUM PA DANG RMUGS PAR GYUR NA,
BSAM GTAN DANG MNGON PAR SHES PA LA SOGS PA'I 'BRAS BU MI 'THOB
STE, DE BAS NA

G-YENGS BA'I SEMS BYUNG NA G-YENGS PA'I SEMS LA MI DGA' BAR BLTA
ZHING SKYON DU MTHONG STE, G-YENGS PA'I SEMS DANG MI DGA' BA
SPANG BA'I PHYIR GNYEN PO LA RTEN PAR BYED DE, DES GNYEN PO LA
BRTEN PAS MI DGA' BA'I SEMS SPONG BAR BYED DO, ,DE LTAR MI DGA'
BA'I SEMS SPONG BAR BYED PA DE LA NI ZHI

BAR BYED PA ZHES BYA'O, ,CHAGS PA DANG NI DKRUGS PA'I SEMS,
,SKYES PA DE TSE ZHI BAR BYED, ,CES BYA BA LA, GAL TE RNAL 'BYOR
PA 'DOD PA LA SOGS PAS LONGS SPYOD KYI YUL LA SEMS CHAGS PA ZHIG
SKYES SAM, 'KHRUGS PA STE ZHE SDANG ZHIG SKYES NA BYAMS PA BSGOM
PA'AM, MI DGA' BA BSGOM

PAS SPONG BAR BYED DO, ,DES NI RNAM PAR ZHI BAR BYED PA BSTAN TO,
,DE BAS MNGON PAR 'DU BYED BCAS, ,SEMS NI RGYUN DU 'JUG PA DANG,
,ZHES BYA BA LA, GONG DU BSHAD PA LTAR RNAL 'BYOR PAS TING NGE
'DZIN GYI SKYON RNAMS SPANGS NA DE'I 'OG TU BRTZAMS PA DANG BCAS,
,SEMS CHAGS PA ZHIG SKYES

SAM, 'KHRUG PA STE ZHE SDANG ZHIG SKYES NA, 'BAD PA DANG BCAS
PA'I MTSAN NYID DU TING NGE 'DZIN RTZE GCIG PA LA, SEMS RGYUN DU
'JUG CING GNAS BAR 'GYUR TE, DES NI GCIG TU BYED PA BSTAN TE,
DKA' THUB CAN GYIS DE BSGOMS PAS, ,'DU MI BYED PA 'THOB 'GYUR TE,
,ZHES BYA BA LA, DKA'

THUB CAN NI RNAL 'BYOR PA LA BYA STE, RNAL 'BYOR PAS BRTZAL 'BAD
DANG BCAS, ,'BAD PA DANG BCAS PA'I TING NGE 'DZIN LA GOMS PAR
BYAS PAS, DE'I 'OG TU BRTZAL BA DANG 'BAD MI DGOS PAR MNGON PAR
'DU MI BYED CING, LHUN GYIS GRUB PAR GNAS PA'I TING NGE 'DZIN
'THOB PAR 'GYUR TE, DE NI

@268A *, ,MNYAM PAR 'JOG PA ZHES BYA'O, ,DE NAS DE NI LUS SEMS
KYIS, ,SHIN TU SBYANGS PA CHUNG DU 'THOB, ,CES BYA BA LA, DE NAS
ZHES BYA BA NI SEMS GNAS PA DGU 'THOB PA'I 'OG TU ZHES BYA BA'I
DON TO, ,DES ZHES BYA BA NI RNAL 'BYOR PA'I BYANG CHUB SEMS DPA'
DE'ANG DE ZHES BYA

BA'I DON TO, ,LUS SEMS KYIS SHIN TU SBYANGS PA CHUNG DU 'THOB CES
BYA BA NI LUS LAS SU RUNG BA DANG, SEMS LAS SU RUNG BA SHAS
'BRING PO DANG SHAS CHEN PO THOB PA NI MA YIN GYI LAS SU RUNG BA
SHAS CHUNG NGU 'THOB CES BYA BA'I DON TO, ,LUS LAS SU RUNG BA
DANG NI DGE BA DANG TING NGE 'DZIN BSGOM PA NI LUS MI

BDE BA DANG LCI BA MED PA'O, ,SEMS LAS SU RUNG BA NI SEMS GSAL
ZHING TING NGE 'DZIN LA MYUR DU 'JUG PA'O, ,YID LA BYED PA SHES
PAR BYA, ,ZHES BYA BA NI, LUS DANG SEMS LAS SU RUNG BA SHAS CHUNG
NGU 'THOB PA DE'I DUS NA RNAL 'BYOR BA YID LA BYED PA 'THOB PO
ZHES SHES PAR BYA BA'I DON TO, ,DE NI YANG DANG

YANG DU 'PHEL, ,RING DU SONG ZHING 'PHEL BAS NA, ,ZHES BYA BA LA,
DE LTAR RNAL 'BYOR PAS YID LA BYED PAS THOB PO ZHES SHES PA'I 'OG
TU YID LA BYED PA DE DANG LUS DANG SEMS LAS SU RUNG BA, GONG NAS
GONG DU PHYI PHYIR ZHING 'PHEL BAR BYA BA'I PHYIR DE NYID LA
BSGOM PAR BYAS PAS LUS DANG SEMS LAS SU

RUNG BA, SHAS CHEN PO 'THOB PAR 'GYUR TE, SHAS CHEN PO THOB PA LA
RING DU SONG BZHES BYA'O, ,DE NI NGO BO'I GNAS THOB PO, ,ZHES BYA
BA LA, LUS DANG SEMS LAS SU RUNG BA LA SHAS CHEN PO THOB PA'I 'OG
TU GZUGS KYI KHAMS KYI RTZA BA'I BSAM GTAN BZHI THOB PAR 'GYUR
TE, DE BAS NA NGO BO'I GNAS THOB

PA ZHES BYA'O, ,MNGON SHES PHYIR NI DE SBYANGS NA, ,LAS SU RUNG
BA'I MCHOG THOB PA'O, ,ZHES BYA BA LA, DE BAS NA RTZA BA'I BSAM
GTAN THOB PA'I RNAL 'BYOR PAS, ,MNGON PAR SHES PA'I 'BRAS BU THOB
PAR BYA BA'I PHYIR, RTZA BA'I BSAM GTAN BZHI SBYANGS TE, JI LTAR
SBYANGS SHE NA, SRID PA'I SHAS CHE BA DANG, LTA

BA'I SHAS CHE BA DANG, THE TSOM GYI SHAS CHE BA MED PAR BYA STE,
SBYANGS NA LUS LAS SU RUNG BA'I MCHOG 'THOB STE, BSAM GTAN LAS SU
RUNG BA'I MCHOG THOB PA DANG, MNGON PAR SHES PA LAS SU RUNG BA'I
MCHOG THOB PA ZHES BYA BA'I DON TO, ,DE LA BSAM GTAN LAS SU RUNG
BA'I MCHOG THOB PA NI GZUGS

@268B KYI KHAMS SU BSAM GTAN BZHI LA LUGS BZHIN DU 'JUG PA, LUGS
LAS BZLOG STE 'JUG PA DANG, THOD RGAL DU 'JUG PA'O, ,MNGON PAR
SHES PA LAS SU RANG BA'I MCHOG THOB PA NI, 'PHRUL GYI MIG LA SOGS
PA'I MNGON PAR SHES PA'I LAS BYA BA LA THOGS PA MED PAR 'JUG
PA'O, ,

BSAM GTAN MNGON SHES RDZOGS PAS NA, ,SANGS RGYAS RNAMS LAS MNYAN
PA DANG, ,DPAG TU MED PAR MCHOD PA'I PHYIR, ,'JIG RTEN KHAMS SU
DE 'GRO'O, ,ZHES BYA BA LA, DE LTAR BSAM GTAN MCHOG THOB STE,
BSAM GTAN RDZOGS PA DANG, MNGON PAR SHES PA MCHOG THOB STE, MNGON
PAR

SHES PA'I RDZOGS PA'I BYANG CHUB SEMS DPA' RDZU 'PHRUL CAN TE,
RDZU 'PHRUL GYIS 'JIG RTEN GYI KHAMS SU 'GRO'O ZHES BYA BAR SBYAR
TE CI'I PHYIR DE 'GRO ZHE NA, PHYOGS BCU'I 'JIG RTEN GYI KHAMS NA
BZHUGS PA'I DE BZHIN GSHEGS PA LAS DAM PA'I CHOS NYAN PA'I SGO
NAS, YE SHES KYI TSOGS

RDZOGS PAR BYA BA DANG, DE BZHIN GSHEGS PA DE DAG LA BSOD SNYOMS
DANG CHOS GOS LA SOGS PA ZANG ZING GIS MCHOD PAR BYAS PA'I SGO
NAS BSOD NAMS KYI TSOGS BSAGS PAR BYA BA'I PHYIR, 'JIG RTEN GYI
KHAMS KUN DU 'GRO'O ZHES BYA BA'I DON TO, ,SANGS RGYAS DPAG TU
MED PA LA, ,BSKAL

PA GRANGS MED DE SNYED NA, ,LAS SU RUNG BA'I MCHOG THOB NA, ,DE
LAS BSNYEN PA'I SEMS KYIS SO, ,ZHES BYA BA LA, DE LAS ZHES BYA BA
NI DE BZHIN GSHEGS PA DE DAG LA ZHES BYA BA'I DON TO, ,BSNYEN
PA'I SEMS KYIS ZHES BYA BA NI, SANGS RGYAS LA BKUR STI DANG MCHOD
PA BYA'O SNYAM DU BSAM

PA'I SEMS KYIS ZHES BYA BA'I DON TO, ,'DI LTA BU'I SEMS KYIS
PHYOGS BCU'I SANGS RGYAS DPAG TU MED PA LA BSKAL PA GRANGS MED PA
GCIG TU DAM PA'I CHOS MNYAM PA DANG, LHUNG BZED DANG CHOS GOS LA
SOGS PA 'BUL BA'I SGO NAS BSNYEN BKUR BYAS NAS LAS SU RUNG BA'I
MCHOG THOB PAR

'GYUR TE, DE'ANG GANG ZHEN, PHYOGS BCU THAMS CAD DU RDZU 'PHRUL
GYIS DE BZHIN GSHEGS PA LA MCHOD PA BYA BA DANG, THOGS PA MED PAR
NUS PA'I MNGON PAR SHES PA LA BSKYED NUS PA'I BSAM GTAN LAS SU
RUNG BA'I MCHOG THOB PO ZHES BYA BA'I DON TO, ,BSKAL PA GRANGS
MED PA ZHES BYA BA NI

@269A *, ,BGRAD BA DPAG TU MED PA'O ZHES BYA BA LA, 'DI'I SKABS
SU BSKAL PA GRANGS MED PA 'BYUNG BA ZHES 'BYUNG BA GRANGS MED PA
GSUM LA NI MI BYA'I, ,BGRANG BA LAS 'DAS PA'I BSKAL PA GRANGS MED
PA GCIG LA BYA'O ZHES BYA BA'I DON TO, ,DE NAS DE DAG SNGON ROL
DU, ,YON TAN LNGA NI

'THOB 'GYUR TE, ,ZHES BYA BA LA, LUS DANG SEMS LAS SU RUNG BA
THOB PA DANG, BSAM GTAN MNGON PAR SHES PA RDZOGS PA THOB PA DANG,
DE BZHIN GSHEGS PA LA MCHOD PA DPAG TU MED PA THOB PA'I 'OG TU DE
LTA BU DANG LDAN PA'I BYANG CHUB SEMS DPA' DES BSAM PA RNAM PAR
DAG PA STE, SA DANG PO

MA THOB PA'I SNGA ROL DU, SA DANG PO THOB PAR 'GYUR BA'I MTSAN MA
YON TAN LNGA THOB PAR 'GYUR RO ZHES BYA BA'I DON TO, ,RNAM PAR
DAG PA'I SNOD 'GYUR ZHING, ,DE NAS BLA NA MED PAR 'GYUR, ,ZHES
BYA BA LA, YON TAN RNAM PA LNGA THOB NAS KYANG RNAM PAR DAG PA
STE, SA RAB TU DGA' BA DANG CHOS KYI SKU

RDZOGS PA DANG, DAG PAR 'GYUR BA'I SNOD DANG, GZHI BLA NA MED PAR
'GYUR TE, BLA NA MED PA ZHES SMOS PAS NI, NYAN THOS DANG RANG
SANGS RGYAS KYI THEG PA'I SGO NAS ZHUGS PA NI MA YIN GYI DANG PO
THOB PAR BYA BA'I PHYIR, THEG PA CHEN PO'I SGO NAS ZHUGS PAS NA
SNOD BLA NA MED PA ZHES BYA'O, ,

GANG PHYIR LUS KYI GNAS NGAN LEN, ,SKAD CIG RE RER KUN SPYOD
DANG, ,ZHES BYA BA LA, YON TAN RNAM PA LNGA STON TO, ,LUS KYI
GNAS NGAN LEN GYI SGRAS NI LUS LAS SU MI RUNG BA DANG, SEMS LAS
SU MI RUNG BA GNYIS LA BYA STE, LUS LAS SU MI RUNG BA NI LUS LCI
BA DANG, MI BDE BA'O, ,

SEMS LAS SU MI RUNG BA NI SEMS MI BDE ZHING DGE BA LA MI 'JOG
PA'O, ,DPER NA KHRUS MKHAN GYIS KHRUS RTZI DANG CHOS GOS DANG RAS
LA SOGS PA'I DRI MA SKAD CIG MA RE RE LA 'DAG CING SPYOD BAR BYED
PA DE BZHIN DU DE DAG KYANG ZHI GNAS CHU DANG 'DRA BAS LUS LAS SU
MI RUNG BA SKAD CIG MA RE RE

LA 'DAG CING SPYONG BAR BYED DO, ,'DI NI YON TAN RNAM PA GCIG GO,
,LUS DANG SEMS KYIS KUN DU YANG, ,SHIN TU SBYANGS PAS GANG BAR
'GYUR, ,ZHES BYA BA LA, SHIN TU SBYANGS PA'I SGRAS NI LAS SU RUNG
BA LA BYA STE, DON DU NA LUS LAS SU RUNG BAR BYA ZHING LUS KYI
BDE BAS KYANG LUS KUN DU KHYAB CING

@269B DANG BAR 'GYUR BA DANG, SEMS LAS SU RUNG ZHING SEMS BDE BAS
KYANG SEMS KUN DU KHYAB PAR 'GYUR ZHES BYA BA'I DON TO, ,LUS SHIN
TU SBYANGS PA DANG, SEMS SHIN TU SBYANGS PA GNYIS SO SOR PHYE
STE, YON TAN GSUM DU BZHAG GO, ,DE LA LUS KYI GNAS NGAN LEN
SPYANG BA DANG, LUS LAS SU RUNG BA DANG,

SEMS LAS SU RUNG BA GSUM NI ZHI GNAS KYI PHYOGS SO, ,THAMS CAD
CHOS DAG SHES PA NI, ,YONGS SU MA CHAD SNANG BAR RO, ,ZHES BYA BA
LA, CHOS KYI SGRAS NI MDO SDE LA SOGS PA GSUNG RAB YAN LAG BCU
GNYIS LA BYA'O, ,DES KHA CIG SHES, KHA CIG MI SHES PA DANG, BAR
'GA' SHES

PAR 'GA' MI SHES PA NI MA YIN GYI DUS THAMS CAD DU THAMS CAD SHES
PA NI YONGS SU MA CHAD PA SNANG BA ZHES BYA STE, DE LTAR LUS DANG
SEMS LAS SU RUNG BAR GYUR PA DANG, GSUNG RAB YAN LAG BCU GNYIS NI
CHOS THAMS CAD LA YONGS SU MA CHAD PA'I TSUL DU SHES PA'I SNANG
BA 'BYUNG STE, 'DI NI YON

TAN RNAM PA BZHI PA'O, ,RNAM PAR DAG PA'I MTSAN MA YANG, ,MA
BRTAGS PAR NI RAB TU MTHONG, ,ZHES BYA BA LA, RNAM PAR DAG PA'I
SGRAS NI SA DANG PO LA BYA STE, SA DANG PO 'THOB PAR 'GYUR BA'I
MTSAN MA DANG, RTAGS DAG KYANG MA BRTAGS MA BSAMS PAR RMI LAM DU
LUS LAS SRIN BU 'DZAG

PA DANG, MI GTZANG BAS LUS BSKUS PA LAS KHRUS BYED PA LA SOGS PA
LUS KYI SKYON DANG BRAL BA DAG RMI LAM DU MTHONG BAR 'GYUR TE,
'DI NI YON TAN LNGA BA'O, ,DE LTAR CHOS THAMS CAD LA YONGS SU MA
CHAD PA'I SNANG BA THOB PA DANG, RNAM PAR DAG PA'I MTSAN MA MA
BRTAGS PAR MTHONG BA GNYIS NI

LHAG MTHONG GI PHYOGS SO, ,RTAG TU BLO LDAN BYED PA NI, ,RAB TU
RDZOGS DANG RNAM DAG PA'I, ,MDOR NA CHOS KYI SKU YI STE, ,RGYU NI
DE BZHIN YONGS SU 'DZIN, ,ZHES BYA BA LA, DE'I 'OG TU BYANG CHUB
SEMS DPA' BLO DANG LDAN PAS RNAM PA YONGS SU 'DZIN PAR BYED DE,
GANG ZHEN CHOS KYI SKU YONGS SU

RDZOGS PA'I SKU RGYU DANG, RNAM PAR DAG PA'I RGYU STE, RGYU NI DE
BZHIN GSHEGS PA GRANGS MED PA LAS BSOD NAMS DANG YE SHES KYI
TSOGS BSAGS PA'AM, ZHI GNAS DANG LHAG MTHONG NI PHYOGS LA GNAS PA
STE, DE BAS NA RNAM PAR DAG PA'I SNOD BLA NA MED PAR 'GYUR BA
ZHES BYA'O, ,'DI NI ZHI

@270A *, ,GNAS DANG LHAG MTHONG GNYI GA'I PHYOGS SO, ,SA BCU'I
DUS NA NI CHOS KYI SKU YONGS SU RDZOGS PA ZHES BYA STE, BYANG
CHUB SEMS DPA'I CHOS KYI SKU NI SA BCU BAR RDZOGS PA'I PHYIR RO,
,SANGS RGYAS KYI SA'I DUS NA NI CHOS KYI SKU RNAM PAR DAG PA ZHES
BYA STE, DAR LA TZAM GYIS CHOD PA'I SGRIB PA YANG

SPANGS PA'I CHOS KYI SKU THOB PA'I PHYIR RO, ,DE'I BAR DU NI 'JIG
RTEN GYI CHOS DANG YON TAN THOB PO ZHES BYA BA LA, GDAMS PA BSTAN
PA'I MGO NAS BRTZAMS TE, YON TAN LNGA THOB PA YAN CHAD KYI BAR DU
NI MOS PA SPYOD PA'I SA LA ZHUGS PA'I SO SO'I SKYE BO'I CHOS DANG
YON TAN JI LTAR BSTAN PA THOB PA'I ZHES BYA BA'I

DON TO, ,DE NAS DE LTAR GYUR PA YIS, ,BYANG CHUB SEMS DPA' MNYAM
GZHAG PAS, ,ZHES BYA BA LA SOGS PA LA DA 'DI MAN CHAD NI NGES PAR
'BYED PA'I PHYOGS BZHI LA 'JUG PA STON TE, DE NAS ZHES BYA BA NI
DE'I 'OG TU ZHES BYA BA'I DON TO, ,DE 'DRA BAR GYUR PA ZHES BYA
BA NI BSAM GTAN DANG MNGON PAR

SHES PA LA SOGS PA SBYANG BAR BYAS PA DANG, YON TAN LNGA THOB PA
DANG, BLA NA MED PA'I SNOD DU GYUR PA LA SOGS PA'I YON TAN DANG
LDAN PAR GYUR PA'I BYANG CHUB SEMS DPA'I TING NGE 'DZIN LA SEMS
RTZE GCIG TU GZHAG PA DE 'DI SNYAM DU YID LA RTOG GO ZHES BYA BAR
SBYAR RO, ,YID KYI RNAM RTOG MA GTOGS

PAR, ,THAMS CAD DON NI MI MTHONG NGO, ,ZHES BYA BA LA, DE 'DI
SNYAM DU BRTAGS TE, GZUGS LA SOGS PA'I DNGOS PO 'DI DAG THAMS CAD
NI YID KYI RNAM PAR RTOG PA KHO NA LAS SNANG BAR ZAD KYI YID KYI
RNAM PAR RTOG PA LAS MA GTOGS PAR SEMS LA SOGS PA LAS LOGS SHIG
NA YOD PAR MA

MTHONG ZHING DON MED DO ZHES KHONG DU CHUD DE 'DI NI CHOS LA
SNANG BA THOB PA ZHES BYA STE, 'DI NI DROD KYI DUS SO, ,CHOS KYI
SNANG BA 'PHEL BA'I PHYIR, ,BRTAN PA'I BRTZON 'GRUS RTZOM PA STE,
,ZHES BYA BA LA, DE LTAR DROD KYI DUS NA CHOS KYI SNANG BA THOB
PA DE NYID JE CHE JE CHER 'PHEL ZHING RGYAS PAR BYA BA'I PHYIR,
BRTAN

BA BYANG CHUB SEMS DPAS BRTZON 'GRUS RGYUN DU RTZOM ZHES BRTZON
'GRUS JE CHE JE CHER RTZOM PAR BYED DE, 'DI NI SNANG BA 'PHEL BA
ZHES BYA STE, SPYI PO'I DUS SO, ,CHOS KYI SNANG BA 'PHEL NA NI,
,SEMS TZAM LA NI GNAS PAR 'GYUR, ,ZHES BYA BA LA, DE LTAR BRTZON
'GRUS BRTZAMS NAS CHOS KYI

@270B SNANG BA SHAS CHER 'PHEL BAR 'GYUR NA, DE'I YUL DU PHYI'I
YUL LA SOGS PAR SNANG BA KUN DANG BRAL BA'I SEMS TZAM LA GNAS PAR
'GYUR RO ZHES BYA BA'I DON TO, ,JI LTAR SEMS TZAM LA GNAS PAR
'GYUR ZHE NA, DE'I PHYIR, THAMS CAD DON DAG SNANG BA NI, ,SEMS LA
RAB TU SNANG BA STE, ,

ZHES BYA BA LA SOGS PA SMOS TE, 'DI LTAR PHYI'I YUL DNGOS POR
SNANG ZHING DMIGS PA 'DI DAG THAMS CAD SEMS NYID DE LTAR SNANG
PAR ZAD DO ZHES KHONG DU CHUD NAS PHYI'I DNGOS PO GANG YANG MI
SNANG BA LA GNAS TE, DE BAS NA SEMS TZAM LA GNAS PA ZHES BYA'O,
,'DI DAG BZUNG BA'I G-YENG

BA NI, ,DE YI DUS NA SPONG BAR 'GYUR, ,DE NAS LHAG MA MA LUS
PA'I, ,'DZIN PA G-YENG BA GCIG PU'O, ,ZHES BYA BA LA, 'DI DAG GI
SGRAS NI PHYI'I YUL DNGOS POR SNANG BA LA BYA STE, PHYI'I DNGOS
POR SNANG BA RNAMS LA YOD PAR 'DZIN CING PHYI'I DNGOS PO SEMS LA
SNANG BA NI GZUNG BA'I

G-YENG BA ZHES BYA STE, GANG GI TSE DE LA GNAS NAS YUL LTA BUR
SEMS LA SNANG BA THAMS CAD SPANGS TE, MI SNANG BAR GYUR PA DE'I
DUS NA GZUNG BA'I G-YENG BA NI SPANGS NAS GZUNG BA'I G-YENG BA
SPANGS PA'I 'OG TU PHYIN NA CI ZHIG LUS SHE NA, 'DZIN PA'I G-YENG
BA PHYIN LUS TE, SEMS LA

YOD PAR 'DZIN PA'I G-YENG BA MA SPANGS ZHES BYA BA'I DON TO, ,DES
NI DE KHO NA'I PHYOGS GCIG PA'I TING NGE 'DZIN BSTAN TE, CHOS KYI
SNANG BA 'PHEL NA NI, ,ZHES BYA BA NAS BRTZAMS TE, 'DZIN PA'I
G-YENG BA GCIG BU'O, ,ZHES BYA BA YAN CHAD KYIS BZOD PA'I DUS
BSTAN TO, ,DE TSE DE MA

THAG PA YI, TING 'DZIN MYUR DU THOB PAR 'GYUR, ,ZHES BYA BA LA,
GZUNG BA'I G-YENG BA SPANGS NA 'DZIN PA'I G-YENG BA MA SPANGS
PA'I RNAL 'BYOR PA DE'I 'OG TU GZUNG BA MED NA DE 'DZIN PA'I SEMS
KYANG GA LA YOD CES 'DZIN PA'I G-YENG BA MYUR DU SPONG BAR BYED
DO, ,DE SPANGS PA'I DE

MA THAG PA'I TING NGE 'DZIN MYUR DU THOB PAR BYED DE, 'DI NI 'JIG
RTEN GYI CHOS MCHOG GI DUS SO, ,DE'I 'OG TU NGES PAR 'BYED PA'I
PHYOGS, ZHES BYA BA LA, BSAM GTAN DANG MNGON PAR SHES PA LAS SU
RUNG BA THOB PA DANG, YON TAN LNGA THOB PA'I 'OG TU NGES PAR
'BYED PA'I PHYOGS BZHI LA

@271A *, ,'JUG GO ZHES BYA BA'I DON TO, ,GANG GI TSE DE LTA BUR
GYUR PA'I ZHES BYA BA LA, GANG GI DUS NA BSAM GTAN PA RNAL 'BYOR
PAS BSAM GTAN DANG MNGON PAR SHES PA LA SOGS PA SBYANG BA BYAS PA
DANG, YON TAN LNGA THOB PAR BYA STE, YON TAN DE LTA BU DANG LDAN
PAR GYUR BA DE'I TSE 'OG NAS 'BYUNG

BA LTA BU'I DON RTOGS PAR 'GYUR RO ZHES BYA BA'I DON TO, ,BDAG
DANG SPYI'I MTSAN NYID GNYIS YID KYI RTOG PA TZAM DU MTHONG BA DE
NI DROD LA BAB STE ZHES BYA BA LA, CHOS RNAMS KYI RANG GI MTSAN
NYID NI GZUGS KYI RANG GI MTSAN NYID THOB PA DANG BCAS PA DANG,
TSOR BA'I RANG GI MTSAN NYID MYONG BA'I BDAG

NYID DANG ZHES BYA BA NAS, GANG ZAG PA DANG BCAS PA DANG, ZAG PA
MED PA DANG, 'DUS BYAS DANG, 'DUS MA BYAS DANG, BLTAR SNANG BA
DANG, BLTAR MI SNANG BA DANG, THOGS PA DANG BCAS PA DANG, THOGS
PA MED PA ZHES BYA BA LA SOGS PA'O, ,SPYI'I MTSAN NYID NI MI RTAG
PA DANG, SDUG

BSNGAL BA DANG, STONG PA DANG, BDAG MED PA STE, DE DAG THAMS CAD
YID KYI RTOG PA TZAM DU ZAD KYI YID KYI RTOG PA LAS LOGS SHIG NA
YOD PA MA YIN PAR MTHONG BA DE'I DUS NA DROD KYI GNAS THOB PA
ZHES BYA STE, DROD CES KYANG BYA, CHOS LA SNANG BA THOB PA ZHES
KYANG BYA, CHOS LA RTOG PA BZOD

PA ZHES KYANG BYA'O ZHES BYA BA'I DON TO, ,DROD DANG CHOS LA
SNANG BA THOB PA DE LA CHOS LA RTOG PA BZOD PA ZHES BYA BAR CI
MNGON ZHE NA, DE'I PHYIR, SNANG BA'I DBANG DU BYAS NAS CHU LAN
TSVA CAN GYI SNANG BA'O ZHES GSUNGS PA DE NI CHOS LA RTOG PA BZOD
PA'I TSIG BLA DGAS SO ZHES SMOS TE, CHOS LA SNANG

BA THOB PA DE LA CHOS LA RTOG PA'I BZOD PA THOB PO ZHES BYA BAR
MNGON PA NI GANG BA TSVA'I 'BAB CHU BSHAD PA ZHES BYA BA'I MDO
LAS, CHU BO LAN TSVA CAN GYI DPES BSTAN NAS CHOS LA SNANG BA THOB
PA DE NI CHOS LA RTOG PA'I BZOD PA THOB PA'I TSIG BLA DGAS SO
ZHES GSUNGS SO, ,DE LA BA TSA'I CHU BO NI

KHAMS GSUM DU RGYUN DU 'KHOR BA LA BYA'O, ,BA TSVA'I CHU BO'I THA
MA BA TSVA'I SKYE BO LA NYI MA'I ZER BAB NA DKAR BA DANG SKYA BAR
SNANG BA DE BZHIN DU, GANG GI TSE CHOS THAMS CAD SEMS LAS SNANG
BAR ZAD KYI, SEMS LAS LOGS SHIG NA YOD PA MA YIN NO ZHES KHONG DU
CHUD PA DE'I TSE NYI MA DANG ZLA

@271B PA'I 'OD LTA BUR SNANG BA ZHES NI MI BYA'O, ,CHOS LA SNANG
BA THOB PA ZHES BYA'O ZHES BYA BA'I DON TO, ,DE CHOS KYI SNANG BA
DE NYID 'PHEL BA'I PHYIR TE ZHES BYA BA LA, BYANG CHUB SEMS DPA'
DE NYID KYI RTOG PA LAS MA GTOGS PAR DON GYI DNGOS PO GZHAN MED
DO ZHES CHOS KYI SNANG BA THOB PA DE NYID SHES

CHER SPEL ZHING SNAD BA CHER BSKYED PAR BYA BA'I PHYIR CUNG ZAD
KYANG MI GNAS MI 'DUG PAR BRTZON 'GRUS RTZOM PAR BYED DO, ,DE NI
RTZE MO'I DUS SO ZHES BYA'O, ,CHOS KYI SNANG BA 'PHEL NAS 'DI DAG
KUN SEMS TZAM MO ZHES RTOG PA'I PHYIR ZHES BYA BA LA SOGS PA LA,
DE LTAR SEMS TZAM DU RTOGS

PA'I CHOS KYI SNANG BA THOB NAS SNANG BA DE NYID SHAS CHER 'PHEL
BA'I BRTZON 'GRUS BRTZAMS PA LAS SEMS TZAM DU RTOG PA'I SNANG BA
SHAS TSER 'PHEL BA'I 'OG TU PHYI'I GZUNG BA SNANG BA'I GZUNG BA
THAMS CAD DANG BRAL NAS SEMS TZAM DU RTOG SHING SEMS LA GNAS PAR
'GYUR TE, GANG GI TSE

BZUNG BA'I G-YENG BA SPANGS NAS 'DZIN PA'I G-YENG BA TZAM LA GNAS
PA THOB PA'I TSE BZOD PA THOB PA'I DUS ZHES BYA'O, ,DE'I TSE MYUR
DU DE MA THAG PA'I TING NGE 'DZIN LA REG PAR 'GYUR TE ZHES BYA BA
LA SOGS PA LA DE LTAR SEMS TZAM LA GNAS TE GZUNG BA'I G-YENG BA
SPANGS NAS 'DZIN PA'I

G-YENG BA TZAM LA GNAS PA DE YANG 'DI SNYAM DU RTOG STE, DE LTAR
GZUNG BA MED NA 'DZIN PA YANG YOD PAR MI RIGS SO ZHES 'DZIN PA'I
G-YENG BA LA MNGON PAR CHAGS PA YANG DE MA THAG TU SPANGS NAS, DE
MA THAG PA'I TING NGE 'DZIN LA RIG PAR BYED DE, ,DE 'JIG RTEN
CHOS MCHOG GI

DUS SO, ,CI'I PHYIR ZHE NA, DE MA THAG PA ZHES BRJOD CE NA, GANG
PHYIR 'DZIN PA'I G-YENG PA NI, ,DE MA THAG TU SPONG BAS SO, ,ZHES
BYA BA LA, CI'I PHYIR 'JIG RTEN GYI CHOS MCHOG LA DE MA THAG PA'I
TING NGE 'DZIN ZHES BYA ZHE NA, GANG GI PHYIR RNAL 'BYOR PAS
GZUNG BA'I G-YENG BA SPANGS PA DANG, DE MA

THAG TU 'DZIN PA'I G-YENG BA YANG SPONG BAR BYED CING DE MA THAG
PA'I SA DANG POR 'JUG PAR BYED PAS NA, DE'I PHYIR DE MA THAG PA'I
TING NGE 'DZIN ZHES BYA'O ZHES BYA BA'I DON TO, ,DROD LA SOGS PA
ZHES BYA BA LA, GANG PHYIR DE DAG RIM BZHIN NO, ,ZHES BYA BA LA,
DROD LA SOGS PA NGES PAR 'BYED

@272A *, ,PA'I PHYOGS BZHI'I RIM PA YANG 'DI LTAR SHES PAR BYA
STE, DANG PO DROD DO, ,DE NAS SPYI BO'O, ,DE NAS BZOD PA'O, ,DE
NAS 'JIG RTEN CHOS MCHOG STE, RIM PA DE LTAR SHES PAR BYA'O ZHES
BYA BA'I DON TO, ,'DI MAN CHAD MTHONG BA'I LAM STON TO, ,DE'I
PHYIR, 'DZIN PA GNYIS LAS RNAM

GROL BA'I, ,'JIG RTEN 'DAS PA BLA NA MED, ,DRI MA BRAL BA RNAM MI
RTOG ,YE SHES DE NAS DE THOB PO, ,ZHES SMOS TE, DE NAS ZHES BYA
BA NI MOS PA SPYOD PA'I SA 'JIG RTEN GYI CHOS MCHOG GI 'OG TU
BYANG CHUB SEMS DPA' DES YE SHES THOB PO ZHES BYA BAR SBYAR TE,
YE SHES DE YANG CI 'DRA BA ZHIG CE NA,

'DZIN PA GNYIS LAS RNAM PAR GROL BA, 'JIG RTEN LAS 'DAS PA BLA NA
MED PA DRI MA DANG BRAL BA RNAM PAR MI RTOG PA'I YE SHES THOB PO
ZHES BYA BA'I DON TO, ,DE LA GZUNG PA DANG 'DZIN PA GNYIS SPANGS
PAS NA 'DZIN PA GNYIS LAS RNAM PAR GROL BA'O, ,YE SHES DE 'JIG
RTEN PA RNAMS LA MED CING

'JIG RTEN PA'I SPYOD YUL DU MA GYUR PAS NA 'JIG RTEN LAS 'DAS PA
ZHES BYA'O, ,YE SHES DE LAS KHYAD ZHUGS PA'I YE SHES DE LAS GZHAN
MED DE NYAN THOS DANG RANG SANGS RGYAS KYI YE SHES LAS 'PHAGS PAS
NA BLA NA MED PA ZHES BYA'O, ,MTHONG BAS SPANG BAR BYA BA'I NYON
MONGS PA DANG BRAL BAS

NA DRI MA DANG BRAL BA ZHES BYA'O, ,GZUNG BAR RTOG PA DANG 'DZIN
PAR RTOG PA DANG BRAL BAS NA RNAM PAR MI RTOG PA ZHES BYA'O, ,DE
BAS NA DRI MA MED PAS DRI MA DANG BRAL BAS GSUNGS SO, ,ZHES BYA
BA LA, DE LTAR MTHONG BA'I LAM GYI YE SHES KYI DBANG DU BYAS NAS
MDO LAS KYANG, RDUL MED CING

RDUL DANG BRAL BAS CHOS LA CHOS KYI MIG RNAM PAR DAG PA'O ZHES
GSUNGS TE, GZUNG BA DANG 'DZIN PA'I RDUL SPANGS PAS NA RDUL MED
PA'O, ,MTHONG BAS SPANGS BAR BYA BA'I NYON MONGS PA'I DRI MA
SPANGS PAS NA RDUL DANG BRAL BA ZHES BYA'O, ,YANG NA BZOD PA'I
DUS NA RDUL MED PA, ZHES BYA STE, BZOD

PAS NYON MONGS PA THAMS CAD SPONG BAR BYED PA'I PHYIR RO, ,YE
SHES KYI DUS NA NI DRI MA MED PA ZHES BYA STE, RNAM PAR GROL BA'I
RANG BZHIN DU SKYES PA'I PHYIR RO, ,DE NI DE YI GNAS 'PHOS LA,
,SA YI DANG PO YIN PAR 'DOD, ,CES BYA BA LA, SA DANG PO THOB NAS
MTHONG BA'I LAM SKYES PAS NA, BYANG

@272B CHUB SEMS DPA' DES GZUNG BA DANG, 'DZIN PA SPANGS SHING
MTHONG BAS SPANG BAR BYA BA'I NYON MONGS PA SPANG PA DE NI BYANG
CHUB SEMS DPA' DE'I KUN GZHI GNAS 'PHOS PA ZHES BYA STE, KUN GZHI
GNAS 'PHOS PA NYID LAS SA DANG PO ZHES BYA BA YANG DE NYID LA BYA
BAR 'DOD DO, ,KUN GZHI GNAS

'PHOS PA DE DUS JI SRID CIG GIS 'THOB CE NA, DE'I PHYIR, DE NI
BSKAL PA DPAG MED PAS, SHIN DU RNAM PAR DAG PAR 'GYUR, ,ZHES SMOS
TE, DE NI ZHES BYA BA NI KUN GZHI GNAS 'PHOS PA, SA DANG PO'I
MTSAN NYID DE NI BSKAL PA GRANGS MED PA GSUM LAS BSKAL PA GRANGS
MED PA GCIG

GI BAR DU BYANG CHUB SEMS DPA'I SPYOD PA LA SPYAD SPYAD PAS SHIN
TU RNAM PAR DAG PA'I MTSAN NYID SA DANG PO RAB TU DGA' BA 'THOB
PAR 'GYUR RO ZHES BYA BA'I DON TO, ,CHOS KYI DBYINGS LA MNYAM PA
NYID, ,DE TSE RAB TU RTOGS NAS KYANG, ,ZHES BYA BA LA, GZHAN
YANGS DANG PO THOB PA'I BYANG

CHUB SEMS DPA' DES, SO SO'I SKYE BO'I DE BZHIN NYID CHOS KYI
DBYINGS DANG, 'PHAGS PA RNAMS KYI DE BZHIN NYID CHOS KYI DBYINGS
SU THA DAD PA MED CING RO GCIG PA'I DE BZHIN NYID DE'I TSE RTOGS
SO ZHES BYA BA'I DON TO, ,CHOS KYI DBYINGS MNYAM PA NYID RTOGS
PAS MNYAM PA NYID RNAM PA LNGA

YANG RTOGS PAR 'GYUR RO ZHES BYA BA'I DON TO, ,DE TSE SEMS CAN
THAMS CAD LA, ,BDAG DANG MTSUNGS PA'I SEMS THOB PO, ,ZHES BYA BA
LA, SA DANG PO'I TSE MNYAM PA NYID RNAM PA LNGA THOB BAS NA, SEMS
CAN THAMS CAD DANG BDAG TU MTSUNGS PA'I SEMS KYANG THOB STE, BDAG
GANG YIN

PA SEMS CAN YANG DE YIN LA SEMS CAN GANG YIN PA BDAG KYANG DE YIN
NO ZHES RTOGS PA'I SEMS THOB PO, ,MNYAM PA RNAM PA LNGA GANG ZHE
NA, DE'I PHYIR, BDAG CHED DANG NI SDUG BSNGAL DON, ,BYA BA DANG
NI RE BA MED, ,SEMS CAN LA STE DE LTAR RGYAL BA'I SRAS, ,GZHAN
DAG DANG NI SEMS

MNYAM PA'O, ,ZHES SMOS TE, MNYAM PA RNAM PA LNGA NI, BDAG MED PA
MNYAM PA DANG, SDUG BSNGAL MNYAM PA DANG, DON BYA BA MNYAM PA
DANG, SEMS CAN LA LAN RE BA MED PA MNYAM PA DANG, RGYAL BA'I SRAS
GZHAN DANG SEMS MNYAM PA'O, ,BDAG MED PA'I CHOS MTSUNGS PA RTOGS
PAS NA

@273A *, ,BDAG DANG SEMS CAN MNYAM PA'I SEMS RTAG TU THOB PA NI
MNYAM PA RNAM PA LNGA STE ZHES BYA BA LA, BDAG MED PA ZHES BYA BA
NI GANG ZAG DANG CHOS KYI RANG BZHIN MED PA CHOS KYI DBYINGS LA
BYA STE, CHOS THAMS CAD CHOS KYI DBYINGS KYI RANG BZHIN YIN PAS
CHOS MTSUNGS PAR RTOGS TE, SA DANG POR CHOS KYI DBYINGS

RTOGS NAS, MNYAM PA RNAM PA LNGA THOB PA RTOGS PAR 'GYUR RO,
,MNYAM PA RNAM PA LNGA THOB PA RTOGS PA DANG, DE'I TSE BDAG DANG
SEMS CAN DU SEMS MNYAM PA YANG THOB PAR 'GYUR RO ZHES BYA BA'I
DON TO, ,BDAG DANG PHA ROL LA BDAG MED PA DANG, BDAG DANG GZHAN
GYI RGYUD LA BDAG MED PA ZHES BYA BA LA,

JI LTAR BDAG GI NYE BAR LEN PA'I PHUNG PO LA BDAG MED PA LTAR
SEMS CAN GYI NYE BAR LEN PA'I PHUNG PO LA YANG BDAG MED DE, BDAG
MED PAR KHYAD PAR MED PAS NA BDAG MED PA'I MTSAN NYID DU 'DRA'O
ZHES RTOGS PA NI BDAG MED PA MNYAM PA NYID RTOGS PA ZHES BYA'O,
,SDUG BSNGAL LA KHYAD PAR MED PAR

RTOGS PA'I PHYIR, SDUG BSNGAL LA MNYAM PA NYID DANG, ZHES BYA BA
LA, JI LTAR MIG GI NYE BAR LEN PA'I PHUNG PO LNGA SDUG BSNGAL GYI
RANG BZHIN YIN PA LTAR SEMS CAN GZHAN GYI NYE BAR LEN PA'I PHUNG
PO LNGA YANG SDUG BSNGAL GYI RANG BZHIN YIN PA STE, SDUG BSNGAL
GYI RANG BZHIN DU KHYAD PAR

MED DO ZHES RTOGS PAS NA SDUG BSNGAL MNYAM PA NYID RTOGS PA ZHES
BYA STE, BDAG MED PA MNYAM PA NYID RTOGS PA DANG, SDUG BSNGAL
MNYAM PA NYID RTOGS PA GNYIS KYIS NI SDUG BSNGAL GYI BDEN PA
RTOGS PA BSTAN TO, ,DE LA SDUG BSNGAL GYI BDEN PA NI MI RTAG PA
DANG, SDUG BSNGAL BA

BA DANG, STONG PA DANG, BDAG MED PA'I RNAM PA STE, RNAM PA BZHI
LTAR RTOGS NA SDUG BSNGAL GYI BDEN PA RTOGS PA YIN NA RNAM PA
GNYIS LTAR RTOGS PAS JI LTAR SDUG BSNGAL GYI BDEN PA RTOGS PAR
'GYUR ZHE NA, 'DI LTAR GANG MI RTAG PA DE SDUG BSNGAL YIN PAS
SDUG BSNGAL BA'I NANG DU

MI RTAG PA'I RNAM PA BSDUS PA YIN PAR BLTA'O, ,GANG BDAG MED PA
DE STONG PA YIN PAS BDAG MED PA'I RNAM PA'I NANG DU STONG PA'I
RNAM PA YANG BSDUS PAR BLTA STE, DE LTAR NA BDEN PA'I RNAM PA
BZHI CHAR RTOGS PAR ZHAR GYIS BSTAN TO, ,BDAG DANG PHA ROL GYI
SDUG BSNGAL MNYAM PAR

@273B 'DOD PA MTSUNGS PA'I PHYIR BYED PA MNYAM PA DANG ZHES BYA
BA LA, JI LTAR BDAG GI SDUG BSNGAL GYI PHUNG PO DANG, SDUG BSNGAL
BSKYED PA'I RGYU KUN 'BYUNG GI BDEN PA SPONG BAR BYED PAR 'DOD
CING, BYED PA DE BZHIN DU SEMS CAN GYI SDUG BSNGAL GYI PHUNG PO
DANG, DE SKYED PAR BYED PA'I RGYU KUN 'BYUNG GI

BDEN PA YANG SPONG BAR BYED CING 'DOD DE, DE BAS NA BYED PA MNYAM
PA ZHES BYA STE, 'DIS NI KUN 'BYUNG GI BDEN PA SPONG BAR BYED PA
BSTAN TO, ,BDAG LA JI LTA BA BZHIN DU, GZHAN LA LAN MI RE BA'I
PHYIR LAN RE BA MED PA MNYAM PA DANG ZHES BYA BA LA, JI LTAR
BYANG CHUB SEMS DPA'

BDAG NYID KYIS LAM GYI BDEN PA DANG, 'GOG PA'I BDEN PA LA BKOD
DE, PHAN PA DAM PAS PHAN BTAGS KYANG BDAG LA PHAN BTAGS PA'I LAN
RE BA MED PA BZHIN DU SEMS CAN GZHAN LAM GYI BDEN PA DANG 'GOG
PA'I BDEN PA LA BKOD DE, PHAN PA DAM PAS PHAN BTAGS KYANG PHAN
BTAGS SO

SNYAM DU MI DGONGS SHING PHAN BTAGS PA'I LAN LA MI RE BA STE, DE
BAS NA LAN RE BA MED PA MNYAM PA ZHES BYA'O, ,'DIS NI LAM GYI
BDEN PA BSGOM PA DANG 'GOG PA'I BDEN PA MNGON DU BYED PA BSTAN
TO, ,JI LTAR DE DAG GIS MNGON PAR RTOGS PA DE BZHIN DU MNGON PAR
RTOGS

BAS GZHAN DANG MNYAM PA'O ZHES BYA BA LA, JI LTAR SA DANG POR
ZHUGS PA'I BYANG CHUB SEMS DPA' DE DAG GIS CHOS KYI DBYINGS RTOGS
SHING BDAG DANG GZHAN DU MNYAM PA NYID KYI SEMS RTOGS PA DE BZHIN
DU SA DANG POR ZHUGS PA BYANG CHUB SEMS DPA' DES KYANG, CHOS KYI
DBYINGS RTOGS

SHING BDAG DANG GZHAN DU MNYAM PA NYID KYI SEMS RTOGS TE, SA DANG
POR ZHUGS PA'I BYANG CHUB SEMS DPA' GZHAN DANG RTOGS PA 'DRA BAS
NA BYANG CHUB SEMS DPA' GZHAN DANG MNYAM PA ZHES BYA'O, ,DES NI
KHAMS GSUM 'DUS BYAS RNAMS, ,YANG DAG MA YIN KUN RTOG PAR, ,ZHES
BYA BA

LA, DES ZHES BYA BA NI SA DANG PO THOB CING MNYAM PA NYID RNAM PA
LNGA THOB PA'I BYANG CHUB SEMS DPA' DE ZHES BYA BA'I DON TO,
,KHAMS GSUM GYI 'DUS BYAS ZHES BYA BA NI 'DOD PA'I KHAMS KYI
PHUNG PO LNGA DANG GZUGS KYI KHAMS KYI PHUNG PO LNGA DANG, GZUGS
MED PA'I KHAMS KYI PHUNG PO BZHI LA SOGS PA

@274A *, ,KHAMS GSUM PA'I CHOS THAMS CAD YANG DAG PA MA YIN PA'I
KUN DU RTOG PA TZAM DU MTHONG STE, SEMS LAS BYUNG BA ZAD PA TZAM
DU MTHONG GI, SEMS DANG SEMS LAS BYUNG BA LAS MA GTOGS PA'I CHOS
GANG YANG YOD PA MA YIN PAR MTHONG STE, DE BAS NAS BCU'I MDO

LAS KYANG, KYE RGYAL BA'I SRAS DAG KHAMS GSUM 'DI DAG NI SEMS
TZAM ME ZHES GSUNGS SO, ,SEMS TZAM DU YE SHES GANG GIS MTHONG ZHE
NA DE'I PHYIR, YE SHES RAB TU RNAM DAG PA, ,MI GNYIS DON GYIS
MTHONG BAR 'GYUR, ,ZHES SMOS TE, 'DUS BYAS SEMS TZAM DU YANG RNAM
PAR

MI RTOG PA'I YE SHES SHIN TU RNAM PAR DAG PA MI GNYIS PAS MTHONG
NGO, ,DE LA YE SHES DE 'JIG RTEN LAS 'DAS PA RNAM PAR MI RTOG PA
YIN PAS NA, SHIN TU RNAM PAR DAG PA ZHES BYA'O, ,YE SHES DES
GZUNG BA DANG 'DZIN PA MED PA'I DON MTHONG ZHING GZUNG 'DZIN
GNYIS YE SHES DE LA MED PAS NA

MI GNYIS PA'I DON ZHES BYA'O, ,DON DU RNAM PAR MI RTOG PA'I YE
SHES KYIS NI KHAMS GSUM GYI CHOS THAMS CAD NAM MKHA'I NGOS BZHIN
DU MTHONG NGO, ,DAG PA 'JIG RTEN PA'I YE SHES KYIS NI KHAMS GSUM
PA'I 'DUS BYAS THAMS CAD SEMS DANG SEMS LAS BYUNG BA TZAM DU ZAD
PAR MTHONG NGO, ,

DE MED PA YI YOD PA DE, ,MTHONG BA'I SPANGS PAS RNAM PAR DAG ,CES
BYA BA LA, DE MED PA NI GZUNG BA DANG 'DZIN PA GNYIS MED PA'O,
,YOD PA NI GZUNG 'DZIN SPANGS PA'I STONG PA NYID PHYI NAS YOD PA
STE, SA DANG PO MTHONG BA'I LAM SKYES PA'I DUS NA GZUNG BA DANG
'DZIN PA GNYIS DANG BRAL BA'I STONG

PA YONGS SU GRUB PA'I MTSAN NYID MTHONG BAS SPANG BAR BYA BA'I
NYON MONGS PA THAMS CAD SPANGS TE, RNAM PAR DAG PA YIN PAR DE'I
TSE NA MTHONG NGO ZHES BYA BA'I DON TO, ,DES NI MTHONG BA'I LAM
THOB CES, ,GANG PHYIR DE TSE BRJOD PA'O, ,ZHES BYA BA LA, GANG GI
TSE GZUNG 'DZIN DANG BRAL BA'I STONG PA NYID MTHONG BAS

SPANG BAR BYA BA'I NYON MONGS PA SPANGS PAR MTHONG BA DE'I TSE
MTHONG BA'I LAM THOB PA YIN NO ZHES BYA BA'I DON TO, ,GZHAN YANG
SA DANG PO THOB PA'I TSE STONG PA SHES PA BRJOD DE, CI'I PHYIR
ZHE NA, STONG PA RNAM GSUM SHES PA'I PHYIR TE, DE BSTAN PA'I
PHYIR SMRAS PA, DNGOS PO MED PA'I STONG PA SHES, ,ZHES BYA BA LA

@274B SOGS PA SMOS SO, ,DE LA DAG PA 'JIG RTEN PA'I YE SHES KYI
KUN BRTAGS KYI MTSAN NYID 'DI DAG NI JI LTAR BYIS PA RNAMS KYIS
SA'I MTSAN NYID SRA BA LA SOGS PAR BRTAGS PA DE LTAR MED CING
STONG PAR SHES TE, ,DE BAS NA DNGOS PO MED PA'I STONG PA SHES PA
ZHES BYA'O, ,DE LTAR MED PA'I STONG PA DANG, ,ZHES BYA BA

LA, SHES ZHES BYA BAR SBYAR TE, GZHAN GYI DBANG GI MTSAN NYID NI
JI LTAR SO SO'I SKYE BO BYIS PA RNAMS KYIS GZUNG BA'I MTSAN NYID
JI LTAR BRTAGS PA DE LTAR NI MED KYI, GZHAN GYI DBANG GI MTSAN
NYID NI YOD DO ZHES BSHAD DE, DE BAS NA DE LTAR MED PA'I STONG PA
ZHES BYA'O, ,RANG BZHIN STONG BA SHES

NAS NI, ,ZHES BYA BA LA, YONGS SU GRUB PA'I MTSAN NYID NI THOG MA
NAS KYANG NAM MKHA'I NGOS BZHIN DU GZUNG BA DANG 'DZIN PA'I RANG
BZHIN GYIS STONG PA YIN TE, YONGS SU GRUB PA'I RANG BZHIN THOG MA
NAS STONG PAR SHES PA NI RANG BZHIN STONG PAR SHES PA ZHES BYA'O,
,STONG PA SHES PA BRJOD PA'O ZHES BYA BA LA,

GONG DU BSHAD PA LTAR SA DANG PO'I TSE STONG PA RNAM PA GSUM SHES
PAS NA STONG PA SHES PA ZHES BRJOD DO ZHES BYA BA'I DON TO, ,RANG
GI MTSAN NYID KYIS MED PA'I PHYIR ZHES BYA BA LA SOGS PA LA, JI
LTAR RI BONG GI RVA DANG MO GSHAM GYI PU LA SOGS PA LA RANG GI
MTSAN NYID MED PA DE LTAR BYIS PA DE KHO NA MA MTHONG BA

PHYIN CI LOG GI BLO CAN RNAMS KYIS SA'I MTSAN NYID SRA BA LA SOGS
PAR KUN BRTAGS PA DANG, GZUNG BA DANG 'DZIN PA LTA BUR BRTAGS PA
DE DAG MTSAN NYID MED PA'I PHYIR, KUN BRTAGS KYI RANG BZHIN STONG
PAR SHES PA NI NGO BO MED PA'I NGO BO STONG PA SHES PA'O ZHES BYA
BA'I DON TO, ,DE LTAR MED PA'I STONG PA

NI GZHAN GYI DBANG GIS STONG PA STE ZHES BYA BA LA SOGS PA LA, DE
LTAR MED PA'I STONG PA NI GZHAN GYI DBANG GIS STONG PA LA BYA
STE, DPER NA SGYU MA'I RTA DANG GLANG PO LA SOGS PA RTA DANG
GLANG PO'I RANG BZHIN DU MED PAS STONG YANG, RDO BA DANG SHING GI
NGO BOR YOD PA BZHIN DU GZHAN GYI DBANG GI RANG BZHIN LA JI LTAR

BYIS PA SO SO'I SKYE BO RNAMS KYIS GZUNG BA DANG 'DZIN PA'I MTSAN
NYID DU BRTAGS PA LTAR MED KYI GZHAN DBANG RANG GI MTSAN NYID DU
YOD PA STE, DE LTAR SHES PA NI DE LTAR STONG PA MED PA'I SHES PA
ZHES BYA'O, ,STONG PA'I RANG BZHIN GYIS PHYIR YONGS SU RDZOGS
BA'I NGO BO NYID NI RANG BZHIN GYIS STONG PA'O

@275A *, ,ZHES BYA BA LA, YONGS SU GRUB PA'I MTSAN NYID NI THOG
MA NAS KYANG GZUNG 'DZIN GYI DRI MA DANG BRAL ZHING RANG BZHIN
GYIS STONG PA YIN TE, DE LA STONG PA NYID KYI RANG BZHIN NI DE
BZHIN NYID KYI MTSAN NYID DE, DE YANG KUN DU BRTAGS PA'I RANG
BZHIN DANG BRAL BA'I NGO BO YIN PAS GNYIS DANG BRAL BA'I RANG

BZHIN STONG PA NYID DE NI SANGS RGYAS DANG BYANG CHUB SEMS DPA'
RNAMS KYIS SO SOR RANG GIS RIG PAR BYA BA BSTAN DU MED PA BSAM
GYIS MI KHYAB PA, RTOG GE BA'I SPYOD YUL LAS 'DAS PA'I RANG BZHIN
TE, DE LTAR KHONG DU CHUD PA NI RANG BZHIN GYIS STONG PAR SHES PA
ZHES BYA'O, ,DE BAS NA THEG PA CHEN PO BSDUS

PA'I BSTAN BCOS LAS KYANG, CHOS KYI SKU NI BSAM GYIS MI KHYAB
PA'I MTSAN NYID DE, DE YANG RANG BZHIN NYID KYI MTSAN NYID DO,
,DE BZHIN NYID DE NI SO SO RANG GIS RIG PA DANG, 'JIG RTEN NA DPE
MED PA DANG, RTOG GE'I SPYOD YUL LAS 'DAS NAS BSAM GYIS MI KHYAB
PAR RIG PAR BYA'O ZHES BSHAD DO, ,GZHAN

YANG 'PHAGS PA DKON MCHOG SPRIN LA SOGS PA'I MDO SDE LAS DON DAM
PA'I BSTAN PA'I DBANG DU MDZAD NAS BSHAD PA'I TSUL BZHIN DU YONGS
SU GRUB PA'I MTSAN NYID DE LTAR KHONG DU CHUD PAR BYA'O, ,RNAM
PAR RTOG PA ZAD PA YI, ,DNGOS PO MTSAN MA MED PAS SHES, ,ZHES BYA
BA LA, GZHAN YANG SA DANG

PO'I TSE, 'DI LTAR KHONG DU CHUD DO ZHES BYA BA'I DON TO, ,DE LA
RNAM PAR RTOG PA NI YOD PA DANG MED PA DANG, GZUGS DANG, SGRA LA
SOGS PA'I RNAM PAR RTOG PA NAS MYA NGAN LAS 'DAS PA'I BAR DU RNAM
PAR RTOG PA STE, RNAM PAR RTOG PA THAMS CAD ZAD PA'I RNAM PAR
RTOG PA KUN DANG BRAL BA'I DE BZHIN NYID

'GOG PA'I BDEN PA LA BYA, DNGOS PO'I SGRAS NI DMIGS PAR BYA BA'I
YUL LA BYA STE, DE BZHIN NYID 'GOG PA'I BDEN PA NI MTSAN MA MED
PA'I TING NGE 'DZIN GYIS DMIGS SHING DE SHES PAR BYED DO ZHES BYA
BA'I DON TO, ,DE'ANG MTSAN MA MED PA'I TING NGE 'DZIN GYIS NI
STONG PA NYID 'GOG PA'I BDEN PA STE

GZUGS DANG SGRA LA SOGS PA'I MTSAN MA THAMS CAD DANG BRAL BAR
SHES SO, ,DE BAS NA MNGON PA'I CHOS BSDUS PA'I BSTAN BCOS LAS
KYANG, 'GOG PA'I BDEN PA'I MTSAN NYID JI LTAR SHES PAR BYA ZHE
NA, DE NI GANG DU 'GAGS PA DANG, GANG GIS 'GAGS PA DANG, JI LTAR
'GAGS PA SHES PAR BYA STE,

@275B GANG DU 'GAGS SHE NA DE BZHIN DU 'GAGS SO, ,GANG GIS 'GAGS
SHE NA LAM GYI BDEN PAS 'GAGS SO, ,GANG 'GAGS SHE NA RNAM PAR
RTOG PA LA SOGS PA'I NYON MONGS PA 'GAGS SO ZHES BSHAD DO, ,YANG
DAG MA YIN KUN RTOG PA, ,DE NI SMON PA MED PAS SO, ,ZHES BYA BA
LA, YANG DAG MA YIN KUN RTOG

NI; ,GZHAN GYI DBANG GI MTSAN NYID NI, ,DE LA NI SMON PA MED PA'I
TING NGE 'DZIN GYIS DMIGS SHING SHES SO ZHES BYA BAR SBYAR RO,
,JI LTAR DMIGS SHE NA, GZHAN GYI DBANG GI MTSAN NYID NI NYON
MONGS PA DANG SHES BYA'I SGRIB PA'I SA BON GYI RTEN DU GYUR PA,
SKYE BA DANG RGA BA LA SOGS PA SDUG BSNGAL SNA TSOGS

KYI RGYU YIN PAS SMON PAR BYA BA'I GNAS MA YIN NO ZHES DE LTAR
DMIGS SO, ,RGYAL BA'I SRAS KYIS SNA TSOGS PA'I, ,BYANG CHUB
PHYOGS NI THAMS CAD DAG ,MTHONG BA'I LAM DANG LHAN CIG TU, ,RTAG
TU THOB PAR DGONGS PA'O, ,ZHES BYA BA LA, GANG GI TSE SA DANG PO
THOB NAS, BZOD PA BRGYAD DANG YE

SHES BRGYAD DE, MTHONG BA'I LAM GYI MTSAN NYID SKAD CIG MA BCU
DRUG SKYES PAS NA DE LTAR LHAN CIG DUS GCIG DRAN PA NYE BAR GZHAG
PA LA SOGS PA BYANG CHUB KYI PHYOGS SUM CU RTZA BDUN GYI CHOS
RNAM PA SNA TSOGS KYANG DUS GCIG TU MTHONG BAR DGONGS TE, DUS
GCIG TU THOB PAR SHES

BAR BYA'O ZHES PA'I DON TO, ,DA 'DI MAN CHAD TSIGS SU BCAD PA
LNGAS SA DANG PO MTHONG BA'I LAM SKYES PA'I BYANG CHUB SEMS DPA'
RNAMS KYI BDAG NYID CHEN PO DANG, NGO MTSAR CHEN PO STON TE DE
BAS NA, BDAG MED SDUG BSNGAL SKYE BA TZAM DU YANG, ,'GRO BA 'DUS
BYAS TZAM DU BLOS CHUD NAS, ,

ZHES BYA BA LA SOGS PA SMOS TE, 'GRO BA'I SGRAS NI KHAMS GSUM GYI
CHOS THAMS CAD LA BYA'O, ,'DUS BYAS TZAM DU BLOS CHUD CES BYA BAS
NI SEMS DANG, SEMS LAS BYUNG PA TZAM DU ZAD KYI, BDAG CES BYA BA
MED PAR SHES RAB KYIS RTOGS NAS ZHES BYA BA'I DON TO, ,DE LTAR
RTOGS PA NA KHAMS

GSUM GYI CHOS THAMS CAD GANG ZAG GI DNGOS POR YANG BDAG MED CHOS
KYI DNGOS POR YANG BDAG MED KYI, MA RIG PA'I RKYEN GYIS 'DU BYED
CES BYA BA NAS, SKYE BA'I RKYEN GYIS RGA SHI DANG SDUG BSNGAL GYI
PHUNG PO CHEN PO 'BA' ZHIG 'BYUNG BAR 'GYUR RO BAR KHONG DU CHUD
DO ZHES BYA BA'I DON TO, ,DON MED RANG BZHIN

@276A *, ,LTA BA YONGS SPANGS NAS, ,LTA CHEN DON PO CHE LA RTEN
PAR BYED, ,CES BYA BA LA, DE LTAR KHONG DU CHUD BA NA BYANG CHUB
SEMS DPA' DE DON MED PA'I RANG BZHIN GYI LTA BA SPANGS PA ZHES
KYANG BYA, LTA BA CHEN PO LA GNAS PA ZHES KYANG BYA'O, ,DE LA
SEMS CAN RNAMS MA RUNGS PA DANG, RLAG PAR BYED PA'I LTA BA LA

DON MED PA ZHES BYA'O, ,RANG BZHIN GYI SGRAS GZUNGS DANG 'DZIN PA
LA BYA STE, LTA BA'I GZUNG 'DZIN GYI RGYU 'JIG TSOGS KYI LTA BA
LA BYA'O, ,SA DANG PO THOB PA'I BYANG CHUB SEMS DPA' 'JIG TSOGS
SU LTA BA GZUNG BA DANG 'DZIN PA'I RGYUR GYUR PA 'GRO BA RNAMS MA
RUNGS PAR BYED PA'I

LTA BA NGAN PA SPANGS PAS NA DON MED PA'I RANG BZHIN GYI LTA BA
SPANGS PA ZHES BYA'O, ,SA DANG PO THOB PA'I DUS NA BDAG DANG
GZHAN DU MNYAM PA NYID DU SHES PA'I LTA BA THOB PAS NA LTA BA
CHEN PO ZHES BYA STE, DE LTAR MTHONG BA DE NYID KYIS MTHA' YAS
PA'I SEMS CAN GYI DON BYED PAS NA LTA BA CHEN PO ZHES

BYA STE, DE'I TSE NA DE LTA BU'I LTA BA LA GNAS PAS NA, LTA BA
CHEN PO LA GNAS PA YIN TE, DE YANG 'JIG RTEN NA NGO MTSAR DU BYA
BA YIN NO ZHES BYA BA'I DON TO, ,BDAG LTA MED KYANG GANG DE BDAG
TU LTA, ,ZHES BYA BA LA, SA DANG PO THOB PA'I DUS NA BDAG TU LTA
BA ZHES KYANG BYA, BDAG TU LTA BA MED PA ZHES KYANG BYA'O,,

CI'I PHYIR BDAG TU LTA BA MED PA ZHES KYANG BYA ZHE NA, SA DANG
PO THOB PA'I DUS NA 'JIG TSOGS SU LTA BA SPANGS PA'I PHYIR BDAG
TU LTA BA MED PA ZHES KYANG BYA'O, ,CI'I PHYIR BDAG TU LTA BA
ZHES BYA ZHE NA, BDAG GANG YIN PA DE NYID SEMS CAN YANG DE YIN NO
ZHES BDAG DANG SEMS CAN DU MNYAM PA NYID DU MTHONG

BAS NA BDAG TU LTA BA ZHES BYA'O, ,SDUG BSNGAL MED KYANG RAB TU
SDUG BSNGAL ZHES BYA BA LA, SA DANG PO THOB PA'I BYANG CHUB SEMS
DPA' DE SDUG BSNGAL MED PA ZHES KYANG BYA, RAB TU SDUG BSNGAL BA
ZHES KYANG BYA'O, ,CI'I PHYIR SDUG BSNGAL BA MED PA ZHES BYA ZHE
NA, BDAG GI RGYUD LA YOD PA'I SDUG

BSNGAL GSUM DANG BRGYAD LA SOGS PA SPANGS PAS NA SDUG BSNGAL MED
PA ZHES BYA STE, DE'I PHYIR SA BCU'I SA DANG PO'I MDO LAS KYANG,
SA DANG PO LA ZHUGS PA'I BYANG CHUB SEMS DPA' RNAMS NI 'JIGS PA
LNGA LAS 'DAS PA YIN NO ZHES BSHAD DO, ,'JIGS PA LNGA NI, 'TSO BA
MED PA'I 'JIGS PA DANG,

@276B TSIGS BCAD MED PA'I 'JIGS BA DANG, 'KHOR GYI 'JIGS PA DANG,
NGAN SONG DU SKYE BA'I 'JIGS PA DANG, 'CHI BA'I 'JIGS PA STE DE
LNGA LAS 'DAS PA'O, ,DE LTA MOD KYI BYANG CHUB SEMS DPA' SEMS CAN
MTHA' YAS PA'I SDUG BSNGAL SPANGS DGOS TE, SEMS CAN GYI SDUG
BSNGAL MA SPANGS

KYI BAR DU SNYING RJE'I DBANG GIS SEMS CAN SDUG BSNGAL BAS BDAG
SDUG BSNGAL BAR GYUR PAS NA RAB TU SDUG BSNGAL BA ZHES BYA'O, ,JI
LTAR BDAG LA BDAG GIS PHAN BYED BZHIN, ,THAMS CAD DON BYAS LAN NI
RE BA MED, ,CES BYA BA LA, SA DANG PO THOB PA'I BYANG CHUB SEMS
DPA' DE PHAN PAR BYED PA

ZHES KYANG BYA, PHAN PAR MI BYED PA ZHES KYANG BYA'O, ,JI LTAR
PHAN PAR BYED PA ZHES BYA ZHE NA, SEMS CAN THAMS CAD LA PHAN PA
DANG BDE BA'I DON SGRUB PAR BYED PAS PHAN PAR BYED PA ZHES BYA'O,
,'ON KYANG PHAN PAR MI BYED BA ZHES KYANG BYA STE, JI LTAR ZHE
NA, JI LTAR BDAG LA PHAN BTAGS TE, ,LAN RE BA MED PA LTAR

SEMS CAN THAMS CAD LA PHAN BTAGS NA YANG BDAG GIS SEMS CAN THAMS
CAD LA PHAN BTAGS TE, LEGS PAR BYAS SO ZHES MI DGONGS SHING PHAN
BTAGS PA'I LAN LA RE BA MED PAS NA PHAN PAR MI BYED PA ZHES KYANG
BYA'O, ,DE BAS NA 'PHAGS PA RDO RJE GCOD PA'I MDO LAS KYANG, SEMS
CAN

THAMS CAD PHUNG PO'I LHAG MA MA LUS BA LAS KYANG MYA NGAN LAS
'DAS PAR YONGS SU MYA NGAN LAS 'DAS KYANG SEMS CAN GANG YANG
YONGS SU MYA NGAN LAS 'DAS PA MED DO ZHES SEMS BSKYED PAR BYA'O
ZHES GSUNGS PA LTA BU'O, ,MCHOG GI GROL BAS RANG SEMS GROL BA
YANG, ,YUN RING DAM PO'I

BCING BAS BCINGS PA'O, ,ZHES BYA BA LA, BYANG CHUB SEMS DPA' DE
MCHOG GI GROL BAS GROL BA ZHES KYANG BYA, YUN RING PO'I BCING BAS
BCINGS PA ZHES KYANG BYA'O, ,JI LTAR NA MCHOG GI GROL BAS GROL BA
ZHES BYA ZHE NA, BDAG GI RGYUD LA YOD PA'I MTHONG BAS SPANG BAR
BYA BA'I NYON MONGS PA SPANGS

PAS NA MCHOG GI GROL BAS GROL BA ZHES BYA'O, ,JI LTAR YUN RING
PO'I BCINGS BAS BCINGS BA ZHES BYA ZHE NA, BYANG CHUB SEMS DPA'
DES SEMS CAN MTHA' YAS PA'I SEMS KYI RGYUD LA YOD PA'I NYON MONGS
PA'I BCING BA BCAD DGOS TE, SEMS CAN GYI NYON MONGS PA'I BCING
BAM

@277A *, ,BCAD KYI BAR DU BYANG CHUB SEMS DPA' MNGON PAR 'CHAD MI
RGYA ZHING 'KHOR BA'I MTHAR YANG 'KHOR BA NA GNAS PAR BYED PA NA
BCING BA DAM POS BCINGS BA ZHES KYANG BYA'O, ,SDUG BSNGAL MTHA'
NI MA MTHONG YANG, ,DE BZHIN RAB 'JUG DE BZHIN BYED PA'O, ,ZHES
BYA BA LA, SA DANG PO

THOB PA'I BYANG CHUB SEMS DPA' DE SDUG BSNGAL GYI MTHAR BYED PA
ZHES KYANG BYA, MTHAR MI BYED PA ZHES KYANG BYA'O, ,JI LTAR NA
SDUG BSNGAL GYI MTHAR BYED PA ZHES BYA ZHE NA, BDAG GI RGYUD LA
YOD PA'I SDUG BSNGAL THAMS CAD ZAD PAR BYED PAS NA SDUG BSNGAL
GYI MTHAR BYED PA ZHES BYA'O, ,JI LTAR NA

SDUG BSNGAL GYI MTHAR MI BYED PA ZHES BYA ZHE NA, NAM MKHA' MTHA'
THUG PA MED PA BZHIN DU SEMS CAN YANG MTHA' THUG PA MED DO, ,SEMS
CAN MTHA' THUG PA MED PA BZHIN DU SDUG BSNGAL YANG MTHA' THUG PAR
MA MTHONG STE, JI LTAR BYAS KYANG SDUG BSNGAL GYI MTHA' ZAD PAR
MI 'GYUR BAR MTHONG BAS NA

MTHAR MI BYED PA ZHES BYA'O, ,DE LTAR SDUG BSNGAL GYI MTHA' MED
MED KYI, BYANG CHUB SEMS DPA' SEMS CAN YAL BAR 'DOR SHING SEMS
CAN GYI SDUG BSNGAL MI SEL BA MA YIN GYI, SEMS CAN GYI SDUG
BSNGAL BSAL BAR BYA BA'I PHYIR DE BZHIN DU 'KHOR BAR YANG 'JUG
CING SDUG BSNGAL BSAL

BAR BYA BA'I DON DU SEMS CAN YANG PHA ROL TU PHYIN PA LA SOGS
PA'I CHOS LA 'JOG ,BDAG NYID KYANG PHA ROL TU PHYIN PA LA SOGS
PA'I CHOS BYED DO, ,TSE GCIG RANG GI SDUG BSNGAL BZOD MTHU MED,
,'JIG RTEN YOD KYI BAR DU GZHAN SDUG BSNGAL, ,BSDUS LA BSAM PA
SMAS CI DGOS, ,ZHES BYA

BA LA, RANG GI SDUG BSNGAL ZHES BYA BA DANG, BSDUS PA ZHES BYA
BAR SBYAR TE, 'JIG RTEN PA RNAMS NI RANG GI DON DU RANG GI SDUG
BSNGAL NYID LA NYAMS SU LEN CING BZOD PA'I MTHU MED PA NI SEMS
CAN GZHAN GYI SDUG BSNGAL BSDUS PA DPAG TU MED PA NYAMS SU LEN
CING BZOD PA LTA GA LA NUS SO ZHES BYA

BA'I DON TO, ,'JIG RTEN PA RNAMS NI RANG GI DON DU TSE GCIG GI
RANG GI LUS SDUG BSNGAL TZAM YANG NYAMS SU LEN PA'I BZOD PA'I
MTHU MED NA SEMS CAN GYI DON DU 'KHOR BA THOG MA MED PA NAS THA
MA MED PA'I BAR DU SEMS CAN THAMS CAD KYI SDUG BSNGAL NYAMS SU
BLANG ZHING BZOD PA BYA BA LTA GA LA

@277B SEMS TE MI SEMS SO ZHES BYA BA'I DON TO, ,BYANG CHUB SEMS
DPA' DE LAS BZLOG PA'O ZHES BYA BA LA, BYANG CHUB SEMS DPA' NI
'JIG RTEN PA LAS BZLOG PA STE, BDAG GI DON DU BDAG GI SDUG BSNGAL
NYAMS SU MI LEN GYI SEMS CAN GYI DON DU SEMS CAN GYI SDUG BSNGAL
DPAG TU MED PA NYAMS SU

LEN CING BZOD PA'I MTHU YOD PA DANG, 'KHOR BA'I MTHA'I BAR DU
SEMS CAN THAMS CAD KYI SDUG BSNGAL NYAMS SU LEN PAR SEMS SO ZHES
BYA BA'I DON TO, ,GANG MDZA' GANG PHAN 'DOD PA'I SBYOR BA DANG,
,RGYAL BA'I SRAS KYIS SEMS CAN MI SKYO BA, ,DE DAG 'JIG RTEN DAG
NA NGO MTSAR CHE, ,ZHES BYA BA LA,

DPER NA BA BE'U LA BYAMS PAS BE'U LA PHAN PA DANG BDE BA SBYOR PA
SKYO BA MED PA DE BZHIN DU BYANG CHUB SEMS DPA' YANG SEMS CAN
THAMS CAD LA MDZA' BA DANG, DGA' BA DANG BYAMS PA'I SEMS DANG,
PHAN PA DANG BDE BA LA SBYOR ZHING ZHUGS PAS NA SEMS CAN RNAMS
KYIS GNOD PAR BYAS KYANG SEMS

CAN GYIS MI SKYO ZHING SEMS CAN MI GTONG STE, DE BAS NA DON MED
PA'I LTA BA GNAS PA NAS BRTZAMS TE, MI SKYO BA'I BAR DAG 'DI DAG
NI 'JIG RTEN NA BYANG CHUB SEMS DPA'I MDZAD PA LA NGO MTSAR DU
BYA BA YIN NO ZHES BYA BA'I DON TO, ,SEMS CAN BDAG MTSUNGS THOB
PAS DE LA NI, ,ZHES BYA BA LA, 'DIS NI

NGO MTSAR MI CHE BA BSTAN TE, GANG LA BDAG DANG GZHAN DU MNYAM PA
NYID KYI SEMS MA THOB PA DE DAG LA GONG DU BSHAD PA LTA BU DAG
BYUNG NA NGO MTSAR DU BYA BA YIN NO, ,DPER NA BDAG LA PHAN 'DOGS
SHING BDE BA LA SBYOR BAR BYED PA LA NGO MTSAR DU MI CHE BA DE
BZHIN DU 'DIR YANG BYANG CHUB SEMS DPAS BDAG

DANG SEMS CAN DU MNYAM PA NYID KYI SEMS THOB STE, SEMS CAN THAMS
CAD BDAG NYID YIN PAR KHONG DU CHUD DE SEMS CAN THAMS CAD LA PHAN
PA DANG BDE BA BYED CING RE BA LTA CI ZHIG NGO MTSAR DU CHE STE
NGO MTSAR DU MI CHE'O ZHES BYA BA'I DON TO, ,BYANG CHUB SEMS DPA'
CHE BA'I BDAG NYID CHE BA BRJOD

DA ZHES BYA BA LA, SA DANG PO THOB PA'I BYANG CHUB SEMS DPA'I YON
TAN DANG PHRIN LAS SU MDZAD PA LA NGO MTSAR CHEN POR BYA BA'I
CHOS BSTAN TO ZHES BYA BA'I DON TO, ,GANG NYON MONGS PA'I BDAG TU
LTA BA NI ZHES BYA BA LA SOGS PA LA, 'DOD CHAGS LA SOGS PA'I NYON
MONGS PA THAMS CAD 'BYUNG

@278A *, ,BAR BYED PA'I RGYU 'JIG TSOGS KYI LTA BA LA DON MED
PA'I RANG BZHIN GYI LTA BA ZHES BYA STE, CI'I PHYIR DON MED PA
ZHES BYA ZHE NA, 'JIG TSOGS SU LTA BA DANG KHAMS GSUM DANG NGAN
SONG DU SKYE BA'I RGYU BYED PA'I BYANG CHUB THOB PAR BYA BA BAR
DU GCOD PAS NA DON MED PA ZHES BYA'O, ,

LTA BA CHEN PO'I DON CHEN PO NI ZHES BYA BA LA SOGS PA LA LTA BA
CHEN PO JE BSHAD DE, BDAG GANG YIN PA SEMS CAN THAMS CAD KYANG DE
YIN SEMS CAN THAMS CAD GANG YIN PA BDAG KYANG DE YIN NO ZHES SEMS
CAN DANG BDAG TU DBYER MED CING MNYAM PA NYID DU LTA BA NI LTA BA
CHEN PO DON CHEN PO LA GNAS

PA ZHES BYA'O, ,JI LTAR LTA BA LA NI CI'I PHYIR DON CHEN PO ZHES
BYA ZHE NA, DE'I PHYIR SEMS CAN THAMS CAD KYI DON BYA BA'I RGYU'I
PHYIR DON CHEN PO'O ZHES BYA BA SMOS TE, NYAN THOS DANG RANG
SANGS RGYAS KYI LTA BA NI SEMS CAN THAMS CAD KYI DON BYED PA'I
RGYU MI BYED PAS NA DON CHEN PO MA YIN GYI, BYANG CHUB

SEMS DPA' BDAG DANG GZHAN DU MNYAM PA NYID DU LTA BA NI SEMS CAN
THAMS CAD LA PHAN PA DANG, BDE BA BYED PA'I RGYU BYED PAS NA DON
CHEN PO ZHES BYA'O, ,BDAG TU LTA BA MED PA NI DON MED PA'I RANG
BZHIN GYI'O ZHES BYA BA LA, DON MED PAR 'GYUR BA'I RGYU 'JIG
TSOGS SU LTA BA SNGANGS PAS NA BDAG TU

LTA BA MED PA ZHES BYA BA'I DON TO, ,BDAG TU LTA BA NI DON CHEN
PO'O ZHES BYA BA LA, BDAG DANG SEMS CAN DU MNYAM PAR LTA STE,
SEMS DE NYID BDAG YIN NO ZHES DON CHEN PO'I LTA BA LA GNAS PAS NA
BDAG TU LTA BA ZHES BYA'O, ,SDUG BSNGAL MED PA NI BDAG GI RGYUD
LAS SKYES PA'O ZHES BYA BA LA, SA DANG

PO LA ZHUGS PA'I BYANG CHUB SEMS DPA' DE SDUG BSNGAL MED PA ZHES
KYANG BYA STE, DE CI'I PHYIR ZHE NA, BDAG GI RGYUD LA YOD PA'I
SDUG BSNGAL GSUM DANG BRGYAD LA SOGS PA SPANGS PA'I PHYIR RO,
,SEMS CAN THAMS CAD KYI RGYUD LAS SKYES PA NI RAB TU SDUG BSNGAL
BA'O ZHES BYA BA LA, BYANG CHUB

SEMS DPA' DE RAB TU SDUG BSNGAL ZHES KYANG BYA STE, JI LTAR ZHE
NA, BYANG CHUB SEMS DPA' NI SEMS CAN THAMS CAD KYI SDUG BSNGAL
BSAL DGOS LA SEMS CAN SDUG BSNGAL BAR MTHONG NA SNYING RJE'I
DBANG GIS BYANG CHUB SEMS DPA' NYID SEMS GDUNG ZHING SDUG BSNGAL
BAR 'GYUR BAS NA

@278B RAB TU SDUG BSNGAL BA ZHES KYANG BYA'O, ,SEMS GROL BA NI
MTHONG BA'I LAM GYIS ZHES BYA BA LA SOGS PA LA, BYANG CHUB SEMS
DPA' DE SEMS GROL BA ZHES KYANG BYA STE, JI LTAR ZHE NA, BDAG GI
RGYUD LA YOD PA'I MTHONG BAS SPANG BAR BYA BA'I NYON MONGS PAS
BCINGS PA RNAMS MTHONG BA'I LAM

GYIS SPANGS PAS NA GROL BA MCHOG GIS GROL BA ZHES BYA'O, ,GROL BA
MCHOG GIS NI BLA NA MED PA'I THEG PAS SO ZHES BYA BA LA, GROL BA
DE YANG THEG BA CHUNG DU'I MTHONG BA'I LAM GANG ZAG LA BDAG MED
PAS GROL BA NI MA YIN GYI, THEG PA CHEN PO'I LAM MTHONG BA'I LAM
GANG ZAG DANG CHOS LA

BDAG MED PAR RTOGS PAS GROL BAS NA GROL BA'I MCHOG CES BYA'O,
,YUN RING POR DAM DU BCINGS PAS ZHES BYA BA LA SOGS PA LA, BYANG
CHUB SEMS DPA' DE YUN RING POR 'CHING BA DAM POS BCINGS PA ZHES
KYANG BYA STE, CI'I PHYIR ZHE NA, SEMS CAN RNAMS NI 'DOD CHAGS LA
SOGS PA'I

NYON MONGS PA DANG, 'DOD PA'I YON TAN LA CHAGS PA'I BCING BAS
BCINGS TE, SEMS CAN RNAMS BCINGS PA DE LAS MA GROL MA THAR GYI
BAR DU BYANG CHUB SEMS DPA' BDAG NYID GROL BA DANG, THAR BAR MI
BYED DE RTAG TU KHAMS GSUM DU GNAS PAS NA, YUN RING POR DAM DU
BCING BAS

BCINGS ZHES BYA'O, ,DE LA GROL BA'I MCHOG GIS GROL ZHES BYA BA
NI, 'KHOR BA NA MI GNAS PA BSTAN, YUN RING POR DAM DU BCING BAS
BCINGS ZHES BYA BA NI, MYA NGAN LAS 'DAS PA LA MI GNAS PA BSTAN
TE, DON DU MI GNAS PA'I MYA NGAN LAS 'DAS PA BSTAN PA YIN NO,
,NAM MKHA' DANG 'DRA BAR

SEMS CAN GYI KHAMS ZHES BYA BA LA SOGS PA LA, BYANG CHUB SEMS
DPA' DE SDUG BSNGAL GYI MTHAR MI BYED PA ZHES KYANG BYA STE, JI
LTAR ZHE NA, JI LTAR NAM MKHA'I KHAMS MTHA' MED PA DE BZHIN DU
SEMS CAN GYI KHAMS KYANG MTHA' MED DO, ,SEMS CAN GYI KHAMS MTHA'
MED PA DE BZHIN DU SDUG

BSNGAL YANG MTHA' MED PAR MTHONG STE, NAM YANG SEMS CAN GYI SDUG
BSNGAL MTHAR BYED PAR MI 'GYUR BAS NA BA SDUG BSNGAL GYI MTHAR MI
BYED PA ZHES KYANG BYA'O, ,'JUG PA'I SEMS CAN GYI ZHES BYA BA LA
SOGS PA LA, DE LTAR SDUG BSNGAL GYI MTHA' MI MTHONG YANG SEMS CAN
RNAMS KYI SDUG BSNGAL

@279A *, ,MTHAR MI 'BYIN PA YIN NAM ZHE NA, MA YIN TE, SEMS CAN
RNAMS KYI SDUG BSNGAL MTHAR DBYUNG BAR BYA BA'I PHYIR 'KHOR BAR
YANG 'JUG GO ZHES BYA BA'I DON TO, ,DE BZHIN BYED PA NI SEMS CAN
RNAMS KYI MTHA' MED PA'O ZHES BYA BA LA, SEMS CAN NI NAM MKHA'
BZHIN DU MTHA' MED DE,

SEMS CAN MTHA' MED PA BZHIN DU SEMS CAN GYI SDUG BSNGAL MTHAR
DBYUNG BAR BYA BA'I PHYIR BYANG CHUB SEMS DPA' SEMS CAN GYI DON
LA YANG MTHA' MED PAR SBYOR ZHING BYED DO ZHES BYA BA'I DON TO,
,BYANG CHUB SEMS DPA' DE LAS BZLOG PA NI ZHES BYA BA LA SOGS PA
LA, 'JIG RTEN PA RNAMS NI TSE

GCIG TZAM GYI SDUG BSNGAL DANG, RANG GI SDUG BSNGAL YANG NYAMS SU
LEN CING BZOD PA'I MTHU MED NA 'KHOR BA'I MTHA'I BAR GYI SDUG
BSNGAL DANG, SEMS CAN DPAG TU MED PA'I SDUG BSNGAL NYAMS SU LEN
PA LTA GA LA NUS TE MI NUS SO, ,BYANG CHUB SEMS DPA' NI DE LAS
BZLOG PA STE, JI

LTAR BZLOG CE NA, SEMS CAN THAMS CAD KYI SDUG BSNGAL GYI PHUNG PO
NYAMS SU LEN CING BZOD PA DANG, 'KHOR BA JI SRID YOD KYI BAR DU
SEMS CAN GYI DON LAS BYUNG BA'I SDUG BSNGAL NYAMS SU LEN CING
BZOD DO ZHES BYA BA'I DON TO, ,GANG SEMS CAN BYANG CHUB SEMS DPA'
DGA' BA DANG ZHES BYA BA

LA SOGS PA LA, DPER NA BA BE'U LA BYAMS PA DANG, PHAN PAR SBYOR
BA LA SKYO BA MED PA DE BZHIN DU BYANG CHUB SEMS DPA' SEMS CAN LA
DGA' BA DANG, PHAN PAR 'DOD PA DANG, DE'I DON LA SBYOR BA'I TSUL
GYIS RNAM PA GSUM LTA BUR SEMS CAN GYI DON LA ZHUGS PA NA SEMS
CAN GYIS GNOD PA BYAS NA

YANG MI SKYO STE, GONG DU BSHAD PA'I BYANG CHUB SEMS DPA'I PHRIN
LAS 'DI DAG NI 'JIG RTEN NA NGO MTSAR MCHOG TU BYA BA YIN NO ZHES
BYA BA'I DON TO, ,DE LA SEMS CAN DANG BRAL BAR MI 'DOD PA'I BYAMS
PA'I SEMS LA DGA' BA ZHES BYA'O, ,SEMS CAN GYI MI BDE BA SEL BAR
BYED PA NI PHAN PAR 'DOD PA ZHES BYA'O, ,

SEMS CAN SBYIN PA LA SOGS PA'I PHA ROL TU PHYIN PA SPYOD DU BCUG
PA NI DON LA SBYAR BA ZHES BYA'O, ,NGO MTSAR CHE BA MA YIN PA NI
SEMS CAN DANG BDAG TU MTSUNGS PA'I PHYIR RO ZHES BYA BA LA, DE
LTA MOD KYI 'ON KYANG NGO MTSAR CHE BAR YANG BZHAG STE, JI LTAR
ZHE NA, DPER NA BDAG LA BDAG PHAN PAR BYED PA DANG,

@279B BDAG GI DON BDAG BYED PA NGO MTSAR MI CHE BA BZHIN DU SA
DANG PO THOB PA'I BYANG CHUB SEMS DPAS KYANG BDAG DANG SEMS CAN
DU MNYAM PA'I SEMS THOB STE, SEMS CAN THAMS CAD BDAG NYID YIN PAR
KHONG DU CHUD PA DES SEMS CAN LA PHAN 'DOGS PA CI ZHIG NGO MTSAR
CHE STE, BDAG LA BDAG PHAN 'DOGS PA

NGO MTSAR MI CHE BA DANG 'DRA'O ZHES BYA BA'I DON TO, ,DE LTAR
MTHONG BA'I LAM BSHAD NAS, ,DA NI BSGOM PA'I LAM BSHAD DE, ,DE'I
PHYIR DE NAS LHAG MA'I SA LA STE, ,DES NI BSGOM PA'I LAM DAG LA,
,YE SHES RNAM PA 'DI GNYIS KYIS, ,BSGOM PA'I PHYIR NA RAB 'JUG
GO, ,ZHES BYA BA LA SOGS PA SMOS TE,

DE NAS ZHES BYA BA NI SA DANG PO THOB PA'I LAM THOB NAS DE'I 'OG
TU ZHES BYA BA'I DON TO, ,LHAG MA'I SA NI SA GNYIS YAN CHAD SA
BCU MAN CHAD LA BYA STE, SA DE DGU NI BSGOM PA'I LAM ZHES BYA'O,
,BSGOM PA'I LAM DE DAG NA, BYANG CHUB SEMS DPA' DES BSGOM PAS
SPANG BAR BYA BA'I NYON MONGS PA'I SGRIB PA

DANG; SHES BYA'I SGRIB PA SPANG BAR BYA BA'I PHYIR, BSGOM PA LA
RAB TU 'JUG STE, DE'I TSE CI LA BSGOM ZHE NA, DE NAS 'BYUNG BA'I
YE SHES GNYIS LA BSGOM MO, ,YE SHES GNYIS PO GANG ZHE NA, ,DE'I
PHYIR, YE SHES DE NI RNAM MI RTOG ,SANGS RGYAS CHOS NI SBYONG
BA'O, ,ZHES BYA BA LA SOGS PA SMOS TE, YE SHES

GCIG PA NI RNAM PAR MI RTOG PA'I YE SHES TE, YE SHES DES THAMS
CAD NAM MKHA'I RANG BZHIN DU KHONG DU CHUD PAS BDAG GI RGYUD LA
STOBS DANG MI 'JIGS PA LA SOGS PA'I SANGS RGYAS KYI CHOS RNAMS
SBYONG BAR BYED PAS BDAG YONGS SU SMIN PAR BYED PA'O, ,GZHAN NI
JI LTAR RNAM BZHAG PAS, ,SEMS

CAN RNAM PAR SMIN BYED PA, ,ZHES BYA BA LA, GZHAN NI ZHES BYA BA
LA YE SHES GNYIS PA NI ZHES BYA BA'I DON TO, ,YE SHES GNYIS PA NI
JI LTAR RNAM PAR 'JOG PA'I YE SHES TE, YE SHES DES SA BCU SO SO'I
MTSAN NYID DANG YON TAN LA SOGS PA SO SOR MA 'DRES PA KHO NAR SO
SOR 'JOG BYE BRAG 'BYED PA'O,,

DE'ANG GANG ZHE NA, 'JIG RTEN LAS 'DAS PA RNAM PAR MI RTOG PA'I
YE SHES KYI RJES LAS THOB PA DAG PA 'JIG RTEN PA'I YE SHES TE,
DES NI SEMS CAN LA CHOS BSTAN PA DANG, MNGON PAR 'TSANG RGYA BA
LA SOGS PA BSTAN PA'I SGO NAS, SEMS CAN RNAM PAR SMIN PAR BYED
DO, ,BSGOM PA YI NI MTHAR THUG PA,,

@280A *, ,GRANGS MED GNYIS KYIS RDZOGS PAR 'GYUR, ,ZHES BYA BA
LA, SA BCU'I DUS NA BSGOM PA'I MTHAR THUG PA ZHES BYA STE, DE
YANG BSKAL PA GRANGS MED PA GNYIS KYIS BSGOM PA MTHAR THUG CING
RDZOGS PAR 'GYUR RO, ,DE LAS GNYIS NAS SA BDUN GYI BAR DU NI
MNGON PAR 'DU BYED PA DANG BCAS

PAS BSGOM PA ZHES BYA STE, DE'I BAR DU BSKAL PA GRANGS MED PA
GCIG THOGS SO, ,SA BRGYAD NAS SA BCU'I BAR DU, MNGON PAR 'DU BYED
PA MED PAR BSGOM PA ZHES BYA STE, DE'I BAR DU YANG BSKAL PA
GRANGS MED PA GCIG THOGS SO, ,DE YI BSGOM PA THOB NAS SU, ,BYANG
CHUB SEMS KYI DBANG BSKUR RO,,

ZHES BYA BA LA, PHYI MA'I BSGOM PA NI SA BRGYAD NAS SA BCU'I BAR
DU BSKAL PA GRANGS MED PA GCIG TU MNGON PAR 'DU BYED PA MED PA LA
BSGOM PA THOB NAS SA BCUR PHYIN PA DANG, BYANG CHUB SEMS DPA' DE
PHYOGS BCU'I DE BZHIN GSHEGS PA RNAMS KYI 'OD ZER GYIS CHOS KYI
RGYAL PO'I RGYAL TSAB TU DBANG BSKUR BA

THOB PO ZHES BYA BA'I DON TO, ,RDO RJE 'DRA BA'I MNYAM GZHAG PA,
,ZHES BYA BA LA, SA BCUR DBANG BSKUR BA THOB PA DE'I TSE RDO RJE
LTA BU'I TING NGE 'DZIN KYANG THOB STE, DE'ANG GANG LA BYA ZHE
NA, NYON MONGS PA PHRA MO'I YANG PHRA MO'I GNYEN POR GYUR PA YE
SHES CHEN PO'I YANG CHEN PO LA, RDO RJE LTA BU'I TING NGE 'DZIN,,

ZHES BYA'O, ,YE SHES DE LA CI'I PHYIR RDO RJE LTA BU ZHES BYA ZHE
NA, DE'I PHYIR, RNAM PAR RTOG PA MI BYED THOB, ,CES SMOS TE, YE
SHES DE LA GANG ZAG DANG CHOS SU RNAM PAR RTOG PA MI PHYED CING
MI SHIGS LA, YE SHES DES NI GANG ZAG DANG CHOS SU RNAM PAR RTOG
PA'I BAG LA NYAL PHRA MO YANG SHIGS

PAR BYED PAS NA DE'I PHYIR RDO RJE LTA BU'I TING NGE 'DZIN ZHES
BYA'O, ,DA NI SANGS RGYAS KYI SA BSHAD DE DE BAS NA MTHAR THUG PA
NA GNAS 'PHOS SHING ZHES BYA BA LA SOGS PA SMOS TE, RDO RJE LTA
BU'I TING NGE 'DZIN BAG LA NYAL PHRA MO SPANGS PA DANG, DE'I 'OG
TU SANGS RGYAS KYI SAR KUN GZHI RNAM PAR SHES PA SGRIB PA

GNYIS DANG BRAL BA GNAS 'PHOS BA MTHAR THUG BA THOB PAR 'GYUR RO
ZHES BYA BA'I DON TO, ,SA DANG PO LA YANG GNAS 'PHOS PA YOD MOD
KYI GNAS 'PHOS PA MTHAR THUG PA ZHES MI BYA STE, CI'I PHYIR ZHE
NA, MTHONG BAS SPANGS PAR BYA BA'I NYON MONGS PA DANG BRAL BA
TZAM GYI GNAS 'PHOS PA THOB PA'I PHYIR

@280B RO; ,SANGS RGYAS KYI SA'I DUS NA NI SGRIB PA GNYIS KYI BAG
LA NYAL PHRA MO YANG SPANGS PA'I MTSAN NYID KYI GNAS 'PHOS PA
THOB PAS NA GNAS 'PHOS PA MTHAR THUG PA ZHES BYA'O, ,GNAS 'PHOS
PA MTHAR THUG PA DE'ANG CI 'DRA BA ZHIG CE NA, DE'I PHYIR, SGRIB
PA KUN GYI DRI MED PA, ,ZHES BYA BA SMOS TE, GNAS

'PHOS PA DE YANG NYON MONGS PA'I SGRIB PA DANG SHES BYA'I SGRIB
PA'I DRI MA KUN DANG BRAL BAS NA SGRIB PA KUN GYI DRI MA MED PA
ZHES BYA STE, 'DIS NI SPANGS PA PHUN SUM TSOGS PA BSTAN TO, ,RNAM
PA KUN GYI YE SHES NYID, ,BLA NA MED PA'I GNAS THOB NAS, ,ZHES
BYA BA LA, GZHAN YANG SANGS RGYAS KYI SA'I DUS NA RNAM

PA THAMS CAD MKHYEN PA'I YE SHES BLA NA MED PA'I YE SHES KYI GO
'PHANG YANG THOB STE, DES YE SHES PHUN SUM TSOGS PA BSTAN NAS
BDAG GI DON PHUN SUM TSOGS PA BSTAN TO, ,GANG LA GNAS NAS SEMS
CAN KUN, ,BDE PHYIR RAB TU 'JUG PAR 'GYUR, ,ZHES BYA BA LA, GANG
LA GNAS NAS ZHES BYA BA NI RNAM

PAR MI RTOG PA'I YE SHES LA GNAS NAS ZHES BYA BA'I DON TO, ,DE LA
GNAS NAS SEMS CAN THAMS CAD LA PHAN PA DANG BDE BAR BYA PA'I
PHYIR, DAG PA 'JIG RTEN PA'I YE SHES KYI MNGON PAR BYANG CHUB PA
DANG, BDUD 'DUL BA DANG, CHOS KYI 'KHOR LO BSKOR BA DANG, MYA
NGAN LAS 'DAS PA BSTAN PA LA SOGS PA LA

'JUG PAR BYED DO, ,'DIS NI GZHAN GYI DON PHUN SUM TSOGS PA BSTAN
TO, ,DA TSIGS SU BCAD PA GSUM ZHIG GIS BSTAN PA DANG GDAMS PA'I
CHE BA'I BDAG NYID CHEN PO BSTAN TE, DE BAS NA, DE LTAR THUB PA'I
LTA BA DKON PA LA, ,GANG PHYIR DON CHEN POR NI CIR MI 'GYUR, ,MI
MTSUNGS MNYAM LAS SKYES PA DANG

MTSUNGS KYIS, ,RTAG PAR SHIN TU DGA' BAR BYAS PA'I SEMS, ,ZHES
BYA BA LA SOGS PA SMOS SO, ,DE LTAR ZHES BYA BA NI GONG DU BSHAD
PA LTAR RO, ,MI MTSUNGS MNYAM LAS SKYES PA DANG MTSUNGS KYIS,
,ZHES BYA BA GONG DU PHYUNG STE, MOS PA SPYOD PA'I SA LA GNAS
PA'I BYANG CHUB SEMS DPA' DE BZHIN GSHEGS

PA'I THAD NAS MI MTSUNGS PA'I CHOS THEG PA CHEN PO'I CHOS MNYAN
PA LAS BYUNG ZHING SKYES PA'I DAD PA DANG MOS PA'I SHUGS CHEN PO
MTSUNGS PA MED PA SEMS KYI RGYUD LAS BSGOMS PAS NA DE BZHIN
GSHEGS PA DANG, DE'I GSUNG RAB LA DGA' BA DANG MGU BAS SEMS KYI
RGYUD BRTAS PAR BYA BA DE RTAG

@281A *, ,TU DE BZHIN GSHEGS PA'I GSUNG RAB MNYAN PA LAS LTA BA
DRANG BA DANG, RTAG PAR DE BZHIN GSHEGS PA'I ZHAL LTA BAR SBYAR
RO, ,DE BZHIN GSHEGS PA'I GSUNG RAB MNYAN PA DANG, ZHAL LTA BA
YANG SLA BA MA YIN PAS NA DKON PA ZHES BYA STE, DE 'DRA BA'I
GSUNG RAB MNYAN PA DANG, ZHAL

LTA BA'I BYANG CHUB SEMS DPA' DE CI'I PHYIR DON CHEN POR MI 'GYUR
TE, GDON MI ZA BAR BYANG CHUB CHEN PO THOB PAR 'GYUR RO ZHES BYA
BA'I DON TO, ,CHOS KYI SGO LA RNAM GNAS DE BZHIN GSHEGS PA YIS,
,RTAG PAR MNGON SUM DU NI GDAMS SHING GNAS PAR BYA, ,ZHES BYA BA
LA, MOS PA SPYOD PA'I SA 'JIG RTEN

GYI CHOS MCHOG GI TING DE 'DZIN LA GNAS PA NI CHOS KYI SGO LA
GNAS PA ZHES BYA STE, CHOS KYI SGO LA GNAS PA'I BYANG CHUB SEMS
DPA' DE NI RTAG TU DE BZHIN GSHEGS PA'I MNGON SUM SBYANGS NAS
GNAS SHING DE BZHIN GSHEGS PAS KYANG DE LA BSTAN PA DANG GDAMS
NGAG STON PA MDZAD DO ZHES BYA BA'I DON TO, ,

SGRA LAS BZUNG BA BZHIN DU NYES PA STUG PO LAS, ,DE NI RAB TU
DRANGS NAS BYANG CHUB MCHOG LA BZHAG ,CES BYA BA LA, DE BZHIN
GSHEGS PAS BSTAN PA DANG, GDAMS NGAG STON PAR MDZAD PA YANG MA
ZAD KYI GZHAN YANG 'DI DAG KYANG MDZAD DE, DPER NA MI 'DAM CHUR
LHUNG ZHING BYING BA LA SNYING RJE CAN

'GA' ZHIG GIS SKRA LAS BZUNG ZHING DRANGS NAS SKAM SAR PHYIN PA
DE BZHIN DU BYANG CHUB SEMS DPA' DE LA DE BZHIN GSHEGS PA RNAMS
KYIS CHOS BSTAN PA'I LAS BTANG NAS 'DOD CHAGS DANG ZHE SDANG LA
SOGS PA 'KHOR BA'I NYON MONGS PA'I NYES PA'I 'DAM STUG PO LAS
DRANGS TE, BYANG CHUB MCHOG

GI SKAM SAR 'JUG PAR MDZAD DE, DON DUS DANG PO SPYIN PAR MDZAD CE
'AM, BLA NA MED PA'I BYANG CHUB TU 'JOG PAR MDZAD DO ZHES BYA
BA'I DON TO, ,BSTAN PA DANG GDAMS PA'I DON RGYAS PAR BSHAD PA
BSDUS NAS STON TO, ,RTAG PAR BDAG GI DON DU RAB ZHUGS LA, ,SANGS
RGYAS DAG GIS BSNGAGS

PAR MDZAD, ,CES BYA BA LA SOGS PA SMOS TE, DE'ANG BSLAB PA GSUM
GYI DBANG DU BYAS NAS BSTAN PA DANG GDAMS PA MDOR BSDUS NAS STON
TE, DE LA BYANG CHUB SEMS DPA' SDOM PA'I TSUL KHRIMS DANG, SEMS
CAN GYI DON BYED PA'I TSUL KHRIMS DANG, DGE BA SDUD PA'I TSUL
KHRIMS DANG,

@281B GSUM NI LHAG PA'I TSUL KHRIMS ZHES BYA'O, ,BYANG CHUB SEMS
DPA' LHAG PA'I TSUL KHRIMS LA ZHUGS NAS TSUL KHRIMS MA ZHIG MA
RAL BAR GYUR PA DE NI RTAG PAR BDAG GI DON LA ZHUGS PA ZHES BYA
STE, DE DAG LA NI DE BZHIN GSHEGS PAS LEGS SO ZHES BRJOD CING
GZENGS BSTOD PAR MDZAD DO ZHES BYA BA'I

DON TO, ,LOG PAR ZHUGS LA SMAD PA YANG MDZAD CES BYA BAR SBYAR
TE, TSUL KHRIMS ZHIG RAL DU GYUR PA NI LOG PAR ZHUGS PA ZHES BYA
STE, DE DAG LA NI DE BZHIN GSHEGS PAS MA LEGS SO ZHES SMOD CING
TSAR GCOD PAR MDZAD CES BYA BA'I DON TO, RAB TU GNAS DANG RAB
'BYED PA, ,ZHES BYA BA LA, RAB

TU GNAS PA ZHES BYA BAS NI LHAG PA'I SEMS KYI BSLAB PA BSTAN TE,
RAB TU GNAS ZHES BYA BA LA, LHAG PA'I SEMS KYI BSLAB PA ZHES BYA
BA DANG, TING NGE 'DZIN CES BYA BA DANG, ZHIG GNAS ZHES BYA BA
DAG NI DON GCIG STE, 'DI NI RNAM GRANGS SU ZAD DO, ,RAB TU 'BYED
CES BYA BAS LHAG PA'I SHES RAB

KYI BSLAB PA BSTAN TO, ,RAB TU 'BYED CES BYA BA DANG, LHAG PA'I
SHES RAB KYI BSLAB PA ZHES BYA BA DANG, LHAG MTHONG ZHES BYA BA
DON GCIG STE, MING GI RNAM GRANGS SU ZAD DO, ,BAR CHAD MTHUN ZHES
BYA BA LA, LHAG PA'I SEMS KYI BSLAB PA DANG, LHAG PA'I SHES RAB
KYI GEGS SU 'GYUR BA'I CHOS

LA BAR CHAD CES BYA STE, LHAG PA'I SEMS KYI GEGS SU 'GYUR BA'I
CHOS NI 'DU 'DZI MANG PO'I NANG NA GNAS PA DANG, 'JIG RTEN GYI
BYA BA MANG PO LA DGA' BA LA SOGS PA'O, ,LHAG PA'I SHES RAB KYI
BAR DU GCOD PA NI DAM PA'I CHOS MI NYAN MI SEMS PA DANG, LHAG
PA'I SHES RAB KYI GEGS SU 'GYUR

PA'I CHOS MU STEGS LA SOGS PA'I GTZUG LAG NYAN PA'O, ,MTHUN PA NI
LHAG PA'I SEMS DANG SHES RAB SKYE BA'I RGYU LA BYA STE, DE LA
LHAG PA'I SEMS KYI RGYU NI 'DU 'DZI MANG PO SPANGS PA DANG, 'JIG
RTEN GYI BYA BA MANG PO LA MI 'JUG PA DANG, LHAG PA'I SHES RAB
KYI RGYU NI DAM PA'I CHOS NYAN PA DANG, SEMS

PA LA SOGS PA BYED PA'O, ,SEMS CAN MCHOG LA CHO GA BZHIN, ,RNAM
PA THAMS CAD RGYAL PAS STON, ,CES BYA BA LA, SEMS CAN MCHOG NI
MOS PA SPYOD PA'I SA LA GNAS PA'I BYANG CHUB SEMS DPA' LA BYA'O,
,BYANG CHUB SEMS DPA' DE LA RGYAL BA STE, SANGS RGYAS BCOM LDAN
'DAS RNAMS KYI

@282A *, ,GO CHA BZHIN NO, ,TSUL BZHIN DU LHAG PA'I SEMS DANG
LHAG PA'I SHES RAB DANG, DE GNYIS KYI BAR DU GCOD PA DANG, DE
GNYIS DANG RJES SU MTHUN PA RNAMS PHYIN CI MA LOG PAR 'CHAD DE JI
LTAR ZHE NA, LHAG PA'I SEMS DANG SHES RAB KYI MTSAN NYID NI 'DI
LTA BU YIN, DE DAG GI GEGS DANG

PAR DU GCOD PA NI 'DI DAG YIN, DE DANG RJES SU MTHUN PA'I CHOS NI
'DI DAG YIN NO ZHES PHYIN CI MA LOG PAR STON CING 'CHAD PAR MDZAD
DO, ,GANG YANG KUN DU BSNYEN NAS NI, ,DE GSHEGS BSTAN LA RGYAS
PA'I RNAL 'BYOR 'GYUR, ,ZHES BYA BA DE LA, DE LTAR CHOS BSTAN PA
THOS NAS ZHI GNAS DANG LHAG MTHONG

DANG MI MTHUN PA'I CHOS NI SPANGS, DE DANG MTHUN PA'I CHOS LA
BSNYEN NA BYANG CHUB SEMS DPA' DE RGYAS PA'I RNAL 'BYOR TE, THEG
PA CHEN PO'I ZHI GNAS DANG LHAG MTHONG BSGOM PA'I TING NGE 'DZIN
THOB PAR 'GYUR RO ZHES BYA BA'I DON TO, ,DE GDAMS PA THOB PA'I
CHOS KYI SGO'I RGYUN LA GNAS PA'O ZHES BYA BA LA, MOS PA SPYOD

PA'I SA 'JIG RTEN GYI CHOS MCHOG GI TSE NA CHOS KYI SGO'I RGYUN
LA GNAS PA ZHES BYA STE, DE'I TSE DE BZHIN GSHEGS PA'I THAD NAS
BSTAN PA DANG GDAMS PA THOB PO ZHES BYA BA'I DON TO, ,RTAG PAR
SANGS RGYAS MTHONG BA DANG, ,ZHES PA SOGS PA LA CHOS KYI RGYUN LA
GNAS PA BYANG CHUB SEMS DPA' DUS THAMS CAD DU

BYANG CHUB SEMS DPA'I ZHAL MTHONG BA DANG, ZHAL MTHONG NAS MI
MNYAM PA'I CHOS DE THEG PA CHEN PO'I CHOS THOS PAR 'GYUR BA DANG,
THEG PA CHEN PO'I CHOS THOS NAS CHOS THOS PA LA DAD PA SKYES TE,
DAD PA'I SHUGS LAS BYUNG BA'I DGA' BAS SEMS TSIM PAR BYAS PAS DE
BYANG CHUB KYI DON CHEN PO CI'I PHYIR

THOB PAR MI 'GYUR ZHES BYA BA'I DON TO, ,BSTAN PA RNAM PA BZHI NI
TSIGS SU BCAD PA GCIG GIS BSTAN TE ZHES BYA BA LA, TSIGS SU BCAD
PA GCIG GIS BSLAB PA GSUM GYI DBANG DU BYAS NAS BSTAN NAS BSTAN
PA RNAM PA BZHI STON TO ZHES BYA BA'I DON TO, ,BSTAN PA BZHI NI
LHAG PA'I TSUL KHRIMS

KYI DBANG DU BYAS ZHES BYA BA NAS, STOD PAR BYED PA DANG ZHES BYA
BA'I BAR DU BSTAN PA GCIG GO, ,LOG PAR ZHES BYA BA NAS SMAD PAR
BYED PA DANG ZHES BYA BA'I BAR DU BSTAN PA GNYIS SO, ,LHAG PA'I
SEMS DANG ZHES BYA BA NAS RNAM PAR 'BYED PA DANG ZHES BYA BA'I
BAR DU BSTAN PA GSUM STE, RAB TU

@282B GNAS PA NI LHAG PA'I SEMS SO, ,RNAM PAR 'BYED PA NI LHAG
PA'I SHES RAB PO, ,DE'I BAR CHAD BYED PA DANG ZHES BYA BA NAS
THAMS CAD DU STON TO ZHES BYA BA'I BAR DU STON PA BZHI PA'O,
,GANG LA SPANGS PA DANG BSNYEN PAS ZHES BYA BA LA, BAR CHAD BYED
PA'I CHOS NI SPANGS PA RJES SU MTHUN PA'I CHOS NI

BSNYEN ZHES RIM BZHIN DU SBYAR RO, ,RNAL 'BYOR NI ZHI GNAS DANG
LHAG MTHONG BSGOM PA'O ZHES BYA BA LA, ZHI GNAS DANG LHAG MTHONG
GI LAM BSGOM PA LA RNAL 'BYOR ZHES BYA ZHES BYA BA'I DON TO, ,DE
LTAR MOS PA SPYOD PA'I SA'I BDAG NYID CHEN PO BSTAN NAS, SA DANG
PO'I BDAG NYID CHEN PO

BSTAN PA'I PHYIR, ,RAB TU RNAM PAR MI RTOG LTA BA YI, ,DES NI
MDOR NA 'JIG RTEN ZIL GNON CING, ,MUN PA CHEN PO BSAL NAS SNANG
BA NI, ,'GRO BA NYI MA CHEN PO BZHIN DU 'CHAR, ,ZHES BYA BA SMOS
TE, MOS PA SPYOD PA'I SA LAS 'DAS NAS SA DANG PO THOB PA'I BYANG
CHUB SEMS DPA' DE NYAN THOS

DANG RANG SANGS RGYAS DANG, 'JIG RTEN PA RNAMS ZIL GYIS MNAN NAS
GNAS PA ZHES BYA BA'I DON TO, ,GANG GIS ZIL GYIS MNAN CE NA, RAB
TU RNAM PAR MI RTOG PA'I LTA BAS ZIL GYIS MNAN TE, RNAM PAR MI
RTOG PA'I ME LONG LTA BU'I YE SHES KYIS ZIL GYIS GNON TO ZHES BYA
BA'I DON TO, ,DE LA NYI

MA CHEN PO BYA BA YONG MI SRID MOD KYI, 'ON KYANG THANG CIG BTANG
NAS BRJOD DO, ,GANG STONG GSUM GYI STONG CHEN PO'I 'JIG RTEN GYI
KHAMS THAMS CAD SNANG BAR BYED PA'I NYI MA LA NYI MA CHEN PO ZHES
BYA'O, ,DPER NA NYI MA CHEN PO RI MTHON PO'I KHA NAS SHAR NA MUN
PA CHEN PO THAMS CAD BSAL TE, ZIL GYIS

MNAN NAS SKYE BO RNAMS LA SNANG BAR BYED PA DE BZHIN DU BYANG
CHUB SEMS DPA' MOS PA SPYOD PA'I SA 'JIG RTEN CHOS MCHOG GI RI
KHA NAS 'DAS TE, SA DANG PO RNAM PAR MI RTOG PA ME LONG LTA BU'I
YE SHES KYI NYI MA SHAR NAS NYON MONGS PA DANG SHES BYA'I SGRIB
PA CHEN PO BSAL NAS DAG PA 'JIG RTEN PA'I YE

SHES KYI CHOS BSTAN PA'I SGO NAS 'JIG RTEN KUN LA CHOS 'CHAD PA'I
SGO NAS SNANG BA CHEN POS KHYAB PAR BYED DO ZHES BYA BA'I DON TO,
,DA NI MOS PA SPYOD PA'I SA LA GNAS PA DANG, SA DANG PO LA GNAS
PA DANG, SA GNYIS LA SOGS PA BSGOM PA'I SA LA GNAS PA'I 'BRAS
BU'I TSIGS

@283A *, ,SU BCAD PA GCIG GIS BSTAN TE, DE BAS NA, DE LTAR RTAG
TU DGE BA DAG NI 'PHEL RDZOGS SHING, ,RAB TU RGYAS PA'I TING NGE
'DZIN GYIS SEMS 'THOB CING, ,THUB PA LAS NI RTAG TU GDAMS PA CHE
THOB NAS, ,SEMS DPA' MCHOG GI YON TAN RGYAL MTSO'I PHA ROL 'GRO,
,ZHES BYA

BA SMOS TE, SA DANG PO MOS PA'I SAR BSKAL PA GRANGS MED PA GCIG
GI BAR DU BSOD NAMS KYI TSOGS RTAG TU BSAGS PA DANG, DE NAS SA
GNYIS NAS SA BDUN GYI BAR DU BSOD NAMS KYI TSOGS RTAG TU BSAGS PA
DANG, SA BRGYAD NAS SA BCU PA'I BAR DU BSKAL PA GRANGS MED PA
GCIG TU BSOD NAMS

KYI TSOGS RTAG TU BSAGS PAS BSOD NAMS KYI TSOGS RDZOGS PAR BYAS
PAS NA DGE BA DAG 'PHEL ZHING RDZOGS BAR BYAS TE, 'DIS NI BSOD
NAMS KYI TSOGS RDZOGS BAR BSTAN TO, ,RAB TU RGYAS PA'I TING NGE
'DZIN NI THOB PA ZHES BYA BA NI THEG PA CHEN PO'I ZHI GNAS DANG
LHAG MTHONG GI TING NGE 'DZIN

KYANG THOB CES BYA BA'I DON TO, ,DER YANG MA ZAD KYIS DE DAG LA
GNAS PA'I TSE THEG PA CHEN PO'I GTAMS PA DANG GDAMS PA YANG 'THOB
STE, DES NI YE SHES KYI TSOGS RDZOGS PAR BSTAN TO, ,DE LTAR BSOD
NAMS DANG YE SHES KYI TSOGS RDZOGS PA'I SEMS DPA'I MCHOG BYANG
CHUB

SEMS DPA' DES SANGS KYI SAR YON TAN RGYA MTSO'I PHA ROL DU 'GRO
STE, DON DU NA STOBS DANG MI 'JIGS PA LA SOGS PA'I YON TAN DANG
LDAN PA 'TSANG RGYA BA 'THOB PAR 'GYUR RO ZHES BYA BA'I DON TO,
,BSDU BA STE ZHES BYA BA LA, GANG LA BSLAB PA DANG, JI LTAR BSLAB
PA DANG, GANG GIS BSLAB

PA GSUM LAS, JI LTAR BSLAB PA'I DON BSDUS NA 'DI RNAMS STON TO
ZHES BYA BA'I DON TO, ,MOS PA DANG NI MANG PO DANG, ,CHOS TSOL BA
DANG BSHAD PA DANG, ,DE BZHIN DU NI SGRUB PA DANG, ,YANG DAG
GDAMS SHING RJES SU BSTAN, ,ZHES BYA BA LA, JI LTAR BSLAB PAR BYA
BA'I SKABS LAS 'DI

YAN CHAD DU MOS PA MANG BA DANG, CHOS TSOL BA DANG, CHOS BSHAD PA
DANG, DE BZHIN DU BSGRUB PA DANG, YANG DAG PAR GTAMS SHING RJES
SU BSTAN PA STE, DE RNAMS BSTAN TO ZHES BYA BA'I DON TO, ,GDAMS
SHING RJES SU BSTAN PA'I SKABS BSHAD PA RDZOGS SO,, ,,