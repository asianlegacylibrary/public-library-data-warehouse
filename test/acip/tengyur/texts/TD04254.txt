@259A #, ,RGYA
GAR SKAD DU, KshA nA BHA GA SIDDHI BA N'A MA, BOD SKAD DU, SKAD
CIG MA 'JIG PA GRUB PA'I RNAM PAR 'GREL PA, 'JAM DPAL GZHON

NUR GYUR PA LA PHYAG 'TSAL LO, ,SKAD CIG 'JIG PA GRUB PAR BYED
PA'I TSAD MA'I RGYU CAN 'GOG PA'I THABS SHES PAR BYA BA'I PHYIR
DE BRJOD PA LA GZHUNG NYUNG DUS BDE BLAG TU GZUNG BAR BYA BA'I
DON TU RAB TU BYED PA 'DI BRTZAMS SO, ,DE LA GRANGS CAN LA SOGS
PA RGOL BA'I TSIGS KYI PHOGS SNGA MAS

SUN DBYUNG BA'I DON DU 'DUS BYAS THAMS CAD CES BYA BA LA SOGS PA
GRUB PA'I MTHA' RJES SU RJOD PAR BYED DO, ,RGYU DANG RKYEN TSOGS
PAS SKYED PA'I PHYOGS 'DUS NAS BYAS PA NI 'DUS BYAS RNAMS TE,
BYAS PA ZHES BYA BA'I DON TO, ,BLO DANG ME LCE LA SOGS PA DUS
GCIG ZHIG PA MA YIN PA DE DAG CUNG ZAD KYANG LOGS

@259B PAR RTOG PA MED KYI BYE BRAG MED PA YIN NO ZHES KHYAD PAR
NYE BAR BLANGS PA YIN NO, ,DA NI DE LA ZHES BYA BA LA SOGS PAS
SKYON RNAMS KYI RIM PA STON PA YIN NO, ,GRUB PA'I MTHA' MNGON PAR
'DOD PA'I SKAD CIG GIS SGRA'I DON 'JIG RTEN LA RAB TU MA GRAGS NA
DE'I RJES SU 'GRO BA SKAD CIG MA'I SGRA'I

DON MA GRUB PO, ,DE'I PHYIR KHYAD PAR MA GRUB PA'I PHYOGS KYI
SKYON YIN NO ZHES BSAMS PA'O, ,DE DAG GI GZHUNG ZHES BYA BA 'DIS
NI RIGS PA DANG BRAL BAR STON PAR BYED DO, ,SKYES PA'I DON NI
ZHES BYA BA LA SOGS PA SKAD CIG GZHAN DU GNAS PAR SGRUB PAR BYED
DO, ,BYE BRAG PA DANG RIGS

PA CAN DAG NI RANG GI RGYUD LA YOD PA DANG 'DU BAR SKYE BA YIN NO
ZHES SMRA ZHING GRUB PA DANG 'BREL BA DAG KYANG DUS GCIG PA NYID
YIN GYI DNGOS PO SKYE BA LAS DUS THA DAD PAR YOD PA DANG 'BREL BA
NI MA YIN NO ZHES LTA BA MA YIN NAM, DPYOD PA LA SOGS PA NI 'DU
BA NYID 'GA' ZHIG

BYED KYI 'ON KYANG YOD PA TZAM YIN NO ZHE NA, DE LA KHA CIG GIS
SMRAS PA, BDEN TE, RDZAS SKYE BA LA PHYIS GZUGS LA SOGS PA DANG
'DU BA YIN NO ZHES BYA BA'I LUS 'DI LA BSAMS PA YIN NO ZHES ZER
TE, YOD PA'I SGRA NI CI ZHIG LTAR DE DAG NYID NYE BAR MTSON PA'I
DON DU'O, ,'DIS

CI ZHIG GRUB CE NA, 'DIS NI GRUB STE RDZAS SKYES PA NI GZUGS LA
SOGS PA DANG 'DU BA'I DUS SU SDOD PAS SKAD CIG GZHAN DU GNAS PAR
GYUR TE, DE LTA MA YIN NA RNAM PA DE LTAR MI DMIGS PAR THAL BAR
'GYUR BA'I PHYIR RO, ,DE LTAR NA RDZAS KHO NA SKAD CIG GZHAN DU
GNAS PAR

BSTAN PAR 'GYUR GYI, YON TAN LA SOGS PA NI MA YIN PA MA YIN NAM,
GAL TE DE LTA NA 'DI LAS CIR 'GYUR RE ZHIG THAMS CAD SKAD CIG MA
NYID DU DAM BCAS PA BTANG BAR 'GYUR RO, ,DE LTAR BRJOD PA NA GRUB
PA'I MTHA' LA YOD PA RTAG PAR KHAS MA BLANGS PA'I SKYON BSAL BA
YIN NO, ,

DE'I PHYIR GZEGS ZAN GYI SLOB MA KHA CIG NYID KYIS 'DI 'DOD PA
YIN NO ZHES BRJOD PA YIN NO, ,DES NA BYAS PA SKAD CIG MA YIN NO
ZHES BYA BA'I NGAG 'DI LA TSIG DAG PHAN TSUN 'GAL BA'I DON NYID
RJOD PAR BYED PA YIN TE, NGA'I MA MO GSHAM YIN NO ZHES BYA BA
BZHIN NO, ,KHYAD PAR MA

@260A *, ,GRUB PA LA SOGS PA'I PHYOGS KYI SKYON 'BA' ZHIG TU MA
ZAD DE DE LTA BU'I CHOS DANG 'BREL BA'I RGOL BA GNYI GA LA GRUB
PA'I DPE YANG YOD PA MA YIN NO ZHES SMRAS PA NI DES NA ZHES BYA
BA LA SOGS PAS SO, ,'DI MED MOD CES NI BRJOD PAR MI BYA STE, DE
MED NA KHYAB PA SGRUB

PAR BYED PA'I TSAD MA DRAN PA MED PA'I PHYIR LA, KHYAB PA MA NGES
PA CAN GYI YOD PA ZHES BYA BA'I GTAN TSIGS NI SGRUB PAR BYED PA'I
YAN LAG MA YIN NO, ,DES SMRAS BA NI KHYAB PA ZHES BYA BA LA SOGS
PAS SO, ,BLO LA SOGS PA'I MYUR DU 'JIG PA YIN NA YANG YOD PA DANG
'DU BA'I DUS

LA LTOS PA DANG BCAS PA YIN PA'I PHYIR SKYE BA NYID NA 'JIG PAR
MA GRUB PO, ,YANG NA THE TSOM DU GYUR MOD DE LA BSGRUB BYA NYID
LA THE TSOM ZA BA'I SKYON YIN NO ZHES BSHAD PA NI BLO ZHES BYA BA
LA SOGS PA'O, ,YOD PA'I GTAN TSIGS KYANG LHAG MA DANG LDAN PA'I
MA NGES PA YIN NO ZHES BSHAD

PA NI DON BYA BA BYED PA'O, ,'DI NYID KYI 'THAD PA NI 'DI LTAR
ZHES BYA BA'O, ,GZHAN GYI DOGS PA BSU BA NI 'DI SNYAM DU ZHES BYA
BA'O, LHAN CIG BYED PA RNAMS RIM GYIS NYE BAR LEN PAR GYUR BA'I
DNGOS PO RIM GYIS 'BRAS BU'I TSOGS BYED DO ZHES BYA BA'I LUGS 'DI
LA LAN CIG BYED

PA RNAMS 'DI LA CUNG ZHIG BYED PA YIN TE, DE LTAR MA YIN NA DE
LAS GZHAN PA BZHIN DU LTOS PA MED PA NYID DU BRAL BAR 'GYUR BA'I
PHYIR RO, ,THA MI DAD PA 'GA' ZHIG BYED PA NI MA YIN TE DE NI
RANG GI RGYUD LA SKYES PA'I PHYIR LA, BYAS PA LA BYED PA MI RUNG
BA'I PHYIR RO, ,THA DAD PA BYED PA'I KHYAD PAR BYED NA YANG DE
LTOS PA MED PA'I PHYIR

RO, ,DE NYID KYI PHYIR RANG BZHIN GZHAN BYED NA KHO BO CAG GI
PHYOGS KHAS BLANGS PA'I PHYIR SKAD CIG MA MA YIN PA'I RIM GYIS
BYED PA NI MI 'THAD DO ZHES BYA BA'O, ,'DI BDAG NYID KYI LTA BA'I
DPE BSTAN PAS SEL BA NI, DE NI MI RIGS TE ZHES BYA BA RTZOM MO,
,BUM PA LA SOGS PA NYE BAR

LEN PA RNAMS NI THOB PA LA SOGS PA BSNUN PA'I KHYAD PAR GYI LHAN
CIG BYED PA'I RGYU NYE BAR BLANGS NAS 'JIG PA ZHES BYA BA'I 'BRAS
BU SKYED PAR BYED DE ZHES GRAGS GO, ,THOB BAS BUM PA'I 'JIG PA
SKYE BA LA RJES SU MTHUN PA'I KHYAD PAR 'GA' ZHIG BYED PA NI MA
YIN NO, ,THO BA LA SOGS

@260B PA 'JIG PA'I RGYU MA YIN NO ZHES KYANG BRJOD PAR MI BYA
STE, DE NI THO BA LA YOD PA DANG MED PA'I RJES SU BYED PA'I PHYIR
RO, ,DE BSHAD PA NI RJES SU 'GRO PA ZHES BYA BA'O, ,YANG DPER NA
ZHES BYA BA 'DIS RJES SU 'GRO BA DANG LDOG PA'I TSAD MA CAN DNGOS
PO'I NGO BO'I RNAM PA'I 'BRAS BU SKYED

PA DPER BYED DO, ,DE BZHIN DU ZHES BYA BA NI DE MA THAG TU BSTAN
PA'I DPE CAN MJUG BSDU BA'O, ,DE LTAR RE ZHIG THO BA LA SOGS PA
BUM PA LA SOGS PA LA CUNG ZHIG MI BYED KYANG BDAG NYID LDOG PA LA
LTOS PA YIN NO ZHES SA BON LA SOGS PA BSTAN PA SGRUB PAR BYED DO,
,DES NA LHAN

CIG BYED PA RNAMS KHYAD PAR MI BYED KYANG LTOS PA NYID DU SNGAR
BSTAN PA DPES BSGRUBS PA YIN NO, ,JI LTAR ZHES BYA BA LA SOGS PA
LA 'DRES PA DANG THA DAD MA GRUB CES BYA BA NI KHYAD PAR DANG
'BREL PA MA 'THOB PA'O, ,DES NA ZHES BYA BA LA SOGS PAS NI SNGAR
DAM BCAS PA'I MI MTHUN

PA'I PHYOGS LA LDOG PA LA THE TSOM ZA BA'I MTSAN NYID KYI LHAG MA
DANG LDAN PA'I MA NGES PA'I 'THAD PA MJUG SDUD DO, ,DA NI GZHAN
YANG ZHES BYA BA LA SOGS PAS NI GTAN TSIGS DE NYID MA GRUB PAR
STON TO, ,SNGAR NI GRUB PAR KHAS BLANGS NAS MA NGES PAR BRJOD PA
YIN TE, PHYOGS CHOS MED

PAR NI THE TSOM SKYES PAR BYED PA NYID DU 'THAD PA MA YIN TE,
,'BREL BA MED PA'I PHYIR RAM PAR DPYAD PAR MI RIGS SO ZHES GANG
BSHAD PA YIN NO, ,MA GRUB PA YANG MTHONG BA'I DNGOS PO DANG 'BREL
BA 'DI LA BSTAN PA KHYAD PAR BRAL BA NI MNGON SUM GYIS RTOGS PA
MED DO, GNAS PA'I

KHYAD PAR DU RTOGS PA NI SKAD CIG MA NYID LAS BZLOG PA BSTAN PAS
KHYAB PA DES NA 'GAL BA NYID DO, ,'GAL BA'I PHYIR NUS PA MED PAS
NYE BAR DGOD PAR MI BYA'O ZHES BRJOD PA NI RNAL MA'I BSGRUB BYA
SGRUB PA'I NUS PA MED PAS 'GAL BAR BRJOD PAR 'DOD NAS BSTAN PA
YIN GYI BZLOG PA

BSGRUB PA LA BSAMS PA NI MA YIN NO ZHES KHA CIG BLO 'KHRUL PAR
'GYUR BAS DER MA GYUR CIG CES YANG NYE BAR SBYAR NAS SMRAS PA NI
CI 'DRA BA ZHES BYA BA'O, ,DE BZHIN DU ZHES BYA BA NI DAM BCA'
BA'I DON LA MNGON SUM GYIS DON GNOD PA SDUD PA YIN NO, ,GZHAN DAG
MNGON

@261A *, ,SUM GYIS GRUB PA'I DNGOS PO SKAD CIG MA NYID KYIS
PHYOGS SU BYED DO, ,DE NI SPYI DANG KHYAD PAR GYI BDAG NYID DO,
,SPYI'I CHA LA NI NGO SHES PA'I BDAG NYID KYI MNGON SUM BSTAN PAR
'DZIN PAR BSNYON DU MED DO, ,DES NA DES GNOD DO, ,DE MNGON SUM MA
YIN PA YANG MA

YIN TE, RTOG PA MED PA DANG MTSUNGS PAR BRJOD PA'I PHYIR TE, DON
NYE BA'I YUL CAN DBANG PO LAS SKYES PA NI MNGON SUM MO ZHES BYA
BA DANG MTSAN NYID KHYAD PAR MED PA'I PHYIR RO, ,GSAL BA DANG 'DU
BA THA MI DAD PA'I NGO BO NI SPYI YIN NO, ,GZHAN NI RTOGS PAR
SLA'O, ,RJES SU DPAG

PAS GNOD PA'I PHYOGS KYI SKABS SU 'DIR ZHES BYA BA LA SOGS PAS
DE'I 'BREL BA BSTAN PA'I DON DU BZLOG PA BSHAD DO, ,'DIR GTAN
TSIGS NI NGO SHES PA DANG DRAN PAR BYED PA'O, ,SOGS PA SMOS PAS
NGO SHES PA BO BRJOD PAR 'DOD DO, ,SNGA MA DANG PHYI MA'I DUS
DANG 'BREL PA'I RTZOD GZHIR

GYUR PA RNAMS SKAD CIG GIS THA DAD PAR BSGRUB PAR BYA BA LA GSAL
BAR THA DAD PA'I LHAS BYIN DANG MCHOD SBYIN DAG NI MI MTHUN PA'I
PHYOGS YIN NO, ,NGO SHES LA SOGS PA DE DAG LAS LDOG PA NA RNAM PA
GZHAN MED PA'I PHYIR THA MI DAD PAS KHYAB PAR BYA BA YIN NO, ,DE
BSHAD PA NI LHAS

BYIN ZHES BYA BA'O, ,GZHAN GYIS MTHONG ZHES BYA BA 'DI NI DRAN PA
PO'I DRAN PA'I BZLOG PA BSHAD DO, ,DE NI BYED PA PO GCIG GIS
MYONG BA LA YIN TE, BYED PA PO DU MA LA MED PA'I PHYIR RO, ,NGO
SHES PA LA YANG 'DI LTA BU KHO NA'O, ,DE BSTAN PA NI LTA BA DANG
NGO SHES PAR BYED PA ZHES BYA BA'O, ,

GAL TE SKAD CIG GI BDAG NYID THA DAD PA DGAG PA BSGRUB PAR BYA BA
LA MI DMIGS PA'I GTAN TSIGS BLANG BAR BYA BA MA YIN NAM, DGAG PA
GANG JI SNYED PA DE THAMS CAD MI DMIGS PA LAS YIN NO ZHES RNAM
PAR GZHAG PA YIN NA 'DI LA MI DMIGS PA GANG ZHIG YIN ZHES SKABS
TSOL

ZHING DOGS PA LA DES NA 'DIR ZHES BYA BA LA SOGS PAS KHYAB BYED
MI DMIGS PA YIN PAR BSTAN TO, ,DE LTAR GTAN TSIGS KYI DON BZHAG
NAS SBYOR BA LA 'GOD PAR BYED PA NI GANG ZHES BYA BA'O, ,LTA BA
PO DU MA'I DBUS NA GNAS PA'I GAR RAM GYAD THA MI DAD PAR THE TSOM
MED PAR

@261B CIG CAR MTHONG BA NI CHOS MTHUN PA'I DPE'O, ,MTHONG BA PO
RNAMS PHAN TSUN NGO SHES PA'I MTSAN NYID KYIS MI SLU BA DE LA YOD
PA'I PHYIR RJES SU 'GRO BA GRUB PO, ,DE BZHIN DU ZHES BYA BAS
PHYOGS KYI CHOS STON TO, ,DNGOS PO 'GA' ZHIG CES BYA BA NI RTZOD
PA'I GZHIR BYAS PA'I SKAD CIG GI

BDAG NYID SNGA MA DANG PHYI MA'I DUS SU THA DAD PA PHYOGS SU BYAS
PA BSTAN TO, ,RJES SU 'GRO BA 'PHANGS PA DANG GTAN TSIGS KYI LDOG
PA SNGAR BRJOD PAS TSUL GSUM TSANG NGO, ,DE LTAR NGO SHES PA NYID
KYI GTAN TSIGS KYI SBYOR BA NYE BAR BSTAN PAS NGO SHES PA NYID
MGO BSGRES TE DON GYIS STON PAR

BYED PA NI, NGO SHES PA PO LA LTOS PA'I THABS ZHES BYA BA LA SOGS
PAS SO, ,DRAN PA PO NYID KYI GTAN TSIGS KYI SBYOR BA YANG MGO
BSGRES PAR BSTAN PA NI DE BZHIN DU ZHES BYA BA LA SOGS PAS SO,
,'DI NI LDOG PA 'BA' ZHIG PA'I GTAN TSIGS KYI SBYOR BAR BRJOD PAR
BYA STE, MTHUN

PA'I PHYOGS LA MED KYANG MI MTHUN PA'I PHYOGS LA LDOG PA'I STOBS
KYIS BSGRUB BYA SGRUB PA'I PHYIR RO, ,DES NA DE LTAR ZHES BYA BAS
SNGAR BSTAN PA NYE BAR SDUD PAR BYED DO, ,MNGON SUM DANG RJES SU
DPAG PA MED PAR GANG DU BRJOD NAS MJUG SDUD PAR BYED CE NA, GTAN
TSIGS MA GRUB

PAR STON PA'I SKABS SU MNGON SUM MED PAR BSTAN LA, GTAN TSIGS LA
SOGS PA'I SKYON GYI RJES SU DPAG PA MED PAR BSTAN PA YIN NO, ,DAM
BCAS PA'I DON 'JIG RTEN PA THAMS CAD KYI GRAGS PA DANG YANG 'GAL
TE, RI BONG CAN ZLA BA MA YIN NO ZHES BYA BA BZHIN NO, ,CI STE
SKYON

GCIG GIS SPANGS PA LA GNYEN PO GZHAN DON MED DO, ,THAL BAR BYAS
PA LA ME SPAR BA BZHIN NO ZHE NA, RTZOD NA BDEN TE, BSTAN BCOS SU
NI THABS RNAM PA SNA TSOGS NYE BAR BSTAN PAS 'GA' ZHIG CI ZHIG
LTAR 'GA' ZHIG GI TSE NYE BAR BSTAN PA'I SKYON MED DO, ,DES NA
ZHES BYA BA LA SOGS

PAS PHYOGS KYI DON SNGA MA NYE BAR SDUD PAR BYED DO, ,DE'I PHYIR
KHYAD PAR MA GRUB PA'I PHYOGS NYID DANG, RANG GI TSIG DANG 'GAL
BA DANG, DPES BSGRUB BYA LA THE TSOM ZA BA NYID DANG, GTAN TSIGS
MA NGES PA NYID DANG, MA GRUB PA'AM 'GAL PA NYID DANG, DAM BCAS
PA'I DON MNGON

@262A *, ,SUM DANG RJES SU DPAG PAS GSAL BA DANG, 'GRO BA'I GRAGS
PA DANG 'GAL BA'I PHYIR DNGOS PO 'JIG PAR BRJOD PA NYID NI 'JIG
GO ZHES BYA BA NI PHYOGS SNGA MA'I DON TO, ,GRUB PA'I MTHA' NYE
BAR DGOD PA'I PHYIR SLOB DPON GZHAN DON DU GNYER BAR BYED PA'AM

YANG NA DUS LA BAB NAS 'DI LA LAN NYON CIG CES BYA BA SMOS SO,
,SKAD CIG GI SGRA'I DON GRUB PAR BSTAN PAS DANG PO BKOD PA'I
KHYAD PAR MA GRUB PA SEL BAR BYED DO, ,'JIG RTEN SKAD CIG GI SGRA
RAB TU SBYOR BA NI SHIN TU CHUNG BA'I DUS KYI DUM BU LA RJOD PAR
BYED DO, ,DE BSTAN PA NI,

'DI LTAR ZHES BYA BA'O, ,SKAR MA SHES PA'I GTZUG LAG DE NYID LA
'DI GRAGS PA YIN NO ZHES BSTAN PA NI SKAD CIG THANG CIG CES BYA
BA LA SOGS PA'O, ,DE LA BSTAN BCOS BYED PA NI SROG CHAGS RNAMS
KYIS LAS SNA TSOGS BYAS PAS 'BRAS BU SNA TSOGS PA SKYE BA DANG
BAG MAR 'GRO

PA LA SOGS PA DUS THA DAD PAR STON PA YIN NO, ,DES NA DUS THA DAD
PA RNAM PAR PHYE BAS DUS SHIN TU NYUNG BA NI SKAD CIG TU BRJOD
DO, ,'GA' ZHIG RDUL PHRA RAB GCIG 'DUS PA'I DUS NI SKAD CIG GO
ZHES BYA BA NI MTSON PA YIN NO, ,JI SRID DU RDUL PHRA RAB GCIG
GIS RDUL PHRA RAB GCIG

RGAL BA'I DUS CUNG ZAD PA DE NI SKAD CIG GO, ,DE LTAR RDUL GNYIS
LA LTOS NAS CHES PHRA BA RDUL PHRA RAB YIN PA DE BZHIN DU SNGA MA
DANG PHYI MA'I CHA DANG LDAN PA'I DUS CUNG ZHIG PA LA LTOS NAS
CHA DANG BRAL BA'I SHIN TU NYUNG BA'I DUS KYI CHA NI SKAD CIG YIN
PA'I PHYIR RNAM PA DU MAS SKAD CIG GI DON

SHES PAR BLA BAS DE'I GNAS SKABS NI SKAD CIG MA'O, ,DE BAS NA
KHYAD PAR MA GRUB PA NYID MA YIN NO, ,GNYI GA LA GRUB PA'I DPE
YOD PA MA YIN NO ZHES GANG SMRAS PA DE LA CI SGRUB PAR BYED PA'I
CHOS KYIS BYAS PA'I CHOS MTHUN PA'I DPES PHYOGS LA BSGRUB BYA
NGES LA DE MED PA'I PHYIR

RJES SU DPAG PA MA YIN NO ZHES TSE DANG LDAN PAS BSAMS SAM, KVA'I
DPE NYE BAR LEN PA'I DGOS PA MI SHES PAR 'DI SKAD DU SMRA BAR
BYED DE, KHYAB PA BSGRUB PA'I TSAD MA ZHUGS PA DRAN PAR BYA BA'I
PHYIR NYE BAR LEN PA YIN GYI DPE'I PHYIR NI MA YIN NO, ,CHOS
MTHUN PA STON PA MA

@262B YIN NO ZHES BYA BA LA SOGS PAS BSGRUB BYA SGRUB PA'I YAN
LAG MA YIN PA'I PHYIR RO, ,'DI NI CHOS MTHUN PA NYID NI RNAM PA
GNYIS TE ZHES BYA BA LA SOGS PAS TSAD MA BRTAG PAR YANG BSTAN ZIN
TO, ,KHYAB PA SGRUB PA'I TSAD MA DRAN PA DE NYID KYIS CI ZHIG BYA
ZHE NA, KHYAB PA RAB TU GRUB PA'I ZHES BYA BA

LA SOGS PA 'DI SMOS SO, ,NI ZHES BYA BA NI GTAN TSIGS KYI DON TO,
,DE LTAR NA YOD PA'I MTSAN NYID KYI GTAN TSIGS SKAD CIG MA NYID
DANG LHAN CIG TU DE'I BDAG NYID DU SGRUB PAR BYED PA'I TSAD MA
KHYAB BYED MI DMIGS PA'I NGO BO GANG LA KHA CIG TU STON PA DE NI
DPE YIN NO, ,DPE MED KYANG

GNOD PAR BYED PA'I TSAD MA DPER BYED DO ZHES GANG BSHAD PA YIN
NO, ,LOG PAR RTOG PA MED PAR RGOL BA GNYI GA LA DE'I NGO BOR RAB
TU GRAGS PA MED NA YANG 'BREL PA SGRUB PAR BYED PA'I TSAD MA RTEN
DU BYAS PA THAMS CAD DPE YIN NO ZHES BSHAD PA NI, DES NA ZHES BYA
BA'O, ,GAL TE DE LTAR NA

ZHES BYA BA NI ZUR NA GNAS BA ZHIG RTZOD PAR BYED DO, ,CHOS CAN
SGRA LA SOGS PA SKAD CIG NYID DANG LDAN PAR BSGRUB PAR BYA BA LA
ZLOG PA LA GNOD PAR BYED PA'I TSAD MA NYE BAR SDUD PA BSGRUB BYA
DANG 'BREL PA SGRUB PAR BYED PA NA BUM PA BZHIN DU SGRA LA SOGS
PA SKAD CIG MA LA SOGS PA'I BSGRUB BYA'I CHOS

DANG LDAN PAR STAN PAR BYED DE, DE NA YOD PA LA SOGS PA'I GTAN
TSIGS NYE BAR BSDU BA LA DGOS PA CI ZHIG YOD CE NA, DE LA CHOS
CAN NYID LA ZHES SMOS SO, ,'DI LA SNYING PO'I DON NI 'DI YIN TE
GANG LA SGRA LA SOGS PA SGRUB PAR BYED PA'I CHOS CAN NYID LA
KHYAB BYED MI DMIGS PA

LA SOGS PA GNOD PAR BYED PA'I TSAD MA 'JUG PA DE BRJOD PA BSGRUB
BYA'I CHOS CAN SPYI MTHAR THUG PAR 'JUG PA DE LA BSGRUB BYA'I
CHOS KYI BLO SKYE BA DES NA DON BYAS PA NYID KYI PHYIR SGRUB BYED
NYE BAR SDUD PA DON PHYIR RJES SU BRJOD PAR BYED PA NI GANG YANG
ZHES BYA BA'O, ,DE'I LAN 'DEBS PA NI 'DU BA LTA

RE ZHIG CES BYA BA LA SOGS PAS SO, ,GAL TE SKYE BA DANG LDAN PA
RNAMS KYIS YOD PA DANG 'DU BA LA SOGS PAR RTOG PA MED NA DE LAS
DE'I GNAS PA 'PHANGS PAS SKAD CIG MA MA YIN PA NYID DU BRJOD PA
MDZES PAR 'GYUR RO, ,YOD PA NYID NI DA 'DIR GZHAN GYIS KHAS
BLANGS PA'I RTOG PA YOD PA DANG MED PA'I PHYI

@263A *, ,MO LA BRTEN PAS 'DU BA THAG BSRINGS SO, ,DES MA GRUB PA
GANG ZHIG MA GRUB PAS BSGRUB PAR BYA BA YIN, JI SKAD DU ZHES BYA
BAS GTAN TSIGS LA NGES PA NYID DU BSGRUB PA'I PHYIR GZHAN GYIS
'JIG PA'I RGYU'I DPE NYE BAR BKOD PA SUN DBYUNG BA'I CHED DU RJES
SU RJOD PAR BYED

DO, ,DE YANG ZHES BYA BA LA SOGS PAS SUN 'BYIN PAR BYED DO, ,S'A
LU'I MYU GU LA ZHING LA SOGS PA BZHIN DU BUM PA NI 'JIG PA'I
RGYU'I DNGOS PO LA BRTEN PAR 'GYUR BAR 'OS PA MA YIN NO, ,DES NA
LHAN CIG BYED PA'I DNGOS PO NYE BAR LEN PA LA CUNG ZAD KYANG LTOS
PA YIN ZHES BYA BA'I

BUM PA'I DPE MA GRUB PA'I PHYIR DPE LAS BYUNG BA'I MA GRUB PAS
SKAD CIG MA MA YIN PA YANG RIM GYIS BYED PA PO NYID DU SRID PA
YIN NO ZHES BYA BA'I MA NGES PAR BRJOD PA RTZA BA DANG BCAS TE
STON PA YIN NO ZHES BYA BA NI GZHUNG 'DI'I BSDUS PA'I DON TO,
,THO BA LA SOGS PA BUM PA'I 'JIG PA BYED

DO ZHES BRJOD PA 'DI'I DON CI YIN, ,CI BUM PA NYID BYED DAM 'ON
TE 'JIG PA'I SGRAS BRJOD PAR BYA BA'I DNGOS PO DE LAS THA DAD PA
ZHIG YIN, PHYOGS DANG PO NI MA YIN TE, BUM PA NI 'JIM PA LA SOGS
PA LAS GRUB PA'I PHYIR BYAS PA LA BYED PA MI RUNG BA'I PHYIR RO,
,GNYIS PA YANG

MA YIN TE, 'JIG PA ZHES BYA BA DNGOS PO GZHAN BYED NA SNAM BU
BZHIN DU BUM PA SNGA MA LTAR DMIGS PA DANG DON BYED PA DAG TU
THAL BAR 'GYUR BA'I PHYIR RO, ,'DI NI 'JIG BYED DU MI 'THAD DO
ZHES BYA BA'I BAR GYI GZHUNG GIS BSHAD DO, ,GRANGS CAN GYI 'DOD
PA DGOS PAR BYED PA NI 'DI SNYAM

DU ZHES BYA BA'O, ,DMIGS PA NI YOD PA NYID MI SNANG BA'O, ,DE
YANG ZHES BYA BA LA SOGS PAS SUN 'BYIN PAR BYED DO, ,DMIGS PA
GANG YIN DE NYID NI MI DMIGS PA MA YIN TE, 'GAL BA'I PHYIR RO,
,DE'I PHYIR MI DMIGS PA'I DUS NA SNGA MA'I RANG BZHIN NYAMS PAS
'DOD PAR BYA'O, ,

GZHAN NI SHES PAR SLA'O, ,'DI SNYAM DU ZHES BYA BA GZHAN GYI DOGS
PA BSU BAR BYED DE, 'BRAS BU'I DNGOS PO'I NGO BO NYID NA GDON MI
ZA BAR THA DAD PA DANG, THA MI DAD PA NYID KYI RJES SU BYA BA YIN
NO 'JIG PA NI MED PA YIN PA'I PHYIR THA DAD PA DANG THA MI DAD
PA'I RNAM PAR RTOG PA MI 'JUG

@263B GO, ,GRUB PA'I MTHA' CAN GYI DNGOS PO MED PA LA RJES SU
'BRANG BAR BYED PA NI DNGOS PO MED PA YANG ZHES BYA BA'O, ,DNGOS
PO MED PA GNYIS NYID YIN TE, MA YIN PAR DGAG PA DANG, MED PAR
DGAG PA'O, ,MA YIN PAR DGAG PA NI BUM PA LAS GZHAN DON GYI DNGOS
PO SNAM BU LTA BU

STE, DE LA NI THA DAD PA DANG THA MI DAD PA'I RNAM PAR RTOG PA
SPANGS PA MA YIN NO, ,MED PAR DGAG PA'I PHYOGS LA RGYU NI RGYU MA
YIN PA KHO NA STE, MED PA NI MED PAR DGAG PA NGO BO NYAMS PA CI'I
NGO BO YANG MA YIN PA DE NI RGYU'I BYA BA'I YUL MA YIN NO, ,MED
PA NI GDON MI ZA BAR 'BRAS BU MA

YIN PAR 'DOD PAR BYA STE, 'BRAS BU NYID NI DNGOS PO'I NGO BOR
KHAS BLANGS SO ZHES RIM GYIS SGRUB PAR BYED PA NI 'DI LTAR ZHES
BYA BA LA SOGS PAS SO, ,KHA CIG TU SA BON LA SOGS PA MYU GU LA
SOGS PA SKYED PA NYE BAR LEN PA SA BON GYI GNAS SKABS LAS GNAS
SKABS THA DAD PA DANG

GZHAN LAS KYANG LDOG PA'I LUS MED PAR 'GYUR RO ZHES BYA BA'I
SKYON 'DI NI NANG GI KHYAB PA SMRA BA LA YOD DO, ,DE DAG GI SMRA
BA NI RIGS PA'I RJES SU 'GRO BA MA YIN TE, 'DI LTAR NANG GI KHYAB
PA'I GNOD PAR BYED PA'I TSAD MAR RTOGS PA'I RIM PA 'DI YIN TE,
GAL TE SGRA SKAD

CIG MA LA SOGS PA'I RANG BZHIN DU 'GYUR NA RIM DANG CIG CAR DAG
GIS DON BYED PA 'DI RIGS PA MA YIN NO, ,DES NA KHYAB BYED MI
DMIGS PAR THAL BAR 'GYUR BAS SKAD CIG MA YIN NO ZHES KHAS BLANG
DGOS SO, ,'DI LA YANG BRJOD NA GZHAN 'DI DAG SMA BAR BYED DO,
,'DI

BSTAN PA YIN YANG BUM PA BZHIN DU 'BRAS BU BYED DO ZHES SO, ,DE
LA YANG GNOD PAR BYED PA 'JUG GO ZHES SO, ,PHA ROL DMIGS PA DANG,
MI DMIGS PA SRID PAR BYAS NAS DE BZHIN DU BSTAN PAS DNGOS PO
MTHA' DAG GI YUL CAN GNOD PAR BYED PA NYE BAR 'GOD PAS KHA ROG
BSDAD PAR

BYA'O, ,DE LTAR YIN DANG PHYI'I KHYAB PA 'ONGS PA YIN TE, BSGRUB
BYA'I CHOS CAN LAS PHYI ROL DU GYUR BA'I BUM PA LA SOGS PA RNAMS
LA GDON MI ZA BAR DE BSTAN PAR BYA BA NYID KYI PHYIR RO, ,DE NYID
KYI PHYIR DE DAG DPE YIN NO, ,BSGRUB BYA NGES PA MED PA MA YIN
NAM, JI LTAR DE NYID YIN ZHE NA,

@264A *, ,RNAM PA GZHAN DU SUS BRJOD, DE LA BSGRUB BYA NI GNOD
PAR BYED PA'I TSAD MA 'JUG PAS NGES PA KHO NA YIN LA SGRUB PAR
BYED PA YANG MNGON SUM YIS SO, ,DES NA DE LTAR TSAD MA LA RAG LAS
PA'I PHYIR RO ZHES BYA BA'I BAR GYI GZHUNG GIS SNYING PO'I DON
BSHAD DO, ,'DI'I

BAR GYI GZHUNG GIS YOD PA ZHES BYA BA'I GTAN TSIGS NYE BAR BLANGS
PA'I DON MED PA'I KLAN KA NANG GI KHYAB PAR LTA BA DE NI LEGS PA
MA YIN TE, GZHAN GYIS BKOD PA'I GTAN TSIGS MI MTHUN PA'I PHYOGS
LA GTAN TSIGS 'JUG PA'I DOGS PA LAS BZLOG PA'I PHYIR RO, ,DE LA
BZLOG

PA'I DON DU GZHAN LA 'JUG PA'I PHYIR 'BREL PA SGRUB PAR BYED PA'I
TSAD MA LA NAN GYIS PHYI'I KHYAB PA BLANGS PA YIN NO ZHES NGES
PAR BRJOD PA YIN NO, ,'DI LA YANG RGOL BA NI YOD PA'I GTAN TSIGS
NYE BAR BSDU BA DON MED PA'I RTZOD PA MA SPANGS PAR GYUR TE, 'DI
RTZOD PA MED PA NI GAL TE

ZHES BYA BA'O, ,GAL TE PHYI'I KHYAB PA BSGRUB BYA'I CHOS CAN
YONGS SU SPANGS TE GNOD PA BYED PAS DPE KHO NA LA RJES SU 'GRO BA
DANG LDOG PA'I MTSAN NYID CAN GYI KHYAB PA SGRUB PAR BYED PA NI
MA YIN GYI 'ON KYANG SPYI DANG BYE BRAG MED PAR MTHONG BA DANG MA
MTHONG BA'I DNGOS PO MTHA' DAG GI YUL LA DUS GCIG TU

BYED PA YIN NO, ,PHYI'I KHYAB PA ZHES BYA BA PHYI ROL NYID MI
LDAN PA RNAM PAR GCAD PAS KHYAD PAR DU BYAS PA YIN GYI PHYI ROL
KHO NA'I KHYAB PA NI PHYI ROL KHYAB PA'O ZHES BYA BA NI MA YIN
TE, NANG GI KHYAB BA BZHIN NO, ,DE LTAR NA 'BREL PA SGRUB PAR
BYED PA'I GNOD PAR BYED PA'I TSAD MA NYID LAS BSGRUB BYA'I

CHOS CAN SKAD CIG MA NYID DU RTOGS PA LA GANG GI DON DU YOD PA'I
GTAN TSIGS NYE BAR SDUD PA YIN DE LTAR YIN DANG GO BAR BYED PA'I
GTAN TSIGS TSUL GNYIS PA NYID DU 'GYUR RO ZHES BYA BA NI GZHAN
GYIS BSAMS PA'O, ,BDEN TE ZHES BYA BA LA SOGS PAS LAN 'DEBS PAR
BYED DO,

'DI LA BSDUS PA'I DON NI 'DI YIN TE, GNOD PAR BYED PA'I BYA BA NI
GANG YOD PA DE NI SKAD CIG MA YIN NO ZHES BYA BA 'DI YIN GYI DES
SGRA'I YOD PA DANG DNGOS SU 'DZIN PA MA YIN ZHING SHUGS KYIS LEN
PA YANG MA YIN LA YOD PA'I RANG BZHIN SKAD CIG MAR SGRA MED PAR
RTOGS PAR NUS PA YANG MA

@264B YIN NO, ,DE'I PHYIR TSAD MA GZHAN GYIS GRUB PA'I YOD PA NYE
BAR BSDU BAR BYA BA KHO NA'O, ,SKYON GZHAN SPANG BAR BYA BA'I YUL
DANG DUS THA DAD PA NI RGOL BA GNYI GA LA DNGOS PO'I RANG BZHIN
DU GRUB PO ZHES GRAG GO, ,GAL TE BUM PA'I DNGOS PO MED PA YANG
MED PA'I GNAS SKABS LAS THA DAD PA'I GNAS SKABS

CAN THO BA LA SOGS PAS LHAN CIG BYAS PA DE'I NYE BAR LEN PAS
BSKYED PAS YUL DANG, DUS THA DAD PAR KHAS LEN PA NI RUNG STE, DE
NI DNGOS PO NYID DU 'GYUR RO, ,DNGOS PO'I NGO BO NI DE'I MTSAN
NYID CAN YIN PA'I PHYIR RO, ,DE LTA YIN DANG SNGAR GYI GNAS SKABS
LAS THA DAD PA DANG, THA MI DAD PA'I

RNAM PAR RTOG PA LAS MA 'DAS SO, ,GAL TE DNGOS PO NI DON BYED NUS
PA YIN LA MED PA NI DE LTA MA YIN NO ZHES ZER NA, DE LA DE NYID
DON BYED NUS PA'I DNGOS PO ZHES BYA BA 'DI SMRAS SO, ,DE NYID
SGRUB PAR BYED PA NI DON GZHAN LAS THA DAD PA ZHES BYA BA LA SOGS
PA'O, ,'DIR BRJOD PAR NUS

ZHES RJES SU DPAG PAS ZHES BYA BA LHAG MA'O, ,DE NYID GSAL BAR
BYED PA NI GANG BYED PA ZHES BYA BA NI GTAN TSIGS KYI DON TO,
,RGYU DAG GI KHYAD PAR ZHES BYA BA DON GYIS THOB PA RJES SU BRJOD
PA'O, ,'DI NI RANG BZHIN GYI GTAN TSIGS TE BYED BZHIN PA NI DON
BYED PA PO BDAG

NYID KYI RANG BZHIN YIN PA'I PHYIR RO, ,DE'I BDAG NYID KYI 'BREL
PA NI 'OG NAS SGRUB PAR 'GYUR RO, ,GAL TE JI LTAR ZHES BYA BA NI
MI MTHUN PA'I PHYOGS LA 'JUG PA SRID PA NYID KYI GTAN TSIGS MA
NGES PA NYID DU DGOS PAR BYED DO, ,RGYU'I NUS PA RNAMS NI SNA
TSOGS TE,

DPER NA KHA CIG DNGOS PO'I NGO BO'I 'BRAS BU SKYED PAR BYED LA,
YANG GZHAN NI MED PA YIN PA DE LTAR SA BON LA SOGS PA RNAMS GDON
MI ZA BAR 'BRAS BU BYED PAR NUS PA'I MYU GU LA SOGS PAR BYED DO,
,BUM PA DANG DBYIG PA'I TSOGS PHAL CHER 'BRAS BU MTHA' DAG GI

RGYUR NUS PA MED PA'I DNGOS PO MED PAR SKYED PAR BYED DO, ,'BRAS
BU MED PA BYED PA MA YIN NA YANG, 'GA' ZHIG TU 'BRAS BU BYED PA
'DI LA 'GAL BA CI YOD, GZHAN GYI BSAM PA BLANGS NAS SEL BAR BYED
PA NI GANG DNGOS PO MED PA'I NGO BO GDON MI ZA BAR KHYED KYIS
MNGON PAR

@265A *, ,'DOD PA RGYUS SKYED PA, DE YANG 'OG NAS 'BYUNG BA'I
RIGS PAS KHYAD PAR GYI RNAM PA DANG LDAN PAR 'DOD PAR BYA'O, ,GAL
TE DE NI BDAG CAG GIS MNGON SUM GYIS BZUNG BA'I MTSAMS LAS 'DAS
PA'I YUL CAN DU 'GYUR NA YANG RJES SU DPAG PA

LA SOGS PA RNAM PAR RTOG PA'I YUL NYID DU NI NAM YANG SPANG BAR
'OS PA MA YIN NO, ,DE LTAR YIN DANG RTOG PA PO GCIG RGYUD DE YANG
DAG PA'I KHYAD PAR MTSUNGS PA'I RNAM PAR RTOG PAS YANG NAS YANG
DU BSLAN PA'I MTSAN NYID KYI BSGOM PA RAB KYI MTHAR THUG PA LAS
BYUNG BA'I GSAL

BAR SNANG BA'I THAMS CAD MKHYEN PA'I YE SHES KYI SPYOD YUL DU
NGES PAR 'GYUR BA'I DE NYID KYI RGYUR 'GYUR TE, RGYU MA YIN PA
YUL MA YIN PA ZHES BYA BA'I RIGS PAS SO, ,DES NA 'DI NI GDON MI
ZA BAR MTHAR THAMS CAD MKHYEN PA'I YE SHES KYI 'BRAS BU BYED PAR
'GYUR RO, ,DES NA

THAMS CAD MKHYEN PA'I MNGON SUM GSOL BAR BYA BA 'AM, 'BRAS BU MED
PA DE'I 'BRAS BU BYED PA NYID DU KHAS BLANG BAR BYA'O, ,DE SPONG
BAR BYED PA'I RGYU YANG DAG PAR NI YOD PA YIN TE, DBANG PO LAS
'DAS PA NYID KYI RANG BZHIN MI DMIGS PA'I BYA BA MA YIN LA, DE NI
RTZA BA NYID

YIN PA'I PHYIR GZHAN GYIS YANG MA YIN NO, ,SGRUB PAR BYED PA NI
SRID PA'I RJES SU DPOG PAR BYED PA YOD DO, YANG GOMS PA LAS KHYAD
PAR DU 'GYUR BA SRID PA DE NI GSAL BAR SNANG BA'I SHES PA SRID PA
YIN TE, 'DI LTA STE DPER NA, 'DOD PA DANG MYA NGAN LA SOGS PA

GOMS PA'I GNAS SKABS KYI BUR MED KYI NGO BO LTA BU'O, ,SGRA DANG,
RNAM PAR RTOG PA RJES SU DPOG PAS YUL DU BYAS PA'I BLANG BAR BYA
BA DANG DOR BAR BYA BA DANG, DE'I THABS KYI TSOGS 'DZIN PA'I 'GRO
BA YANG GOMS PA LAS KHYAD PAR SRID DO ZHES BYA BA LA SOGS PA'I
RJES SU DPAG PA NI

GZHAN DU BSTAN TO, ,DE BSHAD PA NI SGRUB PAR BYED PA YANG YOD PA
BZHIN NO ZHES BYA BA'O, ,LHAG MA NI GSAL LO, ,DE LTAR RGYU BYAS
PA'I GTAN TSIGS MA NGES PA NYID SPANGS NAS 'GREL PA NGES PAR BYAS
PA'I PHYIR MI MTHUN PA'I PHYOGS LA LDOG PA SGRUB PAR BYED PA'I
TSAD MA BSHAD PA NI DES NA

@265B DON BYA BA MTHA' DAG CES BYA BA'O, ,DNGOS PO MED PA LA BYA
BAS DON BYED PAR NUS PA BSGRUB PAR BYA BA LA DON BYED NUS PA
THAMS CAD DANG BRAL BA NI DE'I MI MTHUN PA'I PHYOGS YIN NO, ,DE
LA BYA BA NYID KYIS NGO BO NYID DANG 'GAL BA MED PA NGO BO MA YIN
PA NGO BO DANG BRAL BAR 'GYUR LA, NUS PA

THAMS CAD DANG BRAL BA NI NGO BO DANG BRAL BA'I BYA BA NGO BO
DANG LDAN PAR YUL DANG DUS DANG GNAS SKABS KYI KHYAD PAR GYI
RGYUS BYED PA YIN NO ZHES BSTAN ZIN TO, ,DES NA BYA BA NYID KYI
NGO BO DANG LDAN PA DANG, 'GAL BA LA NGO BO DANG BRAL BAR THAL
BAR 'GYUR BAS BSGRUB BYA LAS BZLOG PA DON BYED NUS PA

DANG BRAL BA LAS LDOG PAS DON BYED NUS PA BSGRUB BYA DANG DE'I
BDAG NYID DU SGRUB PA'I PHYIR RJES SU 'GRO BA DANG LDOG PA GRUB
PO, ,BYA BA NYID KYANG PHA ROL POS KHAS BLANGS PA BYAS PA'I PHYIR
MTSAN NYID GSUM TSANG NGO, ,'DI NI THAL BAR 'GYUR BA'I GTAN TSIGS
SO, ,GANG GI DON DU 'DI BRJOD PA DE

MJUG SDUD PAR BYED PA NI DE BAS NA DON BYED PA ZHES BYA BA'O,
,KHYED KYIS SMRAS PA'I RNAM PAS BUM PA MED PA NI DNGOS PO NYID DU
'GYUR TE, BSHAD PA'I RIGS PAS DON BYED PAR NUS PAR 'GYUR BA'I
PHYIR RO, ,DE LTAR NA DE NI BUM PA LAS THA DAD PA'AM, THA DAD PA
MA YIN PA ZHES BYA BA'I PHYOGS GNYIS SU THAL BAR 'GYUR

BA'I SKYON SO NA 'DUG PA YIN NO, ,RANG GI MNGON PAR 'DOD PA'I
RNAM PA BSTAN PA'I PHYIR DES NA DNGOS PO MED PA ZHES BYA BA SMOS
SO, ,BUM PA MED PA ZHES BYA BA RGYUS BYA BA NI MA YIN TE, GANG
GIS 'DI YUL DANG DUS DANG RNAM PA NGES PA'I NGO BOR 'GYUR, ,'ON
KYANG NGO BO DANG BRAL BA DE BUM PA'I CI'I

NGO BO YANG MA YIN PA RANG GI NGO BO NYAMS PA YIN NO, ,DE NI CUNG
ZAD MA YIN LA MA YIN PA 'BA' ZHIG GO ZHES GANG BSHAD PA YIN NO,
,THAL BA LAS BZLOG PA NI 'DI YIN TE, GANG DON THAMS CAD BYED PAR
MI RUNG BA DE NI DE'I 'BRAS BU MA YIN TE, NAM MKHA'I ME TOG BZHIN
NO, ,BUM PA MED PA YANG DON THAMS CAD

BYED PAR MI RUNG BA'I PHYIR ZHES BYA BA NI KHYAB PAR BYED PA MI
DMIGS PA'O, ,'O NA BUM PA MED PA BYED DO ZHES BYA BA SMRA BA
'DI'I DON CI YIN, DE STON PAR BYED PA NI DNGOS PO MED PA BYED DO
ZHES BYA BAS NI ZHES BYA BA LA SOGS PA'O, ,BSHAD PA'I RIGS PAS
DNGOS PO MED PA BYED CES BYA BA LAS KYI DON

@266A *, ,NI 'THAD PA MA YIN TE, DON JI LTA BA BZHIN DU SO SOR
BRTAGS NA BUM PA'I DNGOS PO MI BYED DO ZHES BYA BA 'DI NYID RIGS
PA'I RJES SU 'GRO'O, ,'O NA DE LTAR BYED DO ZHES BYA BA'I DON
DANG 'BREL PA LA LTOS PA'I DGAG PA NI TSIG PHYI MA LHAN CIG BSDU
BAR MI 'GYUR TE, NUS PA MED

PA'I PHYIR RO, ,DA NI JI LTAR NYI MA MI MTHONG BA'I ZHES BYA BA
LA SOGS PAR SBYAR RO, ,DE DAG NYID LA SBYAR BAR 'OS SO ZHE NA,
GZHAN LA CI STE MI 'GYUR NUS PA NI GZHUNG LUGS KYI RJES SU BYED
PA'I PHYIR RO, ,'O NA NI NYI MA MA MTHONG ZHES BYA BA LA SOGS PA
SBYAR BAR MI BYA'O, ,DE DAG SBYOR BA NI 'CHAD PA

PO'I TSIG YIN PA'I PHYIR RO, ,DE'I BSHAD PAR BYA BA DANG 'GAL BA
'CHAD PA PO'I TSIG LA GUS PAR BYA BA NI MA YIN NO, ,'CHAD PA PO
DAG NI MDO BYED PA LAS CHES MNGON PAR BRTZON PA'I PHYIR DE'I TSIG
NI TSAD MA YIN NO ZHE NA, DE DAG GIS CHES KHYAD PAR 'PHAGS PA
'GA' ZHIG CES KHYAD PAR MI

SHES PA'I PHYIR 'JIG RTEN SBYOR NA NI SLU BA DANG CIG SHOS DAG
LAS KHYAD PAR SHES PA YIN NO, ,DE LTAR GANG NYI MA MI MTHONG BA'I
ZHES BYA BA LA SOGS PA BZHIN DU DNGOS PO MED PA BYED DO ZHES BYA
BA LA SOGS PA YANG 'JIG RTEN SPYAD PA SBYOR BAR 'OS SO, ,SBYOR BA
PO DANG RTOGS PA PO MTSUNGS PAR RTOGS

PA NI YOD DE, DE LA BSTAN BCOS BYED PAS KHAS MA BLANGS PA'I BYE
BA CAN SPONG BA'I RGYU NI BSTAN PAR MI BYA'O, ,DE'I BRANG BRDUNGS
SHING CHO NGES BTAB KYANG 'JIG RTEN MI LDOG PA'I PHYIR RO ZHES
BSHAD ZIN TO, ,GZHAN YANG SKYES BUS 'DOD RGYAL DU YONGS SU SBYAR
BA'I BRDA TZAM GYI RJES SU BYED

PA'I SGRA RNAMS RANG DBANG DU GNAS PAS SUS ZLOG PAR BYED, ZLOG
PAR BYED NA YANG GLANG PO CHE SMYO BA BZHIN DU DE DAG 'PHAM PAR
'GYUR RO, ,'DI NI KHO BOS RAB TU BYED PA GZHAN DU BRJOD PA'I
PHYIR 'DIR MANG PO MI BRJOD DO, ,DE KYUS MA LA SBYOR BAR BYED PA
NI MI BYED PA'I BYED PA PO DE YANG ZHES BYA BA'O, ,DE LTA

YIN DANG CUNG ZAD KYANG MI BYED PA'I LHAN CIG NYID NYE BA'I RIM
GYIS 'GYUR BAS SKAD CIG MA MA YIN PAR RIM GYIS 'BRAS BU BYED PA
YIN TE, 'JIG PA'I RGYU BZHIN NO ZHES GANG SMRAS PA DE NI DPE MA
GRUB PAS BSAL BA YIN NO, ,DE LTAR RE ZHIG 'JIG PA'I RANG GI NGO
BO DPYAD PAS THO BA LA SOGS

@266B PA'I RGYU'I DNGOS PO BSAL NAS DA NI GZHIG PAR BYA BAR MNGON
PAR 'DOD PA'I BUM PA LA SOGS PA'I DNGOS PO'I RANG GI NGO BO DPYAD
PAS DE DAG GI RGYU NYID BSAL BAR BYA BA'I DON DU MI NUS PA DANG
DON MED PA SGRUB PAR BYED PA NI GZHAN DANG GZHIG PAR BYA BA'I
DNGOS PO CI ZHES BYA BA LA SOGS PAS SO, ,

PHYOGS DANG PO LA NI DON MED PAR BSTAN LA PHYI MA LA NI MI NUS
PA'O, ,DE RGYU NUS PA MED PHYIR DANG, ,GANG ZHES DER RANG BZHIN
GYIS 'GYUR, ,ZHES KYANG BSHAD ZIN TO, ,RNAM PA GZHAN DOGS PAR
BYED PA NI 'DI SNYAM DU ZHES BYA BA'O, ,RDZA MKHAN LA SOGS PA
RANG GI RGYU LAS BUM PA LA SOGS PA THO

BA LA SOGS PAS 'JIG PA'I RGYU NYE BA'I DUS TSUN CHAD DU MI 'JIG
PAR SKYE BA YIN NO, ,DE BAS NA 'JIG PA'I RGYUS BSKYED PA YOD PA
YIN NO ZHES BYA BA'O, ,DES SEL BAR BYED PA NI DE YANG ZHES BYA BA
LA SOGS PAS SO, ,DE LTAR BRJOD PA NA DE DAG DUS CUNG ZHIG GNAS
PA'I RANG BZHIN CAN YIN NO

ZHES KHAS BLANGS PAR 'GYUR RO, ,DUS CUNG ZHIG GNAS PA'I CHOS CAN
RNAMS LA ZHES BYA BA NI DUS CUNG ZHIG GNAS PA GANG DAG LA YOD PA
DE DAG GO, ,DUS YUD TZAM MA MA MIG 'BYED PA'I DUS SU GNAS PA 'AM,
SKAD CIG GNYIS SU GNAS PA YANG RUNG STE, GANG GI TSE SKAD CIG
GNYIS PA'I

DUS SU DE DAG GI 'JIG PA'I RGYU LHAGS PA DE'I TSE SNGAR RANG GI
RGYU LAS SKYES PA'I SKAD CIG GNYIS SU GNAS PA'I RANG BZHIN SAM DE
YOD DAM 'ON TE MED, MED PA'I PHYOGS LA 'ON TE YANG ZHES BYA BA LA
SOGS PAS PHYIS SKYON STON PAR 'GYUR RO, ,GAL TE YOD DO ZHE NA, 'O
NA DE NI SKAD CIG

GNYIS SDOD PA'I RANG BZHIN YIN PA'I PHYIR SKAD CIG GNYIS PA DANG
GSUM PA LA GNAS PAR 'PHAN PAR 'GYUR RO, ,DE LTAR SKAD CIG GNYIS
SU GNAS PA MA BSAL BA'I PHYIR BZHI PA DANG LNGA PAR YANG RGA BA
DANG 'CHI BAR MI 'GYUR BA KHO NA'O, ,'DI BSHAD PA NI RNAM GRANGS
'DI ZHES BYA BA STE, ZOL

BRJOD PAS SO, ,DE NYID KYI PHYIR ZHES BYA BAS PHYOGS GZHAN SKYON
GYI GNAS SKABS MTSUNGS PAR STON PAR BYED DO, ,SNGAR NI 'JIG PA'I
RGYU NYE BA LA LTOS PA'I DUS LA BSDAD NAS CUNG ZAD GNAS PA NI
SRID PAR BYAS NAS SUN PHYUNG LA, DA NI YONGS SU BRTZIS PA'I SKAD
CIG CUNG ZAD KYI MTSAMS SU

@267A *, ,MI 'JIG PAR DNGOS PO DE'I RGYU LAS SKYES PA YIN NO ZHES
BYA BA NI BYE BRAG GO, ,SKYON NI SNGA MA BZHIN NO, ,DE BSHAD PA
NI PHYOGS 'DI YANG ZHES BYA BA'O, ,DES NA DE LTAR 'JIG PA'I RGYU
NYE BA'I DNGOS PO SNGAR SKYES PA'I SKAD CIG GNYIS SU SDOD PA'I
RANG BZHIN DE YOD DO ZHES BYA BA'I RNAM PA LA SUN 'BYIN PA

BRJOD NAS MED DO ZHES BYA BA'I PHYOGS 'DI LA YANG BRJOD PA NI 'ON
TE YANG ZHES BYA BA SMOS SO, ,DE LA BSHAD PA DE LTAR NA NI SNGAR
GYIS ZHES BYA BA STE, MTHAR PHYIS SKYES PA'I RANG BZHIN GYIS SNGA
MA'I MTHA' LA'O, ,RTAG PA'AM MI RTAG PA ZHES BYA BA NI BDAG NYID
KYIS 'JIG PA MI 'JIG PA'I NGANG CAN ZHES BYA BA'I

DON TO, ,PHYOGS GNYIS KA LA YANG MI NUS PA DANG DON MED PA SNGA
MA BZHIN DU BRJOD PAR BYA'O, ,PHYIS SKYE BA LA YANG RNAM PA DE
LTAR BRTAG PA BYAS LA RNAM PA DE LTA BU NYID KYI SKYON BRJOD PAR
BYA'O, ,'DIR NI'I SGRA NI GTAN TSIGS KYI DON TO, ,DES NA ZHES BYA
BAS MJUG SDUD PAR BYED DO, ,

GANG PHYOGS SNGA MA SMRA BAS DPE BSGRUB PAR BYA BA'I PHYIR DPE
GZHAN BRJOD PA THO BA LA SOGS PA BUM PA LA SOGS PA'I 'JIG PA'I
RGYU RNAMS DE'I 'JIG PA SKYED PA LA RJES SU MTHUN PA'I KHYAD PAR
YANG MA YIN TE, 'DI LTA STE DPER NA MYU GU LA SOGS PA SKYED PA'I
RGYU SA BON LA SOGS PA LA RNAM

PA DE SKYE BA'I RJES SU MTHUN PA'I KHYAD PAR MI BYED PA YIN NO
ZHES BYA BA DE RJES SU BRJOD NAS SUN 'BYIN PAR BYED PA NI DE YANG
ZHES BYA BA LA SOGS PA STE, DPE DANG DON DAG SHIN TU MI MTSUNGS
ZHES BYA BA'I THA TSIG GO, ,DES NI GANG GI TSE DE NYID NI NYE BAR
BRJOD PA MED BA 'DU BYA BA'I SNOD MA

YIN PA DE'I TSE SA BON LA SOGS PA MYU GU SKYED PA'I SNGAR THA DAD
PA 'AM DE LTA BU MA YIN PA MI BYED PA NYID DU RIGS PA YIN NO, ,'O
NA DE DAG 'DI'I CI BYED PA YIN ZHES BYA BA 'DI LA BSHAD PA 'DI'I
GZHAN ZHIG BYED PA NI MA YIN GYI 'ON KYANG DE NYID KYI SNGA NA
MED PA'I 'JUG PA SKYED PAR BYED PA

YIN NO, ,DE BSHAD PA NI SA BON LA SOGS PA ZHES BYA BA'O, ,GZHIG
PAR BYA BA DANG 'JIG PAR BYED PA DAG NI BSKYED PAR BYA BA DANG,
SKYED PAR BYED PA DANG MI MTSUNGS PA NYID DU STON PAR BYED PA NI
GZHIG PAR BYA BA ZHES BYA BA'O, ,GZHIG PAR BYA BA MNGON PAR 'DOD
PA'I DNGOS PO'I

@267B NGO BO YIN PA'I PHYIR 'JIG PA'AM DE DANG RJES SU MTHUN PA'I
KHYAD PAR THA DAD PA 'AM RNAM PA GZHAN DU ZHES RNAM PAR RTOG PA
GNYIS LAS MA 'DAS SO, ,DE BZHIN DU GZHIG PAR BYA BA YANG CI RANG
LAS LDOG PA'I CHOS CAN NAM 'ON TE DE LTA BUR GYUR PA MA YIN PA
ZHES BRGAL ZHING BRTAG PA'I RIGS

SO; ,DE LTAR BRGAL ZHING BRTAGS PA NA JI LTAR RIGS PAR RGYU NUS
PA MED PA DANG, DON MED PAR THAL BAR 'GYUR RO, ,RTZOD PA 'DI MI
NUS PA DANG DON MED PA'I KHONGS SU 'DUS PAR BSTAN PAR NI CI THO
BA LA SOGS PA ZHES BYA BA SMOS SO, ,GZHIG PAR BYA BA BSKYED PAR
BYA BA DANG MI 'DRA BAR BRJOD

PAR MJUG SDUD PAR BYED PA NI GZHIG PAR BYA BA'I ZHES BYA BA'O,
,GANG YANG ZHES BYA BA NI THO BA LA SOGS PA 'JIG PA NYID KYI RJES
SU GRO LDOG GI RJES SU GRUB PAR BYED PA SNGAR BSTAN PA RJES SU
BRJOD NAS DE YANG ZHES BYA BA LA SOGS PAS SUN 'BYIN PAR BYED DO,
,'DI SKAD DU BSTAN PA YIN

TE; RJES SU 'GRO BA DANG LDOG PA DAG LAS GZHAN MA YIN PA NYID DU
GRUB NA DE'I 'BRAS BU SKYED PAR NGES PA YIN TE, RNAM PA GZHAN DU
GRUB PAS NI DE DAG BUM PA LA 'GOG GO, ,'JIG PA'I RANG BZHIN BYED
PA LA SNGAR BRJOD PA'I NYES PA BSTAN PAS LHAG MAR GYUR PA GYO
MO'I RGYUN BSKYED PA

NYID KHO BO'I RJES SU 'GRO LDOG BYED PAR 'THAD PA DE NI RIGS PA
DANG LDAN PA'I PHYIR KHO BO CAG GIS KHAS BLANGS PA YIN NO, ,DE
BSHAD PA NI DE YANG ZHES BYA BA'O, ,GANG GI DON DU 'DI BRJOD PA
DE MJUG SDUD PAR BYED PA NI DES NA ZHES BYA BA LA SOGS PA'O,
,'JIG PA'I RGYU SEL BAR BYED PA

'DI YANG SNGON GYI SLOB DPON RNAMS KYIS, RGYU MED PHYIR NA 'JIG
PA NI, ,RANG GI NGO BOS RJES 'BREL NYID, ,CES BYA BA LA SOGS PA
SKAD CIG MA 'JIG PA GRUB PAR RIGS PAR GZHAN GYIS BRJOD DO,
,GZHUNG BYED PA 'DI NI YOD PA'I GTAN TSIGS NYID KYIS STOBS RTOGS
PAR BYA LA,

DE'I SKYON BSAL BAR BYA BA'I PHYIR NYE BAR BKOD DO, ,DA NI GZHAN
RANG GI MNGON PAR 'DOD PA'I GRUB PA'I MTHA' LA 'DOD PA MED PAR
RTOGS PAR BYAS NAS GRUB PA'I MTHA' SMRA BA G-YENG BAR BYA BA'I
PHYIR SKABS TSOL BAR BYED PA NI GAL TE ZHES BYA BA LA SOGS PA'O,
,JI LTAR BSHAD ZIN

@268A *, ,PA'I RIGS PAS SKAD CIG MA MA YIN PA DON BYED PA LA LHAN
CIG 'THAD PAR 'GRO BA MA YIN PA DE BZHIN DU 'CHAD PAR 'GYUR BA'I
RIGS PA SKAD CIG MA YANG ZHES DAM BCAS NAS 'THAD PAR SMRAS PA NI
'DI LTAR ZHES BYA BA'O, ,SA BON SKAD CIG MA YANG ZHING LA SOGS

PA'I LHAN CIG BYED PA LA LTOS PA NAS MYU GU DANG RJES SU MTHUN
PA'I RGYUD MTSUNGS PA'I SKAD CIG GZHAN BYED DO, ,DE LA GAL TE SA
BON ZHING LA SOGS PA'I LHAN CIG BYED PAS BYAS PA'I KHYAD PAR LA
LTOS PA MED PAR MYU GU DANG RDZAS SU MTHUN PA'I KHYAD PAR SKYED
NA MYU GU SKYED PA LA 'ANG,

DE BZHIN DU 'GYUR TE, KHYAD PAR MED PA'I PHYIR RO, ,CI STE MYU GU
BZHIN DU DES BYAS PA'I KHYAD PAR LA LTOS PA KHO NAS DE LA MNGON
DU BYAS PA SKYED NA YANG THUG PA MED DO, ,JI LTA ZHE NA, SA BON
GYIS RANG GI NYE BAR LEN PA LAS BYUNG BA'I 'BRAS BU THAMS CAD LA
CHU LA SOGS PA LHAN CIG

BYED PAS BYAS PA'I KHYAD PAR LA LTOS PAR BYA'O ZHES KHAS LEN NA
MYU GU DANG RJES SU MTHUN PA'I MTHA'I SKAD CIG GIS MTSAN NYID KYI
KHYAD PAR BSKYED PAR BYA BA LA DE SKYED PA'I RJES SU MTHUN PA'I
KHYAD PAR LA LTOS LA DE'I KHYAD PAR BSKYED PAR BYA BA LA YANG
DE'I RJES SU MTHUN PA'I KHYAD PAR LA LTOS PA

DE SRID DU SA BON CHU LA SOGS PA DANG PHRAD PA'I SKAD CIG BSKYED
PA 'DI NI GANG YANG RUNG BA GNAS PA'I CHU LA SOGS PA NYE BAS BYAS
PA'I KHYAD PAR LA LTOS PAR 'DOD PAR BYA DGOS PA'I PHYIR THUG PA
MED DO, ,DE LA 'DI SNYAM DU SA BON SKYE BA'I MTSAMS SU LHAN CIG
BYED PAS BYAS PA'I KHYAD PAR

BRGYUD PA YIN PA'I PHYIR THUG PA MED PAS BYAS PA'I SKYON YOD PA
MA YIN NO SNYAM DU SEMS NA, SKYES PA NAS ZHAS BYA BA SMOS TE, JI
LTAR ZHE NA, 'DI LA BSHAD PA NGES PA'I DUS SU ZHES BYA BA'O,
,SKYON 'DI SPANG BA'I PHYIR DE 'DOD PAR MI BYA ZHES BYA BA'I DON
TO, ,CHU LA SOGS PA NYE BA'I DUS

THA DAD PA'I RJES SU BYED PA'I PHYIR SA BON KHA CIG LO PHYED KYI
MTHAR THUG PA'AM, KHA CIG LO'I MTHAR THUG PA'I NGES PA'I DUS SU
SKYE BA'I MYU GU DE GTAN DU 'BYUNG BAR 'GYUR RO ZHES RANG GI DUS
TSIGS SU ZHES BYA BA'I 'OG GI DPYAD PA DANG RJES SU 'BREL PAR
BYA'O, ,DE NYID 'BYED PAR BYED PA NI, 'DI LTAR

@268B ZHES BYA BA'O, ,BSHAD ZIN PA'I RAB TU BYED PAS CHU LA SOGS
NYE BAS SA BON GYIS BANGS PA DANG CHES BANGS PA LA SOGS PA'I
KHYAD PAR BYED PA DANG PHRAD PA'I SKAD CIG SKYE BA'I RJES SU
MTHUN PA'I KHYAD PAR SHIN TU RING BA MA YIN PAR 'JUG PAS DE'I
GNAS SKABS DANG RJES SU MTHUN PA YANG RING BAR

'JUG PA DE LTAR GANG YANG RUNG BA NA GNAS PA 'DI DAG RTAG TU
'BYUNG BAR 'GYUR BA'I PHYIR MYU GU DANG RJES SU MTHUN PA DANG
CHES RJES SU MTHUN PA DANG CHES SHIN TU RJES SU MTHUN PA LA SOGS
PA'I KHYAD PAR 'BYUNG BA'I RIM GYIS SA BON LAS NYI MA GNYIS SAM
GSUM NA MYU GU SKYE BAR 'GYUR GYI SA BON

LA SOGS PA LHAN CIG BYED PA NYE BA'I DUS KYI MTSAMS THA DAD PAS
KHA CIG ZLA BA'I MTHAR THUG PA'AM, LO'I MTHAR THUG PA'O ZHES NI
MA YIN NO, ,YANG NA MYU GU THAMS CAD KYI TSE 'BYUNG BAR NGES TE,
NYI MA GNYIS SAM GSUM TSUN CHAD DU MYU GU SKYE BAR THAL BA DE NI
NGES PA'I DUS SU ZHES BYA BA 'DI NYID KYI

DON DU'O, ,CI STE 'DI SKYE BA'I DUS KYI MTSAMS NYI MA GNYIS SAM
GSUM LAS YIN NO ZHES GANG LAS NGES PAR BZUNG ZHE NA, BRJOD PA
GANG GI TSE SKYE BA'I DUS NYID NA CHU LA SOGS PA DAG DANG PHRAD
PAR BYED PA DE'I TSE DUS DE TZAM GYIS MYU GU SKYE BAR MTHONG BA
DE 'DI'I RANG GI DUS TSIGS YIN NO ZHES DE'I TSE

SHES SO, ,SA LA SOGS PA NYE BA'I SA BON GYI KHYAD PAR BSKYED PAR
BYA BA'I KHYAD PAR 'GA' ZHIG LA BRTEN PA MA YIN TE, GANG YANG
RUNG BA NA GNAS PA BYED PA PO NYID DU KHAS LEN PA'I PHYIR DE 'DRA
BA RTAG TU YOD PAR 'GYUR RO, ,THAL BAR 'GYUR BA BRJOD NAS DE'I
BZLOG PA BSHAD PA NI, DE LTAR

YANG MA YIN NO ZHES BYA BA'O, ,PHAN PAR BYED PA MA YIN PA'ANG,
,LTOS PAR BYA BA MA YIN NO, ,ZHES BSHAD PA NI, DE MED PA'I PHYIR
ZHES BYA BA'O, ,DE BZHIN DU SA BON YANG LTOS PAR BYA BA MA YIN
NO, ,DE LTA YIN DANG ZHES BYA BA NI SNGAR BKOD PA'I RTZOD PA MJUG
SDUD PAR BYED DO, ,'DI SNYAM DU ZHES BYA BA NI

GRUB PA'I MTHA' CAN GYI 'DOD PA DOGS PAR BYED DO, ,GANG GIS SNGAR
BRJOD PA'I RIM PAS THUG PA MED PA LA SOGS PA'I NYE BAR THAL BAR
'GYUR BA CHU LA SOGS PA'I NANG NA GNAS PA'I SKAD CIG SKYED PA
LTOS PA'I SA BON ZHING LA SOGS PAS BYAS PA'I KHYAD PAR NI KHAS MI
LEN TO, ,'O NA CI

@269A *, ,ZHE NA, NYE BAR 'DU BA'I RKYEN TSOGS PA'I RGYUN RNAMS
KYIS BYAS PA'I KHYAD PAR SA LA SOGS PA DE DANG PHRAD PA'I SKAD
CIG SKYED PAR BYED LA, PHYIS NI SA BON LA SOGS PA MYU GU DANG
RJES SU MTHUN PA'I KHYAD PAR GYI DON NYID DU BYED DO, ,NYE BAR
TSOGS PA'I RGYU DAG RTAG TU YOD

PA YANG MA YIN TE, DE DAG KYANG RANG GI RGYU NYE BAS BYAS PA NYID
YIN PA'I PHYIR RO, ,DES NA SNGAR BRJOD PA'I SKYON DU 'GYUR BA MA
YIN NO, ,GZHAN NI 'DI LA YANG THUG PA MED PAR BSTAN PAR BYA BA NI
NYE BAR 'GOD PAR BYED PA NI DE LA YANG ZHES BYA BA'O, ,NYE BAR
'DU BA RNAMS SA BON LA SOGS PA

BSRE BA'I GNAS SKABS KYI KHYAD PAR SKYE BA NYE BAR 'DU BAR BYED
PA GZHAN GYIS BYAS PA'I KHYAD PAR NYID DU LDAN PAR RIGS KYI DE
LTA MA YIN NA RES 'GA' BYED PA MI RUNG BA'I PHYIR RO, ,DE LTA NA
YANG THUG PA MED DO, ,YIN MOD CE NA, 'BRAS BU 'GRUB PA RE RE
ZHING RGYU BTZAL BAR BYA BA LA NYE BAR 'DU BA'I

RKYEN 'DI TZAM BRTAG PAR BYA BAR NUS PA MA YIN NO, ,'DI LA BRJOD
PA ZHES BYA BA LA SOGS PAS GRUB PA'I MTHA' BYAD DO, ,BSDUS PA'I
DON NI 'DI YIN TE, GANG ZHIG RANG GI RGYUD DU GTOGS PA'I NYE BAR
LEN PA LAS BYUNG BA 'AM, LHAN CIG BYED PA GZHAN GYI RGYUD DU
GTOGS PA NYID KYIS

'BRAS BU SKYED PAR 'GYUR BA RGYUD GZHAN GYIS BYAS PA'I KHYAD PAR
LA RGYAB KYIS PHYOGS PAR 'JUG PAR NYE BAR LEN PA'I RGYUD 'GA'
ZHIG NI SRID PA MA YIN NO, ,'GA' ZHIG LHAN CIG BYED PAR 'GYUR BA
CHU LA SOGS PA RGYUD GZHAN GYIS BYAS PA'I KHYAD PAR LA LTOS LA,
KHA CIG NI NYE BAR

'DU BA'I RKYEN ZHES BYA BA RGYUD GZHAN GYIS BYAS PA'I RJES SU
'JUG PA'I KHYAD PAR GYI DON SNOD DU BYED DO, ,DPER NA SA BON GYI
RGYUN CHU LA SOGS PA'I RGYUN GYIS BYAS PA'I BDAS PA LA SOGS PA'I
'DU BYED LA LTOS NAS MYU GU SKYED PAR BYED PA LA SOGS PA MTSAMS
DANG BCAS PA'I YUL DU

'JUG PA 'BRAS BU SA BON GYI SKAD CIG GZHAN SKYED PA'I PHYIR SA
BON GYI RGYUN GANG YANG RUNG BA NA GNAS PA'I CHU LA SOGS PA'I
KHYAD PAR BDAG GIR BYAS PA SRID PA MA YIN NA GANG GIS PHYOGS SNGA
MAS BRJOD PA'I SKYON DANG BCAS PAR 'GYUR, 'ON KYANG PHAN TSUN NYE
BAR 'DU BA'I RGYU RLUNG DANG

@269B 'DEBS PA PO LA SOGS PA RGYUD GZHAN NYID KYIS DE'I GNAS
SKABS THOB PA'I PHYIR LTOS PAR BYED DO, ,NYE BAR 'DU BA'I RKYEN
THUG PA MED PAR 'GYUR BA YANG SA BON DANG MYU GU THUG PA MED PA
BZHIN DU GNOD PAR BYED PA MA YIN NO, ,DE LTA MOD KYI LAN RGYAS
PAR BRJOD PAR BYA STE, RLUNG LA

SOGS PA RANG GI RGYU TSOGS PA KHO NA LAS YANG DAG PAR SKYE BA
THOB PA'I KHYAD PAR SKYE BA DE DAG NYE BAR 'DU BA GZHAN LA LTOS
PA NI MA YIN NO, ,JI SRID DU SKYE BA'I RGYU LA THUG PA DE SRID DU
ZHING GI BDAG PO'I SKYES BU'I LUNG LAS GZHAN SKABS DE LTA BU'I
BRTZON PA THOB LA ZHING GI BDAG PO YANG DE'I

NGO BOR BRTEN PA NI GZHAN LAS YIN LA, DE YANG GZHAN LAS YIN LA,
DE YANG GZHAN LAS YIN NO ZHES THUG PA MED DO, ,'DIR SNGA MA DANG
PHYI MA'I GZHUNG RNAM PAR DPYAD PAS BA LANG DANG GLANG GI TSUL
GYIS SA BON LA SOGS PA LHAN CIG BYED PA LA NYE BAR 'DU BA'I RKYEN
LAS THA DAD PA'I SGRA GZHUNG BYED PAS BYAS SO

ZHES BSHAD PAR BYA'O, ,DE LA MYU GU NI KHYAD PAR BRGYUD PA LAS
SKYE BA'I CHOS CAN YIN LA ZHES BYA BA NI LHAN CIG BYED PA SA BON
LA SOGS PAS BYAS PA'I KHYAD PAR BRGYUD NAS SKYES PA'I RANG BZHIN
GANG LA YOD PA DE LA SKAD CIG CES BYA'O, ,KHYAD PAR DANG PO NI
ZHES BYA BA NI 'DIR SA LA SOGS PA DANG PHRAD PAS BRTZAMS PA DE

DANG TSOGS PA'I SA BON GYI SKAD CIG DANG PO LA BRJOD PAR 'DOD DE,
,DE NYID THAMS CAD KYI THOG MA YIN PA'I PHYIR RO, ,DE NI LHAN CIG
BYED PA SA LA SOGS PA NYE BAS SKYED PA PHYI MA PHYI MA'I KHYAD
PAR BRGYUD PA LA LTOS NAS MYU GU DANG RJES SU MTHUN PA LA BRTEN
PA MA YIN TE, NYE BAR 'DU BA BYED PA

NYID LAS 'DI SKYED PAR BYED DO ZHES BYA BA'I DON TO, ,SA BON NI
ZHES BYA BA NI NYE BAR LEN PAS SA BON LA SOGS PA 'BRAS BU RTZOM
PA NA RGYUD GZHAN GYIS NYE BAR MA BYAS PAR NI RNAM PA THAMS CAD
DU MI RTZOM STE, GANG GI PHYIR RES 'GA' BAR 'GYUR, RGYUD GZHAN LA
LTOS PA MED PAR 'GYUR

NA YANG BYE BRAG MED PAR 'GYUR RO ZHES BYA BA'I DON TO, ,LHAG MA
NI SNYING PO BKROL BA'I PHYIR SHES PAR SLA'O, ,DES NA ZHES BYA BA
NI JI SKAD DU BSHAD PA'I DON NYE BAR SDUD PAR BYED DO, ,'BRAS BU
LA LA CHU LA SOGS PA DANG PHRAD PA'I SA BON GYI GNAS SKABS KYI
BDAG NYID PHAN PAR BYED PA MA

@270A *, ,YIN PA'ANG GANG YANG RUNG BA NA GNAS PA'I CHU LA SOGS
PA 'THAD PAR RIGS TE, DE LA NI NYE BAR 'DU BA'I RGYU RNAMS KHO NA
PHAN PAR BYED PA NYID YIN PA'I PHYIR RO, ,DE NYID NI BANGS PA
DANG CHES BANGS PA DANG CHES SHIN TU BANGS PA'I GNAS SKABS LA
SOGS PA 'BRAS BU GZHAN LA

MYU GU'I MTHAR THUG PAR SA BON GYI BOGS BYED PAR NUS PA YIN NO
ZHAS BYA'O, ,DES NA DE LTAR BAR NA GNAS PA'I RTZOD PA YONGS SU
BSAL NAS PHYOGS SNGA MAS BRJOD PA'I SKYON SPANG BAR BYA BA'I
PHYIR GANG YANG ZHES BYA BA 'DI SMOS TE, DE YANG DPYAD PA'I SKAD
KYI DBYINGS NI DPYAD PA'I YAN LAG GI BSAL BA

LA 'JUG GO, ,DE DPYAD NAS BSAL BAR BYA'O ZHES BYA BA'I DON TO,
,'DI LA TSAD MA NI THOB PAR BYED PA YIN NO ZHES BYA BA LA BRTZAM
PAR BYA BA LA TSAD MA BRTAG PA'I GZHUNG SHIN TU MANG BA 'DIR THA
SNYAD KYI DBANG DU BLANGS PA NI DE NYID DU BKROL PA'I PHYIR YANG
'DIR BSHAD PAR MI BYA'O, ,DE'I SNYING PO'I

DON NI 'DI TZAM YIN TE, YOD PA DAG NI MNGON SUM GYIS MA RTOGS
PA'I PHYIR MA GRUB PA YIN NO ZHES GANG SMRAS PA DE NI NGAN PAR
SMRAS PA YIN TE, MI SLU BAR BYED PA'I SHES PA NI TSAD MA YIN NO,
,MI SLU BA NI SLU BA MED PA'O, ,DE NI THOB PAR BYED PA'O, ,DE
YANG 'JUG PAR BYAD

PA'O, ,SHES PA NI STON PAR BYED PA NYID 'JUG PAR BYED PA YIN PA'I
PHYIR STON PAR BYED PA NYID 'JUG PAR BYED PA YIN NO ZHES BSHAD
ZIN TO, ,DES NA DE LTAR THA SNYAD 'DOGS PA PO THA SNYAD LA NYE
BAR MKHO BA'I SHES PA NI TSAD MA NYID DU SMRAS PA YIN NO, ,RJES
SU DPAG PA NI RNAM PAR RTOG PA'I

RANG GI RIGS LAS SKYES PA ZHEN PA'I BDAG NYID YIN PA'I PHYIR THA
SNYAD 'DOGS PAR 'JUG PA LA SOGS PA'I THA SNYAD KYI, YAN LAG TU MI
'THAD PA MA YIN NO, ,MNGON SUM YANG DON LA LTA BA TZAM ZHEN PAR
MA BYAS PA NI, THA SNYAD 'DOGS PA PO THA SNYAD KYI YAN LAG NYID
DU NUS PA MA

YIN PA KHO NA'O, ,DES NA MTHONG BA NYID DU ZHEN PA'I MTHAR THUG
PA 'JUG PA'I YUL STON PAR BYED PA YIN NO, ,SGRO 'DOGS RE RE RNAM
PAR GCOD PA'I YUL CAN GYI ZHEN PA DE DAG ZHEN PA GCIG TU LDOG PA
GCIG GI MTHAR THUG PA'I DNGOS PO'I NGO BO RTOGS BA NI LDOG PA
GZHAN LA BRTEN NAS

@270B 'JUG PA MA YIN NO, ,DES NA CHOS CAN SGRA LA SOGS PA'I YUL
CAN GYI MNGON SUM GYI SHES PA NI MI RTAG PA NYID DANG SKAD CIG MA
NYID KYI CHOS SPANGS NAS YOD PA MA YIN PA LAS LOG PA'I BDAG NYID
KYI YOD PA NYID KYIS MTHAR THUG GO, ,DE'I MTHAR THUG PA'I YOD PA
NI MED NA MI 'BYUNG BA NYID KYIS SKAD CIG

MA NYID 'PHEN PA'I PHYIR GZHAN DAG TSAD MA'I BYED PA'I YUL MI
SHES PAS MA GRUB PA LA SOGS PA BRTZAD PA DE NI JI SKAD DU BSHAD
PA'I TSAD MA'I BYA BA'I BSTAN PAS DOR BAR BYA'O, ,SKYON GZHAN
YANG BSAL BA'I PHYIR DRAN PAR BYED PA GANG YANG ZHES BYA BA'O,
,DE YANG ZHES SMOS PAS BSAL

BA YIN NO, ,'DI LA ZHES BYA BA LA SOGS PA'I DON PHAL CHER BSHAD
ZIN PA'I PHYIR ZOS ZIN PAR ZA BAR MI BYA'O, ,DE NI DE NYID DE'I
YUL YIN ZHES BYA BAS MNGON SUM GYI NGO BOR BRJOD PA YIN NO, ,'DI
LA GLING GZHAN ZHES BYA BA LA SOGS PA LA SLOB DPON GYIS 'DI NI BA
LANG STE, RKANG PAS REG

PAR MI BYA'O ZHES BSTAN ZHES GLING GZHAN DU 'ONGS ZHES DE LTAR GO
RIMS BZLOG PA LA SBYAR BAR BYA'O, ,YUL GZHAN DU BA LANG MTHONG BA
NGO SHES PA SKYE'O ZHES BYA BA LA YUL GZHAN GLING GZHAN DU SHES
PAR BYA STE, GLING GZHAN DANG LDAN PA'I RIGS PA'I PHYIR RO, ,DE
LTAR YIN DANG BA LANG GI GSAL BA

GSAL BAR THA DAD PAR BSTAN PAR 'GYUR TE, GLING GZHAN NAS DE 'ONG
BA NI 'THAD PAR DKA' BA'I PHYIR RO, ,NGO SHES PA SKYE ZHES BYA BA
NI DE NYID 'DI YIN NO ZHES SNGAR RTOG PA LA MNGON DU PHYOGS PA
SKYE BA'O, ,DES NA THA DAD PAR RTOGS PA'I SNYING PO CAN THA MI
DAD PAR RTOGS PA NI RANG NYID

NYAMS PA TSAD MA MA YIN TE, RAB RIB DANG 'BREL BA CAN GYI ZLA BA
GNYIS SU SHES PA BZHIN NO, ,DES NA BSTAN PA'I ZLA BA GCIG SHES
PAS MDUN DU BYAS PA GSAL BA SKYES KYANG RAB RIB LA SOGS PA'I RGYU
LA BKOD PAS 'JIG PA'I PHYIR NYAMS PA YIN NO ZHES GRAG GO, ,'DI
SNYAM DU

ZHES BYA BA NI GAL TE YANG GSAL BAR RTOGS PA THA DAD PA'I KHYAD
PAR GYIS THA MI DAD PA 'JIG PA DER GTOGS PA'I THA MI DAD PA 'GAL
BA'I PHYIR DE 'DZIN PAR MI NUS PA DE LTA NA YANG DE DANG 'BREL
PA'I SPYI 'DZIN PA LA 'GAL BA MED DO, ,GSAL BA THA DAD KYANG DE
NI THA MI DAD PA YIN NO, ,

@271A *, ,DE SEL BAR BYED PA NI DE YANG MI RUNG STE ZHES BYA BA
LA SOGS PA'O, ,GANG GI PHYIR KHYED CAG NGO SHES PA MNGON SUM DU
'DOD PAS DE NYID MNGON SUM GYIS RTOGS SO ZHES BRJOD DO, ,'DI YANG
NYE BAR BKOD PA'I GNAS SKABS NYID DU 'DI LA DE NYID MNGON SUM
GYIS

GZUNG BA YIN NO ZHES BYA BA 'DIR SMRAS ZIN TO, ,MNGON SUM DU
MNGON PAR 'DOD PA'I NGO SHES PA 'DI NI BA LANG NYID LA SOGS PA'I
SPYI MTHONG BAR ZHEN PAR BYED PA MA YIN TE, SKYE BA LA SOGS PA
DANG RJES SU 'BREL PA'I KHA DOG DANG DBYIBS KYI KHYAD PAR DANG
LDAN PA'I DNGOS PO ZHEN PAR

NYAMS SU MYONG BA'I PHYIR RO, ,'DI SNYAM DU ZHES BYA BA LA SOGS
PA NI GNYI GA NGO SHES PA'I YUL YIN NO ZHES GZHAN GYI 'DOD PA
DOGS PAR BYAS NAS DE NI MA YIN TE ZHES LAN 'DEBS PAR BYED DO,
,GZHAN DANG GI BSAM PA NI 'DI YIN TE, SPYI DANG KHYAD PAR DAG
'DRES PAS KHRA

BO LA SOGS PA RANG GI MTSAN NYID NGO SHES PA'I MNGON SUM YANG
'DRES PAR SNANG NGO, ,GANG GI PHYIR DE NYID 'DI YIN NO ZHES DE
LTAR SKYES TE, DE ZHES BYA BA NI THA DAD PA'I CHA LA REG PA YIN
TE, YUL DANG DUS THA DAD PA NI NGO BO THA DAD PA YIN PA'I PHYIR
RO, ,NYID DO ZHES BYA BA NI THA MI DAD

PA'I CHA SNANG BA YIN TE, SNGAR RTOG PA GANG YIN PA DE NI LKOG TU
MA GYUR BA'I RNAM PA LA SOGS PA 'DI YIN NO ZHES GZHAN DU 'DZIN PA
MA YIN TE, 'ON KYANG THA MI DAD CES BYA BA'I DON TO, ,DE LTA YIN
DANG SKYE BA LA SOGS PA'I CHOS CAN SNANG BA DANG 'GAL BA YANG MED
DO ZHES BYA'O, ,GRUB

PA'I MTHA' SMRA BA NI SPYI SNANG BA MI DMIGS PAS SEL BAR BYED DE,
GAL TE SPYI SNANG NA DE LAS DA LTAR YANG JI LTA BA BZHIN DU MA
RTOGS PA'I RGYAL BA DANG RGYAL DPOG PA'I SLOB MA DAG SPYI LA
BRTEN PA'I RTZOD PAR MI 'GYUR RO, ,DE'I PHYIR THA DAD PA'I NGO
BOR SNANG BA'I DBANG GIS NGO SHES PA LAS

NYAMS PAS DUS GZHAN DU GNAS PA'I DNGOS PO GZHAG PAR MI NUS PA MA
YIN NO, ,'DI SNYAM DU ZHES BYA BA LA SOGS PAS KU M'A RA RI LA
SOGS PA'I 'DOD PA DOGS PAR BYED DO, ,'UG PA PA DAG MTHA' GCIG TU
SPYI GSAL BA LAS THA DAD DE, DE DAG NI SPYI'I SHES PA THA MI DAD
PAR SNANG

@271B PA DANG 'GAL TE, MA NGES PAR SMRA BA LA NI CI ZHIG LTAR THA
DAD PA LA CI ZHIG LTAR THA MI DAD DE, DE LA THA DAD PA'I PHYOGS
DANG RJES SU 'BREL PA LA NI THA MI DAD PA'I PHYOGS KYIS BSAL LA,
CIG SHOS KYI PHYOGS NI THA DAD PA'I PHYOGS LA BRTEN NAS SEL PAR
BYED PAR 'GYUR BA'I PHYIR THA DAD PA'I

NGO BOR SNANG BA 'GAL BAR 'GYUR BA MA YIN NO, ,SLOB DPON NI MNGON
PAR MI 'DOD PA'I SPYI'I BDAG NYID BRJOD PAR BYA BA MA YIN PA 'DI
TSIG TZAM GYIS KHAS BLANGS, TSAD MAS DGAG PAR 'DOD NAS BRJOD PAR
BYA BA MA YIN MOD CES BYA BA SMOS SO, ,GANG GI PHYIR THA DAD PA'I
RNAMS

LAS THA MI DAD PAR SNANG BA SHES PA DMIGS PA DANG BCAS PA NYID DU
SGRUB PA'I PHYIR GZHAN DAG DE LA BRTEN PAS, GANG GI PHYIR YUL PAR
NI BLO, ,SKYE BAR 'DOD PA MA YIN PA, ,DES NA DE DAG KHYAD PAR
LAS, ,SPYI NI GZHAN DU NGES PAR 'DOD, ,CES BYA BA LA SOGS PA
SMRAS SO, ,DE LAS CIR

'GYUR ZHE NA, DES NA GAL TE ZHES BYA BA SMOS TE, THA DAD PA'I
KHYAD PAR SHES PA DE LA CI YANG BSAL BA MED PA'I PHYIR GZHUNG 'DI
THAMS CAD DANG 'DI'I RNAM GRANGS SO, ,GSAL BA YANG GOMS PA MYUR
BA LA SOGS PA LHAN CIG BYED PA'I SKYON DANG BRAL BA'I PHYIR NYE
BAR MI MTSON NO ZHES BYA

BA'I TSIG NI RIGS PA'I RJES SU 'GRO BA MA YIN NO, ,THA DAD PA
RNAMS LA DE'I RGYU MTSAN GYI SGRA 'JUG PAR KHAS LEN PA'I PHYIR
RGYU MTSAN MI DMIGS PAS RGYU MTSAN 'JUG PA MI 'THAD DO, ,DE LAS
GZHAN LA BLO DANG NI, ,SGRA 'JUG PHYIR NA MI RTOG MIN, ,DE LAS
THA DAD YOD MA YIN, ,

SPYI YI BLO NI THA DANG PHYIR, ,ZHES KYANG BSHAD DO, ,DE LTA YIN
DANG THA MI DAD PA'I RNAM PA'I SHES PA NYID MED PAS YUL GANG ZHIG
BRTAGS PAS SPYI THA DAD PA'AM, THA MI DAD PA'AM THA DAD PA DANG
THA MI DAD PA YONGS SU RTOGS PAR BYED, DES NA GAL TE SPYI'I BDAG
NYID JI LTAR GYUR BA DE BZHIN DU,

DE'I DMIGS PA MI STON PAS DE'I TSE SPYI NGO SHES PA LOG PAR KHAS
BLANG BAR BYAS PA'O, ,RANG GI YUL DANG RJES SU MI MTHUN PA'I
PHYIR RO, ,SPYI'I SHES PA YANG LOG PA YIN TE, DE'I RJES SU BYED
PA'I SHES PA MED PA'I PHYIR RO, ,KHYAB PA'I NGO BO ZHES BYA BA NI
THA MI DAD PA'I ZHES BYA BA'I DON TO, ,

@272A *, ,THA MI DAD PA CHA NYID LA RTZOD PA SRID PAS DE SMOS PA
NYID KYIS BSAL BA BYAS PA YIN NO, ,GZHUNG PHYI MA NI 'DI NYID
KYIS SPROS PA'I DON TE SHES PAR SLA'O, ,DE LTAR RNAM PA GCIG PA
CAN GYI SHES PA BSAL NAS GZHAN DAG DU MA LA GCIG YOD PA'I DBANG
POR GYUR PA

SGRA GCIG STON PAR BYED PA DE DAG LA SNANG BA MI DMIGS PA STOBS
DANG LDAN PAS MI SNANG BA NYID DU GRUB PA'I MTHA' CAN SEL BAR
BYED PA BSHAD PA NI BA LANG NGO ZHES BYA BA LA SOGS PAS SO,
,DMIGS PAR BYA BA'I SPYI GZHAN DAG GIS KUN DU BRTAGS SO, ,DE LA
MNGON SUM LAS BLA

LHAG PAS MTSON PA MDZES PA MA YIN TE, GLANG PO MTHONG BA LA DE'I
RJES KYIS RJES SU DPOG PA MA YIN NO ZHES RIGS PA LA MKHAS PA
SMRA'O, ,GAL TE ZHES BYA BA LA SOGS PAS NGO SHES PA THA MI DAD
PA'I RNAM PA BSAL NAS GZHAN GYI SGO NAS RJES SU BRJOD DO, ,LAN
BRJOD PAR

'DOD PA'O, ,LAN GYI SKABS BYED PA NI DE NI MI 'THAD DO ZHES BYA
BA'O, ,THA DAD PA DAG MTSAMS SBYOR BA NI NGO SHES PA'I DON YIN
NO, ,'DI LA RNAM PA THA MI DAD PA'I DRI BA YANG YOD PA MA YIN NO
ZHES LAN BRGYAR NGES PAR BYAS SO, ,SHES PA SKAD CIG MA NI BSTAN
PA 'DZIN PAR 'THAD PA MA

YIN NO ZHES BYA BA'I RIGS PA NI TSAD MA BRTAG PAR DPYAD ZIN TO,
,KHA CIG NI RNAM PAR RTOG PA'I SHES PA GSUM PO 'DI NYAMS SU MYONG
BA'I BAG CHAGS LA SOGS PA'I TSOGS LAS SKYES PA'I TSIG GSUM PO NI
THA MI DAD PA MTSON PAR BYED DO ZHES RJOD PAR BYED DO, ,DE ZHES
BYA BA NI

SNGAR NYAMS SU MYONG BA'I LKOG TU GYUR PA DRAN PA'O, ,'DI ZHES
BYA BA NI LKOG TU GYUR PA MA YIN PA ZHEN PA'O, ,NYID CES BYA BA
NI GNYI GA MTSAMS SBYOR BA'I SHES PA'O, ,NGO SHES PA NI GSUM PO
DE DAG LA BRJOD DO, ,YANG NA JI SKAD DU BSTAN PA'I SO SO'I SHES
PA DANG 'DRA BA RGYU DANG RKYEN GYI

KHYAD PAR LAS SKYES PA'I MI'I SENG GE 'DRA BA'I NGO SHES PA GCIG
NYID YIN NO SNYAM DU GZHAN DAG SEMS SO, ,LTA BA GNYI GA LA LAR
THA DAD PA MTSAMS SBYOR BA'I NGO SHES PA CIG SHOS KYI SHES PA'I
KHYAD PAR BYED DO, ,DON GCIG PA NI MA YIN ZHES BYA BA NI GANG LAS
'DI SKAD CIG MA MA YIN PA NYID KYI

@272B TSAD MAR 'GYUR BA SNGA MA DANG PHYI MA DAG THA MI DAD PA'I
NGO BOR SNANG BA NI MA YIN NO, ,MTSAMS SBYOR BA NYID NI DON GCIG
'DZIN PA MA YIN NO ZHES DOGS NAS GZHAN LA 'DRI BAR BYED PA NI
MTSAMS SBYOR BA ZHES BYA BA'I DON CI ZHE NA ZHES BYA BA'O, ,SLOB
DPON GYIS BSAMS PA DE

RIG NAS LAN 'DEBS PA NI 'GA' ZHIG LA ZHES BYA BA'O, ,THA DAD PA
DANG SNANG BA YONGS SU MA SPANGS PA KHO NAR RNAM PA GCIG GI 'BRAS
BU BYED PA LA SOGS PA'I RGYU MTSAN LA LTOS PA GCIG TU BRTAGS PA
NI MTSAMS SBYOR BA ZHES BYA BA'I DON TO, ,MNGON SUM DANG LKOG TU
GYUR BA'I YUL RNAM

PAR RTOG PAS SGRO BTAGS PA'I RNAM PA THA DAD PAR ZHEN PA'I RGYU
MTSAN YANG MTSAMS SBYOR BA 'THAD PA NI GZHAN SEL DU BSTAN PA
BZHIN NO, ,LHAG MA NI BSAL LO, ,RJES SU DPAG PAS GNOD PA SEL BAR
BYED PA'I SKABS KYI DON BSDU BA NI SPYI 'DZIN PA MNGON SUM NI MA
YIN TE ZHES BYA BA'O, ,

'DI SKAD BSTAN PA YIN TE, RE ZHIG JI SKAD DU BSHAD PA'I RIGS PAS
MNGON SUM LTAR SNANG BA'I NGO SHES PAS SKAD CIG GIS 'JIG PA LA
GNOD PAR MI NUS SO, ,CI STE JI LTAR 'OG NAS STON PAS RJES SU DPAG
PA BLANGS NAS 'DI LA GNOD PAR NUS SO SNYAM DU SEMS NA, 'DI LA
BRJOD PA

SKAD CIG MA'I BDAG NYID CAN GYIS THA DAD PA DGAG PA BSGRUB PAR
BYA BA LA NGO SHES PA PO DANG NGO SHES PAR BYA BA'I SHES PA PO
DANG SHES BYA DAG SGRUB BYED DU BSTAN PA YIN LA, DE DAG NI MI
MTHUN PA'I PHYOGS THA DAD PA'ANG SRID PAS LHAG MA DANG LDAN PA'I
MA NGES PA NYID DO, ,GAL TE YANG RGYUD THA DAD DU

GNAS PA LA DE MA MTHONG BA DE LTA NA'ANG RGYU GCIG TU GTOGS PA'I
NYE BAR LEN PA DANG, NYE BAR LEN PA LAS BYUNG BA BYED PA DAG LA
YANG DE 'GYUR BA'I PHYIR MI MTHUN PA'I PHYOGS LA LOG PA LA THE
TSOM ZA'O ZHAS 'DI LA MI RIGS PA CI YOD CES BYA BA'I GZHUNG 'DI'I
BAR GYIS DO'I DON BSTAN TO, ,

GANG YANG GRAGS PAS GNOD DO ZHES SMRAS PA DE NI KHA CIG LA SKAD
CIG MA NYID DU MTHONG BA YANG GRUB PA'I PHYIR MI RIGS SO, ,DES NA
ZHES BYA BA LA SOGS PAS GZHAN GYIS BRJOD PA'I SKYON BSAL BA MJUG
SDUD PA DANG, RANG GI PHYOGS SGRUB PAR BRJOD PA'I PHYIR DAM BCA'
BAR BYED DO, ,

@273A *, ,DA NI DE BSGRUB PA BRJOD PA GANG ZHES BYA BAS SGRUB
BYED RJES SU BRJOD NAS DE ZHES BSGRUB BYA SGRUB PO, ,DPER NA ZHES
BYA BAS KHYAB PA'I YUL BUM PA LA SOGS PA DPER BYED DO, ,YOD PA
YIN NO ZHES BYA BA NI SGRUB PAR BYED PA YOD PA SGRA LA SOGS PA LA
PHYOGS KYI CHOS NYID STON

PA'O, ,DE NI TSUL GSUM GO BAR BYED PA'I RGYU CAN SGRUB PAR BYED
PA'I NGAG YAN LAG GNYIS PA NI YAN LAG GCIG GI RJES SU 'GRO BA
DANG LDOG PA DAG SGRA 'AM DON GYI NUS PA DAG LA NYE BAR LEN PA'I
PHYIR RO, ,PHYOGS CHOS SMOS PAS PHYOGS CHOS NYID BRJOD DO, ,'ON
KYANG SGRUB PAR BYED PA'I YAN

LAG RJES SU 'GRO BA LA SOGS PA NUS PA MED PA'I PHYIR SGRUB BYED
YAN LAG MI BRJOD PA'I RGOL BA TSAR BCAD PA'I GNAS SU THAL BAR
'GYUR BA DE'I DON DU GZHAN GYIS BRJOD PA'I MA NGES PA NYID KYIS
DOGS PA SEL BAR NUS PA'I RJES SU 'GRO BA DANG LDOG PA'I RTZA BAR
GYUR BA'I RANG BZHIN 'BREL

PA SGRUB PAR BYED PA'I GTAN TSIGS MI MTHUN PA'I PHYOGS LA GNOD
PAR BYED PA'I TSAD MA KHYAB PAR BYED PA MI DMIGS PA'I MTSAN NYID
'JUG PA'I PHYIR NYE BAR 'GOD PA NI GANG YANG DNGOS PO RNAMS ZHES
BYA BA'O, ,PHYOGS KYI CHOS NYID KYANG MNGON SUM GYIS SGRUB PAS
'BAD PAR BYA BA MA

YIN NO, ,DON BYA BA BYED PA'I BDAG NYID KYIS YOD PA NI KHYAB PAR
BYED PA YIN LA, RNAM PAR BRTAG PAR BYA BA RIM DANG CIG CAR DAG NI
KHYAB PAR BYED PA YIN NO, ,GAL TE ZLAS DBYE BA NI RANG GI DON LA
MTHONG GI 'AM GZHAN GYI DON LA MA YIN PA MA YIN NAM DE JI LTAR
RIM PA'AM CIG CAR DAG

CES BYA BA'I DON 'DI LA RIM DANG CIG CAR DAG GIS ZHES BYA ZHE NA,
BRJOD PA, 'DIR DON GO BAS YOD PA DANG 'DI DAG LA DANG GI DON YOD
PA KHO NA STE, DON BYED PA LA NYE BAR SBYOR BA'I RNAM PA RE RE
YIN GYI GNYI GAS MA YIN PAS RNAM PAR BRTAG PA YIN PA'I PHYIR
SKYON MED DO, ,YANG NA

DANG BZHIN DU 'AM LA YANG ZLAS DBYE BA MTHONG BA'I PHYIR MA nI
NI'I TSIG LA GDON MI ZA BAR GUS PAR BYA BA MA YIN NO, ,DE'I PHYIR
BRANG BRDUNGS SHING CHO NGES BTAB KYANG 'JIG RTEN MI LDOG PA'I
PHYIR RO ZHES KYANG BSHAD ZIN TO, ,LAM GYI DON LA ZLAS DBYE BAS
MTHONG STE, 'DI LTA STE, DPER

@273B NA, SGRA RNAMS THAMS CAD DAG GI NI, ,DNGOS PO NYE BAR DPYAD
PA NA, ,RIGS SAM YANG NA RDZAS NYID LA, ,DNGOS POR BRTAG TU BRJOD
PHYIR RO, ,ZHES BYA BA LTA BU'O, ,'DIR ZLAS DBYE BAR MTSUNGS PAR
MTHONG BA'I PHYIR GCIG LHAG MA YIN NO, ,DES NA 'DI DAG JI LTAR
YOD PA'I KHYAB

PAR BYED PA YIN PA DE LTAR BSTAN PA NI RNAM PA GZHAN ZHES BYA BA
LA SOGS PAS SO, ,RNAM PA GZHAN SRID PAR 'GYUR BA LA NI KHYAB PAR
NYAMS PAR 'GYUR TE, ,YOD PA RNAM PA GSUM PA LA SRID PA'I PHYIR
RO, ,DE MI SRID PAR 'GYUR NA GNYIS NYID DU NGES PAS DE DAG GIS
KHYAB PO, ,JI

LTAR RNAM PA GZHAN MI SRID CES BYA BA 'DI LA BSHAD PA NI 'DI LTAR
ZHES BYA BA'O, ,RNAM PA DER 'GYUR NA RIM DANG CIG CAR BZHIN DU
DMIGS PAR BYA BA KHO NAR 'GYUR NA DMIGS PAR BYA BA YANG MA YIN
TE, DES NA MED DO ZHES BYA BA'O, ,'DI SNYAM DU RNAM PA DE DMIGS
PAR BYA BA MA YIN

PAR 'GYUR RO SNYAM DU SEMS NA, DE LTAR NI RIGS PAR 'GYUR BA MA
YIN TE, RNAM PA GZHAN RIM GYIS PHYOGS LAS PHYI ROL DU GYUR NA
GCIG GI STE TSAD DU NGES PAR BAB LA CIG CAR LAS PHYIR BYUNG NA
RIM GYIS BDAG NYID KYI NANG DU 'DUS PA YIN TE, DE DAG NI PHAN
TSUN SPANGS TE

GNAS PA'I MTSAN NYID YIN PA'I PHYIR RO, ,DES NA MI DMIGS PA'I
RNAM PA GZHAN NI MED DO, ,CI STE RIM DANG CIG CAR DANG RIM DANG
CIG CAR ZHES BYA BA'I RNAM PA GSUM PO DE DAG KYANG THA DAD PA
DANG 'DUS NAS 'BRAS BU BYED PAR GRUB PAR DMIGS PA'I RANG BZHIN
YIN NO ZHES

SMRA'O, ,DE BSAL BAR 'DOD NAS 'DI LTAR ZHES BYA BA SMOS SO, ,DON
'DI YIN TE, RI ZHIG MTHONG BA'I DNGOS PO RNAMS KYI 'BRAS BU'I RIM
PA MI SLU BA DANG LDAN PA'I MNGON SUM GYIS DMIGS LA, DE BZHIN DU
CIG CAR YANG NGO, ,RIM PA NI RIM DANG LDAN PA DU MA YIN LA CIG
CAR YANG

GCIG DANG DU MA YIN NO, ,GAL TE YANG RIM DANG CIG CAR GYI BDAG
NYID KYI RNAM PA GZHAN 'GA' ZHIG SRID PAR 'GYUR NA, DE LAS RIM
DANG CIG CAR GYI NGO BO THA DAD PA NYID MA 'DRES PA NYID DU
MTHONG BAR BYED DO, ,DE LAS CIR 'GYUR ZHE NA, DE LTA YIN DANG
ZHES BYA BA SMOS TE, GANG ZHIG

@274A *, ,GANG RIM PA DANG GANG YANG CIG CAR BA 'BA' ZHIG PA DE
NYID NI CIG SHOS KYI NGO BO DANG 'DRES PAR DMIGS PAR THAL 'GYUR
BA DANG, 'BRAS BU SNA TSOGS BSKYED PAR YANG THAL BAR 'GYUR RO,
,'BA' ZHIG PA DANG 'BA' ZHIG MA YIN PA DAG DMIGS PAR CI'I PHYIR
THAL

PAR 'GYUR, 'BA' ZHIG PA DANG 'BA' ZHIG PA MA YIN PA DAG NI RNAM
PA THA DAD PAR KHAS LEN PA'I PHYIR RO ZHEN NA 'DI LA DE'I RIM
DANG RIM MA YIN PA'I BDAG NYID KYI RANG BZHIN GNYIS PO YANG DAG
LTAR BDAG CAG GIS MTHONG BA CI 'DRA BAR DE THA DAD PA DE 'DRA BA
KHO NAR 'GYUR RO ZHES BSHAD ZIN TO, ,

DE LAS CIR 'GYUR ZHE NA, DE LAS 'DIR 'GYUR TE, JI LTAR THA DAD
PAR 'DRES PA DANG 'DRA BAR DE BZHIN DU 'DRES PA'I NGO BO YANG THA
DAD PA DANG 'DRA BAR 'GYUR TE, 'DRA BA NI GNYIS LA GNAS PA'I
PHYIR RO, ,DE LTAR GYUR DANG 'DRES PA'I RNAM PA LA BRTEN PA DE
DAG NGO BO PHAN TSUN 'DU BAS

DMIGS PA NYID KYI PHYIR GANG DANG GANG NA GNAS PA DE DANG DER
'DRES PA'I RANG BZHIN NYID DU 'GYUR RO, ,DE LTAR YIN DANG RIM
DANG CIG SHOS KYI NGO BO LA CIG CAR YANG RIM GYIS NGO BOR DMIGS
PAS DE 'DRA BA'I DON BYA BA BYED PA'I PHYIR RO ZHES LEGS PAR
'BREL TO, ,RANG BZHIN NAM ZHES

BYA BA LA SOGS PA'I THAL BA LAS ZLOG PA'I GZHUNG NI GO BAR SLA'O,
,DE LTA YIN DANG ZHES BYA BA NI PHAN TSUN MA 'DRES PAR DMIGS PA
NYID YIN NA DMIGS PA'I TSAD MA STOBS DANG LDAN PAS DE DAG PHAN
TSUN SPANGS PA'I RANG BZHIN KHO NA'O, ,DE JI LTAR DE DAG LAS
'DRES PA'I RNAM PA GZHAN

THA MI DAD PA'I RANG BZHIN DU 'GYUR BAR 'OS, ,NGO BO THA DAD PA
'DRES NA 'DRES PA'I RNAM PA RANG GI NGO PO'I KHYAD PAR DU 'GYUR
RO, ,NGO BO PHAN TSUN NANG DU 'DUS PA'I PHYIR THA DAD PA MA YIN
TE, DNGOS PO THA DAD PA NI RANG BZHIN THA DAD PA'I MTSAN NYID CAN
YIN PA'I PHYIR RO, ,THA MI DAD PA'I

PHYOGS LA RE RE GNYI GA'I NGO BOR DMIGS PAR THAL BAR 'GYUR RO
ZHES BSHAD ZIN TO, ,RIM DANG CIG CAR LAS THA DAD PA 'DRA BA GNYI
GA'I NGO BO RNAM PA GZHAN MA RTOGS PA MA YIN NAM, GANG GIS NA
SNGAR GYI SKYON DANG LDAN PAR 'GYUR, DE NI 'DRA BA MA YIN PA'I
NGO BO'I THA DAD PA YIN NO

@274B ZHE NA, DES NA LAN SMRAS PA NI 'DI 'DRA BA MA YIN NO ZHES
BYA BA'O, ,GAL TE 'DRA BA MA YIN PA'I NGO BO THA DAD PA DE NI RIM
PA GZHAN YIN PAR 'DOD DO ZHES NI MI ZER GYI 'ON KYANG DE NI RIM
DANG CIG CAR GYI BDAG NYID YIN NO ZHES SO, ,GZHAN LA YANG RIGS PA
DE MGO BSGRE BAR BSHAD PA DE LTAR

GYUR DANG ZHES BYA BA'O, ,MTHONG BA NI SNGON PO DANG SNGON PO MA
YIN PA LA SOGS PA'O, ,BRTAGS PA NI RTAG PA DANG SKAD CIG MA NYID
LA SOGS PA STE, PHAN TSUN 'GAL BA BRJOD PAR 'DOD DO, ,DES NA ZHES
PA NI SNGAR GYI GNAS SKABS NYE BAR SDUD PAR BYED DO, ,DES NA DE
LTAR RIM DANG CIG CAR

DAG YOD PA'I KHYAB PAR BYED PA GRUB NA BSGRUB BYA LAS BZLOG PA
SKAD CIG MA MA YIN PA NYID LA, DE DAG MED PAR BSTAN PA'I PHYIR
SKAD CIG MA MA YIN PA ZHES BYA BA SMOS SO, ,'DI LTAR ZHES BYA BA
'DIS NI RIM PA'I RNAM PA MI 'THAD PA SGRUB PAR BYED DO, ,DE LA
SNYING PO'I DON NI 'DI YIN TE,

SKAD CIG MA MA YIN PAR SMRA BA RNAMS KYI DNGOS PO RNAMS KYI GNAS
SKABS JI SNYED PA NI MI G-YO BA'I RANG BZHIN YIN NO, ,G-YO BA
NYID YIN 'JIG PAR KHAS BLANG BAR THAL BAR 'GYUR RO, ,DES NA SKAD
CIG GZHAN DU 'BYUNG BA'I 'BRAS BU'I RNAM PA DE NYID DU 'BYUNG BAR
'GYUR TE, THAMS

CAD DU RANG BZHIN GCIG PA'I PHYIR DANG, RANG BZHIN GYIS KYANG
'BRAS BU BYED PA'I PHYIR RO, ,DES NA 'BRAS BU BYED PA NI DE'I
RJES SU 'GRO BA DANG LDOG PA'I RJES SU BYED PA'I PHYIR RO, ,MJUG
SDUD PAR BYED PA NI DE LTA YIN DANG ZHES BYA BA'O, ,LHAN CIG BYED
PA NI NYE BA'I RIM PA LA LTOS

NAS RIM GYIS BYED PA YANG SNGAR BSAL LO ZHES BSTAN PA NI THA DAD
PA DANG ZHES BYA BA'O, ,'DI SNYAM DU ZHES BYA BA NI CIG CAR GYI
PHYOGS BSAL BA'I PHYIR RJES SU BRJOD PA'O, ,DE YANG ZHES BYA BA
LA SOGS PAS SEL BAR BYED PA STE, 'DI NI BSAL LO, ,KHYAB PAR BYED
PA MED PA BSHAD

ZIN TO, ,DA NI KHYAB PAR BYED PA MI DMIGS PA'I GTAN TSIGS MI
MTHUN PA'I PHYOGS SKAD CIG MA MA YIN PA LAS LDOG PAR BSTAN PAS
RNAM PA GZHAN MED PA'I PHYIR SNAL MA'I BSGRUB BYA SKAD CIG MA
NYID DANG, DE'I BDAG NYID KYI 'BREL BA'I RGYU CAN GYI

@275A *, ,KHYAB BA BSGRUBS NAS RAB TU BYED PA SDUD PAR BYED PA NI
DES NA RNAM GRANGS 'DIS ZHES BYA BA LA SOGS PAS SO, ,GSAR PA'I
TSIG MED DANG DNGOS PO'ANG GSAR PA MED, ,'DIR NI KHA CIG 'DOD PA
MCHOG TU SNYING, ,DE LTA NA YANG LHA YI SPOBS TSIG GIS, ,RAB TU
DANG BAS DE

GSUM SNA TSOGS BYED, ,SLOB DPON BRAM ZE MU TIG BUM PAS MDZAD PA
SKAD CIG MA 'JIG PA GRUB PA'I RNAM PAR 'GREL PA RDZOGS SO,,
,,RGYA GAR GYI MKHAN PO BI NA YA KA DANG, LO TZ'A BA DGE SLONG
GRAGS 'BYOR SHES RAB KYIS BSGYUR BA'O,, ,