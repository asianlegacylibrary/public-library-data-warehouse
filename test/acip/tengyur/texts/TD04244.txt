@189B #, ,RGYA GAR SKAD DU, ,B'A HYA RTHA SIDDHI K'A RI K'A N'A MA, BOD
SKAD DU, PHYI ROL GYI DON GRUB PA ZHES BYA BA'I TSIG LE'UR BYAS
PA, ,DUS GSUM GYI DE BZHIN GSHEGS PA THAMS CAD LA PHYAG 'TSAL LO,
,GANG GIS RANG DON BRNYES GYUR NAS, ,GZHAN DON MA

LUS RNAMS KUN MDZAD, ,DE LA DON KUN GRUB BYA'I PHYIR, ,PHYAG
'TSAL NAS NI DON DPYAD DO, ,RNAL GNAS MIG LA SOGS PA YI, ,RNAM
SHES SPYOD YUL PHYI'I DON MIN, ,SHES PHYIR DON DU SNANG BA'I
PHYIR, ,RMI LAM ZLA BA GNYIS BLO BZHIN, ,DE LTAR BLO TZAM SMRA BA
YIS, ,PHYI YI

DNGOS MED PAR BSGRUBS PA, ,DANG PO MI SLU MTHONG BA'I PHYIR, ,DE
YOD SMRA BA MIN ZHES SMRAS, ,SHES PA SLU BA'I PHYIR RAM NI,
,GZUGS SOGS RUNG BA MA YIN PHYIR, ,DMIGS PA MED PAR 'GYUR GRANG
NA, ,DE GNYIS KYANG NI MI BZANG NGO, ,RANG GI YAN LAG BCAD LA
SOGS, ,

RMI LAM MTHONG BA DE DAG MED, ,GAL TE DON RNAMS GTAN MED NA, ,SAD
NA'ANG DE BZHIN MI 'GYUR RAM, ,KHYOD NI SAD PA'I MGO BCAD DANG,
,LUS RGYAS PA YANG RMI LAM BZHIN, ,'DOD NA CI'I PHYIR DE SPONG
DANG, ,'THOB PHYIR KHYOD NI 'BAD DANG LDAN, ,GAL TE 'KHRUL PAS

THAMS CAD DU, ,'JUG GO ZHE NA MING LDOG MED, ,SHES PA MI SLU MA
'KHRUL TE, ,SLU BA DAG NI 'KHRUL PA YIN, ,YUL DANG DUS DANG MI
GZHAN LA, ,,SHES PA MI SLU GANG YIN PA, ,DE NI MA 'KHRUL YIN PAR
SHES, ,MA 'KHRUL MTSAN NYID GZHAN MED DO, ,RING DANG PRA SOGS
SHES

@190A *, ,PA LAS, ,RNAM 'BYOR CAN ZHES BYE BRAG DBYE'I, ,THAMS
CAD MKHYEN MIN THAL 'GYUR PHYIR, ,GNYIS KYI RNAM PA LAS GROL MIN,
,SANGS RGYAS NYID NI DE SLU BA, ,YOD DO ZHES NI JI LTAR RTOGS,
,RMI LAM SOGS BZHIN THAMS CAD DU, ,CI PHYIR SLU BA SRID

MI 'GYUR, ,GAL TE BAG CHAGS BRTAN PHYIR ZHES, ,RMI LAM CI PHYIR
YANG MI BRTAN, ,DE LAS GRONG DANG KUN DGA' DANG, ,GZHAL BYA NYID
SOGS MTHONG BA 'DRA, ,DBANG DON MED LA SKYES PA'I BLO, ,BAG CHAGS
SKAD CIG SKAD CIG LA, ,SMIN PA THOB DANG BAR CHAD DO, ,DBANG PO
DON

DAG BSTAN PA'I RGYU, ,GANG GI SHES PA NGO GCIG CING, ,DBANG PO
DON LAS MA BYUNG BA, ,DE YI DE YI NGO BO NI, ,GTAN DU BRTAN PA'AM
MI BRTAN 'GYUR, ,GAL TE GNYID SOGS MTSUNGS LDAN PHYIR, ,DE DE'I
SMIN BYED MA YIN NAM, ,SMIN PA'I RGYU NI YOD BZHIN DU, ,SMIN PA
YANG

DAG ZAD MI RIGS, ,GNYID KYI RMI LAM NA MTHONG BA, ,DE NA PHYI
PHYIR MI BRTAN CHING, ,'KHRUGS 'GYUR JI LTAR DE YIS NI, ,YONGS
SMIN BDAG NYID YANG DAG ZAD, ,GANG GIS DBANG DON BRAL BA'I PHYIR,
,BRTAN PA'I RGYU NI MED PA LA, ,SMIN PA 'THOB DANG YANG DANG
YANG, ,

YONGS SU ZAD PAS RUNG BAR 'GYUR, ,MI SLU BAG CHAGS BRTAN PA YIS,
,BYAS SO ZHES PA GANG LAS 'DOD, ,GAL TE GZUGS SOGS MI RUNG PHYIR,
,DE LA 'OG NAS BRJOD PAR BYA, ,GAL TE YONGS SMIN BRTAN PA'I
PHYIR, ,SAD PA'I TSE NA MI SLU NA, RAB RIB JI SRID BRTAN PA'I
BAR, ,

DE SRID MI SLU CI PHYIR MIN, ,DE BLOS RAB TU BCUG PA YANG, ,SLU
BA DMIGS PA'I PHYIR BA DANG, ,DE BLO MIN LA'ANG MI SLU'I PHYIR,
,DE BLOS BYAS PAR MI 'DOD DO, ,'JOG DANG YONGS SU SMIN PA'I MTHU,
,DNGOS PO GZHAN LAS BYUNG BA'I PHYIR, ,BDAG NYID LAS SKYES LAS
MIN TE, DPER NA ME

TOG LAS TIL DANG, ,CHU SOGS LAS NI SA BON BZHIN, ,GANG TZAM GANG
LAS SKYES PA NYID, ,DE DER RANG DANG MTHUN PA YI, ,'BRAS BU SKYED
PHYIR BAG CHAGS DAG ,MI 'JIG ME DANG DU BA BZHIN, ,DON GZHAN LAS
NI BYUNG BA YI, ,LAS LAS 'GA' ZHIG BSGO BAR BYED, ,DPER NA SNA
MA'I ME

@190B TOG DANG, ,PHRAD PAS TIL LAS DRI 'BYUNG BZHIN, ,'DI LA LEN
PA'I RNAM SHES LAS, ,SHES PA BDUN NI SKYE 'GYUR ZHING, ,DE LA DE
YI SA BON 'JOG ,GZHAG PA'ANG SMIN PAR BYED PA NYID, ,DE PHYIR DON
GZHAN LAS BYUNG BA'I DNGOS PO MED PHYIR BAG CHAGS NI, ,'JOG DANG
RGYAS PAR MI

RUNG ZHES, ,MTHU LA MKHAS PA'I SKYE BO SMRA, ,'ON TE GAL TE RANG
RGYUD LAS, ,RTOGS PA'I SHES PA SKYES NAS DER, ,SA BON 'JOG CING
SMIN PA LTAR, ,BDAG GI 'ANG DE DANG 'DRA ZHE NA, ,PHYOGS 'DI LA
NI SDANG BA'I PHYIR, ,LEN PA'I SHES LA YANG DAG BRTEN, ,GNYI
GA'ANG MTSUNGS PA NYID YIN

NA, ,GCIG TU GCIG LA BRTEN MI RIGS, ,GANG GI DBANG DON LAS SKYES
PA'I, ,SHES PAS MTHU RNAMS 'JOG BYED CING, ,YUL DUS LUS LA SOGS
PA YI, ,KHYAD PAR GYIS NI RGYAS 'GYUR BA, ,DE YI PHYOGS LA NYES
PA MED, ,GANG GI LEN PA ZHES BYA BA'I, ,SHES PA LAS RGYU GZHAN

MED PA, ,DE YI SHIN TU 'BREL PA MED, ,BLO TZAM NYID DU BSGRUBS PA
LA, ,SHES PHYIR LA SOGS BSGRUB PA GANG, ,MI MTHUN RIGS DANG MI
'GAL PHYIR, ,THAMS CAD LHAG DANG BCAS SHES BYA, ,LEGS DPYAD DGA'
MGUR RAB 'JUG CING, ,PHAN DANG MI PHAN 'THOB GTONG PA, ,SAD

PAR GYUR PA'I THA SNYAD NI, ,RMI LAM NA NI THAMS CAD MED, ,GNOD
PA'I DBANG GIS 'GA' ZHIG TU, ,DBANG PO LAS SKYES SHES 'KHRUL NA,
,DE MED PAR YANG THAMS CAD DU, ,'KHRUL ZHES BYA BA MING SPRUL LO,
,GZHAN DAG RNAM SHES THAMS CAD NI, ,YUL YOD RTOG PAS 'KHRUL

SEMS KYI, ,SHES BYA RANG SEMS LAS SKYES GANG, ,GZUGS SAM DE YI
MING YIN NO, ,DON MED YANG DAG BSGRUB PA LA, ,RE RE YONGS SU MI
CHOD PHYIR, ,RDUL PHRAN MI SNANG ZHES SMRAS PA, ,SEMS DANG SEMS
BYUNG RNAMS KYIS KYANG, ,THE TSOM ZA BA NYID DU 'GYUR, ,JI LTAR
SKAD CIG 'JIG

PA RNAMS, ,RE RE NAS MI RTOGS PA LTAR, ,DE BZHIN GSHEGS PAS YONGS
BCAD LA'ANG, ,RDUL PHRAN NGES PAR MI 'GYUR RO, ,'DRA BA'I SKAD
CIG GZHAN 'BYUNG PHYIR, ,JI LTAR RTAG PA NYID 'KHRUL LTAR, ,RGYUN
CHAGS RIGS MTHUN 'DZIN PA LA, ,SNGON PO NYID DU 'KHRUL PA SKYE, ,

@191A *, ,BLO YIS RTAG TU RGYUN CHAGS DANG, ,RIGS MTHUN PA LA
'DZIN MOD KYI, ,RNAM PAR RTOG PA'I SHES PA YIS, ,DE GCIG NYID DU
NGES PAR BYED, ,DE PHYIR RANG GI MTSAN NYID KYIS, ,RNAM PAR SHES
LA RDUL PHRAN RNAMS, ,MI SNANG ZHES NI SMRA BA GANG, ,DE DAG

THAMS CAD SGRUB MA YIN, ,GANG LTAR SNANG DE DE LAS MIN, ,RDZAS
MED PHYIR ZLA GNYIS BZHIN ZHES, ,SMRAS PA'I SGRUB PA GANG YIN PA,
,DE LA'ANG GTAN TSIGS MA NGES NYID, ,RDUL PHRAN GANG DAG PHRAD
GYUR CING, ,RIGS MTHUN BYA BA GCIG BYED PA, ,DE DAG 'DUS PA ZHES
BRJOD NA,,

DE DAG RDZAS MED GA LA ZHIG ,GCIG GI SGRAR BRJOD DE DAG NI, ,DE
DAG LA NI GCIG MED DO, ,SGRA YI DON NI RNAM BRTAGS TE, ,DBANG
PO'I SEMS LA MI SNANG NGO, ,GANG GI BLO LA CHA GCIG GI ,RNAM PA
SNANG NGO ZHES SMRAS PA, ,DE NI DES PAR RI MO YI, ,GDING BA
MTHONG BA MA

GTOGS SO, ,LA LA DAG TU GANG ZHIG LA, ,GZUGS KYI RNAM PA GCIG
'DZIN PA, ,DE YANG MTHO DMAN RTEN PA YI, ,DBYE BAS BKRA BAR SNANG
BA YIN, ,SHES GCIG SNANG BA'I RDUL PHRAN GANG, ,PHAN TSUN MED NA
MI 'BYUNG PHYIR, ,DE LA RNAM PAR BCAD NAS NI, ,JI LTAR RE RE

SNANG BAR 'GYUR, ,RDUL PHRAN RNAMS NI RE RE NAS, ,RANG DBANG
'BYUNG BA MI SRID DO, ,DE PHYIR PHRA RAB RDUL RNAMS NI, ,RE RE
SNANG BAR MI 'GYUR RO, ,RDUL PHRAN PHYOGS CHA THA DAD PHYIR, ,MED
CES SMAS GANG DE MA 'BREL, ,'GA' YIS KHYAD PAR DANG BCAS PA'I,
,RDUL LA PHYOGS KYI SGRAR BSTAN

BYA, ,DE PHYIR PHYOGS CHA'I KHYAD PAR GYI, ,DE NI MANG POS YONGS
BSKOR BAR, ,BRJOD PAR ZAD KYI RDUL RNAMS NI, ,CHA SHAS BCAS PA'I
BDAG NYID MIN, ,RDUL PHRAN TSU ROL NGOS NA GCIG ,PHA ROL GZHAN
RNAMS GNAS PA NI, ,TSU ROL PHA ROL CHA GNYIS KYIS, ,RDUL DE GNYIS
SU THAL BA MED,

DU MA'I DBUS NA 'DUG PA'I PHYIR, ,DU MA NYID DU RNAM RTOG LA,
,'DI LTAR LDOG PA'I SGO DAG NAS, ,MANG PO NYID DU SPYIR RTOG
CING, ,DE LAS GZHAN PA LA LTOS NA, ,NGO BO GZHAN YANG DPER 'DZIN
PA, ,DE DER KHO NAS YOD MIN TE, ,TSU ROL PHA ROL SOGS DBYE BZHIN,
,GAL TE MANG POR 'DAB

@191B CHAGS PHYIR, ,CHA SHAS BCAS PAR 'DOD NA NI, ,SKAD CIG SNGA
PHYI 'DAB CHAGS LA, ,CI PHYIR DE DANG 'DRA MI 'GYUR, ,SHES PA'I
SKAD CIG GNYIS DAG GIS, ,'DAB CHAGS YIN YANG DE LA NI, ,CHA SHAS
BCAS GZUGS MI 'DOD LTAR, ,RDUL PHRAN RNAMS LA'ANG DE BZHIN NO,
,GANG ZHIG DANG NI

NYE BA LAS, ,'GROS LDAN GANG GI 'GROS 'GAG PA, ,DES DE'I SGRIB PA
RAB BSHAD PA, ,CHA SHAS GZHAN GYI MA YIN NO, ,NYI MA'I SGRIB PA
YOD NA NI, ,GRIB MA KUN DU 'BYUNG 'GYUR GYI, ,GRIB MA NYI MA RDUL
GNYIS KYI, ,BAR NA GNAS PAR MI RIGS SO, ,GRIB MA DANG NI SGRIB PA
LA, ,MANG

PO'I MTHU NI SKYE BA LTAR, ,DE BZHIN RDUL PHRAN RNAMS LA NI, ,RE
RE NAS NI GTAN DU MIN, ,DE PHYIR THA DAD MA YIN PHYIR, ,GONG BU
DE DAG MA YIN ZHES, ,GANG SMRAS DE NI RES 'GA' ZHIG ,GAL TE 'GYUR
BA MED LA RIGS, ,PHAN TSUN BDAG NYID MA REG PA, ,CHA SHAS MED BAR

RNAM GNAS TE, ,DE PHYIR SA YI DKYIL 'KHOR SOGS, ,BSAGS PA LAS NI
BYUNG BA YIN, ,PHAN TSUN DU NI PHAN 'DOGS PA'I, ,BYE BRAG GIS NI
BRGYUS PA BZHIN, ,RDO RJE LA SOGS RDUL PHRAN RNAMS, ,DE DAG CHAD
PAR MI 'GYUR TE, ,JI LTAR SNGAGS KYI MTHU YIS NI, ,'DRE SPRUL LA

SOGS 'DZIN PA BZHIN, ,RDZAS KYI MTHU YIS PHAN TSUN DU, ,RDUL
PHRAN KHA CIG SRID 'GYUR GYI, ,GZHAN DAG NUS PA STOBS CHUNG NGO,
,MI G-YO SOGS GNAS BLO LDAN NI, ,GRANGS LA SOGS PA'I BYE BRAG
GIS, ,DMYAL SOGS RDUL PHRAN LA RTOG PAS, ,DE PHYIR MED PAR MI
RUNG NGO, ,GAL TE DE

'KHRUL DBANG LAS GSUNGS, ,DRUG PA BLO TZAM RTOGS PA NI, ,JI LTAR
BRGYAD PAR RDUL PHRAN GYI, ,GRANGS SOGS 'KHRUL PA SKYE BAR 'GYUR,
,DE YI DE LTAR RTOGS PA DE, ,GAL TE SEMS CAN MTHUN BYA'I PHYIR,
,DMYAL BA LA SOGS RNAM SHES LAS, ,PHRA RAB RDUL RNAMS MI SNANG
PHYIR, GAL

TE DE YI RTOGS PA DE, ,GZHAN GYI 'KHRUL PA LAS YIN NA, ,GTZO BO
SKYES BU LA SOGS LA, ,GRANGS SOGS RNAM PA'I MTSAN NYID DU, ,CI YI
PHYIR NA GSUNGS MA GYUR, ,DE YI GNAS SKABS THOB PA STE, ,YON TAN
PHUL DU PHYIN 'DOD PAS, ,NOR PAR RNAM PAR RTOG NA NI, ,RTOG PA
SNGON DU

@192A *, ,MA BTANG 'GYUR, ,DE BAS RDUL PHRAN YOD PA NYID, ,MI
G-YO SOGS GNAS BLO LDAN NI, ,DE LAS GZHAN NGES MA BZUNG BA'I, ,DE
DAG SHES PHYIR YONGS SU RTOG ,MI GNYIS PA LA LHAN CIG TU, ,DMIGS
PA NGES PAR BSTAN PA GANG, ,SHES DANG SHES BYA'I RANG BZHIN NI, ,

NGES PHYIR LHAN CIG MYONG BA NYID, ,SHES PA LAS GZHAN 'DZIN PA
MED, ,YUL MED PAR NI DBANG BLO MED, ,DE PHYIR LHAN CIG RIG PAS
NA, ,SNGON PO'I DE BLO GCIG PHYIR MIN, ,GAL TE RNAM SHES MI 'DZIN
PA 'AM, ,YUL MED PAR YANG SHES YOD NA, ,DE TSE DE NI DE SKAD DU,
,BRJOD PAR RIGS

KYI GZHAN DU MIN, ,DUS GCIG TU NI BRJOD 'DOD PAS, ,SANGS RGYAS
MKHYEN BYA'I SEMS DANG NI, ,SEMS DANG SEMS BYUNG RNAMS KYIS
KYANG, ,KUN DU GTAN TSIGS MA NGES 'GYUR, ,GAL TE LUNG LAS GRUB
PA'I PHYIR, ,SEMS BYUNG RNAMS KYI 'KHRUL MIN NA, ,'DRE DMYAL LA
SOGS RNAM

SHES KYIS, ,CI YI PHYIR NA 'KHRUL PAR BRJOD, ,GAL TE 'BREL PA MED
PA LA, ,KHYAD PAR DU NI 'DOD BYED NA, ,DE NI MA GRUB MI 'DOD
NA'ANG, ,'KHRUL BA'I PHYIR NI BSAL BA YIN, ,'JIG RTEN 'DI NA LHAN
CIG SGRA, ,GZHAN MED PAR NI 'GA' NA'ANG MIN, ,GAL TE LHAN CIG
MYONG YOD NA, ,

DE PHYIR GTAN TSIGS 'GAL BA'ANG YIN, ,GAL TE LHAN CIG SGRA GCIG
DON, ,DE LTAS GZHAN LA MA GRUB NYID, ,THUN MONG GI NI DNGOS PO
LA, ,GCIG PUS JI LTAR MTHONG BA YIN, ,GAL TE THAMS CAD MKHYEN PA
YI, ,YE SHES SHES BYA SEMS KUN NAS, ,DE TSE GCIG PU BO NA YIS,
,DMIGS

PA GRUB BA GANG DU BRJOD, ,GZHAN GYIS DMIGS PA 'GOG BA NI, ,TSAD
MA MIN PAS MI 'GRUB STE, ,RANG BZHIN BSKAL PA YIN PAS NA, ,DE
PHYIR THE TSOM MA GRUB PO, ,PHYI'I DNGOS, MED PAS GRUB 'GYUR NA,
,RANG GI CHA GCIG MTHONG 'GYUR NA, ,BLO TZAM DU NI SMRA BA YIS,
,DE GRUB GTAN

TSIGS 'DI NYID DO, ,SNANG DANG THA DAD MIN SGRUB NA, ,GRUB PA
GRUB PA NYID DU 'GYUR, ,SHES PA RNAM BCAS SMRA BA DANG, ,DE LA
RTZOD PA YOD MA YIN, ,GAL TE DON GCIG KHO NA ZHIG ,DMIGS PAR GAL
TE RTOG BYED NA, ,SHES PA'I NGO BOS DBEN PA YIS, ,DE NI JI LTAR
KUN DU MYONG, ,DON

@192B DMIGS TSE NA GDUNG BA DANG, ,DGA' BA'I TSOR BA DE DAG NI,
,GAL TE SHES PA'I NGO BO YI, ,TSOR BA MED PAR MI SRID DO, ,GAL TE
RTOG PA RANG NGO BO, ,'GA' ZHIG KHO NA MYONG ZHE NA, ,SHES DAG
NGO BO MI MYONG BAS, ,DE YI PHYIR NA DE MI RIGS, ,DE BAS MYONG
DNGOS GNYIS YIN YANG, ,ZLA

BA'I NGO BO GNYIS BZHIN DU, ,BSTAN BCOS BYED PAS GCIG GO ZHES,
,RAB TU GRUB PA DE MI RIGS, ,GANG GIS LHAN CIG MYONG 'GYUR BA,
,TSOGS PA SNGA MA KHO NA LAS, ,SHES PA YUL BCAS SKAD CIG STE,
,SNANG BA DANG BCAS GZUGS BZHIN NO, ,GANG TSE SHES PA DANG DON
DAG ,

SNGA PHYI KUN DU 'BYUNG DE'I TSE, ,DE DANG 'DRA PHYIR DE MING GI
,DNGOS SU LHAN CIG MYONG MA YIN, ,MYONG BAR BYA PHYIR RNAM SHES
LAS, ,DON GZHAN MA YIN GZUNG BA YI, ,CHA BZHIN SHES BSGRUB SMRA
BA GANG, ,DE LA GTAN TSIGS MA NGES NYID, ,SHES PA MYONG BAR RANG
BZHIN PHYIR, ,MYONG BAR BYA

BA ZHES BRJOD DO, ,YUL NI RAB TU SNANG BA YI, ,SHES PA SKYED
PHYIR MYONG BA YIN, ,MYONG BAR BYA BA'I SGRAR 'DRA YANG, ,DE YI
DON NI THA DAD NYID, ,DPER NA BA LANG NYID KYI PHYIR, ,BA LANG
DAG LA SOGS PA RNAMS, ,DE BZHIN RNAM PAR MI 'GRUB PHYIR, ,THAMS
CAD MKHYEN BA'I YE SHES KYI, ,

MYONG BAR BYA BRGYUD GZHAN LA, ,DGOS PA'I CHOS RNAMS GANG DAG
YIN, ,DE DAG GIS KYANG MA NGES TE, ,RTOG MED JI LTAR THAMS CAD
MKHYEN, ,SHES PA RNAM BCAS PHYOGS LA NI, ,DE LTAR SNANG BA MYONG
BYA NYID, ,DE DANG THA DAD MIN SGRUB NA, ,GRUB PA GRUB PA NYID DU
'GYUR, ,GZUGS

DANG 'DRA BA'I BYED PA'I DON, ,'BRAS BU'I SGO NAS MYONG BYAR
'DOD, ,DE DNGOS MYONG BYA MA YIN PAS, ,THA DAD MIN PAR MI 'GYUR
RO, ,DE 'DZIN BYED DE JI LTAR ZHES, ,DE NI YONGS SU GCOD PA YI,
,MTSAN NYID YIN TE DE YI PHYIR, ,DE NI JI LTA CI 'DRA ZHES, ,THE
TSOM ZA BAR MI BYA'O, ,RNAM

SHES NGO PO GZHAN GYIS NI, ,RNAM PAR GZHAG NAS SGRO BTAGS TE, ,JI
LTA BUR NI DE YI DON, ,YONGS SU GCOD CES BRJOD PAR BYA, ,GANG GI
TSE NA RNAM SHES DON, ,YONGS GCOD TZAM DU 'DOD DE'I TSE, ,SHES
PAS JI LTAR RANG GI YUL, ,RIG PAR 'GYUR ZHES SMRAS MA 'BREL, ,

@193A *, ,RNAM SHES DE NI BYED PO MIN, ,DAM PA'I DON DU BYA
BA'ANG MIN, ,RIG BA TZAM DU ZAD MOD KYI, ,BYED PA NYID DU SGRO
BTAGS GSUNGS, ,JI LTAR THOGS MED GZIGS PA YI, ,MKHYEN BA KUN DU
'JUG PA LTAR, ,DE BZHIN CUNG ZAD MTHONG BA YI, ,SHES PA GZUGS LA
SOGS LA

'JUG ,THAMS CAD MKHYEN DANG GZHAN DAG TU, ,SHES PA TZAM DU KHYAD
BAR MED, ,KUN DU THAMS CAD RNAM MKHYEN PAS, ,BDAG NYID CHE RNAMS
BYE BRAG DBYE, ,RNAM PA BCAS SAM CI RNAMS MED, ,DUS MNYAM MI
MNYAM LAS SKYES SHES, ,SANGS RGYAS MKHYEN LA'ANG CI YI PHYIR,
,BYIS PA RAB

TU 'JUG MI BYED, ,KHYOD KYIS DE LA RNAM PA GANG, ,SRID PA SHES PA
DE NYID KYI, ,RNAM PAS GZUGS LA SOGS PA LA, ,NGED KYANG RAB TU
RTOG PAR BYED, ,SGRIB PA SPANGS PHYIR SHES BYA LA, ,MI RIGS ZHES
PA 'BREL PA MED, ,JI LTAR DE NI SHES BYA LA, ,'JUG PA DE TZAM
MTHUN PAR BSGRE, ,YOD

DAM MED PA'I DON LA YONG, ,BLO NI DPYOD PA'I BDAG NYID DO, ,DON
YOD GANG LA MI SLU BA, ,DON MED RAB RIB LA SOGS LA, ,JI LTAR RAB
TU DPYAD BZHIN GZUGS, ,SNGON PO NYAMS SU MYONG SNYAM DU, ,BLO LA
SGRO BTAGS NAS BRJOD KYI, ,RNAM PA 'GA' YANG YOD MA YIN, ,YOD DAM
YANG NA MED

RTOG KYANG, ,RNAM SHES RTOG PA'I BDAG NYID DE, ,DON RAB DPYOD
PA'I BYE BRAG GIS, ,SHES PA THA DAD PAR BRJOD DO, ,JI LTAR KHYOD
KYI SHES PA NI, ,YANG DAG DU NA RNAM MED KYANG, ,YANG DAG MIN
RNAMS MYONG BA LTAR, ,KHO BO'I YANG DAG DON DE BZHIN, ,SHES PA DE
YI BDAG NYID MIN, ,GNYIS

MIN BDAG NYID 'GAL PHYIR RO, ,YANG DAG MIN NI MYONG MA YIN, ,DE
NI MA 'KHRUL THAL 'GYUR RO, ,JI LTAR NOR PAS BRTAGS PA LTAR,
,RNAM PAR GZHAG 'DI BYAS SHE NA, ,'KHRUL PA'I RNAM PA NGES GZUNG
BA, ,MED NA JI LTAR RTOG PAR 'GYUR, ,DE BAS RNAM SHES YANG DAG
TU, ,RNAM PA

MED KYANG MIG LA SOGS, ,'GYUR BA LAS NA YOD PA 'AM, ,MED KYANG
RUNG STE YONGS SU GCOD, ,GAL TE MAR ME BDAG DANG GZHAN, ,JI LTAR
SNANG BAR BYED PA LTAR, ,DE BZHIN RNAM PAR SHES YIN NA'ANG,
,DMIGS PA GNYIS KYI NGO BO STE, ,'GA' YANG 'GAL BA YOD MA YIN, ,

@193B GZUGS SGRA LA SOGS DON RNAMS NI, ,DBANG BO THA DAD SPYOD
YUL LO, ,DES NA DE DAG GCIG PU YI, ,MYONG BAR BYA BA MA YIN 'DIR,
,THA DAD PA YI RGYU MA YIN, ,SHES PA DMIGS PA'I MTSAN NYID NI,
,GANG LAS SKYE ZHING GANG 'DRA BA, ,DE MA THAG PA'I SHES PA GANG,
,YUL MTSUNGS YUL

DU 'GYUR RO ZHES, ,'KHRUL PA NYID DU BSHAD PA NI, ,DE NI BRTAGS
PA MA YIN NO, ,GANG PHYIR YUL DU SNANG BA LAS, ,'DRA BA RANG RIG
MED PHYIR RO, ,SHES PA'I RNAM PAR 'DRA PA NI, ,SEMS PA THAMS CAD
LA YANG YOD, ,DE LTAR 'DOD NA YUL 'DRA ZHES, ,KHYAD PAR BRJOD PAR
MI BYA'O, ,

GZUNG BAR SNANG BA 'DI LA NI, ,DE MA THAG PA'I SHES MI SNANG,
,YUL NI MTSUNGS PA NYID KYI PHYIR, ,SNGON PO LA SOGS KHO NA
SNANG, ,SNGON PO LA SOGS SNANG BA'I SHES, ,GAL TE DE MA THAG YIN
NA, ,DE TSE DE YUL DE YIN NA, ,DE TSE DE YANG DON MI MTSUNGS,
,YOD PA NYID BDEN MTSUNGS MA

YIN, ,JI LTAR MI RTAG MI SDUG SOGS, ,DE BZHIN GSHEGS PAS DE LA
YANG, ,GZUNG BAR SNANG PA MA YIN NO, ,PHYI ROL DMIGS PA MI RUNG
PHYIR, ,YUL NI GZUNG BA'I CHAR 'DOD NA, ,DE YANG MTSAN NYID MI
'THAD PAR, ,BLO YIS CI PHYIR RNAM MI RTOG ,DE NYID SEMS KYI SNANG
BA

YIN, ,DER SNANG BA YI BLO MA YIN, ,YUL NI THA DAD MA YIN PHYIR,
,SKYED PAR BYED PA'ANG MA YIN NA, ,JI LTAR DE NI 'DOD PAR BYED,
,PHYI YI RDUL PHRAN 'DUS PA NI, ,YAN LAG RE RE MA TSAR PHYIR,
,DMIGS PA MIN NA JI LTA BUR, ,GNYI GA'ANG MED PAR 'DOD PAR BYED,
,'DZIN

PA'I RNAM PA'I SHES PA NI, ,MTSAN NYID GA NYI GA'I RNAM SPANGS
NA, ,JI LTAR DMIGS PA MA YIN BZHIN, ,GZUNG BA'I RNAM BA'ANG MI
'DOD DO, ,SHES PA 'DRA BA SNGA MA LA, ,DMIGS BAR 'DOD PA GANG YIN
PA, ,DE YANG MI RIGS SHES PA LA, ,SHES PA DE MA THAG MI SNANG,
,GAL TE

SGRA SHES MJUG THOGS SU, ,GZUGS KYI RNAM PAR SHES 'BYUNG NA,
,SHES PA DMIGS DANG DE DANG NI, ,JI LTA BUR NA 'DRA BA YIN, ,KHA
CIG SHES PA MTSUNGS SKYED PA'I, ,NUS PA DMIGS PA YIN PAR 'DOD,
,DE YANG MI RIGS GANG GI PHYIR, ,DBANG PO SEMS LA NUS MI SNANG, ,

@194A *, ,GZUNG BAR BYA LA YUL NYID DU, ,NGES PAS YUL DU GNAS YIN
NA, ,'JIG RTEN LAS NI DON GRUB PHYIR, ,MTSAN NYID YOD PA NYID MI
BRJOD, ,SHES DANG MTHU NI 'JIG RTEN NA, ,DON DU NGES PAR BYAS MIN
LA, ,MTSAN NYID KYANG NI YOD MIN NA, ,DE NI JI LTAR

DMIGS PA YIN, ,'JIG RTEN RIGS PA LUNG BSTAN NAS, ,PHYI ROL DMIGS
PA NYID DU NI, ,YONGS SU BRTAG PAR BYA RIGS KYI, ,SHES BYA GTAN
DU MA YIN NO, ,'DOD DANG MI 'DOD LA SOGS GZUGS, ,YANG DAG TU NA
PHYI GCIG MIN, ,DE LTAR 'DI NI BLO TZAM ZHES, ,BYA

BDE NI 'BREL MA YIN, SDUG LA SOGS PA GZUGS GCIG LA, ,YON TAN SOGS
GOMS RGYU BCAS TE, ,RGYU YI DBYE BAS 'BRAS BU YANG, ,PHAN 'DOGS
PA YIN BYE BRAG DBYE, ,DON LA SNGON POR SNANG BA YI, ,SHES PA DE
YI DE MA THAG ,GOMS PA LAS NI SDUG SOGS GZUGS, ,DE BZHIN

GZHAN LAS GZHAN 'BYUNG NGO, ,DGA' DANG GDUNG GNYIS GOMS PA YI,
,KHYAD PAR GYIS NI BYE BRAG DBYE, ,DON GYI RNAM PA LAS MIN PAR,
,'DOD NA DE NI CI YI PHYIR, ,SGRO BTAGS NAS NI SUN 'BYIN BYED,
,DE BAS DMIGS PA MED PA'I DNGOS, ,JI LTA BUR YANG MI 'THAD DO,
,DON BYED SNANG

PHYIR GRUB PA YIN, ,DE MED PHYIR NA DE MED DO, ,RMI LAM GNOD
BZHIN DON RNAMS NI, ,MED PAR YANG NI BYED 'DOD PAS, ,DE PHYIR DON
BYED YOD PA'I PHYIR, ,GAL TE PHYI ROL MED 'DOD NA, ,KHO BO BYED
PA TZAM GYIS NI, ,PHYI DON GRUB PAR MI SMRA STE, ,LOG PAR SHES
PA'I RANG BZHIN LAS, ,BYED PAR

'GRUB PAR MTHONG PHYIR RO, ,'ON KYANG DON NGES THOB PA YIS, ,LUS
LA PHAN DANG GNOD BYED PA, ,'KHRUL PA LA NI DE MED KYI, ,BYED BA
TZAM ZHIG YOD PHYIR RO, ,RMI LAM NA NI 'DOD SPYOD PA, ,DE YI NGES
BA SKYE 'GYUR BA, ,KHU BA 'BYUNG TZAM MA YIN NA, ,'DOD PA'I DON
THOB GA LA ZHIG ,KHU BA

'DOD CHAGS 'BRAS YIN PHYIR, ,RMI LAM LAS GZHAN DAG TU'ANG 'BYUNG,
,'DOD PAS BUD MED REG YIN NA, ,JI LTA BUR NI MI SLU YIN, ,GAL TE
BUD MED SNANG BA LA, ,'DOD PA BSTEN LAS BYUNG YIN NA, ,RMI LAM
GNOD BZHIN SEN MO DANG, ,CI PHYIR SOS BTAB LA SOGS MIN, ,GAL

@194B TE BUD MED MED PAR YANG, ,DE LA BRTEN PA 'BYUNG NA NI, ,RMI
LAM GNOD BZHIN SEN MO DANG, ,JI LTAR SOS BTAB LA SOGS MIN, ,CHAGS
LAS KHU BA BYUNG BA LA, ,BLO YI DON NI BYAS SO ZHES, ,BYA BA DE
NI BZANG MA YIN, ,JI LTAR BYA BA TZAM MI BRJOD, ,BU RNYED LA SOGS
GANG DAG TU, ,RMI

LAM BDEN PA MTHONG BA NI, ,MTHONG BA DE YANG SLU BA YIN, ,RJOD
PAR BYED PA LAS LAS SKYES, ,DE BZHIN DMYAL BA'I SRUNG LA SOGS,
,YOD PHYIR RNAM SHES RNAM PA TZAM, ,DON BYED GANG YANG MA YIN NO,
,DE PHYIR SEMS TZAM MA GRUB BO, ,THA DAD LUS SU SNANG BA LA,
,RGYUD GZHAN DU NI GRUB

YIN NA, ,DMYAL BA PA YANG DE BZHIN YOD, ,CI PHYIR SEMS CAN GZHAN
MA YIN, ,DE BZHIN DKYIL 'KHOR NGES RTOGS BA'I, ,CHO GAS DUG RNAMS
'JIG 'GYUR BA, ,LHA YIS RJES SU 'DZIN MDZAD CING, ,RANG GI DAM
TSIG LA GNAS BA, ,SNGON GYI CHO GA DANG BRAL BA, ,GANG PHYIR

DON BYED MI NUS PAS, ,DE PHYIR SEMS KYIS DE MA BYAS, ,GZHAN SEMS
SHES PA'I SHES PA NI, ,JI BZHIN DON MIN JI LTA BUR, ,GANG TSE
GZHAN GYI SEMS YOD NA, ,SHES PA DE NI RNAM PAR 'JUG ,DON YOD DE
YI RNAM PA YI, ,RNAM PAR SHES PA 'DZIN PAR 'DOD, ,RANG GI YUL GYI

DRUNG SONG NAS, ,BYA BA BZHIN DU 'DZIN MA YIN, ,GANG GIS MJUG
THOGS SU 'BYUNG BA, ,RANG SEMS SHES PA'ANG DE BZHIN NO, ,JI SKAD
BSHAD PA'I MTSAN NYID KYIS, ,'DZIN PAR BYED PA SEMS DE YIN, ,'DAS
PAR GYUR BA'I SEMS DRAN PA, ,YANG DAG 'JUG PA GANG YIN BA,

SEMS DE DE YI RGYU LAS NI, ,BYUNG BA MIN PHYIR 'DZIN MA YIN,
,SANGS RGYAS SPYOD LU MI GNYIS BA'I, ,NGO BO RAB TU MA SHES
PHYIR, ,DON BZHIN MIN ZHES GANG SMRAS PA, ,DE BZANG MIN GNYIS MIN
PA'I PHYIR, ,SHES PA 'DZIN PA KHO NA YIS, ,DE GZUNG MA LUS 'DZIN
PA'I PHYIR, ,

THAMS CAD MKHYEN PAR BSHAD PA YIN, ,GNYIS MIN RNAM PAR RIG PHYIR
MIN, ,BSTAN PAR BYA MIN NGO BO ZHIG ,RIG GO ZHES NI GANG SMRAS
PA, ,GZHAN GYI RIG BYA GANG YIN PA, ,DE CI RAB TU BSTAN NUS SAM,
,PHA ROL SEMS NI YONGS SHES PHYIR, ,DE PHYIR DMIGS PA YOD PA'I

@195A *, ,PHYIR, ,YID KUN DMIGS MED MA YIN NO, ,GAL TE DE DAG
GANG DU YANG, ,PHYI YI GZUNG BA MIN ZHE NA, ,THAMS CAD MKHYEN PA
JI LTA BU, ,RANG SEMS TZAM ZHIG RNAM SHES PAS, ,RANG RIG KHO NAR
ZAD NA GO, ,RANG SEMS TZAM ZHIG RNAM SHES PHYIR, ,THAMS CAD

MKHYEN ZHES BRTAG PAR ZAD, ,LOGS SHIG PA ZHIG SHES NA NI, ,BLO
TZAM LTA BAR MI 'GYUR RO, ,MI GNYIS KHO NA SHES PA'I PHYIR, ,GAL
TE NYES PA MED 'DOD NA, ,JI LTAR DE BZHIN RNAM SHES KYANG, ,DE
YUL DMIGS PA YOD PA NYID, ,GNYIS RNAM GROL BA'I SHES PA LA, ,RNAM
PA

KUN DU KUN RIG CES, ,BYA BA DE NI YA MTSAN CHE, ,DE PHYIR 'DZIN
BA'I NGO POR YOD, ,THAMS CAD MKHYEN YANG DMIGS PA GZHAN, ,CUNG
ZAD MED CES BYA BA NI, ,MKHAS PA RNAMS KYIS MKHYEN GRANG GI ,BDAG
GI BLO NGAN DE RDUGS SO, ,SNGON DU RGYU PHYIR RES 'GA' ZHIG
,GNYEN PO

GOMS PA SRID PA'I PHYIR, ,'DOD CHAGS LA SOGS NYES PA'I TSOGS,
,GTAN DU YONGS SU ZAD SRID KYI, ,BYIS PA'I SEMS NI THAMS CAN DU,
,GNYIS KYI RNAM PA YIN PAS NA, ,GANG ZHIG GOMS PAS YONGS ZAD PA,
,GNYEN PO'I SKABS NI YOD MA YIN, ,STONG DO SNYAM

BA'I SHES PA GANG, ,BRJOD PA'I RNAM PAR 'JUG PA YIN, ,GNYIS KYI
NGO BO DANG LDAN NA, ,JI LTAR DE NI GNYEN PO YIN, ,'DOD CHAGS NGO
BO GOMS PA LAS, ,JI LTAR 'DOD CHAGS MI ZAD LTAR, ,DE BZHIN GNYIS
KYI NGO BO LA, ,GOMS PAS GNYIS ZAD MI 'GYUR RO, ,BLO LA DNGOS

CHA SGRO BTAGS NAS, ,BDAG MED PA LA SOGS PA BSGOM, ,GNYIS MED PA
LA SGRA TZAM STE, ,DON MED DE DAG BSGOM MA YIN, ,RTAG PAR DMIGS
PA KUN NYON MONGS, ,MI RTAG MYUR DU MYA NGAN 'DAS, ,DMIGS PA
THAMS CAD MED PA LAS, ,SANGS RGYAS NYID THOB GDON MI

ZA, ,DMIGS PA THAMS CAD MED PA NI, ,THAMS CAD DU YANG BYA BA MED,
,'BAD DANG SBYOR BA MED PAR YANG, ,SANGS RGYAS NYID DU 'DOD PAR
'GYUR, ,DE PHYIR SEMS CAN SNYING RJE DANG, ,DE LA PHAN DANG THABS
DANG NI, ,'DUS BYAS MI RTAG BSGOMS PA LAS, ,BDE BAR GSHEGS

@195B PA'I GO 'PHANG 'THOB, ,BLO SGRA TZAM LA JI LTA BUR, ,SPYIN
PA LA SOGS YONGS SU RDZOGS, ,SBYIN BYA MED PAS DE YI PHYIR,
,SANGS RGYAS NYID KYANG MI SRID DO, ,GAL TE PHAN TSUN DBANG GIS
NA, ,RNAM PAR RIG PAR NGES PA LAS, ,SBYIN DANG LEN PA'I RNAM PA
YIS, ,BLO ZHIG

GAL TE SKYE ZHE NA, ,DE NI MNGON SUM RJES DPAG DANG, ,YID CHES
LUNG GIS RAB MA BSGRUBS, ,DE NI RTOG PA KHO NA TZAM, ,'BA' ZHIG
YONGS SU BSGRAGS PAR ZAD, ,RNAM SHES SBYIN PA'I RNAM PA CAN,
,BRGYA PHRAG RNAMS SU GOMS BYOS KYANG, ,'ON KYANG SEMS CAN 'GA'

ZHIG GI ,DBUL DANG BRAL BAR MI 'GYUR RO, ,RNAL 'BYOR RNAMS KYI
YID LA BYED, ,GANG TSE TSAD MED SGOM NA YANG, ,DE TSE BDE DANG
SDUG BSNGAL BA, ,'THOB DANG YANG DAG ZAD MI 'GYUR, ,KUN LA THAMS
CAD SPYIN PA DANG, ,SNYING RJES SBYIN PA YONGS RDZOGS PA, ,DON
BDOG PA

DANG BYE BRAG MED, ,DE LA MI SBYIN DGAG PA YIN, ,YONGS SU MYA
NGAN 'DAS PA YI, ,SKU GDUNG DANG NI SHI BA'I RO, ,KHYIM DANG LHA
GANG MTHONG BA DAG ,JI LTAR GZHAN GYI DBANG LAS SKYE, ,GAL TE DE
RANG RGYUD SMIN LAS, ,JI LTAR 'DAS BA RJES SU DPAG ,GAL TE 'DAS
PA RJES MI

DPOGS, ,DE NI SHIN TU 'JIG RTEN THAL, ,NYAN THOS GROL BAS RNAM
DAG GI ,SKU GDUNG MTHONG BA CHAGS BRAL BA'I, ,GAL TE RJES SU DPAG
MED PAR, ,JI LTA BUR NA GUS PA SKYE, ,GAL TE BRGYUD PAS YIN ZHE
NA, ,GSON PO DUM BUR BCAS MTHONG BA, ,DE NI DE YI DBANG MIN NA, ,

YONGS SU 'DAS PA JI LTA BUR, ,'JIG RTEN PA YI TSUL GNAS PA, ,SA
BON SOGS LAS MYU GU SOGS, ,'BYUNG ZHES BYA 'DI SEMS TZAM DU,
,SMRA LA RUNG BA MA YIN NO, ,GAL TE SHES GANG MJUG THOGS SU,
,SHES PA NGES PAR SKYE 'GYUR BA, ,RGYU DE DE YI 'BRAS BU DE,
,NGES PA'ANG

YOD PA MA YIN TE, ,'DI LTAR ME YI RNAM PAR SHES, ,MED PAR DU BA'I
BLO SKYE'O, ,SA BON MED PA'I SEMS LA YANG, ,MYU GUR SNANG BA'I
BLO YOD DO, ,ME YI BLO YIS BSGOS PA'I SEMS, ,DU BA'I SEMS KYI
RGYU YIN NA, ,NUS PA DU MA YOD PA LA, ,BYE BRAG RTOGS PA GA LA
ZHIG ,ME'I

@196A *, ,BLO DE MA THAG PA'I RGYU, ,DU BA'I SEMS KYI RGYU YIN
NA, ,DE YANG BZANG MIN DU BA YI, ,SEMS LA ME YI YID MA NGES,
,'BREL PA RAB TU MA GRUB NA, ,JI LTAR 'DI DANG 'DI LAS MIN, ,RGYU
LA THA SNYAD MA 'DRES PA, ,JI LTA BUR NA 'JUG PAR 'GYUR, ,DE
PHYIR BRTAGS PA LA

BRTEN NAS, ,KHAMS GSUM PA NI SEMS TZAM ZHES, ,THAMS CAD RAB TU
BSHAD YIN GYI, ,GZUGS SOGS MED PHYIR MA YIN NO, ,GANG LA CHAGS LA
SOGS 'BYUNG BA, ,BRTAGS PA MNGON SUM MDZAD NAS NI, ,NYES PA ZHI
BAR BYA BA'I PHYIR, ,DE PHYIR YUL LA BDAG MED BSTAN, ,DE

BZHIN GZHAN DU'ANG JI LTA BUR, ,BYIS PA RNAMS KYIS RNAM BRTAGS
LTAR, ,PHYI DNGOS YOD PA MIN ZHES GSUNGS, ,CI YI PHYIR NA KHYAD
PAR MDZAD, ,DE MA THAG TU BSTAN PA LAS, ,BYED PAR MNGON PAR ZHEN
PA LAS, ,BYA BA RNAMS SU YONGS SU SHES, ,DE PHYIR BDAG NI BKAG
CES

GSUNGS, ,DE BZHIN GZHAN DU'ANG BSTAN PA LAS, ,BRTAGS DANG RNAM
PAR BRTAGS PA DANG, ,CHOS NYID GZUGS ZHES BKA' STZAL TE, ,CHOS
NYID RANG GI MTSAN NYID DO, ,DNGOS PO TZAM NI BRTAGS PA'O, ,RNAM
PAR BRTAGS PA KHYAD PAR DU'O, ,CHOS NYID KYI NI DBYE BA 'DI,
,DNGOS PO

MED NA MI RUNG NGO, ,GAL TE GZUGS STONG GSUNGS SHE NA, ,DE LA
GZUGS SGRA JI LTA BUR, ,BRTAGS TE BSTAN PA YIN NA NI, ,'BRAS BU
'DOD PA CI ZHIG YIN, ,GANG DU MI SLU SRID PA YI, ,DE BAS DE DNGOS
YOD PA NYID, ,THAMS CAD MED PA KHO NA LAS, ,RMI LAM BZHIN DU
DMIGS MA

YIN, ,PHYI ROL DON DU SMRA RNAMS KYIS, ,BLO TZAM SMRA LA DE SKAD
SMRAS, ,'DI CI RIGS PA'AM 'ON TE MIN, ,MKHAS PA RNAMS KYIS DPYAD
DU GSOL, ,RIGS DANG MI RIGS DPYOD PA LA, ,BDAG LA MKHAS BLO MTSAR
BCAS MED, ,'ON KYANG GZHAN SMRAS BDEN PA NI, ,MANG POR MDOR

BSDUS NAS BSTAN GYIS, ,SHES PA'I SNANG BAS GTI MUG GI, ,MUN BCOM
MKHAS PAS MNGON MDZAD CING, ,DE RING PHYIN TSAD CHE RNAMS KYI,
,LAM DU SKYE BO GLEN DENGS SHIG ,PHYI ROL GYI DON GRUB PA ZHES
BYA BA'I TSIG LE'UR BYAS PA, ,SLOB DPON DGE SRUNGS KYIS MDZAD PA

@196B RDZOGS SO,, ,,KHA CHE BYE BRAG TU SMRA BA'I SLOB DPON CHEN
PO DZI NA MI TRA DANG, BOD KYI LO TZ'A BA DGE SLONG DPAL BRTZEGS
R'A KshI TAS BSGYUR CING ZHUS TE GTAN LA PHAB PA'O,,