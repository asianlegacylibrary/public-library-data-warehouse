@221B #, ,RGYA GAR SKAD
DU, PHRA M'A nA PA R'I KshA,

BOD SKAD DU, TSAD MA BRTAG PA, THAMS CAD MKHYEN PA LA PHYAG 'TSAL
LO, ,GANG GI CHE BA RNAMS KYIS SHES PAR MA GYUR PA, ,SDUG BSNGAL
BRGYUD PA ZHI BA'I GO 'PHANG CHEN PO NI, ,RAB TU BSTAN NAS DON
GNYER TSOGS KYIS THOB MDZAD PA'I, ,TSAD MAR GYUR PA DE LA BDAG NI
RAB

TU 'DUD, ,TSAD MA NI MI SLU BAR BYED PA'I SHES PA'O, ,MI SLU BAR
BYED PA NI DON BYED NUS PA'I DNGOS POR RAB TU BSTAN PA THOB PAR
BYED PA'O, ,THOB PAR BYED PA NYID NI 'JUG PA'I YUL STON PAR BYED
PA NYID KYIS 'JUG PAR BYED PA'O, ,DES NA TSAD MA'I BYA BA NI THOB
PAR BYED PA NYID

KYIS YAN LAG TU GYUR PA RAB TU STON PAR BYED PA NYID DE, ,MTHONG
BA NYID DU LHAG PAR ZHEN PA'I MNGON SUM GYIS DON RAB TU BSTAN PA
YIN LA, MA MTHONG BA 'KHRUL PA MED PA'I RTAGS KYIS NGES PA NI
RJES SU DPAG PAS BSTAN PA YIN NO, ,CI STE TSAD MA ZHES BYA BA 'DI
CI ZHIG ,GANG GIS

@222A *, ,'JAL BAR BYED PA DE YIN NO ZHE NA NI TSAD MA THAMS CAD
SHES PAR 'GYUR RO, ,CI STE GANG GIS DNGOS PO 'DZIN PA DE TSAD MA
YIN NA, CI DNGOS PO 'DZIN PA DE YANG PHYOGS SU LHUNG BAS RNAM PAR
DPYAD PAR BYA BA'AM, 'ON TE NYE BAR MKHO BA NYID KYIS YIN, DE LA
RE ZHIG DNGOS PO

'DZIN PA NI RTOG PA DANG LDAN PA DON BYA BA DON DU GNYER BA LA
MKHO BA MA YIN TE, DE LAS DON BYA BA LAS MI 'GRUB PA'I PHYIR RO,
,DON BYA BA BSGRUB PA'I THABS YIN NO ZHE NA, GZUNG BA'I SKAD CIG
MA GANG YIN PA DE MI 'THOB PA YIN NAM, ZHEN PAR BYAS PA'I RGYUN
THOB PAR BYA BA YIN NO ZHE NA, DE LTA

NA NI RGYUN GYI YUL CAN GYI ZHEN PA THOB PAR BYED PA YIN GYI
'DZIN PA NI MA YIN NO, ,DES NA 'DI LTAR RNAM PAR RTOG PA CAN GYI
RJES SU DPAG PA GANG YIN PA DE YANG THOB PAR BYED PA YIN NO, ,DE
LTA NA NI 'O NA DON BYA BA NUS PA RTOGS PA TSAD MA YIN NO ZHE NA,
RTOGS PAS KYANG DON BYA BA DON DU GNYER BA LA

MKHO BA MED PA MA YIN NAM, DE LAS DON BYA BA MI 'GRUB PA'I PHYIR
RO, ,DON BYA BAR NUS PA THOB PA'I THABS YIN NO ZHE NA, DE LTA NA
NI 'O NA DON BYA BAR NUS PA THOB PAR BYED PA NYID RTOGS PA DANG
LDAN PA DON DU GNYER BAR BYA BA'I PHYIR DE NYID BSTAN BCOS LAS
RNAM PAR DPYAD PAR 'OS KYI, DON BYA BAR NUS PA

RTOGS PA NI MA YIN NO, ,GANG GI PHYIR DON BYA BAR NUS PA'I RTOGS
PA YOD DU ZIN KYANG SHES PA LA DON DU GNYER BAR BYA BA'I DON DU
GNYER BA NYID YONGS SU RDZOGS PA'I PHYIR NI MA YIN GYI 'ON KYANG
SHES PA'I RANG BZHIN DON BYA BAR NUS PA'I THOB PAR BYED PA NYID
KYI TSE RJES SU TSOL BAR BYED PA YIN NO, ,GANG GI

PHYIR GAL TE YANG RTOGS PA NYID THOB PAR BYED PA YIN PA DE LTA NA
YANG RTOGS PA'I BDAG NYID KYIS NI SHES PA DON DU GNYER BAR BYA BA
MA YIN GYI, 'ON KYANG DON THOB PAR BYED PA'O, ,DE'I PHYIR DON BYA
BAR NUS PA LA MI SLU BA NYID TSAD MA YIN GYI DON BYA BA RTOGS PA
NA NI MA YIN NO, ,SGRA'I DON GYI RJES

SU YANG 'BRANG BAR BYA BA MA YIN NAM, GAL TE MI SLU BAR BYED PA
NYID TSAD MA YIN NA NI SGRA'I DON BTANG BA YIN NO ZHE NA, BTANG
BA MA YIN TE, GANG GI PHYIR MI SLU BAR BYED PA NYID NI RAB TU
BSTAN PA THOB PAS BYED PA LA BRJOD LA DE YANG 'JUG PA'I YUL RAB
TU STON PAR BYED PA LA BRJOD PA YIN NO

@222B ZHES 'CHAD PAR 'GYUR RO, ,DE LTA NA YANG SHES PAS GZHAL BA
GANG YIN PA DE THOB PAR BYED PA TSAD MA YIN PA'I PHYIR DE THOB
PA'I YAN LAG TU 'GYUR BA'I 'JAL BA'I TSAD MA YIN GYI 'BA' ZHIG PA
NI MA YIN NO, ,DPER NA RDZA MKHAN GYI SGRA 'JUG PA'I RGYU MTSAN
NI RDZA MKHAN GYI RIGS KYI KHYAD PAR YIN PA

DE BZHIN DU TSAD MA'I SGRA 'JUG PA'I RGYU YANG THOB PA'I YAN LAG
GI 'JAL BYED YIN NO, ,THOB PA'I YAN LAG TU 'GYUR BA'I 'JAL BAR
BYED PA LA YANG SLU BA MED PA CAN GYI SHES PAR LTA'O, ,DE NYID
KYI PHYIR, TSAD MA SLU MED CAN SHES PA, ,ZHES BYA BA DANG, BSAM
PA LA NI SLU MED PHYIR, ,'KHRUL

PA YIN YANG TSAD MA NYID, ,CES BYA BA DANG 'DI GNYIS KYI DON
YONGS SU GCAD NAS 'JUG PA NA DON BYA BA LA SLU BAR MI 'GYUR RO
ZHES GSUNGS PA YIN NO, ,GTAN TSIGS THIGS PA LAS KYANG RNAM PAR
RTOG PA DE LAS KYANG DER LHAG PAR ZHEN PAS 'JUG LA, ZHUGS PA NA
YANG RNAM PAR

RTOG PA MNGON SUM DU GRUB PA THA MI DAD PA'I PHYIR RO ZHES 'JUG
PA SNGON DU 'GRO BA CAN GYI DNGOS PO NYID THOB PAR BYED PA NYID
LA TSAD MAR BSHAD DO, ,MI SLU BA'I RNAM GRANGS YIN PA'I PHYIR
TSAD MA'I SGRA NYID KYIS RAB TU BSTAN PA THOB PAR BYED PA'I DON
THOB PO, ,DE LTA NA YANG MA RTOGS PA'I YUL

CAN TSAD MA YIN NO ZHES BYA BA YANG RANG GI MTSAN NYID MA RTOGS
PA ZHES KHYAD PAR DU BYA'O ZHES BYA BA 'DI YANG TSAD MA'I SGRA
NYID KYIS MI SLU BA NYID THOB PA NA RANG GI MTSAN NYID RTOGS PA
ZHES GNYI GA TSAD MA'I SGRA'I SHUGS KYIS RNAM PAR GNAS SO ZHES
'CHAD PAR 'GYUR RO, ,DE'I PHYIR MI SLU BAR

BYED PA RAB TU BSTAN PA THOB PAR BYED PA NI TSAD MA NYID YIN PAR
DGONGS SO, ,'JIG RTEN NI DAM BCAS PA THOB PAR BYED PA MI SLU BAR
BYED PA'I TSAD MA YIN NAM ZHES BRJOD PA DE BZHIN DU SHES PA YANG
RAB TU STON PA THOB PAR BYED PAS MI SLU BAR GYUR PA NI TSAD MAR
BRJOD PA'I PHYIR TSAD MA'I SGRA'I

DON MI SLU BA YIN PA NI 'JIG RTEN PA NYID DO, ,SHES PA SKAD CIG
MA JI LTAR DON THOB PAR BYED PA YIN ZHE NA, KYE DON GYI YUL DU
SKYES BU SKYEL BA 'AM, SKYES BU'I YUL DU DON 'GUGS PA THOB PAR
BYED PA'I TSAD MA YIN NAM, CI NAS GANG GIS SKAD CIG MA YIN PA'I
PHYIR THOB PAR BYED PAR

@223A *, ,MI 'GYUR RO, ,'O NA JI LTA ZHE NA THOB PAR BYED PA NYID
NI THOB PAR BYA BA'I YUL LA 'JUG PAR BYED PA NYID YIN NO, ,DES NA
TSAD MA'I THOB PAR BYED PA NYID NI 'JUG PAR BYED PA NYID MA YIN
NO, ,'JUG PAR BYED PA YANG 'JUG PA'I YUL RAB TU STON PAR BYED PA
NYID DE, GANG GI

TSE 'DIS 'JUG PA'I YUL RAB TU BSTAN PA DE'I TSE SKYES BU RAB TU
'JUG CING DON KYANG THOB PA'I PHYIR TSAD MA'I BYA BA YONGS SU
RDZOGS PA YIN NO, ,GAL TE RAB TU STON PAR BYED PA NYID TSAD MA'I
BYA BA YIN NO, ,'O NA MI SLU BA NYID NI RAB TU STON PAR BYED PA
YIN NO ZHES DE LTAR BYA BA YIN NAM,

MI SLU BA NI RAB TU BSTAN PA THOB PAR BYED CES CI'I PHYIR BRJOD,
RAB TU STON PAR BYED PA NYID THOB PAR BYED PA YIN NO ZHE NA NI
RAB TU BSTAN PA THOB PAR BYED PA ZHES BRJOD PA NA RAB TU BSTAN PA
THOB PAR BYED PA'I TSAD MA YIN NO ZHES BYA BA'I DON DU RTOGS PAR
'GYUR NA, DE LTA NA NI RIGS SHING

DON 'BREL PA MA YIN NO ZHE NA, DPE'I RAB TU STON PAR BYED PA NYID
NI TSAD MA MA YIN GYI, 'ON KYANG THOB PAR BYED PA NYID DO, ,'ON
KYANG CI ZHIG BYAS PAS THOB PAR BYED PA YIN ZHES 'DRI BA NA RAB
TU STON PAR BYED PAS NA 'JUG PAR BYED PA YIN NO ZHES 'JUG PAR
BYED PA'I RGYU NYID RAB TU STON

BAR BYED PAR BRJOD PA YIN LA, RAB TU STON PAR BYED PA'I THABS
KYIS RAB TU 'JUG PAR BYED PA YIN GYI, GZHAN GYIS NI MA YIN NO
ZHES BYA BA YIN TE, DE'I PHYIR DE LTAR RE ZHIG THOB PAR BYED PA'I
RGYU MTSAN NYID KYIS STON PAR BYED PA TSAD MA YIN GYI, 'BA' ZHIG
PA NI MA YIN NO, ,

DES NA RAB TU BSTAN PA THOB PAR BYED PA NYID TSAD MAR BRJOD DE,
'DI LA DE KHO NA'I DON NI 'DI YIN TE, SHES PA 'BA' ZHIG GIS DON
THOB PAR BYED PA MA YIN GYI, 'ON KYANG TSOGS PA MANG POS YIN NO,
,DE DAG LAS 'GA' ZHIG NI RNAM PA JI ZHIG LTAR THOB PA LA NYE BAR
SBYOR BA YIN NO, ,

SHES PA NI 'JUG PA'I YUL STON PA NYID KYIS THOB PA LAS NYE BAR
SBYOR GYI RNAM PA GZHAN GYIS NI MA YIN NO, ,DPER NA GSAD PAR BYA
BA GCIG LA MNGA' BDAG DANG, DBANG PO DANG YI GE DANG, RIGS NGAN
RNAMS LAS 'GA' ZHIG NI RNAM PA CI ZHIG LTAR GSOD PAR BYED PA YIN
LA, BDAG PO

@223B NI BKA' BSGO BA NYID KYIS GSOD PAR BYED PA YIN NO ZHES
BRJOD PA'I PHYIR GSOD PAR LUNG BSGO BA NYID KYIS GSOD PAR BYED PA
NI BDAG PO YIN PAR BRJOD DO, ,'DI LA GSOD PA'I YAN LAG MA YIN PAR
GSOD PAR LUNG BSGO BA LA GSOD BYED DU BRJOD PA NI MA YIN GYI, 'ON
KYANG GSOD PA'I YAN LAG

KHO NA'O, ,DE BZHIN DU RNAM PAR SHES PA NI 'JUG PAR BYED PA NYID
KYIS THOB PAR BYED PA YIN NO ZHES BRJOD PA'I DON DU STON PAR BYED
PA LA THOB PAR BRJOD DO, ,'DIR THOB PA'I YAN LAG MA YIN PA RAB TU
STON PAR BYED PAR TSAD MAR BYED PA LA TSAD MAR BRJOD PA NI MA YIN
NO, ,DES NA RAB TU STON PA THOB

PAR BYED PA TSAD MA MA YIN GYI STON PAR BYED PA TZAM NI MA YIN NO
ZHES BYA BA 'DI NI RIGS PAR BRJOD PA YIN NO,,GAL TE MNGON SUM PA
NI BSTAN PA'I DNGOS PO THOB PAR BYED PA MA YIN TE, DE NI SKAD CIG
MA LAS PHAN CHAD DU MED PA'I PHYIR CI ZHIG THOB, RJES SU DPAG PA
YANG MA YIN TE, RJES SU DPAG PAS

GZUNG BA GANG YIN PA DE NI DNGOS PO MA YIN PA'I PHYIR DANG, MA
BZUNG BA YANG MI THOB PA'I PHYIR RO ZHE NA, SHES PA RNAMS KYI YUL
YANG RNAM PA GNYIS TE, GZUNG BA DANG LHAG PAR ZHEN PA'O, ,GZUNG
BA NI GANG DNGOS PO 'AM DNGOS PO MED PA GZUNG BA'O, ,LHAG PAR
ZHEN PA NI 'DI NI 'DI'I TSE 'DI NA'O

ZHES LHAG PAR ZHEN PAR BYAS PA'O, ,DE LA SKAD CIG MA NYID BZHIN
DU BZUNG BA ZHEN PAR MA BYAS PA NI 'JUG PA'I YUL MA YIN NO, ,'DI
'JUG PA'I YUL MA YIN PA YANG JI LTA ZHE NA, GANG ZHIG YUL DANG
DUS DANG RNAM PA NGES PA NGES PAR THA SNYAD BYAR MI NUS PA DE LA
JI LTAR 'JUG PA MA NGES PA DE NI THA

SNYAD DU BYA BA MA YIN PAS NA 'JUG PA'I YUL MA YIN PA NI THOB PAR
NUS PA MA YIN NO, ,MNGON SUM GYI GZUNG BA SKAD CIG MA NI THOB PAR
NUS PA MA YIN LA, RJES SU DPAG PA'I GZUNG BA YANG DNGOS PO MED PA
YIN LA, DNGOS PO YANG MA BZUNG BA DE'I PHYIR JI LTAR THOB PAR
'GYUR, DE'I PHYIR THA SNYAD

DU BYA BA MA YIN PA'I PHYIR DANG, SKAD CIG MA NYID KYIS THOB PA'I
DUS NA RJES SU 'JUG PA MED PA'I PHYIR GZUNG BA MA NGES PA'I THOB
PAR BYED PA NI MNGON SUM MA YIN NO, ,DNGOS PO MA YIN PA'I PHYIR
RJES SU DPAG PA YANG GZUNG BA'I THOB PAR BYED PA MA YIN NO, ,GANG
ZHIG YUL DANG DUS DANG RNAM PA

@224A *, ,NGES PAR BYAS PA THA SNYAD DU NUS PA DE 'JUG PA'I YUL
DU 'GYUR BA THOB PAR NUS PA YIN NO, ,MNGON SUM GYI GZUNG BA NI
SKAD CIG GCIG GI CHA SHAS DNGOS PO'I RGYU NA NGES PAR BYED LA, DE
YANG SKAD CIG BRGYUD PA DPAG TU MED PA'I BDAG NYID YIN PA'I PHYIR
THOB PA'I DUS RJES SU

'JUG PA'I PHYIR THOB PAR NUS PA YIN NO, ,RJES SU DPAG PAS KYANG
GAL TE YANG BZUNG BA GANG YIN PA DE DNGOS PO MA YIN PA DE LTA NA
YANG DE'I RANG BZHIN MA YIN PA LAS 'DOGS PAR SGRO BTAGS PAS PHYI
ROL NYID DU SGRO BTAGS PAS NA NGES PAR PHYI ROL NGES PAR 'GYUR BA
YIN LA, DE YANG 'JUG

PA'I YUL YIN PA'I PHYIR THOB PAR NUS PA YIN NO, ,DE'I PHYIR TSAD
MA NI GZUNG BA THOB PAR BYED PA MA YIN GYI, 'ON KYANG NGES PA
THOB PAR BYED PA YIN NO, ,DES NA STON PAR BYED PA NI ZHEN PA YIN
GYI 'DZIN PA NI MA YIN NO, ,DE SKAD DU YANG, GZUNG BA'I YUL THA
DAD PA DON GYI DBYE BA BSHAD KYI

TSAD MA'I BYA BA'I YUL THA DAD PA NI MA YIN NO ZHES BSHAD PA
DANG, THOB PA'I YAN LAG TU 'GYUR BA'I ZHEN PAR BYED PA NI TSAD
MA'I BYA BA YIN GYI, 'DZIN PA NI MA YIN NO ZHES BYA BA DANG, ZHEN
PAR BYAS PA THOB PAR BYED PA TSAD MA YIN PAR NGES PAR BZUNG NAS
DNGOS PO'I YUL CAN TSAD MA NYID CES BYA BA DANG,

'DI GNYIS KYI DON YONGS SU BCAD NAS ZHES KYANG BSHAD DO, ,YONGS
SU BCAD PA NI ZHEN PA YIN GYI BZUNG BA NI MA YIN NO, ,BSAM PA LA
NI SLU MED PHYIR, 'KHRUL BA YIN YANG TSAD MA NYID, ,CES GANG
BSHAD PA BSAM PA NI MNGON PAR 'DOD PAR BYA BA STE, ZHEN PA NYID
LA BRJOD DO, ,

DE LTA NA YANG ZHEN PAR BYAS PA'I THOB PA NI MI SLU BA YIN NO,
,GANG GI PHYIR ZHEN PA NYID TSAD MA'I BYA BA YIN PA DE NYID KYI
PHYIR 'DI NI GDON MI ZA BAR BYA BA YIN NO, ,GANG BYAS PAS SHES PA
TSAD MAR 'GYUR BA DE NI GDON MI ZA BAR BYA BA YIN LA, DE GDON MI
ZA BAR BYA BA GANG YIN PA DE YANG

'BRAS BUR BRJOD DO, ,DE NYID KYI PHYIR TSAD MA NI ZHEN PAR BYAS
PA'I 'BRAS BU CAN YIN NO, ,TSAD MA NGES PA'I 'BRAS BU CAN ZHES
GANG BSHAD PA LA NGES PA ZHES BYA BA NI GTAN LA 'BEBS PA STE ZHEN
PA LA BRJOD DO, ,'DI LA ZHEN PA NI THOB PA'I YAN LAG LA BRJOD DO
ZHES

@224B 'JUG PA'I 'BRAS BU CAN ZHES KYANG GSUNGS TE, 'JUG PA'I YAN
LAG TU GYUR BAS NA THOB PA'I YAN LAG GI ZHEN PA NI TSAD MA YIN NO
ZHES BYA BA'I DON TO, ,GANG GI PHYIR 'JUG PA'I RGYU YIN PAS THOB
PA'I YAN LAG ZHEN PA NYID YIN PA DE'I PHYIR TSAD MA NI MA RTOGS
PA'I YUL CAN YIN NO, ,GAL TE

RTOGS PAR BYED PA LAS THOB PAR BYED PA GZHAN YIN NA NI RTOGS PA'I
DNGOS PO GANG YIN PA LA SHES PA GZHAN YANG THOB PAR BYED PA YIN
PA'I PHYIR RTOGS ZIN PA'I YUL CAN YANG TSAD MAR 'GYUR BA YIN NA,
GANG GI PHYIR ZHEN PA NYID THOB PAR BYED PA YIN PA DE'I PHYIR
GANG GI DNGOS PO DE RTOGS PA

DE NYID KYI SKYES BU BCUG CING DON THOB PAR BYED PA DE'I PHYIR
GNYIS PA'AM GSUM PA GZHAN LA SNGA MA MED PA'I THOB PAR BYED PA
NYID MED PA'I PHYIR TSAD MA MA YIN NO, ,GAL TE THOB PA'I YAN LAG
GI ZHEN PA TSAD MA'I BYA BA YIN NA, 'O NA NI MNGON SUM TSAD MAR
MI 'GYUR TE, GANG GI PHYIR DE LA

NI TSAD MA'I BYA BA MED PA'I PHYIR RO, ,CI STE MNGON SUM LAS
SGRUB PA DANG DGAG PA'I RNAM PAR RTOG PA 'BYUNG BA NI DE'I BYA BA
YIN NO SNYAM NA, DE LTA NA NI 'O NA TSAD MA LAS BYA BA THA DAD
PAR 'GYUR NA DE YANG RIGS PA MA YIN NO, ,GZHAN YANG BYA BA NYID
NI 'BRAS BU YIN LA DE LTA NA YANG 'BRAS BU THA

DAD PAR SMRA BA YONGS SU GZUNG BA MI 'DOD PAR THAL BAR 'GYUR RO,
,GAL TE DE LTA NA MNGON SUM ZHES BYA BA 'DI NI SHIN TU CHUNG BAR
SMRA BA YIN TE, RJES SU DPAG PA YANG TSAD MA MA YIN PAR 'GYUR RO,
,GANG GI PHYIR TSAD MA'I BYA BA NI THOB PA'I YAN LAG TU GYUR BA'I
ZHES PA YIN LA RJES

SU DPAG PA NI SKAD CIG LAS PHAN CHAD DU MI GNAS PAS DE'I BDAG
NYID DU GYUR BA'I ZHEN PA LDOG PA NA RJES SU DPAG PA LA THOB PA'I
YAN LAG GI ZHEN PA SRID PAR JI LTAR 'GYUR, JI STE RJES SU DPAG PA
LAS GZHAN GYI RNAM PAR RTOG PA SKYE BA NA GANG GIS THOB PAR 'GYUR
BA YIN NO ZHE NA, DE LTA NA NI

'O NA THOB PA'I DE MA THAG PA'I MTHAR THUG PA'I RJES SU DPAG PA
LA SOGS PA'I TSOGS TSAD MAR 'GYUR BA'AM, YANG NA THOB PA'I DE MA
THAG PA'I RNAM PAR RTOG PA 'BA' ZHIG TSAD MAR 'GYUR GYI RJES SU
DPAG PA NI MA YIN PAR 'GYUR RO, ,'DIS NI MNGON SUM RNAM PAR RTOG
PA DANG BCAS PA YANG

@225A *, ,BSHAD PA YIN NO, ,DE'I PHYIR 'DIR NI 'DI LTAR RNAM PAR
GNAS TE, CHOS CAN LA KHYAB PAR BYA BA SHES PA NA KHYAB PAR BYED
PA GDON MI ZA BAR NGES PA NI RJES SU DPAG BAS BYA BA YIN LA RNAM
PAR RTOG PA GZHAN GYI BYA BA NI SPYOD PA TZAM YIN NO, ,'DI LTAR
DBANG PO'I RNAM PAR SHES

PA MTHA' DAG 'GAGS PA NA RNAM PAR DPYOD PA DE'I TSE BDAG NI RNAM
PAR DPYOD PAR BYED KYI MTHONG BA'AM CHOS CAN LA KHYAB PAR BYA BA
MTHONG BAS 'BREL BA CAN GYI CHOS CAN CHOS GZHAN LA NGES PAR RTOGS
PA NI MA YIN NO ZHES NYAMS SU MYONG BA LAS RNAM PAR RTOG PA'I BYA
BA NI DPYOD PA TZAM YIN NO ZHES NGES SO, ,

DE NA 'DI DAG GI RANG GI BYED PA LAS BLO LHAG PAR SNANG BA GANG
YIN PA DE NI RJES SU 'GRO BA DANG LDOG PA DAG LAS SHES PA GZHAN
GYIS BYAS PA YIN PAR BLTA BAR BYA'O, ,BDAG GIS MTHONG NGO ZHES
MTHONG BA NYID DU NGES PA YANG RTOG PA LA BLA LHAG PA YIN NO,
,RNAM PAR RTOG PAS NI DON DE MTHONG

BA MA YIN GYI 'ON KYANG DPYOD PA YIN NO, ,DE'I PHYIR RTOG PA NI
RANG GI BYA BA LA DPYOD PA YANG SPANGS NAS LTA BA'I BYA BA'I
MTHONG BA'I RJES SU BYED PA YIN TE, DES NA NI JI SRID MNGON SUM
GYI BYA BA MTHONG BA NYID YOD PA DE SRID DU YUL RNAM PAR 'JOG PAR
BYED PA MNGON SUM NYID YIN LA, JI SRID DU

'BREL PA GZHAN MTHONG BA NA 'BREL PA CAN GZHAN RTOG PA DE SRID DU
RJES SU DPAG PA'I BYED PA YIN NO, ,JI SRID DU 'DI YOD PA DE SRID
DU RJES SU DPAG PA NYID RAB TU STON PAR BYED PA YIN TE, 'BREL PA
GZHAN MTHONG BA LAS 'JUG PA'I YUL RAB TU STON PAR BYED PA NI RNAM
PAR RTOG PA GZHAN

GYIS BYA BAR MI NUS SO, ,DE NYID KYI PHYIR RNAM PAR RTOG PA LTA
BA'I BYA BA DANG LDAN PA GANG JI SNYED PA DE THAMS CAD NI 'DU
BYED MA NYAMS PA CAN GYI MTHONG BA RAB TU STON PA'I TSAD MA YIN
LA, RJES SU DPAG PA'I BYA BA DANG LDAN PA'I JI SNYED PA DE LA NI
'DU BYED PA NYAMS PA MED PA CAN GYI RJES SU

DPAG PA TSAD MA YIN NO, ,DES NA THOB PAR BYED PA NI MNGON SUM
DANG RJES SU DPAG PA NYID YIN NO, ,DE LTA NA DPER NA RJES SU DPAG
PA RANG GI BYA BA THOB PA DANG MTHUN PA'I NGES PAR BYED PA NYID
RTOG PA GZHAN DANG GZHAN LA 'JOG PA DE BZHIN DU MNGON SUM LA YANG
SHES PAR BYA'O, ,'DI NI RIG

@225B PA YANG YIN TE, GANG GI PHYIR 'JUG PA'I YUL STON PAR BYED
PA GANG YIN PA DE NI TSAD MA YIN LA 'JUG PA'I YUL STON PAR BYED
PA GANG YANG 'JUG PA'I YUL BSTAN PAR SHES PA DE NYID YIN NO, ,DE
BZHIN DU GANG BSTAN PA NI 'JUG PA'I YIN ZHING BSTAN PA NI GANG
BSTAN PAR SHES PA DE

YIN NO, ,GANG ZHIG BSTAN PAR MI SHES PA DE NI GZUNG DU ZIN KYANG
MA BZUNG BA DANG 'DRA BA'I SKAD CIG MA NYID BZHIN DU 'JUG PA'I
YUL MA YIN NO, ,DE BZHIN DU STON PAR BYED PA NI STON PAR BYED PA
NYID DU MA SHES PA GANG YIN PA DE YIN LA, STON PAR BYED PA NYID
DU MA SHES PA GANG YIN PA DE NI YOD DU

ZIN KYANG GSAL BAR BYED PA MA YIN NO, ,DE LTAR NA YANG MNGON SUM
LA BRTEN PA'I RNAM PAR RTOG PA RNAMS LA STON PAR BYED PA NI MNGON
SUM NYID YIN GYI RNAM PAR RTOG PA NI MA YIN NO, ,GANG GI PHYIR DE
NI DNGOS PO MTHONG BA NYID DU RNAM PAR RTOG GI RNAM PAR DPYOD PA
NYID DU NI MA YIN NO, ,MTHONG

BA YANG MNGON SUM GYI BYED PA YIN PA DE'I PHYIR RNAM PAR RTOG PA
RNAMS LA STON PAR BYED PA NI MNGON SUM YIN GYI RNAM PAR RTOG PA
NI MA YIN NO, ,DE NYID KYI PHYIR MNGON SUM NI ZHEN PA SKYED PAR
BYED PAS YUL NGES PAR BYED PA NI MA YIN TE, 'ON KYANG RNAM PAR
RTOG PA 'BYUNG BA SNGAR GYI MNGON

SUM DE NYID NGES PA'I BDAG TU SKYES PA YIN NO, ,GANG GI PHYIR
RNAM PAR RTOG PA NI DE'I TSE DNGOS PO MTHONG BAR ZHEN PA YIN NO,
,DES NA SNGAR GYI LTA BA NYID ZHEN PAR 'GYUR BA YIN TE, RNAM PAR
RTOG PA LA RANG GI BYA BA THOB PA'I YAN LAG 'JOG PA'I PHYIR RO,
,ZHEN PA YANG LTA BA NYID DU GYUR

PA YIN TE, RANG GI BYA BA DPYOD PA SPANGS NAS LTA BA'I BYA BA
MTHONG BA 'DZIN PA'I PHYIR RO, ,DE'I PHYIR MNGON SUM NI RNAM PAR
RTOG PA'I SHING RTA LA ZHON NAS NGES PAR BYED PAR SHES PAR BYA'I
RANG NYID RNAM PAR MI RTOG PA'I PHYIR NGES PAR BYED PAR BYED PA
NI MA YIN NO,,ZHEN PA'I STON PAR BYED PA NI MNGON SUM YIN GYI,

RNAM PAR RTOG PA NI MNGON SUM LAS LOGS SU NI NGES PAR BYED PA MA
YIN LA, MNGON SUM ZHEN PA'I BDAG NYID KYIS ZHEN PAR BYED PA YIN
PAR MI LTA'I 'ON KYANG SNGAR BSHAD PA'I TSUL GYIS SO, ,DE'I PHYIR
MNGON SUM NYID THOB PA'I YAN LAG GI ZHEN PA'I BDAG NYID YIN PA'I
PHYIR THOB

@226A *, ,PAR BYA BA 'JUG PA'I YUL GYI STON PAR BYED PA YIN NO,
,DE BZHIN DU RJES SU DPAG PA YANG RNAM PAR RTOG PA GZHAN LA 'JOG
PAS THOB PA'I YAN LAG GI ZHEN PA'I BDAG NYID YIN PA'I PHYIR THOB
PAR BYA BA'I THOB PAR BYED PA YIN NO, ,DE'I PHYIR MNGON SUM DANG
RJES SU DPAG

PA'I BYA BA DANG LDAN PA'I RNAM PAR RTOG PA NI MNGON SUM DANG
RJES SU DPAG PAS BYAS PA YIN NO, ,'DIR DE KHO NA NYID 'DI YIN TE,
RNAM PAR RTOG PA NI TSAD MA'I BYA BA 'JUG PA'I YUL STON PA'I BYED
MKHAN NI MA YIN GYI 'ON KYANG THA SNYAD BYED PA PO YIN NO, ,STON
PAR BYED PA 'DI'I SGO NAS THA SNYAD DU BYED

PA'I STON PA PO MNGON SUM MAM RJES SU DPAG PA DE GANG YIN PA DE
YIN GYI GZHAN NI MA YIN NO, ,GZHAL BYA NI SNGON PO'I SNGON PO
NYID LA SOGS PA THA DAD DU BYAS PA'I CHA GANG YIN PA DE KHO NA
NYID YIN GYI, GZHAN THA DAD DU MA BYAS PA'I SKAD CIG NYID LA SOGS
PA NI MA YIN TE, THA SNYAD DU MA BYAS

PA NI YOD KYANG MED PA DANG KHYAD PAR MED PA'I PHYIR RO, ,DE LTAR
MNGON SUM DANG RJES SU DPAG PA NI THOB PAR BYED PA'I YAN LAG GI
ZHEN PAR BYED PA YIN PAS BSTAN PA THOB PAR BYED PA YIN PA'I PHYIR
TSAD MA YIN NO, ,GAL TE DON THOB PAR NUS PA'I TSAD MAR BRJOD PA
MA YIN NAM ZHE NA,

BDEN TE DON DE NI RAB TU BSTAN PA NYID THOB PAR BYED PA BZHIN YIN
GYI 'BA' ZHIG LA NI MA YIN LA TSAD MA'I THOB PAR BYED PA NYID
KYANG THOB PA'I NUS PA NYID YIN NO, ,DES NA BSTAN PA THOB PAR
BYED PA'I SGRA NI THOB PAR NUS PA GSAL BAR BYED PA YIN NO, ,THOB
PA'I YAN LAG GI ZHEN PA'I BDAG

NYID KYIS NI SHES PA THOB PAR NUS PA YIN GYI, GZHAN DU NI MA YIN
NO, ,DE'I PHYIR THOB PA'I YAN LAG GIS ZHEN PA'I RANG BZHIN NYID
DON THOB PA'I NUS PA YIN PA'I PHYIR NUS PA ZHES BYA BAS THOB PA'I
YAN LAG GI ZHEN PA NYID KYI DON BSTAN PA YIN GYI GZHAN NI MA YIN
NO, ,GANG YANG

DON MED NA MI 'BYUNG BA'I PHYIR TSAD MA ZHES BRJOD PA DE LA DON
'DI YIN TE, SHES PA'I DON THOB PA'I YAN LAG GI ZHEN PA'I DON GYI
'BRAS BU YIN PA'I PHYIR TE, DON GYI 'BRAS BU MA YIN PA DE LA NI
THOB PA'I YAN LAG GI ZHEN PA MED DO ZHES BYA BA YIN NO, ,CI STE
'DI DAG LAS GZHAN PA'I

@226B SHES PA JI LTAR THOB PAR BYED PA MA YIN ZHE NA, NYON CIG
GANG YUL THOB PAR NUS PA DE NI THOB PAR BYED PA'I YAN GAL YIN LA,
GZHAN NI THOB PAR NUS PA MA YIN NO, ,RE ZHIG LOG PA'I SHES PA NI
BSTAN PA THOB PAR NUS PA MA YIN TE, DNGOS PO MED PAS THOB PAR NUS
PA MA YIN

PA'I PHYIR RO, ,DNGOS PO YIN NA YANG LOG PA'I SHES PA NYID DU MI
'THAD PA'I PHYIR RO, ,THE TSOM YANG YOD PA'AM MED PA MA NGES PAR
DNGOS PO 'JOG PAR BYED PA YIN NO, ,MA NGES PA NI YOD PA MA YIN
NO, ,DNGOS PO NI YOD PA NYID DU NGES BA'AM, MED PA MA YIN GYI YOD
PA DANG MED PA MA

NGES PA YIN NO, ,DE'I PHYIR THE TSOM NI THOB PAR BYED PA MA YIN
NO, ,GANG YANG KHUNG NA CHU YOD DO ZHES GCIG TU NGES PA NI DNGOS
PO'I RANG BZHIN SNANG BA MA YIN LA, MED NA MI 'BYUNG BA MTHONG
BA'I RGYU MTSAN YANG MA YIN TE, DES NA NGES PAR 'JOG PA'I NUS PA
MED PAS DE NI THE TSOM NYID

DO; ,GANG GI PHYIR DE NI BDAG GIS DNGOS PO'I RANG BZHIN NAM DE
DANG 'BREL PA MTHONG BA NI MA YIN NO ZHES MA RTOGS PA MA YIN NO,
,DNGOS PO 'AM 'BREL PA YANG MA MTHONG BAR CHA YOD BZHIN DU NGES
PA GANG YIN PA DE NI GCIG TU MA NGES PAR NGES PA NYID DU YIN PA
DE BAS NA THE TSOM KHO NA'O, ,

GANG GI TSE THAG RING PO NAS SBRANG BU'I TSOGS LA DU BAR BSAMS
NAS BDEN PA ME NYID DU RTOG PA DE'I TSE, DU BA'I RANG BZHIN GYI
NGES PA BDAG NYID KYI RANG BZHIN MA SHES PAR DU BA'I RANG BZHIN
NGES PAR RTOGS PA MA YIN NO, ,RANG BZHIN NGES PA MED PA'I DU BA
SNGON DU SONG BA'I MI SHES

PA NI THE TSOM YIN PA'I PHYIR THOB PAR BYED PA MA YIN NO, ,RJES
SU DPAG PA NI 'BREL BA'I DNGOS PO MTHONG BA YOD PA'AM MED PA'I
DNGOS PO NGES PAR 'JOG PA'I PHYIR THOB PAR BYED PA YIN LA, MNGON
SUM YANG SNANG BA'I RANG BZHIN NGES PA 'JOG PAS THOB PAR BYED PA
YIN NO, ,

LAG TE BDAG CAG MNGON SUM LA THE TSOM SKYES SO ZHEN BDEN TE,
MNGON SUM LA SNANG BA'I DON 'DI YANG DAG PA YIN NAM 'ON TE MA YIN
SNYAM DU THE TSOM ZA'O, ,'DI SNANG NGAM MI SNANG SNYAM DU NI MA
YIN TE, DE LA NI SNANG BA ME NYID DU 'JOG PAR BYED PAS MNGON SUM
'JUG PA'I YUL DU

@227A *, ,MED PA YIN NO, ,PHYIS KYI YANG DAG PA'I DON GYI YUL CAN
GYI THE TSOM ZA BAS NI MNGON SUM GYI BYA BA MI GNOD DO, ,MNGON
SUM GYI BYA BA NI NGES PAR SNANG BA LA ZHE NA PAR BYED PA YIN LA
DE YANG DES BYAS PA'I PHYIR DE LA THE TSOM GYIS CI BYAR YOD,
SNANG BA NI DON SNANG

BAR NGES PAR MA NGES PAR MI SNANG STE, DES NA RNAM PAR RTOG PA
THE TSOM GYI YUL LA LTOS SAM, MA NGES PA MNGON SUM GYI DON MA YIN
NO, ,NGES PA NI RNAM PAR RTOG PA'I DON YIN LA SNANG BA NI MNGON
SUM GYI DON YIN NO, ,BAR TI KA LAS MNGON SUM GYI DON SNANG BA'I
DBANG GIS

RNAM PAR GZHAG PA YIN LA RNAM PAR RTOG PA NI ZHEN PAS SO ZHE NA,
GANG DU PHYIN CI LOG TU NGES PAR BYAS PA DE LA NI MNGON SUM TSAD
MA MA YIN TE, DPER NA CHUNG NGES PAR BYED PA NI SMIG RGYU'I RANG
GI MTSAN NYID DU 'DZIN PA MNGON SUM TSAD MA MA YIN PA BZHIN NO,
,GANG GI PHYIR 'JUG

PA'I YUL NI NGES PA YIN LA CHU YANG NGES PA YIN NA DE MI 'THOB
BO, ,SMIG RGYU'I RANG GI MTSAN NYID NI MNGON SUM GYIS MA NGES PA
DES NA DE NI 'JUG PA'I YUL MA YIN PA DE'I PHYIR DBANG PO LA BRTEN
PA'O, ,PHYIN CI LOG GI ZHEN PA'I BZUNG BA YIN LA RJES SU MTHUN
PA'I ZHEN PAS GNOD

PA TSAD MA YIN NO ZHES BYA BA 'DI LA CI ZHIG THE TSOM ZA, GANG
YANG DE LTA NA THE TSOM GYIS ZIN PA'I MNGON SUM SKYES PA DE JI
LTAR ZHE NA, DE YANG TSAD MA YIN NO, ,GANG GI PHYIR 'DI ME 'AM ME
TOG GI TSOGS YIN, YANG DAG PA'AM YANG DAG PA MA YIN ZHES KHYAD
PAR RAM, DNGOS PO DANG DNGOS PO MA

YIN PA LA THE TSOM ZA BA YIN NO, ,DE LA ME NYID DU MA ZHEN NA NI
GNYIS LA DMIGS PA'I THE TSOM NYID DU MI 'GYUR RO, ,ME NYID DU
ZHEN NA NI THE TSOM GYIS BYAS PA CHA GZHAN ZHEN PA MNGON SUM GYI
BYA BA LAS BLA LHAG PA YIN PA'I PHYIR MNGON SUM GYI BYA BA LA
GNOD PA MA YIN NO, ,'DI SNYAM DU MNGON

SUM GYI BYA BA NI MTHA' GCIG TU NGES PA YIN NO SNYAM NA DE NI MI
RIGS TE, 'JUG PA'I YUL NI MNGON SUM DU SNANG BA YIN GYI THE TSOM
NI BZUNG BA MA YIN LA, DE YANG NGES PA YIN GYI MA NGES PA NI MA
YIN NO, ,DE NGES PAR 'GYUR RAM NGES PA'I ZHEN PAS YUL DU BYAS
KYANG NGES PA NYID DU GNAS PA DES NA DE

@227B LA MTHA' GCIG TU NGES PAR CI ZHIG BYA, GAL TE ZHEN PA'I
SNANG BA 'JUG PA'I YUL YIN NA NI MTHA' GCIG TU NGES PA NYID MNGON
SUM GYI 'BRAS BUR 'GYUR TE, MTHA' GCIG TU MA NGES PA'I ZHEN PA'I
YUL NI THOB PAR MI NUS PA'I PHYIR RO, ,'JUG PA'I YUL NI MNGON SUM
GYI RNAM PA YIN

TE; GANG GI PHYIR DE MTHONG BAR ZHEN PA YIN GYI SPYOD PA NI MA
YIN NO, ,MTHONG BA YANG MNGON SUM LA GNAS PA YIN TE, DES NA DES
MTHONG BA'I ME DE NYID NGES PA YIN PA'I PHYIR NA 'JUG PA'I YUL
YIN NO, ,'JUG PAR BYED PA'I MNGON SUM YIN GYI THE TSOM NI MA YIN
NO, ,DE'I RNAM PAR

'JUG PA'I YUL MA YIN PA'I PHYIR RO, ,GANG YANG THE TSOM GYI RNAM
PA GZHAN SGRO BTAGS PA GANG YIN PA DE NI TSAD MA GZHAN GYIS SEL
PAR BYED DO, ,GAL TE 'JIG RTEN THE TSOM LAS KYANG 'JUG PAR MI
'GYUR NA NI THE TSOM ZA NA LDOG PAR BYA BA YIN NA GANG GI PHYIR
'JUG PA YIN PA DES NA THE

TSOM LDOG PAR BYED PA MA YIN NO, ,'GAL BA'I RANG BZHIN DU NGES
PAR BYAS PA MTHONG BA TZAM NI RAB TU BSTAN PA MA YIN PA DES NA
'JUG PA'I YUL MA YIN PAS MNGON SUM 'JUG PAR BYED PA MA YIN NO,
,DE LTAR NA 'GAL BA'I RANG BZHIN DES NA NI TSAD MA MA YIN PAR
'GYUR GYI THE TSOM GYIS NI

MA YIN NO, ,DES NA 'JUG PAR BYED PA MA YIN PA'I ZHEN PA LA MTHA'
GCIG PAR CI ZHIG BYA, GANG DU ZHEN PA NYID 'JUG PAR BYED PA DER
NI MTHA' GCIG PA NYID TSOL BA YIN TE, DPER NA RJES SU DPAG PA
BZHIN NO, ,DE'I PHYIR RNAM PAR RTOG PA LA NI RJES SU DPAG PA TSAD
MA YIN TE,

NGES PA'I YUL CAN YIN PA'I PHYIR DANG, YUL NGES PA YOD PA DANG
MED PA YANG THOB PAR NUS PA'I PHYIR RO, ,GZHAN YANG MNGON SUM
THAMS CAD KYI 'JUG PA'I YUL NI SNANG ZHING NGES PA'I DNGOS PO'I
RGYUN YIN GYI RTAGS NI MA YIN NO, ,SNANG BA'I NGES PA RNAM PAR
'JOG PA PO YANG MNGON

SUM YIN GYI ZHEN PA NI MA YIN NO, ,DE'I PHYIR 'JUG PA'I YUL NGES
PA'I RNAM PAR 'JIG PA PO NI LTA BA NYID YIN LA, MA NGES PAR 'JOG
PA PO NI THE TSOM ZHES BYA BA'I ZHEN PA YIN GYI LTA BA NI MA YIN
NO, ,GAL TE DNGOS PO THOB PA'I YAN LAG GI ZHEN PA MNGON SUM GYI
BYA BAR BRJOD PA MA YIN

@228A *, ,NAM ZHEN BDEN TE, MTHONG BAR ZHEN PA YIN GYI ZHEN PA
TZAM NI MA YIN NO, ,MNGON SUM GYI BYA BA NI MTHONG BAR ZHEN PA
YIN TE, MA ZHEN NA NI SKAD CIG MA NYID BZHIN DU YUL DANG DUS DANG
RNAM PAR NGES PA THA SNYAD DU BYA BAR MI NUS PA'I DNGOS PO 'JUG
PA'I YUL MA YIN NO, ,

DE LTAR NA THE TSOM GYIS MTHONG BA NYID DU NGES NA YANG YUL DANG
DUS DANG RNAM PAR NGES PA'I DNGOS PO SNANG ZHING DES PA THA SNYAD
DU BYAS PA YIN NO, ,GAL TE THE TSOM GYIS ZHEN PAR BYAS PA'I SNGON
PO MA NGES PA YIN LA GZHAN DU NI THOB PAR NUS PA'I PHYIR 'JUG
PA'I YUL NI MA NGES PA MA YIN NAM ZHE NA,

DE LTAR NI BDEN NA MA NGES PA NI ZHEN PAR BYAS PA YIN LA SNANG BA
NI MA NGES PA YIN TE, DES NA SNANG BA NGES PA LTA BA LA RAG LAS
PA YIN GYI, 'ON KYANG ZHEN PA NI MA YIN NO, ,GAL TE DNGOS PO'I
NGES PA ZHEN PAR MA BYAS PAS SKAD CIG MA YANG DE LTAR 'JUG PA'I
YUL MA YIN

NAM ZHE NA, THE TSOM GYIS NI CI 'DI SNGON PO NYID DAM, 'ON TE
DNGOS PO MA YIN PA NYID CES NGES PA NYID ZHEN PAR BYAS PA YIN
GYI, GANG GI PHYIR NGES PA ZHEN PAR MA BYAS PAR 'GYUR PA 'DI NI
SNGO PO YANG YIN NO ZHES BYA BAR NI MA YIN NO, ,DE'I PHYIR NGES
PA'I 'JUG PA'I

YUL NI MTHONG BA NYID DU ZHEN PAR BYAS PA YIN LA DE NI THE TSOM
GYIS KYANG MTHONG BA NYID THA SNYAD DU BYA BA YIN NO, ,'ON KYANG
THE TSOM MA NI RANG BZHIN GCIG TU MI GNAS LA MTHONG BA NI GNAS PA
'BA' ZHIG TU ZAD DO, ,THE TSOM NI MI GNAS PA YIN LA, MTHONG BA NI
GNAS PA YIN NO ZHES 'JIG

RTEN NA YANG SHES PA YIN NO, ,DE'I PHYIR MTHONG BA'I BYA BA'I
RJES SU BYED PA'I THE TSOM DANG MTHA' GCIG TU NGES PAR SNANG BA'I
THA SNYAD DU BYAS BAR KHYAD PAR YOD PA MA YIN NO, ,DE NYID KYI
PHYIR GAL TE 'KHRUL BA'I RGYU MTSAN GYIS ZHES BYA BA LA SOGS PA
SGRO BTAGS PA NYID MNGON SUM GYI GNOD

PAR BRJOD KYI THE TSOM NI MA YIN NO, ,GANG YANG DNGOS PO'I RANG
BZHIN LAM RER PA'I THE TSOM NI DPER NA CHU DMAR PO LA CI 'ON TE
ME 'AM 'ON TE PA LA SHA'I ME TOG GI TSOGS YIN ZHES BYA BA LTA BU
DNGOS PO'I CHA SPANGS PA STE, SGRO BTAGS DANG 'DRA BAR MNGON SUM
LA GNOD PA YIN NO, ,

@228B MNGON SUM MI SNANG BA NGES PA ZHEN PA GANG YIN PA DE NI
THOB PAR NUS PA'I PHYIR NA DE NYID THOB PAR BYED PA YIN PA'I
PHYIR TSAD MA YIN NO ZHES GNAS SO, ,'BREL BA LAS NI THOB PA YIN
NO ZHES BYA BA 'DI YANG RJES SU DPAG PA JI LTAR NGES PAR BYAS PA
DE YANG 'BREL PA YIN LA SHES PA GZHAN JI LTAR

NGES PAR BYA BA DE DANG MA 'BREL PA YIN TE DES NA THOB PAR BYED
PA MA YIN GYI 'DIR NGES PA LA MI LTOS PA'I PHYIR 'BREL PA 'DOD PA
NI SHES PAR MI BYA'O, ,GAL TE DES NGES PAR 'JUG PA'I YUL YIN NA
NI NGES PAR RTOG PA DANG NGES PA MTHONG BA ZHEN PA TSAD MA'I BYA
BA RDZOGS PA YIN NO, ,CI STE DNGOS PO GANG

ZHIG NGES PA NA GANG 'JUG PA'I YUL DU MI 'GYUR BA NGES PAR MA BYA
PA ZHES BYA BA GANG ZHE NA, 'DI LA BRJOD PAR BYA BA CI YOD NGES
PAR RTOGS PA GANG YIN PA DE LAS GZHAN DU NGES PA GANG YIN PA'O,
,DE YANG GANG ZHE NA, YUL DANG DUS DANG RNAM PA 'GA' ZHIG MA NGES
PA 'GAL BA'I CHOS

DANG LDAN PA GANG YIN PA'O, ,YUL DANG DUS DANG RNAM PA THA DAD PA
YANG THA DAD PAR BYED PA YIN PA'I PHYIR TE, THA DAD PAR BYED PA
MA YIN PA'I NI SNA TSOGS GCIG TU THAL BA'I PHYIR RO, ,'DI TZAM
NYID 'GAL BA'I CHOS DANG 'BREL BA MA YIN TE, 'DIR NI NYE BAR
MTSON PA'I DON DU JI TZAM ZHIG

RJOD PAR BYED PAR 'OS PA DE TZAM ZHIG BSHAD DO, ,DE LA DNGOS PO
NI MTHONG BA DE NYID YIN NO, ,YUL GZHAN DANG 'BREL BA YIN NA NI
TSAD MA'I YUL MA YIN NO, ,DPER NA SGO LEB KYI BU GAR NOR BU NGES
PA KHANG BA'I DANG NA GNAS PA'I NOR BU LAS NGES PA BZHIN NO,
,'DIR RE SHIG NOR BU

TZAM NGES PA YIN NAM ZHE NA, YUL DANG DUS DANG RNAM PA'I KHYAD
PAR DANG LDAN PA'I NOR BU MA NGES PA YIN NO, ,NOR BU TZAM DON DU
GNYER BA'I PHYIR NI THOB PAR BYA BA MA YIN GYI, 'ON KYANG NGES PA
LAS YIN LA NGES PA YANG KHYAD PAR GYI YUL CAN GYIN PA'I PHYIR
RONG BU TZAM NI THOB PAR BYA

BA MA YIN NO, ,'BRAS BU 'DOD PAS SKYED PA DE SGRUB PAR BYED PA'I
DON CHEN GYI BYA BA 'JUG PA YIN NO, ,DE YANG LUS DANG DAG DANG
LHAN CIG PA'I BLO 'JUG PAR BYED PA'I SHES PA'I BYA BA LTA BU DANG
RTOG PA'I RJES SU 'GRO BA CAN DE NYID KYIS NYE BAR BSTAN PA YUL
DANG DUS DANG RNAM PA

@229A *, ,NGES PA'I DNGOS PO THOB PAR 'DOD PA 'JUG PAR BYED PA'I
SHES PAS BRTZAMS PA RAB TU BSTAN PA'I DNGOS PO'I MTHAR THUG PA NI
GCIG YIN PAR LTA'O, ,DNGOS PO'I YUL CAN NI GZHAN YIN NO, ,SKABS
SU BAB PA'I DON BYA BA LA NYE BAR SBYOR BA MA NGES PAR

SHES PA GANG YIN PA DE NI DU MA YIN YANG 'JUG PA GCIG GI YUL YIN
NO, ,'JUG PA GCIG GI YUL YANG TSAD MA GCIG GI YUL YIN NO, ,NYE
BAR SBYOR BA GANG YIN PAR SHES PA DE NI NGES PAR MED DO, ,RES
'GA' NI TSAD MA GCIG GI YUL YIN LA, RES 'GA' NI TSAD MA DU MA'I

YUL YIN NO, ,DE LA MNGON SUM NI SKAD CIG THA DAD PA LA NYE BAR
SBYOR BA NGES PA MED PAR ZHEN PAR BYED KYI TSOGS PA THA DAD PAS
NI MA YIN NO, ,GANG GI PHYIR MTHONG BA'I BUM PA RNAM LA NI GAL TE
NUS PA THAMS CAD KYI BSGRUB PAR BYA BA GCIG GAM DU MA CUNG ZAD
CIG DGOS LA DE'I TSE BUM

PA RNAMS NYE BAR SBYOR BA THA DAD PA RNAMS KHO NAR SHES PA YIN
NO, ,YANG GANG GI TSE BUM PA GCIG GI BSGRUB PAR BYA BA DGOS PA
DE'I TSE MTHONG BA'I MDO KHO NA LA NGES PA GCIG LEN PAR 'DOD PA
YIN NO, ,BLANG BAR 'DOD PA NYID KYANG MA YIN PA KHO NA YIN GYI
GZHAN NI MA YIN NO, ,DES NA NGES PAR BLANG BAR

'DOD PA NI NGES PAR SBYOR BAR NGES PA YIN PA DE'I PHYIR 'JUG PA'I
YUL THA DAD PAR NGES PA YIN NO, ,RJES SU DPAG PA'I TSOGS THA DA
DPA LA MA NGES PAR ZHEN PAS BYED PA DPER NA RTZIG PA BZHIS BSKOR
BA'I KHYIM GYI DANG RANG DU BA MTHONG NAS ME MA YIN PA LAS LOG
PA'I ME TZAM NGES PAR BYED PA

NA JI SNYED YOD PA DE THAMS CAD RJES SU DPAG CING GANG GI PHYIR
THAMS CAD KYANG NYE BAR SBYOR BA NGES PA MED PAR 'GYUR BA YIN NO,
,DE LTA YIN DANG KHYIM GYI DANG RA DE NYID DU DU BA GZHAN MTHONG
BAS MER NGES PA DE LA NI SHES PA TSAD MA YIN GYI, ,'ON KYANG DRAN
PA NYID MA YIN NO, ,GANG GI PHYIR DANG RA

NA GNAS PA'I ME MA YIN PA LAS LDOG PA'I RANG BZHIN DON BYA BA'I
NYA BAR MKHO BA NI SNGA MA BZHIN DU BZUNG BA YIN NO, ,GANG GI TSE
NYE BAR SBYOR BA THA DAD PA DE'I TSE NI DU BA GZHAN DANG GZHAN
GYIS GZHAN LA YANG DON BYA BA BYED PA'I PHYIR NA DE'I YUL CAN
RNAMS TSAD MA THA DAD PA KHO NA'O, ,YANG GANG

@229B GI TSE PHYOGS BZHIR DU BA BZHI LAS ME RJES SU DPAG PA LA
DON BYED PA LA, GCIG NYE BAR MKHO BA DE'I TSE YANG RJES SU DPAG
PA'I MOD KHO NA LA NGES PAR ZHEN PAR 'DOD LA, GANG BLANG BAR BYA
BA 'DOD PA DE NYID KYIS NYE BAR MKHO BA YIN PA'I PHYIR DE DAG NYE
BAR SBYOR BA THA DAD PAS TSAD MA THA DAD

PA'I GZUNG BA YIN NO, ,'DI THAMS CAD BRJOD PA'I DON DU DU BA
GZHAN DANG GZHAN GYIS BCAD PA'I ME NYE BA BZHIN NO ZHES BSHAD DO,
,DE'I PHYIR NGES PA'I DBANG GIS THOB PAR BYA BA YIN GYI DON DU
GNYER BA'I DBANG GIS NI MA YIN NO ZHES BYA BA 'DI RIGS PA YIN NO,
,DUS THA DAD PAS KYANG

DNGOS PO THA DAD PA'I PHYIR TE, MTSAN MO BU 'ONGS PA MTHONG NA
MTHONG NAS NYID MO BU 'ONGS PA DE LTA NA YANG MTSAN MO BU MTHONG
BA NI TSAD MA MA YIN TE, NAM PHYED KYI KHYAD PAR CAN GYI BU 'ONGS
PA MED PA'I PHYIR RO, ,RNAM PA ZHES BYA BA NI DON BYED PAR BZOD
PA'I RANG BZHIN LA BRJOD DO, ,'DON

DE LA NI KHA DOG DON DAM PA YIN GYI DBYIBS NI MA YIN TE, RDUL
PHRA RAB LA NI RING BA LA SOGS PA MED PA'I PHYIR DANG, RDUL PHRA
RAB MA GTOGS PA'I GZUGS KYANG MED PA'I PHYIR RO, ,RDUL PHRA RAB
NI KHA DOG YIN LA, DBYIBS NI YOD DU ZIN KYANG KHA DOG GI RDUL
PHRA RAB RNAMS LAS THA DAD PA

MA YIN NO, ,DES NA DPER NA SKAD CIG MA'I NYID SNGO PO LA SOGS PA
LAS THA DAD PA MA YIN LA SNGON PO LA SOGS PA MA BZUNG NA NI DE'I
NGO BOR GYUR BA'I DNGOS PO NYID MA YIN PA DE BZHIN DU DBYIBS
KYANG NGO, ,SPYI'I CHOS RNAM NI KHYAD PAR GYI RANG BZHIN DU YOD
PA YIN LA, KHYAD PAR MA BZUNG NA NI

MI ZIN LA, KHYAD PAR GZUNG BA NA NI BZUNG BA YIN ZHING MA NGES NA
NI TSAD MA GZHAN GYIS NGES PAR BYED DO, ,GANG GI TSE SMIG RGYU LA
CHUR 'KHRUL DU CHUG KYANG DNGOS PO NYID TZAM LA NI MA YIN NO ZHES
NI BRJOD PAR MI NUS TE, GANG GI PHYIR CHU LA 'KHRUL PA NA CHU YOD
PA LA NGES PAR 'KHRUL BA YIN

LA GZHAN GYI YOD PA YANG GZHAN GYI KHYAD PAR BZHIN DU GZUNG BA
DE'I PHYIR GANG ZHIG LA 'KHRUL PA MED, DE BZHIN DU DUNG GI DKAR
PO BTANG NA DE'I RANG BZHIN DU 'GYUR BA'I DBYIBS BTANG NA SER
PO'I RANG BZHIN PHYIN CI LOG TU 'GYUR NA DE'I RANG BZHIN DU GYUR
BA'I DBYIBS PHYIN CI LOG

@230A *, ,YIN PA'I PHYIR DUNG LA SER POR SHES PA LA NI MI SLU
BA'I ZHAD TZAM YANG YOD PA MA YIN TE, DKAR PO DANG SER PO DAG THA
DAD PA'I PHYIR RO, ,DES NA RNAM PA THA DA DPA'I PHYIR SER PO LAS
NI DUNG DKAR PO THOB PA YOD PA MA YIN NO, ,'O NA JI LTAR SER PO
SHES PA LAS

ZHUGS PA LAS DUNG DKAR PO THOB CE NA, SHES PA GZHAN LAS YIN PAR
SMRA'O, ,DKAR PO DANG SER PO SNANG BA DAG 'BREL PA GZUNG BA YOD
NA NI RJES SU DPAG PA YIN TE, DPER NA RAL GU'I NANG NA GNAS PA'I
LUS RJES SU DPAG PA BZHIN NO, ,YANG DPER NA CHU'I SHES PA LAS NI
SMIG

RGYU THOB PA MA YIN GYI SHES PA GZHAN LAS YIN PA DE BZHIN DU 'AM,
THE TSOM LAS ZHUGS PAS SHES PA GZHAN LAS DON THOB PAR BYED PA DE
BZHIN DU THOB PA NI THA NA REG BYA'I SHES PA LAS YIN NO, ,SGO
GSEB KYI BU GAR GNAS PA'I MTHONG BA'I MIG GI RNAM PAR SHES PA LAS
NI KHANG

PHUGS NA GNAS PA'I NOR BU'I GNAS 'DZIN PAR BYED PA YIN PAS NA NOR
BU THOB PO ZHES SMRA'O, ,DE'I PHYIR PHAN TSUN SPANGS TE GNAS PA'I
MTSAN NYID KYIS 'GAL BA NGES PA LAS GANG SHIN TU MA NGES PA YIN
PA'I PHYIR NA YUL MA YIN NO, ,GAL TE DE LTAR NA SKAD CIG MA MA
YIN PA NYID DANG,

RAGS PA DANG, TSAD CHUNG BA DANG, MI GSAL BA DANG 'DRES PAS THAG
RING PO NA GNAS PA RNAMS NGES PA NA JI LTAR SKAD CIG MA DANG PHRA
MI DANG GSAL BA DANG, TSAD CHE BA DANG, MA 'DRES PA'I SHING LA
SOGS PO'I TSAD MAS THOB CE NA, RIGS PA NON CIG, 'DI LA DNGOS PO
DBYIBS

DANG LDAN PA NGES PAR DON BYA BA'I RANG BZHIN NI MNGON SUM MA YIN
NO, ,SNGON PO DE YANG SKAD CIG MA NYID DANG SKAD CIG MA MA YIN
PA'I THUN MONG GI TSOGS YIN TE, SNANG BA'I SNGON PO LA NI YUL
RING BA MI 'GAL BA 'AM MYUR DU YANG RUNG STE, GANG YANG NGES PA
YOD PA MA YIN NO, ,

DE'I PHYIR GAL TE 'KHRUL PA'I RGYU MTSAN 'GA' ZHIG LA THUN MONG
GI RANG BZHIN DU NGES PA LA SKAD CIG MA MA YIN PAR SGRO 'DOGS
KYANG DE TZAM GYIS SKAD CIG MA YIN PA NYID DU NGES PAR 'GYUR RAM,
,SKAD CIG MA NYID DANG 'GAL BA'I RANG BZHIN BZUNG NA NI SNA TSOGS
SKAD CIG MA NI MA YIN PAR

@230B RUNG STE, NGES PA NI YOD PA MA YIN NO, ,DES NA THUN MONG DU
YOD PA YIN TE, DE'I PHYIR SKAD CIG MA YIN PA NI DUS PHYIS 'KHRUL
PAS SGO BTAGS PA YIN NO ZHES BYA BAR GZUNG NGO, ,DE BZHIN DU GCIG
GI RANG BZHIN PHRA MO YIN LA, DU MA NI RAGS PA YIN NO, ,DE LA GAL
TE RAGS PA GCIG

MTHONG NA NI 'GAL BA MTHONG BAR 'GYUR BA YIN NA, GANG GI TSE DU
MA MTHONG BA DE'I TSE GCIG NI PHRA MO YIN LA DU MA NYID NI RAGS
PA'I PHYIR 'GAL BA CI YOD, GANG YANG MA MTHONG BA NYID NI PHRA
MO'I TSOGS PA YIN PAR BSGRUB PAR NUS PA'I PHYIR MI 'GAL LO, ,GANG
YANG GSAL BA YANG RGYANG

RING PO NAS MI GSAL BAR SNANG BA DE YANG RDUL DANG 'DRAS BA YIN
TE, RDUL DANG 'DRES PA YANG MTHONG BA DANG MI GSAL BA YIN NO,
,DE'I PHYIR 'DRES PA 'DZIN PA MI GSAL BAR 'DZIN PA YIN GYI, GCIG
LA 'GAL BAR GZUNG BA NI MA YIN NO, RTA RMIG GIS SNAD BA'I LAM NAS
SANGS PA'I RDUL

GYIS BAR DU CHOD PA'I SNAM BU SNGO PO BZUNG BA YIN NO, ,RDUL YANG
BSANGS PA NA SNANG BAR 'GYUR RO JI SRID THAG RING PO NA DE SRID
DU SANG BAR 'GYUR LA, JI SRID DU NYE BAR 'GYUR BA DE SRID DU MI
SNAG BAR 'GYUR TE, MA BSAGS PA'I PHYIR RO, ,DPER NA RDUL GYI CHA
CUNG ZAD DANG DMAR PO'I

RANG BZHIN GYI SER PO NYAMS PAR DMIGS KYI RDUL LOGS SU MI SNANG
BA BZHIN NO, ,DE NI RDZAS GZHAN NYID SKYES PA YIN NO ZHES BRJOD
PAR MI NUS TE, YANG MKHAS PAS DE DAG SO SOR BYED PA MTHONG BA'I
PHYIR TE, NYE BAR LEN PA GCIG LA RANG BZHIN THA DAD PA DAG SKYE
BA MI 'THAD PA'I PHYIR RO, ,

DE BZHIN DU RDUL NI MI DMIGS PA DE DAG 'DRES PA'I KHA DOG GZHAN
MI GSAL BAR DMIGS PA'I PHYIR GNYIS KA MI GSAL BAS BZUNG BA YIN
GYI, ,GCIG LA GSAL BA DANG MI GSAL BA NYID DU BZUNG BA NI MA YIN
PA'I PHYIR CI ZHIG 'GAL, CHEN PO LA CHUNG DUR NGES PA ZHES BRJOD
PA GANG YIN PA

DE LA YANG, DBYIBS ZHES BYA BA NI SNANG BA'I CHOS YIN GYI DNGOS
PO NI MA YIN NO ZHES BRJOD DO, ,TSAD KYANG DBYIBS KYI CHOS YIN
TE, DE'I PHYIR DBYIBS SNGON PO MA YIN NA TSAD KYANG DNGOS PO'I
CHOS SU MI 'GYUR BAS DE LA 'KHRUL KYANG DNGOS PO LAS 'GAL BA YOD
PA MA YIN NO, ,GAL TE DE LTA

@231A *, ,NA NI MYA NGAM NA CHUNG NGU LA CHEN POR 'DZIN PAR
'KHRUL PA JI LTAR ZHE NA, ,NYON CIG DE LA YUL DE DANG DE MA YIN
PA'I RGYU MTSAN CAN GYI 'GAL BA YOD PA YIN TE, ,GANG GI PHYIR NA
CHUNG DU NI YUL GZHAN LA GNAS PA YIN LA, ,CHEN PO NI RGYA CHEN
PO'I GO SKABS KYI YUL KHYAD PAR MTHONG BA

YIN PA DE'I PHYIR YUL DE NA GNAS PA DANG, ,DE'I YUL NA MI GNAS
PA'I RGYU MTSAN CAN GYI 'GAL BA YOD PA YIN TE, ,DPER NA MGAL ME'I
'KHOR LOR SNANG BA'I SHES PA DBYIBS 'KHRUL PA NI YUL DE NA MI
GNAS PA'I YUL DE NA GNAS PA NYID DE'I YUL 'GAL BAR 'DZIN PA DE
BZHIN NO, ,RNAM

PA DE NYID KYIS CHUNG DU LA CHEN POR 'DZIN PA YUL 'GAL BA YOD PA
YIN NO ZHES 'DOD PA DE NI MA YIN TE, ,GANG GI PHYIR DNGOS PO DE'I
SO MTSAMS GANG DANG LDAN PAR MTHONG BAS SO, ,MTSAMS DE NYID LA MA
'KHRUL BA THAG RING PO NA CHUNG NGUR SNANG BA YIN LA CHUNG NGU LA
CHEN POR SNANG BA GANG YIN PA DE NI

DNGOS PO'I SO MTSAMS LAS 'DAS NAS NAM MKHA'I CHA KHYAB PAR SNANG
BA'I PHYIR CHEN PO LA CHUNG NGUR SNANG BA 'KHRUL PA YIN LA CHUNG
NGU CHEN POR SNANG BA NI MA 'KHRUL PA YIN NO, ,GANG YANG SHING LA
SOGS PA MA 'DRES PA LA 'DRES PAR 'DZIN PA DE NI BAR CHAD CES BYA
BA'I DNGOS PO GZHAN MA BZUNG

PAR DE STONG PA'I DNGOS PO NYID BZUNG BA DE'I TSE BAR MA CHAD PAR
BZUNG BAR 'GYUR GYI, ,YUL DANG DUS DANG RNAM PA LA SOGS PA LA
'KHRUL PA YOD PA NI MA YIN PA DES NA 'GAL BA MED DO, ,'DI SNYAM
DU BAR CHAD DANG BCAS PA DANG BAR CHAD MED PA 'GAL LO SNYAM NA DE
NI MI RIGS TE, GANG

GI PHYIR 'DIR DNGOS PO'I RANG BZHIN LA NI 'GAL PA 'GA' YANG MED
KYI, ,'ON KYANG BAR CHAD CES BYA BA NI DNGOS PO GZHAN MA BZUNG BA
YIN NO, ,DES NA BAR CHAD DANG BCAS PA ZHES BYA BA NI BAR CHAD CES
BYA BA'I DNGOS PO YOD PAR BRJOD PA YIN NO, ,BAR CHAD MED PA ZHES
BYA BA NI DE MA BZUNG

BAR BRJOD PA YIN GYI, MED PA NI MA YIN NO, ,GAL TE RNAM PA THAMS
CAD DU DNGOS PO NYID DAM 'DZIN PA 'BA' ZHIG BAR CHOD PA DANG BCAS
PA'AM BAR CHAD MED PAR SMRA NA, DE'I TSE 'GAL BAR 'GYUR BA YIN
NA, GANG GI TSE DNGOS PO'I BAR CHAD DANG BCAS PA GZUNG GI BAR
CHAD MED PA

@231B DE'I TSE BAR CHAD DANG BCAS PA DANG BAR CHAD MED PA DAG YUL
THA DAD PA'I PHYIR CI ZHIG 'GAL, DE'I DON NI 'DI YIN TE, 'DI NI
NGES PA LAS GZHAN THOB PA MA YIN GYI, 'ON KYANG SKAD CIG MA MA
YIN PA NYID DAM MI GSAL BA NYID DAM, MI RIGS PA NYID DAM GZHAN
YANG RUNG STE, NGES PAR

BYAS SHING THAMS CAD MI THOB PAR ZAD DO, ,'DI LTAR SNGON PO'I
RANG BZHIN GYI SKAD CIG MA NYID NI MTHONG BA'I SNGON PO'I RANG
BZHIN NYID YIN GYI GZHAN NI MA YIN NO, ,DE'I PHYIR MTHONG BA DANG
'GAL BA SNGA NA MED PA NI CI ZHIG THOB, PHAN TSUN SPANGS TE GNAS
PA'I MTSAN NYID NI 'GAL BAR 'GYUR

BA YIN NA SKAD CIG MA NYID NI SNGON PO SPANGS TE GNAS PA MA YIN
TE DE'I RANG BZHIN YIN PA'I PHYIR RO, ,NGES PA'I SKAD CIG MA MA
YIN PA NYID DANG NI SNGON PO'I RANG BZHIN DU ZHEN PA'I SKAD CIG
MA 'GAL BA YIN NO, ,SKAD CIG MA MA YIN PA NYID NI THOB PA YIN NA
GANG GIS NA 'GAL BAR 'GYUR,

THOB PA NI SNGON PO YIN LA DE LA NI 'GAL BA YIN NO, ,GANG YANG
YUL GZHAN NA GNAS PA'I NOR BU'I RANG BZHIN NI DE NA GNAS PA'I
RANG BZHIN YONGS SU SPANGS NAS GNAS PA YIN LA DKAR PO YANG SER
PO'I RANG BZHIN YONGS SU SPANGS TE GNAS PA DES NA, DE LA NI NGES
PA LAS GZHAN THOB

BA YIN NO, ,DE'I PHYIR KHANG PA'I NANG NA GNAS PA'I NOR BU DANG
DUNG DKAR PO NI SGO GSEB NA GNAS PA'I NOR BU 'DZIN PA DANG, DUNG
SER POR 'DZIN PA'I SHES PA'I BYA BA MA YIN PA'I PHYIR NGES PA
DANG MA NGES PA DANG 'GAL BA THOB PA YIN NO, ,GAL TE 'O NA NI
SKAD CIG MA THOB KYANG GZHAN THOB

PAR MI 'GYUR GYI, MNGON SUM MA NGES PAR THOB PAR BYED PAR 'GYUR
RO, ,DE'I PHYIR TSAD MA'I BYA BA NI NGES PAR BYA BA YIN NO ZHES
BYA BA DE NYAMS SO ZHE NA, NYAMS PA MED DE DE LTAR YOD PAR MTHONG
BA'I SNGON PO DE NYID SKAD CIG MA'I RANG BZHIN YIN GYI, GZHAN NI
MA YIN TE, DES NA

CI'I PHYIR MA NGES PA THOB PA YIN, ,GANG GI PHYIR SNGON PO DE
SKAD CIG MAR MA NGES PA'I PHYIR MNGON SUM NI SNGON PO 'BA' ZHIG
THOB PAR BYED PA YIN NO, ,DON DAM PA'AM SKAD CIG MA'I DNGOS PO
THOB KYANG DE'I SKAD CIG MA NYID KYIS NI THOB PA MA YIN TE, MA
NGES PA'I PHYIR RO, ,'O NA GANG

@232A *, ,GI TSE THAG RING PO NAS SHING LA SHING NYID DU NGES
SHING SHING SHA PAR NI MA NGES PA DE'I TSE SHING SHA PA NYID GANG
LAS THOB PA YIN ZHE NA, NYON CIG MTHONG BA'I SHING GANG YIN PA DE
NYID NI DON BYED NUS PA YIN NO, ,DON BYED NUS PA YANG SPYI'I
SHING NYID MA YIN GYI, 'ON KYANG KHYAD PAR SHING

SHA PA LA SOGS PA'I DON BYED NUS PA YIN NO, ,DES NA SHA PA SHING
NYID DU NGES PAR BYAS PA 'BRAS BU LA NGES PAR SBYOR BA'I SHING
SHA PA NYID TSAD MAS THOB PA YIN NO, ,DE'I DON NI 'DI YIN TE,
SPYIR NGES PA NI KHYAD PAR GYI MTHAR THUG PA YIN PA'I PHYIR
SPYI'I YUL CAN GYI NGES PA NI KHYAD PAR GYI THOB

PAR BYED PA YIN NO, ,KHYAD PAR GYI NGES PA NI SPYI'I MTHAR THUG
PA MA YIN TE, GANG GI PHYIR DON BYA BAR NI KHYAD PAR DANG 'BREL
PA YIN GYI, SPYI LA RAG LAS PA NI MA YIN NO, ,KHYAD PAR YANG
MTHONG BA YIN TE, DE'I PHYIR DE LA NI SPYI LA LTOS PA 'GA' YANG
MED DO, ,GAL TE SPYI MA NGES NA NI

TSAD MA GZHAN LAS NGES PAR BYA'O, ,CI STE NGES NA NI DON BYA BA
BYED PA'I YUL CAN YIN PA'I PHYIR TSAD MA DE YANG KHYAD PAR GYI
MTHAR THUG PA NYID DO, ,GAL TE DER TSAD MA NI MNGON SUM NYID YIN
PA TSAD MA'I BYA BA NI NGES PAR BYED PA YIN NO, ,MNGON SUM SNGON
PO NGES PAR BYED PA LTAR SKAD CIG

MA MA YIN PA DANG, RDUL PHRA RAB MA YIN PA NYID DU NGES PA SKYED
PAR BYED PA YIN NO, ,DES NA GAL TE SKAD CIG MA YIN PA NYID LA
TSAD MA MA YIN NA, ,DE SNGON PO NYID LA DE JI LTAR TSAD MA YIN,
CI SHES PA GCIG NYID KHO NA TSAD MA YIN LA, GZHAN TSAD MA MA YIN
NAM ZHE NA, NYON CIG

TSAD MA'I BYA BA NI NGES PAR BYED PA YIN LA, NGES PA YANG DNGOS
PO'I RANG BZHIN 'DZIN PAR NUS PA MA YIN TE, PHAN TSUN LOG PAS
SGRO BTAGS PA'I MTHAR THUG PA YIN TE, DE DANG DE LAS LDOG PA'I
BRTEN NAS DNGOS PO GZHAN LAS LDOG PA'I MTHAR THUG PAR RANG BZHIN
DU RTOGS PAR BYED

DO, ,DE'I PHYIR NGES PA'I YUL NI LDOG PA GCIG GI MTHAR THUG PA'I
RANG BZHIN YIN NO, ,NGES PA YANG TSAD MA'I BYA BA YIN PA'I PHYIR
LDOG PA GCIG TSAD MA'I BYA BA YIN PAS TSAD MA'I BYA BA NI LDOG PA
GCIG GI RANG BZHIN GYI MTHAR THUG PA YIN PAS YONGS SU RDZOGS PA
YIN NO, ,DE

@232B LTAR GYUR NA NI SNGON PO MA YIN PA LAS LOG PA'I SNGON PO LA
NI SHES PA DE TSAD MA YIN NO, ,SKAD CIG MA LAS LDOG PA'I SKAD CIG
MA MA YIN PA LA TSAD MA YIN NO, ,SKAD CIG MA NYID LA NI TSAD MA
MED PA YIN GYI, TSAD MA YIN PA NI MA YIN NO, ,DES NA YUL DU MA LA
LTOS NAS TSAD MA DANG

TSAD MA MA YIN PA'I PHYIR MI 'THAD PA CI YOD, DE LTA NA NI PHYOGS
GCIG PA'I YUL CAN TSAD MAR 'GYUR LA DE LTAR 'GYUR NA YANG, SHES
PA THAMS CAD TSAD MAR 'GYUR RO, ,GANG GI PHYIR GANG ZHIG THA NA
DNGOS PO TZAM LA YANG MI SLU BA MA YIN PA'I SHES PA DE NI YOD PA
MA YIN NO, ,SMIG

RGYU LA CHUR 'DU SHES PA YANG GZUGS CAN NYID DANG G-YO BA NYID
DANG YOD PA NYID LA MI SLU BAS TSAD MAR THAL LO ZHE NA, NYON CIG
'DI LA SPYI RNYED PA DE LTA BA THAMS CAD NI DNGOS PO MED PA YIN
TE, SPYI'I RANG BZHIN MA DMIGS PA'I PHYIR DANG, SPYI LA RAG LAS
PA'I DON BYA BA LA MA DMIGS

PA'I PHYIR RO, ,KHYAD PAR NI DNGOS PO YOD PA YIN TE, DE'I RANG
BZHIN DANG DE LA RAG LAS PA YOD PAR RNAM PAR 'JOG PA'I RGYU DON
BYED PA MA DMIGS PA'I PHYIR RO, ,YOD PA MA YIN PA'I SPYI DE YANG
GANG ZHE NA, SKAD CIG MA NYID DANG YOD PA NYID DANG LUS CAN NYID
DANG, GZHAN DU

MA'I THUN MONG BAR YONGS SU BRTAGS PA STE, SPYI NI DU MA'I THUN
MONG BA YIN PA'I PHYIR RO, ,SKAD CIG MA NYID GZHAN GANG ZHIG YOD
NA RANG BZHIN GYI GTAN TSIGS KYIS BSGRUB PAR BYA ZHE NA, SGRA'I
SKAD CIG MA NYID THAMS CAD DU NI MED PA MA YIN GYI, 'ON KYANG
SKAD CIG MA NYID MA

YIN PA LAS LDOG NAS SKAD CIG MA GCIG DU MA'I THUN MONG DU BRTAGS
PA YANG YIN PA DE 'DRA BA MED KYI SNGON PO LA SOGS PA'I KHYAD PAR
SO SOR THA DAD PA GANG YIN PA DE NI YOD PA KHO NA'O, ,DE LTAR YIN
YANG SPYI GANG YIN PA DE NI KHYAD PAR GYI BDAG NYID KHO NA'O,
,YOD PA YIN ZHING

KHYAD PAR GYI MTHAR THUG PA KHO NAR GZUNG BAR BYA BA YIN NO,
,KHYAD PAR MED DAM MA BZUNG NA NI SPYI YANG MED PAR MA BZUNG BAR
'GYUR RO, ,DE'I PHYIR KHYAD PAR YOD NA NI SPYI YOD LA KHYAD PAR
MED NA NI SPYI YANG MED PAR 'GYUR RO, ,DE LTAR GYUR NA SMIG RGYU
LA CHUR SHES PA CHU MED NA

@233A *, ,CHU'I RANG BZHIN DU 'GYUR BA'I DNGOS PO NYID DANG SKAD
CIG MA NYID DAM LUS CAN NYID LA SOGS PA MED CING, DKAR PO'I RANG
BZHIN BTANG NA DE'I NGO BOR 'GYUR BA'I DBYIBS MED PA YIN NO,
,PHYOGS 'DIS KHYAD PAR LA MI SLU BA SPYIS THAMS CAD BSHAD PA LTA
BU'O, ,

KHYAD PAR LA MI SLU BA LA YANG LA LAR SPYI LA SLU BA'I PHYIR TSAD
MA MA YIN NO, ,KHYAD PAR LA NI TSAD MA NYID DO, ,GAL TE NGES PAR
BYAS PA LA MI SLU BA TSAD MA YIN NA, 'O NA NI CHA SHAD DANG SKAD
CIG MA MA YIN PA NYID MTHONG ZHENG ZHEN PAR BYAS PA LAS MI SLU BA
YOD PA DE'I PHYIR TE, YANG YOD PA DANG

DE LA DMIGS PA'I YANG TSAD MAR 'GYUR RO ZHE NA BDEN TE, GANG LA
MI SLU BA MTHONG BA NGES PAR DE NI YOD PA NYID DE, SNAM BU'I BGO
BA LA SOGS PA'I DON BYED PA YAN LAG CAN YIN PAR MI 'THAD DE, TSAD
MAS GSAL BAS NA DON BYED PA MI 'THAD PA'I PHYIR RO, ,SKAD CIG MA
MA YIN PA

YANG NGO, ,DON BYED PA DE NI TSAD MAS 'THAD PA'I RDUL PHRA RAB
DANG SKAD CIG MA KHO NAS YONGS SU RDZOGS PA YIN GYI, ,YAN LAG CAN
NAM SKAD CIG MA MA YIN PA LA NI MA YIN NO, ,SNANG BA 'DI NI RAGS
PA GCIG TU MI SNANG BA'I PHYIR RO, ,RAGS PA YIN NA GCIG PU 'GAL
BA'I PHYIR RO,

DE BZHIN DU SKAD CIG MA MA YIN PA NYID DU NI YUN RING DU MI GNAS
PA YIN NO, ,DE NI MTHONG BA'I SKAD CIG MAS LTA BAR NUS PA MA YIN
TE, YUN RING DU GNAS PA SNGA PHYI CHA SHAS MED PA'I MTHONG BAS JI
LTAR LTA BAR BYED, MTHONG BA'I SKAD CIG MA MA YIN DU CHUG KYANG
LTA BA'I BYA BA NI SNGA PHYI CHA

SHAS MED PA NYID DE, SKAD CIG MA DANG PO MTHONG BA LAS PHYIS
MTHONG BAR MI NUS PA'I PHYIR RO, ,DE LTAR GYUR NA YANG 'BYUNG BA
DANG 'BYUNG BA'I BYA BA'I YUL GYI RANG BZHIN GYI SNGA MA DANG
PHYI MA CHA SHAS MED PA'I YUL MA YIN PA'I PHYIR YUN RING POR 'DUG
PA'I RANG BZHIN NI MTHONG BA'I BYA BA'I

GZUNG BA NI MA YIN TE, DE'I PHYIR SNANG BA GANG YIN PA DE NI SKAD
CIG MA MA YIN PA NYID KYI THUN MONG BA YIN NO, ,DES NA SKAD CIG
MA MA YIN PA NYID MTHONG BA NI MA YIN GYI, 'KHRUL PA'I RGYU MTSAN
'BA' ZHIG LAS NGES PA SKYED PA YIN TE, DPER NA GCIG DANG 'GAL BA
MTHONG BA YANG

@233B GCIG TU ZHEN PAR BYED PA BZHIN NO, ,GAL TE THOB PAR BYED PA
TSAD MA MA YIN NA, 'O NA THOB PAR BYED PA MA YIN PA TSAD MAR MI
'GYUR RO ZHE NA, KVA'I THOB PAR BYED PA DE'I TSAD MA SPANG BA
THOB PA NI MA YIN TE, GANG GI PHYIR THOB PA NI PHYIS KYI SHES
PA'I KHYAD PAR YIN NA DE JI LTAR SHES

PA SNGA MA SNGA MA'I RANG BZHIN DU 'GYUR TE, TSAD MA NI NUS PA'I
RANG BZHIN LAS GZHAN MA YIN NO, ,DE'I PHYIR THOB PAR BYED PA YANG
THOG PAR NUS PA'I TSAD MA YIN GYI, THOB PA NYID NI MA YIN NO,
,THOB PA'I NUS PA DE YANG DON MED NA MI 'BYUNG BA'I PHYIR RO,
,DON MED NA MI 'BYUNG BA DE NI

GANG ZHIG THOB PAR MI BYED PA DE LA YANG YOD PA'I PHYIR TSAD MA
YIN NO, ,GAL TE DE LTAR NA DON THOB PA NI NUS PA'I RGYU MTSAN DON
MED NA MI 'BYUNG BA TSAD MA GANG GI YUL YIN ZHE NA, MNGON SUM
GYI'O, ,DON NGES PAR BYED PA'I MNGON SUM GYI BDAG NYID DON GSAL
BAR BYED PAR NYAMS SU

MYONG BA GANG YIN PA DE NYID DON MED NA MI 'BYUNG BAR NGES PA YIN
PA'I PHYIR NGES PAR BYED PA YIN NO, ,YANG GANG GI TSE, DON LA THE
TSOM ZA BA DE'I TSE, BDAG NYID LA YANG THE TSOM ZA BAR 'GYUR BAS
GZHAN LAS YIN PAR 'DOD DE, THE TSOM NI MNGON SUM LA GNOD PAR BYED
PA MA YIN NO ZHES SNGAR BSHAD ZIN

TO, ,TSAD MA MNGON SUM YIN PA 'BA' ZHIG TU MA ZAD KYI TSAD MA MA
YIN PA YANG YUL NYAMS SU MYONG BA'I MNGON SUM NYID DO, ,GANG GI
PHYIR ZHUGS PA'I SKYES BU LA SMIG RGYU'I RANG BZHIN 'DZIN PA'I
MNGON SUM SKYES PA DE NYID DU CHU'I SHES PA TSAD MA MA YIN PAR
'DZIN PA YIN NO, ,

GANG GI PHYIR DON MED PAR 'DZIN PA NYID NI TSAD MA MA YIN LA SMIG
RGYU'I DE KHO NA NGES PAR BYED PA NYID KYANG SGRO BTAGS PA'I CHU
MED PAR NGES PAR BYED PA YIN NO, ,DE LTA NA YANG JI LTAR BUM PAS
DBEN PA'I SA PHYOGS SHES PA NGES PAR BYED PA NYID BUM PA'I SHES
PA NGES PAR BYED PA YIN PA

DES NA BUM PA SHES PA MED PA MNGON SUM NYID YIN PA DE BZHIN DU
'DI LA YANG SHES PAR BYA'O, ,'DIR SHES PA PHYI MA DANG, TSAD MA
MA YIN PA'I SHES PA SNGA MA GO BYA GO BYED NI MA YIN TE, GANG
GRUB NA GANG MA GRUB PA DE NI DE'I RTAGS BRJOD PA YIN GYI GCIG
PAR GRUB PA DAG NI RTAGS DANG

@234A *, ,RTAGS CAN GYI DNGOS PO MA YIN NO, ,GAL TE TSAD MA DANG
TSAD MA MA YIN PA MNGON SUM YIN NA, 'O NA, TSAD DANG CIG SHOS
SPYI GZHAG DANG, ,ZHES BYA BA DANG, CHOS MTHUN PA JI LTA BA LAS
DE LTAR NGES PAR BYED PA NA RJES SU DPAG PAR BYA BA LAS MA 'DAS
SO ZHES BSHAD

PA GANG YIN PA DE JI LTAR RTOGS PAR BYA ZHE NA, SMRAS PA RANG
DANG GZHAN GYI RGYUD LA YOD PA'I NYAMS SU MA MYONG BA RNAMS NI
NYAMS SU MYONG BA'I SHES PA GSAL BA RNAMS DANG CHOS MTHUN PA
MTHONG BA'I RJES SU DPAG PAS TSAD MA DANG TSAD MA MA YIN PA'I
RANG BZHIN RTOGS PA NA NYE BAR STON PAR BYED KYI RANG

GI RGYUD LA YOD PA'I NYAMS SU MYONG BA NYID LA NI MA YIN TE, DE
DAG GIS NI DE DAG LA THA SNYAD DU BYA BAR MI RIGS PA'I PHYIR RO,
,DE NYID KYI PHYIR MDOR SPYIR SMOS PA BYA STE, GZHAN DU TSAD MA
DANG CIG SHOS GZHAG PA DANG ZHES SPYI MA SMOS PAR GSUNG BAR 'GYUR
RO, ,GAL TE RANG GI RGYUD LA YOD

PA'I SHES PA'I GSAL BA'I RNAMS KYANG RJES SU DPAG PA NYID LAS
TSAD MA DANG TSANG MA MA YIN PA YIN, JI TAR SLOB DON NYAMS SU
MYONG BA'I YUL CAN GYI SHES PA'I GSAL BA RNAMS LAS MA GTOGS PA
ZHES GSUNG BAR 'GYUR RO, ,GANG GI TSE SHES PA GSAL BA THAMS CAD
RJES SU

DPAG PA LAS TSAD MA DANG TSAD MA MA YIN NA NI DE'I TSE MA GTOGS
PA ZHES BYA BA SMOS PA DON MED PAR 'GYUR RO, ,NYAMS SU MYONG BA
SMOS PA NI TSAD MA MA YIN BA'I DON DU STE, JI SRID YUL MED PAR
NYAMS SU MA MYONG BA DE SRID DU TSAD MA MA YIN PAR SHES PAR MI
NUS PA DE'I PHYIR NA GANG GI

YUL MED PAR NYAMS SU MYONG BA DE NI TSAD MA MA YIN PAR SHES PAR
BYA'O ZHES BRJOD PA'I PHYIR YANG NYAMS SU MYONG BA'I YUL CAN SMOS
SO, ,TSAD MAR NGES PA'I YANG YUL NYAMS SU MYONG BA MED NA NI MI
'GYUR BAS TSAD MAR SHES PA YANG TSAD MAS YUL NYAMS SU MYONG BA
LAS NGES PAR

'GYUR BA YIN NO ZHES BRJOD PA'I PHYIR YANG NYAMS SU MYONG BA'I
YUL CAN ZHES SMOS SO, ,GAL TE SHES PA SNGA MA DANG CHOS MTSUNGS
PA LAS SHES PA PHYI MA TSAD MAR NGES NA MNGON SUM DU MI 'GYUR BA
MA YIN NAM ZHE NA, MNGON SUM DU MI 'GYUR BA MA YIN TE, GANG GI
'DI NI SHES PA SNGA

@234B MA DANG 'DRA'O ZHES DE LTAR NI BRTAG PA 'GA' YANG MED KYI,
'O NA KYANG THA SNYAD 'GOG PA LAS SHES PA'I RTOGS PA NYID NA TSAD
MAR NGES PAR 'GYUR RO, ,YANG NA NYAMS SU MYONG MA THAG KHO NAR
SHES PA THAMS CAD DON MED NA MI 'BYUNG, RTOGS PA YIN PA DE BAS NA
PHYIS THE TSOM 'BYUNG YANG TSAD

MA DANG TSAD MA MA YIN PA NI MNGON SUM NYID KYIS 'DZIN YIN NO,
,GZHAN YANG JI SRID MNGON SUM GYIS BYUNG BA'I ZHE NA PAS THA DAD
PA MED PAR BZUNG BA'I DNGOS PO DE DAG LAS DNGOS PO GCIG LA RGYU
DANG 'BRAS BU NYED DU BZUNG NA THAMS CAD GZUNG BAR 'GYUR BA YIN
NO, ,JI LTAR SHES PA GCIG

LA BRDAR BYAS NA SPYI MED KYANG NGO BO GCIG ZHE NA BA'I GZUNG
BA'I 'GYUR BA'I SHING MTHA' DAG LA BRDAR BYAS PAR 'GYUR BA DE
BZHIN DU ME THA DAD KYANG MER SHES PA'I RTEN YIN NO ZHES BYA BA
LA SOGS PA GSUNG BA'I PHYIR RO, ,GAL TE ME 'DI DU BA'I RGYU YIN
LA DU BA 'DI ME'I 'BRAS BU YIN TE,

SNGAR MTHONG BA DANG CHOS MTHUN PA'I PHYIR NA SNGAR MTHONG BA'I
ME DANG DU BA BZHIN NO ZHES CHOS MTHUN PA'I RTAGS LAS RJES SU
DPAG BAR BYA BA MA YIN NAM ZHE NA, CHOS MTHUN PA'I RNAM PA GNYIS
TE, SNANG BA DANG BRTAG PA'O, ,DE LA TSOGS PA NGES PAR MA RTOGS
PA DE NYID YIN NO ZHES

GCIG TU ZHEN PAR BYAS PA'AM NGES PAR RTOGS PA STE 'DI NI SNGAR
MTHONG BA DANG 'DRA BA YIN NO ZHE NA, NGES PAR BZUNG BA SHING LA
SOGS PA RNAMS LA MTHONG BA'I TSOGS PA CHOS MTHUN PA YOD PA YIN NA
DE'I RGYU THA DAD PA CAN GYI REG PA DANG MYANGS PAS 'KHRU BA'I AA
RU RA DAG LA YANG YOD PA YIN

NO, ,DE'I PHYIR GCIG GI SKYED PA NYID LA YANG 'KHRUL BA'I PHYIR
RTAGS MA YIN NO, ,CHA SHAS CHOS MTHUN PA NI BA LANG DANG BA MEN
MTHONG BA DAG LA YOD PA YIN NO, ,MTHONG BA DE NI TSOGS PA GCIG LA
RAG LAS PA'I PHYIR MA MTHONG BA RVA CAN GYI RTAGS YIN YANG RVA LA
SOGS PA MTHONG BA NI MTHONG BA'I

CHA SHAS GZHAN RJES SU DPAG PAR BYA BA MED PAS RTAGS MA YIN NO,
,BRTAG BA'I CHOS MTHUN PA NI CHOS GZHAN GYIS BYAS PA STE, DPER NA
BYAS PAS BYAS PA SGRA DANG BUM PA GNYIS KYI LTA BU STE, GANG LA
LTOS NAS CHOS MTHUN PA CAN GYI RJES SU DPAG PAR 'GYUR BA'AM MI
RTAG BA NYID KYIS BYAS TE,

@235A *, ,GANG LA BRTEN NAS CHOS MTHUN PA'I DPER 'GYUR RO, ,DE
YANG CHOS GZHAN NYID GTAN TSIGS SU BRJOD PA YIN GYI, DES BYAS PA
CHOS MTHUN PAS THE TSOM ZA BAS CI ZHIG BYA DNGOS PO NYID LA SOGS
PAS BYAS PA'I CHOS MTHUN PA NI 'KHRUL PAS BRTAGS PA MA YIN LA,

BSKYED PAR BYA BA NYID KYIS KHYAD PAR 'GYUR BA'I CHOS MTHUN PAR
'GYUR BA NI MA YIN NO, ,LUS CAN MA YIN PA'I RNAM PAR SHES PA
GNYIS NI CHOS KYIS BYAS PA'I CHOS MTHUN PAR 'GYUR NA, DE LA YANG
CHOS DE NYID TSAD MA DANG TSAD MA MA YIN PA'I GTAN TSIGS YIN GYI
CHOS MTHUN PA NI MA

YIN NO, ,GAL TE YUL DANG DUS DANG GSAL BAR BYED PA'I KHYAD PAR
CAN DU 'GYUR BA SHES PA NA MTHONG BA'I PHYIR 'DI NI DNGOS PO YIN
PA YIN TE, SNGAR MTHONG BA YIN NO ZHES DNGOS PO YOD PAR GRUB NA
SHES PA YANG TSAD MAR GRUB PO ZHE NA, MNGON SUM DU 'GYUR BA'I
RANG BZHIN LA GANG ZHIG YOD

PA RJES SU DPAG PAR 'GYUR TE, DE'I PHYIR 'DI LA RJES SU DPAG PA
YOD PA MA YIN NO, ,DE'I PHYIR MNGON SUM DANG MI DMIGS PA DAG GIS
RGYU DANG 'BRAS BU NYID GCIG LA MTHONG NA THA MI DAD PA'I ZHEN
PAS GZUNG BAR BYA BA'I DNGOS PO GZHAN THAMS CAD MTHONG BA YIN
PA'I PHYIR, RJES

SU DPAG PAR BYA BA MA YIN GYI, DRAN PAR BYA BA YIN NO ZHES NGES
SO, ,DE'I PHYIR DE LTAR SKYED PAR BYED PA NYID GCIG LA MTHONG NA
GZHAN LA DRAN PAR BYA BA YIN GYI RJES SU DPAG PAR BYA BA NI MA
YIN TE, RGYU RNAMS LA NI 'BRAS BU 'KHRUL PA'I PHYIR RO, ,DE NYID
KYI PHYIR TSOGS PA LAS 'BRAS

BU RJES SU DPAG PA MA YIN PAR BSHAD DO, ,DRAN PA NI YOD KYANG
SPANGS TE DON GZHAN LA LTOS NAS RTAGS SU BSHAD DO, ,GAL TE 'DRA
PA RTAGS YIN NA NI GCIG KYANG 'DRA BA YIN PA DE'I PHYIR DE YANG
YONGS SU BRTAGS NAS BRTAGS PA'I MTHAR BZUNG BA YUL GYI RJES SU
DPAG PAR BYA BAR

'GYUR TE, RES 'GA' DE LAS 'BRAS BU YOD PAR 'GYUR RO ZHES BYA BAR
RO, ,'BRAS BU RES 'GA' BA'I YUL NYID KYANG TSOGS PA NYID LA NGES
KYI, DNGOS PO GCIG LA NI MA YIN NO, ,'BRAS BU 'GAR YANG MA NGES
LA TSAD MA'I YUL NI NGES PA YIN TE, DE'I PHYIR SKYED PAR BYED PA

@235B NYID KYI SHES PA LKOG TU GYUR PA LA SKYES PA NI DRAN PA YIN
GYI, RJES SU DPAG PA NI MA YIN NO, ,DE LTAR YANG DE MTHONG BA
NYID NA MTHONG BA RNAMS LA MYONG BA'I MTHU LAS BYUNG BA'I DRAN PA
LAS ZHES GSUNGS TE, DRAN PA NI DRAN PAR BYED PA PO'I DUS NA 'DI
DAG GIS DON YONGS SU BCAD NAS

'JUG PA NA ZHES BYA BA DE LA MNGON SUM GYIS NI DNGOS PO TZAM
MTHONG LA RJES SU DPAG PAS NI RGYU DANG 'BRAS BU NYID DU STE, DE
THAMS CAD DU MNGON SUM GYI YUL LA MNGON SUM DANG RJES SU DPAG PA
DAG KHO NA 'JUG PAR BYED PA NI MA YIN NO ZHES GANG SMRAS PA DE NI
SPANGS PA YIN NO, ,GANG

GI PHYIR MNGON SUM NYID KYIS DNGOS PO'I 'BRAS BU SKYED NUS PA
'DREN PA DE'I PHYIR NA 'JUG PAR BYED PA NI MNGON SUM DE NYID YIN
NO, ,DE LTAR GSHOL DANG RAL GRI DANG, GTUN SHING LA SOGS PA MNGON
DU SNANG BA MNGON SUM SNGA MAS BYAS PA'I DRAN PA'I SA BON SAD PAS
'DI LTA STE, RMO BA

DANG GCOD PA DANG 'DRU BA LA SOGS PA'I SHES PA NI 'DRA BA NYID
YIN PA LTA BU'O, ,DES NA 'JUG PAR BYED PA NI MNGON SUM MA YIN NO,
,GANG YANG CHOS MTHUN PA MTHONG BA LAS SHES PA GANG BSHAD PA DE
LA NI DON 'DI YIN TE, DNGOS POS BSKYED PA TZAM GYI RGYU TZAM GYIS
NI SANGS RGYAS PA

RNAMS KYI TSAD MA YIN LA, DNGOS PO 'DZIN PA TZAM GYI RGYU MTSAN
GYIS NI 'JIG RTEN RGYANG PAN PA RNAMS KYI TSAD MA YIN NO, ,DES NA
DNGOS PO SKYED PA NYID DANG DNGOS PO 'DZIN PA NYID GNYI GA'I TSAD
MA DANG PHAN TSUN KHYAB PAR BYA BA DANG KHYAB PAR BYED PA YANG
YIN NO, ,DES NA KHYAB PAR BYA BAS

BYAS PA'I DPE DANG CHOS MTHUN PA GANG YIN PA LAS BSGRUB PAR BYA
BA'I CHOS CAN DE BZHIN BSGRUB PA'I PHYIR TSAD MAR NGES PA YIN LA,
KHYAB PAR BYED PA MI DMIGS PAS BYAS PA'I CHOS MTHUN PA LAS DE
LTAR SGRUB PA'I PHYIR NA TSAD MA MA YIN PA ZHES BYA BA'I DON YIN
GYI, CHOS MTHUN

PA NYID KYIS NI RTAGS MA YIN NO, ,GANG GI TSE TSAD MA LA THE TSOM
ZA BA DE'I TSE 'JUG PA DANG PHAN TSUN BSTEN PA'I NYES PAR MI
'GYUR RAM ZHUGS PA LAS DON BYA BA THOB PA'I PHYIR TSAD MAR NGES
PA LAS 'JUG PA'I PHYIR PHAN TSUN BSTEN PA MA YIN NO ZHE NA, GANG
GI PHYIR TSAD MA LA THE TSOM

@236A *, ,YOD KYANG DON DU GNYER BA SNANG BA'I RANG BZHIN LA
SNANG BA DANG LDAN PA'I TSAD MA LAS RAB TU 'JUG PA DE'I PHYIR
PHAN TSUN BSTEN PA'I NYES PA YOD PA MA YIN NO, ,DON LA THE TSOM
YOD PA LAS KYANG RTOG PA DANG LDAN PA 'JUG PA'I PHYIR DON LA THE
TSOM ZA BA LAS LDOG PAR

JI LTAR 'GYUR, DE'I PHYIR THAMS CAD KHA NA MA THOB MED DO, ,LA
LAR MNGON SUM LA LAR 'THAD PAS SLOB DPON GYIS GZHAG TSAD MA NI,
,RIM PAR RJES SU BRJOD PAS BZHAG NAS BDAG GI DGE BA GANG THOB PA,
,DES NI NYON MONGS RNAM GROL THAR LAM TSAD MA'I MTHAR THUG 'GYUR
PA

YI, ,STON PA 'GRO KUN PHAN BYED BLO YI MIG TU CHOS MCHOG BDAG
GYUR CIG ,SLOB DPON CHOS MCHOG GIS MDZAD PA TSAD MA BRTAG PA ZHES
BYA BA RDZOGS SO,, ,,LO TZ'A BA DGE SLONG BLO LDAN SHES RAB KYIS
BSGYUR BA'O,, ,