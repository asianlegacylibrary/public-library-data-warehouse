@167A #, ,RGYA GAR SKAD DU, SAm BA RA BING SHI KA BRi TTI, BOD SKAD DU,
SDOM PA NYI SHU PA'I 'GREL PA, BAM PO DANG PO, SDOM PA MA LUS
RGYA MTSO YI, ,MTHAR PHYIN 'JAM PA'I GSUNG MNGA' LA, ,PHYAG 'TSAL
NAS NI SDOM PA'I MCHOG ,NYI SHU PA NI GSAL

BAR DGROL, ,SANGS RGYAS SRAS DANG BCAS PA LA, ,GUS PAS PHYAG
'TSAL CI NUS MCHOD, ,PHYOGS DUS KUN NA BZHUGS PA YI, ,BYANG CHUB
SEMS DPA' RNAMS KYI KHRIMS, ,BSOD NAMS KUN GYI GTER GYUR GANG,
,DE NI BSAM PA DAM PA YI, ,BLA MA SDOM LA GNAS SHING MKHAS, ,NUS

@167B DANG LDAN LAS BLANG BAR BYA, ,ZHES BYA BA 'DIS BYANG CHUB
SEMS DPA'I SDOM PA NOD PA'I CHO GA BSTAN TE, BYANG CHUB SEMS
DPA'I SA LAS DE SKAD 'BYUNG BA'I PHYIR RO, ,DE LA BYANG CHUB SEMS
DPA'I KHYIM PA'AM, RAB TU BYUNG BA BYANG CHUB SEMS DPA'I BSLAB
PA'I TSUL KHRIMS KYI PHUNG PO RNAM PA GSUM

PO 'DI DAG LA SLOB PAR 'DOD CING, BLA NA MED PA YANG DAG PAR
RDZOGS PA'I BYANG CHUB TU SMON LAM BTAB PAS BYANG CHUB SEMS DPA'I
SMON LAM BTAB PA'I PHYIR CHOS MTHUN PA SDOM PA BLANGS PA MKHAS
PA, NGAG GI RNAM PAR RIG BYED KYI DON 'DZIN PA DANG, GO BAR NUS
PA DE LTA BU'I BYANG CHUB SEMS

DPA'I RKANG PA GNYIS LA THOG MAR PHYAG BYAS NAS GSOL BA GDAB PAR
BYA STE, 'DI SKAD CES, BDAG RIGS KYI BU KHYOD LAS BYANG CHUB SEMS
DPA'I TSUL KHRIMS KYI SDOM PA YANG DAG PAR BLANG BA NOD PAR 'TSAL
GYI, DE LAS NOD PA MCHIS NA BDAG LA THUGS BRTZE BA'I SLAD DU CUNG
ZAD CIG

GSAN CING STZAL BA'I RIGS SO ZHES BRJOD PAR BYA'O, ,DE NAS BYANG
CHUB SEMS DPA' NUS PA DES BYANG CHUB SEMS DPA' 'DOD PA DE LA
BYANG CHUB SEMS DPA'I SDOM PA'I PHAN YON RGYA CHER BRJOD NAS,
SDOM PA 'DOD PA LA BSLAB PA'I GZHI'I LCI YANG YANG DAG PAR BRJOD
CING SPRO BA BSKYED PA YANG BYA

STE; 'DI SKAD CES BRJOD PAR YANG BYA'O, ,RIGS KYI BU KHYOD NYON
CIG ,KHYOD 'DI LTAR SEMS CAN MA BRGAL BA RNAMS BSGRAL BA DANG, MA
GROL BA RNAMS DGROL BA DANG, DBUGS MA PHYIN PA RNAMS DBUGS DBYUNG
BA DANG, YONGS SU MYA NGAN LAS 'DAS PA RNAMS YONGS SU MYA NGAN
LAS

'DA' BA DANG, SANGS RGYAS KYI GDUNG RGYUN MI 'CHAD PAR 'DOD DAM,
DE LA KHYOD KYIS SEMS BSKYED PA BRTAN PA DANG, YI DAM LA BRTAN
PAR BYA'O ZHES DE LTAR MI SHES PA'I RIGS MTHONG NAS SPRO BA SKYED
PA'I PHYIR BRJOD PAR BYA'O, ,DE NAS 'DOD PA DES LEGS PAR GSOL BA
BTAB NAS BLA

GOS PHRAG PA GCIG TU GZAR TE, 'DAS PA DANG MA BYON PA DANG DA
LTAR BYUNG BA'I SANGS RGYAS BCOM LDAN 'DAS RNAMS DANG, BYANG CHUB
SEMS DPA' SA CHEN PO LA ZHUGS PA YE SHES DANG MTHU CHEN PO THOB
PA PHYOGS BCU NA BZHUGS PA RNAMS LA MCHOD PA BYAS NAS, DE DAG GI
YON TAN

@168A *, ,RNAMS KYANG MNGON SUM DU BYAS LA SNYING NAS DANG BA'I
SEMS SAM, YANG NA DES CI NUS PA DANG, RGYU'I STOBS CI YOD PAS
CHUNG NGU YANG BSKYED LA, DE BZHIN GSHEGS PA'I SKU GZUGS MDUN DU
BZHAG STE, LEGS PAR MCHOD PA BYAS NAS, GDUNG BA'I TSUL

GYIS PUS MO'I LHA NGA SA LA GTZUGS PA'AM TZOG TZOG POR 'DUG KYANG
RUNG STE, BYANG CHUB SEMS DPA' MKHAS PA DE LA 'DI SKAD CES BRJOD
PAR BYA STE, RIGS KYI BU'AM TSE DANG LDAN PA'AM BTZUN PAS KYANG
BYANG CHUB SEMS DPA'I TSUL KHRIMS KYI SDOM PA YANG DAG PAR BLANG
BA BDAG LA STZAL DU

GSOL ZHES SMRAS NAS DRAN PA RTZE GCIG TU GZHAG STE, SEMS DANG BA
KHO NA BSKYED NAS, DA NI BDAG GIS RING PO MI THOGS PAR BSOD NAMS
KYI GTER CHEN PO BLA NA MED PA ZAD MI SHES SHING DPAG TU MED PA
'THOB PAR 'GYUR RO SNYAM DU DON DE NYID RJES SU BSAM ZHING CANG
MI SMRA BAR BYA'O, ,DE LTAR

ZHUGS PA'I BYANG CHUB SEMS DPA' DE LA BYANG CHUB SEMS DPA' MKHAS
PA 'GRENG YANG RUNG, STAN LA 'DUG KYANG RUNG STE, DES SEMS MA
G-YENGS PAR 'DI SKAD CES BRJOD PAR BYA STE, RIGS KYI BU'AM CHOS
KYI SPUN MING 'DI ZHES BYA BA KHYOD BYANG CHUB SEMS DPA' YIN NAM,
BYANG CHUB TU SMON

LAM BTAB BAM ZHES SMROS SHIG ,DES KYANG LAGS SO ZHES KHAS LONGS
SHIG, DE'I 'OG TU DE LA YANG 'DI SKAD CES BRJOD PAR BYA STE, RIGS
KYI BU MING 'DI ZHES BYA BA KHYOD 'DAS PA'I BYANG CHUB SEMS DPA'
THAMS CAD KYIS BSLAB PA'I GZHIR GYUR PA GANG YIN PA RNAMS DANG,
TSUL

KHRIMS SU GYUR PA GANG YIN PA DANG, MA 'ONGS PA'I BYANG CHUB SEMS
DPA' THAMS CAD KYIS BSLAB PA'I GZHIR GYUR PA GANG YIN PA RNAMS
DANG, TSUL KHRIMS SU GYUR PA GANG YIN PA DANG, DA LTA NA PHYOGS
BCU DAG NA DA LTAR BZHUGS PA'I BYANG CHUB SEMS DPA' THAMS CAD
KYIS BSLAB PA'I

GZHI GANG YIN PA RNAMS DANG, TSUL KHRIMS GANG YIN PA DANG, BSLAB
PA'I GZHI GANG DAG DANG, TSUL KHRIMS GANG DAG LA 'DAS PA'I BYANG
CHUB SEMS DPA' THAMS CAD KYIS BSLAB PAR GYUR PA DANG, MA 'ONGS
PA'I BYANG CHUB SEMS DPA' THAMS CAD SLOB PAR 'GYUR BA DANG,
PHYOGS

@168B BCU DAG NA DA LTAR BYUNG BA'I BYANG CHUB SEMS DPA' THAMS
CAD DA LTAR SLOB PA'I BYANG CHUB SEMS DPA'I BSLAB PA'I GZHI THAMS
CAD DANG BYANG CHUB SEMS DPA'I TSUL KHRIMS THAMS CAD DE, SDOM
PA'I TSUL KHRIMS DANG, DGE BA'I CHOS SDUD PA'I TSUL KHRIMS DANG,
SEMS CAN GYI DON BYA

BA'I TSUL KHRIMS LAS NOD DAM ZHES SMROS SHIG, DES KYANG NOD LAGS
SO ZHES KHAS LONGS SHIG ,BYANG CHUB SEMS DPA' MKHAS PA DES KYANG
DE LTAR LAN GNYIS LAN GSUM DU BRJOD PAR BYA'O, ,DRIS NA NOD PA'I
BYANG CHUB SEMS DPA' DES KYANG LAN GSUM GYI BAR DU KHAS BLANG BAR

BYA'O, ,DE LTAR BYANG CHUB SEMS DPA' MKHAS PA DES NOD PA'I BYANG
CHUB SEMS DPA' DE LA BYANG CHUB SEMS DPA' TSUL KHRIMS KYI SDOM PA
YANG DAG PAR LAN GSUM GYI BAR DU PHOG STE KHAS LEN DU YANG BCUG
NAS, NOD PA'I BYANG CHUB SEMS DPA' DE MA LANGS PAR DE BZHIN
GSHEGS

PA'I SKU GZUGS DE NYID KYI SPYAN SNGAR PHYOGS BCU'I SANGS RGYAS
DANG BYANG CHUB SEMS DPA' BZHUGS SHING 'TSO SKYONG BA THAMS CAD
KYI ZHABS LA GTUGS TE THAL MO SBYAR NAS, 'DI LTAR MKHYEN PAR
MDZAD DU GSOL BA BYA STE, BYANG CHUB SEMS DPA' MING 'DI ZHES BGYI
BA 'DIS BDAG BYANG CHUB

SEMS DPA' MING 'DI ZHES BGYI BA LAS BYANG CHUB SEMS DPA'I TSUL
KHRIMS KYI SDOM PA YANG DAG PAR BLANG BA LAN GSUM GYI BAR DU MNOS
LAGS TE, BDAG MING 'DI ZHES BGYI BA LAS BYANG CHUB SEMS DPA' MING
'DI ZHES BGYI BA 'DIS BYANG CHUB SEMS DPA'I TSUL KHRIMS KYI SDOM
PA YANG DAG

PAR BLANGS PA LA BDAG DPANG DU GYUR PA PHYOGS BCU'I 'JIG RTEN GYI
KHAMS MTHA' YAS MU MED PA DAG TU 'PHAGS PA'I MCHOG LKOG TU GYUR
KYANG, THAMS CAD DU SEMS CAN THAMS CAD LKOG TU MA GYUR PA'I THUGS
MNGA' BA RNAMS LA MKHYEN PAR MDZAD DU GSOL LO ZHES DE SKAD LAN
GNYIS LAN

GSUM GYI BAR DU BRJOD PAR BYA'O, ,MKHAS PA YIN DU ZIN KYANG BYANG
CHUB SEMS DPA' THAMS CAD LAS BYANG CHUB SEMS DPAS TSUL KHRIMS KYI
SDOM PA YANG DAG PAR BLANG BA DE MA NOD PAR MI BYA STE, DAD PA
MED PA GANG THOG MAR TSUL KHRIMS KYI SDOM PA YANG DAG PAR BLANG
BA 'DI LA MA MOS SHING MI 'JUG

@169A *, ,LA MI RTOG PA LAS KYANG MNOD PAR MI BYA'O, ,BRKAM CHAGS
CAN DANG, CHAGS PAS ZIL GYIS NON PA DANG, 'DOD PA CHE BA DANG,
CHOG MI SHES PA LAS KYANG MNOD PAR MI BYA'O, ,TSUL KHRIMS NYAMS
PA DANG, BSLAB PA DAG LA GUS PAR MI BYED DE LHOD PA DAG LAS

KYANG MNOD PAR MI BYA'O, ,KHRO BA DANG, KHON DU 'DZIN PA DANG, MI
BZOD PA SHAS CHE BA DANG, PHA ROL GYI NYES PA MI BZOD PA LAS
KYANG MNOD PAR MI BYA'O, ,SNYOM LAS CAN DANG, LE LO CAN DANG,
SHAS CHER NYIN MTSAN DU GNYID KYI BDE BA DANG, GLOS 'BEBS PA'I
BDE BA DANG, NYAL BA'I BDE

BA NYAMS SU LEN PA DANG, 'DU 'DZI'I GTAM GYIS DUS YOL BAR BYED PA
LAS KYANG MNOD PAR MI BYA'O, ,SEMS RNAM PAR G-YENGS TE, THA NA BA
'JOS TZAM GYI BAR DU YANG DGE BA LA SEMS RTZE GCIG TU BSGOM MI
NUS PA LAS KYANG MNOD PAR MI BYA'O, ,YID RTUL PO DANG, RMONGS
PA'I RANG BZHIN

CAN DANG, HA CANG SEMS ZHUM PA DANG, BYANG CHUB SEMS DPA'I MDO
SDE'I SDE SNOD DANG, BYANG CHUB SEMS DPA'I MDO SDE'I SDE SNOD KYI
MA MO LA SKUR PA 'DEBS PA LAS KYANG MNOD PAR MI BYA'O, ,BYANG
CHUB SEMS DPA' SDOM PA YANG DAG PAR BLANG BA'I CHO GA 'DI GZUNG
ZHING KUN CHUB PAR BYAS KYANG

BYANG CHUB SEMS DPA'I SDE SNOD LA SDANG ZHING MA DAD PA'I SEMS
CAN RNAMS LA GYA TZOM DU BSGRAGS PAR MI BYA ZHING SHES PAR MI
BYA'O, ,DE CI'I PHYIR ZHE NA 'DI LTAR DE DAG GIS THOS NAS, MA MOS
SHING MI SHES PA'I SGRIB PA CHEN POS BSGRIBS PAS SKUR PA 'DEBS
PAR 'GYUR PA'I PHYIR TE,

DE LA SKUR PA 'DEBS PA DE NI SDOM PA LA GNAS PA'I BYANG CHUB SEMS
DPA' BSOD NAMS KYI PHUNG PO DPAG TU MED PA JI TZAM DANG LDAN PAR
GYUR PA DE TZAM DU DE NI SDIG PA'I TSIG DANG, SDIG PA'I LTA BA
DANG, SDIG PA'I KUN TU RTOG PA DE DAG JI SRID DU THAMS CAD KYI
THAMS CAD DU MA SPANGS KYI BAR DU

BSOD NAMS MA YIN PA'I PHUNG PO DPAG TU MED PA DE TZAM KHO NA DANG
LDAN PAR 'GYUR RO, ,BYANG CHUB SEMS DPA'I TSUL KHRIMS KYI SDOM PA
YANG DAG PAR BLANG BAR 'DOD PA LA SNGA NAS BYANG CHUB SEMS DPA'I
MDO SDE'I SDE SNOD KYI MA MO 'DI LAS BYANG CHUB SEMS DPA'I BSLAB
PA'I GZHI RNAMS DANG, NYES

@169B PA'I GZHI GANG DAG BSTAN PA DE DAG BSGRAGS PAR BYA STE, GAL
TE SNYING NAS BRTAGS SHING SHES RAB KYIS SO SOR BRTAGS NAS SPRO
BAR 'GYUR LA, PHA ROL GYIS YANG DAG PAR 'DZIN DU BCUG PA'I PHYIR
YANG MA YIN, PHA ROL DANG 'GRAN PA'I PHYIR YANG MA YIN NA, BYANG
CHUB SEMS DPA' BRTAN

PO YIN PAR RIG PAR BYA STE, TSUL KHRIMS KYI SDOM PA YANG DAG PAR
BLANG BA 'DI CHO GA 'DI BZHIN DU DES KYANG MNOD PAR BYA ZHING DE
LA DBOG PAR YANG BYA'O, ,BYANG CHUB SEMS DPA' TSUL KHRIMS KYI
SDOM PA YANG DAG PAR BLANG BA'I LAS DE YONGS SU RDZOGS NAS BYANG
CHUB SEMS DPA' DE GNYI GAS PHYOGS

BCU'I 'JIG RTEN GYI KHAMS MTHA' YAS MU MED PA DAG NA BZHUGS PA'I
SANGS RGYAS DANG, BYANG CHUB SEMS DPA' DE DAG LA MCHOD PA BYAS LA
ZHABS LA GTUGS TE LDANG BAR BYA'O, ,BYANG CHUB SEMS DPA'I TSUL
KHRIMS KYI SDOM PA YANG DAG PAR BLANGS PA 'DI NI TSUL KHRIMS KYI
SDOM PA YANG

DAG PAR BLANGS PA THAMS CAD LAS KHYAD PAR DU 'PHAGS PA YIN TE,
BLA NA MED PA DANG BSOD NAMS KYI PHUNG PO DPAG TU MED PA DANG
LDAN PA DANG, SEMS KYI BSAM PA MCHOG TU DGE BAS BSKYED PA DANG,
SEMS CAN THAMS CAD LA NYES PAR SPYOD PA RNAM PA THAMS CAD KYI
GNYEN POR GYUR PA YIN NO, ,

SO SOR THAR PA'I SDOM PA YANG DAG PAR BLANGS PA DAG NI 'DI LTA
STE, BSOD NAMS YONGS SU BZUNG BA LA BRTEN NAS TSUL KHRIMS KYI
SDOM PA YANG DAG PAR BLANG BA DE'I BRGYA'I CHAR YANG NYE BAR MI
'GRO'O, ,STONG GI CHA DANG, GRANGS DANG, CHA DANG, BGRANG BA
DANG, DPE DANG, RGYU YANG NYE BA RMI 'GRO'O,,

GZHAN YANG PHAN YON 'DI DAG YOD DE, DE TSE DE LA DGE BA'I PHYIR,
,RGYAL BA SRAS DANG BCAS RNAMS KYIS, ,DGE BA'I THUGS KYIS RTAG
PAR YANG, ,BU SDUG 'DRA BAR DGONGS PAR 'GYUR, 'DI NI CHOS NYID
YIN TE, DE LTAR TSUL KHRIMS KYI SDOM PA YANG DAG PAR BLANG BA'I
LAS YONGS SU

RDZOGS MA THAG TU PHYOGS BCU'I 'JIG RTEN GYI KHAMS MTHA' YAS MU
MED PA DAG NA DE BZHIN GSHEGS PA RNAMS DANG, SA CHEN POR CHUD
PA'I BYANG CHUB SEMS DPA' BZHUGS TE, 'TSO SKYONG BA RNAMS LA GANG
GIS DE DAG 'DI SNYAM DU BYANG CHUB SEMS DPA'I TSUL KHRIMS KYI
SDOM PA YANG DAG PAR BLANG BA

@170A *, ,YANG DAG PAR MNOS SO SNYAM DU DGONGS PAR 'GYUR BA DE
LTA BU'I LTAS 'BYUNG BAR 'GYUR RO, ,DE'I RJES LA DE DAG KYANG
BYANG CHUB SEMS DPA' DE LA DGONGS PAR 'GYUR TE, DGONGS PAR GYUR
NA YE SHES GZIGS PA 'JUG GO, ,DE DAG GI YE SHES GZIGS PA DES

'DI LTAR BYANG CHUB SEMS DPA' MING 'DI ZHES BYA BAS 'JIG RTEN GYI
KHAMS CHE GE MO ZHIG TU BYANG CHUB SEMS DPA' MING 'DI ZHES BYA BA
LAS BYANG CHUB SEMS DPA'I TSUL KHRIMS KYI SDOM PA YANG DAG PAR
BLANG BA LEGS PAR MNOS SO ZHES BYA BA DE LTAR YANG DAG PA JI LTA
BA BZHIN DU THUGS SU CHUD PAR

'GYUR TE, DE DAG THAMS CAD KYANG DE LA BU DANG 'DRA BA DANG, SPUN
DANG 'DRA BAR DGONGS PA BZANG POS SO SO NAS THUGS BRTZE BAR MDZAD
DO, ,DE LTAR DGONGS PA BZANG POS SO SO NAS THUGS BRTZE BAR MDZAD
PA'I BYANG CHUB SEMS DPA'I DE'I DGE BA'I CHOS RNAMS NI RGYA CHER
'PHEL BAR 'GYUR TE,

NYAMS PAR MI 'GYUR BAR SHES PAR BYA'O, ,TSUL KHRIMS KYI SDOM PA
YANG DAG PAR BLANGS PAR MKHYEN PAR GSOL BA DE YANG DE DAG GI
THUGS SU CHUD PAR RIG PAR BYA'O, ,BYANG CHUB SEMS DPA'I TSUL
KHRIMS KYI SDOM PA YANG DAG PAR BLANGS PA LA GNAS PA'I BYANG CHUB
SEMS DPA' DES 'DI LTAR BDAG

NYID KYIS KYANG BRTAG CING 'DI NI BYANG CHUB SEMS DPAS BYA BA'I
CHA YIN NO, ,'DI NI BYA BA'I CHA MA YIN NO SNYAM NAS, DE PHYIN
CHAD DE KHO NA BZHIN DU LAS SU BSGRUB PAR BYA ZHING BSRUNG BAR
BYA'O, ,BYANG CHUB SEMS DPA'I MDO SDE'I SDE SNOD LAS KYANG
BSGRIMS TE MNYAN PA'AM, YANG NA BYANG CHUB

SEMS DPA'I MDO SDE'I SDE SNOD KYI MA MO BSDUS PA 'DI LAS KYANG
MNYAN TE, 'DI LTAR BCOM LDAN 'DAS KYIS MDO SDE DE DANG DE DAG TU
BYANG CHUB SEMS DPA' RNAMS KYI BSLAB PA'I GZHI STONG PHRAG DU MA
GSUNGS PA DAG BSGRUB PA'I PHYIR DE KHO NA BZHIN DU BSLAB PAR
BYA'O, ,DE LA BYA BA'I CHA GANG YIN PA

DANG; BYA BA'I CHA MA YIN PA GANG YIN PA DE YANG MDOR BSDUS TE
SMRAS PA, GZHAN RNAMS DANG NI BDAG LA'ANG RUNG, ,SDUG BSNGAL YIN
YANG GANG PHAN DANG, ,PHAN DANG BDE BA RNAMS BYA STE, ,BDE YANG
MI PHAN MI BYA'O, ,DE LA PHAN PA NI TSE PHYI MA LA PHAN PA'O,
,BDE BA NI BDE BAR TSOR BA'O, ,BDE

@170B BA RNAMS BYA STE ZHES BYA BA SPYIR BSHAD PA 'DI DGROL BA NI
SDUG BSNGAL YIN YANG GANG BYAS NA PHAN PA NYID DU 'GYUR NA BYA
DGOS TE, DPER NA SMAD PA'I YUL LA NYE BAR SPYOD PA LAS BKAG NAS
SDUG BSNGAL DU 'GYUR BLTA BU STE, DE NI SMAN TSA BA NAD PA BDAG
LA PHAN PAR MI SHES PA DAG LA GNOD DU ZIN KYANG

DE NI GNOD PAR 'GYUR BA GCIG NAS GCIG TU BRGYUD PA'I GNYEN POR
GYUR PA STE, TSE PHYI MA LA PHAN PAR 'GYUR RO, ,DE BAS NA SNYING
RJE DANG LDAN PA RNAMS KYIS BYA BA'I CHA YIN PA NYID DO, ,GANG
BDE BA YIN YANG TSE PHYI MA LA GNOD PAR 'GYUR BA'I RGYU YIN PA'I
PHYIR TSE PHYI MA LA MI PHAN PA NI

DPER NA SMAD PA'I YUL LA NYE BAR SPYOD PA'I BDE BA NI 'PHRAL GYI
TSOR BA BDE BA MYONG BA TZAM DU ZAD DE, DE NI 'PHRAL GYI NYAMS
DGA' BA YIN DU ZIN KYANG, SDUG BSNGAL MANG PO 'PHEL BAR 'GYUR TE,
DPER NA 'BRAS S'A LU'I CHAN DUG DANG 'DRES PA BZHIN NO, ,DE BAS
NA SNYING RJE DANG LDAN PA RNAMS KYIS

BYA BA'I CHA MA YIN NO, ,DE LA TSUL KHRIMS KYI SDOM PA LA GNAS
PA'I BYANG CHUB SEMS DPA' LA PHAM PA'I GNAS LTA BUR GYUR PA'I
CHOS BZHI YOD DE, DE DAG BSTAN PAR BYA BA'I PHYIR, NYON MONGS
DRAG LAS BYUNG BA YI, ,SDOM PA ZHIG PAR GANG GYUR PA, ,DE YI NYES
PA BZHI PO NI, ,PHAS

PHAM 'DRA BAR DGONGS PA YIN, ,ZHES BYA BA 'DI SMRAS SO, ,PHAM
PA'I GNAS LTA BUR GYUR PA'I CHOS 'DI DAG LAS GANG YANG RUNG BA'I
CHOS CIG LAN CIG BYAS NA YANG DE TSE 'DI NYID LA BYANG CHUB SEMS
DPA'I TSOGS RGYA CHEN PO STZOGS PA DANG, YONGS SU 'DZIN PA'I SKAL
BA MED PAR 'GYUR NA

THAMS CAD BYAS NA LTA CI SMOS, TSE 'DI NYID LA BSAM PA RNAM PAR
DAG PAR 'GYUR BA'I SKAL BA MED DE, DE NI BYANG CHUB SEMS DPA'
LTAR BCOS PA YIN GYI, YANG DAG PA'I BYANG CHUB SEMS DPA' MA YIN
NO, ,PHAM PA'I GNAS LTA BU 'DI DAG KYANG KUN NAS DKRIS PA CHUNG
DU DANG, 'BRING

GIS TSUL KHRIMS KYI SDOM PA YANG DAG PAR BLANGS PA DE BYANG CHUB
SEMS DPAS BTANG BAR MI 'GYUR RO, ,KUN NAS DKRIS PA CHEN POS NI
BTANG BAR 'GYUR TE, GANG GI PHYIR BYANG CHUB SEMS DPA' PHAM PA'I
GNAS LTA BU'I CHOS BZHI PO 'DI DAG RGYUN MA CHAD PA KUN TU SPYOD
PA DANG, NGO TSA SHES PA

@171A *, ,DANG, KHREL YOD PA CHUNG NGU TZAM YANG MI SKYED PA
DANG, DES MGU BAR BYED CING DGA' BA DANG, DE NYID LA YON TAN DU
LTA BA CAN DU GYUR PA 'DI NI KUN NAS DKRIS PA CHEN PO YIN PAR RIG
PAR BYA'O, ,MDOR BSDU NA RGYU GNYIS KHO NAS BYANG CHUB SEMS DPA'I
TSUL KHRIMS KYI

SDOM PA YANG DAG PAR BLANGS BA BTANG BAR 'GYUR TE, BLA NA MED PA
YANG DAG PAR RDZOGS PA'I BYANG CHUB TU SMON PA YONGS SU BTANG BA
DANG, PHAM PA'I GNAS LTA BU'I CHOS KYI KUN NAS DKRIS PA CHEN PO
KUN DU SPYOD PA'O, ,DE LA BYANG CHUB KYI SEMS BTANG BAS BYANG
CHUB SEMS DPA'I TSUL KHRIMS KYI

SDOM PA BTANG BAR 'GYUR BA NI GTZO BO BTANG BA'I PHYIR TE, SANGS
RGYAS BTANG BAS DGE SLONG GI SDOM PA BTANG BA BZHIN NO, ,'O NA
'DIR YANG DE BTANG BAS SDOM PA NYAMS PA'I RGYUR 'GYUR BAR CI'I
PHYIR MI BSHAD, GO SLA BA'I PHYIR MA BSHAD DO, ,GTZO BO BSTAN PAR
BYAS PA LA PHAS PHAM PA'I CHOS

BSTAN PA'I PHYIR YANG MA BSHAD DO, ,BYANG CHUB SEMS DPA' GANG GIS
SMON LAM YANG MA BTANG LA PHAM PA'I GNAS LTA BU'I CHOS RNAMS KYI
KUN NAS DKRIS PA CHEN PO YANG KUN TU MA SPYAD NA TSE BA RJES SU
ZIN KYANG 'OG DANG, STENG DANG THAD KA THAMS CAD DU SKYES PA'I
BYANG CHUB SEMS DPAS BYANG CHUB SEMS

DPA'I TSUL KHRIMS KYI SDOM PA YANG DAG PAR BLANGS PA SPONG BAR MI
'GYUR RO, ,BYANG CHUB SEMS DPA' TSE BA RJES PAS BRJED NA'ANG DGE
BA'I BSHES GNYEN BSTEN PA LA BRTEN NAS DRAN PA GSO BA'I PHYIR
YANG DANG YANG DU NOD PAR BYED PAR ZAD KYI, GSAR DU YANG DAG PAR
LEN PAR BYED PA NI

MA YIN NO, ,NYES PA BZHI PO DE DAG KYANG GANG ZHE NA, RNYED DANG
BKUR STI CHAGS PA YI, ,BDAG STOD GZHAN LA SMOD PA DANG, ,SDUG
BSNGAL MGON MED GYUR PA LA, ,SER SNAS CHOS NOR MI STER DANG,
,GZHAN GYIS BSHAGS KYANG MI NYAN PAR, ,KHROS NAS GZHAN LA 'TSOG
PA DANG, ,

THEG PA CHEN PO SPONG BYED CING, ,DAM CHOS 'DRAR SNANG STON PA'O,
,DE LA RNYED PA DANG BKUR STI LA LHAG PAR ZHEN PA STE BDAG LA
STOD PA DANG, GZHAN LA SMOD PA NI BYANG CHUB SEMS DPA'I PHAM PA'I
GNAS LTA BU'I CHOS DANG PO'O, ,LONGS SPYOD DAG YOD DE BDOG BZHIN
DU CHAGS PA'I RANG BZHIN CAN

@171B GYI SDUG BSNGAL BA DANG, BKRES PA DANG MGON MED PA DANG
RTEN MED PA'I SLONG BA PO LEGS PAR SLONG ZHING 'ONGS PA RNAMS LA
SNYING SRA BAS ZANG ZING MI GTONG BA DANG, CHOS LA SER SNA BYED
PA'I PHYIR LEGS PAR DON DU GNYER BA 'ONGS PA RNAMS LA CHOS MI
STON PA NI BYANG CHUB SEMS DPA'I PHAM

PA'I GNAS LTA BU'I CHOS GNYIS PA'O, ,GANG GIS BYANG CHUB SEMS
DPA' LA TSIG RTZUB MO SMRAS PA TZAM GYIS GTONG BAR MI BYED DE,
KHRO BA'I KUN NAS DKRIS PA DE LTA BU 'PHEL BAR BYED LA, KHRO BAS
ZIL GYIS NON NAS LAG PA'AM, BONG BA'AM DBYIG PAS SEMS CAN RNAMS
LA RDEG PAR

BYED, RNAM PAR 'TSE BAR BYED, RNAM PAR THO 'TSAMS PAR BYED LA,
KHRO BA'I BSAM PA BDO BA KHO NA ZHE LA BZUNG STE GZHAN DAG GIS
SHAD KYIS SBYANGS KYANG MI NYAN CING MI BZOD LA BSAM PAS MI GTONG
BA 'DI NI BYANG CHUB SEMS DPA'I PHAM PA'I GNAS LTA BU'I CHOS GSUM
PA'O, ,BYANG CHUB

SEMS DPA'I SDE SNOD LA SKUR PA 'DEBS PA DANG, BDAG NYID DAM GZHAN
DAG GI G-YAM LA DAM PA'I CHOS LTAR BCOS PA LA MOS NAS, DAM PA'I
CHOS LTAR BCOS PA DAG LA DGA' BA DANG, STON PA DANG, 'JOG PA NI
BYANG CHUB SEMS DPA'I PHAM PA'I GNAS LTA BU'I CHOS BZHI PA'O, ,DA
NI 'DI

DPYAD PAR BYA STE, GAL TE BYANG CHUB SEMS DPAS PHAM PA'I GNAS LTA
BU LAN CIG SPYAD PAS BYANG CHUB SEMS DPA'I TSUL KHRIMS KYI SDOM
PA BTANG BAR GYUR PA DPER NA DGE SLONG SO SOR THAR PA'I SDOM PA
LAS PHAM PA'I CHOS BYUNG BA LTAR GYUR NA, DE CI BYANG CHUB SEMS
DPA' YANG DAG PAR BLANG

BAR GYUR PA DES DE 'DI LTAR DGE SLONG SO SOR THAR PA'I SDOM PA
LAS PHAM PA BYUNG BA BZHIN DU TSE 'DI NYID LA YANG DAG PAR BLANG
BA'I SKAL BA MED PA YIN NAM ZHE NA MA YIN TE, SDOM PA SLAR YANG
BLANG BAR BYA, ,ZHES BYA BA SMOS SO, ,DE LTAR CHO GA SNGAR BSHAD
PA BZHIN DU SDOM PA SLAR YANG MNOD PAR

BYA'O, ,YANG NA THABS GZHAN YANG YOD DE, DES MNOD PAR BYA'O, ,DE
YANG BYANG CHUB SEMS DPA'I SA LAS GAL TE YON TAN DE DAG DANG LDAN
PA'I GANG ZAG MED PAR GYUR NA, BYANG CHUB SEMS DPAS DE BZHIN
GSHEGS PA'I SKU GZUGS KYI SPYAN SNGAR BDAG NYID KYIS BYANG CHUB
SEMS DPA'I TSUL KHRIMS

@172A *, ,KYI SDOM PA YANG DAG PAR BLANG BAR BYA STE, 'DI LTAR
SPYAN SNGAR BLA GOS PHRAG PA GCIG TU GZAR NAS PUS MO G-YAS PA'I
LHA NGA SA LA BTZUGS SAM, TZOG TZOG POR 'DUG KYANG RUNG STE 'DI
SKAD DU, BDAG MING 'DI ZHES BGYI BA PHYOGS BCU'I DE BZHIN GSHEGS
PA DANG, SA

CHEN PO LA BZHUGS PA'I BYANG CHUB SEMS DPA' THAMS CAD LA GSOL BA
'DEBS TE, DE DAG GI SPYAN SNGAR BYANG CHUB SEMS DPA'I BSLAB PA'I
GZHI THAMS CAD DANG, BYANG CHUB SEMS DPA'I TSUL KHRIMS THAMS CAD
DE, SDOM PA'I TSUL KHRIMS DANG, DGE BA'I CHOS SDUD PA'I TSUL
KHRIMS DANG

SEMS CAN GYI DON BYA BA'I TSUL KHRIMS GANG LA 'DAS PA'I BYANG
CHUB SEMS DPA' THAMS CAD KYIS BSLABS PA DANG, MA 'ONGS PA'I BYANG
CHUB SEMS DPA' THAMS CAD SLOB PAR 'GYUR BA DANG, PHYOGS BCU NA DA
LTAR BYUNG BA'I BYANG CHUB SEMS DPA' THAMS CAD DA LTAR SLOB PA
RNAMS BDAG GIS

YANG DAG PAR BLANG BAR BYA'O ZHES BRJOD PAR BYA STE LAN GNYIS LAN
GSUM DU BRJOD NAS LDANG BAR BYA'O, ,LHAG MA THAMS CAD NI SNGA MA
BZHIN DU RIG PAR BYA'O ZHES 'BYUNG NGO, ,THOG MA YANG DE LTA BU'I
GANG ZAG MED PAR GYUR NA DE LTAR MNOD PAR BYA'O, ,NYON MONGS PA
DRAG PO LAS NYES PA BYUNG BA RNAMS

SLAR BSAB PA'I CHO GA BSHAD PA NI DE YIN NO, ,NYON MONGS PA
'BRING LAS BYUNG BA RNAMS JI LTAR BYA ZHE NA, ZAG PA 'BRING NI
GSUM LA BSHAGS, ,ZHES BYA BA SMRAS TE, GAL TE BYANG CHUB SEMS
DPA' KUN NAS DKRIS PA 'BRING GIS PHAM PA'I GNAS LTA BU'I CHOS
BYAS PAR GYUR NA, DE NI NYES BYAS KYI

NYES PA YIN TE, DES NYAN THOS KYI THEG PA PA YANG RUNG, BYANG
CHUB SEMS DPA'I THEG PA YANG RUNG STE, GANG ZAG GSUM MAM, DE LAS
LHAG KYANG RUNG, GANG DAG TSIG DE BRDA PHRAD CING 'DZIN NUS PA
RNAMS LA BSHAGS PAR BYA STE, MDUN DU 'DUG NAS THOG MAR DNGOS PO
BRJOD DO, ,'DI

SKAD CES TSE DANG LDAN PA RNAMS DGONGS SU GSOL, BDAG MING 'DI
ZHES BGYI BA LA JI SKAD DU YONGS SU BRJOD PA'I GZHI LAS BYANG
CHUB SEMS DPA'I 'DUL BA DANG 'GAL BA NYES BYAS KYI NONGS PA BYUNG
STE ZHES BRJOD LA, DE DAG TSE DANG LDAN PA RNAMS LA BDAG BSHAGS
SHING MTHOL TE MI 'CHAB BO, ,

@172B BSHAGS SHING MTHOL BAS BDAG BDE BAR GNAS PAR 'GYUR GYI, MA
BSHAGS MA MTHOL NA BDE BAR GNAS PAR MI 'GYUR RO, ,KHYOD KYIS 'DI
RNAMS NYES PAR MTHONG NGAM ZHES SMRAS NA MTHONG NGO ZHES SMRA BAR
BYA'O, ,PHYIS KYANG SDOM PAR BYED DAM ZHES SMRA NA CHOS BZHIN
'DUL BA BZHIN DU

SHIN TU LEGS PAR SPYI BOS MNOD PAR BGYI'O ZHES DE LTAR LAN GNYIS
LAN GSUM DU BRJOD PAR BYA'O, ,DE STE KUN NAS DKRIS PA CHUNG DUS
GANG PHAM PA'I GNAS LTA BU'I CHOS BYAS PAR GYUR NA DES JI LTAR
BYA ZHE NA, GCIG GI MDUN DU LHAG MA RNAMS ZHES BYA BA SMRAS TE,
LHAG MA RNAMS

NI ZAG PA CHUNG DUS BYAS PA'I NYES BYAS RNAMS TE NYES BYAS SU
GTOGS PA NYID DO, ,DE DAG NI GANG ZAG GCIG GI MDUN DU BSHAGS PAR
BYA'O, ,SNGA MA BZHIN DU DNGOS PO BRJOD NAS, TSE DANG LDAN PA
DGONGS SU GSOL, BDAG MING 'DI ZHES BGYI BA LA SOGS PA SMRA BAR
BYA'O, ,DE NAS

GANG 'OG NAS 'BYUNG BA'I NYES PA NYON MONGS PA CAN DANG, NYON
MONGS PA MED PA NYES BYAS SU GTOGS PA DKON MCHOG GSUM LA MCHOD PA
MA BYAS PA LA SOGS PA DE DAG LA JI LTAR BYA ZHE NA, NYON MONGS MI
MONGS BDAG SEMS BZHIN, ,ZHES BYA BA SMRAS TE, GCIG GI MDUN DU
YANG

BSHAGS PAR BYA'O ZHES BYA BA DANG SBYAR RO, ,BDAG RANG GI SEMS LA
JI LTA BA BZHIN DU GYUR PA NI BDAG SEMS BZHIN NO, ,'DI LTAR RJES
SU MTHUN PA'I GANG ZAG MED NA BDAG GI SEMS KYI MDUN DU BSHAGS PAR
BYA STE, BDAG GI SEMS GCIG TU KHREL YOD PA DANG, NGO TSA SHES PA
DANG,

DUL BA DANG, ZHI BA DANG, PHYIS MI BYA BA'I BSAM PA CAN DPANG DU
GYUR PAR BYAS LA BSHAGS PAR BYA BA DE BZHIN DU GANG ZAG GCIG GI
MDUN DU YANG BSHAGS PAR BYA'O ZHES BYA BA'I THA TSIG GO, ,BDAG GI
SEMS BZHIN ZHES BYA BA'I DPE BSTAN PAS KYANG NYES PA BYUNG BA GSO
BA'I THABS GZHAN

BSHAD PA YIN NO, ,BYANG CHUB SEMS DPA'I SDE SNOD KYI MA MO LAS
KYANG GANG GI MDUN DU BSHAGS PAR BYA BA'I DGE SLONG MTHUN PA DE
LTA BU MED NA YANG BYANG CHUB SEMS DPAS BSAM PA THAG PA NAS PHYIS
NYES PA MI 'BYUNG BAR SEMS BSKYED CING PHYIS KYANG BSDAM PAR
BYA'O, ,DE LTAR BYAS NA DE NYES PA

@173A *, ,DE LAS TSANGS PAR SHES PAR BYA'O, ,TSUL 'DI NI SNGAR
BSHAD PA'I NYES PA ZAG PA 'BRING DANG CHUNG NGU LAS BYUNG BA
RNAMS LA YANG SHES PAR BYA'O, ,NYON MONGS PA CAN DANG, NYON MONGS
PA CAN MA YIN PA'I NYES PA DE DAG KYANG GANG YIN ZHES DRIS PA LA,
DE DAG RGYAS PAR BSTAN

PAR RTZOM STE, DKON MCHOG GSUM LA GSUM MI MCHOD, ,CES SMRAS SO,
,DE LTAR BYANG CHUB SEMS DPA' BYANG CHUB SEMS DPA'I TSUL KHRIMS
KYI SDOM PA LA GNAS PA NYIN GCIG BZHIN DU DE BZHIN GSHEGS PA'AM,
DE BZHIN GSHEGS PA'I MCHOD RTEN NAM, CHOS SAM CHOS KYI GLEGS

BAM DU BYAS PA BYANG CHUB SEMS DPA'I MDO SDE'I SDE SNOD DAM,
BYANG CHUB SEMS DPA'I MDO SDE'I SDE SNOD KYI MA MO'AM, DGE 'DUN
LA YANG RUNG STE, PHYOGS BCU DAG NAS CHEN POR CHUD PA'I BYANG
CHUB SEMS DPA' RNAMS KYI DGE 'DUN GANG YIN PA LA MCHOD PA'I BYANG
CHUB DU'AM CHEN PO CI YANG RUNG STE,

THA NA LUS KYIS PHYAG GCIG TZAM 'TSAL BA DANG, CHOS DANG, DGE
'DUN GYI YON TAN RNAMS LAS BRTZAMS TE TSIG BZHI PA'I TSIGS SU
BCAD PA GCIG TZAM TSIG TU BRJOD PA DANG, THA NA SEMS KYIS SANGS
RGYAS DANG CHOS DANG DGE 'DUN GYI YON TAN RJES SU DRAN PA SNGON
DU 'GRO BA'I DANG BA GCIG TZAM

YANG MA BYAS PAR NYIN MTSAN 'DA' BAR BYED NA NYES PA DANG BCAS
SHING 'GAL BA DANG BCAS PAR 'GYUR TE, GAL TE MA GUS PA DANG,
SNYOM LAS DANG, LE LO'I NYES PA BYUNG NA NI NYON MONGS PA CAN GYI
NYES PAR 'GYUR RO, ,GAL TE BRJOD PAS NYES PA BYUNG NA NI NYON
MONGS PA CAN MA YIN PA'I NYES

PAR 'GYUR RO, ,SEMS 'KHRUGS PA LA NI NYES PA MED DO, ,'DOD PA'I
SEMS KYI RJES SU 'JUG ,NYES PA ZHES BYA BA THAMS CAD DU SBYAR BAR
BYA STE, DE DAG THAMS CAD KYANG NYES BYAS NYID DO, ,GANG GI PHYIR
BYANG CHUB SEMS DPA'I SDOM PA LA NYES PA'I RIGS GNYIS SU ZAD PA
'BYUNG STE, PHAM PA'I

GNAS LTA BU'I CHOS SU GTOGS PA DANG, NYES BYAS KYI CHOS SU GTOGS
PA'O, ,DGE SLONG GI SDOM PA LAS NYES PA'I RIGS LNGA 'BYUNG BA LTA
BU NI MA YIN NO, ,DE LA GAL TE BYANG CHUB SEMS DPA' 'DOD PA CHE
BA DANG, CHOG MI SHES PA DANG, RNYED PA DANG BKUR STI LA CHAGS PA
'BYUNG BA DANG DU LEN PAR

@173B BYED NA NYES PA DANG BCAS SHING 'GAL BA DANG BCAS PAR 'GYUR
TE, NYON MONGS PA CAN GYI NYES PAR 'GYUR RO, ,DE SPANG BA'I PHYIR
'DUN PA SKYES SHING BRTZON 'GRUS RTZOM PA DE'I GNYEN PO YONGS SU
'DZIN PAS DE'I 'GAGS LA GNAS PAR RANG BZHIN GYIS NYON MONGS PA
SHAS CHE BA'I PHYIR ZIL GYIS

MNAN NAS YANG DANG YANG DU KUN TU SPYOD PA LA NYES PA MED DO,
,RGAN PA RNAMS LA GUS MI BYED, ,DRIS PA LA NI LAN MI 'DEBS,
,BYANG CHUB SEMS DPAS CHES RGAN ZHING YON TAN DANG LDAN PA LA
BKUR STI BYA BAR 'OS PA CHOS MTHUN PA MTHONG NA NGA RGYAL GYIS
NON TAM, KUN NAS MNAR SEMS

KYI SEMS DANG LDAN NAM, KHONG KHRO BA'I SEMS DANG LDAN YANG RUNG
STE, RIGS PA'I TSUL GYIS LANGS SHING STAN MI STOBS PA DANG, GZHAN
DAG SMRA ZHING KUN TU SMRA LA YANG DAG PAR DGA' BAR BYED CING
'DRI BA LA NGA RGYAL KHO NAS NON TAM, KUN NAS MNAR SEMS KYI SEMS
DANG LDAN NAM,

KHONG KHRO BA'I SEMS DANG LDAN YANG RUNG STE, RIGS PA'I TSUL GYIS
TSIG SLAR RJOD PAR MI BYED NA NYES PA DANG BCAS SHING 'GAL BA
DANG BCAS PAR 'GYUR TE, NYON MONGS PA CAN GYI NYES PAR 'GYUR RO,
,GAL TE NGA RGYAL GYIS NON PA MA YIN, KUN NAS MNAR SEMS DANG LDAN
PA MA YIN, KHONG KHRO

BA'I SEMS DANG LDAN PA MA YIN YANG RUNG STE SNYOM LA SA DANG, LE
LO'AM, LUNG DU MA BSTAN PA'I SEMS SAM, BRJED PAS BYAS NA NYES PA
DANG BCAS SHING 'GAL BA DANG BCAS PA KHO NAR 'GYUR GYI, NYON
MONGS PA CAN GYI NYES PAR NI MI 'GYUR RO, ,NAD TSABS CHE BA'AM,
SEMS 'KHRUGS

PA LA NYES PA MED DO, ,DE GNYID KYIS LOG PA LA SAD PA'I 'DU SHES
KYIS PHRAD DU 'ONG BA DANG, SMRA BA DANG, KUN TU SMRA BA DANG,
YANG DAG PAR DGA' BAR BYED PA DANG, 'DRI BA LA NYES PA MED DO,
,GZHAN DAG LA CHOS STON TAM, 'BEL BA'I GTAM RNAM PAR GTAN LA
'BEBS PA LA

SOGS PA BRTZON PA LA NYES PA MED DE, DE MA YIN PA GZHAN DAG YANG
DAG PAR DGA' BAR BYED NA NYES PA MED DO, ,GZHAN DAG CHOS STON
PA'AM, 'BEL BA'I GTAM RNAM PAR GTAN LA 'BEBS PA LA RNA BLAGS TE
NYAN NA NYES PA MED DO, ,CHOS KYI GTAM LA MI DGA' BAR 'GYUR BA
DANG CHOS SMRA

@174A *, ,BA'I SEMS SRUNG NA NYES PA MED DO, ,THABS DES SEMS CAN
DE DAG DUL BAR BYED CING 'DUL LA MI DGE BA'I GNAS NAS BSLANG STE
DGE BA'I GNAS LA 'GOD NA NYES PA MED DO, ,DGE 'DUN GYI NANG
KHRIMS SRUNG NA NYES PA MED DO, ,GZHAN MANG PO RNAMS KYI SEMS

SRUNG NA NYES PA MED DO, ,MGRON POR BDAG GIR MI BYED CING, ,BYANG
CHUB SEMS DPA' GZHAN DAG GI ,KHYIM MAM GTZUG LAG KHANG GZHAN NAM,
KHYIM GZHAN DAG TU ZAS DANG SKOM DANG, GOS LA SOGS PA YO BYAD
RNAMS LA BOS PA LAS NGA RGYAL GYIS NON TAM, KUN NAS MNAR SEMS KYI
SEMS

DANG LDAN NAM, KHONG KHRO BA'I SEMS DANG LDAN YANG RUNG STE, MI
'GRO ZHING BOS PA BDAG GIR MI BYED NA NYES PA DANG BCAS SHING
'GAL BA DANG BCAS PAR 'GYUR TE, NYON MONGS PA CAN GYI NYES PAR
'GYUR RO, ,GAL TE NGA RGYAL GYIS NON PA MA YIN, KUN NAS MNAR SEMS
DANG LDAN PA MA YIN, KHONG

KHRO BA'I SEMS DANG LDAN PA MA YIN YANG RUNG STE, SNYOM LAS DANG
LE LO'I DBANG GIS MA TSANG NA NI NYON MONGS PA CAN MA YIN PA'I
NYES PAR 'GYUR RO, ,NA STE MI NUS PA'AM SEMS 'KHRUGS PA LA NYES
PA MED DO, ,YUL 'DZAD MA RING DU GYUR PA DANG, LAM NA 'JIGS PA
YOD NA NYES PA MED DO, ,

THABS DES DUL BAR 'DOD CING 'DUL BAR 'DOD LA MI DGE BA'I GNAS NAS
BSLANG STE DGE BA'I GNAS SU 'JOG PAR 'DOD NA NYES BA MED DO,
,SNGAR GZHAN LA KHAS BLANGS NA NYES PA MED DO, ,RGYUN DU DGE BA'I
PHYOGS LA BRTZON TE DGE BA'I PHYOGS KYI BAR CHAD DU 'GYUR BA
SRUNG BA'I PHYIR MA SONG NA NYES PA MED

DO; ;CHOS KYI DON SNGON MA THOS PA DON DANG LDAN PA MNYAN PA LAS
NYAMS PAR 'GYUR DU DOGS PA'I PHYIR MA SONG NA NYES PA MED DO,
,CHOS KYI DON MNYAN PA JI LTA BA BZHIN DU 'BEL BA'I GTAM RNAM PAR
GTAN LA 'BEBS PA LA YANG DE DANG 'DRA BAR RIG PAR BYA'O, ,THO
'TSAMS PA'I BSAM BAS BOS NA NYES

PA MED DO, ,GZHAN MANG PO DAG GIS KUN NAS MNAR SEMS KYI SEMS
SRUNG NA NYES PA MED DO, ,DGE 'DUN GYI NANG KHRIMS SRUNG NA NYES
PA MED DO, ,GSER LA SOGS PA LEN MI BYED, ,BYANG CHUB SEMS DPA'
GZHAN DAG LAS GSER DANG, DNGUL DANG, NOR BU DANG, MU TIG DANG,
BEE d'U RYA LA SOGS PA

@174B NOR GYI SNA GRANGS RNAM PA SNA TSOGS MANG PO MCHOG RNAMS
THOB CING DUS KYIS BSTABS PA LAS KUN NAS MNAR SEMS KYI SEMS DANG
LDAN NAM, KHONG KHRO BA'I SEMS DANG LDAN PAS LEN DU MI BTUB CING
SPONG BAR BYED NA NYES PA DANG BCAS SHING 'GAL BA DANG BCAS PAR
'GYUR TE, SEMS CAN

YAL BAR 'DOR BA'I PHYIR NYON MONGS PA CAN GYI NYES PAR 'GYUR RO,
,SNYOM LAS DANG LE LOS LEN PAR MI BYED NA NYES PA DANG BCAS SHING
'GAL BA DANG BCAS PAR NI 'GYUR LA, NYON MONGS PA CAN GYI NYES PAR
NI MI 'GYUR RO, ,SEMS 'KHRUGS PA LA NYES PA MED DO, ,DE BLANG BAS
SEMS CHAGS

PAR 'GYUR BAR MTHONG NA NYES PA MED DO, ,DE PHYIS 'GYOD PAR 'GYUR
DU DOGS NA NYES PA MED DO, ,DES SBYIN PA 'KHRUL DU DOGS NA NYES
PA MED DO, ,KUN TU 'DZIN PA BTANG BA'I DE'I RGYUS SBYIN BDAG DBUL
ZHING PHONGS PAR 'GYUR DU DOGS NA NYES PA MED DO, ,DGE 'DUN NAM
MCHOD RTEN GYI YIN DU DOGS NA

NYES PA MED DO, ,GZHAN LAS MI RIGS PAR PHROGS PA YIN DU DOGS TE,
RGYU DES DE DAG GSAD PA'AM, BCING BA'AM, CHAD PAS GCOD PA'AM,
GNOD PAR 'GYUR BA'AM, SMAD PAR 'GYUR BA ZHIG YIN NA NYES PA MED
DO, ,CHOS 'DOD PA LA SBYIN MI BYED, ,BYANG CHUB SEMS DPA'

GZHAN CHOS 'DOD PA RNAMS LA KUN NAS MNAR SEMS KYI SEMS DANG LDAN
NAM, KHONG KHRO BA'I SEMS DANG LDAN NAM, RANG BZHIN GYIS PHRAG
DOG CAN YIN YANG RUNG STE, CHOS SBYIN PAR MI BYED NA NYES PA DANG
BCAS SHING 'GAL BA DANG BCAS PAR 'GYUR TE, NYON MONGS PA CAN GYI
NYES PAR 'GYUR RO, ,

SNYOM LAS DANG LE LOS SBYIN PAR MI BYED NA NYES PA DANG BCAS
SHING 'GAL BA DANG BCAS PAR NI 'GYUR LA, NYON MONGS PA CAN GYI
NYES PAR NI MI 'GYUR RO, ,MU STEGS CAN GLAGS TSOL BA LA MA BYIN
NA NYES PA MED DO, ,NAD TSABS CHE BA DANG, SEMS 'KHRUGS PA LA
NYES PA MED DO, ,THABS DES

'DUL BAR BYED 'DOD CING DUL BAR 'DOD LA, MI DGE BA'I GNAS NAS
BSLANG STE DGE BA'I GNAS SU 'GOD PAR 'DOD NA NYES PA MED DO,
,CHOS MI SHES NA NYES PA MED DO, ,GAL TE MA GUS SHING ZHES MED LA
SPYOD LAM NGAN PAS NOD PA LA MA BYIN NA NYES PA MED DO, ,DBANG PO
RTUL PO LA CHOS RGYA

@175A *, ,CHEN PO BSTAN PA CHOS STON PAS SKRAG CING LOG PAR LTA
BA DANG, LOG PAR MNGON PAR ZHEN PA DANG, GNOD PA DANG, NYAMS PAR
'GYUR DU DOGS NA NYES PA MED DO, ,DE'I LAN DU SONG NA GZHAN SNOD
DU MA GYUR PA RNAMS LA CHOS 'PHEL DU DOGS NA NYES PA MED DO, ,

TSUL KHRIMS 'CHAL RNAMS YAL BAR 'DOR, ,BYANG CHUB SEMS DPA' SEMS
CAN MA RUNGS PA RNAMS DANG, TSUL KHRIMS 'CHAL BA RNAMS MA RUNGS
PA YIN PA DANG, TSUL KHRIMS 'CHAL BA YIN PA'I RKYEN GYIS KUN NAS
MNAR SEMS KYI SEMS DANG LDAN NAM, KHONG KHRO BA'I SEMS DANG

LDAN PAS YAL BAR 'DOR RAM, KHYAD DU GSOD NA NYES PA DANG BCAS
SHING 'GAL BA DANG BCAS PAR 'GYUR TE, NYON MONGS PA CAN GYI NYES
PAR 'GYUR RO, ,SNYOM LAS DANG LE LOS YAL BAR BOR BA DANG, BRJED
PAS KHYAD DU BSAD NA NYES PA DANG BCAS SHING 'GAL BA DANG BCAS
PAR NI 'GYUR

LA; NYON MONGS PA CAN GYI NYES PAR NI MI 'GYUR RO, ,DE CI'I PHYIR
ZHE NA, BYANG CHUB SEMS DPA' NI SEMS CAN MA RUNGS PA RNAMS DANG,
TSUL KHRIMS 'CHAL BA RNAMS DANG, SDUG BSNGAL GYI RGYU LA GNAS PA
RNAMS LA JI LTAR SNYING BRTZE BA'I SEMS DANG, BYED 'DOD PAS NYE
BAR GNAS PA LTA BUR

TSUL KHRIMS DANG LDAN ZHING LUS DANG NGAG DANG YID KYI LAS KYI
SPYOD PA ZHI BA LA NI DE LTA MA YIN PA'I PHYIR RO, ,SEMS 'KHRUGS
PA LA NI NYES PA MED DO, ,THABS DES DE 'DUL BAR BYED 'DOD PA LA
SNGA MA BZHIN TE NYES PA MED DO, ,GZHAN MANG PO DAG GI SEMS SRUNG
NA NYES PA MED DO, ,DGE 'DUN

GYI NANG KHRIMS SRUNG NA NYES PA MED DO, ,PHA ROL DAD PHYIR SLOB
MI BYED, ,SEMS CAN DON LA BYA BA CHUNG, ,BYANG CHUB SEMS DPA' NI
BCOM LDAN 'DAS KYIS GZHAN DAG GI SEMS BSRUNG BA'I PHYIR MA DAD PA
RNAMS DAD PAR BYA BA DANG, DAD PA RNAMS PHYIR ZHING 'BYUNG BAR
BYA BA'I PHYIR SO SO THAR PA'I

'DUL BA LAS BCAS PA'I KHA NA MA THO BA DANG BCAS PA RNAM PAR
GZHAG PA GANG YIN PA DE LA NYAN THOS RNAMS DANG MTSUNGS PAR SLOB
STE THA DAD PAR MI BYED DO, ,DE CI'I PHYIR ZHE NA, NYAN THOS
RNAMS NI BDAG GI DON LHUR LEN PA TZAM DU ZAD NA, DE DAG KYANG MA
DAD PA RNAMS DAD PAR BYA BA DANG, DAD PA

@175B RNAMS PHYIR ZHING 'BYUNG BAR BYA BA'I PHYIR GZHAN GYI YID
MI SRUNG BAR MI BYED DE BSLAB PA RNAMS LA SLOB NA, BYANG CHUB
SEMS DPA' GZHAN GYI DON LHUR LEN PA RNAMS LTA CI SMOS, BCOM LDAN
'DAS KYIS NYAN THOS RNAMS DON NYUNG BA DANG, BYA BA NYUNG BA
DANG, SNYING LAS CHUNG NGUR GNAS PAR BYA

BA LAS BRTZAMS TE BCAS PA'I KHA NA MA THO BA DANG BCAS PA DE LA
NI BYANG CHUB SEMS DPA' NYAN THOS RNAMS DANG MTSUNGS PAR SLOB PAR
MI BYED DO, ,DE CI'I PHYIR ZHE NA, NYAN THOS RNAMS NI BDAG GI DON
LHUR LEN CING GZHAN GYI DON LA MI BLTA BAR GZHAN GYI DON LAS
BRTZAMS TE DE DON NYUNG ZHING

BYA BA NYUNG BA SNYING LAS CHUNG NGUR GNAS PA NI MDZES KYI, BYANG
CHUB SEMS DPA' GZHAN GYI DON LHUR LEN PAS GZHAN GYI DON LAS
BRTZAMS TE, DON NYUNG ZHING BYA BA NYUNG LA SNYING LAS CHUNG NGUR
GNAS PA NI MDZES PA MA YIN TE, 'DI LTAR BYANG CHUB SEMS DPA' GZAN
DAG GI DON DU GOS

BRGYA SNYED DANG, GOS STONG SNYED NYE BAR MI 'ONG BA'I BRAM ZE
DANG, KHYIM BDAG RNAMS LAS BLANG BAR BYA STE, SKABS 'BYED PA ZHIG
YOD NA YANG SEMS CAN DE DAG GI CHOG GAM MI CHOG BRTAGS NAS JI
TZAM DOGS PA BLANG BAR BYA'O, ,GOS RNAMS LA JI LTA BA BZHIN DU
LHUNG BZED RNAMS KYANG

DE DANG 'DRA'O, ,JI LTAR BLANG BAR BYA BA BZHIN DU BDAG NYID KYI
RGYU SKUD PA BLANGS PA NYE DUR MI 'ONG BA'I THA GA PA LA 'THAG TU
GZHUG PA YANG DE DANG 'DRA'O, ,GZHAN DAG GI DON DU MON DAR GYI
MAL STAN BRGYA SNYED DANG, STAN DU 'DING BA BRGYA SNYED KYANG NYE
BAR GZHAG PAR BYA'O, ,GSER DANG DNGUL BYE

PA PHRAG 'BUM LAS LHAG PAR YANG BDAG GIR BYA'O, ,BYANG CHUB SEMS
DPA' BYANG CHUB SEMS DPA'I TSUL KHRIMS KYI SDOM PA LA GNAS PA NI
DE LA SOGS PA NYAN THOS DON NYUNG ZHING BYA BA NYUNG LA SNYING
LAS CHUNG NGUR GNAS PA LAS BRTZAMS TE BCAS PA'I KHA NA MA THO BA
DANG BCAS PA LA MTSUNGS PAR MI

SLOB BO, ,DGE SLONG GANG NYE DUR MI 'ONG BA'I KHYIM BDAG GAM,
KHYIM BDAG GI CHUNG MA'I DRUNG DU SONG STE, GOS SLONG NA SPANG
BA'I LTUNG BYED DO ZHES BYA BA DE LA SOGS PA BSLAB PA'I GZHI
RNAMS SDOM PA GNYIS LA GNAS PAS GZHAN GYI DON BTANG STE, BDAG GI
DON LHUR LEN PAR RIG PAR BYA'O, ,BYANG

@176A *, ,CHUB SEMS DPA' SEMS CAN GYI DON LAS BRTZAMS TE KUN NAS
MNAR SEMS KYI SEMS DANG LDAN PA DANG, KHONG KHRO BA'I SEMS DANG
LDAN PAS, DON NYUNG ZHING BYA BA NYUNG LA SNYING LAS CHUNG NGUR
GNAS PAR BYED NA NYES PA DANG BCAS SHING 'GAL BA DANG BCAS PAR
'GYUR

TE; NYON MONGS PA CAN GYI NYES PAR 'GYUR RO, ,SNYOM LAS DAD LE
LOS DON NYUNG ZHING BYA BA NYUNG LA SNYING LAS CHUNG DUS GNAS PAR
BYED NA NYES PA DANG BCAS SHING 'GAL BA DANG BCAS PAR NI 'GYUR
LA, NYON MONGS PA CAN GYI NYES PAR NI MI 'GYUR RO, ,BAM PO GNYIS
PA STE THA MA'O, ,SNYING

BRTZER BCAS NA MI DGE MED, ,RANG BZHIN GYIS KHA NA MA THO BA DANG
BCAS PA LA BYANG CHUB SEMS DPA' THABS MKHAS PA DE LTA BUS KUN TU
SPYAD NA, DES NYES PAR YANG MI 'GYUR LA, BSOD NAMS MANG PO YANG
'PHEL BAR 'GYUR BA YANG YOD DO, ,'DI LTAR CHOM PO DANG, RKUN POS
SROG CHAGS

CHE BA'I BDAG NYID CAN NYAN THOS DANG, RANG SANGS RGYAS DANG,
BYANG CHUB SEMS DPA' BRGYA PHRAG MANG PO DAG ZANG ZING CUNG ZAD
TZAM GYI PHYIR GSAD PA BRTZON TE, MTSAMS MED PA'I LAS MANG PO
BYED PA LA ZHUGS PA DAG BYANG CHUB SEMS DPAS MTHONG LA, MTHONG
NAS KYANG 'DI SNYAM DU SEMS KYIS

SEMS MNGON PAR 'DU BYED DE, SROG CHAGS DE BSAD NA BDAG SEMS CAN
DMYAL BA RNAMS SU SKYE BAR 'GYUR MOD KYI BDAG SEMS CAN DMYAL BAR
SKYE BA NI BLA'I, SEMS CAN 'DIS MTSAMS MED PA'I LAS BYAS NAS SEMS
CAN DMYAL BAR 'GRO NA MI RUNG NGO SNYAM STE, DE LTA BU'I BSAM

PAS BYANG CHUB SEMS DPAS DGE BA'I SEMS SAM, LUNG DU MA BSTAN PA'I
SEMS SU RIG NAS 'DZEM BZHIN DU PHYI MA LA SNYING BRTZE BA'I SEMS
KHO NAS, SROG CHAGS DE BSANG NA NYES PAR YANG MI 'GYUR LA BSOD
NAMS MANG PO YANG 'PHEL BAR 'GYUR RO, ,'DI LTAR BYANG CHUB SEMS
DPA'

NI MTHU YOD NA SEMS CAN RGYAL PO'AM BLON PO CHEN PO GANG DAG SHAS
CHER BRLANG ZHING SEMS CAN RNAMS LA SNYING RJE MED LA, GCIG TU
NGES PAR PHA ROL LA GNOD PA BYED PA LA ZHUGS PA DAG GANG LA GNAS
NAS GZHI DES BSOD NAMS MA YIN PA MANG DU 'PHEL BAR 'GYUR BA DE
DAG SNYING BRTZE BA'I SEMS

@176B DANG, PHAN PA'I BSAM PAS RGYAL SRID KYI DBANG PHYUG LA
DBANG BA DE LAS 'BYIN PAR BYED DO, ,CHOM PO DANG RKUN PO GZHAN
GYI NOR 'PHROG PA GANG DAG GIS DGE 'DUN DANG MCHOD RTEN GYI DKOR
MANG PO PHROGS NAS BDAG GIR BYAS TE LONGS SPYAD PAR 'DOD PA DE
DAG LAS BYANG CHUB SEMS

DPAS NOR PHYIR PHROGS TE, NOR LONGS SPYAD PA DES DE DAG LA YUN
RING POR GNOD PA DANG, PHAN PA MA YIN PA KHO NAR GYUR NA MI RUNG
NGO SNYAM NAS, RKYEN DE KHO NA'I PHYIR SLAR PHROGS TE DGE 'DUN
GYI NI DGE 'DUN LA 'BUL BAR BYED, MCHOD RTEN GYI NI MCHOD RTEN LA
'BUL BAR BYED DO, ,ZHAL

TA BYED PA'AM, KUN DGA' RA BA SRUNG BA GANG DAG GIS DGE 'DUN NAM,
MCHOD RTEN GYI NOR MI RIGS PAR CHUD GSON PA DANG, GANG ZAG BDAG
NYID KYIS SPYOD PAR BYED PA DE DAG LA BYANG CHUB SEMS DPAS SO SOR
BRTAGS NAS LAS DE DANG LOG PAR LONGS SPYAD PA DES DE DAG LA YUN
RING

POR GNOD PA DANG, PHAN PA MA YIN PAR GYUR NA MI RUNG NGO SNYAM
NAS, ,DBANG BYED PA DE LAS 'BYIN PAR BYED DE, DE LTAR RNAM GRANGS
DES BYANG CHUB SEMS DPA' MA BYIN PAR LEN BZHIN DU NYES PAR YANG
MI 'GYUR LA, BSOD NAMS KYANG MANG DU 'PHEL BAR 'GYUR RO, ,'DI
LTAR BYANG CHUB

SEMS DPA' KHYIM PAS BUD MED KHYIM THAB MED PA MI TSANGS PAR SPYOD
PAS GZIR BA DE LA CHAGS PA'I SEMS DANG LDAN PA ZHIG LA KUN NAS
MNAR SEMS KYI SEMS DANG LDAN PAR GYUR NAS, BSOD NAMS MA YIN PA
MANG DU 'PHEL BAR GYUR NA MI RUNG NGO SNYAM ZHING, CI DGA' DGUR
DGE BA'I

RTZA BA LA SBYAR BA DANG MI DGE BA YONGS SU DOR BAR BYA BA LA
DBANG DU YANG 'GYUR RO SNYAM STE, SNYING BRTZE BA'I SEMS KHO NA
NYE BAR BZHAG NAS 'KHRIG PA'I CHOS BSTEN NA, MI TSANGS PAR SPYOD
PA 'KHRIG PA'I CHOS BSTEN KYANG NYES PAR YANG MI 'GYUR LA, BSOD
NAMS KYANG MANG DU 'PHEL BAR

'GYUR BA LTA BU'O, ,BYANG CHUB SEMS DPA' RAB TU BYUNG PA, NYAN
THOS KYI BSLAB PA MI 'JIG PAR RJES SU SRUNG BAS NI MI TSANGS PAR
SPYOD PA BSTEN PA RNAM PA THAMS CAD DU MI BYA'O, ,'DI LTAR BYANG
CHUB SEMS DPA' SEMS CAN MANG PO SROG THAR PAR BYA BA DANG, BCINGS
PA LAS THAR PAR BYA BA

@177A *, ,DANG; LAG PA DANG, RKANG PA DANG, SNA DANG RNA BA BCAD
PA LAS THAR BAR BYA BA DANG, MIG DBYUNG BA LAS BSKYAB PAR BYA
BA'I PHYIR BYANG CHUB SEMS DPA' BDAG GI SROG GI PHYIR YANG SHES
BZHIN DU BRDZUN GYI TSIG GANG MI SMRA BA YANG SEMS CAN DE DAG GI
DON

GYI PHYIR SO SOR BRTAGS NAS SMRA BAR BYED DE, DE LTAR MDOR BSDU
NA BYANG CHUB SEMS DPAS NI CI DANG CIS KYANG SEMS CAN RNAMS KYI
DON KHO NA MTHONG GI ,DON MA YIN PA NI MA YIN TE, BDAG NYID KYANG
ZANG ZING MED PA'I SEMS DANG LDAN LA, SEMS CAN LA PHAN PAR 'DOD
PA'I GZHI 'BA'

ZHIG GIS 'DU SHES BSGYUR TE SHES BZHIN DU TSIG GZHAN DU SMRA LA,
SMRA BZHIN DU NYES PAR YANG MI 'GYUR TE, BSOD NAMS MANG PO YANG
'PHEL BAR 'GYUR RO, ,'DI LTAR BYANG CHUB SEMS DPA' NI SEMS CAN
GANG DAG MI DGE BA'I BSHES GNYEN GYIS YONGS SU ZIN PA DE DAG LA
SNYING BRTZE BA'I

SEMS KHO NA LA BRTEN NAS SEMS CAN 'DI DAG NI SDIG PA'I GROGS PO
DANG BRTEN PAS YUN RING POR GNOD PA DANG, PHAN PA MA YIN PAR GYUR
NA MI RUNG NGO SNYAM STE, CI NUS CI LCOGS KYIS MI DGE BA'I BSHES
GNYEN DE DAG DANG DBYE BA'I TSIG SMRA BAR BYED DE, DES 'GA' ZHIG
DBYE BAR KUN TU

DGA'O, ,BYANG CHUB SEMS DPA' RNAM GRANGS DES MDZA' BA'I DBYEN
BYAS KYANG NYES PAR YANG MI 'GYUR LA, BSOD NAMS MANG PO YANG
'PHEL BAR 'GYUR RO, ,'DI LTAR BYANG CHUB SEMS DPA'I NI SEMS CAN
LAM LOG PAR ZHUGS SHING MI RIGS PA BYED PA DAG LA THABS DES CI
NAS KYANG MI DGE BA'I

GNAS NAS BSLANG STE DGE BA'I GNAS SU 'GOD PA'I PHYIR RTAG TU TSIG
RTZUB POS DRAG TU SMA 'BEBS PAR BYED DE, DE LTAR BYANG CHUB SEMS
DPAS TSIG RTZUB POS SMRAS KYANG NYES PAR MI 'GYUR LA, BSOD NAMS
KYANG MANG DU 'PHEL BAR 'GYUR RO, ,'DI LTAR BYANG CHUB SEMS DPA'
NI SEMS CAN

GAR DANG GLU DANG ROL MO'I SKRA LA MOS PA RNAMS DANG, RGYAL PO
DANG, CHOM RKUN DANG, ZAS DANG, SKOM DANG, SMAD 'TSONG MA DANG,
LAM SRANG GI GTAM LA SOGS PA LA MOS PA RNAMS LA, GAR DANG GLU
DANG ROL MO'I SGRA DANG GTAM SNA TSOGS LA MKHAS TE, SNYING BRTZE
BA'I BSAM PAS

@177B GAR DANG GLU DANG ROL MO'I SGRA DANG TSIG 'KHYAL PA DANG
LDAN PA'I GTAM RNAM PA SNA TSOGS KYIS MGU BAR BYAS SHING 'DUN PAR
BYAS TE DBANG DU BYED CING NGAG NYAN DU BCUG NAS MI DGE BA'I GNAS
NAS BSLANG STE DGE BA'I GNAS SU DGOD PAR BYED DO, ,DE LTAR BYANG
CHUB SEMS DPA'I TSIG 'KHYAL PA SMRA YANG NYES

PAR MI 'GYUR LA, BSOD NAMS KYANG MANG DU 'PHEL BAR 'GYUR RO,
,'TSO BA LOG PA DANG DU LEN, ,BYANG CHUB SEMS DPA' TSUL 'CHOS PA
DANG, KHA GSAG DANG, GZHOGS SLONG DANG, THOB KYIS 'JAL BA DANG,
RNYED PAS RNYED PAR BYED 'DOD PA LOG PAS 'TSO BAR BYED PA'I CHOS
BYUNG BA

RNAMS DANG DU LEN CING, DE DAG GIS MI 'DZEM LA SEL BAR MI BYED NA
NYES PA DANG BCAS SHING 'GAL BA DANG BCAS PAR 'GYUR TE, NYON
MONGS PA CAN GYI NYES PAR 'GYUR RO, ,DE BSAL BA'I PHYIR 'DUN PA
SKYES SHING 'BAD PA RTZOL LA NYON MONGS PA SHAS CHE BAS SEMS ZIL
GYIS MNAN

TE KUN TU SPYOD PA NI NYES PA MED DO, ,'PHYAR NAS RAB TU RGOD LA
SOGS, ,BYANG CHUB SEMS DPA' RGOD PAS YONGS SU ZIN PA'I SEMS KYIS
RNAM PAR MA ZHI ZHING RNAM PAR MA ZHI BA LA DGA' LA RTAG TU RGOD
PA DANG, KUN TU RTZE ZHING KUN TU CA CO 'DON LA RGOD CING G-YENG
BAR BYED PA DANG,

GZHAN DAG RGOD DU GZHUG PAR 'DOD CING DGA' BAR BYA BAR 'DOD NA
RKYEN DE NYID KYIS NYES PA DANG BCAS SHING 'GAL BA DANG BCAS PAR
'GYUR TE, NYON MONGS PA CAN GYI NYES PAR 'GYUR RO, ,BRJED PAS
BYAS NA NYON MONGS PA CAN MA YIN PA'I NYES PAR 'GYUR RO, ,DE BSAL
BA'I PHYIR 'DUN

PA SKYED NA NI NYES PA MED DE SNGA MA BZHIN NO, ,GZHAN DAG GI KUN
NAS MNAR SEMS SKYE SA BA THABS DES PHYIR BSAL BAR 'DOD NA NYES PA
MED DO, ,GZHAN DAG GI MYA NGAN SKYES PA BSAL BAR 'DOD NA NYES PA
MED DO, ,GZHAN DE'I RANG BZHIN CAN DE LA DGA' BA RNAMS BSDU
BA'AM, BAG DBAB

PA'AM, DE DANG MTHUN PAR BYA BA'I PHYIR BYED NA NYES PA MED DO,
,GZHAN DAG BYANG CHUB SEMS DPA' LA MI DGA' BAR 'GYUR DU DOGS PA
DANG, KUN NAS MNAR SEMS DANG, RGYAB KYIS PHYOGS PAR 'GYUR DU DOGS
PA RNAMS LA DGA' BA'I RANG BZHIN GYIS NANG DU BSAM PA DAG PA
BSTAN

@178A *, ,PA'I PHYIR BYAS NA NYES PA MED DO, ,'KHOR BA GCIG TU
BGROD PAR SEMS, ,BYANG CHUB SEMS DPA' GANG BYANG CHUB SEMS DPAS
NI MYA NGAN LAS 'DAS PA LA MNGON PAR DGA' BAS GNAS PAR MI BYA'I,
MYA NGAN LAS 'DAS PA LA RGYAB KYIS PHYOGS TE GNAS

PAR BYA'O, ,NYON MONGS PA DANG NYE BA'I NYON MONGS PA RNAMS KYIS
KYANG 'JIGS PAR MI BYA'O, ,DE DAG LAS SEMS KYANG SHIN TU DBEN PAR
MI BYA STE, 'DI LTAR BYANG CHUB SEMS DPAS NI BSKAL PA GRANGS MED
PA GSUM DU 'KHOR BA NA 'KHOR ZHING BYANG CHUB YANG DAG PAR BSGRUB
PAR BYA DGOS

SO SNYAM DU DE LTAR LTA ZHING DE SKAD SMRAS NA NYES PA DANG BCAS
SHING 'GAL BA DANG BCAS PAR 'GYUR TE, NYON MONGS PA CAN GYI NYES
PAR 'GYUR RO, ,DE CI'I PHYIR ZHE NA, BYANG CHUB SEMS DPAS NI NYAN
THOS KYI JI LTAR MYA NGAN LAS 'DAS PA LA MNGON PAR DGA' BA KUN TU
BSTEN PAR BYA ZHING, NYON MONGS

PA DANG NYE BA'I NYON MONGS PA RNAMS LAS SEMS SKYO BAR BYA BA DE
LAS BYE BA PHRAG 'BUM 'GYUR DU MYA NGAN LAS 'DAS PA LA MNGON PAR
DGA' BA KUN TU BSTEN PAR BYA ZHING, NYON MONGS PA DANG NYE BA'I
NYON MONGS PA RNAMS LAS SEMS SKYO BA BSGOM PAR BYA DGOS TE, 'DI
LTAR NYAN

THOS NI BDAG GCIG PU'I DON LA BRTZON GYI, BYANG CHUB SEMS DPA' NI
SEMS CAN THAMS CAD KYI DON LA BRTZON PA YIN PA DES DE LTAR SEMS
KUN NAS NYON MONGS PA MED PA LA GOMS PAR BYA BA YANG DAG PAR
BSGRUB DGOS TE, DE NI 'DI LTAR DGRA BCOM PA MA YIN DU ZIN KYANG,
DE LAS KHYAD

PAR DU 'PHAGS PA KUN NAS NYON MONGS PA MED PA DANG LDAN PAS ZAG
PA DANG BCAS PA'I DNGOS PO LA SPYOD PA'I PHYIR RO, ,GRAGS PA MA
YIN MI SPONG BA, ,BYANG CHUB SEMS DPAS BDAG GI TSIG MI BTZUN PAR
'GYUR BA'I DRI NGAS DANG, MI SNYAN PA DANG, GTAM NGAN PAR 'GYUR
BA BDEN PA'I DNGOS

PO MI SRUNG ZHING SEL BAR MI BYED NA NYES PA DANG BCAS SHING 'GAL
BA DANG BCAS PAR 'GYUR TE, NYON MONGS PA CAN GYI NYES PAR 'GYUR
RO, ,BDEN PA'I DNGOS PO MA YIN PA MI SRUNG ZHING SEL BAR MI BYED
NA NYES PA DANG BCAS SHING 'GAL BA DANG BCAS PAR NI 'GYUR LA,
NYON MONGS PA CAN GYI NYES

@178B PAR NI MI 'GYUR RO, ,PHA ROL MU STEGS CAN YIN NAM, GZHAN
GANG YANG RUNG BA MNGON PAR ZHEN PA ZHIG YIN NA NYES PA MED DO,
,RAB TU BYUNG BA DANG, SLONG MO SPYOD PA DANG, DGE BA SPYOD PA'I
GZHIS MI SNYAN PAR BRJOD NA NYES PA MED DO, ,KHRO BAS ZIL GYIS
NON CING SEMS PHYIN CI

LOG TU GYUR PAS BRJOD NA NYES PA MED DO, ,NYON MONGS BCAS KYANG
'CHOS MI BYED, ,BYANG CHUB SEMS DPAS GNOD PA'I THABS DANG THABS
DRAG PO GANG GIS SEMS CAN GYI DON DU 'GYUR BA MTHONG BZHIN DU YID
MI DGA' BAR 'GYUR BA BSRUNG BA'I PHYIR THABS DE MI BYED NA NYES
PA DANG BCAS SHING

'GAL BA DANG BCAS PAR 'GYUR TE, NYON MONGS PA CAN GYI NYES PAR
'GYUR RO, ,TSE 'DI'I DON CHUNG NGU ZHIG TU GYUR LA, GZHI DES YID
MI DGA' BA CHEN POR GYUR NA NYES PA MED DO, ,GSHE LA LAN DU GSHE
LA SOGS, ,BYANG CHUB SEMS DPA' GZAN DAG GSHE BA LA PHYIR GSHE BA
DANG,

KHRO BA LA PHYIR KHRO BA DANG BRDEG PA LA PHYIR BRDEG PA DANG,
MTSANG 'DRU BA LA PHYIR MTSANG 'DRU BAR BYED NA NYES PA DANG BCAS
SHING 'GAL BA DANG BCAS PAR 'GYUR TE, NYON MONGS PA CAN GYI NYES
PAR 'GYUR RO, ,KHRO BA RNAMS NI YAL BAR 'DOR, ,BYANG CHUB SEMS
DPA' GZHAN DAG LA NYES PA BYAS

SAM NYES PA BYAS SU DOGS KYANG RUNG STE, KUN NAS MNAR SEMS KYI
SEMS DANG LDAN PA DANG, NGA RGYAL GYIS NON PAS MTHUN PAR SHAD
KYIS BYANG BAR MI BYED CING DE YAL BAR 'DOR NA NYES PA DANG BCAS
SHING 'GAL BA DANG BCAS PAR 'GYUR TE, NYON MONGS PA CAN GYI NYES
PAR 'GYUR RO, ,SNYOM LAS

SAM LE LO'AM BAG MED PAS SHAD KYIS BYANG BAR MA BYAS NA NYES PA
DANG BCAS SHING 'GAL BA DANG BCAS PAR NI 'GYUR LA, NYON MONGS PA
CAN GYI NYES PAR NI MI 'GYUR RO, ,THABS DES DUL BAR BYA BAR 'DOD
CING 'DUL BAR 'DOD LA MI DGE BA'I GNAS NAS BSLANG STE, DGE BA'I
GNAS SU

'GOD PAR 'DOD NA NYES PA MED DO, ,MU STEGS CAN YIN NA NYES PA MED
DO, ,RUNG BA MA YIN PA KHA NA MA THO BA DANG BCAS PAR KUN TU
SPYOD PAS SHAD KYIS BYANG BAR BYED DU 'JUG PAR 'DOD PA ZHIG NA
NYES PA MED DO, ,GAL TE RANG BZHIN GYIS 'THAB KROL CAN ZHIG YIN
TE RTZOD PAR BYED LA SHAD KYIS

@179A *, ,BYANG BAR BYAS NA SHAS CHER 'KHRUGS TE SHED SKYE BAR
'GYUR NA NYES PA MED DO, ,PHA ROL BZOD PA'I NGANG TSUL CAN YIN
ZHING KUN NAS MNAR SEMS MED PA'I NGANG TSUL CAN YIN DU RE LA,
GZHAN LA BDAG GIS NYES PA BYAS PA LAS BRTZAMS TE SHAD KYIS BYANG
BAR BYED PA

SHIN TU NGO TSA BAR BYED PA ZHIG YIN NA NYES PA MED DO, ,PHA ROL
SHAD KYIS 'CHAGS PA SPONG, ,BYANG CHUB SEMS DPA' RTZOD PA BYUNG
BA 'GA' ZHIG LAS BYUNG BAR GYUR NAS GZHAN DAG LA CHOS BZHIN DU
MTHUN PAR SHAD KYIS BYANG BAR BYED KYANG, KUN NAS MNAR SEMS KYI
SEMS DANG LDAN ZHING

GZHAN LA THO 'TSAM PA'I BSAM PAS SAM SHAD KYIS SBYANGS PA MI NYAN
NA NYES PA DANG BCAS SHING 'GAL BA DANG BCAS PAR 'GYUR TE, NYON
MONGS PA CAN GYI NYES PAR 'GYUR RO, ,GAL TE KUN NAS MNAR SEMS KYI
SEMS DANG MI LDAN GYI, MI BZOD PA'I NGANG TSUL CAN YIN PAS MI
NYAN NA

NYON MONGS PA CAN GYI NYES PA NYID DU MI 'GYUR RO, ,THABS DES PHA
ROL GDUL BAR 'DOD NA NYES PA MED DE, SNGA MA BZHIN DU THAMS CAD
DU RIG PAR BYA'O, ,CHOS BZHIN MA YIN PA DANG, DUS MA YIN PAR SHAD
KYIS SBYONG BAR BYED NA NYES PA MED DO, ,KHRO BA'I SEMS KYI RJES
SU 'JUG ,BYANG CHUB

SEMS DPA'I GZHAN DAG LA KHRO BA'I BSAM PA BYUNG ZHING 'DZIN PA
BYUNG BA DANG DU LEN NA NYES PA DANG BCAS SHING 'GAL BA DANG BCAS
PAR 'GYUR TE, NYON MONGS PA CAN GYI NYES PAR 'GYUR RO, ,DE SPANG
BA'I PHYIR 'DUN PA BSKYED NA NYES PA MED DE SNGA MA BZHIN NO,
,BSNYEN BKUR 'DOD PHYIR 'KHOR

RNAMS SDUD, ,BYANG CHUB SEMS DPA' RIM GRO BYA BA DANG BSNYEN BKUR
BYA BA LA YONGS SU ZHEN PA'I DBANG DU BYAS TE, ZANG ZING DANG
BCAS PA'I SEMS KYIS 'KHOR SDUD PAR BYED NA, NYES PA DANG BCAS
SHING 'GAL BA DANG BCAS PAR 'GYUR TE NYON MONGS PA CAN GYI NYES
PAR 'GYUR RO, ,ZANG ZING

MED PA'I BSAM PAS RIM GRO BYA BA DANG BSNYEN BKUR BYA BA BDAG GIR
BYED NA NYES PA MED DO, ,LE LO LA SOGS SEL MI BYED, ,BYANG CHUB
SEMS DPA' DPA' SNYOM LAS DANG LE LO SKYES TE, GNYID KYI BDE BA
DANG NYAL BA'I BDE BA DANG GLOS 'BEBS PA'I BDE BAS DUS MA YIN PA
DANG, TSOD MA ZIN PAR

@179B BDAG GIR BYED NA NYES PA DANG BCAS SHING 'GAL BA DANG BCAS
PAR 'GYUR TE, NYON MONGS PA CAN GYI NYES PAR 'GYUR RO, ,NA STE MI
NUS NA NYES PA MED DO, ,LAM GYIS DUB NA NYES PA MED DO, ,DE SPANG
BA'I PHYIR 'DUN PA SKYES PA LA NYES PA MED DE SNGA MA BZHIN DU
RIG PAR BYA'O, ,CHAGS

PAS BRE MO'I GTAM LA BRTEN, ,BYANG CHUB SEMS DPA' 'DU 'DZI'I GTAM
LA KUN TU CHAGS PA'I SEMS KYIS DUS LAS YOL BAR BYED NA NYES PA
DANG BCAS SHING 'GAL BA DANG BCAS PAR 'GYUR TE, NYON MONGS PA CAN
GYI NYES PAR 'GYUR RO, ,BRJOD PAS YOL BAR BYAS NA NYON MONGS

PA CAN MA YIN PA'I NYES PAR 'GYUR RO, ,PHA ROL PO SMRA ZHING 'DUG
LA DE YANG DRAN PA LA GNAS BZHIN DU PHA ROL GYI NGOR SKAD CIG
TZAM NYAN PA LA NI NYES PA MED DO, ,YA MTSAN DU 'DZIN TE 'DRI BA
TZAM DANG DRIS PA'I LAN 'DEBS PA TZAM BYED PA LA NYES PA MED DO,
,TING NGE 'DZIN GYI DON MI TSOL, ,

BYANG CHUB SEMS DPA' SEMS GNAS PAR BYA BA LAS BRTZAMS TE, SEMS
MNYAM PAR 'JOG PAR 'DOD LA KUN NAS MNAR SEMS KYI SEMS DANG LDAN
PA DANG, NGA RGYAL GYIS NON TE GDAMS NGAG NOD DU MI 'GRO NA NYES
PA DANG BCAS SHING 'GAL BA DANG BCAS PAR 'GYUR TE, NYON

MONGS PA CAN GYI NYES PAR 'GYUR RO, ,SNYOM LAS DANG LE LO BYAS NA
NYON MONGS PA CAN MA YIN PA'I NYES PAR 'GYUR RO, ,NA STE MI NUS
NA NYES PA MED DO, ,GDAMS NGAG LOG PAR 'BYUNG DU DOGS NA NYES PA
MED DO, ,BDAG NYID MANG DU THOS PA YIN TE SEMS MNYAM PAR 'JOG

NUS SAM, DES GDAMS NGAG GIS GDAMS PAR BYA BA BYAS ZIN NA NYES PA
MED DO, ,BSAM GTAN SGRIB PA SPANG MI BYED, ,BYANG CHUB SEMS DPA'
'DOD PA LA 'DUN PA'I SGRIB PA BYUNG BA NYAMS SU MYONG BAR BYED
CING SEL BAR MI BYED NA NYES PA DANG BCAS SHING 'GAL BA DANG

BCAS PAR 'GYUR TE NYON MONGS PA CAN GYI NYES PAR 'GYUR RO, ,DE
SPANG BA'I PHYIR 'DUN PA SKYES SHING 'BAD KYANG NYON MONGS PA
DRAG POS SEMS ZIL GYIS NON TE KUN TU SPYAD NA NYES PA MED DO,
,'DOD PA LA 'DUN PA JI LTA BA BZHIN DU GNOD SEMS DANG, RMUGS PA
DANG GNYID DANG, RGOD

@180A *, ,PA DANG 'GYOD PA DANG, THE TSOM YANG DE DANG 'DRA BAR
RIG PAR BYA'O, ,BSAM GTAN RO LA YON TAN LTA, BYANG CHUB SEMS DPA'
BSAM GTAN GYI RO MYONG BAR BYED CING, BSAM GTAN GYI RO MYANG BA
LA YANG YON TAN DU LTA NA NYES PA DANG BCAS SHING 'GAL BA DANG

BCAS PAR 'GYUR TE, NYON MONGS PA CAN GYI NYES PAR 'GYUR RO, ,DE
SPANG BA'I PHYIR 'DUN PA SKYES PA LA NI NYES PA MED DE SNGA MA
BZHIN NO, ,NYAN THOS THEG PA SPONG BAR BYED, ,BYANG CHUB SEMS
DPA' GANG BYANG CHUB SEMS DPA' NYAN THOS KYI THEG PA DANG LDAN
PA'I CHOS MNYAN PAR MI

BYA'O, ,GZUNG BAR MI BYA'O, ,DE LA BSLAB PAR YANG MI BYA'O,
,BYANG CHUB SEMS DPAS NYAN THOS KYI THEG PA DANG LDAN PA'I CHOS
MNYAN PA DANG GZUNG BAS CI ZHIG BYA STE DE LA BSLAB MI DGOS SO
ZHES DE LTAR LTA ZHING DE SKAD SMRAS NA NYES PA DANG BCAS SHING
'GAL

BA DANG BCAS PAR 'GYUR LA, NYON MONGS PA CAN GYI NYES PAR 'GYUR
TE, 'DI LTAR BYANG CHUB SEMS DPAS NI MU STEGS CAN GYI BSTAN BCOS
RNAMS LA YANG BRTZON PAR BYA DGOS NA, SANGS RGYAS KYI GSUNG RAB
LA LTA CI SMOS, GCIG TU NGES PAR DE LHUR LEN PA'I 'DUN PA BZLOG
PA'I PHYIR

NA NYES PA MED DO, ,RANG TSUL YOD BZHIN DE LA BRTZON, ,BYANG CHUB
SEMS DPA' BYANG CHUB SEMS DPA'I SDE SNOD YOD BZHIN DU BYANG CHUB
SEMS DPA'I SDE SNOD LA BRTZON PAR MA BYAS PAR BYANG CHUB SEMS
DPA'I SDE SNOD THAMS CAD KYI THAMS CAD DU YAL BAR BOR NAS, NYAN
THOS KYI SDE

SNOD LA BRTZON PAR BYED NA NYES PA DANG BCAS SHING 'GAL BA DANG
BCAS PAR 'GYUR TE, NYON MONGS PA CAN GYI NYES PAR 'GYUR RO,
,BRTZON MIN PHYI ROL BSTAN CHOS BRTZON, ,BYANG CHUB SEMS DPA'
SANGS RGYAS KYI GSUNG RAB YOD BZHIN DU SANGS RGYAS KYI GSUNG RAB
LA BRTZON PAR MA BYAS

PAR MU STEGS CAN GYI BSTAN BCOS DAG LA BRTZON PAR BYED NA NYES PA
DANG BCAS SHING 'GAL BA DANG BCAS PAR 'GYUR TE, NYON MONGS PA CAN
GYI NYES PAR 'GYUR RO, ,SHIN TU YID GZHUNGS PA DANG, LOBS SKYEN
PA DANG, YUN RING DU MI BRJED PAR NUS PA DANG, DON SEMS PA DANG,
RTOGS PAR

@180B BYED NUS PA DANG, SANGS RGYAS KYI GSUNG RAB LA RIGS PAS
RTOGS PA DANG LDAN PAS BLO MI 'GYUR BA DANG LDAN TE, DE LAS NYIS
'GYUR DI NYIN GCIG BZHIN DU SANGS RGYAS KYI GSUNG RAB LA BRTZON
PAR BYED NA NYES PA MED DO, ,BRTZON PAR BYAS KYANG DE LA DGA',
,BYANG CHUB SEMS DPAS DE

LTA BU'I TSUL DANG YANG MI 'GAL BAR MU STEGS CAN GYI BSTAN BCOS
PHYI ROL GYI BSTAN BCOS DAG LA MKHAS PAR BYED PA NA, DE LA MNGON
PAR DGA' BA'I TSUL GYIS BYED CING DES DGA' BAS 'DZIN LA DES RANGS
PAR BYED DE SMAN TSA BA LA BRTEN PA BZHIN DU MI BYED NA NYES PA
DANG BCAS SHING 'GAL

BA DANG BCAS PAR 'GYUR TE, NYON MONGS PA CAN GYI NYES PAR 'GYUR
RO, ,THEG PA CHEN PO SPONG BAR BYED, ,BYANG CHUB SEMS DPA' BYANG
CHUB SEMS DPA'I SDE SNOD LA DE KHO NA'I DON NAM, SANGS RGYAS DANG
BYANG CHUB SEMS DPA'I MTHU LAS BSAMS TE ZAB PA MCHOG TU ZAB PA'I
GNAS DAG

THOS NAS MA MOS SHING SKUR PA 'DEBS TE, 'DI DAG NI DON DANG LDAN
PA MA YIN, CHOS DANG LDAN PA MA YIN TE, DE BZHIN GSHEGS PAS
GSUNGS PA MA YIN, SEMS CAN RNAMS LA PHAN PA DANG BDE BAR 'GYUR BA
MA YIN NO ZHES ZER NA BDAG NYID KYI TSUL BZHIN MA YIN PA YID LA
BYED PA'AM,

GZHAN GYI RJES SU ZHUGS PAS SKUR PA 'DEBS KYANG RUNG NYES PA DANG
BCAS SHING 'GAL BA DANG BCAS PAR 'GYUR TE, NYON MONGS PA CAN GYI
NYES PAR 'GYUR RO, ,BYANG CHUB SEMS DPA' NI ZAB CING MCHOG TU ZAB
PA'I GNAS DAG THOS NAS SEMS MOS PAR MA GYUR

NA; DE LA BYANG CHUB SEMS DPAS DAD PA BSKYED DE G-YO MED PAS 'DI
LTAR BDAG NI LONG BAR GYUR TE MIG MED LA, DE BZHIN GSHEGS PA'I
SPYAN GYI RJES SU SPYOD PAR ZAD PAS DE BZHIN GSHEGS PAS DGONGS TE
GSUNGS PA SPANGS PA NI BDAG GI CHA MA YIN NO ZHES YANG DAG PAR
BSLAB PAR BYA'O, ,

DE LTAR BYANG CHUB SEMS DPA' DES BDAG NYID NI MI SHES PAR BRTZIS
LA, DE BZHIN GSHEGS PA NYID CHO SDE DAG LA LKOG TU MA GYUR PA
YANG DAG PAR LTA NA DE LTA NA YANG DAG PAR ZHUGS PA YIN NO, ,MOS
PA MED DU ZIN KYANG SKUR PA MI 'DEBS NA NYES PA MED DO, ,BDAG LA
BSTOD

@181A *, ,CING GZHAN LA SMOD, ,BYANG CHUB SEMS DPA' ZANG ZING
DANG BCAS PA'I SEMS DANG KHONG KHRO BA'I SEMS KYIS BDAG LA BSTOD
CING GZHAN LA SMOD PAR BYED NA NYES PA DANG BCAS SHING 'GAL BA
DANG BCAS PAR 'GYUR TE, NYON MONGS PA CAN GYI NYES PAR 'GYUR

RO;; BSTAN PA GNAS PAR BYA BAR 'DOD PA'I PHYIR MU STEGS CAN RNAMS
ZIL GYIS GNON PAR 'DOD PA LA NYES PA MED DE, THABS DES GANG ZAG
DE NYID 'DUL BAR 'DOD PA LA NYES PA MED DE RGYAS PAR SNGA MA
BZHIN NO, ,MA DAD PA RNAMS DAD PAR BYA BA DANG, DAD PA RNAMS
PHYIR ZHING

'BYUNG BAR BYA BA'I PHYIR BYED NA NYES PA MED DO, ,CHOS KYI DON
DU 'GRO MI BYED, ,BYANG CHUB SEMS DPA' CHOS SGROGS PA DANG DAM
PA'I CHOS KYI 'BREL PA'I GTAM RNAM PAR GTAN LA 'BEBS PA NA NGA
RGYAL GYIS NON PA DANG, KUN NAS MNAR SEMS KYI SEMS DANG LDAN PA
DANG, KHONG KHRO BA'I

SEMS DANG LDAN PAS MI 'GRO NA NYES PA DANG BCAS SHING 'GAL BA
DANG BCAS PAR 'GYUR TE, NYON MONGS PA CAN GYI NYES PAR 'GYUR RO,
,SNYOM LAS DANG, LE LOS MI 'GRO NA NYON MONGS PA CAN MA YIN PA'I
NYES PAR 'GYUR RO, ,MA TSOR NA NYES PA MED DO, ,NA STE MI NUS NA
NYES PA

MED DO, ,LOG PAR STON DU DOGS NA NYES PA MED DO, ,CHOS SMRA BA'I
SEMS SRUNG NA NYES PA MED DO, ,YANG DANG YANG DU THOS SHING BZUNG
LA SHES ZIN PA'I DON GYI GDAMS NGAG YIN PAR SHES NA NYES PA MED
DO, ,MANG DU THOS PA 'DZIN PA DANG THOS PA BSAGS PA YIN NA NYES
PA MED DO, ,

RTAG TU DMIGS PA LA SEMS GNAS TE BYANG CHUB SEMS DPA'I TING NGE
'DZIN MNGON PAR BSGRUB PA LA BRTZON NA NYES PA MED DO, ,SHIN TU
SHES RAB RTUL TE CHOS LEN PA LA ZHAN 'DZIN PA LA ZHAN CING DMIGS
PA LA SEMS MNYAM PAR 'JOG PA LA ZHAN PA ZHIG YIN NA NYES PA MED
DO, ,DE LA SMOD

CING YI GE BRTEN, ,BYANG CHUB SEMS DPA' CHOS SMRA BA'I GANG ZAG
LA BSAMS BZHIN DU KHYAD DU GSOD CING BKUR STI MI BYED LA 'PHYA
ZHING BSTING BAR BYED PA DANG, TSIG 'BRU LA RTON GYI DON LA RTON
PAR MI BYED NA NYES PA DANG BCAS SHING 'GAL BA DANG BCAS PAR
'GYUR TE, NYON MONGS PA CAN GYI NYES

@181B PAR 'GYUR RO, ,DGOS PA'I GROGS SU 'GRO MI BYED, ,BYANG CHUB
SEMS DPA'I SDOM PA LA GNAS PA SEMS CAN GYI BYA BA 'DI LTA STE,
DGOS PA'I DON SGRUB PA DANG, LAM DU 'GRO ZHING 'ONG BA'AM, YANG
DAG PA'I THA SNYAD DANG LAS KYI MTHA' LA SBYOR BA'AM, LONGS SPYOD
SRUNG BA'AM, BYE BA

SDUM PA'AM, DGA' STON NAM, BSOD NAMS BYED PA LA KUN NAS MNAR SEMS
KYI SEMS DANG LDAN PA DANG KHONG KHRO BA'I SEMS DANG LDAN PAS
GROGS BYED DU MI 'GRO NA NYES PA DANG BCAS SHING 'GAL BA DANG
BCAS PAR 'GYUR TE, NYON MONGS PA CAN GYI NYES PAR 'GYUR RO,
,SNYOM LAS DANG LE

LOS GROGS BYED DU MI 'GRO NA NYON MONGS PA CAN MA YIN PA'I NYES
PAR 'GYUR RO, ,NA STE MI NUS NA NYES PA MED DO, ,BCOL BA DANG
RANG BYED NUS SAM MGON YOD CING RTEN YOD NA NYES PA MED DO, ,GNOD
PA DANG LDAN PA DANG CHOS DANG LDAN PA MA YIN PA'I BYA BA LA MA
SONG NA NYES PA MED DO, ,THABS DES

'DUL BAR 'DOD NA NYES PA MED DO, ,RGYAS PAR SNGA MA BZHIN NO,
,GZHAN LA SNGAR KHAS BLANGS ZIN NA NYES PA MED DO, ,NUS PA GZHAN
LA BCOL NA NYES PA MED DO, ,RTAG TU DGE BA'I PHYOGS LA BRTZON NA
NYES PA MED DO, ,RANG BZHIN GYIS YID RTUL ZHING LUNG 'BOGS MI
MKHAS NA NYES PA MED DE SNGA MA

BZHIN NO, ,GZHAN MANG PO DAG GI SEMS SRUNG BAR 'DOD NA NYES PA
MED DO, ,DGE 'DUN GYI NANG KHRIMS SRUNG NA NYES PA MED DO, ,NAD
PA'I RIM GRO BYA BA SPONG, ,BYANG CHUB SEMS DPA' NAD PA NAD KYIS
THEBS PA DANG PHRAD PA NA KUN NAS MNAR SEMS KYI SEMS DANG LDAN PA
DANG, KHONG KHRO BA'I SEMS

DANG LDAN PAS RIM GRO DANG BSNYEN BKUR MI BYED NA NYES PA DANG
BCAS SHING 'GAL BA DANG BCAS PAR 'GYUR TE, NYON MONGS PA CAN GYI
NYES PAR 'GYUR RO, ,SNYOM LAS DANG LE LOS MI BYED NA NYON MONGS
PA CAN MA YIN PA'I NYES PAR 'GYUR RO, ,BDAG NYID NA STE MI NUS NA
NYES PA MED DO, ,PHA

ROL NUS SHING MTHUN PA LA BTZAL NA NYES PA MED DO, ,NAD PA MGON
YOD CING RTEN YOD NA NYES PA MED DO, ,BDAG NYID KYIS BDAG GI RIM
GRO DANG, BSNYEN BKUR BYED NUS NA NYES PA MED DO, ,NAD RGYUN
RINGS KYIS THEBS TE SO TZAM DU 'DUG NA NYES PA MED DO, ,DGE BA'I
PHYOGS RGYA CHEN PO LA

@182A *, ,RTAG TU BRTZON TE DGE BA'I PHYOGS KYI BAR CHAD DU 'GYUR
BA BSRUNG BA'I PHYIR MI BYED NA NYES PA MED DO, ,SHIN TU SHES RAB
RTUL ZHING LEGS PAR CHOS STON MI NUS LA, LEGS PAR 'DZIN MI NUS NA
NYES PA MED DO, ,GZHAN LA SNGAR KHAS BLANGS ZIN NA NYES PA MED
DO, ,SDUG

BSNGAL SEL BAR MI BYED PA, ,NAD G-YOG LA JI LTA BA BZHIN DU SDUG
BSNGAL BA'I SDUG BSNGAL BSAL BA'I GROGS BYA BA YANG DE DANG 'DRA
BAR RIG PAR BYA'O, ,BAG MED RNAMS LA RIGS MI STON, ,BYANG CHUB
SEMS DPA' TSE 'DI DANG TSE PHYI MA'I DON LA TSUL BZHIN MA YIN PAR
ZHUGS PA DAG

MTHONG NA KUN NAS MNAR SEMS KYI SEMS DANG LDAN PA DANG, KHONG
KHRO BA'I SEMS DANG LDAN PAS RIGS PA DANG, TSUL BZHIN STON PAR MI
BYED NA NYES PA DANG BCAS SHING 'GAL BA DANG BCAS PAR 'GYUR TE,
NYON MONGS PA CAN GYI NYES PAR 'GYUR RO, ,SNYOM LAS DANG LE LOS
STON PAR MI

BYED NA NYON MONGS PA CAN MA YIN PA'I NYES PAR 'GYUR RO, ,BDAG MI
SHES TE MI NUS NA NYES PA MED DO, ,GZHAN NUS PA LA BCOL NA NYES
PA MED DO, ,DE NYID KYIS NUS NA NYES PA MED DO, ,DGE BA'I BSHES
GNYEN GZHAN GYIS YONGS SU ZIN NA NYES PA MED DO, ,THABS DES 'DUL
BAR 'DOD NA

NYES PA MED DO, ,RGYAS PAR SNGA MA BZHIN NO, ,GANG LA RIGS PAS
BSTAN PAR BYA BA DE KUN NAS MNAR SEMS KYI SEMS DANG LDAN ZHING
BKA' BLO MI BDE BAS LOG PAR 'DZIN PA DANG, DGA' ZHING GUS PA MED
PAS DMU RGOD KYI RANG BZHIN CAN ZHIG NA NYES PA MED DO, ,BYAS LA
LAN DU PHAN

ME 'DOGS, ,BYANG CHUB SEMS DPA' SEMS CAN LA PHAN 'DOGS PA RNAMS
LA BYAS PA MI GZO ZHING BYAS PA MI TSOR TE, KUN NAS MNAR SEMS KYI
SEMS DANG LDAN PAS, MTHUN PA'I PHAN GDAGS PAS LAN DU PHAN MI
'DOGS NA, NYES PA DANG BCAS SHING 'GAL BA DANG BCAS PAR 'GYUR

TE; NYON MONGS PA CAN GYI NYES PAR 'GYUR RO, ,SNYOM LAS DANG LE
LOS MI BYED NA NYON MONGS PA CAN MA YIN PA'I NYES PAR 'GYUR RO,
,BSGRIMS BZHIN DU MA NUS SHING MA LCOGS NA NYES PA MED DO, ,THABS
DES 'DUL BAR 'DOD NA NYES PA MED DE SNGA MA BZHIN NO, ,DE NYID
LAN DU PHAN 'DOGS MI

@182B 'DOD NA NYES PA MED DO, ,GZHAN GYI MYA NGAN BSANG MI BYED,
,BYANG CHUB SEMS DPA' SEMS CAN NYE DU DANG, LONGS SPYOD LAS GYUR
PA'I SDUG BSNGAL LA GNAS PA RNAMS KYI MYA NGAN BYUNG BA KUN NAS
MNAR SEMS KYI SEMS DANG LDAN PAS SEL BAR MI BYED NA NYES PA DANG
BCAS SHING 'GAL

BA DANG BCAS PAR 'GYUR TE, NYON MONGS PA CAN GYI NYES PAR 'GYUR
RO, ,SNYOM LAS DANG LE LOS SEL BAR MI BYED NA NYON MONGS PA CAN
MA YIN PA'I NYES PAR 'GYUR RO, ,NYES PAR MI 'GYUR BA NI 'DI LTA
STE, BYA BA DAG LA GROGS MI BYED PA LAS BRTZAMS PA SNGA MA

BZHIN DU RIG PAR BYA'O, ,NOR 'DOD PA LA SBYIN MI BYED, ,BYANG
CHUB SEMS DPA' ZAS DANG SKOM LA SOGS PA 'DOD PA RNAMS YANG DAG
PAR SLONG BA LA, ZAS DANG SKOM LA SOGS PA'I YO BYAD RNAMS KUN NAS
MNAR SEMS KYI SEMS DANG LDAN PA DANG KHONG KHRO BA'I SEMS DANG

LDAN PAS MA BYIN NA NYES PA DANG BCAS SHING 'GAL BA DANG BCAS PAR
'GYUR RO, ,SNYOM LAS DANG LE LO DANG BAG MED PAS MA BYIN NA NYON
MONGS PA CAN MA YIN PA'I NYES PAR 'GYUR RO, ,LONGS SPYOD DAG MED
DE MI BDOG NA NYES PA MED DO, ,RUNG BA MA YIN PA DANG MI 'PHROD
PA SLONG NA NYES

PA MED DO, ,THABS DE 'DUL BAR BYA BAR 'DOD CING 'DUL BAR 'DOD NA
NYES PA MED DE SNGA MA BZHIN NO, ,RGYAL PO LA GNOD BSRUNG NA NYES
PA MED DO, ,DGE 'DUN GYI NANG KHRIMS SRUNG NA NYES PA MED DO,
,'KHOR RNAMS KYI NI DON MI BYED, ,BYANG CHUB SEMS DPAS 'KHOR
BSDUS LA KUN

NAS MNAR SEMS KYI SEMS DANG LDAN PAS DUS DUS SU LEGS PAR MI 'DOMS
SHING LEGS PAR RJES SU MI STON PA DANG PHONGS PA DE DAG GI PHYIR
BRAM ZE DANG KHYIM BDAG DAD PA CAN RNAMS LAS GOS DANG ZAS DANG,
MAL CHA DANG STAN DAD NA BA'I GSOS SMAN DANG, YO BYAD RNAMS CHOS
BZHIN DU

YONGS SU TSOL BAR MI BYED NA, NYES PA DANG BCAS SHING 'GAL BA
DANG BCAS PAR 'GYUR TE, NYON MONGS PA CAN GYI NYES PAR 'GYUR RO,
,SNYOM LAS SAM LE LO'AM BAG MED PAS MI 'DOMS SHING RJES SU MI
STON LA YONGS SU TSOL BAR MI BYED NA NYON MONGS PA CAN MA YIN
PA'I NYES

@183A *, ,PAR 'GYUR RO, ,THABS DES 'DUL BAR BYA BAR 'DED CING
'DUL BAR 'DOD NA NYES PA MED DE SNGA MA BZHIN NO, ,DGE 'DUN GYI
NANG KHRIMS SRUNG NA NYES PA MED DO, ,NA STE MI NUS NA NYES PA
MED DO, ,NUS PA GZHAN LA BCOL NA NYES PA MED DO, ,'KHOR

BSOD NAMS CHEN PO DANG LDAN PA'AM, YANG NA BDAG NYID CHOS GOS LA
SOGS PA YONGS SU TSOL NUS PAR SHES PA DANG, DE DAG GI GDAMS NGAG
RJES SU BSTAN PAS GDAMS NGAG DANG RJES SU BSTAN PAR BYA BAS BYAS
ZIN NA NYES PA MED DO, ,SNGON MU STEGS CAN YIN PA LAS

CHOS RKUR 'ONGS BA LA DE YANG 'DUL BA'I SKAL BA MED PA'I RANG
BZHIN CAN ZHIG YIN NA NYES PA MED DO, ,GZHAN GYI BLO DANG MTHUN
MI 'JUG ,BYANG CHUB SEMS DPA' KUN NAS MNAR SEMS KYI SEMS DANG
LDAN PAS GZHAN GYI SEMS DANG MTHUN PAR MI BYED NA NYES PA DANG

BCAS SHING 'GAL BA DANG BCAS PAR 'GYUR TE, NYON MONGS PA CAN GYI
NYES PAR 'GYUR RO, SNYOM LAS DANG LE LO DANG BAG MED PAS MTHUN
PAR MI BYED NA, NYON MONGS PA CAN MA YIN PA'I NYES PAR 'GYUR RO,
,GZHAN DAG GI 'DOD PA GANG YIN PA DE NI 'PHRAD PAR

'GYUR BA YIN NA NYES PA MED DO, ,NA STE MA NUS NA NYES PA MED DO,
,DGE 'DUN GYI NANG KHRIMS SRUNG NA NYES PA MED DO, ,DE'I 'DOD PA
'PHROD PA YIN DU ZIN KYANG GZHAN MANG PO DAG GI 'DOD PA MA YIN
ZHING MI 'PHROD NA NYES PA MED DO, ,MU STEGS CAN TSAR GCAD PA'I
PHYIR NA NYES

PA MED DO, ,THABS DES 'DUL BAR 'DOD CING 'DUL BAR 'DOD NA NYES PA
MED DE SNGA MA BZHIN NO, ,YON TAN BSNGAGS PA SMRA MI BYED, ,BYANG
CHUB SEMS DPA' KUN NAS MNAR SEMS KYI SEMS DANG LDAN PAS GZHAN DAG
GIS YANG DAG PA'I YON TAN RJOD PAR MI BYED CING YANG

DAG PA'I BSNGAGS PA MI BRJOD PA DANG, LEGS PAR SMRA BA LEGS SO
ZHES BYA BA MA BYIN NA NYES PA DANG BCAS SHING 'GAL BA DANG BCAS
PAR 'GYUR TE, NYON MONGS PA CAN GYI NYES PAR 'GYUR RO, ,SNYOM LAS
DANG LE LO DANG BAG MED PAS MA SMRAS NA NYON MONGS PA CAN MA YIN
PA'I NYES

@183B PAR 'GYUR RO, ,RANG BZHIN GYIS 'DOD PA CHUNG NGU YIN PAR
DPAGS TE DE DANG MTHUN PAR BYED NA NYES PA MED DO, ,NA STE MI NUS
NA NYES PA MED DO, ,THABS DES 'DUL BAR BYA BAR 'DOD CING 'DUL BAR
'DOD NA NYES PA MED DE SNGA MA BZHIN NO, ,DGE 'DUN GYI NANG
KHRIMS SRUNG NA NYES PA

MED DO, ,GZHI DES KUN NAS NYON MONGS PA DANG RGYAGS PA DANG
KHENGS PA DANG GNOD PAR 'GYUR DU DOGS TE, DE BSAL BA'I PHYIR NA
NYES PA MED DO, ,YON TAN RNAMS YON TAN LTAR BCOS PA YIN TE YANG
DAG PA MA YIN PA DANG, LEGS PAR SMRAS PA LTAR BCOS PA YIN TE,
YANG DAG

PA MA YIN NA NYES PA MED DO, ,MU STEGS CAN TSAR GCAD PA'I PHYIR
NA NYES PA MED DO, ,GTAM RDZOGS RDZOGS SU SDOD NA NYES PA MED DO,
,RKYEN DU 'TSAM PAR TSAR MI GCOD, ,BYANG CHUB SEMS DPA' SEMS CAN
SMA DBAB PA'I RIGS PA DANG, CHAD PAS GCAD PA'I RIGS PA

DANG BSKRAD PA'I RIGS PA RNAMS NYON MONGS PA CAN GYI SEMS KYIS
SMA MI 'BEBS SAM, SMA 'BEBS SU ZIN KYANG CHAD PAS BCAD PAS MI
'CHOS SAM, 'CHOS SU ZIN KYANG SKROD PAR MI BYED NA NYES PA DANG
BCAS SHING 'GAL BA DANG BCAS PAR 'GYUR TE, NYON MONGS PA CAN GYI
NYES PAR

'GYUR RO, ,SNYOM LAS DANG LE LO DANG BAG MED PAS SMA 'BEBS PAR MI
BYED PA NAS SKROD PA'I BAR DU MI BYED NA NYON MONGS CAN MA YIN
PA'I NYES PAR 'GYUR RO, ,BCOS SU MI RUNG BA'I RANG BZHIN CAN ZHIG
STE, GTAM BYAR MI RUNG BA DANG, BKA' BLO MI BDE ZHING KUN NAS
MNAR

SEMS KYI SEMS CHA SHAS CHE BA LA YAL BAR BOR NA NYES PA MED DO,
,DUS LA SDOD NA NYES PA MED DO, ,GZHI DE LAS 'THAB PA DANG,
MTSANG 'DRU BA DANG, 'GYED PA DANG, RTZOD PAR 'GYUR BAR MI 'THAD
NA NYES PA MED DO, ,DGE 'DUN 'KHRUG CING 'BYE BAR MTHONG NA NYES
PA MED DO, ,

SEMS CAN DE DAG G-YO BA MED DE SHAS CHER NGO TSA SHES PA DANG,
KHREL YOD PA DANG LDAN PAS MYUR BA MYUR BAR MTHUN PAR BYED PA
ZHIG NA NYES PA MED DO, RDZU 'PHRUL BSDIGS LA SOGS MI BYED, BYANG
CHUB SEMS DPA' RDZU 'PHRUL DANG RNAM PAR 'PHRUL PA DANG MTHU RNAM
PA SNA TSOGS DANG

@184A *, ,LDAN LA, SEMS CAN SKRAG PAR BYA BA'I RIGS PA RNAMS
SKRAG PAR BYA BA DANG, SEMS CAN 'DUN PAR BYA BA'I RIGS PA RNAMS
'DUN PAR BYA BA DANG, DAD PAS BYIN PA SPONG DU GZHUG PA'I PHYIR
RDZU 'PHRUL GYIS SKRAG PAR MI BYED 'DUN PAR MI BYED NA NYES PA
DANG

BCAS SHING 'GAL BA DANG BCAS PAR 'GYUR TE, NYON MONGS PA CAN GYI
NYES PAR 'GYUR RO, ,SEMS CAN RNAMS GANG DU SHAS CHER MNGON PAR
ZHEN PA MU STEGS CAN 'PHAGS PA LA SKUR BA 'DEBS PA LOG PAR LTA BA
DANG LDAN PA DAG CIG YIN NA MA BSTAN KYANG NYES PA MED DO, ,THAMS

CAD LA YANG LHAG PAR SEMS 'KHRUGS PA DANG, SDUG BSNGAL DANG TSOR
BAS NYEN PA DANG, SDOM PA MA MNOS PA LA NI NYES PA MED PAR RIG
PAR BYA'O, ,DE LTAR BYANG CHUB SEMS DPA' BYANG CHUB SEMS DPA'I
SDOM PA LA GNAS PAS NYES PAR 'GYUR BA DANG, NYES PAR MI 'GYUR BA
DANG,

NYON MONGS PA CAN DANG, NYON MONGS PA CAN MA YIN PA DANG, CHUNG
DU DANG 'BRING DANG CHEN PO YANG RIG PAR BYA'O, ,THOG MA NYID NAS
KYANG NYES PA MI 'BYUNG BAR GUS PA BSKYED PAR BYA'O, NYES PA
BYUNG NA YANG CHOS BZHIN DU GSO BAS NYES PA LAS GSO BAR BYA'O,
,BYANG CHUB SEMS

DPA'I NYES PA'I LAM LA YANG THAMS CAD MA LUS PAR NYES PAR 'GYUR
BA NI MED DO, ,BCOM LDAN 'DAS KYIS BYANG CHUB SEMS DPA'I NYES PA
NI, PHAL CHER ZHE SDANG LAS 'BYUNG GI 'DOD CHAGS LAS BYUNG BA NI
MA YIN PAR SHES PAR BYA'O ZHES GANG GSUNGS PA DE LA DGONGS PA NI
'DI YIN PAR

BLTA BAR BYA STE, BYANG CHUB SEMS DPA' SEMS CAN RNAMS LA RJES SU
CHAGS SHING SEMS CAN LA BYAMS PA'I DBANG DU MDZAD NAS GANG CI
SPYOD KYANG RUNG DE THAMS CAD NI BYANG CHUB SEMS DPA'I BYA BA YIN
TE MI BYA BA NI MA YIN LA BYA BA'I RIGS PA BYED PA LA NI NYES PAR
'GYUR BA MI RIGS SO, ,

BYANG CHUB SEMS DPA' SEMS CAN RNAMS LA SDANG BA NI BDAG DANG
GZHAN RNAMS LA PHAN PAR SPYOD PA MA YIN LA, DE YANG BYANG CHUB
SEMS DPA'I BYA BA MA YIN TE, DE LTAR BYA BA MA YIN PA BYED PA NI
NYES PAR 'GYUR BAR RIGS SO, ,DE NYID BSTAN PA'I PHYIR, ,SNYING
RJER LDAN ZHING

@184B BYAMS PHYIR DANG, ,SEMS DGE BA LA NYES PA MED, ,CES BYA BA
'DI BSHAD DO, ,SDOM PA NYI SHU'I 'GREL PA BYAS PA'I BSOD NAMS
BDAG GIS GANG THOB PA, ,DE YIS 'GRO BA THAMS CAD GTI MUG RAB RIB
MTHA' DAG BSAL GYUR NAS, ,'JAM DPAL GZHON NU SANGS

RGYAS GDUNG 'TSO BA SEMS CAN DON GYI LAS LA BRTZON, BSLAB PA RGYA
MTSO'I MTHAR PHYIN DGE BA'I GTER SDUD BZHIN DU GYUR,, ,,SNGOM PA
NYI SHU'I PA'I 'GREL PA SLOB DPON SH'ANTA RAKshI TAS MDZAD PA
RDZOGS SO,, ,,RGYA GAR GYI MKHAN PO BIDY'A KA RA SING HA DANG,
ZHU CHEN GYI

LO TZ'A BA MANYDZU SHR'I WARMAS BSGYUR CING ZHUS TE GTAN LA PHAB
PA,, 