@195B #, ,RGYA GAR SKAD DU, PANYTZA SKAN DHA PRA KA
RA nA BI BH'A shYAm, BOD SKAD DU, PHUNG PO LNGA'I RAB TU BYED PA
BYE BRAG TU BSHAD PA, BAM PO DANG PO, SANGS RGYAS DANG SBYANG
CHUB SEMS DPA' THAMS CAD LA PHYAG 'TSAL LO, ,PHUNG PO LNGA ZHES
BYA BA LA SOGS

PA'I RAB TU BYED PA CI'I PHYIR RTZOM ZHE NA, CHOS THAMS CAD KYI
RANG DANG SPYI'I MTSAN NYID RTOGS PAR BYA BA'I PHYIR RO, ,RNAL
'BYOR SPYOD PA'I SA LA SOGS PA'I BSTAN BCOS DAG LAS CHOS KYI
MTSAN NYID DPYAD ZIN NA YANG DE DPYAD PA DON MED PAR MI 'GYUR
RAM, DON MED PAR MI 'GYUR TE, MGO SMOS PAS GO

@196A *, ,BA GDUL BA'I DON GYI PHYIR RO, ,MGO SMOS PAS GO BA NI
PHYOGS TZAM GYIS DE RTOGS PA'I KHYAD PAR RNAMS MA LUS PAR KHONG
DU CHUD PAR NUS PAS MDOR BSHAD PA NYID LA DGA'I, RGYA CHER BSHAD
PA LA NI MA YIN NO, ,DE'I PHYIR MDOR BSDUS PA 'DOD PA'I SEMS CAN
LA PHAN

GDAGS PA'I PHYIR RAB TU BYED PA 'DI BRTZAMS SO, ,YANG NA KHYIM NA
GNAS PA RNAMS BYA BA MANG PO LA ZHUGS PA'I PHYIR LE'U GRANGS RGYA
CHER BYAS PA RNAMS LA MNGON PAR BRTZON MI SRID PA DANG, RAB TU
BYUNG BA YID LA BYED PA LA MNGON PAR BRTZON PA RNAMS KYANG LE'U
GRANGS RGYA CHER BYAS PA LA MNGON PAR

BRTZON PAR BYAS NA G-YENG BAR 'GYUR BAS, DE GNYI GAS CHOS KYI
MTSAN NYID RTOGS PAR BYA BA'I PHYIR RAB TU BYED PA 'DIR CHOS KYI
MTSAN NYID MDOR BSHAD DE, DE LTAR NA DE BRTZAMS PA DON MED PAR MI
'GYUR RO, ,YANG NA CHOS KYI MTSAN NYID MDOR BSDUS PA RTOGS NAS
CHOS KYI MTSAN NYID RGYAS PA YANG

BSGRIM MI DGOS PAR RTOGS NUS PAR 'GYUR TE, DE'I PHYIR SLOB DPON
GYIS RNAL 'BYOR SPYOD PA'I SA LA SOGS PA'I LE'U GRANGS RGYA CHER
BYAS PA RNAMS LA 'JUG PAR 'GYUR BA'I RGYUR RAB TU BYED PA 'DI
MDZAD DO, ,CHOS KYI MTSAN NYID RTOGS PA MED PAR CI ZHIG MI 'GRUB
NA, 'DI LTAR SLOB DPON GYIS

CHOS KYI MTSAN NYID BSTAN PAR GUS PAR MDZAD CE NA, SEMS RTZE GCIG
TU BYA BA DANG, 'BEL BA'I GTAM BRTZAL BAR NGES BA RNAMS LA DRIS
PA LUNG BSTAN PA LA MKHAS PAR BYA BA'I PHYIR TE, 'DI LTAR CHOS
KYI MTSAN NYID LA BYANG BAR BYAS NA THE TSOM MED PA'I PHYIR JI
LTAR 'DOD PA BZHIN DU DMIGS PA

LA SEMS RTZE GCIG TU 'GYUR GYI GZHAN DU NI MA YIN NO, ,CHOS KYI
MTSAN NYID RAB TU RNAM PAR 'BYED PAS KYANG SHES RAB MCHOG TU
'GYUR BAS MI 'JIGS PA THOB STE, 'JIGS PA MED PA NI 'BEL BA'I GTAM
RNAM PAR NGES PA RNAMS LA DRIS PA DE THAMS CAD DU LUNG STON NUS
PAR 'GYUR GYI

GZHAN DU NI MA YIN NO, ,PHUNG PO LNGA ZHES BYA BA NI MANG NYUNG
DGAG PA'I PHYIR GRANGS NGES PAR GZUNG BA'O, ,PHUNG PO'I SGRA BYE
BRAG MED PAR SMOS PAS ZAG PA DANG BCAS PA DANG, ZAG PA MED PA'I
PHUNG PO GZUNG BAR BYA'O, ,PHUNG PO NI LNGA KHO NA STE, BDAG DANG
BDAG GIR 'DZIN PA'I GZHI RAB TU

@196B BSTAN PA'I PHYIR, MANG BA'AM NYUNG BA MA YIN TE, BYIS PA
DAG NI PHAL CHER RNAM PAR SHES PA NYID LA NI BDAG TU 'DZIN, GZUGS
LA SOGS PA LTAG MA RNAMS LA NI BDAG GIR 'DZIN TE, 'DI LTAR PHYI
DANG NANG GI GZUGS NI BYED PA DANG LAS SU BYA BAR BDAG DANG 'BREL
TO SNYAM DU GZUGS KYI PHUNG PO LA

BDAG GIR 'DZIN TO, ,LAS DGE BA DANG MI DGE BA RNAMS KYI RNAM PAR
SMIN PA'I TSOR BA DE BDAG GIS YANG DAG PAR MYONG BAR BYED DO
SNYAM DU TSOR BA'I PHUNG PO LA BDAG GIR 'DZIN TE, DE LA BDE BA
MYONG BA NI LAS DGE BA RNAMS KYI RNAM PAR SMIN PA'O, ,SDUG BSNGAL
NI LAS MI DGE BA RNAMS KYI'O, ,SDUG

BSNGAL YANG MA YIN BDE BA YANG MA YIN PA NI GNYI GA'I'O, ,'DIR NI
KUN GZHI RNAM PAR SHES PA DAR MTSUNGS PAR LDAN PA'I TSOR BA BTANG
SNYOMS NYID YANG DAG PAR NA LAS KYI RNAM PAR SMIN PA STE, KUN
GZHI RNAM PAR SHES PA NYID LAS DGE BA DANG MI DGE BA'I RNAM PAR
SMIN

PA YIN PA'I PHYIR RO, ,BDE BA DANG SDUG BSNGAL GNYIS NI RNAM PAR
SMIN PA LAS 'BYUNG BA'I PHYIR RNAM PAR SMIN PAR GDAGS PA'O,
,MTHONG BA DANG, THOS PA DANG, BYE BRAG PHYED PA DANG, RNAM PAR
SHES PA'I DON RNAMS LA BDAG TU 'DU SHES PA'I SGO NAS THA SNYAD
'DOGS PAR BYED DO SNYAM DU 'DU

SHES KYI PHUNG PO LA BDAG GIR 'DZIN TO, ,BDAG TU 'DOD PA'I SEMS
NI 'DU BYED RNAMS KYIS DGE BA DANG MI DGE BA LA SOGS PA LA 'JUG
PAR BYED PAS 'DU BYED KYI PHUNG PO LA BDAG GIR 'DZIN TE, PHUNG PO
NI LNGA KHO NA'O, ,'O NA PHUNG PO RNAMS KYI GO RIMS 'DI CI'I
PHYIR ZHE NA, JI LTAR RAGS

PA'I RIM BZHIN TE, DE LA GZUGS NI THOGS PA DANG BCAS PA DANG,
RNAM PAR SHES PA'I TSOGS LNGA'I GNAS SU GYUR PA DANG, RNAM PAR
SHES PA DRUG GI YUL YIN PA'I PHYIR THAMS CAD PAS CHES RAGS TE, DE
BAS NA GZUGS DANG POR BRJOD DO, ,TSOR BA NI GSUM PO DAG PAS RGYU
BA RAGS

PA'I PHYIR CHES RAGS PA STE, 'DI LTAR 'DU SHES LA SOGS PA BZHIN
DU YUL NA MI GNAS KYANG NGA'I LAG PAR TSOR RO, ,NGA'I KLAD PAR
TSOR RO ZHES RGYU BA RAGS PA'I PHYIR YUL YONGS SU CHAD PAS DE
NYID LA BRJOD KYI, 'DU SHES LA SOGS PA LA NI MA YIN TE, DE'I
PHYIR GZUGS KYI 'OG TU

@197A *, ,BRJOD DO, ,'DU SHES NI MTSAN MAR 'DZIN PA'I BDAG NYID
YIN PAS RTOGS PAR SLA BA'I PHYIR GNYIS PO DAG PAS CHES RAGS SO,
,'DU BYED NI 'DU BYED PA'I MTSAN NYID YIN PAS KHONG DU CHUD PAR
SLA BA'I PHYIR, RNAM PAR SHES PA LAS CHES RAGS SO, ,RNAM PAR SHES

PA NI THAMS CAD PAS PHRA BA'I PHYIR KUN GYI THA MAR BRJOD DO, ,DE
LA GZUGS KYI PHUNG PO ZHES BYA BA GZHI MTHUN PA'AM, DE'I SKYES
BU'I PHYIR ZHES BYA BAR 'GYUR GRANG NA, GZHI MTHUN PA NI MA YIN
TE, PHUNG PO RDZAS SU MED PA'I PHYIR RO, ,GANG GI PHYIR PHUNG
PO'I SGRA SPUNGS BA'I RNAM GRANGS SU

GTOGS PA'I TSIG YIN PA DE'I PHYIR PHUNG PO RNAMS NI SPUNGS PA
BZHIN DU BTAGS PA'I YOD PA STE, DE'I PHYIR NA GZHI MTHUN PA NYID
MED DO, ,DE'I SKYES BU'I PHYIR YANG MI 'GYUR TE, PHAN TSUN THA
DAD PA'I NGO BO NYID YOD NA 'BREL PAR 'GYUR BAS, LHA SBYIN GYI
ZHANG PO ZHES BYA BA LTA BU YIN LA,

GZUGS KYI PHUNG PO ZHES BYA BA'I KYI [?] 'DI NI 'BREL BA'I DON
YANG YIN PAS GZUGS LAS PHUNG PO GZHAN NYID DU 'GYUR NA, BTAGS
PA'I YOD PA NI RANG GI RTEN LAS DE NYID DANG GZHAN DU BRJOD DU ME
DPA'I PHYIR DE'ANG MI 'DOD DO, ,'DI NI NYES PA MED DE, THA DAD PA
MA YIN PA DANG, DE NYID DANG

GZHAN DU BRJOD DU MED PA LA YANG DRUG PA MTHONG STE, GZUGS SU
BYAS PA'I LUS DANG, GZUGS KYI SNGA NA MED PA ZHES BYA'O, ,GZUGS
SU BYAS PA NI LUS LAS GZHAN MA YIN NO, ,SNGA NA MED PA YANG DNGOS
PO MED PA'I PHYIR GZUGS LAS DE NYID DANG GZHAN DU BRJOD DU MED DE
DE NYID DANG GZHAN YIN PA GNYIS

KYI RGYU NI RANG GI NGO BO YIN PA'I PHYIR RO, ,RANG BZHIN MED
PA'I PHYIR DNGOS PO GZHAN 'DZIN PA LA LTOS PA STE, GANG ZHIG GANG
LA 'DZIN PA DANG BRJOD PA 'JUG PA DE NI RTEN DANG THA DAD PA'I
RANG BZHIN MED PAS BTAGS PA'I YOD PA NYID DE, DON DU MA YIN PAS
BTAGS PA'I YOD PA NYID CES BYA'O, ,

DE'I PHYIR RANG GI RTEN LAS DE NYID DANG GZHAN DU BRJOD DU MED
KYANG KYIR 'GAL BA MED DO, ,DE'I PHYIR 'DIR DE'I SKYES BU'I KYI
[?] NYID DO, ,GZUGS GANG ZHE NA, 'BYUNG BA CHEN PO BZHI DAG DANG,
'BYUNG BA CHEN PO BZHI DAG RGYUR BYAS PA'O ZHES BYA BA LA PHUNG
PO SMOS PA'I SKABS SU GZUGS GANG ZHE NA ZHES BYA

@197B BA'I 'DRI BA 'DI 'BREL BA MED DO ZHE NA, 'BREL BA MED PA MA
YIN TE, PHUNG PO RNAMS NGO BO NYID MED PA'I PHYIR, DE'I NGO BO
NYID BRJOD PAS NI DMIGS KYIS DBYE BAR MI NUS KYI, 'ON KYANG DE'I
RTEN DMIGS KYIS PHYE BAS 'GYUR TE, DE'I PHYIR GZUGS GANG ZHE NA
ZHES 'DRI'I, GZUGS KYI PHUNG PO

NI MA YIN NO, ,RGYU DANG 'BRAS BU'I DNGOS POR GZUGS KYI DBYE BA
BSTAN PA'I PHYIR, 'BYUNG BA CHEN PO BZHI DAG DANG ZHES BYA BA LA
SOGS PA SMOS TE, 'DI LTAR 'BYUNG BA CHEN PO BZHI PO THAMS CAD NI
RGYUR BYAS PA'I GZUGS THAMS CAD KYI RGYU YIN LA, RGYUR BYAS PA'I
GZUGS THAMS CAD NI 'BYUNG BA

CHEN PO THAMS CAD KYI 'BRAS BU YIN NO, ,'BYUNG BA RNAMS KYI CHEN
PO NI RGYUR BYAS PA'I GZUGS THAMS CAD KYI RTEN YIN PAS GTOS CHE
BA'I PHYIR RO, ,YANG NA GZUGS LA SOGS PA 'DUS PA THAMS CAD LA
SRAB LA SOGS PA YOD PA'I PHYIR RAM, GNAS PA THA GRU CHE BA'I
PHYIR CHEN PO'O, ,DE DAG

GI 'BYUNG BA NI RGYUR BYAS PA'I GZUGS SNA TSOGS 'GRUB PA NA DE
DANG DE DAG GI RNAM PAR 'BYUNG BAS 'BYUNG BA RNAMS SO, ,YANG NA
SEMS CAN THAMS CAD KYI LAS KYI DBANG GIS THOG MA MED PA'I 'KHOR
BA NAS NAM YANG MA BYUNG BA MA MYONG BAS 'BYUNG BA RNAMS SO,
,GZHAN DAG LA YANG 'BYUNG

BA NYID THAL BAR MI 'GYUR TE, MING GRAGS PA YIN PAS SA STENG NYAL
LA SOGS PA BZHIN NO, ,DE DAG NI BZHI KHO NA STE, MI NUS PA DANG
MI DGOS PA NYID DU THAL BAR 'GYUR BA'I PHYIR MANG BA'AM NYUNG BA
MA YIN NO, ,'BYUNG BA'I BYA BA NI BRTEN PA DANG, SDUD PA DANG,
SMIN PAR BYED PA DANG, SKYOD

PAR BYED PA TZAM DU ZAD DE, DE DAG NYID KYIS DE'I BYA BA YONGS SU
RDZOGS PA DANG, BYA BA GZHAN MED PA'I PHYIR 'BYUNG BA DAG NI BZHI
KHO NA'O, ,BRTEN PA LA SOGS PA BZHIN DU NAM MKHA'I BYA BA NI GO
'BYED PA YIN TE, DE YANG NAM MKHAS BYED PAS NA SA LA SOGS BA
BZHIN DU NAM MKHA'

YANG 'BYUNG BA CHEN PO NYID DU THAL BAR 'GYUR RAM, DE NI DE LTAR
MI 'GYUR TE, CI'I PHYIR ZHE NA, THOGS PA DANG BCAS PA'I GZUGS MED
PA TZAM MA GTOGS PAR NAM MKHA' ZHES BYA BA CI YANG MED DO, ,THOGS
PA DANG BCAS PA'I RANG GI NGO BO NYID DE NAS SONG STE, RANG GI GO
DER THOGS

@198A *, ,PA DANG BCAS PA LA GO 'BYED PAR ZAD KYI NAM MKHAS NI MA
YIN TE, GZUGS LTAR NAM MKHA' PHYOGS DE NAS SONG BA MED PAS DE GO
'BYED CES BYAR MI RUNG NGO, ,THOGS PA DANG BCAS PA'I GZUGS NI
RANG GI PHYOGS SU GZUGS GZHAN 'BYUNG BA'I BGEGS BYED KYI NAM

MKHA' NI MA YIN NO, ,DE LTA BAS NA 'DIR GANG NA GANG YOD NA NI GO
PHYE BA MED LA, DE NA DE MED NA NI DER GO PHYE BA YOD PAS DE'I
PHYIR DE NYID GNAS DE NAS SONG NAS GO PHYE BA YIN GYI NAM MKHA'
NI MA YIN NO, ,DE BAS NA NAM MKHA' NI SA LA SOGS PA LTAR 'BYUNG
BA CHEN PO MA YIN NO, ,'BYUNG BA BZHI DAG

RGYUR BYAS PA ZHES BYA BA NI 'BYUNG BA CHEN PO BZHI DAG GI GZUGS
DANG 'BYUNG BA CHEN PO BZHI DAG RGYUR BYAS PA'I GZUGS ZHES BYA
BA'I SGRA GNYI GAR YANG SBYAR RO, ,SKYED PA DANG BRTEN PA DANG
GNAS PA DANG STON PA DANG 'PHEL BAR BYED PA RNAMS KYI RGYU'I
DNGOS PO RNAM PA LNGAS 'BYUNG BA RNAMS KYIS 'BYUNG BA LAS

GYUR PA GZUNG NGO, ,RGYUR BYAS PA'I SGRA NI RGYU'I DON TE, DPER
NA SHING RGYUR BYAS NAS ME BYUNG NGO ZHES BYAS NA RGYU DE LAS
BYUNG BAR SHES PA LTA BU'O, ,DE LA SKYED PA'I RGYU NI DE DAG DE
MED PAR DE MI 'BYUNG BA'I PHYIR RO, ,RTEN GYI RGYU NI 'BYUNG BA
'GYUR NA DE LA BRTEN PA RGYUR BYAS PA'I GZUGS KYANG RJES SU 'GYUR

BA'I PHYIR RO, ,GNAS PA'I RGYU NI 'BYUNG BA RNAMS RGYUN 'DRA BAR
'BYUNG BA NI 'BYUNG BA LAS GYUR PA YANG 'DRA BA'I RGYUN MI 'CHAD
PA'I PHYIR RO, ,RTON PA'I RGYU NI DE'I STOBS KYIS RGYUN MI 'CHAD
PA'I PHYIR RO, ,'PHEL BAR BYED PA'I RGYU NI 'BYUNG BA 'PHEL NA DE
LA RTEN PA RGYUR BYAS PA'I GZUGS KYANG 'PHEL

BA'I PHYIR RO, ,SA'I KHAMS ZHES BYA BA LA SOGS PA BSHAD PA LA
RANG GI MTSAN NYID DANG RGYUR BYAS PA'I GZUGS 'DZIN PA'I PHYIR SA
LA SOGS PA NYID KHAMS SO, SA LA SOGS PA SMOS PA NI PHAN TSUN DANG
MIG GI KHAMS LA SOGS PA DAG LAS RNAM PAR DBYE BA'I PHYIR RO,
,KHAMS SMOS PA NI

'JIG RTEN PA'I SA LA SOGS PA LAS BYE BRAG TU BYA BA'I PHYIR RO,
,SAL SOGS PA NI 'JIG RTEN PA DANG BSTAN BCOS LAS GRAGS PA'I BYE
BRAG GIS RNAM PA GNYIS SU 'GYUR TE, DE LA 'JIG RTEN PA'I NI KHA
DOG DANG DBYIBS KYI BDAG NYID DU KUN DU THA SNYAD 'DOGS PA YIN
PA'I PHYIR KHAMS MA

@198B YIN NO, ,BSTAN BCOS LAS BYUNG BA RNAMS LA NI SRA BAL SOGS
PA'I NGO BO NYID YOD PA'I PHYIR YANG DAG PAR NA KHAMS YIN NO,
,'BYUNG BA BZHIN DU SA'I KHAMS LA SOGS PA'I RANG GI NGO BO NYID
KYANG MA BSHAD PAR MI SHES PAS YANG SA'I KHAMS GANG ZHE NA ZHES
BYA BA LA SOGS PA DRIS SO, ,SRA PA NYID DO ZHES

BYA BA LA NYID NI SRA BA KHO NA SRA BA NYID DE 'DI LA DON GZHAN
NI MED DO, ,SRA BA DANG MKHRANG BA DANG 'THAS PA NI RNAM GRANGS
SU GTOGS PA'O, ,CHU'I KHAMS GANG ZHE NA, GSHER BA NYID DO ZHES
BYA BA NI 'DU BAR BYED PA'I BDAG NYID YIN PA DANG RLAN PAR BYED
PAS GSHER BA'O, ,ME'I KHAMS NI SREG PAR BYED PA YIN

PAS TSA BA'O, ,RLUNG GI KHAMS NI YANG ZHING G-YO BA NYID DO ZHES
BYA BA LA YANG BA NYID RLUNG GI KHAMS YIN NO ZHES BRJOD NA NI
RGYUR BYAS PA'I GZUGS LA YANG 'BYUNG BA NYID THAL BAR 'GYUR RO,
,RLUNG GI KHAMS G-YO BA'O ZHES BRJOD PA NI DE'I LAS NYID BSTAN
PAR 'GYUR GYI, RANG GI NGO BO NI MA YIN TE,

DE'I PHYIR DE YANG BA RGYUR BYAS PA'I GZUGS DANG LAS RNAM PAR
GCOD PA'I PHYIR RLUNG GI KHAMS NI YANG ZHING G-YO BA'O ZHES DE
SKAD CES BRJOD DO, ,G-YO BA NI DNGOS PO'I RGYUN YUL GZHAN DU
'BYUNG BAR BYED PA'I RGYU YIN NO, ,SA DANG, CHU DANG, ME DANG,
RLUNG GI KHAMS DE DAG DANG RGYUR BYAS PA'I GZUGS

PHAN TSUN THA DAD DU MI 'JUG PAR CI MNGON ZHE NA, LAS LAS MNGON
TE, DE'I PHYIR DE DAG GI LAS NI BRTEN PA DANG, SDUD PA DANG, SMIN
PAR BYED PA DANG, SKYOD PAR BYED PA BRJOD DO, ,DE DAG GI RANG GI
NGO BO MI DMIGS KYANG RDO LA SOGS PA LA YOD PAR LAS LAS JI LTAR
RJES SU DPAG CE NA, 'DI LTAR RDO LA

SOGS PA LA 'DUS PA DANG, SKAM PA DANG, G-YO BA RNAMS YOD PA LAS
CHU DANG, ME DANG, RLUNG RNAMS SA'I KHAMS DANG LHAN CIG 'JUG PAR
MNGON NO, ,TSUL YANG SHING 'DEGS PA DANG, PADMA'I 'DAB MA RGYAS
PA DANG, CHU G-YO BA RNAMS YOD PA LAS SA DANG, ME DANG RLUNG
RNAMS CHU'I KHAMS DANG LHAN CIG RGYU

BAR MNGON NO, ,ME LA YANG ME LCES 'DEGS PA DANG, 'DUS PA DANG,
G-YO BA RNAMS YOD PA LAS SA DANG CHU DANG RLUNG RNAMS ME DANG
LHAN CIG 'JUG PAR MNGON NO, ,RLUNG LA YANG 'DEGS PA DANG, MI
'GYES PA DANG, GOS LA SOGS BSKAM BAR BYED PA YOD PA LAS, SA DANG
CHU DANG ME RNAMS RLUNG GI

@199A *, ,KHAMS DANG LHAN CIG 'JUG PAR MNGON NO, ,LAS DANG RANG
GI NGO BO GNYIS BYE BRAG CI YOD CE NA, BYA BA LA LTOS NAS LAS
RNAM PAR GZHAG STE, 'DI LTAR BRTEN PAR BYA BA'I RDZAS BRTEN PA LA
LTOS NAS SA'I KHAMS KYI LAS NI BRTEN PA ZHES BYA'O, ,BSDU BAR BYA
BA LA LTOS

NAS CHU'I LAS NI SDUD PA'O, ,SMIN PAR BYA BA LA LTOS NAS, ME'I
LAS NI SMIN PAR BYED PA'O, ,'PHEL BAR BYA BA NUR NUR PO DANG, MYU
GU LA SOGS PA LA LTOS NAS RLUNG GI LAS NI SKYOD PAR BYED PA'O,
,BSKYOD PA NI 'PHEL BAR BYED PA DANG 'GYUR BAR BYED PA'O, ,NGO BO
NYID NI DNGOS PO GZHAN

THAMS CAD LA MI LTOS PA STE, 'DI NI LAS DANG NGO BO NYID KYI BYE
BRAG GO, ,'BYUNG BA RNAMS KYI SPYI DANG KHYAD PAR GYI MING DANG,
RANG BZHIN BSHAD ZIN TO, ,'BYUNG BA RNAMS KYI 'OG TU BSTAN PA
RGYUR BYAS PA'I GZUGS KYI RAB TU DBYE BA DANG RANG GI NGO BO MI
SHES TE, DE'I PHYIR RGYUR BYAS PA'I GZUGS

GANG ZHE NA ZHES DRIS TE, RNAM PA NI DU ZHIG RANG GI NGO BO NI CI
'DRA ZHES BYA BA'I THA TSIG GO, ,MIG GI DBANG PO'I RANG GI NGO BO
CI 'DRA ZHE NA, YUL KHA DOG GZUGS DANG BA'O ZHES BYA BAS RANG GI
NGO BOR STON TE, SKABS YIN PAS 'BYUNG BA CHEN PO BZHI DAG RGYUR
BYAS PA ZHES BYA BA DANG SBYAR RO, ,KHA DOG

NI SNGON PO DANG SER PO LA SOGS PA RNAM PA BZHI'O, ,KHA DOG LA
LTA BA DANG KHA DOG TU SNANG BA'I RNAM PAR SHES PA'I THUN MONG MA
YIN PA'I RGYU YIN PA'I PHYIR KHA DOG NI DE'I YUL YIN PAS YUL KHA
DOG CES BYA'O, ,'DI NI 'DIR DANG BA'I DON TE, DPER NA GZUGS LA
BRTEN NAS DE LTAR SNANG BA'I GZUGS

BRNYAN ME LONG NGAM, SNOD KYI CHU DANG BA'I NANG DU 'BYUNG BA DE
BZHIN DU GZUGS DANG SGRA LA SOGS PA LA BRTEN NAS, DE LTAR SNANG
BA'I RNAM PAR RIG PA MIG LA SOGS PA GZUGS DANG BA'I BDAG NYID
LNGA PO DAG LAS 'BYUNG NGO, ,'DIR NI MIG LA SOGS PA PHAN TSUN
DANG, YUL GZUGS KYI BDAG

NYID DANG BA DANG, YID DANG, DAD PA LAS RNAM PAR DBYE BAR BYA
STE, GZUGS DANG BA'I BDAG NYID DU BYE BRAG MED PA DANG, YUL KHA
DOG YIN PAR BYE BRAG MED PA'I PHYIR YUL KHA DOG GZUGS DANG BA'O
ZHES GNYIS KA BRJOD DO, ,DE LA YUL KHA DOG CES BYA BAS NI RNA BA
LA SOGS PA DANG, YUL GYI

@199B GZUGS DANG BA LAS RNAM PAR 'BYED DE, RNA BA LA SOGS PA DANG
YUL NI DANG BA YIN YANG KHA DOG YUL MA YIN NO, ,GZUGS DANG BA'I
BDAG NYID KYIS NI YID LAS RNAM PAR 'BYED DE, DE'I YUL KHA DOG YIN
YANG GZUGS DANG BA'I BDAG NYID NI MA YIN NO, ,GZUGS SMOS PAS NI
DAD PA DANG

BA'I BDAG NYID LAS RNAM PAR 'BYED DE, DAD PA NI DANG BA'I BDAG
NYID KYANG YIN LA YUL KHA DOG KYANG YIN TE, DE'I PHYIR GZUGS SMOS
SO, ,MIG GI DBANG PO NI DANG BA YUL KHA DOG GO ZHES BRJOD NA DAD
PA LA YANG THAL BAR 'GYUR BAS DE'I PHYIR GZUGS SMOS TE, DAD PA NI
GZUGS KYI

BDAG NYID MA YIN PA'I PHYIR, MIG LA SOGS PA NI DBANG BYED PA'I
PHYIR DBANG PO RNAMS TE, TSOGS PA 'DI LA BDAG PO BYED CES BYA
BA'I THA TSIG GO, ,DE BAS NA BDAG PO'I DON NI DBANG PO'I DON TE,
JI LTAR MIG LA SOGS PA YUL CAN RNAMS PHAN TSUN YUL THA DAD PAS
THA DAD PAR BRJOD DE, MIG

GI DBANG PO GANG ZHE NA, YUL KHA DOG GZUGS DANG BA'O, ,RNA BA'I
DBANG PO GANG ZHE NA, YUL SGRA GZUGS DANG BA'O ZHES BYA BA LA
SOGS PAS THA DAD PAR BRJOD PA DE BZHIN DU GZUGS LA SOGS PA YUL
RNAMS KYANG MIG LA SOGS PA YUL CAN RNAMS THA DAD PAS THA DAD PAR
BRJOD DE, GZUGS NI MIG

NYID KYI YUL YIN TE, RNA BA LA SOGS PA'I MA YIN TE, DE DAG GI YUL
RNAMS NI SGRA LA SOGS PAR RNAM PAR GZHAG PA'I PHYIR RO, ,'DIR YID
NI SKABS MA YIN PA'I PHYIR SGRUB PA YANG MED, DGAG PA YANG MED
DO, ,DE LTAR NA GZUGS LA SOGS PA PHAN TSUN THA DAD PAR BRJOD PA
YIN NO, ,MIG

GI YUL NI GZUGS NYID YIN GYI, GZUGS MA YIN PA NI MA YIN TE DE
LTAR NA MIG GI DBANG PO'I YUL SNGON PO DANG SER PO LA SOGS PA
PHAN TSUN MI 'DRA BA RNAMS KYANG GZUGS SU THA DAD PA MED PAR
BSTAN PA YIN NO, ,GAL TE GZUGS MIG GI YUL NYID KYIS BYE BRAG TU
BYAS PA YIN NA KHA DOG

DANG DBYIBS DANG RNAM PAR RIG BYED DO ZHES BYA BA CI'I PHYIR SMOS
SHE NA, GZUGS RAB TU DBYE BA LA THE TSOM ZA BA DANG NOR BA DANG
MI RTOGS PA RNAMS LA RAB TU DBYE BA BSTAN NA THE TSOM ZA BA DANG
NOR BA DANG MI RTOGS PA SEL BAR 'GYUR RO, ,KHA DOG NI RNAM BA
BZHI STE, SNGON PO DANG, SER PO DANG, DMAR PO

@200A *, ,DANG, DKAR PO'O, ,SPRIN DANG, DU BA DANG, RDUL DANG,
KHUG RNA DANG, GRIB MA DANG, NYI MA DANG, SNANG BA DANG, MUN PA
DANG, MNGON PAR SKABS YOD PA DANG, NAM MKHA' ZHES BYA BA 'DI
RNAMS 'DIR CI'I PHYIR MA SMOS SHE NA, KHA DOG DANG, DBYIBS BZHIN
DU

GZUGS KYI BYE BRAG TU 'DIR MA SMOS TE, SPRIN LA SOGS PA NI YUL
YONGS SU CHAD PA DANG, YUL YONGS SU MCHAD PA'O, ,DE LA GANG DAG
YONGS SU CHAD PA DE DAG NI DBYIBS KYI NANG DU 'DUS PA NYID DE,
GANG DAG YUL YONGS SU CHAD PA DE DAG NI KHA DOG GI BYE BRAG YIN
PAS, KHA DOG

DANG DBYIBS GNYIS LAS THA DAD PAR RNAM PAR GZHAG MI NUS TE, DE'I
PHYIR 'DIR LOGS SHIG TU MA SMOS SO, ,DE LA MNGON PAR SKABS YOD PA
NI DE LAS GZHAN PA THOGS PAR BYED PA'I RIG BYA DANG BRAL BA'I
PHYOGS GANG YIN PA'O, ,NAM MKHA' NI STENG NA SNGON POR SNANG BA
GANG YIN PA'O, ,DBYIBS

NI RING PO DANG, THUNG DU DANG, LHAM PA DANG, ZLUM PO DANG, MTHO
BA DANG, DMA' BA DANG, PHYA LE BA DANG, PHE LE BA MA YIN PA'O,
,DBYIGS ZHES BYA BA 'DI CI ZHIG ,RING PO ZHES BYA BA LA SOGS PA
MA SMRAS SAM, DE NYID MI SHES SO ZHE NA GANG LA RING PO LA SOGS
PA'I BLO 'BYUNG BA DE RING PO LA

SOGS PA'I DBYIBS SO, ,DE LTAR NA'O NA KHA DOG LA SOGS PA LAS GUD
NA DBYIBS MED PAR 'GYUR RO, ,CI'I PHYIR ZHE NA, 'DI LTAR KHA DOG
LA SOGS PA 'DUS PA MANG PO PHYOGS GCIG NA GNAS PA LA RING PO'I
BLO 'BYUNG, CHUNG NGU LA NI THUNG DU'I BLO 'BYUNG, PHYOGS BZHIR
MNYAM PA LA NI

LHAM PA'I BLO 'BYUNG, KUN NAS MNYAM PA LA NI ZLUM PO'I BLO
'BYUNG, DBUS SU PHAL CHE BA LA NI MTHO BA'I BLO 'BYUNG, NYUNG BA
LA NI DMA' BA'I BLO 'BYUNG, PHYOGS GCIG GI NGOS LA NI PHYA LE
BA'I BLO 'BYUNG, PHYOGS THA DAD PA'I NGOS LA NI PHYA LE BA MA YIN
PA'I BLO 'BYUNG BA'I PHYIR RO, ,KHA

DOG LA SOGS PA 'DUS PA LA RING PO LA SOGS PA'I BLO 'BYUNG BAR ZAD
KYI, DBYIBS DON GZHAN DU GYUR PA MED PAR DE JI LTAR SHES SHE NA,
REG PA'I SGO NAS KYANG RING PO LA SOGS PA'I BLO 'BYUNG BA'I PHYIR
RO, ,DBANG PO GZHAN GYI YUL LA GZHAN GYI SGO NAS BLO 'BYUNG DU MI
RUNG STE, DBANG PO

@200B DU MA DON MED PAR THAL BAR 'GYUR RO, ,DE NI DBANG PO'I SHES
PA MA YIN GYI, RJES SU DPAG PA'I SHES PA STE, DRI LAS ME TOG GI
KHA DOG SHES PA BZHIN NO, ,DRI ME TOG GI KHA DOG LA NGES PA LTAR
REG PA NI DBYIBS LA DE LTAR MA YIN TE, BZHAG PA 'DI NI MTHUN PA
MA YIN NO, ,DE LTA BAS

NA DBANG PO GNYIS KYI SGO NAS BUM PA LA SOGS PA BZHIN DU, RING PO
LA SOGS PA'I DBYIBS LA SHES PA 'JUG PA'I PHYIR DE KHA DOG LA SOGS
PA LAS DON GZHAN MA YIN NO, ,RDUL PHRA RAB RNAMS NI CHA SHAS MED
PA'I PHYIR RING PO LA SOGS PA'I NGO BOR NANG PHAN TSUN THA DAD
PAR YANG MI RIGS

SO; ,DE LTA BAS NA SNGON PO LA SOGS PA'I RDUL PHRA RAB LTAR RING
PO LA SOGS PA'I RDUL PHRA RAB RNAMS YOD PA MA YIN NO, ,DE'I PHYIR
DBYIBS KYI RDUL PHRA RAB RNAMS 'DUS PA LA RING PO LA SOGS PA'I
DBYIBS SHES BYAR YANG MI RUNG STE, DBYIBS KYI RDUL PHRA RAB MED
PA'I PHYIR RO, ,DBYIBS NI

RDZAS GCIG PA MA YIN TE, TSU ROL DANG DBUS DANG PHA ROL GYI CHA
YOD PA'I PHYIR RO, ,DE DAG THA DAD PA MED PA MA YIN TE, CIG CAR
DU MNGON SUM DANG, MNGON SUM DU MA GYUR PA DANG, 'BREL PA CAN THA
DAD PA'I PHYIR DE DAG GDON MI ZA BAR THA DAD PAR 'GYUR RO, ,CI
STE THA MI DAD NA YANG DE DANG

'BREL PA CAN RNAMS KYANG PHYOGS THA DAD PA MED PAR THAL BAR 'GYUR
RO, ,DE LTA BAS NA DBYIBS NI RDZAS SU YOD PA MA YIN TE, 'ON KYANG
KHA DOG LA SOGS PA DE LTA DE LTAR GNAS PA RNAMS LA RING PO LA
SOGS PAR 'DOGS SO, ,'O NA RNAM PAR RIG BYED CES BYA BA'I CHOS 'DI
GANG ZHIG YIN,

DE LA DMIGS PA'I SEMS LAS SKYE BA LUS KYI 'BYUNG BA CHEN PO LA
BRTEN NAS 'BYUNG BA LUS KYI DBYIBS TE, RANG KUN NAS SLONG BA'I
SEMS RNAM PAR RIG PAR BYED PAS RNAM PAR RIG BYED CES BYA BA'O,
,'DIR NI DE LA DMIGS PA'I SEMS LAS SKYES PA GANG YIN PA DE NYID
RNAM PAR RIG BYED DE,

GZHAN LA DMIGS PA LAS NI MA YIN NO, ,DE LTAR NA SMRA BA'I MCHU LA
SOGS PA'I DBYIBS NI DE LA DMIGS PA'I SEMS LAS SKYES PA MA YIN PA
DANG, SMON LAM LAS SKYES PA YANG BKAG PA YIN NO, ,DE NI SMON LAM
GYI SEMS DANG GZHAN RNAM PAR SMIN PA'I RGYU'I SEMS LAS KYANG
SKYES PA YIN TE,

@201A *, ,DE'I PHYIR RNAM PAR RIG BYED DU MI 'DOD DO, ,DE LA GAL
TE RNAM PAR RIG BYED CES BYA BA'I DBYIBS GCIG PUS LUS KYI SPYIR
KHYAB PA YIN NA NI GCIG YIN PA'I PHYIR DANG, KHYAB PA YIN PA'I
PHYIR TE THAMS CAD NA YOD PAS YAN LAG SO SO LA YANG GZUNG BAR
'GYUR RO, ,YANG NA

CHA SHAS SU RNAM PAR GNAS PA'I PHYIR GCIG TU MI RUNG NGO, ,SKYE
MCHED BCU NI RDUL PHRA RAB BSAGS PA'O ZHES 'BYUNG BA'I GRUB PA'I
MTHA' LA'ANG GNOD PAR 'GYUR RO, ,DE LTA BAS NA DBYIBS ZHES BYA BA
RDZAS GZHAN DU GYUR PA MED DE, DE'I PHYIR DBYIBS NI RNAM PAR RIG
BYED MA YIN NO, ,GAL TE

LUS LAS DON GZHAN DU GYUR PA'I DBYIBS RNAM PAR RIG BYED MA YIN
NA'O NA DE GANG YIN, DE LA DMIGS PA'I SEMS PA'I RGYU MTSAN CAN
LUS KYI RGYUD RGYUN MA CHAD PAR YUL GZHAN DU 'BYUNG BA'I RGYU YIN
NO, ,SEMS PA RGYUR GYUR PA NI LUS KYI RGYUD YUL GZHAN DU 'BYUNG
BA'I RGYU RLUNG GI KHAMS BSGRUB PA'I

PHYIR RO, ,LUS YUL GZHAN DU 'BYUNG BA DE NI RANG GI RGYU SEMS PA
RNAM PAR RIG PAR BYED PA'I PHYIR RNAM PAR RIG BYED DO, ,DE NI DGE
BA DANG MI DGE BA'I NGO BO NYID MA YIN TE, 'ON KYANG DE DGE BA
DANG, MI DGE BA'I SEMS PAS SKYED PA'I PHYIR 'BRAS BU LA RGYU
BTAGS TE, DGE BA DANG MI DGE BA NYID DU 'DOGS

SO; ,'DIR GZUGS RNAM PAR GZHAG PA NI NGO BO NYID DANG GNAS PA
DANG, BYED PA'I MTSAN NYID KYIS RNAM PAR GZHAG STE, NGO BO NYID
NI SNGON PO LA SOGS PA KHA DOG BZHI PO RNAMS TE, DE'I NGO BO YIN
PA'I PHYIR RO, ,GNAS PA NI RING PO LA SOGS PA DBYIBS RNAM PA
BRGYAD DE, KHA DOG DE LTA DE LTAR

GNAS PA'I PHYIR RO, ,BYED PA'I MTSAN NYID NI RNAM PAR RIG BYED
DE, LUS G-YO BA'I BDAG NYID YIN PA'I PHYIR RO, ,RDZAS SU YOD PA
NI MIG LA SOGS PA'I YUL YIN LA, DBYIBS DANG RNAM PAR RIG BYED NI,
BTAGS PA YOD PA'I PHYIR MIG GI YUL MA YIN PA SNYAM NA JI LTAR
GZUGS MIG

GI YUL ZHES BRJOD, 'DIR 'JIG RTEN DANG MTHUN PAR BYA BA'I PHYIR
DBYIBS KYI KHYAD PAR DANG BCAS PA'I KHA DOG MIG GI YUL DU 'DOD
DE, 'DI LTAR DBYIBS KYI KHYAD PAR CAN DU GYUR PA'I KHA DOG LA MIG
GIS 'DZIN GYI, DBYIBS SA MA KHA DOG GCIG PU LA NI MA YIN TE, RING
PO LA SOGS PA'I

@201B DBYIBS KYI KHYAD PAR DU GYUR PA'I KHA DOG TU SNANG BA'I MIG
GI RNAM PAR SHES PA SKYE BA'I PHYIR RO, ,DE'I PHYIR KHA DOG DANG
DBYIBS NI MIG GI YUL LO ZHES 'JIG RTEN NA GRAGS SO, ,DE BZHIN DU
YUL GZHAN DU 'BYUNG BAS KHYAD PAR DU GYUR PA'I LUS KYI RGYUD
'DZIN PA'I PHYIR RNAM PAR RIG BYED KYANG MIG GI

YUL ZHES GRAGS SO, ,DON DAM PAR NI DBYIBS BZHIN DU KHA DOG KYANG
MIG GI YUL MA YIN TE, DBYIBS BZHIN DU RDUL PHRA RAB MA GRUB PA'I
PHYIR DANG, PHYI ROL GYI DON RNAM PAR SHES PA'I YUL MA YIN PA'I
PHYIR RO, ,DE LTA BAS NA SLOB DPON GYIS 'DIR 'JIG RTEN DANG BSTAN
BCOS LAS GRAGS

PA DANG, MTHUN PAR MDZAD PAR SHES SO, ,GZUGS KYI 'OG TU SGRA
BSTAN PA'I PHYIR DE BSHAD MA THAG TU SGRA BSHAD PAR RIGS PAS NA,
SGRA GANG ZHE NA ZHES DRIS PA DANG, RNA BA'I YUL DE ZHES BYA BA
STE, RNA BA NYID KYI YUL YIN GYI, DBANG PO GZHAN GYI MA YIN NO,
,DE LTAR NA RGYUR BYAS PA'I GZUGS

YIN PAR KHYAD PAR MED KYANG DBANG PO GZHAN GYI YUL GZUGS LA SOGS
PA LAS DE BYE BRAG TU BSTAN PA YIN NO, ,RNA BA'I YUL NI SGRA NYID
DO ZHES BYA BAS KYANG SGRA'I BYE BRAG PHAN TSUN THA DAD PA RNAMS
SGRA'I SKYE MCHED NYID DU BYE BRAG MED PAR BSTAN PA YIN NO, ,DE'I
DBYE BA BSTAN PA'I PHYIR RO, ,ZIN PA

DANG MA ZIN PA DANG GNYI GA'I STE, 'BYUNG BA CHEN PO'I RGYU LAS
BYUNG BA'O ZHES BYA BA SMOS SO, ,DE LA ZIN PA'I NI LUS SU GTOGS
PA RNAMS TE, SEMS DANG SEMS LAS BYUNG BA RNAMS KYIS GNAS KYI
DNGOS POR GZUNG BA RNAMS SO, ,BZLOG PA NI MI ZIN PA RNAMS SO, ,DE
DAG NI 'DI'I RGYU YIN PAS

'BYUNG BA CHEN PO ZIN PA DANG MA ZIN PA DANG GNYI GA'I STE,
'BYUNG BA CHEN PO'I RGYU LAS BYUNG BA'O, ,DE LA ZIN PA'I 'BYUNG
BA CHEN PO'I RGYU LAS BYUNG BA NI LAG PA DANG NGAG GI SGRA LA
SOGS PA'O, ,MI ZIN PA'I 'BYUNG BA CHEN PO'I RGYU LAS BYUNG BA NI
RLUNG DANG NAGS TSAL DANG 'BAB CHU'I SGRA LA SOGS PA'O, ,

GNYI GA'I 'BYUNG BA CHEN PO'I RGYU LAS BYUNG BA NI RNGA'I SGRA LA
SOGS PA'O, ,DRI GANG ZHE NA, SNA NYID KYI YUL ZHES BYA BA DANG,
SNA'I YUL NI DRI NYID DO ZHES BYA BA YANG SNGA MA BZHIN NO, ,DRI
MNYAM PA NI DBANG PO'I 'BYUNG BA CHEN PO RNAMS LA PHAN PA YANG MI
'DOGS GNOD PA YANG MI BYED PA'O, ,DRI NI LHAN CIG

@202A *, ,SKYES PA DANG, SBYAR BA LAS BYUNG BA DANG, GYUR PA LAS
BYUNG BA'O, ,DE LA LHAN CIG SKYES PA NI TZANDAN DANG GUR GUM LA
SOGS PA'O, ,SBYAR BA LAS BYUNG BA NI BDUG SPOS RI LU LA SOGS PA'I
DRI'O, ,GYUR PA LAS BYUNG BA NI AA MRA SMIN PA LA SOGS PA RNAMS
KYI'O, ,

RO GANG ZHE NA ZHES BYA BA LA SOGS PA LCE NYID KYI YUL ZHES BYA
BA DANG, LCE'I YUL NI RO NYID DO ZHES BYA BA YANG, SNGA MA BZHIN
DU RGYA CHER BRJOD PAR BYA'O, ,RANG BZHIN GYIS THA DAD PA'I PHYIR
THA DAD PA DRUG SMOS TE, GZHAN DU DBYE NA NI DE'I SBYAR BA THA
DAD PA MTHA' YAS BAR 'GYUR RO, ,'DIR NI RGYUR

BYAS PA'I GZUGS BSTAN PA'I SKABS YIN PAS RO'I 'OG TU RGYUR BYAS
PA'I GZUGS REG BYA'I PHYOGS GCIG BSTAN PAS DE'I PHYIR RO BSHAD
PA'I 'OG TU REG BYA'I PHYOGS GCIG BSHAD PAR 'DOD NAS, REG BYA'I
PHYOGS GCIG GANG ZHE NA ZHES DRIS SO, ,REG BYA NI RNAM PA GNYIS
TE, 'BYUNG

BA RNAMS DANG, DE DAG RGYUR BYAS PA'I GZUGS SO, ,'BYUNG BA RNAMS
NI SNGAR BSTAN PA DANG, BSHAD PA RNAMS SO, ,'DIR NI RGYUR BYAS
PA'I GZUGS [?] KYI SKABS YIN PAS DE'I PHYIR REG BYA'I PHYOGS GCIG
GANG ZHE NA ZHES BYA BA NI RGUR BYAS PA'I GZUGS ZHES BYA BA DANG
SBYAR RO, ,LUS KYI YUL TE ZHES

BYA BA NI LUS NYID KYI YUL YIN GYI, MIG LA SOGS PA'I NI MA YIN
NO, ,DE LTAR NA GZUGS DANG SGRA LA SOGS PA LAS DE THA DAD PAR
BSTAN PA YIN NO, ,LUS NYID KYI YUL REG BYA NYID CES BYA BAS NI
'BYUNG BA DANG 'BYUNG BA LAS GYUR PA GNYIS PHAN TSUN MI 'DRA YANG
REG BYA NYID DU BYE BRAG MED PAR BSTAN

PA YIN NO, ,LUS KYI YUL TE ZHES BYA BA 'BYUNG BA RNAMS KYANG LUS
KYI YUL YIN PAS RGYUR BYAS PA'I GZUGS SU THAL BAR 'GYUR RO, ,DE'I
PHYIR 'BYUNG BA CHEN PO RNAMS GZHAG STE ZHES BYA BA SMOS SO, ,REG
BYA'I PHYOGS GCIG RAB TU BSTAN PA'I PHYIR, 'JAM PA NYID DANG,
RTZUB PA NYID DANG

ZHES BYA BA LA SOGS PA SMOS SO, ,LUS KYI DBANG POR REG PAR BYA
BAS NA 'JAM PA NYID LA SOGS PA REG BYA ZHES BRJOD NA NI, GANG GIS
GANG LA REG PA DES KYANG DE LA REG PAR GDON MI ZA BAR 'GYUR BAS
LUS KYI DBANG PO YANG REG KHYAR THAL BAR MI 'GYUR RAM, GANG GIS
KYANG CI LA YANG REG PA

@202B MED DE, BDAG NYID THAMS CAD KYIS REG NA NI GONG BU THAMS
CAD RDUL PHRA RAB KYI TSAD TZAM DU 'GYUR RO, ,PHYOGS KYIS REG NA
NI RDUL PHRA RAB RNAMS CHA SHAS DANG BCAS PAR THAL BAR 'GYUR BAS
RDUL PHRA RAB NYID NYAMS PAR 'GYUR RO, ,DE BAS NA YUL DANG DBANG
PO GNYIS BAR MA CHAD PAR SKYE BA

NA GANG LA BRTEN NAS RNAM PAR SHES PAS YUL DMIGS PA DES YUL LA
REG CES BYA BAR GDAGS KYI YUL GYIS RNAM PAR SHES PA'I GNAS PA NI
MA YIN NO, ,DE'I PHYIR LUS KYI DBANG POS 'BYUNG BA RNAMS NYID LA
REG GO ZHES GDAGS KYI, DE DAG LA GNAS PA'I GZUGS LA

SOGS PA LA NI MA YIN TE, LUS KYI RNAM PAR SHES PAS MI 'DZIN PA'I
PHYIR RO, ,ME TOG LA SOGS PA'I KHA DOG LA SOGS PA LA GNOD PA NI
DE'I GNAS LA GNOD PA'I PHYIR GYI LUS KYIS REG PA'I PHYIR NI MA
YIN NO, ,KHA DOG LA SOGS PA'I GNAS LA YANG LUS KYIS REG PA MA YIN
NA JI LTAR

GNOD PAR 'GYUR ZHE NA, 'DI NI BSAM PAR BYA BA STE, DE LTA BAS NA
'DIR 'JIG RTEN GYI THA SNYAD DU 'BRANG BAR BYA'I DON DAM PAR NI
MA YIN NO, ,'JAM PA NYID NI MA NYEN PA DANG, MI RTZUB DANG, SPYAD
DU BZOD PA ZHES BYA BA'I THA TSIG GO, ,'JAM PA KHO NA 'JAM PA
NYID DO, ,RTZUB PA NYID CES BYA BA

NI 'DI LA RTZUB PA YOD PAS RTZUB PA ZHES BYA STE, SPU CAN BZHIN
NO, ,RTZUB PA ZHES BYA BA NI STOBS ZHES BYA BA'O, ,RTZUB PA KHO
NA RTZUB PA NYID DE, RUD RUD PO DANG, HRUD HRUD PO DANG, SHIN TU
'JAM PA MA YIN PA ZHES BYA BA'I THA TSIG GO, ,LCI BA NI LCID GNON
ZHES BYA BA'I THA TSIG GO, ,LCI BA

KHO NA LCI BA NYID DE, DNGOS PO RNAM PA 'JAM PA NA GANG GIS DMA'
BAR BYED PA'O, ,YANG BA NYID NI GANG GIS DNGOS PO RNAMS 'JAM PA
NA DMA' BAR MI 'GYUR BA STE, DBYIBS CHER ZIN KYANG GANG YOD NA
GDEG BLA BA STE, SRANG MDA'I RTZE MO DMA' BAR 'GYUR BA'I RGYU
ZHES BYA BA'I THA TSIG GO, ,

GANG GIS NYEN NA DRO BA 'DOD PA DE NI GRANG BA NYID DO, ,DPYID
DANG STON GRANG BA YOD KYANG DRO BA MI 'DOD PA MA YIN NAM, DRO BA
'DOD PA NI GZHAN DU MI 'BYUNG BAS GRANG BA NYID DRO BA 'DOD PAR
BYED PA ZHES NGES PAR GZUNG NGO, ,DE LTAR NA DE'I 'BRAS BU YANG
DE DANG RIGS GCIG PA'I PHYIR MTSAN NYID PA RNAMS KYIS

@203A *, ,RTOGS SO, ,BKRES PA NI ZAS 'DOD PAR BYED PA'O, ,SKOM PA
NI SKOM 'DOD PAR BYED PA'O, ,SEMS LAS BYUNG BA'I CHOS NI LUS KYI
DBANG PO'I YUL MA YIN NO ZHE NA, DE'I PHYIR RGYU LA 'BRAS BU
GDAGS PA BYAS NAS 'DIR BKRES PA DANG SKOM PA BSTAN TE, RLUNG GI
KHAMS

KYI SHAS CHE BA NI BKRES PA'I RGYU REG BYA'I BYE BRAG 'GA' ZHIG
'BYUNG BA DE NI BKRES PA'I RGYU YIN PA'I PHYIR, BKRES PA ZHES
BRJOD DO, ,DE BZHIN DU ME'I KHAMS KYI SHAS CHE NA SKOM PA'I RGYU
YIN BA'I PHYIR SKOM PA ZHES BRJOD DO, ,GZHAN NAS BRGYAL BA DANG,
NYAMS YOD PA DANG NYAM CHUNG BA LA

SOGS PA REG BYA'I BYE BRAG SMOS PA RNAMS KYANG 'DI DAG GI NANG DU
'DUS PAS LOGS SHIG TU MA BRJOD DO, ,BRGYAL BA NI 'JAM PA NYID LAS
GUD NA MED DO, ,NYAMS YOD PA NI RTZUB PA DANG LCI BA NYID LAS
LOGS SHIG NA MED DE, DE LTAR GZHAN NAS REG BYA'I BYE BRAG 'BYUNG
BA RNAMS KYANG

'DI DAG GI NANG DU MTHUN MTHUN DU BSDU BAR BYA'O, ,'JAM PA LA
SOGS PA YANG GNAS KYI BYE BRAG GIS PHAN TSUN THA DAD DE, CHU NYID
LAS GUD NA MED DO, ,NYAMS YOD PA NI RTZUB PA DANG LCI BA RLUNG GI
KHAMS KYI SHAS CHE BA NI RTZUB PA NYID DO, ,SA DANG CHU'I KHAMS
KYI SHAS CHE BA NI LCI BA NYID DO, ,

ME DANG RLUNG GI KHAMS KYI SHAS CHE BA NI YANG BA NYID DO, ,DE
NYID KYI PHYIR SHI BA'I LUS LA LCI BA NYID KYI SHAS CHE BA'O,
,CHU'I KHAMS KYI SHAS CHE BA NI GRANG BA'O, ,RLUNG GI KHAMS KYI
SHAS CHE BA NI BKRES PA'O, ,ME'I KHAMS KYI SHAS CHE BA NI SKOM
PA'O, ,DE BZHIN DU GNAS KYI BYE BRAG GIS PHAN

TSUN BYE BRAG TU GYUR PAR RGYUR BYAS PA'I GZUGS GZHAN LA YANG JI
LTAR MTHUN MTHUN DU KHONG DU CHUD PAR BYA STE, 'DIR NI TSIG MANG
DU 'GYUR BA SPANGS PA'I PHYIR PHYOGS TZAM ZHIG BSTAN TO, ,GZUGS
KYI PHUNG PO'AM RGYUR BYES PA'I GZUGS LAS RNAM PAR RIG BYED MA
YIN PA 'BA' ZHIG LUS

PAS, RNAM PAR RIG BYED MA YIN PA GANG ZHE NA ZHES DRIS PA DANG,
RNAM PAR RIG BYED DANG, TING NGE 'DZIN LAS BYUNG BA'I GZUGS TE,
BSTAN DU MED PA THOGS PA MED PA'O ZHES BYA BAS DE BSTAN TO, ,DE
LA RNAM PAR RIG BYED NI RNAM PA GNYIS TE, LUS KYI RNAM PAR RIG
BYED DANG, NGAG

@203B GI RNAM PAR RIG BYED DO, ,DE RE RE LA YANG DGE BA DANG, MI
DGE BA DANG LUNG DU MI STON PA'I BYE BRAG GIS RNAM PA GSUM GSUM
DU 'GYUR RO, ,RNAM PAR RIG BYED MA YIN PA YANG RNAM PA GSUM NYID
DO, ,'DOD PAR GTOGS PA DANG, GZUGS SU GTOGS PA DANG ZAG PA MED
PA'O, ,DE LA

'DOD PA NA SPYOD PA'I RNAM PAR RIG BYED MA YIN PA NI DGE BA DANG,
MI DGE BA'I RNAM PAR RIG BYED LAS BYUNG BA STE, DE YANG SO SOR
THAR PA'I SDOM PA DANG, BYANG CHUB SEMS DPA'I SDOM PA DANG, SDOM
PA MA YIN PA DANG, DE DAG MA RTOGS PA'O, ,DE LA SO SOR THAR PA'I
SDOM PA NI DGE SLONG DANG,

DGE TSUL DANG, DGE BSNYEN DANG, BSNYEN GNAS LA GNAS PA'I BYE BRAG
GIS RDZAS SU RNAM PA BZHI'O, ,DGE SLONG DANG DGE SLONG MA LA SOGS
PA'I BYE BRAG GIS MING DU NI RNAM PA BRGYAD DO, ,DE LA SO SOR
THAR PA'I SDOM PA NI GZHAN LA GNOD PA BYED PA LAS GZHI DANG BCAS
PAR RNAM PA THAMS

CAD DU LDOG PA'O, ,BYANG CHUB SEMS DPA'I SDOM PA NI LUS DANG SROG
GIS BSDUS PA'I DNGOS PO LA MI LTA BAR, LUS DANG NGAG DANG SEMS
KYIS RNAM PA THAMS CAD DU GZHAN LA PHAN 'DOGS PAR ZHUGS PA'O,
,SDOM PA MA YIN PA NI RNAM PA THAMS CAD DU GZHAN LA GNOD PA BYED
PAR ZHUGS

PA'O, ,PHYOGS GCIG GIS PHAN 'DOGS PA DANG GNOD PA BYED PAR ZHUGS
PA NI SDOM PA YANG MA YIN SDOM PA MA YIN PA YANG MA YIN PA'O, ,DE
LA GZUGS SU GTOGS PA DANG, ZAG PA MED PA NI TING NGE 'DZIN LAS
BYUNG BA STE, DE YANG BSAM GTAN GYI SDOM PA DANG, ZAG PA MED PA'I

SDOM PA GO RIMS BZHIN NO, ,DE LA BSAM GTAN BZHI PO DAG DANG, MI
LCOGS PA MED PA DANG, BSAM GTAN KHYAD PAR CAN DAG NA ZAG PA DANG
BCAS PA'I TING NGE 'DZIN DANG LHAN CIG BYUNG BA NI BSAM GTAN GYI
SDOM PA'O, ,ZAG PA MED PA'I TING NGE 'DZIN DANG LHAN CIG BYUNG BA
NI ZAG PA MED

PA'I SDOM PA'O, ,DE YANG 'BYUNG BA RNAMS LA BRTEN NAS 'BYUNG BA
DANG, RJES SU 'JUG PA'I PHYIR RGYUR BYAS PA'I GZUGS NYID DO, ,'DI
NI 'DI NA'O, ,PHA BI NI PHA BI NA'O ZHES BRJOD PA 'DI NI BSTAN
PA'O, ,DE 'DI LA MED PAS BSTAN DU MED PA'O, ,RANG GI PHYOGS SU
GZHAN 'BYUNG

@204A *, ,BA'I GEGS BYED PA NI THOGS PA'O, ,RNAM PAR RIG BYED MA
YIN PA NI YUL NA MI GNAS PA'I PHYIR DE MI SRID PAS THOGS PA MED
PA'O, ,GZUGS THAMS CAD NI RNAM PA GSUM STE, BSTAN DU YOD LA THOGS
PA DANG BCAS PA DANG, BSTAN DU MED LA THOGS PA DANG

BCAS PA DANG, BSTAN DU YANG MED LA THOGS PA YANG MED PA'O, ,DE LA
BSTAN DU YOD LA THOGS PA DANG BCAS PA NI MIG GI DBANG PO'I YUL
LO, ,BSTAN DU MED LA THOGS PA DANG BCAS PA NI MIG LA SOGS PA LNGA
DANG, SGRA DANG, DRI DANG, RO DANG REG BYA BZHI'O, ,BSTAN DU YANG
MED LA

THOGS PA YANG MED PA NI CHOS KYI SKYE MCHED KYI GZUGS SO, ,DE
YANG RNAM PA LNGA STE, BSDUS PA LAS GYUR PA DANG, MNGON PAR SKABS
YOD PA DANG, YANG DAG PAR BLANGS PA LAS BYUNG BA DANG, KUN BRTAGS
PA DANG, DBANG 'BYOR PA'O, ,'DIR GZUGS KYI PHUNG PO NI, RDZAS BCU
GCIG

KHO NAR 'DOD PAS YANG DAG PAR BLANGS PA LAS BYUNG BA'I GZUGS NYID
DU BSTAN DU YANG MED LA THOGS PA YANG MED PAR BSHAD DE, GZHAN NI
MA YIN NO, ,CI'I PHYIR DE DAG MI BSTAN ZHE NA, BSDUS PA LAS GYUR
PA NI RDUL PHRA RAB RNAMS NYID DE, DE DAG NI SNGON PO LA SOGS
PA'I KHA DOG LAS GUD

NA MED DE, SNGON PO LA SOGS PA'I KHA DOG LAS KHA DOG TU SNANG BA
GZHAN RNAMS NI MED DO, ,MNGON PAR SKABS YOD PA YANG RDUL PHRA RAB
RNAMS NYID DE, DE LAS GZHAN PA THOGS PAR BYED PA'I REG BYA DANG
BRAL BA RNAMS SO, ,DE DAG KYANG KHA DOG GI BDAG NYID YIN PA'I
PHYIR 'DIR 'DUS PA NYID

PAS YANG MA BSHAD DO, ,KUN BRTAGS PA NI GZUGS BRNYAN GYI GZUGS
KENG RUS LA SOGS PA'O, ,DBANG 'BYOR PA NI RNAM PAR THAR PA LA
BSAM GTAN PA'I SPYOD YUL GYI GZUGS GANG YIN PA STE, DE NI RNAM
PAR RTOG PA'I BDAG NYID YIN PAS 'DIR MA 'DUS TE, DE NI DE'I RNAM
PA CAN GYI

RNAM PAR SHES PA LA SO SOR SNANG BA LAS PHYI ROL NA MED DO,
,GZUGS BRNYAN YANG YUL DU SNANG BA'I RNAM PAR SHES PA NYID DO,
,RNAM PAR SHES PA LAS GZUGS BRNYAN NAM GZUGS BRNYAN LAS RNAM PAR
SHES PA GUD NA MED DO, ,DE LTA BAS NA YANG DAG PAR BLANGS LA LAS
BYUNG BA NYID 'DIR

@204B BSHAD KYI, GZHAN NI MA YIN NO, ,MTHU STOBS KYIS CHE BA'I
BLOS BSKYOD PA NI BDAG LTA BU GANG GIS KYANG RTOGS PAR GA LA NUS
TE, DE LTA BAS NA DE DAG MA BSHAD PA NI SLOB DPON GYI DGONGS PA
BTZAL BAR BYA'O, ,DE NI 'DI SKAD DU RNAM PAR RIG BYED DANG TING
NGE 'DZIN LAS BYUNG BA DGE BA DANG MI DGE

BA LAS BYUNG BA RGYUR BYAS PA'I GZUGS NI SEMS G-YENG BA DANG, MA
G-YENG BA DANG, SEMS MED PA NA YANG RJES SU 'BRANG BA GANG YIN PA
STE, DE STONG PA'I RGYU MED NA YOD PA NI RNAM PAR RIG BYED MA YIN
PA'O ZHES BSTAN PAR 'GYUR RO, ,GZUGS DANG BYED PA'I NGO BO NYID
YIN DU ZIN KYANG RANG KUN

NAS SLONG BA'I SEMS RNAM PAR RIG PAR BYED PA BZHIN DU GZHAN LA
RNAM PAR RIG PAR MI BYED PAS RNAM PAR RIG BYED MA YIN PA'O, ,'DIR
NI BYE BRAG TU SMRA BAS KUN BRTAGS PA'I RNAM PAR RIG BYED BZHIN
DU RNAM PAR RIG BYED MA YIN PA YANG MED DE, TSAD MA'I YUL DU MA
GYUR PA'I PHYIR RO, ,SO SOR

THAR PA'I SDOM PA LA SOGS PA NI MED PA MA YIN TE, 'DI LTAR SEMS
PAS BYA BAR KHAS BLANGS NAS BSNYEN PAR RDZOGS PAR BYA BA LA SOGS
PA'I CHO GA SNGON DU BTANG STE, SEMS PA GANG GIS LUS DANG NGAG GI
LAS BKAG PA LAS SDOM PA'I SEMS PA DES MA 'ONGS PA NA DE DANG RIGS
GCIG PA BSKYED

PA'I PHYIR KUN GZHI RNAM PAR SHES PA LA SA BON BTAB NAS, DE'I 'OG
TU BDAG NI SROG GCOD PA LA SOGS PA SPANGS PA'O ZHES YANG DAG PAR
BLANGS PA DRAN PA 'BYUNG STE, DE BYUNG NAS GANG 'DZEM PA DE BSLAB
PA MI 'DRAL LO, ,DE LTAR NA YANG DAG PAR BLANG BA'I SEMS PA RGYUN
CHAGS PA DANG BCAS

PA NI SNGOM PA ZHES BSTAN PA YIN NO, ,DE BZHIN DU BSAM GTAN NAM
LAM LA SNYOMS PAR ZHUGS NA RNAM PAR RIG BYED MA YIN PA MED PAR
YANG GANG THOB NA LANGS NAS LOG PA'I NGAG LA SOGS PA LA MI 'JUG
PA DANG, YANG DAG PA'I NGAG LA SOGS PA LA 'JUG PA DE LTA BU'I
BSAM PA DANG GNAS

THOB STE, DE'I PHYIR RGYU LA RGYU CAN GDAGS PAR BYAS NAS LAM GYI
YAN LAG BRGYAD RNAMS DANG, BSAM GTAN GYI SDOM PA YANG RNAM PAR
GZHAG GO, ,SDOM PA MA YIN PA YANG DE'I RIGS SU SKYES PA RNAMS KYI
GSAD PAR SBYOR BAR BYA BA'I SEMS PA DANG, GZHAN GYI RIGS SU SKYES
PA RNAMS

@205A *, ,KYI LAS DE BYA BAR KHAS LEN PA'I SEMS PA STE, SEMS PA
DE MED KYANG SDOM PA MA YIN PA BTANG BA MA YIN TE, SEMS CAN RNAMS
LA GNOD PA BYA BAR BSAM PA LAS MA LOG PA'I PHYIR RO, ,DE LTAR BYA
BA'I SEMS PA DANG, KHAS LEN PA'I SEMS PA SEMS CAN

RNAMS LA GNOD PA BYA BA'I BSAM PA DANG LDAN PA NI SDOM PA MA YIN
PA'O ZHES BSTAN PA YIN NO, ,'DIR RNAM PAR RIG BYED DANG TING NGE
'DZIN LAS BYUNG BA NYID NI BRDA PHRAD PAR SLA BAS YANG MA SPROS
SO, ,SDOM PA DANG SDOM PA MA YIN PA'I SEMS PA RNAMS KYI DGE BA
DANG MI DGE BA NI BDAG NYID KHO NAS

SO; ,DE'I RGYUN CHAGS PA NI DGE BA DANG MI DGE BA'I SEMS PAS
'PHANGS PA DANG, DGE BA DANG MI DGE BA'I SEMS PA'I 'BRAS BU YIN
PA'I PHYIR RO, ,BSAM GTAN DANG ZAG PA MED PA'I SDOM PA YANG BSAM
GTAN DANG ZAG PA MED PA'I LAM RGYU YIN PA DANG, YANG DAG PA'I DAG
LA

SOGS PA 'BRAS BU YIN PA'I PHYIR DGE BA'O, ,GZUGS NI LUS DANG NGAG
YUL YIN PA'I PHYIR TE, YUL CAN LA YUL BTAGS PA'I PHYIR RO, ,BSTAN
DU MED PA THOGS PA MED PA NI, BRDA PHRAD PAR SLA BAS MA BSHAD DO,
,DE'I CI'I PHYIR RNAM PAR RIG BYED MA YIN PA LA THUG PA'I

GZUGS KYI PHUNG PO 'DI GZUGS ZHES BYA ZHE NA, BCOM LDAN 'DAS KYIS
KYANG DGE SLONG DAG GZUGS SU RUNG BAS DE'I PHYIR GZUGS NYE BAR
LEN PA'I PHUNG PO ZHES PA'O, ,CI GZUGS SHE NA, LAG PA'I 'DUS TE
REG PAS REG NA GZUGS SU RUNG BA'O ZHES RGYA CHER GSUNGS SO, ,MDO

LAS KYANG LAG PA LA SOGS PA'I 'DUS TE REG PAS GZUGS YOD PA'I
PHYIR GZUGS SO ZHES GSUNGS SO, ,GZUGS KYI GZUGS SU YOD PA 'DI
GANG ZHE NA, LAG PA LA SOGS PA'I 'DUS TE REG PA SNGA MA'I GNAS
LAS GZHAN DU SKYED PA STE, 'DI YANG RGYUN GYI DBANG DU BYAS TE
BRJOD KYI,

SKAD CIG LA NI MA YIN TE, SKAD CIG NI SKYE BA DANG 'JIG PA'I DUS
KYI DBANG DU BYAS PA DANG, GNAS PA MED PA'I PHYIR RO, ,GZUGS KYI
PHUNG PO'I 'OG TU TSOR BA'I PHUNG PO BSHAD PA'I SKABS YIN TE,
DE'I 'OG TU BSTAN PAS DE'I PHYIR, TSOR BA GANG ZHE NA ZHES DRIS
PA DANG, MYONG BA RNAM PA

@205B GSUM STE ZHES BYA BAS BSTAN TO, ,NYAMS SU MYONG BA NI MYONG
BA STE, DNGOS PO'I SIM PA DANG GDUNG BA DANG GNYI GA'I RNAM PAR
MA GTOGS PA'I RANG GI NGO BO MNGON SUM DU BYED PA'O, ,YANG NA SIM
PA DANG, GDUNG BA DANG GNYI GA'I RNAM PAR MA GTOGS PA'I DNGOS
PO'I RANG GI NGO BO MYONG BAR

BYED PAS MYONG BA'O, ,DE YANG NGO BO NYID KYI BYE BRAG GIS RNAM
PA GSUM STE, BDE BA DANG, SDUG BSNGAL DANG SDUG BSNGAL YANG MA
YIN BDE BA YANG MA YIN PA'O, ,BDE BA DANG SDUG BSNGAL MA GTOGS
PAR MYONG BA GSUM PA YOD PA JI LTAR ZHE NA, LUNG DANG RIGS PAS
MNGON TE, MDO LAS TSOR

BA RNAM PA GSUM ZHES GSUNGS SO, ,YANG BDE BA YANG SPANGS SDUG
BSNGAL YANG SPANGS TE, BDE BA YANG MA YIN SDUG BSNGAL YANG MA YIN
ZHES GSUNGS SO, ,RIGS PA NI TSOR BA DANG BRAL BA'I SEMS SKYE BA
MED PA DANG, BDE BA DANG SDUG BSNGAL DANG BRAL BA'I SEMS KYANG MI
DMIGS SO, ,

REG PA MYONG BA NI TSOR BA ZHES SLOB DPON 'DUS BZANG GSUNGS TE,
'DOD PA DANG, MI 'DOD PA DANG, GNYI GA LAS LDOG PA'I REG PA RNAMS
MYONG BA GANG YIN PA DE TSOR BA'O, ,DE NI 'DI SKAD DU, BDE BA
MYONG BAR 'GYUR BA'I REG PA LA BRTEN NAS BDE BA'I TSOR BA 'BYUNG
NGO ZHES RGYA CHER GSUNGS SO, ,

BDE BA LA SOGS PA BSKYED PA YIN PAS DE RNAM PAR DBYE BA'I PHYIR
RO, ,GAL TE YUL MYONG BA TSOR BA YIN DU ZIN NA DMIGS PA GCIG PA
RNAMS LAS 'DI KHYAD PAR CI YOD DE, DE'I PHYIR REG PA MYONG BA NI
TSOR BA'O ZHES RNAM PAR GZHAG GO, ,DE LTA NA 'O NA NI 'DU SHES
DANG MOS PA DANG, DRAN PA

DANG; SHES RAB LA SOGS PA YANG TSOR BA BZHIN DU DMIGS PA'I SGO
NAS NGO BO NYID BRJOD PAR MI BYA'O, ,JI STE 'DU SHES LA SOGS PA
MTSAN MAR 'DZIN PA LA SOGS PAS DMIGS PA GCIG PA RNAMS LAS KHYAD
PAR DU 'DOD NA NI TSOR BA YANG YUL MYONG BAR CI'I PHYIR MI 'DOD,
DE LA DMIGS PAR

MI SRID PA'I PHYIR REG PA MYONG BA YANG MTSUNGS PAR LDAN PA'AM,
RGYU'I DNGOS POR YONGS SU BRTAG GRANG NA, DE LA MTSUNGS PAR LDAN
PA NI MA YIN TE, SEMS LAS BYUNG BA THAMS CAD REG PA DANG MTSUNGS
PAR LDAN PAR BYE BRAG MED PA'I PHYIR RO, ,RGYU'I DNGOS POR YANG
MI RUNG STE, SEMS LAS

@206A *, ,BYUNG BA THAMS CAD KYI RGYU REG PA YIN PAR BYE BRAG MED
PA'I PHYIR RO, ,'JIG RTEN DANG BSTAN BCOS LAS KYANG MYONG BA'I
SGRA NI 'BRAS BU'AM RGYUR GRAGS PA MED KYI MNGON SUM DU BYED PAR
GRAGS SO, ,'DI SNYAM DU SEMS TE LAS DGE BA DANG, MI DGE BA RNAMS

KYI 'BRAS BU RNAM PAR SMIN PA 'DIS MYONG BA STE, DE LA BDE BA
MYONG BA NI LAS DGE BA RNAMS KYI 'BRAS BU RNAM PAR SMIN PA'O,
,SDUG BSNGAL NI MI DGE BA RNAMS KYI'O, ,BDE BA YANG MA YIN SDUG
BSNGAL YANG MA YIN PA NI GNYI GA'I'O SNYAM MO, ,'DIR NI KUN GZHI
RNAM PAR SHES PA

NYID LAS DGE BA DANG MI DGE BA'I RNAM PAR SMIN PA STE, DON DAM
PAR NA DE DANG MTSUNGS PAR LDAN PA'I BTANG SNYOMS NYID LAS DGE BA
DANG MI DGE BA'I RNAM PAR SMIN PA'O, ,BDE BA DANG SDUG BSNGAL NI
RNAM PAR SMIN PA LAS BYUNG BA'I PHYIR RNAM PAR SMIN PA ZHES BTAGS
PA'O, ,DE LA BDE BA

MYONG BA NI GANG 'GAGS NA ZHES BYA BA LA SOGS PA YIN NA, 'O NA
RTEN CING 'BREL BAR 'BYUNG BA LAS GANG 'BYUNG NA BRAL BAR MI 'DOD
PA SKYE BA DE BDE BA'I TSOR BA'O ZHES 'BYUNG BA DE JI LTA BU, 'DI
LA 'GAL BA MED DE, DON DU NA CIG SHOS KYANG ZIN PA'I PHYIR RO,
,GANG BYUNG NA 'BRAL

BAR MI 'DOD BA SKYE BA ZHES BYA BA NI DON DU NA DE 'GAGS NA PHRAD
PAR 'DOD PAR YANG 'GYUR RO ZHES BSTAN PA YIN NO, ,GANG 'GAGS NA
PHRAD PAR 'DOD PAR 'GYUR RO ZHES BYA BA YANG 'DIR DON DU NA DE
BYUNG NA 'BRAL BAR MI 'DOD PA'O ZHES BSTAN PA YIN NO, ,'O NA DKA'
THUB CAN RNAMS MI 'DOD BZHIN DU

'DOD CHAGS KYI KUN NAS DKRIS PA DANG PHRAD PA RNAMS 'DOD CHAGS
LAS BYUNG BA'I BDE BA SKYES PA'I TSE 'BRAL BAR 'DOD PA SKYE
ZHING, 'GAGS PA NA PHRAD PAR MI 'DOD PA GANG YIN PA DE JI LTA BU
ZHE NA, DE NI SUN 'BYIN PA'I PHYIR DE NYID LAS SKYE BA MA YIN TE,
BDE BA DE TSUL KHRIMS DANG TING NGE 'DZIN

GYI BAR DU GCOD PAR MTHONG BA RNAMS LA GNYI GA MI 'BYUNG BAS 'GAL
BA MED DO, ,SDUG BSNGAL NI GANG BYUNG NA BRAL BAR 'DOD PA'O ZHES
BYA BA NI GANG 'GAGS NA YANG PHRAD PAR MI 'DOD PA'O, ,BRAL NA NI
DE'I RGYUN CHAD PA'O, ,'DOD PA NI MNGON PAR 'DOD PA DANG SMON
PA'O, ,SDUG BSNGAL YANG

@206B MA YIN BDE BA YANG MA YIN PA NI GANG BYUNG NA GNYI GAR 'DOD
PAR MI 'GYUR RO, ,DE LA LUS DANG SEMS RGYAS PAR BYED PA DANG, YID
DU 'ONG BA'I NGO BO NYID YIN PA'I PHYIR, BDE BA MYONG BA NI GANG
'GAGS NA DE DANG PHRAD PAR 'DOD PA'O, ,LUS DANG SEMS NYAMS DAMS
[?] PAR BYED PA DANG, NGO BO NYID KYI

MI MTHUN PA'I PHYIR, SDUG BSNGAL MYONG BA NI DE BYUNG NA DE DANG
BRAL BAR 'DOD PA YIN NO, ,GNYI GA NI MI 'BYUNG BA LA YANG MYONG
BA GANG YIN PA DE YOD DE, BDE BA YANG MA YIN SDUG BSNGAL YANG MA
YIN PA STE, NAG PO YANG MA YIN DKAR PO YANG MA YIN PA'I LAS DANG
'DRA'O, ,DE'I PHYIR PHAN 'DOGS

PA YANG MED LA GNOD PA BYED PA YANG MED PAR ZHUGS PA'I PHYIR RO,
,DE BYUNG NA GNYI GAR 'DOD PA MED DO, ,MYONG BA RNAM PA GSUM PO
'DI NI RE RE LA YANG GNAS KYI BYE BRAG GIS RNAM PA DRUG TU GYUR
TE, MIG DANG, RNA BA DANG, SNA DANG, LCE DANG, LUS DANG, YID KYI
'DUS TE REG PA

LAS BYUNG BA'I PHYIR RO, ,YANG BRTEN PAR BSDU NA NI RNAM PA GNYIS
SU 'GYUR TE, LUS KYI DANG SEMS KYI'O, ,DE LA MIG DANG, RNA BA
DANG, SNA DANG, LCE'I DBANG PO RNAMS NI LUS LA THA DAD DU MI 'JUG
PA DANG, THOGS PA DANG BCAS PA DANG BSAGS PA BZHIN PA'I PHYIR LUS
KYI NANG DU BSDUS

TE LUS KYI SGRAR BRJOD DO, ,DE'I PHYIR MIG DANG, RNA BA DANG, SNA
DANG, LCE DANG, LUS KYI 'DUS TE REG PA LAS BYUNG BA'I MYONG BA NI
LUS KYI ZHES BSTAN TO, ,YID KYI 'DUS TE REG PA LAS BYUNG BA NI
YID TZAM LA GNAS PA YIN PA'I PHYIR SEMS KYI ZHES BYA'O, ,YANG MI
MTHUN PA'I PHYOGS

DANG GNYEN PO'I BYE BRAG GIS MYONG BA RE RE LA YANG RNAM PA GNYIS
GNYIS SU 'GYUR TE, ZANG ZING DANG BCAS PA DANG ZANG ZING MED PA
DANG ZHEN PA BRTEN PA DANG, MNGON PAR 'BYUNG BA BRTEN PA'O, ,ZANG
ZING NI LUS LA SRED PA'O, ,LUS NI NANG GI NYE BAR LEN PA'I PHUNG
PO'O, ,DE LA SRED PA BU GCIG PA

PHONGS PA LA 'KHYUD PA'I TSUL GYIS MI 'BREL BAR 'DOD PA LTA BUR
'JUG PA GANG YIN PA DE NI ZANG ZING STE, DE DANG LDAN PAS ZANG
ZING DANG BCAS PA'O, ,SRED PA DE DANG LDAN PA MA YIN PA DANG BRAL
BA'I RJES SU MTHUN PA NI ZANG ZING MED PA'O, ,GZUGS LA SOGS PA
'DOD PA'I YON TAN SDUG

@207A *, ,PA LNGA LA LTA BA DANG, MNGON PAR CHAGS PA DANG SMON
PA'I MTSAN NYID KYI 'DOD PAS ZLOS SHING YANG DANG YANG GOMS PAR
BYED PAS 'DOD PA'I YON TAN RNAMS TE DE DAG LA MNGON PAR CHAGS PA
DANG SMON PA NI ZHEN PA'O, ,DE LA BRTEN PA'AM ZHEN PA DE BRTEN
PAS NA ZHEN PA

BRTEN PA'O, ,MNGON PAR 'BYUNG BA NI 'DOD PA'I YON TAN LAS 'DOD
CHAGS DANG BRAL BA'AM DE'I LAM STE, DE LA BRTEN PA'AM DE BRTEN
PAS MNGON PAR 'BYUNG BA LA BRTEN PA'O, ,DE LA 'JIG TSOGS DANG
'DOD CHAGS DANG BRAL BA'I DBANG DU BYAS TE MI MTHUN PA'I PHYOGS
DANG GNYEN PO'I

DNGOS POR ZANG ZING DANG BCAS PA DANG ZANG ZING MED PA GNYIS RNAM
PAR GNAS SO, ,'JIG RTEN PA DANG, 'DOD CHAGS DANG BRAL BA'I DBANG
DU BYAS TE ZHEN PA BRTEN PA DANG MNGON PAR 'BYUNG BA LA BRTEN PA
RNAM PAR GZHAG GO, ,CI'I PHYIR 'DIR RANG GI NGO BO'I BYE BRAG
BSTAN GYI JI LTAR GZHAN NAS

'BYUNG BA BZHIN DU GNAS LA SOGS PA'I BYE BRAG GIS MA YIN ZHE NA,
'DIR NI MDOR BSDU BAR BZHED PA DANG, THA DAD PA THAMS CAD KYANG
RANG GI NGO BO LAS GUD NA MED PA'I PHYIR RO, ,'DIR GNAS LA SOGS
PA'I BYE BRAG MA BSHAD DO, ,TSOR BA'I PHUNG PO BSHAD PA'I 'OG TU
'DU SHES KYI PHUNG

BO BSHAD PA'I SKABS SU BAB STE, DE'I PHYIR 'DU SHES GANG ZHE NA
ZHES DRIS PA DANG, YUL LA MTSAN MAR 'DZIN PA ZHES BYA BA DE BSTAN
TO, ,YUL NI DMIGS PA'O, ,MTSAN MA NI YUL GYI BYE BRAG SNGON PO
DANG SER PO LA SOGS PA DMIGS PA RNAM PAR GZHAG PA'I RGYU'O, ,DE
LA MTSAN

MAR 'DZIN PA NI 'DI NI SNGON PO'O, ,'DI NI SER PO'O ZHES RTOG
PA'O, ,DE LTA NA 'O NA NI, MIG LA SOGS PA'I RNAM PAR SHES PA
DANG, MTSUNGS PAR LDAN PA'I 'DU SHES BYE BRAG RTOG PA MED PA'I
PHYIR YUL LA MTSAN MAR 'DZIN PA'I BDAG NYID DU MI 'GYUR RO ZHE
NA, DE NI MTSAN MAR 'DZIN

PA'I BDAG NYID KHO NA YIN PAR SHES PA YIN GYI, ZHAN PA'I PHYIR
YONGS SU GCOD PA NI MA YIN NO, ,GZHAN DU NA SNGAR MA ZIN PA'I BYE
BRAG LAS PHYIS KYANG 'DI NI SNGON PO'O, ,'DI NI SER PO'O ZHES
RTOG PAR MI 'GYUR RO, ,RANG GI NGO BO THA DAD PA MED KYANG GNAS
DANG DMIGS PAS 'DU

@207B SHES THA DAD PAR RIG PAR BYA'O, ,GNAS LAS 'DU SHES KYI
TSOGS DRUG STE, MIG GI 'DUS TE REG PA LAS BYUNG BA'I 'DU SHES
DANG, DE BZHIN DU YID KYI BAR DU 'DUS TE REG PA LAS BYUNG BA'I
'DU SHES SO, ,DMIGS PA NI MTSAN MA DANG BCAS PA DANG, MTSAN MA
MED PA DANG,

CHUNG DU DANG, RGYA CHEN POR GYUR PA DANG, TSAD MED PA DANG, CI
YANG MED PA'I SKYE MCHED DO, ,DE LA SGRA'I SGO NAS GANG DON GYI
NGO BOR SGRO BTAGS PA DE NI MTSAN MA STE, MTSAN MA DE DANG LHAN
CIG PA'I DNGOS PO'I RANG GI NGO BO NI MTSAN MA DANG BCAS PA'O,
,DNGOS PO DE LA SGRO BTAGS PA'I

NGO BO DE DANG, DE NI SGRA'O SNYAM PA'I 'DU SHES GANG YIN PA DE
NI MTSAN MA DANG BCAS PA LA DMIGS PA'O, ,MTSAN MA MED PA NI SGRO
BTAGS PA'I MTSAN MA MED PA STE, DNGOS PO'I RANG GI NGO BO DANG,
MYA NGAN LAS 'DAS PA DANG, SRID PA'I RTZE MO'O, ,DE LA SGRO BTAGS
PA'I MTSAN MA MED

PA DANG, GZUGS DANG TSOR BA'I MTSAN MA MED PA DANG, GSAL BA MA
YIN PA'I PHYIR, 'DI GSUM NI MTSAN MA MED PA ZHES BYA'O, ,SGRA
DANG DON DU 'BREL BA MI SHES PA NI NGO BO LA RANG GI NGO BO KHO
NA'I 'DU SHES 'BYUNG MOD KYI, GZUGS YIN NO ZHES BYA BAR NI MA YIN
TE, DE'I PHYIR YUL DE

LA 'DU SHES PA NI MTSAN MA MED PA LA DMIGS PA'O, ,MYA NGAN LAS
'DAS PA'I DBYINGS KYANG 'DUS BYAS THAMS CAD KYI MTSAN MAR RAB TU
NUB PA'I NGO BO YIN PAS DE LA DMIGS PA'I TING NGE 'DZIN DANG
MTSUNGS PAR LDAN PA'I 'DU SHES NI MTSAN MA MED PA LA DMIGS PA'O,
,SRID PA'I RTZE MO NI

GSAL BA MA YIN PA'I PHYIR MTSAN MA MED PA STE, DE LA SNYOMS PAR
ZHUGS PA'I 'DU SHES NI, DMIGS PA LA MTSAN MAR MI BYED PAS MTSAN
MA LA DMIGS PA'O, ,'DIR NI MTSAN MA GSAL BA MA YIN PA'I PHYIR, DE
LA DMIGS PA YANG BU MO LTO MED CES BYA BA'I TSUL DU MTSAN MA MED
PA ZHES

BYA'I DE NI MTSAN MA MED PA NYID KYI PHYIR MTSAN MA MED PA ZHES
NI MI BYA'O, ,GZHAN DU NA NI 'DU SHES PAR THAL BAR 'GYUR TE,
MTSAN MA MED PAS MTSAN MAR 'DZIN PA YANG MED PAR 'GYUR RO, ,CHUNG
NGU NI 'DOD PA'I KHAMS TE NGAN PA'I PHYIR RO, ,RGYA CHEN POR GYUR
PA NI GZUGS KYI KHAMS TE,

@208A *, ,MCHOG TU GYUR PA'I PHYIR RO, ,TSAD MED PA NI NAM MKHA'
MTHA' YAS DANG, RNAM SHES MTHA' YAS SKYE MCHED DAG STE, MU THUG
PA MED PA'I PHYIR RO, ,YONGS SU GZUNG BA CI YANG MED PA'I PHYIR
CI YANG MED PA NI CI YANG MED PA'I SKYE MCHED DO, ,DE LTA BAS NA
'DOD

PA'I KHAMS LA SOGS PA LA DMIGS PA NI CHUNG NGU LA SOGS PA'I 'DU
SHES ZHES BYA'O, ,'DU SHES KYI PHUNG PO BSHAD PA'I 'OG TU 'DU
BYED KYI PHUNG PO BSHAD PAR RIGS TE, DE'I 'OG TU BSTAN PAS NA
DE'I PHYIR, 'DU BYED RNAMS GANG ZHEN ZHES DRIS PA DANG, TSOR BA
DANG, 'DU SHES LAS GZHAN

PA SEMS LAS BYUNG BA'I CHOS RNAMS DANG, SEMS DANG LDAN PA MA YIN
PA RNAMS SO ZHES BYA BAS DE BSTAN TO, ,RKYEN RNAMS 'DUS SHING
TSOGS NAS BYAS PA'I PHYIR GZUGS LA SOGS PA'I PHUNG POR BSDUS PA'I
CHOS THAMS CAD NI 'DU BYED RNAMS ZHES BYA'O, ,'DIR NI 'DU BYED
KYI PHUNG

POR BSDUS PA NYID 'DU BYED RNAMS SU 'DOD DE, GZUGS DANG, TSOR BA
DANG, 'DU SHES KYI PHUNG POR BSDUS PA RNAMS NI BSHAD ZIN LA, RNAM
PAR SHES PA'I PHUNG POR BSDUS PA RNAMS NI 'OG NAS 'BYUNG BA DE'I
TSOR BA DANG 'DU SHES GNYIS REG PA DANG, YID LA BYED PA LA SOGS
PA

RNAMS DANG SEMS LAS BYUNG BA NYID DU BYE BRAG MED KYANG, TSOR BA
DANG, 'DU SHES PA LAS GZHAN PA'I SEMS LAS BYUNG BA RNAMS ZHES
SMOS PA NI, TSOR BA DANG, 'DU SHES GNYIS SEMS LAS BYUNG BA NYID
YIN DU ZIN KYANG TSOR BA DANG 'DU SHES GNYIS PHUNG POR BSDUS PAS
'DU BYED KYI PHUNG POR MA

BSDUS PAR BSTAN PA'I PHYIR RO, ,TSOR BA NI NYE BAR SPYOD PA'I
DNGOS PO STE, 'DI LTAR TSOR BAS NI LAS DGE BA DANG MI DGE BA
RNAMS KYI 'BRAS BU RNAM PAR SMIN PA MYONG BAR BYED, 'DU SHES NI
THA SNYAD 'DOGS PA'I GZHI STE, 'DU SHES KYIS MTHONG BA DANG, THOS
PA DANG, BYE BRAG PHYED PA DANG, RNAM

PAR SHES PA'I DON RNAMS LA MTSAN MAR BZUNG NAS MTHONG BA LA SOGS
PA LA MTHONG NGO, ,THOS SO, ,BYE BRAG PHYED DO, ,RNAM PAR SHES SO
ZHES 'JIG RTEN PA'I THA SNYAD PA 'JUG STE, DE'I PHYIR TSOR BA
DANG, 'DU SHES NYID SO SOR PHUNG POR BYAS KYI, SEMS LAS BYUNG BA
GZHAN RNAMS NI MA YIN

@208B NO; ,GAL TE TSOR BA DANG 'DU SHES LAS GZHAN PA REG PA LA
SOGS PA SEMS LAS BYUNG BA'I CHOS SPYOD PA LA THUG PA RNAMS DANG,
SEMS DANG LDAN PA MA YIN PA THOB PA LA SOGS PA 'DU BYED KYI PHUNG
POR BSDU NA, DE LTA NA 'O NA NI MDO DANG 'GAL TE, MDO LAS NI 'DU
BYED KYI PHUNG PO GANG ZHE NA,

SEMS PA'I TSOGS DRUG GO ZHES GSUNGS SO ZHE NA, DE NI GTZO BO
BSTAN PA'I PHYIR 'GAL BA MED DE, SEMS PA NI SEMS MNGON PAR 'DU
BYED PA NI GTZO BO YIN LA, YID LA BYED PA LA SOGS PA NI DE'I RJES
SU 'BRANG BA YIN PAS SEMS PA NYID 'DU BYED KYI PHUNG POR GSUNGS
TE, 'DI LTAR GANG

DGE BA LA YANG SEMS 'JUG PAR BYED, MI DGE BA DANG, LUNG MA BSTAN
PA DANG, BDE BA DANG, SDUG BSNGAL GYI GNAS RNAMS LA YANG SEMS
'JUG PAR BYED PA'I PHYIR RO, ,'DU BYED BZHIN DU SEMS LAS BYUNG
BA'I CHOS RNAMS KYANG MI SHES PA'I PHYIR DRIS PA DANG, CHOS GANG
DAG SEMS

DANG MTSUNGS PAR LDAN PA RNAMS SO ZHES BYA BAS BSTAN TO, ,DE DAG
KYANG MI SHES PAS DE'I PHYIR DRIS PA DANG, REG PA DANG, YID LA
BYED PA DANG ZHES RGYA CHER SMOS SO, ,REG PA LA SOGS PA DPYOD PA
LA THUG PA DE DAG KYANG GNAS DANG, DMIGS PA DANG, RNAM PA DANG,
DUS DANG, RDZAS MTSUNGS

PA NYID RNAM PA LNGAS SEMS KYI RJES SU 'BRANG BA'I PHYIR MTSUNGS
PAR LDAN PAS MTSUNGS PAR LDAN PA RNAMS SO, ,SEMS DANG MTSUNGS PAR
LDAN PA BYE BRAG MED PA'I PHYIR THAMS CAD KYANG SEMS THAMS CAD
DANG MTSUNGS PAR LDAN PAR THAL BAR 'GYUR BA DE BSAL BA'I PHYIR,
DE RNAMS LAS LNGA NI

KUN DU 'GRO BA'O, ,LNGA NI YUL SO SOR NGES PA'O, ,BCU GCIG NI DGE
BA'O, ,DRUG NI NYON MONGS PA'O, ,LHAG MA RNAMS NI NYE BA'I NYON
MONGS PA'O, ,'GYOD PA LA SOGS PA BZHI NI GZHAN DU YANG NGO ZHES
BYA BA SMOS SO, ,'DI DAG GI NANG NAS DANG PO'I REG PA DANG, YID
LA BYED PA DANG,

TSOR BA DANG, 'DU SHES DANG, SEMS PA GANG YIN PA DE DAG NI KUN DU
'GRO BA STE, CHOS LNGA PO 'DI DAG NI SEMS THAMS CAD KYI RJES SU
'GRO BAS KUN DU 'GRO BA'O, ,'DI LTAR 'DI DAG NI KHAMS GSUM PA'I
DGE BA DANG, ZAG PA MED PA'I SEMS DANG YANG MTSUNGS PAR LDAN LA,
'DOD PAR

@209A *, ,GTOGS PA'I MI DGE BA DANG, KHAMS GSUM PA'I NYON MONGS
PA CAN DANG, LUNG DU MI STON PA DANG YANG MTSUNGS PAR LDAN NO,
,SEMS KYI 'JUG PA THAMS CAD LA GDON MI ZA BAR GSUM 'DUS PA 'BYUNG
STE, GSUM 'DUS PA YANG REG PA LAS 'KHRUL PA MED

PAS, DE'I PHYIR REG PA NI KUN DU 'GRO BA NYID DO, ,SEMS KYI 'JUG
PA MED PAR DMIGS PA LA 'JUG PA MI SRID PAS YID LA BYED PA YANG
KUN DU 'GRO BA NYID DO, ,MYONG BA MED PA DANG MTSAN MAR 'DZIN PA
LA MI LTOS PA'I SEMS MED PAS NA TSOR BA DANG, 'DU SHES KYANG KUN
DU 'GRO BA NYID DO, ,SEMS

PA NI YID KYI LAS NYID YIN PAS DE YANG GDON MI ZA BAR SEMS THAMS
CAD LA 'BYUNG BAS DE'I PHYIR CHOS LNGA PO 'DI DAG NI KUN DU 'GRO
BA'O, ,LNGA NI YUL SO SOR NGES PA'O ZHES BYA BA NI 'DI DAG YUL SO
SOR NGES PA YIN GYI THAMS CAD LA MA YIN PAS YUL SO SOR NGES PA'O
ZHES BYA BA'O, ,DE DAG

KYANG 'DUN PA DANG, MOS PA DANG, DRAN PA DANG, TING NGE 'DZIN
DANG SHES RAB BO, ,BCU GCIG NI DGE BA STE, DE DAG KYANG DAD PA LA
SOGS PA NAS RNAM PAR MI 'TSE BA LA THUG PA YAN CHAD DO, ,DE DAG
NI MA DAD PA LA SOGS PA'I GNYEN PO YIN PA DANG, DGE BA'I RTZA BA
DANG MTSUNGS PAR LDAN PA'I

PHYIR DGE BA RNAMS TE, DE DANG MTSUNGS PAR LDAN PA'I SEMS KYANG
DGE BA'O, ,NYON MONGS PA DRUG NI 'DOD CHAGS DANG, KHONG KHRO BA
DANG, NGA RGYAL DANG, MA RIG PA DANG, LTA BA DANG, THE TSOM STE,
DE DAG NI SEMS NYON MONGS PAR BYED PAS NYON MONGS PA RNAMS SO,
,LHAG MA RNAMS NI NYE BA'I

NYON MONGS PA'O ZHES BYA BA NI DE DAG KYANG KHRO BA NAS SHES
BZHIN MA YIN PA LA THUG PA YAN CHAD DO, ,'GYOD PA LA SOGS BZHI NI
GZHAN DU YANG NGO ZHES 'BYUNG BA DE'I PHYIR LHAG MA RNAMS NI NYE
BA'I NYON MONGS PA'O ZHES KHYAD MED PAR BRJOD KYANG SHES BZHIN MA
YIN PA'I MTHAR THUG PA KHO NA YIN PAR MNGON NO, ,

NYON MONGS PA'I CHAR GTOGS PA DANG, SEMS NYON MONGS PAR BYED PA
DANG, NYON MONGS DANG NYE BA'I PHYIR NYE BA'I NYON MONGS PA RNAMS
SO, ,'GYOD PA LA SOGS PA BZHIN NI ZHES BYA BA NI 'GYOD PA DANG
GNYID DANG RTOG PA DANG DPYOD PA'O, ,GZHAN DU YANG NGO ZHES BYA
BA NI 'DI DAG NYE BA'I NYON

@209B MONGS PA 'BA' ZHIG YIN PAR MA ZAD KYI, DGE BA YIN PA DANG,
LUNG DU MI STON PA YANG YIN PA'I PHYIR RO, ,SEMS LAS BYUNG BA
RNAMS KYI SDOM 'DI NI BSDU NA LNGA BCU RTZA GCIG GO, ,'DI DAG GI
SO SO'I RANG GI NGO BO MI SHES PAS, REG PA GANG ZHE NA, YID LA
BYED PA GANG ZHE NA ZHES BYA BA LA SOGS

PA DRIS SO, ,'DIR NI MTSAN NYID KHO NA BSTAN GYI MDOR BSDU BAR
'DOD PAS GZHAN NAS 'BYUNG BA BZHIN DU LAS NI MA YIN NO, ,BDAG GIS
NI BDE BLAG TU RTOGS PAR BYA BA'I PHYIR RO, ,LAS KYANG BSHAD PAR
BYA'O, ,DE LA RANG GI NGO BO NI SNGAR BSTAN PA'I PHYIR SNGAR
BSHAD DE, DE BZHIN DU GZHAN YANG JI LTAR

MTHUN MTHUN DU BRJOD PAR BYA'O, ,GSUM 'DUS NAS YONGS SU GCOD PA'O
ZHES BYA BA NI SKABS YIN PAS DBANG PO DANG YUL DANG RNAM PAR SHES
PA GSUM NYID GSUM MO, ,DE RGYU DANG 'BRAS BU'I DNGOS POS GNAS PA
NI 'DUS PA STE, DE YOD NA DE'I DUS NYID NA BDE BA LA SOGS PA'I
TSOR PA 'BYUNG BA

DANG MTHUN PA DBANG PO'I 'GYUR BA 'DI GANG YIN PA DE DANG 'DRA BA
BDE BA LA SOGS PA MYONG BAR 'GYUR PA'I YUL GYI RNAM PA YONGS SU
GCOD PA GANG YIN PA DE REG PA'O, ,DBANG PO YANG BYE BRAG GANG GIS
BDE BA DANG, SDUG BSNGAL BA LA SOGS PA'I RGYUR GYUR PA DE NI DE'I
'GYUR BA STE, DBANG PO

'GYUR BA DANG 'DRA BAS DBANG PO LA REG PA'AM DBANG POS REG PAS
REG PA'O, ,'DI'I LAS NI TSOR BA'I RTEN BYED PA'O, ,DE SKAD DU MDO
LAS KYANG BDE BA MYONG BAR 'GYUR BA'I REG PA LA BRTEN NAS BDE
BA'I TSOR BA 'BYUNG NGO ZHES GSUNGS SO, ,YID LA BYED PA GANG ZHE
NA, SEMS KYI 'JUG PA'O ZHES

BYA BA NI 'JUG PAR BYED PAS 'JUG PA STE, DMIGS PA LA GANG GIS
SEMS MNGON DU PHYOGS PAR BYED PA DE SEMS KYI 'JUG PA'O, ,DE NI
DMIGS PA LA SEMS 'DZIN PA'I LAS CAN TE, SEMS 'DZIN PA NI DMIGS PA
DE NYID LA YANG DANG YANG GTOD PA'O, ,LAS DE YANG SEMS KYI RGYUN
GYI DMIGS

PA NGES PAS YID LA BYED PA BYE BRAG CAN GYI DBANG DU BYAS TE
BSHAD KYI, DE SEMS KYI SKAD CIG RE RE LA NI MA YIN TE, YID LA
BYED PA THOB PA NI TING NGE 'DZIN THOB PA'O ZHES GANG SMOS PA NI
'DIR DPER BRJOD PA STE, DER YANG YID LA BYED PA KHYAD PAR CAN
THOB PAS YID LA BYED PA THOB PA'O ZHES BRJOD

@210A *, ,DO; ,GZHAN DU NA NI THAMS CAD KYI SEMS KYI SKAD CIG RE
RE LA YID LA BYED PA THOB PA'I PHYIR SEMS CAN THAMS CAD KYIS YID
LA BYED PA THOB PA NYID DU 'GYUR RO, ,SEMS PA GANG ZHE NA, YON
TAN DANG NYES PA DANG, GNYI GA MA YIN PA LA SEMS MNGON PAR 'DU
BYED PA

YID KYI LAS SO ZHES BYA BA LA, YON TAN NI DGE BA'I CHOS RNAMS SO,
,NYES PA NI MI DGE BA RNAMS SO, ,GNYI GA MA YIN PA NI LUNG DU MA
BSTAN PA RNAMS SO, ,YANG NA YON TAN NI PHAN 'DOGS PA RNAMS SO,
,NYES PA NI GNOD PAR BYED PA RNAMS SO, ,GNYI GA MA YIN PA NI BAR
MA DO RNAMS SO, ,

SEMS MNGON PAR 'DU BYED PA ZHES BYA BA NI YID G-YO BAR BYED PA
STE, GANG YOD NA KHAB LEN GYI DBANG GIS LCAGS G-YO BA BZHIN DU
DMIGS PA LA SEMS G-YO BAR BYED PA'O, ,SKAD CIG GZHAN DU MI GNAS
SHING, ,BYED MED YID KYANG GANG GIS NI, ,BYED DANG BCAS LTAR
SNANG BYED PA, ,SEMS

PA DE NI YID KYI LAS, ,ZHES GSUNGS SO, ,SEMS MNGON PAR 'DU BYED
PA ZHES DE SKAD CES BSTAN NA, YID KYI LAS ZHES CI'I PHYIR BYA ZHE
NA, SEMS LAS BYUNG BA THAMS CAD KYIS KYANG SEMS MNGON PAR 'DU
BYED PAS DE'I PHYIR GZHAN DAG LAS RNAM PAR DBYE BA'I DON DU YID
KYI LAS ZHES BYA BA

SMOS SO, ,RNAM PAR SHES PA KUN DU G-YO BA LTAR BYED PA'I CHOS
GANG YIN PA DE NI SEMS PA YIN GYI, GZHAN NI MA YIN NO ZHES SHES
PAR BYA BA'I PHYIR RO, ,YON TAN DANG NYES PA DANG GNYI GA MA YIN
PA LA SEMS MNGON PAR 'DU BYED PA ZHES BYA BA NI LAS BSTAN PA'O,
,YID KYI LAS SO ZHES BYA BA NI

SEMS PA'I RANG GI NGO BO BSTAN TO, ,'DUN PA GANG ZHE NA, BSAM
PA'I DNGOS PO LA 'DOD PA'O ZHES BYA BA LA, BSAMS PA SMOS PA NI MA
BSAMS PA LA 'DUN PA MED DO ZHES SHES PAR BYA BA'I PHYIR TE, DE
LTAR NA 'DUN PA YUL SO SOR NGES PA NYID DU BSTAN PA YIN NO, ,LTA
BA DANG, MNYAN PA LA

SOGS PA'I BYA BA'I YUL DU GYUR PA LA BSAM PA'I DNGOS PO GANG YIN
PA DE NI BSAM PA'O, ,DE LA LTA BA DANG MNYAN PAR 'DOD PA NI DON
DU GNYER BA'O, ,GAL TE 'DUN PA 'DOD PA'I BDAG NYID YIN NA DE'I
TSE SRED PA DANG 'DUN PA GNYIS BYE BRAG CI YOD CE NA, SRED PA NI
MNGON PAR CHAGS PA'I

@210B MTSAN NYID YIN LA, 'DUN PA NI 'DOD PA'I MTSAN NYID YIN PAS
BYE BRAG YOD DE, 'DI NI BRTZON 'GRUS RTZOM PA'I RTEN BYED PA'I
LAS CAN NO, ,MOS PA GANG ZHE NA, NGES PA'I DNGOS PO LA DE BZHIN
DU NGES PAR 'DZIN PA'O ZHES BYA BA LA NGES PA SMOS PA NI MOS PA'I
YUL YANG THAMS CAD MA YIN

PAR SHES PAR BYA BA'I PHYIR TE, NGES PA MED PA'I DNGOS PO LA DE
BZHIN DU NGES PAR 'DZIN MI SRID DO, ,RIGS PA'AM YID CHES PA'I
LUNG GI DNGOS PO DE LA THE TSOM MED PA GANG YIN PA DE NGES PA
STE, MI RTAG PA DANG, SDUG BSNGAL BA LA SOGS PA'I RNAM PA GANG
GIS DE RNAM PAR NGES PA'I RNAM PA DE

NYID KYIS DNGOS PO DE LA SEMS 'JOG PA STE, 'DI NI DE BZHIN TE,
GZHAN DU MA YIN NO ZHES NGES PAR 'DZIN PA NI MOS PA'O, ,'DI NI MI
'PHROGS PA NYID KYI LAS CAN TE, MOS PA GCES SU BYED PA NI PHAS
KYI RGOL BA RNAMS KYIS RANG GI GRUB PA'I MTHA' LAS 'PHROG PAR MI
NUS SO, ,DRAN PA

GANG ZHE NA, 'DRIS PA'I DNGOS PO MA BRJED PA STE, SEMS KYI MNGON
PAR BRJOD PA NYID DO ZHES BYA BA LA, 'DRIS PA NI MA 'DRIS PA LA
DRAN PA MED DO ZHES BSTAN PA'I PHYIR RO, ,'DRIS PA'I DNGOS PO NI
SNGON MYONG BA'O, ,MA BRJED PA NI DMIGS PA LA 'DZIN PA CHUD MI ZA
BAR BYED PA'I RGYU STE, DE NI SNGON

BZUNG BA'I DNGOS PO LA DMIGS PA'I RNAM PA YANG DANG YANG DRAN
PA'O, ,MNGON PAR BRJOD PA NYID NI MNGON PAR BRJOD PA DANG 'DRA
BAS MNGON PAR BRJOD PA'O, ,MNGON PAR BRJOD PA KHO NA MNGON PAR
BRJOD PA NYID DO, ,DE NI DMIGS PA MNGON PAR BRJOD PA YOD NA DMIGS
PA GZHAN NAM RNAM PA GZHAN

LA SEMS G-YENG BA MED PAS DE'I PHYIR MI G-YENG BA'I LAS CAN NO,
,TING NGE 'DZIN GANG ZHE NA, BRTAG PA'I DNGOS PO LA SEMS RTZE
GCIG PA NYID DO ZHES BYA BA LA, BRTAG PA ZHES BYA BA NI GZHAN DU
MA YIN TE, DE LTAR NA TING NGE 'DZIN KYANG YUL SO SOR NGES PA
NYID DU BSTAN PA YIN NO, ,BRTAG

PA'I DNGOS PO NI YON TAN DANG NYES PA'O, ,SEMS RTZE GCIG PA NI
DMIGS PA GCIG PA NYID DE, 'DIR RTZE GCIG NI DMIGS PA LA BYA'O,
,SEMS MNYAM PAR BZHAG NA YANG DAG PA JI LTA BA BZHIN DU, YONGS SU
SHES PA'I PHYIR SHES PA'I RTEN BYED PA'I LAS CAN NO, ,DE LA RTAG
PA'I DNGOS PO NI

@211A *, ,BDEN PA BZHI STE, 'GOG PA'I BDEN PA LA ZHI BA LA SOGS
PA'I RNAM PA DANG, LAM GYI BDEN PA LA NGES PAR 'BYIN PA LA SOGS
PA'I RNAM PAR BRTAGS PAS 'GOG PA'I BDEN PA DANG, LAM GYI BDEN PA
NI YON TAN NO, ,SDUG BSNGAL GYI BDEN PA NI MI RTAG PA LA SOGS

PA'I RNAM PA DANG, KUN 'BYUNG BA'I BDEN PA LA NI RGYU LA SOGS
PA'I RNAM PAR BRTAGS PAS SDUG BSNGAL DANG, KUN 'BYUNG BA'I BDEN
PA NI NYES PA'O, ,DE BZHIN DUS DGU LA 'OG MA LA NI NYES PAR LTA
GONG MA LA NI YON TAN DU'O, ,DE BZHIN DU RANG DANG SPYI'I MTSAN
NYID KYI DMIGS PA GZHAN

RNAMS LA YANG JI LTAR MTHUN MTHUN DU BRJOD PAR BYA'O, ,SHES RAB
GANG ZHE NA, DE DAG NYID LA RAB TU RNAM PAR 'BYED PA STE, RIGS PA
DANG, RIGS PA MA YIN PAS BSKYED PA DANG, GZHAN PA'O ZHES BYA BA
LA, DE DAG NYID LA ZHES BYA BA NI BRTAG PA'I DNGOS PO NYID LA
STE, DE LTAR NA TING NGE 'DZIN

BZHIN DU SHES RAB KYANG YUL SO SOR NGES PA NYID DU BSTAN PA YIN
NO, ,RAB TU RNAM PAR 'BYED PAS KYANG RAB TU RNAM PAR 'BYED PA
STE, RANG DANG SPYI'I MTSAN NYID 'DRES PA LTA BU'I CHOS RNAMS LA
YANG DAG PA'AM, LOG PAR SO SOR RTOG PA'O, ,RIGS PA NI BSHAD BA
STE, YID CHES PA'I LUNG

DANG; RJES SU DPAG PA DANG, MNGON SUM MO, ,RNAM PA DE GSUM GYIS
BSKYED PA GANG YIN PA DE NI RIGS PAS BSKYED PA'O, ,DE YANG THOS
PA LAS BYUNG BA DANG, BSAMS PA LAS BYUNG BA DANG, BSGOMS PA LAS
BYUNG BA STE, DE LA YID CHES PA'I GSUNG RAB LAS SKYES PA'I RTOG
PA NI THOS

PA LAS BYUNG BA'O, ,RIGS PA NGES PAR BSAM PA LAS SKYES PA NI
BSAMS PA LAS BYUNG BA'O, ,TING NGE 'DZIN LAS SKYES PA NI BSGOMS
PA LAS BYUNG BA'O, ,RIGS BA MA YIN PA NI YID CHES PA MA YIN PA'I
LUNG DANG, RJES SU DPAG BA LTAR SNANG BA DANG, LOG PAR BSAM PA'I
TING

NGE 'DZIN TE, RIGS PA MA YIN PA DES BSKYED PA NI RIGS PA MA YIN
PAS BSKYED PA'O, ,DE LA GRANGS CAN DANG BYE BRAG PA LA SOGS PA'I
THOS PA LAS BYUNG BA DANG, BSAMS PA LAS BYUNG BA NI YID CHES PA
MA YIN PA'I LUNG GIS BSKYED PA DANG, RTOG GI NGAN PAS BSKYED PA'I
PHYIR RIGS PA

@211B MA YIN PAS BSKYED PA'O, ,'DOD CHAGS DANG BRAL BA RNAMS KYI
RTAG PA DANG CHAD PAR SMRA BA RNAMS KYI DANG, KHA CIG RTAG PA
RNAMS KYI YANG LOG BAR BSAM PA'I TING NGE 'DZIN LAS SKYES PA'I
PHYIR RIGS PA MA YIN PAS BSKYED PA'O, ,SKYE BAS THOB PA DANG,
'JIG RTEN PA'I THA SNYAD SHES PA NI RIGS

PAS BSKYED BA YANG MA YIN, MI RIGS PAS BSKYED PA YANG MA YIN
PA'O, ,'DI NI SOM NYI BZLOG PA'I LAS CAN TE, SOM NYI BZLOG PA NI
SHES RAB KYIS CHOS RAB TU RNAM PAR PHYE NAS NGES PAR THOB PA'I
PHYIR RO,, ,,PHUNG PO LNGA'I RAB TU BYED PA'I BYE BRAG TU BSHAD
PA, BA MA PO

GNYIS PA, DAD PA GANG ZHE NA, LAS DANG 'BRAS BU DANG, BDEN PA
DANG, DKON MCHOG LA MNGON PAR YID CHES PA DANG, 'DOD PA DANG,
SEMS DANG BA'O ZHES BYA BA LA LAS NI RNAM PA GSUM STE, BSOD NAMS
DANG BSOD NAMS MA YIN PA DANG, MI G-YO BA'O, ,DE LA BSOD NAMS MA

YIN PA NI MI DGE BA DANG MTSUNGS PAR LDAN PA'I PHYIR 'DOD PAR
GTOGS PA NYID DO, ,BSOD NAMS NI RNAM PAR SMIN PA NGES BA MED PA'I
PHYIR 'DOD PAR GTOGS PA NYID DO, ,RNAM PAR SMIN PAR 'GYUR BA LA
G-YO BA MED PA'I PHYIR MI G-YO BA'O, ,BSOD NAMS MA YIN PA'I RNAM
PAR SMIN PA

NI 'DOD PA'I KHAMS NA MI 'DOD PA'O, ,BSOD NAMS KYI NI 'DOD PA'O,
,MI G-YO BA'I RNAM PAR SMIN PA NI GZUGS DANG GZUGS MED PA'I KHAMS
NA 'DOD PA NYID DO, ,DE LA LAS DANG 'BRAS BU GNYIS YOD PAR MNGON
PAR YID CHES PA'I RNAM PA'I DAD PA NI LAS DGE BA DANG MI DGE BA

YOD PA DANG, DE YANG 'BRAS BU 'DOD PA DANG MI 'DOD PA DANG GO
RIMS BZHIN NO, ,DE YANG DGE BA DANG MI DGE BA'I LAS KYI RGYU LAS
BYUNG BA STE, DBANG PHYUG LA SOGS PAS SBRUL PA NI MA YIN NO ZHES
DE LTAR LAS DANG 'BRAS BU'I RANG GI NGO BO PHYIN CI MA LOG PA LAS
DANG 'BRAS BU'I RNAM PAR

SMIN PA GNYIS RGYU DANG 'BRAS BUR 'BREL BAR MNGON PAR YID CHES BA
GANG YIN PA DE NI LAS DANG 'BRAS BU GNYIS YOD PA NYID DU YID CHES
PA'I RNAM PA'I DAD PA'O, ,BDEN PA NI SDUG BSNGAL BA DANG, KUN
'BYUNG BA DANG, 'GOG PA DANG LAM RNAMS TE, 'PHAGS PA RNAMS DANG
MI MTHUN

@212A *, ,PA DANG, MI RTAG PA LA SOGS PA NYID DU MA NOR BA'I
PHYIR 'BRAS BUR GYUR PA NYE BAR LEN PA'I PHUNG PO LNGA PO DAG NI
SDUG BSNGAL GYI BDEN PA'O, ,SDUG BSNGAL GYI RGYUR GYUR PA DANG,
RKYEN LA SOGS PA'I RNAM PAR PHYIN CI MA LOG PA'I PHYIR RGYUR GYUR
PA'I NYE BAR LEN

PA'I PHUNG PO LNGA PO DE DAG NYID KUN 'BYUNG BA'I BDEN PA'O,
,SDUG BSNGAL RGYU DANG BCAS PA NYE BAR ZHI BA'I BDAG DANG, ZHI BA
LA SOGS PA'I RNAM PAR PHYIN CI MA LOG PA'I PHYIR SDUG BSNGAL 'GOG
PA NI 'GOG PA'I BDEN PA'O, ,SDUG BSNGAL 'GOG PA THOB PAR BYED PA
DANG, NGES PAR

'BYIN PA LA SOGS PA'I RNAM PAR PHYIN CI MA LOG PA'I PHYIR, 'PHAGS
PA'I LAM YAN LAG BRGYAD PA NI 'PHAGS PA'I BDEN PA'O, ,DE LA SDUG
BSNGAL DANG KUN 'BYUNG BA'I BDEN PA GNYIS LA SDUG BSNGAL YOD DO,
,KUN 'BYUNG BA YOD DO ZHES YOD PAR MNGON PAR YID CHES PA'I

RNAM PA NYID DANG BA'O, ,'GOG PA DANG LAM GYI BDEN PA GNYIS LA
BDAG GIS 'GOG PA THOB PAR BYA BA DANG, LAM BSKYED PAR NUS SO
SNYAM DU 'DOD PA'I RNAM PA NI DAD PA'O, ,DKON MCHOG NI GSUM STE,
SANGS RGYAS DANG CHOS DANG, DGE 'DUN RNAMS SO, ,DKON PA NYID
DANG, RIN

CHE BA NYID DANG, DGA' BAR BYED PA DANG, PHAN 'DOGS PA DANG, MI
MA YIN PA LA SOGS PA GNOD PA BYED PA'I GNYEN POR GYUR PA'I PHYIR
RIN PO CHE DANG 'DRA BAS NA DKON MCHOG GO, ,DE LA DKON PA NYID NI
BYANG CHUB SEMS DPA' SRID PA DANG LONGS SPYOD LA MA CHAGS PAS LUS
DANG SROG LA MI

LTA BA RGYUN MI CHAD PAR BYANG CHUB KYI TSOGS LA ZHUGS PA RNAMS
KYIS KYANG SANGS RGYAS NYID BSKAL PA GRANGS MED PA GSUM GYIS THOB
PAR BYA BA YIN PAS NA DKON PA NYID DO, ,DE'I PHYIR SANGS RGYAS
'BYUNG BA NYID NI AU DUM B'A RA'I ME TOG 'BYUNG BA DANG 'DRA BAR
DKON PA ZHES BYA'O, ,SANGS RGYAS 'BYUNG

BA LA RAG LAS PA'I PHYIR CHOS DANG DGE 'DUN DKON MCHOG KYANG DKON
PA NYID DO, ,RIN CHE BA NYID NI 'DOD DGU MTHAR PHYIN PA'I GNAS
THOB PA RNAMS KYIS BSOD NAMS DANG YE SHES KYI TSOGS GNYIS KAS
THOB PAR BYA BA YIN PA'I PHYIR RO, ,DE LA BSOD NAMS KYI TSOGS NI
SBYIN PA DANG, TSUL

@212B KHRIMS DANG, BZOD PA'I PHA ROL TU PHYIN PA DANG GSUM MO,
,YE SHES KYI TSOGS NI SHES RAB DANG, BSAM GTAN GYI PHA ROL TU
PHYIN PA'O, ,BSOD NAMS DANG YE SHES KYI TSOGS KYI YAN LAG GI
DNGOS POR GYUR PAS BRTZON 'GRUS KYI PHA ROL TU PHYIN PA NI TSOGS
GNYI GAR GTOGS PA'O, ,

CHOS DKON MCHOG NI 'DUS BYAS THAMS CAD YONGS SU BTANG BAS THOB
PAR BYA BA YIN PA'I PHYIR RIN CHE BA'O, ,DGE 'DUN DKON MCHOG NI
'KHOR BA'I 'BRAS BU 'GRUB PA LAS KHYAD PAR DU GYUR PA'I PHYIR,
BSOD NAMS DANG YE SHES KYI TSOGS GNYIS KYIS THOB PAR BYA BA YIN
PAS RIN CHE

BA'O, ,DKON MCHOG GSUM NI MTHONG BA DANG, THOS PA DANG, RJES SU
DRAN NA DGA' BAR BYED PA'I PHYIR DGA' BA'I RGYUR 'GYUR BAS DGA'
BAR BYED PA'O, ,'DI LTAR BSU BA DANG, BSNYEN BKUR BYA BA DANG,
BRTZAL BA DANG, YONGS SU SHES PAR BYA BA RNAMS KYIS SEMS CAN
RNAMS LA

PHAN 'DOGS PA YIN PAS PHAN 'DOGS PA STE, JI SKAD DU, KHYOD LA BSU
BAS DPAL DU BYED, ,BSNYEN BKUR BYAS NA BDE BAR BYED, ,KUN DU TSOL
BAS BLO GROS BYED, ,YONGS SU SHES BYED RNAM PAR SBYONG, ,ZHES BYA
BA BRJOD PA LTA BU'O, ,MI MA YIN PA LA SOGS PA GNOD PAR

BYED PA ZHI BAR BYED PA NI MDO LAS JI SKAD DU, DGE SLONG DAG GAL
TE KHYOD DGON PA NA GNAS KYANG RUNG ZHES BYA BA NAS, 'JIGS SAM
BAG TSA BA'AM SBU ZING ZHES BYED PA'I BAR DU 'GYUR BA DE ZHI BAR
'GYUR RO ZHES RGYA CHER GSUNGS PA LTA BU'O, ,DE BZHIN DU CHOS
DKON MCHOG RJES SU DRAN PA DANG, DGE

'DUN DKON MCHOG RJES SU DRAN PA LA YANG BRJOD BAR BYA'O, ,DE LA
SHES BYA THAMS CAD LA CHAGS PA MED CING THOGS PA MED PAR MKHYEN
PA'I MTHU BRNYES PAS GNAS GYUR PA NI SANGS RGYAS TE, DE NI ZAG PA
DANG BCAS PA'I CHOS THAMS CAD KYI SA BON DANG, BRAL BA ZAG PA MED
PA'I CHOS THAMS CAD

KYI SA BON RGYAS PA, MTHU STOBS MTHA' YAS PAS YONGS SU BZUNG BA'I
PHYIR YID BZHIN GYI NOR BU RIN PO CHE LTAR LHUN GYIS GRUB PAR
SEMS CAN MA LUS PA'I DON MDZAD PAR SPYOD PA'O, ,CHOS NI RNAM PA
GSUM STE, BSTAN PA'I CHOS MDO'I SDE DANG, DBYANGS KYIS BSNYAD
PA'I SDE LA

@213A *, ,SOGS PA DANG, SGRUB PA'I CHOS 'PHAGS PA'I LAM YAN LAG
BRGYAD PA 'KHOR DANG BCAS PA DANG, DON DAM PA'I CHOS MYA NGAN LAS
'DAS PA'O, ,DE YANG RNAM PA GNYIS TE, PHUNG PO'I LHAG MA DANG
BCAS PA DANG, PHUNG PO'I LHAG MA MED PA'O, ,DE LA

NYON MONGS PA DANG BRAL BA ZHES BYA BA NI PHUNG PO'I LHAG MA DANG
BCAS PA'O, ,DA LTAR GYI SKYE BA 'GAGS NAS MA 'ONGS PA'I SKYE BA
MI 'BYUNG BA NI PHUNG PO'I LHAG MA MED PA'O, ,DGE 'DUN NI SKYES
BU GANG ZAG BRGYAD DE, 'JUG PA BZHI DANG 'BRAS BU LA GNAS PA
BZHI'O, ,PHAN TSUN MI PHYED PA DANG

STON PA MI PHYED PA'I PHYIR DGE 'DUN NO, ,YON TAN DANG NYES PA
THAMS CAD MCHOG TU PHYIN PA DANG, BSAL BA'I MTHAR PHYIN PA'I GNAS
PA YIN PA'I PHYIR, SANGS RGYAS BCOM LDAN 'DAS DE LA SPU ZING ZHES
BYED PA DANG, MCHI MA 'BYUNG BA LA SOGS PAS MTSON PA'I DANG BA'I
MTSAN NYID NI DAD

PA'O, ,RGYU DANG BCAS PA'I SDUG BSNGAL THAMS CAD ZHI BA'I BDAG
NYID DANG, THOB PAR BYED PA DANG, GSAL BAR BYED PA'I PHYIR DANG
BA'I MTSAN NYID NI CHOS LA DAD PA'O, ,'KHOR BA'I 'DAM RDZAB LAS
RGAL BA DANG, 'KHOR BA'I 'DAM RDZAB LAS RGAL BA'I LAM LA GNAS
PA'I PHYIR,

DGE 'DUN LA DANG BA'I BDAG NYID NI DAD PA'O, ,DAD PA NI RNAM PA
GSUM DU 'GYUR TE, DNGOS PO YOD PA YON TAN CAN NAM YON TAN CAN MA
YIN PA LA YID CHES PA'I RNAM PA DANG, YOD PA'I YON TAN CAN LA
DANG BA'I RNAM PA DANG, YOD PA YON TAN CAN THOB PA'AM, SKYED NUS
PA LA

'DOD PA'I RNAM PA'O, ,DE LTAR NA 'DOD PA'I RNAM PA YIN PA'I PHYIR
SRED PA'AM, 'DUN PA GANG YANG RUNG BA ZHIG TU MI 'GYUR RAM, DE NI
DE LTA MA YIN TE, DGE BA YUL YIN PA'I PHYIR SRED PA MA YIN NO,
,'DUN PA NI DAD PA SNGON DU 'GRO BA YIN PAS 'DUN PA MA YIN NO,
,SEMS DANG BA ZHES

BYA BA LA DAD PA NI SEMS KYI RNYOG PA DANG MI MTHUN PA STE, DE'I
PHYIR DE DANG MTSUNGS PAR LDAN NA NYON MONGS PA DANG, NYE BA'I
NYON MONGS PA'I RNYOG PA MI 'BYUNG STE, DAD PA LA BRTEN NAS SEMS
DANG BAR 'GYUR BAS SEMS DANG BA ZHES BYA STE, CHU DANG BAR BYED
PA'I NOR BU DANG 'DRA BA'I CHOS

@213B GZHAN SEMS LAS BYUNG BA LA DANG BA ZHES BYA'O, ,GZUGS DANG
PA'I BDAG NYID NI MA YIN NO ZHES BSTAN PA'I PHYIR SEMS DANG BA
ZHES BYA BA SMOS TE, GZUGS NI MA YIN NO, ,DE NI 'DUN PA'I RTEN
BYED PA'I LAS CAN NO, ,NGO TSA SHES PA GANG ZHE NA, BDAG GAM CHOS
KYI DBANG DU BYAS TE,

KHA NA MTHO BAS 'DZEM PA'O ZHES BYA BA NI GANG LA BRTEN NAS SU
ZHIG BYA BA RNAMS LA 'JUG PA DANG, LDOG PA DE NI DE'I DBANG DU
BYED PA STE, BDAG POR BYED CES BYA BA'I THA TSIG GO, ,DAM PA
RNAMS KYIS SMAD PA DANG, RNAM PAR SMIN PA MI 'DOD PA YIN PAS SDIG
PA NYID KHA NA MA THO BA STE, BYAS

KYANG RUNG MA BYAS KYANG RUNG BDAG GAM CHOS KYI DBANG BDAG POR
BYAS NAS, KHA NA MA THO BA DES SEMS BAG 'KHUMS PA NI 'DZEM PA'O,
,RIGS DANG SHES RGYA LA SOGS PA'I YON TAN RNAMS KYIS SDIG PA BYA
BAR MI RIGS PAR SHES PAS BDAG 'DI LTA BUR GYUR PAS SDIG PA 'DI
LTA BU GA LA BYA

ZHE'AM, BYED PAR 'GYUR BA LTA GA LA RUNG SNYAM PA DANG, MI 'DOD
PA'I RNAM PAR SMIN PAR 'GYUR BA DANG, GZHAN LA GNOD PAR BYED PAR
ZHUGS PA'I PHYIR, CHOS LAS KYANG SMAD PA'O, ,ZHES DE LTAR JI TZAM
DU BDAG GAM CHOS LA LTA ZHING KHA NA MA THO BAS 'DZEM PA GANG YIN
PA DE NGO TSA SHES

PA'O, ,'DI NI NYES PAR SPYOD PA YANG DAG PAR SDOM PA'I RTEN BYED
PA'I LAS CAN NO, ,KHREL YOD PA GANG ZHE NA, 'JIG RTEN GYI DBANG
DU BYAS TE KHA NA MA THO BAS 'DZEM PA'O ZHES BYA BA NI 'JIG RTEN
NA 'DI NI SMAD PA STE, BDAG LA LAS 'DI LTA BU RIGS NA SMOD PAR
'GYUR RO ZHES TSIGS SU BCAD

PA MA YIN PA LA SOGS PA'I 'JIGS PAS KHA NA MA THO BA LA 'DZEM
PA'O, ,'DI YANG NYES PAR SPYOD PA YANG DAG PAR SDOM PA'I RTEN
BYED PA'I LAS CAN NYID DO, ,NGO TSA SHES PA DE NI NYES PAR SPYOD
PAR BYAS NA YANG GDON MI ZA BA SPONG BAS YANG DAG PAR SNGOM PA
YIN NO, ,NGO TSA SHES PA DANG

KHREL YOD PA NI NYES PAR SPYOD PA BYAS NA YANG GDON MI ZA BAR DE
SPONG BAS YANG DAG PAR SDOM PA'I RTEN BYED PA'I LAS CAN NO,
,KHREL YOD PA NI NYES PAR SPYOD PAR MA BYAS NA YANG DAG PAR SDOM
PAS 'DI GNYIS NI DE'I RTEN BYED PA'I LAS CAN TE, SNGON DU 'DREN
PA NYID DO, ,MA CHAGS PA GANG ZHE NA ZHES

@214A *, ,BYA BA LA MA CHAGS ZHES BYA BA NI DON RNAM PA GSUM LA
'JUG STE, MED PA DANG, GZHAN PA DANG, GNYEN PO LA'O, ,'DIR NI
GNYEN PO NYID LA 'JUG GI MED PA DANG, GZHAN LA NI MA YIN NO ZHES
BSTAN PA'I PHYIR, CHAGS PA'I GNYEN PO STE ZHES BYA BA SMOS

SO; ,ZHE SDANG MED PA DANG, GTI MUG MED PA LA YANG DE BZHIN DU
BRJOD PAR BYA'O, ,YID 'BYUNG ZHING MI LEN PA'O ZHES BYA BA NI
DE'I RANG GI NGO BO LA RTOG PA MDZAD PA'O, ,CHAGS PA ZHES BYA BA
NI SRID PA DANG, LONGS SPYOD RNAMS LA KUN DU CHAGS PA DANG SMON
PA GANG YIN PA'O, ,

DE'I GNYEN PO NI MA CHAGS PA STE, SRID PA DANG SRID PA'I YO BYAD
RNAMS LA CHAGS PA DANG MI PHYOGS PA'O, ,YID BYUNG BA NI SRED PA
DANG LONGS SPYOD KYI NYES DMIGS YONGS SU SHES PA'I PHYIR SRID PA
DANG SRID PA'I YO BYAD RNAMS LA MI PHYOGS PA'O, ,MI LEN PA NI
SRID PA DANG LONGS SPYOD

GNYI GA LA MA CHAGS PA'O, ,YANG NA MI LEN PA'I BYE BRAG GI PHYIR
YID BYUNG BA SMOS TE, SRID PA DANG, SRID PA'I YO BYAD RNAMS LA MI
PHYOGS PA'I RNAM PA GANG YIN PA'I MI LEN PA DE MA CHAGS PA ZHES
BYA'O, ,'DI NI NYES PAR SPYOD PA LA MI 'JUG PA'I RTEN BYED PA'I
LAS CAN NO, ,

ZHE SDANG MED BA GANG ZHE NA, ZHE SDANG GI GNYEN PO STE, BYAMS
PA'O ZHES BYA BA LA ZHE SDANG NI SEMS CAN RNAMS DANG, SDUG BSNGAL
DANG SDUG BSNGAL GYI GNAS KYI CHOS RNAMS LA KUN NAS MNAR SEMS PA
STE, DE'I GNYEN PO NI KUN NAS MNAR SEMS PA MED PA'O, ,ZHE SDANG
GI GNYEN PO NI

GZHAN DAG KYANG YOD PAS DE'I PHYIR BYAMS PA SMOS TE, ZHE SDANG GI
GNYEN PO BYAMS PA'I BDAG NYID GANG YIN PA DE NI ZHE SDANG MED PA
STE, GZHAN NI MA YIN NO, ,NYES PAR SPYOD PA LA MI 'JUG PA'I RTEN
BYED PA'I LAS CAN NO, ,GTI MUG MED PA GANG ZHE NA GTI MUG GI
GNYEN PO STE, YANG DAG

PA LA YANG DAG PAR RTOGS PA'O ZHES BYA BA LA, DGE BA'I CHOS THAMS
CAD NI NYON MONGS PA CAN GYI CHOS RNAMS KUN DU 'BYUNG BA DANG MI
MTHUN PA YIN PAS GNYEN PO YIN TE, DE'I PHYIR YANG DAG PA LA YANG
DAG PAR RTOGS PA'I ZHES BYA BA SMOS TE, YANG DAG PAR PHYIN CI MA
LOGS PAR RTOGS

@214B PA'O, ,DE YANG BYE BRAG GIS RNAM PA GNYIS TE, SHES PA DANG
SO SOR RTOG PA'O, ,SHES PA YANG RNAM PAR SMIN PA DANG, LUNG DANG
BSAM PA DANG, RTOGS PA'I RGYU'I BYE BRAG GIS RNAM PA BZHI'O, ,SO
SOR RTOG PA NI SHES RAB BSTAN PA DANG BCAS PA NYID DO, ,BSTAN PA
ZHES BYA BA

NI SHES RAB DANG, BRTZON 'GRUS DANG TING NGE 'DZIN RNAMS LA
BYA'O, ,DE LA SHES RAB KYI RDZAS GNYIS 'GROGS MI SRID PAS BRTZON
'GRUS SAM, TING NGE 'DZIN DANG MTSUNGS PAR LDAN PA'I SHES RAB LA
SO SOR RTOG PA ZHES BYA STE, GANG GI STOBS KYIS NYON MONGS PA'I
SA BON MA BTON

MA BCOM YANG NYON MONGS PA RNAMS KYI SKABS MI 'BYED PA'O, ,'DIR
TSIG GI DON NI 'DI YIN TE, YANG DAG PA JI LTA BA BZHIN DU SHES
PA'I BDAG NYID DANG, SO SOR RTOG PA'I BDAG NYID KYI SHES PA KHYAD
PAR CAN NI GTI MUG MED PA ZHES BYA STE, DE'I PHYIR GTI MUG MED PA
NI NYES

PAR SPYOD PA LA MI 'JUG PA'I RTEN BYED PA'I LAS CAN NO, ,BRTZON
'GRUS GANG ZHE NA, LE LO'I GNYEN PO STE, DGE BA LA SEMS MNGON PAR
SPRO BA'O ZHES BYA BA LA SBYOR BA DMAN PA NI LE LO STE, SNYOM LAS
BYED CES BYA BA'I THA TSIG GO DE NI DGE BA DANG MI DGE BA LA SEMS
MI SPRO BA'O, ,

DE'I GNYEN PO NI BRTZON 'GRUS YIN PAS, DE'I PHYIR LE LO BZHIN DU
GNYI GAR THAL BAR 'GYUR BA RNAM PAR GCAD PA'I PHYIR, BRTZON 'GRUS
NI DGE BA LA SEMS MNGON PAR SPRO BA'O ZHES BYA BA SMOS TE, NYON
MONGS PA CAN LA SPRO BA NI MA YIN NO, ,NYON MONGS PA CAN LA SPRO
BA NI SMAD

PA YIN PA'I PHYIR LE LO NYID DO, ,NYON MONGS PA CAN LA SHIN TU
GOMS PA'I PHYIR, ,RANG GI NGANG GIS 'JUG BZHIN DU DE LA SPRO BAR
BYA CI DGOS SHE NA PHAL CHER NI DE LTA MOD KYI, GANG DU SPRO BA
LA LTOS PA YANG CUNG ZAD YOD DO, ,DE YANG GANG DANG MTSUNGS PAR
LDAN NA GO CHA DANG, SBYOR BA

DANG; MI 'GOD PA DANG, MI LDOG PA DANG, CHOG PAR MI 'DZIN PA
DANG, DGE BA'I CHOS GZHAN RNAMS LA YANG SEMS MNGON PAR SPRO BA DE
NI BRTZON 'GRUS TE, DGE BA'I PHYOGS YONGS SU RDZOGS PAR BYED PA
DANG, YONGS SU SGRUB PA'I LAS CAN NO, ,YONGS SU RDZOGS PAR BYED
PA NI

@215A *, ,JI LTAR DNGOS GZHI LA 'JUG PA LTA BU'O, ,YONGS SU SGRUB
PA NI DE NYID LEGS PAR YONGS SU SBYANG BAR BYAS PA'O, ,SHIN TU
SBYANGS PA GANG ZHE NA, GNAS NGAN LEN GYI GNYEN PO STE, LUS DANG
SEMS LAS SU RUNG BA NYID DO ZHES BYA BA LA, LUS DANG SEMS

KYI GNAS NGAN LEN NI LAS SU MI RUNG BA NYID DANG, KUN NAS NYON
MONGS PA'I CHOS KYI SA BON RNAMS TI GO RIMS BZHIN NO, ,DE MED NA
NI SHIN TU SBYANGS PA YOD PA'I PHYIR GNYEN PO'O, ,SHIN TU SBYANGS
PA'I MTSAN NYID NI LUS DANG SEMS LAS SU RUNG BA NYID DO, ,DE LA
LUS LAS

SU RUNG BA NI LUS KYI RANG GI BYA BA RNAMS LA LDANG BA YANG BA
GANG LAS BYUNG BA'O, ,SEMS LAS SU RUNG BA NI YANG DAG PA'I YID LA
BYED PA LA ZHUGS PA'I SEMS KYI SIM PA DANG YANG BAR 'GYUR BA'I
RGYU SEMS LAS BYUNG BA'I CHOS GZHAN DU GYUR PA GANG YIN PA STE,
DE DANG LDAN NA DMIGS

PA LA SEMS THOGS PA MED PAR 'JUG PAS DE'I PHYIR SEMS LAS SU RUNG
BA ZHES BYA BA'O, ,LUS KYI REG BYA'I KHYAD PAR DGA' BAS ZIN PA LA
LUS SHIN TU SBYANG BAR RIG PAR BYA STE, YID DGA' NA LUS SHIN TU
SBYANGS PAR 'GYUR RO ZHES MDO LAS GSUNGS PA'I PHYIR RO, ,'DIR

LUS SHIN TU SBYANGS PA SEMS LAS BYUNG BA MA YIN DU ZIN KYANG SEMS
LAS BYUNG BA'I SKABS YIN PAS SHIN TU SBYANGS PA YANG DAG BYANG
CHUB KYI YAN LAG TU BSHAD DO, ,YANG NA LUS LAS SU RUNG BAN YID NI
SEMS LAS SU RUNG BA SGRUB PAR BYED PA'I PHYIR TE, DE'I PHYIR SEMS
LAS

BYUNG BA MA YIN DU ZIN KYANG, 'DIR LUS LAS SU RUNG BA NYID DU
BRJOD DO, ,'DI NI DE'I DBANG GIS GNAS 'GYUR BAS NYON MONGS PA LA
SOGS PA'I SGRIB BA MA LUS PA SEL BA'I LAS CAN NO, ,BAG YOD PA
GANG ZHE NA, BAG MED PA'I GNYEN PO STE, MA CHAGS PA NAS BRTZON

'GRUS KYI BAR DE DAG LA GNAS NAS MI DGE BA'I CHOS SPONG ZHING
DE'I GNYEN PO DGE BA'I CHOS RNAMS KYANG BSGOM PA'O ZHES BYA BA LA
BAG MED PA NI, GANG GIS NYON MONGS PA RNAMS LAS SEMS MI SRUNG
ZHING DGE BA RNAMS 'BRI BAR BYED PA'O, ,BAG YOD PA NI NYON MONGS
PA RNAMS SPONG ZHING

@215B DE'I GNYEN PO'I CHOS RNAMS KYANG BSGOM PA STE, DE'I PHYIR
BAG YOD PA NI BAG MED PA'I GNYEN POR BSTAN PA'O, ,MA CHAGS PA NAS
BRTZON 'GRUS KYI BAR ZHES BYA BA NI MA CHAGS PA DANG, ZHE SDANG
MED PA DANG, GTI MUG MED PA DANG, BRTZON 'GRUS DANG BCAS PAR
GZUNG, MA

CHAGS PA LA SOGS PA NAS BRTZON 'GRUS LA THUG PA'I BAR DE DAG LA
GNAS PA NI BRTEN PA DANG, GNAS BCAS NAS MI DGE BA'I CHOS RNAMS
SPONG BA STE, 'DIS NI MA CHAGS PA LA SOGS PA THAMS CAD BAG YOD
PAR BSTAN PA YIN NO, ,MI DGE BA'I CHOS RNAMS NI ZAG PA DANG, ZAG

PA'I GNAS YUL RNAMS SU RIG PAR BYA'O, ,DE LA ZAG PA RNAMS SEL BA
DANG, RNAM PAR GNON PA DANG, SA BON YANG DAG PA 'DON PA'I BDAG
NYID NI SPONG BA'O, ,YUL RNAMS NI YONGS SU SPANGS PAS SPONG NGO,
,DE'I GNYEN PO ZHES BYA BA NI MI DGE BA'I CHOS KYI GNYEN PO

RNAMS TE, DE DAG KYANG DGE BA ZAG PA DANG BCAS PA DANG, ZAG PA
MED PA RNAMS SO, ,SGOM PA NI DE DAG GOMS PAR BYED PA STE, YANG
DANG YANG MNGON DU BYED PA'O, ,'DI LTAR BRTZON 'GRUS DANG BCAS
PA'I MA CHAGS PA LA SOGS PA LA BRTEN NAS MI DGE BA'I CHOS RNAMS

SPONG ZHING DE'I GNYEN PO DGE BA'I CHOS KYANG SGOM PA'I PHYIR,
BRTZON 'GRUS YAN CHAD DANG BCAS PA'I MA CHAGS PA LA BAG YOD PA
GDAGS TE, 'DIS NI GNAS DANG BCAS PA'AM, RGYU DANG BCAS PA LA BAG
YOD PA GDAGS PAR BSTAN PA YIN NO, ,'DI NI 'JIG RTEN PA

DANG; 'JIG RTEN LAS 'DAS PA'I PHUN SUM TSOGS PA THAMS CAD YONGS
SU RDZOGS PAR BYED PA'I LAS CAN NO, ,DE LA 'JIG RTEN PA'I PHUN
SUM TSOGS PA NI SRID PA DANG, LONGS SPYOD KYI KHYAD PAR RNYED
PA'O, ,'JIG RTEN LAS 'DAS PA'I PHUN SUM TSOGS PA NI NYAN THOS LA

SOGS PA'I BYANG CHUB THOB PA'O, ,BTANG SNYOMS GANG ZHE NA, MA
CHAGS PA NAS BRTZON 'GRUS KYI BAR DE DAG NYID LA GNAS SHING ZHES
BYA BA LA SOGS PA BAG YOD PA BZHIN DU 'DIR YANG BSHAD PAR BYA'O,
,SEMS MNYAM PA NYID DANG ZHES BYA BA LA SOGS PA TSIG GSUM GYIS NI

@216A *, ,BTANG SNYOMS KYI THOG MA DANG BAR DANG THA MA'I DUS
BSTAN TO, ,DE LA BYING BA DANG RGOD PA NI SEMS MI MNYAM PA STE,
DE MED PAS THOG MAR SEMS MNYAM PA NYID DO, ,DE'I 'OG TU MNGON PAR
'DU BYED PA MED CING BSGRIM MI DGOS PAR MNYAM PAR GZHOG PA'I

SEMS KYIS CI RIGS PAR MNYAM PAR 'JUG PA NI RNAL DU 'DUG PA'O,
,DE'I DUS NA NI BSGOMS NAS RING PO MA LON PA'I PHYIR BYING BA
DANG RGOD PA 'BYUNG BAR DOGS PA DANG LDAN NO, ,DE'I 'OG TU BSGOM
PA KHYAD ZHUGS PAR GYUR PAS DE'I MI MTHUN PA'I PHYOGS THAG RING
DU GYUR PA'I PHYIR GNYIS

'BYUNG DU DOGS PA MED DE, BYING BA DANG RGOD PA'I GNYEN PO'I RGYU
RNAMS LA RTZOL BA MI BYED PAS, SEMS LHUN GYIS GRUB PAR GNAS SO,
,GANG GIS NYON MONGS PA CAN GYI CHOS RNAMS BSAL NAS ZHES BYA BA
LA GANG GIS ZHES BYA BA NI BTANG SNYOMS NYID DANG SBYAR RO, ,NYON
MONGS PA

CAN GYI CHOS RNAMS ZHES BYA BA NI 'DOD CHAGS LA SOGS PA DAG DANG
BCAS PA DAG GO, ,DE DAG BSAL NA YANG MI SKYE BA'O, ,BTANG SNYOMS
NI NYON MONGS PA CAN DU GNAS PA DANG MI MTHUN PAS GDON MI ZA BAR
DES 'DOD CHAGS LA SOGS PA 'BYUNG BA'I GNAS MED DO, ,DE'I PHYIR
DES

BSAL ZHES BRJOD DO, ,'DI LTAR NYON MONGS PA CAN DU GNAS PA NI
BTANG SNYOMS DANG MI MTHUN PAS DE'I PHYIR BTANG SNYOMS LA GNAS BA
NI NYON MONGS PA CAN MA YIN PAR GNAS PA YIN TE, DE NYID KYI PHYIR
BTANG SNYOMS NI KUN NAS NYON MONGS PA'I SKABS MI 'BYED PA'I RTEN
BYED PA'I LAS CAN NO, ,RNAM PAR

MI 'TSE BA GANG ZHE NA, RNAM PAR 'TSE BA'I GNYEN PO STE, SNYING
RJE BA'O ZHES BYA BA LA GSOD PA DANG 'CHING BA LA SOGS PAS THO MI
'TSAMS SHING SEMS CAN RNAMS LA GNOD PA MI BYED PA NI RNAM PAR MI
'TSE BA'O, ,RNAM BAR 'TSE BA'I GNYEN PO NI SNYING RJE BA STE,
BSOD NYAMS

BSREL BA'O, ,BSOD NYAMS ZHES BYA BA NI BDE BA STE, BDE BA BSREL
ZHES BYA BA'I THA TSIG GO, ,SNYING RJE CAN GYI PHA ROL SDUG
BSNGAL NA SDUG BSNGAL BAR 'GYUR BA'I PHYIR RO, ,'DI YANG BAG YOD
PA BZHIN DU BTAGS PA NYID DO, ,ZHE SDANG MED PA'I CHA LA BTAGS
BA'I PHYIR RDZAS

@216B SU YOD PA NI MA YIN NO, ,THO MI 'TSAMS PA'I LAS CAN NO,
,DGE BA BCU GCIG BSHAD ZIN TO, ,NYON MONGS PA DRUG BRJOD PAR BYA
BA DE DAG BRJOD PAR BYA'O, ,'DOD CHAGS GANG ZHE NA, NYE BAR LEN
PA'I PHUNG PO LNGA LA ZHEN PA DANG LHAG PAR CHAGS PA'O ZHES BYA
BA LA ZAG PA DANG

BCAS PA'I GZUGS DANG, TSOR BA DANG, 'DU SHES DANG, 'DU BYED DANG,
RNAM PAR SHES PA LNGA NI GZUGS DANG, TSOR BA DANG, 'DU SHES DANG,
'DU BYED DANG, RNAM PAR SHES PA NYE BAR LEN PA'I PHUNG PO RNAMS
SO, ,DE LA GZUGS NYE BAR LEN PA'I PHUNG PO NI KHAMS

GNYIS KYI GZUGS TSOR BA LA SOGS PA NYE BAR LEN PA'I PHUNG PO BZHI
NI KHAMS GSUM PA'I TSOR BA LA SOGS PA'O, ,'DIS SRID PA GSUM DU
SRID PA SKYE BA'AM, YANG SRID PA'I LAS LEN PAS NA, SRED PA LA NYE
BAR LEN PA ZHES BYA'O, ,NYE BAR LEN PA LAS BYUNG BA DANG,

NYE BAR LEN PA LA RAG LUS PA DANG, DE DAG LAS NYE BAR LEN PA
RNAMS 'BYUNG BAS NYE BAR LEN PA'I PHUNG PO RNAMS SO, ,'JEN PA
DANG 'DRA BAS ZHEN PA STE, JI LTAR 'BRU MAR LA SOGS PA'I SNUM RAS
LA SOGS PA'I GNAS LA ZHUGS TE MCHED PA SHIN TU BSGRIMS KYANG RANG

GI GNAS NAS DBYUNG BAR DKA' BA DE BZHIN DU, 'DOD CHAGS KYANG RANG
GI DMIGS PA LA ZHUGS NAS MCHED PA NI 'BAD PA CHEN POS KYANG DMIGS
PA DE DANG DBRAL BAR DKA' BAS ZHEN PA ZHES BYA'O, ,LHAG PAR CHAGS
BA NI DE'I RANG BZHIN NYID DO, ,YANG NA REG BYA'I KHYAD PAR LA
YANG

SNUM PA ZHES BYA BA YOD PA DE DANG RNAM PAR DBYE BA'I PHYIR LHAG
PAR CHAGS PA ZHES BYA BA SMOS SO, ,'DI NI SDUG BSNGAL KUN BSKYED
PA'I LAS CAN NO, ,SDUG BSNGAL NYID GSUM DANG LDAN PA'I PHYIR JI
LTAR MTHUN MTHUN DU KHAMS GSUM PA'I PHUNG PO LNGA NI SDUG BSNGAL
DU BRJOD DE, SDUG

BSNGAL DE YANG 'DOD PA DANG GZUGS DANG GZUGS MED PA'I SRED PA'I
DBANG GIS MNGON PAR 'GRUB PA DE'I PHYIR 'DOD CHAGS KYI LAS NI
SDUG BSNGAL KUN BSKYED PAR BSHAD DO, ,KHONG KHRO BA GANG ZHE NA,
SEMS CAN RNAMS LA KUN NAS MNAR SEMS PA'O ZHES BYA BA LA KUN NAS
MNAR SEMS

@217A *, ,PA NI SEMS CAN RNAMS LA SEMS RTZUB PA STE, DES NON NA
SEMS CAN RNAMS LA GSOD PA DANG, BCING BA LA SOGS PA'I GNOD PA BYA
BAR SEMS PA'O, ,'DI NI REG PAR MI GNAS PA DANG, NYES PAR SPYOD
PA'I RTEN BYED PA'I LAS CAN NO, ,REG

PA NI BDE BA STE, DE DANG LHAN CIG GNAS PA NI REG PAR GNAS PA'O,
,REG PAR GNAS PA MA YIN BA NI REG PAR MI GNAS PA STE, SDUG BSNGAL
DANG LHAN CIG CES BYA BA'I THA TSIG GO, ,KUN NAS MNAR SEMS KYI
SEMS YOD NA GDON MI ZA BAR YID MI BDE BA KUN DU 'BYUNG BA'I

PHYIR SEMS LA GDUNG BAR 'GYUR RO, ,SEMS KYI RJES SU 'GYUR BA'I
PHYIR LUS LA YANG GDUNG BAR 'GYUR BA NYID DE, DE LTAR DE SPYOD
LAM THAMS CAD DU SDUG BSNGAL DANG BCAS SHING PHONGS PA DANG BCAS
PAR GNAS PAR 'GYUR RO, ,ZHE 'GRAS PA'I SEMS DANG LDAN PA STE,
NYES

PAR SPYOD PA GANG DANG YANG RING BA MA YIN PAS KHONG KHRO BA NI
REG PAR MI GNAS BA DANG NYES PAR SPYOD PA'I RTEN BYED PA'I LAS
CAN DU BSHAD DO, ,NGA RGYAL GANG ZHE NA, NGA RGYAL RNAM PA BDUN
TE ZHES BYA BA LA, NGA RGYAL NI THAMS CAD KYANG 'JIG TSOGS LA LTA
BA LA BRTEN NAS 'BYUNG

BA'I SEMS KHENGS PA'I MTSAN NYID DE, 'DI LTAR PHUNG PO LNGA PO
DAG LA BDAG DANG BDAG GIR DNGOS POR SGRO BTAGS NAS 'DI NI BDAG GO
'DI NI BDAG GI'O ZHES DE DANG DE'I KHYAD PAR GYIS BDAG KHENGS
SHING GZHAN DAG LAS LHAG PAR RLOM SEMS PA'O, ,'DI NI MI GUS

PA DANG, SDUG BSNGAL 'BYUNG BA'I RTEN BYED PA'I LAS CAN NO, ,MI
GUS PA NI BLA MA RNAMS DANG, GANG ZAG YON TAN CAN RNAMS LA 'GYING
ZHING LUS DANG NGAG GI SRI ZHU MED PA'O, ,SDUG BSNGAL 'BYUNG BA
NI 'DIR YANG SRID PA 'BYUNG BAR RIG PAR BYA'O, ,DE NI SEMS KHENGS
PA'I

NGO BO NYID DU BYE BRAG MED KYANG SEMS KHENGS PA'I RGYU'I BYE
BRAG GIS RNAM PA BDUN DU THA DAD DE, NGA RGYAL BA DANG, CHE BA'I
NGA RGYAL DANG ZHES BYA BA LA SOGS PA'O, ,RIGS DANG SHES RGYA
DANG NOR LA SOGS PAS DMA' BA BAS RIGS DANG SHES RGYA DANG NOR LA
SOGS PAS BDAG CHE'O SNYAM DU

@217B SEMS KHENGS PA GANG YIN PA'AM, RIGS LA SOGS PAS MTSUNGS PA
NYID LA DE DAG DANG BDAG MTSUNGS SO SNYAM DU SEMS KHENGS PA GANG
YIN PA DE NI NGA RGYAL LO, ,CHE BA'I NGA RGYAL NI RIGS DANG SHES
RGYA DANG NOR LA SOGS PAS MTSUNGS PAS GTONG BA DANG TSUL KHRIMS
DANG,

NYAMS RTZAL LA SOGS PAS BDAG CHE'O SNYAM PA'AM, RIGS DANG NOR LA
SOGS PAS CHE BA LA SHES RGYA DANG NOR LA SOGS PAS BDAG DANG
MTSUNGS SO SNYAM DU SEMS KHENGS PA GANG YIN PA STE, 'DI NI CHE
BA'I NGA RGYAL ZHES BYA'O, ,NGA RGYAL LAS KYANG NGA RGYAL NI RIGS
DANG SHES

RGYA DANG NOR LA SOGS PAS CHE BA BAS KYANG RIGS DANG SHES RGYA
DANG NOR LA SOGS PAS BDAG CHE'O SNYAM DU SEMS KHENGS PA GANG YIN
PA STE, 'DI NI NGA RGYAL LAS KYANG NGA RGYAL LO, ,NGA'O SNYAM
PA'I NGA RGYAL NI NYE BAR LEN PA'I PHUNG PO RNAMS LA ZHES BYA LA,
'DUN PA DANG 'DOD CHAGS NI

NYE BAR LEN PA STE, MA 'ONGS PA'I LUS 'DOD PA NI 'DUN PA'O, ,LHAG
PAR CHAGS PA NI 'DOD CHAGS SO, ,DE LA MA 'ONGS PA'I LUS NI 'DUN
PA'I SGO NAS LEN PA'O, ,DA LTAR GYI PHUNG PO RNAMS LA NI 'DOD
CHAGS KYI SGO NAS YONGS SU MI GTONG BAR LAN TO, ,DE'I PHYIR

'DI GNYIS NI NYE BAR LEN PA ZHES BYA STE, 'DI DAG DANG LDAN PA'I
PHUNG PO RNAMS NI NYE BAR LEN PA'I PHUNG PO RNAMS SO, ,NYE BAR
LEN PA'I PHUNG PO BDAG DANG BDAG GI DANG BRAL BA DE DAG LA BDAG
DANG BDAG GIR MNGON PAR ZHEN NAS SEMS KHENGS PA GANG YIN PA NI
NGA'O SNYAM PA'I NGA RGYAL

LO; ,MNGON PA'I NGA RGYAL GANG ZHE NA, GONG MA'I KHYAD PAR THOB
PAR BYA BA MA THOB PAR BDAG GIS THOB PO SNYAM DU SEMS KHENGS PA
GANG YIN PA'O ZHES BYA BA LA MI'I CHOS NI 'DOD CHAGS DANG, ZHE
SDANG DANG, GTI MUG LA SOGS PA DANG, DES BSKYED PA'I LUS DANG
NGAG DANG YID KYI

LAS SO, ,DE'I GNYEN POR GYUR PA NI BSAM GTAN DANG SNYOMS PAR 'JUG
PA LA SOGS PA GANG YIN PA STE, DE DAG NI MI'I CHOS RNAMS LAS GONG
MA'I KHYAD PAR ZHES BYA'O, ,DE DAG THOB PAR BYA BA NI RNYED PAR
BYA BA'O, ,KHYAD PAR THOB PAR BYA BA RNYED PAR BYA BA DE MED PAR
BDAG GIS

@218A *, ,GONG MA'I KHYAD PAR THOB PAR BYA BA 'THOB BO SNYAM DU
SEMS KHENGS PA GANG YIN PA DE NI MNGON PA'I NGA RGYAL LO, ,CUNG
ZAD SNYAM PA'I NGA RGYAL NI RIGS DANG SHES RGYA DANG NOR LA SOGS
PA KHYAD CHES 'PHAGS PA BAS RIGS LA SOGS PAS BDAG CUNG ZAD CIG

GIS CHUNG NGO SNYAM DU SEMS KHENGS PA GANG YIN PA'O, ,RE ZHIG
MTSUNGS PA DANG MTSUNGS SO SNYAM PA DANG, MTSUNGS PA BAS KHYAD
PAR DU 'PHAGS SO SNYAM PA'AM, KHYAD PAR CAN BAS KYANG 'PHAGS SO
SNYAM PA NI KHENGS PA'I GNAS YIN PAS NGA RGYAL DU RIGS NA, BDAG
CHUNG BAR

MTHONG BA KHENGS PA'I GNAS SU CI'I PHYIR 'GYUR NA 'DI LTAR DE LA
NGA RGYAL ZHES BYA ZHE NA, KHYAD CHES 'PHAGS PA BAS BDAG CUNG ZAD
GCIG GIS DMA' BAR 'DZIN GYI JI LTAR KHYAD CHE BA BZHIN DU, DMA'
BAR NI MI 'DZIN PA'I PHYIR DE NYID KHENGS PA'I GNAS SO, ,YANG
GANG DAG SEMS

CAN MCHOG DAM PA'I TSOGS KYI NANG NA BDAG DMA' BAR 'GYUR NA'ANG
THA GI'O SNYAM DU SEMS KHENGS PA DAG KYANG YOD DO, ,LOG PA'I NGA
RGYAL GANG ZHE NA, YON TAN MA YIN PA DANG LDAN PA LA BDAG YON TAN
DANG LDAN NO SNYAM DU SEMS KHENGS PA GANG YIN PA'O ZHES BYA BA
LA, YON

TAN NI SBYIN PA DANG, TSUL KHRIMS DANG, BZOD PA LA SOGS PA STE,
DE DAG SU LA YON TAN DANG MI LDAN PA'O, ,YANG NA YON TAN MA YIN
PA NI 'CHAL BA'I TSUL KHRIMS LA SOGS PA STE, SU LA YOD PA DE YON
TAN MA YIN PA DANG LDAN PA'O, ,DE LTA BAS NA YON TAN MA YIN PA

DANG LDAN PA LA BDAG YON TAN DANG LDAN NO SNYAM PA'O, ,YON TAN MA
YIN PA DANG LDAN ZHES BYA BA 'DIS NI SBYIN PA DANG, TSUL KHRIMS
LA SOGS PA MED PAR YON TAN DANG LDAN PA NYID DU KHAS BLANGS PA
YIN TE, DE'I PHYIR DNGOS PO MED PAS NA LOG PA'I NGA RGYAL ZHES
BYA'O, ,MA RIG PA

GANG ZHE NA, LAS DANG 'BRAS BU DANG BDEN PA DANG DKON MCHOG RNAMS
MI SHES PA STE, DE YANG LHAN CIG SKYES PA DANG, KUN DU BRTAGS
PA'O ZHES BYA BA DE LA LHAN CIG SKYES PA NI NYON MONGS PA GZHAN
DANG MTSUNGS PAR LDAN PA MA YIN GYI MA 'DRES PA'O, ,KUN BRTAGS PA
NI THE TSOM DANG,

@218B LOG PAR LTA BA DANG, TSUL KHRIMS DANG BRTUL ZHUGS MCHOG TU
'DZIN PA LA SOGS PA'I NYON MONGS PA DANG MTSUNGS PAR LDAN PA'O,
,LAS MI SHES PA NI BSOD NAMS DANG BSOD NAMS MA YIN PA DANG, ME
G-YO BA'I LAS YOD PAR MI SHES PA GANG YIN PA STE, MI RTOGS PA
DANG,

KHONG DU MI CHUD PA'O, ,'DI NI LHAN CIG SKYES PA'I MA RIG PA'O,
,BSOD NAMS DANG BSOD NAMS MA YIN PA DANG, MI G-YO BA'I LAS YOD PA
NYID LA THE TSOM ZA BA'AM, BSOD NAMS DANG BSOD NAMS MA YIN PA
DANG MI G-YO BA'I LAS MED DO ZHES SKUR PA 'DEBS PA DANG, BSOD

NAMS LA BSOD NAMS MA YIN PAR 'DU SHES PA RNAMS, PHYUGS GSOD CING
MER 'JUG PA LA SOGS PA BYED PA DANG, BSOD NAMS MA YIN PA LA BSOD
NAMS SU 'DU SHES PA RNAMS PHYUGS GSOD CING MER 'JUG PAR BYED PA
DANG, THE TSOM ZA BA DANG, LOG PAR LTA BA DANG

MTSUNGS PAR LDAN PA'I MA RIG PA GANG YIN PA DE NI, KUN DU BRTAGS
PA'O, ,'DI NI CHOS RNAMS LA LOG PAR NGES PA DANG, THE TSOM DANG,
KUN NAS NYON MONGS PA 'BYUNG BA'I RTEN BYED PA'I LAS CAN NO,
,RTOG PA'I BDAG NYID KYI SHES RAB NI LTA BA ZHES BYA STE, DE'I
PHYIR 'JIG RTEN

PA'I YANG DAG PAR LTA BA LA SOGS PA LA YANG LTA BA THAL BAR 'GYUR
BAS, 'DIR NI 'JIG TSOGS LA LTA BA LA SOGS PA LTA BA LNGA LA BYA
BAR BZHED PAR BSTAN PA'I PHYIR, LTA BA LNGA STE ZHES BYA BA SMOS
SO, ,DE DAG KYANG NYON MONGS PA CAN NYID DU BYE BRAG MED KYANG
DMIGS PA DANG RNAM PA'I BYE

BRAG GIS THA DAD PAR BSTAN PA'I PHYIR, 'JIG TSOGS LA LTA BA ZHES
BYA BA RGYA CHER SMOS SO, ,'JIG PAR 'GYUR BAS 'JIG PA'O, ,BSAGS
PAS TSOGS TE, 'JIG PA'I NGANG CAN MANG PO LA LTA BA 'DI NI BDAG
DANG BDAG GI BA MED PAR MING NYID KYIS BSTAN PA YIN TE, BDAG NI
RTAG PA

DANG; GCIG PU YIN PAR BDAG TU SMRA BA RNAMS KHAS LEN LA, 'DI NI
MI RTAG PA DANG, DU MA'I YUL DU GYUR PA'I PHYIR BDAG YUL MA YIN
PAR BSTAN PA YIN NO, ,NYE BAR LEN PA'I PHUNG PO RNAMS LA ZHES BYA
BA LA SOGS PA NI DGE SBYONG NGAM BRAM ZE GANG LA LA DAG BDAG DANG
BDAG GIS

@219A *, ,RJES SU LTA BAS RJES SU LTA BA DAG NI NYE BAR LEN PA'I
PHUNG PO LNGA PO 'DI DAG LA'O ZHES MDO LAS GSUNGS SO, ,DE DAG GIS
KYANG RANG GI NGO BOR RAM, 'BRAS BU'I SGO NAS BDAG TU 'DOGS GRANG
NA, GRANGS CAN RNAMS NI BDAG SHES PA YOD PA'I RANG GI NGO BO YIN

PAR SEMS TE, DE DAG KYANG SEMS DANG SEMS LAS BYUNG BA'I RAB TU
DBYE BA LA MI MKHAS PAS SEMS DANG SEMS LAS BYUNG BA'I TSOGS NYID
KYI SPYIR SHES PA YOD PA ZHES ZER TE, DE'I PHYIR DE DAG GI PHUNG
PO BZHI LA NI BDAG YIN PA DANG, GZUGS KYI PHUNG PO LA NI BDAG GI
YIN PAR

RTOGS SO, ,BLO'I 'JUG PA MA GTOGS PAR SHES PA YOD PA GZHAN ZHIG
YOD PAR NI SEMS KYI NYAMS THA MAL PAS BRJOD PA'AM RTOGS PAR MI
NUS SO, ,TSOR BA LA SOGS PA YANG DE BZHIN NO, ,GCAR BU PA KHA CIG
NI SHES PA'I RANG GI NGO BO BDAG YIN NO ZHES ZER TE, DE DAG GI

BDAG DANG BDAG GIR 'DZIN PA YANG GONG DU BSHAD PA BZHIN DU BLTA
BAR BYA'O, ,BYE BRAG PA LA SOGS PA NI LTA BA NAS SEMS PA'I BAR
GANG YIN PA DANG, DE BZHIN DU TSOR BAR BYED PA DANG, 'DUS TE SHES
PAR BYED PA DANG, DRAN PAR BYED PA DANG SEMS PAR BYED PA DANG,
RNAM PAR SHES PAR

BYED PA GANG YIN PA DE DAG YIN NO ZHES 'BRAS BU'I SGO NAS BDAG TU
STON TO, ,DE DAG KYANG MIG LA SOGS PA NYID LA BDAG TU MNGON PA'I
NGA RGYAL BYED DE, JI LTAR DE MED PA'I PHYIR MIG MA GTOGS PAR LTA
BA GZHAN NI MED DO, ,MIG LA SOGS PA'I RNAM PAR SHES PA LA MTHONG
BA LA SOGS

PA ZHES BYA STE, DE'I THUN MONG MA YIN PA'I RGYU YIN PA'I PHYIR
MIG GIS MTHONG NGO ZHES STON TO, ,DPER NA SGRA'I THUN MONG MA YIN
PA'I RGYU YIN PAS DRIL BU 'KHROL LO ZHES BYA BA LTA BU'O, ,'O NA
GANG LAS MIG GIS GZUGS MTHONG YANG YID DGA' BAR YANG MI 'GYUR,
YID MI DGA' BAR

YANG MI 'GYUR ZHES 'BYUNG BA DE LA JI SKAD BYA, DER YANG 'DUS
PA'AM RGYUD GANG LA BDAG GDAGS PA DE NYID LA MIG GIS GZUGS RNAMS
MTHONG NGO ZHES BYA'O, ,GZUGS SU SNANG BA NYID LA GZUGS MTHONG
NGO ZHES BYA STE, 'DI LTAR DE YOD PA DANG, MED PA LA GZUGS MTHONG
BA DANG,

@219B MI MTHONG BAR RNAM PAR GZHAG GO, ,THOS PA LA SOGS PA LA
YANG DE BZHIN DU BRJOD PAR BYA'O, ,GANG NAS TSOR BAR BYED PAS
TSOR BA ZHES BYA BA NAS, DE BZHIN DU RNAM PAR SHES PAR BYED PAS
RNAM PAR SHES PA ZHES 'BYUNG BA DER YANG RNAM PAR SHES PA MA
GTOGS PAR RNAM PAR SHES PA

PO DGAG PA'I PHYIR DNGOS PO TZAM LA BYED PA POR BSTAN TO, ,TSOR
BA LA SOGS PA LA YANG DE BZHIN DU BRJOD PAR BYA'O, ,YANG NA JI
LTAR GONG DU BSTAN PA BZHIN DU YUL DU SNANG BA'I PHYIR BYED PA
POR BSTAN TO, ,DNGOS PO THAMS CAD NI SKAD CIG MA YIN PAS BYED
PA'I DUS NA MI GNAS

PA'I PHYIR BDAG THOB PA MA GTOGS PAR BYED PA GZHAN MED DO, ,BYED
PA PO MED PAR NI BYA BA MED DO, ,DNGOS PO RNAMS BDAG THOB MA THAG
TU GAL TE 'JIG PAR MI 'GYUR NA NI RGYU MED PA'I PHYIR PHYIS KYANG
'JIG PAR MI 'GYUR TE, 'JIG PA PO DANG, 'JIG PA NI PHYIS KYANG
RANG BZHIN

BYE BRAG TU GYUR PA MED PA'I PHYIR RO, ,'JIG PA RGYU DANG BCAS
PAS YONGS SU RTOG NA YANG 'JIG PA PO NYID DAM, DE LAS GZHAN PA
ZHIG 'JIG PA'I RGYUR YONGS SU BRTAG GRANG NA, PHYOGS SNGA MA LTAR
NA NI DNGOS PO RNAMS BDAG THOB MA THAG TU 'JIG PA'AM, 'JIG PA MED
PAR

THAL BAR 'GYUR TE, GANG GZHAN LA MI LTOS PA DE NI SNGAR GANG GI
RGYUR MA GYUR PA DE RANG BZHIN BYE BRAG TU GYUR PA MED PAS PHYIS
KYANG DE'I RGYUR MI 'GYUR BA NYID DO, ,PHYOGS CIG SHOS LTAR NA
YANG 'JIG PA'I RGYU NGES PA MED PAR 'GYUR RO, ,'BRAS BU BZHIN DU
'JIG PA RNAMS KYI RGYU LA

YANG NGES PA YOD DO ZHE NA, DE NI DE LTA MA YIN TE, 'BRAS BU
RNAMS NI PHAN TSUN THA DAD PA'I RANG GI NGO BO YIN PAS DE DAG GI
RGYU RNAMS KYI NUS PA YANG THA DAD PA NGES PA YOD PAR 'GAL BA MED
KYI, 'JIG PA NI DNGOS POR BRJOD PA MED PAS RANG BZHIN BYE BRAG TU
GYUR BA MED NA NGES PA 'DI SUS

BYAS, DE LTA BAS NA 'JIG PA THAMS CAD KYI RGYU THAMS CAD YIN
PA'AM, 'JIG PA LA RGYU MED PA ZHIG TU SHES PAR BYA'O, ,YANG GAL
TE 'JIG PA 'JIG PA'I RGYU'I SNGA ROL NA YOD PA DE LTAR NA NI 'JIG
PA'I RGYU DON MED PA DANG, DNGOS PO RNAMS KYANG ZHIG BZHIN DU
SKYE BAS ZHIG ZIN PA

@220A *, ,RNAMS SKYE BAR THAL BAR 'GYUR RO, ,JI STE 'JIG PA 'JIG
PA'I RGYU RNAMS KYI SNGA ROL NA MED NA DE LTA NA YANG DNGOS PO
BZHIN DU DNGOS PO MED PA YANG SNGA NA MED PAR THAL BAR 'GYUR RO,
,GANG LA SNGA NA MED PA YOD PA DE NI GDON MI ZA BAR DNGOS PO YIN
PA'I

PHYIR ZHIG NAS MED PAR YANG 'GYUR RO, ,DE LTAR NA DNGOS PO DANG
DNGOS PO MED PA GNYIS KHYAD PAR MED PA'I PHYIR THAMS CAD DNGOS
PO'I BDAG NYID DAM DNGOS PO MED BA'I BDAG NYID DU THAL BAR 'GYUR
RO, ,JI STE ZHIG NAS MED PA YANG ZHIG NAS MED PAR 'GYUR NA, DE
LTA NA NI ZHIG

NAS MED PA RNAMS THUG PA MED PAR 'GYUR BA'I PHYIR DE'I RGYU RNAMS
KYANG 'GYUR RO, ,DE LTAR MI 'DOD NA NI GNYI GA YANG RANG BZHIN
BYE BRAG TU GYUR PA MED PA'I PHYIR DNGOS PO ZHIG NAS MED PAR YANG
'DOD PAR MI BYA'O, ,BYA BA YANG DNGOS PO LAS GZHAN NAM GZHAN MA
YIN PAR

BRTAG GRANG NA, GAL TE GZHAN MA YIN NA NI BDAG NYID KYI BYED PA
BO DANG LAS SU MI RIGS SO, ,GAL TE BDAG THOB NAS BYA BA BYED NA
DE NI DE'I BDAG NYID DU GYUR PA MA YIN TE, GANG ZHIG GANG MED PAR
'BYUNG BA DE NI DE'I BDAG NYID DU GYUR PAR MI RUNG NGO, ,BYA BAS
STONG NA YANG BYED

PA POR MI RUNG NGO, ,BYA BA DANG BRAL BA NI BYA BA DANG LDAN PA
LAS GZHAN NYID YIN NA BYA BA BYED PA PO'AM, LAS KYI BDAG NYID DU
JI LTAR 'GYUR, BYA BA DANG BRAL BA DANG DE DANG LDAN PA GNYIS CIG
CAR DU MA MTHONG BA'I PHYIR SNGA MA 'JIG LA PHYI MA SKYE BAR KHAS
BLANG BAR BYA'O, ,JI STE

BDAG MA THOB NA DE LTAR NA YANG BYED PA PO DANG, BYA BA YANG DE'I
BDAG NYID DU 'GYUR BAR MI RUNG STE, GNYI GA MED PA'I PHYIR CI
YANG MA YIN NO, ,GZHAN YANG GCIG NI BYA BA DANG BRAL BA YIN LA
CIG SHOS NI BYA BA DANG LDAN PA'I PHYIR BYED PA PO MED DO, ,BYED
PA PO MED NA BYA BA YANG

MED DO, ,DE LTAR NA RANG GI NGANG GIS 'JIG PA'I PHYIR SKAD CIG PA
NYID DU KHAS BLANG BA YIN NO, ,BYED PA PO DANG LAS GNYIS LAS BYA
BA GUD NA YANG MED DE, BYED PA PO RNAMS KYIS BYA BA SKYED LA,
BSKYED PAR BYA BA YIN PAS NA LAS NYID YIN NO, ,BYA BA MED PAR
YANG LAS DANG BYED

@220B PA BOR MI RUNG STE, GDON MI ZA BAR DER BYA BA GZHAN YONG
PAR 'GYUR RO, ,DE LA YANG GZHAN YOD PAR 'GYUR BAS BYA BA DANG
BYED PA PO RNAMS THUG PA MED PAR 'GYUR RO, ,JI STE BYA BA GZHAN
LA MI LTOS PAR BYA BA SKYED DO ZHE NA, DE LTA NA NI BYA BA GZHAN
DANG BRAL BA'I RDZAS NYID SKYED

PAR CI'I PHYIR MI 'DOD LA, DON GZHAN DU GYUR PA RANG GI NGO BO
DANG NUS PA YANG MA MTHONG BA'I BYA BA YONGS SU BRTAGS PAS CI
ZHIG BYA, GAL TE YANG BYED PA PO RNAMS KYIS BYA BA BSKYED KYI
RDZAS NI MA YIN NA, DE LTA NA NI SNGA NA MED PA DANG, ZHIG NAS
MED PA GNYIS BYA BA LA YOD KYI

RDZAS LA MED PAR 'GYUR TE, RDZAS THAMS CAD NI RTAG PA'AM MED PA
NYID DU KHAS BLANG BAR BYA'O, ,GAL TE YANG BYED PA PO RNAMS LAS
BYA BA GZHAN ZHIG YIN NA SGRUB PA BYA BA DANG BRAL BAR 'GYUR TE,
DE LTA NA NI BYA BA LA THUG PA MED PA DANG SGRUB PA YANG MED PAR
'GYUR RO, ,

SGRUB PA MED PA'I PHYIR BYA BA YANG MED PAR 'GYUR TE, SGRUB BA
MED NA BYA BA MED DO, ,YANG GAL TE 'GRO BA PO LAS 'GRO BA GZHAN
PA DANG, 'BRAS RNAMS LAS TSOS PA GZHAN DU GYUR NA, DE LTA NA NI
SNGON GYI GNAS LAS 'GYUR BA MED PA'I PHYIR 'GRO BA PO YUL GZHAN
DU PHYIN PA MED PA DANG,

'BRAS KYANG GNAS PA MED PAR 'GYUR RO, ,JI STE YANG BYA BA NYID
RANG GI GZHIR 'GYUR BA'I RGYU YIN PAS SNGON GYI GNAS LAS 'GYUR BA
MA BKAG GO ZHE NA, 'GYUR BA ZHES BYA BA NI SNGON LAS RANG BZHIN
BYE BRAG TU 'GYUR BA YIN LA, DE YANG GZHAN DU 'GYUR BA MED PAR MI
'BYUNG STE, DE LTA

BAS NA SNGA MA DANG PHYI MA GNYIS CIG CAR YOD PA MA YIN PAS GDON
MI ZA BAR SNGAR ZHIG LA DUS THA DAD PA MED PAR PHYI MA SKYE BAR
KHAS BLANG BAR BYA'O, ,DE LTAR NA BYA GZHI MED PA DANG MI GNAS
PA'I PHYIR 'GYUR BA'I RGYUR GA LA 'GYUR, DE LTA BAS NA BDAG THOB
MA THAG TU 'JIG PA CAN G-YO BA

MED PA NANG NA BYED PA'I SKYES BU MED PAR NYE BAR LEN PA'I PHUNG
PO LNGA PO NYID YOD PA TZAM GYIS SNGA MA MED PA'I PHUNG PO GZHAN
RNAMS LA RTAG PA DANG, BYED PA PO DANG ZA BA POR 'DZIN PA SNGON
DU BTANG BA'I BDAG DANG BDAG GIR 'DZIN GYI, 'DI BDAG DANG BDAG GI
LA NI MA YIN NO, ,BDAG

@221A *, ,DANG BDAG GIR ZHES BYA BA NI MTHAR 'DZIN PA'I LTA BA
RNAM PAR GCOD PA'O, ,YANG DAG PAR RJES SU LTA BA ZHES BYA BA NI
RNAM PAR 'BYED PA'O, ,SHES RAB NYON MONGS PA CAN GANG YIN PA'O
ZHES BYA BA NI RMONGS PAR MA GYUR NA, BDAG MED PA LA BDAG TU

'DU SHES PAR MI 'GYUR TE, DE'I PHYIR GTI MUG DANG MTSUNGS PAR
LDAN PA DANG PHYIN CI LOG TU GYUR BA'I PHYIR NYON MONGS PA CAN
NO, ,DE LA RANG GI RGYUD DU GYUR PA RNAMS LA NI BDAG TU YANG DAG
PAR RJES SU LTA, GZHAN GYI RGYUD DU GYUR PA DANG MA ZIN PA RNAMS
LA NI BDAG GIR YANG DAG PAR

RJES SU LTA'O, ,GANG GI TSE BDAG GI RGYUN DU GYUR PA RNAMS KYI
PHYOGS GCIG LA BDAG TU LTA BA'I TSE GZHAN LA NI BDAG GIR LTA'O,
,'DI NI LTA BA THAMS CAD KYI RTEN BYED PA'I LAS CAN NO, ,DE NYID
KYI DBANG DU BYAS NAS ZHES BYA BA NI 'JIG TSOGS LA LTA BA STE,
'JIG TSOGS LA LTA

BA'I STOBS KYIS DE'I 'BYUNG BA'I PHYIR 'JIG TSOGS LA LTA BA NI DE
LA DBANG BYED DO, ,RTAG PA'AM CHAD PA ZHES BYA BA NI 'JIG TSOGS
LA LTA BAS DNGOS PO GANG LA BDAG TU DMIGS PA DE NYID LA STE, RTAG
PA NI THER ZUG GO, ,CHAD PA ZHES BYA BA LA CHAD PA NI 'DIR NYING
MTSAMS SBYOR

BA MED PAR 'JIG PA'O, ,YANG DAG PAR RJES SU LTA BA'I SHES RAB
NYON MONGS PA CAN GANG YIN PA'O ZHES BYA BA NI SNGA MA BZHIN DU
BRJOD PAR BYA'O, ,'DI NI DBU MA'I LAM GYI NGES PAR 'BYUNG BA'I
BAR DU GCOD PA'I LAS CAN NO, ,DBU MA'I LAM NI RTAG PA DANG CHAD
PAR 'DZIN PA SPANGS

NAS RTEN CING 'BREL BAR 'BYUNG BA SHES PA'O, ,RGYU'AM 'BRAS BU'AM
BYED PA LA SKUR PA 'DEBS PA DANG YOD PA'I DNGOS PO 'JIG PA STE
ZHES BYA BA LA SOGS PA DE YANG KHYAD PAR CAN LA BYA'I, THAMS CAD
LA NI MA YIN NO, ,'DI NI DGE BA'I RTZA BA GCOD PA'I LAS CAN DANG,
MI DGE,

BA'I RTZA BA DAM DU 'DZIN PA'I RTEN BYED PA'I LAS CAN NO, ,LTA BA
MCHOG TU 'DZIN PA GANG ZHE NA ZHES BYA BA NI LTA BA LA SOGS PA LA
DAM PAR 'DZIN PAS LTA BA MCHOG TU 'DZIN PA'O, ,LTA BA RNAM PA
GSUM PO DE DAG NYID CES BYA BA NI 'JIG TSOGS LA LTA BA DANG,
MTHAR 'DZIN PAR LTA BA

@221B DANG; LOG PAR LTA BA'O ZHES BYA BA NI LTA BA PO'I LUS ZHES
BYA BA GANG YIN PA DAG STE, GANG DAG LA BRTEN NAS LTA BA RNAMS
'BYUNG BA'O, ,DE'I GNAS LA MCHOG DANG GTZO BO DANG KHYAD PAR DU
'PHAGS PA DANG DAM PA ZHES BYA BA NI MCHOG LA SOGS PA'I SGRA DE
DAG DON MTSUNGS MOD KYI,

GCIG GIS GCIG BSHAD PA'I PHYIR SMOS SO, ,'DI NI LTA BA NGAN PA LA
MNGON PAR ZHEN PA'I RTEN BYED PA'I LAS CAN TE, LTA BA'I MTSAN
NYID LA MNGON PAR ZHEN PA YON TAN GYI NGO BOR 'DZIN PAS DE YONGS
SU MI GTONG BA'I SGRO NAS 'DI NI LTA BA THAMS CAD KYI RTEN BYED
PAR BSHAD PA YIN

NO; ,TSUL KHRIMS DANG BRTUL ZHUGS DANG, DE'I GNAS PHUNG PO RNAMS
LA ZHES BYA BA LA, 'CHAL BA'I TSUL KHRIMS SPONG BA NI TSUL KHRIMS
SO, ,CHA BYAD DANG, TSUL DANG, LUS DANG, NGAG GI 'JUG PA NGES PAR
BYED PA NI BRTUL ZHUGS SO, ,PHUNG PO GANG DAG LA BRTEN

NAS TSUL KHRIMS SAM BRTUL ZHUGS 'BYUNG BA'I PHUNG PO DE DAG TSUL
KHRIMS DANG BRTUL ZHUGS KYI GNAS SO, ,LTA BA NGAN PA LA YON TAN
DU BZUNG NAS DE MNGON DU 'GRO BA'I TSUL KHRIMS DANG, BRTUL ZHUGS
LA DAM PAR 'DZIN PA NI TSUL KHRIMS DANG BRTUL ZHUGS MCHOG TU
'DZIN

PA'O, ,DE'I PHYIR TSUL KHRIMS DANG BRTUL ZHUGS MCHOG TU 'DZIN PAS
MCHOG TU 'DZIN PA SNGAR BSHAD DO, ,TSUL KHRIMS DANG BRTUL ZHUGS
'DIS SDIG PA'I DRI MA SEL ZHING DAG PAR BYED PAS DAG PA'O, ,'DIS
NYON MONGS PA'I 'CHING BA LAS GROL BAR BYED PAS GROL BA'O, ,

'DIS 'KHOR BA LAS NGES PAR 'BYIN PAR BYED PAS NGES PAR 'BYUNG
BA'O, ,NGES PAR 'BYIN PA NI THAR PA'I LAM ZHES BYA BA'I THA TSIG
GO, ,YANG DAG PAR RJES SU LTA BA ZHES BYA BA NI RTOG PA'O, ,TSUL
KHRIMS SAM BRTUL ZHUGS BDAG PO LA SOGS PA'I RNAM PAR MNGON PAR
ZHEN

PA'I BDAG NYID KYI SHES RAB NI TSUL KHRIMS DANG BRTUL ZHUGS MCHOG
TU 'DZIN PA'O, ,NYON MONGS PA CAN NI PHYIN CI LOG TU DMIGS PA'I
PHYIR RO, ,'DI NI NGAL BA 'BRAS BU MED PA'I RTEN BYED PA'I LAS
CAN NO, ,THE TSOM GANG ZHE NA, BDEN PA LA SOGS PA LA GANG YIN
GNYIS

@222A *, ,ZA BA'O ZHES BYA BA LA SOGS PA ZHES BYA BAS NI LAS DANG
'BRAS BU DANG, DKON MCHOG RNAMS BSDU'O, ,YIN NAM MA YIN ZHES SOM
NYI YOD PA NI YID GNYIS ZA BA'O, ,'DI SHES RAB LAS RANG BZHIN THA
DAD PAR BLTA BAR BYA STE, 'DI NI DGE BA'I

PHYOGS LA MI 'JUG PA'I RTEN BYED PA'I LAS CAN NO, ,'DOD CHAGS LA
SOGS PA'I NYON MONGS PA RNAMS LA DU ZHIG NI KUN DU BRTAGS PA KHO
NA YIN, DU ZHIG LHAN CIG SKYES PA DANG, KUN DU BRTAGS PA YIN ZHE
NA, LTA BA GSUM PO DE DAG NI GONG MA LA YANG 'GOL BAS DE'I PHYIR
'OG

MA ZHES BYA BA SMOS SO, ,DE DAG KYANG LOG PAR LTA BA DANG, LTA BA
LA MCHOG TU 'DZIN PA DANG, TSUL KHRIMS DANG BRTUL ZHUGS MCHOG TU
'DZIN PA'O, ,'DI DAG NYI TSE KUN DU BRTAGS PA YIN PAR MA ZAD KYI,
THE TSOM YANG KUN DU BRTAGS PA'O, ,LHAG MA NI LHAN CIG SKYES PA
DANG,

KUN DU BRTAGS PA'O ZHES BYA BA NI GNYI GA'O, ,LHAG MA RNAMS GANG
ZHE NA, 'DOD CHAGS DANG, KHONG KHRO BA DANG, GTI MUG DANG, NGA
RGYAL RNAMS DANG, 'JIG TSOGS LA LTA BA DANG, MTHAR 'DZIN PAR LTA
BA'O, ,NYON MONGS PA RNAMS BSHAD ZIN TO, ,NYE BA'I NYON MONGS

PA RNAMS BRJOD DGOS PAS DE DAG BSHAD PAR BYA'O, ,'PHRAL DU ZHES
BYA BA NI DA LTAR BYUNG BA LA BYA STE, MA 'ONGS PA DANG 'DAS PA
LA NI MA YIN NO, ,GNOD PAR BYED PA LA GNAS TE ZHES BYA BA NI GNOD
PAR BYED PA GZUNG STE, 'DIS NI KHRO BO'I YUL BSTAN TO, ,KHRO BO
NI DE LTAR NYID

GNOD PAR BYED PA'I DNGOS PO LA 'JUG GI, ,GZHAN DU NI MA YIN NO,
,SEMS KYI KUN NAS MNAR SEMS PA'O ZHES BYA BA 'DIS NI RNAM PAR
SHES PA DANG 'BREL BA CAN DANG RANG GI NGO BO YANG BSTAN TO, ,'DI
NI KUN NAS MNAR SEMS PA'I RANG BZHIN YIN PAS KHONG KHRO BA DANG
THA DAD

PA MA YIN MOD KYI, 'DI NI KHONG KHRO BA'I CHA'I KHYAD PAR LA
BTAGS PA'I PHYIR KHONG KHRO BA'I CHAR GTOGS PA NYID DE, 'PHRAL DU
GNOD PAR BYED PA'I DBANG DU BYAS NAS SEMS CAN DANG SEMS CAN MA
YIN PA'I YUL LA SEMS KYI KUN NAS MNAR SEMS PA'O, ,DBYUG PA LEN PA

@222B LA SOGS PA'I RTEN BYED PA'I LAS CAN GANG YIN PA DE KHRO BA
ZHES GDAGS SO, ,KHROS PA'I 'OG TU 'DIS BDAG LA GNOD PA 'DI BYAS
SO ZHES SHAR GNYER BA'I BDAG NYID DE'I MDUD PAR 'DZIN PA MI GTONG
BAR RGYUN DU 'BYUNG PA NI KHO NA DU 'DZIN PA STE, MI BZOD PA'I
RTEN BYED PA'I LAS CAN NO, ,

MI BZOD PA NI GNOD PAR BYED PA LA JI MI SNYAM PAR MI BYED KYI,
PHYIR GNOD PA BYED 'DOD CES BYA BA'I THA TSIG GO, ,'DI YANG KHRO
BA BZHIN DU ZHE SDANG GI GNAS KYI KHYAD PAR LA BTAGS PA YIN PAS
BTAGS PA'I YOD PAR RIG PAR BYA'O, ,'CHAGS PA NI 'DUN PA DANG, ZHE
SDANG DANG, 'JIGS

BA LA SOG PA BSAL TE, DE LA PHAN PAR 'DOD PA'I GLENG BAR BYED PAS
DUS SU KHYOD 'DI LTA BU BYED PA'O ZHES BSNYAD PA LA GTI MUG GI
CHAR GTOGS PAS KHA NA MA THOB MA KHYUD PA'O, ,'CHAB PA NI KHA NA
MA THO BA MKHYUD PA'I RNAM PA YIN PAS GTI MUG GI CHAR GTOGS PA
NYID DE, 'DI

NI 'GYOD PA DANG REG PAR MI GNAS PA'I RTEN BYED PA'I LAS CAN NO,
,'DI NI CHOS NYID YIN TE, 'DI LTAR KHA NA MA THO BA MKHYUD NA
'GYOD PAR 'GYUR RO, ,'GYOD NA GDON MI ZA BAR YID MI BDE BA DANG
MTSUNGS PAR LDAN PAR 'GYUR BAS REG PAR MI GNAS SO, ,TSIG BRLANG
PO ZHES BYA BA

NI MTSANG 'BRU BA'I TSUL GYIS ZHE GCOD PA DANG, TSIG RTZUB PO
ZHER 'DEBS PAR BYED PA'I NGANG TSUL NI ZHER 'DEBS PA STE, DE'I
DNGOS PO NI ZHER 'DEBS PA NYID DO, ,TSIG BRLANG POS ZA BA DANG
'DRA BAR TSIG BRLANG POR ZHER 'DEBS PA NYID NI 'TSIG PA'O, ,'DI
YANG KHRO BA DANG, KHO NA DU 'DZIN

PA SNGON DU 'GRO BA SEMS KYI KUN NAS MNAR SEMS PA'I RANG BZHIN
YIN PAS KHONG KHRO BA'I CHAR GTOGS PA NYID DE, RDZAS SU YOD PA NI
MA YIN NO, ,'DI NI NGAG GI NYES PAR SBYONG BA SKYED PA'I LAS CAN
DANG, REG PAR MI GNAS PA'I LAS CAN TE DE DANG LDAN PA'I GANG ZAG
DANG 'GROGS PAR DKA'

BA'I PHYIR RO, ,PHRAG DOG NI RNYED PA DANG, BKUR STI DANG, TSIGS
SU BCAD PA DANG, RIGS DANG, TSUL KHRIMS DANG, THOS PA LA SOGS
PA'I YON TAN MTHONG NAS ZHE SDANG GI CHAR MNGON PAR GTOGS PA'I
SEMS KHONG NAS 'KHRUGS PA STE, RANG GI BSAM PA LA KHYAB PAR
'KHRUGS PAS KHONG NAS

@223A *, ,'KHRUGS PA'O, ,'DI NI YID MI BDE BA DANG, REG PAR MI
GNAS PA'I LAS CAN NO, ,ZIN PA'I DNGOS PO CHOS DANG ZANG ZING DANG
MKHAS PA'I BDAG NYID RNAMS GANG GI PHYIR MCHOD PA DANG, PHAN
'DOGS PAR 'DOD PAS 'DOD PA'AM, MI 'DOD PA LA YANG RUNG STE SBYIN
PAR BYED

PA DE NI SBYIN PA'O, ,DE YOD NA SBYIN PA MED PAR 'GYUR BA'I PHYIR
DE DANG MI MTHUN PA ZHES BYA'O, ,RNYED PA DANG BKUR STI LA ZHEN
NAS 'TSO BA'I YO BYAD RNAMS LA 'DOD CHAGS KYI SHAS KYIS SEMS KYIS
KUN TU 'DZIN PA DANG, YONGS SU MI GTONG BAR 'DOD PA NI SER SNA'O,
,'DI NI YO BYAD MA

BSNYUNGS PA'I RTEN BYED PA'I LAS CAN NO, ,YO BYAD MA BSNYUNGS PA
NI SER SNAS YO BYAD MI MKHO BA RNAMS KYANG SOGS PA'I PHYIR RO,
,RGYU GANG ZHE NA, GZHAN LA SLU BA'I YANG DAG PA MA YIN PA'I DON
STON PA'O ZHES BYA BA NI RNYED PA DANG, BKUR STI LA LHAG PAR
CHAGS PAS GZHAN LA

SLU BA'I BSAM PAS TSUL KHRIMS LA SOGS PA'I DON GZHAN DU GNAS LA
GNAS GZHAN DU STON PA STE, 'DI NI 'DOD CHAGS DANG GTI MUG GNYIS
KYIS YANG DAG PA MA YIN PA'I YON TAN STON PAS NA DE GNYIS 'DUS PA
LA GDAGS TE, KHRO BO LA SOGS PA BZHIN DU BTAGS PA NYID YIN GYI,

RDZAS SU NI MED DO, ,LOG PAS 'TSO BA'I RTEN BYED PA'I LAS CAN TE,
LUS DANG NGAG GI TSUL 'CHOS PAS ZIN PA'I MAL CHA LA SOGS PA NYE
BAR 'TSO'I, YANG DAG PA'I RTZOL BAS RNYED PAS NI MA YIN PA NI LOG
PAS 'TSO BA ZHES BYA'O, ,G-YO GANG ZHE NA, BDAG GI NYES PA BCAB
PA'I THABS

BZUNG BA STE, SEMS GYA GYU BA'O ZHES BYA BA LA BDAG GI NYES PA
BCAB PA'I THABS NI GZHAN MGO RMONGS PAR BYED PA STE, DE YANG
GZHAN NAS GZHAN DU BSGYUR ZHING GTAM RLUNG SKUR BA DANG, BSAL BAR
MI BYED PA'O, ,DE'I PHYIR G-YO DANG 'CHAB PA GNYIS THA DAD DE, DE
NI DNGOS SU MKHYUD

PAR BYED PA'O, ,'DI NI BDAG GI NYES PA BCAB PA'I THABS BZUNG BA
STE, DE'I RGYU YIN PA'I PHYIR RO, ,SEMS GYA GYU BA NI MI DRANG BA
STE, DE DANG LDAN NA SEMS LAM DRANG POR MI 'JUG GO, ,'DI NI RNYED
PA DANG BKUR STI LA LHAG PAR CHAGS NAS 'DOD CHAGS DANG GTI MUG DE
GNYIS KYI BDAG

@223B GI NYES PA BCAB PA'I PHYIR MGO RMONGS PAR BYED PAS DE GNYIS
'DUS PA LA DE GDAGS SO, ,'DI NI YANG DAG PA'I GDAMS NGAG RNYED
PA'I BAR DU GCOD PA'I LAS CAN NO, ,YANG DAG PA'I GDAMS NGAG NI
GANG RNYED NA TSUL BZHIN YID LA BYED PA STE, DE'I BAR CHAD BYED
PA'O, ,RGYAGS PA

GANG ZHE NA, BDAG GI PHUN SUM TSOGS PA LA CHAGS PA'I BAR DU DGA'
BA STE, SEMS YONGS SU 'DZIN PA'O ZHES BYA BA NI RIGS DANG NAD MED
PA DANG, GZUGS DANG, LANG TSO LA BAB PA DANG, STOBS DANG, PHYUG
PA DANG, BLO DANG, YID GZHUNGS PA LA SOGS PA MCHOG TU GYUR PA NI
RANG

GI PHUN SUM TSOGS PA'O, ,RAB TU DGA' BA NI DGA' BA'I BYE BRAG GO,
,SEMS YONGS SU 'DZIN PA ZHES BYA BAS NI DGA' BA'I BYE BRAG NYID
STON TE, DGA' BA'I BYE BRAG GANG GIS SEMS RANG DBANG MED PAR BYED
PA DES DE BDAG GI DBANG DU BYA BA BYED PAS YONGS SU 'DZIN PAR
'GYUR TE,

DE'I PHYIR SEMS YONGS SU 'DZIN PA ZHES BSHAD DO, ,'DIR NI MDOR NA
DGA' BA'I BYE BRAG DANG LDAN PA'I SRED PA'I RNAM PA LA RGYAGS PA
ZHES BYA'O, ,'DI NI NYON MONGS PA DANG NYE BA'I NYON MONGS PA
THAMS CAD KYI RTEN BYED PA'I LAS CAN NO, ,RNAM PAR 'TSE BA NI,
GSAD PA DANG, BCING

BA DANG, BRDEG PA DANG, BSDIGS PA LA SOGS PA GNOD PA SNA TSOGS
KYIS, SEMS CAN RNAMS LA 'TSE BAS RNAM PAR 'TSE BA STE, 'DIS GSAD
PA DANG, BCING BA LA SOGS PAS SEMS CAN RNAMS LA RNAM PAR THO
'TSAMS PAS SDUG BSNGAL DANG YID MI BDE BA SKYED PA'I PHYIR,

RNAM PAR THO 'TSAMS PA'O, ,DE NI KHONG KHRO BA'I CHAR GTOGS PA
STE, SNYING BRTZE BA MED PA DANG, SNYING RJE MED PA DANG, BRTZE
BA MED PA'O, ,SNYING BRTZE BA MED PA LA SOGS PA 'DI DAG KYANG
GSOD PA LA SOGS PA BDAG NYID KYIS BYED PA DANG, BYED DU 'JUG PA
DANG GZHAN DAG BYED PA MTHONG

NGAM; THOS NA RJES SU YI RANG BA RNAMS DANG GO RIMS BZHIN DU
SBYAR BAR SHES PAR BYA'O, ,YANG NA GCIG GIS GCIG BSHAD DO, ,'DI
NI MDOR NA KHONG KHRO BA'I CHAR GTOGS PA STE, SEMS CAN RNAMS LA
SEMS RTZUB PA DANG, SEMS CAN RNAMS LA RNAM PAR THO 'TSAMS

@224A *, ,BA'I LAS CAN NI RNAM PAR 'TSE BA ZHES BYA'O, ,NGO TSA
MED PA NI 'DI LA NGO TSA MED PA STE, DE GANG DANG LDAN NA DE SKAD
CES BYA BA DE NGO TSA SHES PA'I MI MTHUN PA'I PHYOGS SU GYUR PA
NI NGO TSA MED PA STE, LAS DE BDAG GI CHA MA YI NA SHES KYANG
GANG KHA NA MTHO PAS MI 'DZEM

PA DE NGO TSA MED PA'O, 'DIS KHREL LTAS BYED PAS KHREL YOD PAS
TE, DE LAS BZLOG PA NI KHRED MED PA'O, ,'DI GNYIS NI NYON MONGS
PA DANG, NYE BA'I NYON MONGS PA THAMS CAD KYI GROGS BYED PA'I LAS
CAN NO, ,BYA BA NGAN PA THAMS CAD KYI RGYU 'DOD CHAGS DANG, ZHE
SDANG DANG, GTI

MUG GI RNAM PA RNAMS JI LTAR MTHUN MTHUN DU GDAGS TE, 'DOD CHAGS
DANG, ZHE SDANG GNYIS CIG CAR MI 'BYUNG BA'I PHYIR RO, ,'DI GNYIS
NI RANG GI RGYUD NI MED DO, ,RMUGS PA GANG ZHE NA, SEMS LAS SU MI
RUNG BA STE, BLONG BA NYID DO ZHES BYA BA LA BLONG BA NYID NI
RNAM GRANGS GZHAN

GYIS BSTAN PA'O, ,BLONG BA'I DNGOS PO NI BLONG BA NYID DE, DE
DANG LDAN NA SEMS BLUN PAR GYUR NAS MI G-YO BA BZHIN DU DMIGS PA
RTOGS PAR MI NUS PA'O, ,'DI YANG NYON MONGS PA DANG, NYE BA'I
NYON MONGS PA THAMS CAD KYI GROGS BYED PA'I LAS CAN NO, ,GTI MUG
GI CHA LA GDAGS

PAS BTAGS PA NYID YIN GYI RDZAS SU NI MA YIN NO, ,RGOD PA GANG
ZHE NA, SEMS MA ZHI BA'O ZHES BYA BA LA ZHI BA NI ZHI GNAS TE, DE
DANG MI MTHUN PA NI MA ZHI BA'O, ,DE YANG 'DOD CHAGS DANG MTHUN
PA SNGON DGOD DGOD PA DANG, RTZE RTZE BA LA SOGS PA DRAN PA'I
'DOD CHAGS KYI CHAR

GTOGS PA SEMS MA ZHI BA'I RGYU STE, ZHI GNAS KYI BAR DU GCOD PA'I
LAS CAN NO, ,DAD PA'I MI MTHUN PA'I PHYOGS ZHES BYA BA LA, DAD PA
NI YOD PA DANG, YON TAN CAN DANG, NUS PA RNAMS LA MNGON PAR YID
CHES PA DANG, DANG BA DANG 'DOD PA'O, ,DE LAS BZLOG PA NI MA DANG

PA STE, DAD PA MED PA NI SBYOR BA LA 'DUN PA MED PAS LE LO'I RTEN
BYED PA'I LAS CAN NO, ,NYAL BA DANG GNYID PA DANG 'PHRES PA'I BDE
BA LA BRTEN NAS GTI MUG GI CHAR GTOGS PAS LUS DANG NGAG DANG YID
KYI LAS DGE BA LA SEMS MI SPRO BA DE NI LE LO STE, NGAN PA LA
SBYOR BAS NI LE LO'O, ,

@224B BRTZON 'GRUS KYI MI MTHUN PA'I PHYOGS ZHES BYA BA LA BRTZON
'GRUS NI DGE BA'I PHYOGS LA SBYOR BA LA SEMS MNGON PAR SPRO BA'O,
,DE'I MI MTHUN PA'I PHYOGS YIN PAS LE LO STE, DGE BA'I PHYOGS LA
SBYOR BA'I BAR DU GCOD PA'I LAS CAN NO, ,BAG MED PA NI CHAGS PA
DANG ZHE SDANG

DANG GTI MUG JI SKAD DU BSHAD PA RNAMS LA BTAGS TE MI DGE BA
'PHEL BA DANG DGE BA 'GRIB PA'I RTEN BYED PA'I LAS CAN NO, ,BRJED
NGAS PA GANG ZHE NA, DRAN PA NYON MONGS PA CAN DE ZHES BYA BA LA
NYON MONGS PA ZHES BYA BA NI NYON MONGS PA DANG MTSUNGS PAR LDAN
PA'O, ,DGE BA LA MI GSAL

BA ZHES BYA BA LA, NYON MONGS PA DANG MTSUNGS PAR LDAN PA'I DRAN
PA NI NYON MONGS PA DANG YUL THA DAD PA MA YIN PAS DGE BA LA SEMS
GSAL BAR BYED MI NUS TE, G-YENG BA'I RTEN BYED PA'I LAS CAN NO,
,RNAM PAR G-YENG BA NI 'DIS SEMS SNA TSOGS SU G-YENG BAR BYED
PA'O, ,

'DOD CHAGS DANG, ZHE SDANG DANG GTI MUG DE DAG GIS SEMS TING NGE
'DZIN GYI DMIGS PA LAS PHYI ROL TU 'PHRO BAR BYED PA STE, DE DAG
LA JI LTAR MTHUN MTHUN DU NYE BA'I NYON MONGS PA'I BDAG NYID KYI
G-YENG BA GDAGS SO, ,'DOD CHAGS DANG BRAL BA'I BAR DU GCOD PA'I
LAS

CAN NO, ,SHES BZHIN MA YIN PA GANG ZHE NA, NYON MONGS PA DANG
MTSUNGS PAR LDAN PA'I SHES RAB STE, DES LUS DANG, NGAG DANG YID
KYI SPYOD PA 'GRO BA DANG LDOG PA LA SOGS PA LA MI SHES BZHIN DU
'JUG PA STE, BYA BA DANG BYA BA MA YIN PA MI SHES PAS LTUNG BA'I
RTEN BYED PA'I

LAS CAN NO,, ,,PHUNG PO LNGA'I RAB TU BYED PA BYE BRAG TU BSHAD
PA, BAM PO GSUM PA, 'GYOD PA GANG ZHE NA, YID LA GCAGS PA'O ZHES
BYA BA LA NGAN PA BYAS PAS 'GYOD DE DE'I DNGOS PO NI 'GYOD PA
NYID DO, ,NGAN PA BYAS PA'I YUL LA SEMS MI DGA' BA STE, SEMS

LAS BYUNG BA'I SKABS YIN PAS 'GYOD PA ZHES BYA'O, ,'DOD PA DANG
MI 'DOD PA DANG, DGE BA DANG, MI DGE BA DANG, LUNG DU MA BSTAN PA
DANG, DUS DANG DUS MA YIN PA DANG, RANG MI RIGS PA BYAS SAM MA
BYAS KYANG RUNG STE, GTI MUG GI CHAR GTOGS PA'I SEMS KYI YID

@225A *, ,LA GCAGS PA NI 'GYOD PA STE, 'DI NI SEMS GNAS PA'I BAR
DU GCOD PA'I LAS CAN NO, ,MNGON PAR DGA' BA SNGON DU 'GRO BA'I
BYED PA GANG YIN PA DE NI 'DOD PA'O, ,MI 'DOD PA NI GZHAN DAG GIS
NAN GYIS BYED DU BCUG PA GANG YIN PA DANG, NYON

MONGS PA'I ZIL GYIS NON NAS BYED PA GANG YIN PA'O, ,DUS NI JI
SRID DU MA SPANGS PA'O, ,DUS MA YIN PA NI DE LAS THAL BA'O, ,RIGS
PA NI GNAS YIN PA'O, ,MI RIGS PA NI GNAS MA YIN PA'O, ,DE LA RNAM
PA GSUM STE, DGE BA DANG MI DGE BA DANG LUNG DU MA BSTAN PA'O,,

'DIR NI GTI MUG GI CHAR GTOGS PA'I NYE BA'I NYON MONGS PAS BSDUS
PA KHO NA GZUNG NGO, ,GNYID GANG ZHE NA, 'JUG PA RANG DBANG MED
PAR SEMS SDUD PA'O ZHES BYA BA LA 'JUG PA NI DMIGS PA LA 'JUG
PA'O, ,DE YANG SEMS KYI RANG DBANG MED PA GANG LAS 'BYUNG BA NYID
CES

BYA'O, ,YANG NA LUS 'DZIN MI NUS PA'I SEMS KYI 'JUG PA RANG DBANG
MED PA DE GANG LAS BYUNG BA DE GNYID CES BYA'O, ,GZHAN GYIS KYANG
SEMS KYI 'JUG PA RANG DBANG MED PAR 'GYUR BAS DE'I PHYIR SEMS
SDUD PA ZHES BYA BA SMOS SO, ,GZHAN GYIS KYANG SEMS SDUD PAR
'GYUR

BAS SEMS KYI 'JUG PA RANG DBANG MED PA ZHES BYA BA SMOS SO, ,SEMS
SDUD PA NI MIG LA SOGS PA'I DBANG PO'I SGO NAS MI 'JUG PA'O, ,DE
YANG DGE BA DANG MI DGE BA DANG, LUNG DU MA BSTAN PA'O, ,GNYID
KYI RGYU NYI NYAMS CHUNG BA DANG, NGAL BA DANG, LUS LCI BA DANG,
MUN PA'I MTSAN

MA YID LA BYED PA LA SOGS PA LA BRTEN NAS GTI MUG GI CHAR GTOGS
PA 'BYUNG STE, BYA BA SHOR BA'I RTEN BYED PA'I LAS CAN NO, ,'DIR
NI MI DGE BA NYID GTI MUG GI CHAR GTOGS PA YIN GYI GZHAN NI MA
YIN NO, ,RTOG PA GANG ZHE NA, KUN DU TSOL BA'I YID KYI BRJOD PA
STE, SEMS

PA DANG SHES RAB KYI BYE BRAG CES BYA BA LA KUN DU TSOL BA NI 'DI
CI YIN ZHES KUN DU RTOG PA'I RNAM PAR ZHUGS PA'O, ,YID KYI RANG
BZHIN GYI BRJOD PA NI YID KYI BRJOD PA'O, ,BRJOD PA DANG 'DRA BAS
BRJOD PA STE DON BRJOD PA'O, ,SEMS PA DANG SHES RAB KYI BYE BRAG
CES BYA BA LA

@225B SEMS PA NI GANG GIS SEMS KUN DU G-YO BAR BYED PA'I BDAG
NYID YIN LA, SHES RAB NI YON TAN DANG NYES PA 'BYED PA'I RNAM PA
YIN PAS DE'I DBANG GIS KYANG SEMS 'JUG PAS NA BAR 'GA' SEMS DANG
SEMS PA LA RTOG PA GDAGS, 'GA' NI SHES RAB DANG SEMS LA STE,

MNGON PAR MI RTOG PA DANG, MNGON PAR RTOGS PA'I DUS DANG GO RIMS
BZHIN NO, ,YANG NA SEMS PA DANG SHES RAB NYID LA GDAGS TE, DE'I
DBANG GIS DE LTAR 'JUG PA'I PHYIR RO, ,TSUL 'DI NI DPYOD PA LA
YANG BLTA BAR BYA'O, ,SEMS RTZING BA'O ZHES BYA BA LA CHE LONG
STE,

DNGOS PO TZAM KUN DU TSOL BA'I RNAM PA YIN PA'I PHYIR RO, ,DPYOD
PA GANG ZHE NA, SO SOR RTOG PA YID KYI DPYOD PA STE ZHES BYA BA
NI SNGAR KHONG DU CHUD PA LA 'DI NI 'DI'O ZHES DPYOD PA'I RNAM PA
YIN PA'I PHYIR RO, ,DE BZHIN DU GANG SEMS ZHI BA BA'O ZHES BYA BA
LA DE BZHIN DU ZHES BYA

BA NI, SEMS PA DANG SHES RAB KYI BYE BRAG GO, ,DNGOS PO LA SO SOR
RTOG PA'I RNAM PA YIN PAS ZHI BA PA ZHES BYA'O, ,'DI GNYIS NI REG
PAR GNAS PA DANG, REG PAR MI GNAS PA'I RTEN BYED PA'I LAS CAN NO,
,'DI GNYIS NI SEMS RTZING BA DANG ZHIB PAR RNAM PAR GNAS

PA THA DAD DU DBYE'O, ,'DU BYED KYI PHUNG PO NI TSOR BA DANG 'DU
SHES LAS GZHAN PA SEMS LAS BYUNG BA'I BDAG NYID DANG, SEMS DANG
LDAN PA MA YIN PA'I 'DU BYED KYI BDAG NYID DO ZHES BSHAD PA DE LA
SEMS LAS BYUNG BA RNAMS BSHAD ZIN TO, ,DA NI SEMS DANG LDAN PA MA

YIN PA'I 'DU BYED RNAMS BRJOD DGOS PAS DE'I PHYIR, SEMS DANG LDAN
PA MA YIN PA'I 'DU BYED RNAMS GANG ZHE NA ZHES BYA BA SMOS TE,
DRIS PA BZHIN DU GANG DAG GZUGS DANG SEMS DANG SEMS LAS BYUNG
BA'I GNAS SKABS LA GDAGS PA STE, DE NYID DANG GZHAN DU MI GDAGS
SO

ZHES DE DAG SPYIR BSTAN TE, DE DAG NI MI LDAN PA'I 'DU BYED YIN
PAR SKABS KYIS SBYAR RO, ,GZUGS LA SOGS PA'I GNAS SKABS PAS RANG
GI NGO BO GUD NA MED PAS, DE DAG NI GZUGS LA SOGS PA'I GNAS SKABS
LA THA SNYAD GDAGS PA'I PHYIR BTAGS PA'O, ,DE'I PHYIR RTEN

@226A *, ,DANG BCAS PA YIN PAS GNAS SKABS BZHIN DU DE NYID DANG
GZHAN DU MI GDAGS TE, GNAS SKABS DANG GNAS SKABS CAN GCIG DANG,
DU MA NYID DU THAL BAR 'GYUR BA'I PHYIR DANG, GNAS SKABS CAN LA
'BRAS BU RTAG PAR THAL BAR 'GYUR BA'I PHYIR

RO; ,DE LTAR SPYIR BSTAN NAS KHYAD PAR KHONG DU CHUD PAR 'DOD
NAS, DE DAG KYANG GANG ZHE NA ZHES DRIS PA DANG THOB PA DANG 'DU
SHES MED PA'I SNYOMS PAR 'JUG PA DANG ZHES BYA BA DE DAG GI KHYAD
PAR RGYA CHER BSTAN TO, ,DE LTA BU'I CHA DANG MTHUN PA DAG GO
ZHES BYA BA NI DE LTA BU'I RANG BZHIN CAN

DAG STE, GZHAN GANG DAG GZUGS DANG SEMS DANG SEMS LAS BYUNG BA'I
GNAS SKABS LA GDAGS PA STE, DE DAG KYANG LDAN PA MA YIN PA'I 'DU
BYED RNAMS SU RIG PAR BYA'O, ,DE DAG KYANG GANG ZHE NA, 'JUG PA
DANG, SO SOR NGES PA DANG, 'BYOR PA DANG, MGYOGS PA DANG,

GO RIMS DANG, RUS DANG, YUL DANG, GRANGS DANG, TSOGS PA ZHES BYA
BA LA SOGS PA'O, ,DA NI TSOGS PA LA SOGS PA'I RANG GI NGO BO SO
SOR DMIGS KYIS DBYE BA'I PHYIR, THOB PA GANG ZHE NA ZHES BYA BA
LA SOGS PA DRIS PA DANG, RNYED PA DANG LDAN PA'O ZHES BYA BA LA
SOGS

PA SMOS SO, ,SNGON MA THOB PA THOG MA NYID DU THOB PA NI RNYED
PA'O, ,RNYED PA RNAMS SKAD CIG GNYIS PA LA SOGS PAR YOD PA NI
LDAN PA STE, YANG DAG PAR RJES SU 'GRO BA NI LDAN PA ZHES BYA'O,
,DE LTAR NA THOB PA'I SGRA NI RNYED PA DANG LDAN PA LA YANG
SNYEGS PAR BSTAN PA YIN NO, ,DE YANG

SA BON DANG DBANG DANG MNGON DU GYUR PA DANG, RNAM PA GSUM DU
DBYE'O, ,CI RIGS SU SBYAR RO ZHES BYA BA DE LA RIGS PA NI 'DI YIN
TE, SKAD CIG DANG PO THOB PA NAS BRTZAMS TE DBANG GI DUS KYI BAR
DU SA BON ZHES BYA STE, DE LTAR NA SA BON NI RNYED PA DANG LDAN
PA GNYI GAR BRJOD PA YIN NO, ,

DBANG DANG MNGON DU GYUR PA NI LDAN PA YIN NO, ,SA BON CI LA BYA
ZHE NA, DGE BA DANG MI DGE BA DANG, LUNG DU MA BSTAN PA'I CHOS
RNAMS KYI RNAM PAR SHES PA LA MA 'ONGS PA NA DE DANG RIGS GCIG
PA'I CHOS KYI RGYU BSKYED PA'I NUS PA'I BYE BRAG NI SA BON NO,
,SA BON RNYED NAS DE LA RAG LAS PA'I

@226B PHYIR MNGON DU MA GYUR KYANG DE'I SA BON GANG YIN PA DE
THOB PA ZHES BYA'O, ,DBANG NI DE'I RKYEN LA LTOS NAS RGYUN GYI
'BRAS BU BSGRUB PA'I GNAS SKABS SO, ,MNGON DU GYUR BA NI DE'I
'BRAS BU GRUB PA'I DUS SO, ,'DU SHES MED PA'AM 'DU SHES MED PA
RNAMS KYI STE, 'DU SHES

MED PAR SNYOMS BAR 'JUG PA'AM, 'DU SHES MED PA RNAMS KYI SNYOMS
PAR 'JUG PA NI, 'DU SHES MED PA'I SNYOMS PAR 'JUG PA'O, ,DGE
RGYAS KYI 'DOD CHAGS DANG BRAL BA NI BSAM GTAN GSUM PA'I 'DOD
CHAGS DANG BRAL BA'O, ,BSAM GTAN GSUM PA NI

DGE CHUNG DANG TSAD MED DGE DANG DGE RGYAS SO, ,DE LA GANG DGE
RGYAS LAS 'DOD CHAGS DANG BRAL BA DE NI BSAM GTAN GSUM PA LAS
'DOD CHAGS DANG BRAL BA'O, ,GONG MA MA YIN PA NI BSAM GTAN GSUM
PA LAS GONG DU GYUR PA BSAM GTAN BZHI PA STE, BSAM GTAN BZHI

PA LA 'DOD CHAGS DANG MA BRAL ZHES BYA BA'I THA TSIG GO, ,'BYUNG
BA'I 'DU SHES SNGON DU BTANG BA ZHES BYA BA NI 'BYUNG BA'I 'DU
SHES SNGON DU BTANG BA'I YID LA BYED PA SU LA YOD PA DE 'BYUNG
BA'I 'DU SHES SNGON DU BTANG BA STE, 'DU SHES MED PA LA THAR BAR
'DU SHES PA'AM, SNYOMS

BAR 'JUG PA LA DE'I LAM DU 'DU SHES PA RNAMS 'DU SHES MED PA'I
SNYOMS PAR 'JUG PA LA SNYOMS PAR 'JUG GO, ,DE'I PHYIR 'BYUNG BA'I
'DU SHES NI THAR PA'I 'DU SHES SAM, DE'I LAM DU 'DU SHES PA'O,
,'DIR NI SUN 'BYIN PA'I RNAM PA LA 'BYUNG BA'I 'DU SHES SNGON DU

BTANG BA'I YID LA BYED PA ZHES BYA BAR 'DOD DE, DE NYID KYI PHYIR
SEMS DANG SEMS LAS BYUNG BA 'GAGS SU ZIN KYANG 'DU SHES MED PA
NYID LA 'DU SHES MED PA'I SNYOMS PAR 'JUG PA ZHES BSTAN TE, 'DI
LTAR 'DU SHES NYID LA SUN 'BYIN PAS SEMS DANG SEMS LAS BYUNG BA
MA LUS

PAR 'GAG PA'I GNAS SKABS SU 'GYUR RO, ,SEMS DANG SEMS LAS BYUNG
BA'I CHOS BRTEN PA MA YIN PA RNAMS GANG 'GOG PA'O ZHES BYA BA LA
BRTEN PA MA YIN PA RNAMS NI 'JUG PA'I RNAM PAR SHES PAR BSDUS PA
MTSUNGS PAR LDAN PA DANG BCAS PA RNAM PAR SHES PA'I TSOGS

@227A *, ,DRUG PO DAG STE, GANG GI PHYIR SEMS MED PA'I DUS THAMS
CAD NA MED PA DANG, SEMS DANG BCAS PA'I DUS RNAMS NA YANG GANG GI
PHYIR NI RTAG TU YOD PA MA YIN PA DE DAG BRTAN PA MA YIN PA RNAMS
SO, ,BRTAN PA NI KUN GZHI RNAM PAR SHES PA DANG, NYON

MONGS PA CAN GYI YID MTSUNGS PAR LDAN PA DANG BCAS PA STE, GTAN
DU YOD PA'I PHYIR RO, ,ZAG PA MED PA'I LAM GYI BDEN PA LA SNYOMS
PAR 'JUG PA'I DUS DANG, 'GOG PA LA SNYOMS PAR 'JUG PA'I DUS DANG,
MI SLOB PA'I DUS MA GTOGS PAR DUS GZHAN KUN NA YOD

PA'I PHYIR BRTAN PA MA YIN PA RNAMS ZHES BYE BRAG SMOS SO, ,GANG
'GOG PA ZHES BYA BA NI SNYOMS PAR 'JUG PA'I SEMS KYIS BYAS PA
STE, 'DIS 'GAG PAR BYED PAS NA 'GOG PA'O, ,DUS GZHAN NA SEMS DANG
SEMS LAS BYUNG BA BRTAN PA MA YIN PA KUN DU 'BYUNG

BA DANG MI MTHUN PA'I LUS KYI GNAS SKABS KYI BYE BRAG LA BYA STE,
DE LTAR NA LUS KYI GNAS SKABS KYI BYE BRAG LA 'DU SHES MED PA'I
SNYOMS PAR 'JUG PA LA GDAGS PAR BSTAN PA YIN NO, ,SNYOMS PAR 'JUG
PA'I SEMS KYIS DE MA THAG PA'I SEMS GZHAN SKYE BA DANG MI MTHUN

PA'I LUS SKYED PA'I PHYIR SNYOMS PAR 'JUG PA'I SEMS KYIS BYAS PA
ZHES BYA'O, ,'GOG PA'I SNYOMS PAR 'JUG PA GANG ZHE NA, CI YANG
MED PA'I SKYE MCHED KYI 'DOD CHAGS DANG BRAL BA SRID PA'I RTZE MO
LAS GYEN DU BSKYOD PA'O ZHES BYA BA NI, SRID PA'I RTZE MO LAS
GYEN DU MA BSKYOD KYANG

CI YANG MED PA'I SKYE MCHED KYI 'DOD CHAGS DANG BRAL BA'I SO SO
SKYE BO'I YANG YOD PAS DE'I PHYIR SRID PA'I RTZE MO LAS GYEN DU
BSKYOD PA ZHES BYA BA SMOS SO, ,SRID PA'I RTZE MO LAS GYEN DU
BSKYOD PA CI YANG MED PA'I SKYE MCHED KYI 'DOD CHAGS DANG BRAL BA
KHA CIG ,'BRAS BU LA GNAS PA DANG

'JUG PA YANG YOD PAS, DE'I PHYIR CI YANG MED PA'I SKYE MCHED KYI
'DOD CHAGS DANG BRAL BA ZHES BYA BA SMOS SO, ,GONG MA'I 'DOD
CHAGS DANG BRAL BA ZHES MA BRJOD PA NI SRID PA'I RTZE MO'I 'DOD
CHAGS DANG BRAL BA DGRA BCOM PA YANG 'GOG PA LA SNYOMS PAR 'JUG
PA YOD PA'I PHYIR RO, ,

@227B CI YANG MED PA'I SKYE MCHED KYI 'DOD CHAGS DANG BRAL BA
DANG SRID PA'I RTZE MO LAS GYEN DU BSKYOD PA ZHES BYA BA GNYI GA
SMOS PAS NI 'DI 'PHAGS PA PHYIR MI 'ONG BA'AM, DGRA BCOM PA'I
SNYOMS PAR 'JUG PA YIN GYI, SO SO'I SKYE BO NI MA YIN PAR BSTAN
PA YIN NO, ,SO SO'I SKYE BO NI SRID

PA'I RTZE MO LAS GYEN DU MI BSKYOD DO, SRID PA'I RTZE MO LAS
GNYEN PO 'JIG RTEN LAS 'DAS PA'I LAM MED PA'I PHYIR RO, ,MTHONG
BA'I LAM ZAG PA MED PA NI SRID PA'I RTZE MO'I GNYEN PO YIN TE,
DE'I PHYIR 'PHAGS PA NYID MTHONG BAS SPANG BAR BYA BA'I NYON
MONGS PA SPANGS PA DANG,

BSGOM BAS SPANG BAR BYA BA'I NYON MONGS PA'I PHYIR MA CHAGS PAS
SRID BA'I RTZE MO LAS BSKYOD PA'O, ,GNAS PA'I 'DU SHES SNGON DU
BTANG BA'I YID LA BYED PAS ZHES BYA BA LA 'GOG PA'I SNYOMS PAR
'JUG PA NI 'DU SHES MED PA'I SNYOMS PAR 'JUG PA BZHIN DU 'BYUNG
BA'I 'DU SHES

SNGON DU BTANG BA'I YID LA BYED PAS SNYOMS PAR 'JUG PA MA YIN GYI
GNAS PA'I 'DU SHES SNGON DU BTANG BAS SO, ,'GOG PA'I SNYOMS PAR
'JUG PA NI SRID PA'I RTZE MO BA STE, 'PHAGS PA RNAMS NI SRID PA
LAS 'BYUNG BA'I 'DU SHES MI 'JUG GI ,'DU SHES DANG TSOR BAS YONGS

SU SKYO NAS DE MED PA'I PHYIR 'GOG PA'I SNYOMS PAR 'JUG PA LA ZHI
BAR GNAS PA'I 'DU SHES SU 'GYUR RO, ,GNAS SU MNYAM PA'I 'DU SHES
NI GNAS PA'I 'DU SHES SO, ,'DIS GNAS PAR BYED PAS GNAS PA STE,
DUS GZHAN DU SDOD CES BYA BA'I THA TSIG GO, ,SNYOMS PAR 'JUG

PA'I KHYAD PAR MYA NGAN LAS 'DAS PA DANG 'DRA BAS GNAS PAR BYA'O
SNYAM PA'I 'DU SHES MNGON PAR 'DU BYED PA'I YID LA BYED PA NI
GNAS PA'I 'DU SHES SNGON DU BTANG BA'I YID LA BYED PA ZHES BYA'O,
,SRID PA'I RTZE MO PA DE NI PHRA BA'I PHRA BA STE, DE MA THAG TU
'GOG PA'I SNYOMS PAR 'JUG PA MNGON

DU 'GYUR BA'I PHYIR RO, ,BRTAN PA MA YIN PA RNAMS ZHES BYA BA NI
'GOG PA LA SNYOMS PAR 'JUG PA RNAMS KYI 'JUG PA'I RNAM PAR SHES
PA DRUG DANG BZHI DANG GCIG 'DOD PA DANG, GZUGS DANG GZUGS MED
PA'I KHAMS RNAMS SU GO RIMS BZHIN NO, ,BRTAN PA RNAMS LAS KYANG

@228A *, ,KHA CIG CES BYA BA LA BRTAN PA NI RNAM PAR SMIN PA'I
RNAM PAR SHES PAR BSDUS PA DAG KYANG YOD PAS DE'I PHYIR KHA CIG
CES BYA BA SMOS SO, ,NYON MONGS PA CAN GYI YID NI 'GOG PA'I
SNYOMS PAR 'JUG PA DANG, MI SLOB PA'I DUS MA GTOGS PAR ZAG PA
DANG

BCAS PA'I SPYOD PA THAMS CAD NA GNAS PA'I TSUL CAN YIN PAS BRTAN
PA'O, ,'GOG PA GANG YIN PA'O ZHES BYA BA NI 'JUG PA'I RNAM PAR
SHES PAS BYAS PA STE, RNAM PAR SMIN PA'I RNAM PAR SHES PA LA 'JUG
PA'I RNAM PAR SHES PA RNAMS DANG, NYON MONGS PA CAN GYI YID KYI
RNAM PAR SHES

PA'I SA BON LA GNOD PA BYED PA GANG YIN PA STE, 'DIS 'JUG PA'I
RNAM PAR SHES PA DANG, NYON MONGS PA CAN GYI YID DUS GZHAN NA MI
'BYUNG BAR 'GOG PAS 'GOG PA ZHES BYA'O, ,DE LTAR NA SNYOMS PAR
'JUG PA'I SEMS KYIS KUN GZHI RNAM PAR SHES PA LA SA BON NYAMS PAR
BYAS PA'I

GNAS SKABS LA 'GOG PA'I SNYOMS PAR 'JUG PA GDAGS SO, ,'DU SHES
MED PA GANG ZHE NA, 'DU SHES MED PA'I SNYOMS PAR 'JUG PA'I 'BRAS
BU STE, 'DU SHES MED PA'I SEMS CAN LHA RNAMS KYI NANG DU SKYES
PA'I SEMS DANG SEMS LAS BYUNG BA'I CHOS BRTAN PA MA YIN PA RNAMS

GANG 'GOG PA'O ZHES BYA BA LA LHA DE DAG NI 'BRAS BU CHE BA ZHES
BYA BA RNAMS TE, BSAM GTAN BZHI PA'I GNAS GZHAN GSUM PA'O, ,DE
DAG GI GONG NA KHANG KHYIM LTA BUR 'DU SHES MED PA'I SEMS CAN LHA
RNAMS KYI GNAS YOD PA DER SKYES PA'I 'DU SHES MED PA'I SNYOMS PAR
'JUG PA'I

RNAM PAR SMIN PA'I 'BRAS BU'O, ,SEMS DANG SEMS LAS BYUNG BA'I
CHOS BRTAN PA MA YIN PA RNAMS GANG 'GOG PA'O ZHES BYA BA NI 'DI'I
RANG BZHIN NGES PAR BZUNG BA STE, DER SKYES PA'I SEMS DANG SEMS
LAS BYUNG BA CHOS BSTAN PA MA YIN PA RNAMS RANG GI GNAS LA RANG
GI RIGS KYI SEMS

DANG SEMS LAS BYUNG BA'I SA BON LA GNOD PAR BYED PA NI SRAB PA
BAS KYANG CHES SRAB BAR 'GYUR ZHING THA MAR SHIN TU SRAB PA'I BAR
DU GYUR NAS RANG GI GNAS LA SA BON NYAMS PAR BYAS PA'I PHYIR SEMS
GZHAN DANG SBYOR MI NUS SO, ,DE'I PHYIR SEMS DANG SEMS LAS BYUNG
BA'I BRTAN BA MA YIN PA RNAMS

@228B DE'I TSE GNAS LAS MI 'BYUNG STE, SA BON NYAMS PAR GYUR BA'I
DUS DE NA GNAS LA 'DU SHES MED PA GDAGS SO, ,DE LTAR NA GNAS KYI
DUS NYID LA BYA STE, 'DIS 'GOG PAR BYED PAS NA 'GOG PA'O, ,SROG
GI DBANG PO GANG ZHE NA, RIS MTHUN PA RNAMS SU SNGON GYI LAS KYIS
'PHANGS

PAS GANG 'DU BYED RNAMS KYI GNAS BA'I DUS NGES PA'O ZHES BYA BA
NI 'DIS 'TSO BAR BYED PAS SROG GO, ,RIS MTHUN PA DE NYID DU GNAS
BAR DBANG BYED PA'I PHYIR DBANG PO ZHES BYA'O, ,RIS NI SEMS CAN
GYI TSOGS SO, ,SKAL BA MTSUNGS PA NI MTHUN PA STE, 'DRA ZHES BYA
BA'I THA TSIG GO, ,

RIS MTHUN PAS RIS MTHUN PA STE, 'GRO BA THA DAD PA DANG, LAS THA
DAD PAS THA DAD PAR GYUR PA'I RIS MTHUN PA DE DAG TU SO SO'I TSE
GCIG GI PHUNG PO'I RGYUN GANG YIN PA DE RIS MTHUN PA ZHES BYA'O,
,DE YANG SNGON BSAGS PA'I DGE BA DANG MI DGE BA DANG, MI G-YO
BA'I LAS KYIS 'PHANGS PA NI

LAS KYIS BSKYED PA'O, ,GANG GNAS PA'I DUS NGES PA ZHES BYA BA NI
THA DAD PA MA YIN BA'I RIS MTHUN PAS BSDUS PA'I 'DU BYED RNAMS
KYI 'JUG PA LA GNAS PA ZHES BYA'O, ,GNAS PA DE'I DUS NGES PA NI
'DIS RIS MTHUN PA DER LO BRGYA'AM, LO STONG NGAM, DUS JI SRID DU
GNAS PAR 'GYUR BA DE

GNAS PA'I DUS NGES PA'O, ,DE LTAR NA GNAS PA'I DUS NGES PA'I RANG
BZHIN LA TSE ZHES BSTAN PA YIN NO, ,DE'I GNAS NI SNGON BSAGS PA'I
LAS KYIS 'PHANGS PAS NUS PA'I KHYAD PAR CAN GYI 'DU BYED BRTAN PA
KUN GZHI RNAM PAR SHES PA SNGON DU 'GRO BA RNAMS SO, ,RIS MTHUN
PA GANG ZHE NA GANG

SEMS CAN RNAMS KYI LUS 'DRA BA'O ZHES BYA BA LA SEMS CAN NI LHA
DANG MI LA SOGS PA 'GRO BA LNGAR GTOGS PA RNAMS SO, ,DE DAG GI
BDAG GI DNGOS POR GANG LA 'DZIN PA DE, SEMS CAN RNAMS KYI LUS YIN
TE, DE YANG NYE BAR LEN PA'I PHUNG PO LNGA PO NYID DAM, PHUNG PO
BZHI'I BDAG NYID DO, ,

'DRA ZHES BYA BA NI MTSUNGS PA'O, ,DE NI 'DI SKAD DU 'GRO BA DANG
GNAS DANG LUS LA SOGS PA THA DAD PAS THA DAD PA NI SEMS CAN RNAMS
KYI 'GRO BA DANG, GNAS DANG LUS THA DAD PA'I GZHI SEMS CAN RNAMS
KYI LUS PHAN TSUN 'DRA BA GANG YIN PA DE LA RIS MTHUN PA GDAGS SO
ZHES BSTAN PA YIN NO, ,SKYE

@229A *, ,PA GANG ZHE NA, RIS MTHUN PAR GANG 'DU BYED RNAMS MA
BYUNG BA LAS BYUNG BA'O ZHES BYA BA LA, RIS MTHUN PA SMOS PA NI
'DU BYED TZAM GYI 'BYUNG BA LA SKYE BA ZHES MI BYA'I, RIS MTHUN
PAR GYUR PA'I 'DU BYED GANG YIN PA DE DAG NYID MA BYUNG BA LAS
BYUNG BA LA SKYE BA ZHES BYA STE,

THAMS CAD NI MA YIN NO ZHES BSTAN PA'I PHYIR RO, ,GANG DAG DNGOS
PO LA SKYES PA MED PA DANG, ZHIG PA MED PA RNAMS KYI SKYE BA DON
GZHAN DU 'GYUR PA DANG BYED PA LAS DUS RNAM PAR GZHAG PAR 'DZIN
PA RNAMS KYI 'DOD PA DE BSAL BA'I PHYIR, MA BYUNG BA LAS BYUNG BA
ZHES BYA BA SMOS TE, 'DU BYED

RNAMS KYI RANG BZHIN MA BYUNG BA LAS BYUNG BA NI SKYE BA ZHES
BYA'O, ,DON GZHAN GYUR PA YANG MED, BYED PA LAS DUS RNAM PAR
GZHAG PA YANG MA YIN NO, ,RGA BA GANG ZHE NA, DE LTAR DE DAG GI
RGYUN GZHAN DU 'GYUR BA'O ZHES BYA BA LA DE LTAR DE DAG GI ZHES
BYA BA NI RIS MTHUN PAR GYUR PA'I 'DU BYED

RNAMS NYID KYI'O, ,RGYUN GZHAN DU 'GYUR BA'O ZHES BYA BA NI SKYE
BA'I SRID PA NAS 'CHI BA'I SRID PA'I BAR DU STE, BAR DER RGYU
DANG 'BRAS BU'I DNGOS POR GNAS PA'I 'DU BYED RNAMS RGYUN MI 'CHAD
PAR 'BYUNG BA LA RGYUN CES BYA'O, ,DE'I GZHAN DANG GZHAN DU GYUR
PA'I DNGOS PO NI GZHAN DU 'GYUR BA

STE; 'DI LTAR NUR NUR PO'I DUS LAS MER MER POR 'GYUR BA'I DUS
DANG, DE BZHIN DU DAR LA BAB PA'I DUS LAS RGAS PA'I DUS KYI BAR
DU'O, ,NUR NUR PO LA SOGS PA'I DUS RNAMS LA YANG SNGA MA LAS PHYI
MAR 'GYUR BA'I SKAD CIG RE RE LA GZHAN DU 'GYUR BA ZHES BRJOD DO,
,DE LTAR NA RGYUN

GZHAN DU 'GYUR BA LA RGA BA GDAGS TE, SKAD CIG GCIG LA YANG MA
YIN PA DON GZHAN DU 'GYUR BA YANG MED DO, ,GNAS PA GANG ZHE NA,
DE LTAR DE DAG GI RGYUN RGYUD CHAGS PA'O ZHES BYA BA LA, DE LTAR
ZHES BYA BA NI RIS MTHUN PA GCIG NA'O, ,SHI BA LA THUG GI BAR DU
'DU BYED RNAMS KYI RGYUN

RGYUD CHAGS PA LA GNAS PA GDAGS TE, SKAD CIG GCIG LA YANG MI BYA
ZHING DON GZHAN DU GYUR PA YANG MED PAR BSTAN PA YIN NO, ,MI RTAG
PA NYID GANG ZHE NA, DE LTAR DE DAG NI RGYUN 'CHAD PA'I ZHES BYA
BA LA DE LTAR DE DAG GI ZHES BYA BA NI RIS MTHUN PA GCIG TU 'DU
BYED RNAMS KYI RGYUN CHAD PA LA MI RTAG

@229B PA GDAGS TE, SKAD CIG RE RE LA YANG MA YIN ZHING DON GZHAN
DU GYUR PA YANG MED PAR BSTAN PA YIN NO, ,RGYUN CHAD PA NI 'DIR
'CHI BA LA BYA BAR RIG PAR BYA'O, ,PHYI ROL GYI GZUGS LA YANG
SKYE BA DANG, RGA BA DANG, GNAS PA DANG, MI RTAG PA NYID YOD PAR
NGES NA, CI'I PHYIR RIS MTHUN

PA NYID KYI 'DU BYED KYI RGYUN LA SKYE BA LA SOGS PAR BSHAD KYI,
PHYI ROL GYI GZUGS KYI NI MA YIN ZHE NA, BCOM LDAN 'DAS KYIS 'DU
BYAS KYI MTSAN NYID SKYE BA DANG, RGA BA DANG, GNAS PA DANG, MI
RTAG PA NYID GANG DAG BSHAD PA DE DAG NI SEMS CAN DU BRJOD PA
NYID KYI 'DU BYED KYI DBANG DU MDZAD

PA YIN GYI, PHYI ROL GYI MA YIN PAR BSTAN PA'I PHYIR RO, ,GNYI GA
LA YANG SKYE BA LA SOGS PA YOD PAR MTSUNGS NA ZIN PA'I 'DU BYED
KYI DBANG DU MDZAD DE, BCOM LDAN 'DAS KYIS 'DU BYED KYI MTSAN
NYID BSHAD PA CI'I PHYIR ZHE NA, PHYI ROL GYI GZUGS NI 'JIG PA
DANG CHAGS

BAS RAB TU PHYE BA YIN LA, NANG GI 'DU BYED RNAMS NI SKYE BA
DANG, RGA BA LA SOGS PAS RAB TU PHYE BA'I PHYIR RO, ,DE NI 'DI
SKAD DU 'JIG RTEN NA PHYI'I GZUGS KYI 'JIG PA DANG, SKYE BA LA
'JIG PA DANG, CHAGS PA'I SGRAR GRAGS PAS BCOM LDAN 'DAS KYIS
KYANG 'JIG RTEN DANG MTHUN PAR DE

SKAD DU BSHAD DE, SKYE BA LA SOGS PA'I SGRAR NI MA YIN NO, ,NANG
GI 'DU BYED RNAMS NI SKYES SO, ,RGAS SO, ,GNAS SO, ,ZHIG GO ZHES
SKYE BA DANG RGA BA LA SOGS PAS RAB TU PHYE BA YIN TE, BCOM LDAN
'DAS KYIS KYANG 'JIG RTEN DANG MTHUN PAR DE DAG GI 'BYUNG BA LA
SOGS PA LA SKYE BA LA

SOGS PA'I SGRAR BSTAN TO ZHES BSHAD PA YIN NO, ,MING GI TSOGS
GANG ZHE NA, CHOS RNAMS KYI NGO BO NYID KYI TSIG BLA DAGS SO ZHES
BYA BA NI BRJOD PAR BYA BA DANG BRJOD PA LA RNAM PAR SHES PA
GZHOL BAR BYED PAS MING NGO, ,DE YANG DON RNAMS LA BRDA SPROD
BA'I YI GE 'DUS PA STE, MING NGAM YI GE

RNAMS 'DUS PA LA MING GI TSOGS ZHES BYA'O, ,CHOS RNAMS KYI NGO BO
NYID BRJOD DU MED PA'I PHYIR SGRO BTAGS PA'I TSIG LA TSIG BLA
DAGS ZHES BYA'O, ,NGO BO NYID NI RANG GI MTSAN NYID DO, ,CHOS
RNAMS KYI RANG GI NGO BO BRJOD DU MED KYANG GANG GIS RANG GI NGO
BO GSAL BAR BYED PA'I BRJOD PA DE MING

@230A *, ,ZHES BYA STE, DPER NA MIG RNA BA GZUGS SGRA ZHES BYA BA
LTA BU'O, ,TSIG GI TSOGS GANG ZHE NA, CHOS RNAMS KYI KHYAD PAR
GYI TSIG BLA DAGS SO ZHES BYA BA NI 'DIS KHYAD PAR GYI DON SHES
PAR BYED PAS TSIG STE, DE LTA NA MING DANG 'JIG RTEN PA'I TSIG
LAS TSIG BYE BRAG TU

BYAS PA YIN NO, ,MING DANG TSIG GNYIS YI GE 'DUS PA'I BDAG NYID
YIN PAR BYE BRAG MED KYANG DON GYI BYE BRAG GIS BYE BRAG TU DBYE
STE, CHOS RNAMS KYI NGO BO NYID KYI TSIG BLA DAGS NI MING YIN LA,
KHYAD PAR GYI GZHI NI NGO BO NYID YIN PAS SNGAR NGO BO NYID KYI
TSIG BLA DAGS SMOS SO, ,KHYAD PAR

NI MI RTAG PA LA SOGS PA'O, ,'JUG PA DANG LDOG PA'I BDAG NYID
DANG GZHAN DU MI SNYEGS PA'I NGO BO NYID LAS BYE BRAG TU BYED PA
NI KHYAD PAR TE, DPER NA 'DU BYED THAMS CAD NI MI RTAG PA'O, ,CHO
THAMS CAD NI BDAG MED PA'O, ,YA NGAN LAS 'DAS PA NI ZHI BA'O ZHES
BYA BA LTA BU'O, ,

DE NI 'DI SKAD DU DNGOS PO'I NGO BO NYID BRJOD PA TZAM NI MING
YIN LA, DNGOS PO'I NGO BO NYID KYI KHYAD PAR BRJOD PA NI TSIG YIN
NO ZHES BSTAN PA YIN NO, ,LHAG MA NI MING BSHAD PA BZHIN DU SHES
PAR BYA'O, ,YI GE'I TSOGS GANG ZHE NA, YI GE RNAMS TE DE GNYI GA
GSAL BAR BYED PA'I

PHYIR RO ZHES BYA BA NI 'DIS GSAL BAR BYED PAS YI GE'O, ,YI GE
RNAMS KYI TSOGS NI YI GE'I TSOGS SO, ,TSOGS SMOS PA NI YI GE
THAMS CAD BSDU BA'I PHYIR RO, ,DE ZHES BYA BA'I SGRA 'BA' ZHIG
SMOS NA NI GONG MA NYID LA SBYOR DU DGOS LA, GNYI GA ZHES BYA BA
NYI TSE SMOS NA YANG

GNYI GA GANG LA BYA BAR GTOL MED DE, DE'I PHYIR DE GNYI GA ZHES
GNYI GA SMOS SO, ,DE LTAR NA BSHAD MA THAG PA'I MING DANG TSIG
GSAL BAR BYED PA'I PHYIR YI GE ZHES BSHAD PA YIN NO, ,JI LTAR NA
YI GE RNAMS KYIS MING DANG TSIG GSAL BAR BYED CE NA, NGO BO NYID
DANG KHYAD PAR GYI TSIG

BLA DAGS KYI GNAS SKABS SU GYUR PA'I YI GE 'DUS PA RNAMS LA MING
DANG TSIG GDAGS PA'I PHYIR TE, DE LTAR NA YI GE RNAMS KYIS MING
DANG TSIG GSAL BAR BYED DO, ,YI GE RNAMS KYI NGAG GI RNAM PAR RIG
BYED KYI NGO BO NYID MA YIN TE, YI GE LA SOGS PA NI BRJOD PA'O
ZHES 'JIG RTEN NA GRAGS

@230B SO; ,DE DAG NI MING DANG TSIG GNAS KYIS DON YANG DAG PAR
BRJOD PA'I PHYIR BRJOD PA ZHES BYA'O, ,DON GYI GNAS GANG DAG LA
BSTAN PA'I GNAS DE DAG LA MING DANG TSIG GDAGS PAS DE DAG NI DE'I
GNAS ZHES BYA'O, ,YI GE YANG DE DAG GI RNAM GRANGS SU GTOGS PA
GZHAN DU MI 'GYUR BAR BYED PA'I

PHYIR TE, 'DI LTAR MIG DANG 'DREN BYED CES BYA BA LA SOGS PA NI
RNAM GRANGS SU GTOGS PA GZHAN DAG TU 'GYUR BA STE, BRJOD PAR BYA
BA NYID RNAM GANGS SU GTOGS PA GZHAN RNAMS KYIS SHES SO ZHES BYA
BA'I THA TSIG GO, ,GANG GIS AA ZHES BRJOD PA MA GTOGS PAR AA ZHES
BYA BA SHES PAR

'GYUR BA AA ZHES BYA BA'I RNAM GRANGS DE LTA BU GZHAN MED DO,
,THAMS CAD NI 'DI LTA STE, NGO BO NYID DANG KHYAD PAR DANG DE
GNYI GA'I THA SNYAD TZAM DU ZAD DE, DE DAG THAMS CAD NI 'DI DAG
GIS RJES SU THA SNYAD GDAGS PA YIN PAS DE'I PHYIR MING DANG TSIG
DANG YI GE'I TSOGS DE DAG RNAM PAR GZHAG

GO; ,DE BZHIN DU LDAN PA MA YIN PA GZHAN DAG KYANG TSIG DANG YI
GE'I TSOGS BZHIN DU DGOS PA LA LTOS NAS RNAM PAR GZHAG PAR RIG
PAR BYA'O, ,SO SO'I SKYE BO NYID GANG ZHE NA, 'PHAGS PA'I CHOS
RNAMS MA THOB PA'O ZHES BYA BA NI CHOS GANG DANG LDAN NA SO SO'I
SKYE BO ZHES BRJOD PA DE SO SO'I SKYE BO NYID DO, ,

SDIG PA MI DGE BA'I CHOS RNAMS LAS RING DU SONG BAS 'PHAGS PA
RNAMS SO, ,DE DAG KYANG SLOB PA DANG MI SLOB PA RNAMS TE, DE DAG
GI CHOS RNAMS NI MTHONG BA DANG BSGOM PA DANG MI SLOB PA'I LAM
RNAMS TE, DE DAG MA THOB PA NI SO SO'I SKYE BO NYID DO, ,MA THOB
PA NI 'DIR 'PHAGS PA'I CHOS MA

SKYES PA STE, 'DI LTAR 'PHAGS PA'I CHOS MA SKYES PA'I SEMS CAN
GYI RGYUD LA SO SO'I SKYE BO ZHES BYA'O, ,'PHAGS PA'I CHOS SKYES
PA LA NI 'PHAGS PA ZHES BYA'O, ,'JUG PA GANG ZHE NA, RGYU DANG
'BRAS BU RGYUN MI 'CHAD PA LA 'JUG PA ZHES BYA STE, SKAD CIG GCIG
LA'AM, RGYUN CHAD

PA LA NI 'JUG PA GDAGS PA MA YIN NO, ,SO SOR NGE PA GANG ZHE NA,
RGYU DANG 'BRAS BU THA DAD PA NYID LA SO SOR NGES PA RNAM PAR
GZHAG STE, RGYU DANG 'BRAS BU THA DAD PA YANG 'DOD PA'I YUL GYI
NI LEGS PAR SPYAD PA'O, ,MI 'DOD PA NI NYES PAR SPYAD BA'O ZHES
BYA BA LA SOGS PA'I NI 'BRAS BU

@231A *, ,SO SO BA RNAMS KYI RGYU THA DAD PA'O, ,'BYOR BA GANG
ZHE NA, RGYU DANG 'BRAS BU 'TSAM PA LA 'BYOR PA GDAGS TE, DPER NA
SBYIN PA NI LONGS SPYOD PHUN SUM TSOGS PA DANG 'TSAM PAR RIGS PAR
SBYIN PA'I 'BRAS BU NI LONGS SPYOD PHUN SUM TSOGS PA LTA BU'O,
,MGYOGS PA

GANG ZHE NA, RGYU DANG 'BRAS BU MYUR DU 'BYUNG BA LA MGYOGS PA
ZHES GDAGS SO, ,GO RIMS GANG ZHE NA, RGYU DANG 'BRAS BU RE RE NAS
'BYUNG BA LA GO RIMS ZHES GDAGS TE, RE RE NAS 'BYUNG GI CIG CAR
DU 'BYUNG BA NI MA YIN NO, ,DUS GANG ZHE NA, RGYU DANG 'BRAS BU
RGYUN DU 'BYUNG BA LA DUS

ZHES GDAGS TE, RGYU DANG 'BRAS BU 'BYUNG BA LA DE LAS RGYU DANG
'BRAS BU BYUNG NAS 'GAGS PA GANG YIN PA DE 'DAS PA'I DUS ZHES
GDAGS SO, ,GANG MA BYUNG BA DE MA 'ONGS PA'I DUS SO, ,GANG BYUNG
BA MA 'GAGS PA DE DA LTAR BYUNG BA'I DUS SO, ,YUL GANG ZHE NA,
SHAR DANG, LHO DANG,

NUB DANG, BYANG DANG, 'OG DANG, STENG DANG PHYOGS BCU THAMS CAD
LA RGYU DANG 'BRAS BU YOD PA NYID LA YUL ZHES GDAGS TE, RGYU DANG
'BRAS BUS PHYOGS KHYAB PA LA YUL ZHES GDAGS SO, ,GZUGS SU BSDUS
PA NI RGYU DANG 'BRAS BUR RIG PAR BYA STE, GZUGS MED PA RNAMS NI

PHYOGS LA KHYAB PAR BYED PAR MI NUS PA'I PHYIR RO, ,GRANGS GANG
ZHE NA, 'DU BYED RNAMS KYI SO SO THA DAD PA LA GRANGS ZHES GDAGS
TE, THA DAD PA ZHES BYA BA NI THA DAD PA MA YIN ZHING GCIG PA'I
BDAG NYID LA GNYIS ZHES BYA BA GRANGS MI 'THAD PA'I PHYIR RO,
,TSOGS PA GANG ZHE NA, RGYU DANG

RKYEN 'DUS PA LA TSOGS PA ZHES GDAGS SO, ,DE LTAR NA SEMS DANG
LDAN PA MA YIN PA'I 'DU BYED 'DI DAG NI CHOS RNAMS KYI GNAS SKABS
KYI KHYAD PAR LA GDAGS PAS RTAGS YOD PAR RIG PAR BYA'O, ,'DU BYED
KYI PHUNG PO BSHAD ZIN TO, ,'DU BYED KYI PHUNG PO'I 'OG TU RNAM
PAR

SHES PA'I PHUNG PO BSHAD PAR BYA STE, DE'I PHYIR RNAM PAR SHES PA
GANG ZHE NA, DMIGS PA RNAM PAR RIG PA'O ZHES BYA BA SMRAS SO,
,DMIGS PA NI SEMS DANG SEMS LAS BYUNG BA'I YUL TE, DE YANG GZUGS
NAS CHOS KYI BAR DU RNAM PA DRUG GO, ,DE YANG RNAM PAR RIG PA NI

@231B 'DZIN PA DANG, RTOG PA DANG KHONG DU CHUD PA ZHES BYA BA'I
THA TSIG GO, ,DE NI 'JUG PA'I RNAM PAR SHES PA DRUG STE MIG GI
RNAM PAR SHES PA NAS YID KYI RNAM PAR SHES PA'I BAR DU'O, ,DE LA
MIG GI RNAM PAR SHES PA NI MIG GI DBANG PO LA BRTEN NAS YUL SO
SOR RNAM PAR RIG PA'O, ,DE BZHIN

DU YID KYI RNAM PAR SHES PA'I BAR DU YANG YID KYI DBANG PO LA
BRTEN NAS CHOS THAMS CAD SO SOR RNAM PAR RIG PA'O, ,RNAM PAR SHES
PA'I RANG GI NGO BO BSHAD NAS, DE'I RNAM GRANGS BSTAN PA'I PHYIR,
SEMS DANG YID KYANG DE YIN TE, ,ZHES BYA BA SMOS TE, RNAM PAR
SHES PA DE NI SEMS ZHES

KYANG BYA, YID CES KYANG BYA'O, ,RNAM GRANGS KYI DON BSTAN PA'I
PHYIR, SNA TSOGS PA DANG YID RTEN BYED PA'I PHYIR ZHES BYA BA
SMOS TE, SNA TSOGS PA'I PHYIR SEMS ZHES BYA'O, ,DE MA THAG PA'I
SEMS KYI RTEN BYED PAS YID CES BYA'O, ,DE LA 'JUG PA'I RNAM PAR
SHES PA NI DMIGS

PA SO SOR RIG PA'I RANG BZHIN YIN PA DANG, DMIGS PA SO SOR RNAM
PAR RIG PA YANG RNAM PA DU MA YIN PA'I PHYIR, MIG LA SOGS PA'I
RNAM PAR SHES PA NI SNA TSOGS ZHES BYA'O, ,DE'I PHYIR DE'I DBANG
PO LA BRTEN NAS 'BYUNG BA NA YUL RNAM PAR SHES PA ZHES BYA'I,
DBANG PO RNAMS NI

MA YIN NO, ,'DI LTAR MIG GI RNAM PAR SHES PA LA SOGS PA DRUG PO
GANG DANG GANG 'GAGS PA DE DANG DE NI DE MA THAG PA'I RNAM PAR
SHES PA 'BYUNG BA'I RTEN GYI DNGOS POR GNAS TE, DE'I PHYIR DE MA
THAG PA'I SEMS KYI RTEN BYED PAS YID CES BYA'O, ,SNA TSOGS PA'I
PHYIR SEMS ZHES

BYA'O ZHES GANG BSHAD PA DE NI RIGS KYI DBANG DU BYAS PA YIN GYI
SKAD CIG LA NI MA YIN NO, ,SKAD CIG NI DMIGS PA SO SOR NGES PA'I
RNAM PA YIN PAS SNA TSOGS ZHES MI BYA STE, DE NI DNGOS SU SEMS MA
YIN NO, ,DNGOS SU NA SEMS NI KUN GZHI RNAM PAR SHES PA STE, 'DIR
RGYU BSTAN

PA'I PHYIR, 'DI LTAR DE'I 'DU BYED THAMS CAD KYI SA BON BSAGS
PA'O ZHES BYA BA SMOS SO, ,SKAD CIG RE RE LA 'DU BYED THAMS CAD
KYI SA BON BSAGS PAS SEMS ZHES BYA STE, DNGOS SU NA DE NYID SEMS
SO, ,BSAGS PA NI YANG DANG YANG SA BON YONGS SU GSOS PA'AM, 'DU
BYED

@232A *, ,KYI SA BON RJES SU 'BREL BA'O, ,'DU BYED RNAMS NI 'DIR
ZAG PA DANG BCAS PA'I CHOS RNAMS SU 'DOD DE, DE DAG KYANG RKYEN
BZHI LAS 'BYUNG NGO, ,DE LA RGYU'I RKYEN NI KUN GZHI RNAM PAR
SHES PA LA GNAS PA'I BAG CHAGS TE, YANG DANG YANG 'DU BYED RNAMS

KUN DU 'BYUNG BAS SA BON BRTAS PA LA BAG CHAGS ZHES BYA'O, ,BDAG
PO'I RKYEN NI MIG LA SOGS PA'I DBANG PO RNAMS SO, ,DE MA THAG
PA'I RKYEN NI RNAM PAR SHES PA 'GAGS MA THAG PA'O, ,DMIGS PA'I
RKYEN NI GZUGS LA SOGS PA'O, ,'DI LTAR MDO LAS KYANG MIG NYAMS

PAR MA GYUR LA GZUGS RNAMS KYANG SNANG BAR GYUR PA DANG, DE SKYED
PA YID LA BYED PA YANG NYE BAR GNAS PAR GYUR NA DE LAS BYUNG BA'I
MIG GI RNAM PAR SHES PA 'BYUNG BAR 'GYUR RO ZHES GSUNGS SO, ,DE
BZHIN DU RNA BA LA SOGS PA'I RNAM PAR SHES PA LA YANG JI LTAR
MTHUN MTHUN DU

BRJOD PAR BYA'O, ,RGYU'I RKYEN RTAG TU GNAS PA DANG, SHES PAR
DKA' BA'I PHYIR MA SMOS SO, ,DE'I 'OG TU KUN DU TSOL BA'I YID KYI
RNAM PAR SHES PA'O, ,KUN DU TSOL BA'I 'OG TU RNAM PAR 'JOG PA'O,
,RNAM PAR 'JOG PA'I 'OG TU RNAM PAR RTOG PA'I YID KYI RNAM PAR
SHES PA 'BYUNG

STE; DE'I TSE YUL LAS KUN NAS NYON MONGS PA DANG, RNAM PAR BYANG
BAR 'GYUR RO, ,DE'I TSE BSOD NAMS DANG BSOD NAMS MA YIN PA DANG,
MI G-YO BA'I 'DU BYED SEMS PA'I BDAG NYID CAN RNAMS MNGON PAR 'DU
BYED DO, ,MNGON PAR 'DU BYAS PA DE DAG 'GAG PA NA KUN

GZHI RNAM PAR SHES PA LA RNAM PAR SMIN PA'I BAG CHAGS SO, ,RGYU
MTHUN PA'I BAG CHAGS GSO BAR BYED DO, ,DE LA RGYU MTHUN PA'I BAG
CHAGS LA BRTEN NAS KUN GZHI RNAM PAR SHES PA LAS BSOD NAMS DANG
BSOD NAMS MA YIN PA DANG, MI G-YO BA'I 'DU

BYED RNAMS 'BYUNG NGO, ,RNAM PAR SMIN PA'I BAG CHAGS LA BRTEN NAS
KUN GZHI RNAM PAR SHES PA LAS RIS MTHUN PA GZHAN DAG TU KUN GZHI
RNAM PAR SHES PA NYID RNAM PAR SMIN PA'I BDAG NYID DU 'GRUB BO,
,DE LA MI DGE BA DANG DGE BA ZAG PA DANG BCAS PA'I CHOS GZHAN
GANG YIN PA

@232B DE DAG LA YANG TSUL 'DI NYID DO, ,LUNG DU MA BSTAN PA NI
RGYU MTHUN PA'I BAG CHAGS NYID GSO BAR BYED KYI, RNAM PAR SMIN
PA'I BAG CHAGS NI MA YIN TE, DE DAG LA RNAM PAR SMIN PA MED PA'I
PHYIR RO, ,DE LTAR NA KUN GZHI RNAM PAR SHES PA DE RNAM PA GNYIS
TE, RGYU MTHUN PA'I

BAG CHAGS LA BRTEN NAS RGYU DANG 'BRAS BU STE, 'DI LTAR 'DU BYED
THAMS CAD RANG GI SA BON BSKYED PA NI KUN GZHI RNAM PAR SHES PA
RANG BZHIN BYE BRAG TU 'GYUR BA'I RGYU'I DNGOS POR GNAS PAS DE NI
'DU BYED RNAMS KYI 'BRAS BU'O, ,'DU BYED THAMS CAD DE DAG GI SA
BON NYE BAR

LEN PA'I KUN GZHI RNAM PAR SHES PA LAS 'BYUNG BA'I PHYIR KUN GZHI
RNAM PAR SHES PA NI 'DU BYED THAMS CAD KYI RGYU YIN NO, ,RNAM PAR
SMIN PA'I BAG CHAGS KYI DBANG DU BYAS TE, DGE BA DANG MI DGE BA'I
'DU BYED RNAMS KYI 'BRAS BU YIN GYI RGYU NI MA YIN NO, ,RGYU NI
RNAM PAR SMIN PA'I

BAG CHAGS LA BRTEN NAS RIS MTHUN PA GZHAN DAG TU RNAM PAR SMIN
PA'I RNAM PAR SHES PA'I RGYU'O, ,'JUG PA'I RNAM PAR SHES PA NI
GZUGS DANG SGRA LA SOGS PA LA DMIGS PA DANG, RANG DANG SPYI'I
MTSAN NYID KYI RNAM PA YIN PA'I PHYIR DMIGS PA YONGS SU CHAD PA
DANG, RNAM SHES

YONGS SU CHAD PA'O, ,KUN GZHI RNAM PAR SHES PA NI DMIGS PA DANG,
RNAM PA YONGS SU MA CHAD PA STE, 'DI'I DMIGS PA DANG RNAM PA
YONGS SU GCAD PAR MI NUS SO, ,CI'I PHYIR ZHE NA, 'DI LTAR KUN
GZHI RNAM PAR SHES PA NI DMIGS PA GNYIS LA 'JUG PA STE, NANG GI
NYE

BAR LEN PA'I RNAM PAR RIG PA DANG, PHYI ROL GYI SNOD LA RNAM PAR
RIG PA RNAM PA YONGS SU MA CHAD PA'O, ,DE LA NANG GI NYE BAR LEN
PA NI KUN BRTAGS PA'I NGO BO NYID LA MNGON PAR ZHEN PA'I BAG
CHAGS DANG, GNAS DANG BCAS PA'I DBANG PO'I GZUGS SO, ,DMIGS PA
'DI GNYIS

NI PHRA BA'I PHYIR 'JIG RTEN GYI MKHAS PA RNAMS KYIS KYANG RTOGS
PAR DKA' BAS DE'I PHYIR DMIGS PA DANG RNAM PA YONGS SU MA CHAD PA
ZHES BYA'I, DMIGS PA MED PA NYID NI MA YIN NO, ,'JUG PA'I RNAM
PAR SHES PA NI DGE BA DANG, NYON MONGS PA CAN DANG, LUNG DU MA
BSTAN PA'I RANG

@233A *, ,BZHIN NO, ,KUN GZHI RNAM PAR SHES PA NI RIGS GCIG PA
YIN NO, ,DE LA DGE BA DANG MI DGE BA'I RANG BZHIN NI MA YIN TE,
DE DGE BA DANG MI DGE BA RNAMS DANG MTSUNGS PAR LDAN PA MA YIN
PA'I PHYIR RO, ,DE NI SEMS LAS BYUNG BA KUN DU 'GRO BA YID LA

BYED PA DANG, REG PA DANG, TSOR BA DANG, 'DU SHES DANG, SEMS PA
LNGA PO KHO NA DANG, MTSUNGS PAR LDAN NO, ,KUN GZHI RNAM PAR SHES
PA NI MTSUNGS PAR LDAN PA DANG BCAS PAR SNGON GYI LAS KYI 'DU
BYED KYI RGYU LAS BYUNG BAS GCIG TU RNAM PAR SMIN PA NYID YIN
PA'I PHYIR LUNG DU

MA BSTAN PA'I RIGS SO, ,RGYUN CHAGS PAR 'JUG PA'O, ,DE LA KUN
GZHI RNAM PAR SHES PA NI RIS MTHUN PA GZHAN DAG TU NYING MTSAMS
SBYOR BA NAS BZUNG STE, JI TZAM NA 'CHI 'PHO BA DE'I BAR DU SKAD
CIG RGYUN MI 'CHAD PAR 'JUG GI ,'JUG PA'I RNAM PAR SHES PA

BZHIN DU BAR SKABS BAR SKABS SU CHAD PA NI MA YIN TE, 'DI LTAR
MIG GI RNAM PAR SHES PA'I 'OG TU RNA BA LA SOGS PA'I RNAM PAR
SHES PA RNAMS 'BYUNG BA DANG, RNA BA'I RNAM PAR SHES PA'I 'OG TU
MIG LA SOGS PA'I RNAM PAR SHES PA RNAMS 'BYUNG BA DANG, DE BZHIN
DU SNA LA SOGS

PA'I RNAM PAR SHES PA'I 'OG TU ZHES BYA BA RGYA CHER BRJOD PAR
BYA'O, ,DE BZHIN DU DGE BA'I 'OG TU MI DGE BA 'BYUNG BA DANG, MI
DGE BA'I 'OG TU DGE BA DANG, DE GNYIS KA'I 'OG TU LUNG DU MI STON
PA DANG, KHAMS DMAN PA'I 'OG TU KHAMS BAR MA DANG, KHAMS BAR MA'I
'OG TU KHAMS

GYA NOM PA DANG, KHAMS GYA NOM PA'I 'OG TU GYA NOM PA MA YIN PA
DANG, KHAMS GYA NOM PA MA YIN PA'I 'OG TU KHAMS BAR MA ZHES BYA
BA RGYA CHER BRJOD PAR BYA STE, SHI BA LA THUG GI BAR DU RDZAS
GCIG TU 'JUG PA NI MA YIN NO, ,'JUG PA'I RNAM PAR SHES PA DRUG PO
MA GTOGS PAR

GZHAN KUN GZHI RNAM PAR SHES PA YOD PAR CI MNGON ZHE NA, LUNG
DANG RIGS PAS MNGON NO, ,DE LA NI 'DI NI LUNG YIN TE, BCOM LDAN
'DAS KYIS CHOS MNGON PA'I MDO LAS, THOG MA MED PA'I DUS KYI
DBYINGS, ,CHOS RNAMS KUN GYI GNAS YIN TE, ,DE YOD PAS NA 'GRO KUN
DANG, ,

@233B MYA NGAN 'DAS PA'ANG THOB PAR 'GYUR, ,ZHES GSUNGS SO, ,YANG
DGONGS BA NGES PAR 'GREL BA'I MDO LAS KYANG, LEN PA'I RNAM PAR
SHES PA ZAB CING PHRA, ,SA BON THAMS CAD CHU BO'I RGYUN BZHIN
'BAB, ,BDAG TU RTOG PAR GYUR NA MI RUNG ZHES, ,'DI NI BYIS PA
RNAMS LA

NGAS MA BSTAN, ,ZHES GSUNGS SO, ,RIGS PA'I DBANG DU BYAS TE, 'DI
LTAR 'GOG PA'I SNYOMS PAR 'JUG PA DANG, 'DU SHES MED PA'I SNYOMS
PAR 'JUG PA DANG, 'DU SHES MED PA PO RNAMS LAS LANGS NAS YANG YUL
RNAM PAR RIG PA ZHES BYA BA 'JUG PA'I RNAM PAR SHES PA 'BYUNG,

ZHES BYA BA SMOS TE, KUN GZHI RNAM PAR SHES PA NI 'JUG PA'I RNAM
PAR SHES PA RNAMS LAS DON GZHAN DU GYUR PA'O ZHES BYA BA TSIG GI
LHAG MA'O, ,'GOG PA DANG, 'DU SHES MED PA'I SNYOMS PAR 'JUG PA LA
SNYOMS PAR 'JUG PA DANG, 'DU SHES MED PA PAR GYUR PA NA 'JUG PA'I

RNAM PAR SHES PA RNAMS MA LUS PAR 'GAG PA LAS YANG LDANG BA'I TSE
KUN GZHI RNAM PAR SHES PA MED NA 'JUG PA'I RNAM PAR SHES PA
'BYUNG DU MI RUNG NGO, ,SNYOMS PAR 'JUG PA'I SEMS LAS DE 'BYUNG
DU MI RUNG STE, DE 'GAGS NAS RING DU LON PA DANG, 'GAGS PA DE MED
PA'I PHYIR RO, ,

MED PA NI RGYUR YANG MI RUNG 'BRAS BUR YANG MI RUNG STE, GTZO BO
DANG BDAG LA SOGS PA BZHIN NO, ,GANG YANG 'DI SNYAM DU DNGOS PO'I
RANG GI NGO BO LA SKYE BA DANG, 'JIG PAR 'GYUR BA'I DNGOS PO MED
KYI MA 'ONGS PA DANG, DA LTAR DANG, 'DAS PA NI DNGOS PO RNAMS KYI
BYED PA'I SGO NAS

YIN TE, 'DI LTAR BYA BA MI BYED PA NI MA 'ONGS PA'O, ,BYA BA BYED
PA NI DA LTAR RO, ,BYED BA RGYUN CHAD PA NI 'DAS PA'O ZHES BYA'O
SNYAM DU SEMS PA DE LTA BU YIN NA NI BYED PA LAS DNGOS PO GZHAN
YIN PAR KHAS BLANG BAR BYA STE, 'DAS PA DANG MA 'ONGS PA GNYIS
KYI DUS NA BYED PA MED KYANG

DNGOS PO KHAS LEN PA'I PHYIR RO, ,DE LTAR NA MED PA LAS BYUNG BA
DANG, BYUNG NAS KYANG MED PAR 'GYUR BA'I PHYIR 'BYUNG BA DANG
'JIG PA NI BYED PA YIN GYI, DNGOS PO RNAMS KYIS NI MA YIN NO,
,GZUGS DANG, TSOR BA DANG, 'DU SHES DANG, 'DU BYED DANG, RNAM PAR
SHES PA RNAMS KYIS

@234A *, ,MA YIN PA NYID DE, RTAG TU RANG GI NGO BO DANG LDAN PA
DANG, DE YANG 'BYUNG BA DANG, 'JIG PA MED BA'I PHYIR TE, GZUGS LA
SOGS PA'I PHUNG PO RNAMS NI 'GOG PA BZHIN DU MI RTAG PA MA YIN
PAR 'GYUR RO, ,DE'I PHYIR SDUG BSNGAL BAR YANG MI 'GYUR TE,

MDO LAS NI MI RTAG PA GANG YIN PA DE SDUG BSNGAL BA'O ZHES GSUNGS
SO, ,DE LTA NA NI PHUNG PO RNAMS LA NI MI RTAG PA NYID DANG SDUG
BSNGAL BA NYID DU SEMS PA PHYIN CI LOG NYID DU 'GYUR RO, ,PHYIN
CI LOG GIS NI NYON MONGS PA SPANG BAR MI RIGS TE, MI RTAG PA
DANG, SDUG BSNGAL

BA LA RTAG PA DANG BDE BAR PHYIN CI LOG PA BZHIN NO, ,BYED PA LA
NI 'BYUNG BA DANG 'JIG PA YOD PAS 'DUS BYAS NYID YIN TE, GZUGS LA
SOGS PA'I PHUNG PO RNAMS SU NI MA 'DUS PAS PHUNG PO DRUG PAR KHAS
BLANG BAR BYA'O, ,YANG NYE BAR LEN PA'I PHUNG PO RNAMS KYIS ZAG
PA

DANG BCAS PA'I CHOS THAMS CAD DANG, PHUNG PO RNAMS KYIS 'DUS BYAS
THAMS CAD BSDUS SO ZHES MA ZER CIG ,YANG GZHAN NA RE BYED PA ZHES
BYA BA NI 'BRAS BU YONGS SU 'DZIN PA'O, ,CHOS GANG ZHIG CHOS GANG
GI RGYU DNGOS POR GNAS PA STE, CHOS DANG CHOS DE 'BRAS BUR 'DZIN

PA DE'I PHYIR RGYU'I DNGOS POR GNAS PA NI DNGOS PO RNAMS KYI
'BRAS BU YONGS SU 'DZIN TE, CHOS DE NYID RGYU'I DNGOS POR GNAS
PAS NA CHOS RNAMS LAS BYED PA GZHAN MA YIN NO, ,DE BAS NA GONG DU
SMOS PA'I SKYON DU MI 'GYUR RO ZHES ZER RO, ,GZHAN MA YIN ZHES
BYA BA NI DE NYID DE, DE NI 'DI

SKAD DU CHOS LAS BYED PA GZHAN MA YIN TE, CHOS NYID BYED PA'O,
,DE BZHIN DU BYED PA LAS KYANG CHOS GZHAN MA YIN TE, BYED PA NYID
CHOS YIN NO ZHES BSTAN PAR 'GYUR RO, ,DE LTA NA NI 'DAS PA DANG,
MA 'ONGS PA GNYIS KYIS CHOS RNAMS BYED PA BZHIN DU MED PAR 'GYUR
TE,

DE'I PHYIR 'DAS PA DANG, MA 'ONGS PA YOD DO ZHES SMRAS PA BTANG
BA YIN NO, ,YANG NA BYED PA YANG CHOS KYI RANG GI NGO BO BZHIN DU
CHOS LAS GZHAN MA YIN PA'I PHYIR DUS GSUM PAR KHAS BLANG DGOS TE,
DE LTA NA YANG BYED PA LAS DUS RNAMS RNAM PAR GZHAG PAR SMRA BA
NYAMS PAR 'GYUR RO,,

@234B BYA BA BYED PA NI DA LTAR DU 'DOD DE, GZHAN NI GZHAN GYIS
BYED PA LA, DE BYAS ZIN PA'I PHYIR BDAG NYID KYIS NI MA YIN NO,
,MA BYAS PA NI BYED DGOS KYI BYAS ZIN PA LA NI MA YIN NO, ,DE'I
PHYIR BYED PA DANG CHOS GNYIS NI BYAS PA DANG, MA BYAS PA MA YIN
PAS THA DAD PAR MNGON

NO; ,DE LTA BAS NA GONG DU SMOS PA'I SKYON DE YOD DO, ,CHOS DANG
BYED PA GNYIS KYANG THA DAD PA MA YIN NA NI RGYU DANG 'BRAS BU
MED PAR 'GYUR TE, 'DI LTAR 'BRAS BU YANG RGYU BZHIN DU THOG MA
NYID NAS YONGS SU GRUB PA'I PHYIR 'BRAS BU LA JI ZHIG BYED NA
RGYUR 'GYUR, MI BYED NA YANG RGYU

ZHES JI SKAD DU BYA 'BRAS BU YANG DES MA BYAS NA DE'I 'BRAS BUR
JI LTAR 'GYUR, BYED PA RNAMS NYID PHAN TSUN RGYU DANG 'BRAS BU'I
DNGOS POR 'GYUR GYI, CHOS RNAMS KYI NI MA YIN TE, 'DI LTAR BYED
PA YOD NA BYED PA GZHAN 'BYUNG GI MED NA NI MA YIN TE, CHOS KYI
RANG BZHIN LA NI MA

YIN NO, ,CHOS KYI RANG BZHIN LAS KYANG CHOS KYI RANG BZHIN MA YIN
TE, RTAG TU YOD PA'I PHYIR RO, ,DE LTAR NA GANG YOD NA GANG
'BYUNG GI MED NA NI MI 'BYUNG BA DE NI DE'I RGYU YIN NO, ,CIG
SHOS NI 'BRAS BU YIN NO ZHES BYA BA 'DI NI 'JIG RTEN GYI GRAGS
PA'O, ,DE LTAR NA CHOS KYI RANG

BZHIN NI RGYU YANG MA YIN 'BRAS BU YANG MA YIN PA NI 'JIG RTEN PA
DANG BSTAN BCOS DANG 'GAL LO, ,GZHAN DAG NA RE CHOS RNAMS LAS
BYED PA DE NYID DANG GZHAN DU BRJOD PAR BYA BA MA YIN NO ZHES ZER
TE, CI'I PHYIR DE NYID CES MI BRJOD CE NA, CHOS KYI RANG BZHIN MA
YIN PA'I PHYIR

RO; ,CI'I PHYIR GZHAN ZHES MI BRJOD CE NA, CHOS KYI RANG BZHIN
DE'I NGO BO NYID YANG MA YIN PAS GZHAN ZHES MI BYA'O, ,DE LTA NA
NI GANG DE'I NGO BO NYID KYANG MA YIN LA GZHAN GYI NGO BO NYID
KYANG MA YIN PA DE NI RI BONG GI RVA BZHIN DU NGO BO NYID MED
PA'I PHYIR MED PA NYID YIN TE, MED PA NI

DUS RNAM PAR GZHAG PA'I RGYUR JI LTAR 'GYUR, DE LTAR NA BYED PA
LAS DUS RNAM PAR GZHAG PA NI RNAM PA THAMS CAD DU MI 'GRUB BO,
,DE LTA BAS NA DNGOS PO MA BYUNG BA NI MA 'ONGS PA YIN, 'GAGS PA
NI 'DAS PA YIN, BYUNG LAM 'GAGS PA NI DE LTAR YIN PAR KHAS

@235A *, ,BLANG BAR BYA'O, ,BYA BA MI BYED PA NI MA 'ONGS PA, BYA
BA BYED PA NI DA LTAR, BYED PA RGYUN CHAD PA NI 'DAS PA'O ZHES
KHAS BLANG BAR MI BYA'O, ,YANG GZHAN DAG NA RE DBANG PO DANG BCAS
PA'I GZUGS DANG SEMS NI GCIG GI SA BON GCIG YIN TE,

DE'I PHYIR 'GOG PA DANG, 'DU SHES MED PA'I SNYOMS PAR 'JUG PA
DANG, 'DU SHES MED PA LAS LDANG BA NA DBANG PO DANG BCAS BA'I
GZUGS LAS SEMS 'BYUNG STE, DPER NA GZUGS MED PA'I KHAMS NAS 'CHI
'PHO BA'I SEMS LAS KYANG 'GAGS NAS RING DU LON BA DBANG PO

DANG BCAS PA'I GZUGS 'BYUNG BA LTA BU'O, ,DE LTA BAS NA 'DI LA
KUN GZHI RNAM PAR SHES PA CA DGOS ZHES ZER TE, DE LTAR NA SEMS
CAN RE RE'I SEMS KYI RGYUD KYANG GNYIS GNYIS SU 'GYUR TE, GCIG NI
DBANG PO DANG BCAS PA'I GZUGS LAS BYUNG, CIG SHOS NI

SEMS LAS 'BYUNG BAR 'GYUR RO, ,GZUGS MED PA'I SEMS SU 'GOG PA LA
SNYOMS PAR ZHUGS PA NI GZUGS MED PAS LDANG BA YANG MED DO, ,DE'I
PHYIR 'DI NI YONGS SU MYA NGAN LAS 'DAS PA NYID DU 'GYUR BAS RTOG
PA 'DI NI MI RUNG NGO, ,RGYU NI BDAG YOD PA DANG LDAN

ZHING G-YO BA MED LA MI RTAG CING NUS PA YOD PA GCIG PUR 'DOD
KYI, BZLOG PA NI MA YIN NO, ,DE SKAD DU BCOM LDAN 'DAS KYIS KYANG
'DI YOD PA'I PHYIR 'DI 'BYUNG, 'DI SKYE BA'I PHYIR 'DI SKYE STE,
'DI LTAR MA RIG PA'I RKYEN GYIS 'DU BYED RNAMS ZHES GSUNGS TE, DE
LTA BAS NA

RGYU RTAG PA MA YIN ZHING MED PA YANG MA YIN LA, BYED PA YOD PA
YANG MA YIN ZHING NUS PA MED PA YANG MA YIN NO, ,KUN GZHI RNAM
PAR SHES PA NI 'DUS BYAS KYI CHOS THAMS CAD KYI SA BON DANG LDAN
PA STE, SHI BA LA THUG GI BAR DU RGYUN CHAGS PAR 'BYUNG BA'O,
,SEMS MED PA'I

GNAS LAS LDANG BA NA KUN GZHI RNAM PAR SHES PA NYID LAS 'JUG PA'I
RNAM PAR SHES PA 'BYUNG STE, MDO LAS KYANG 'GOG PA'I SNYOMS PAR
'JUG PA'I RNAM PAR SHES PA LUS LAS MI 'DA'O ZHES GSUNGS SO,
,SNYOMS PAR ZHUGS PA'I DUS NA RNAM PAR SHES PA LUS LAS MI

@235B 'DA' BA NI KUN GZHI RNAM PAR SHES PA LAS GZHAN MI RUNG NGO,
,CI'I PHYIR ZHE NA, GAL TE 'GOG PA LA SNYOMS PAR ZHUGS PA'I RNAM
PAR SHES PA'I KUN GZHI RNAM PAR SHES PA LAS GZHAN ZHIG KUN DU
'BYUNG BAR 'DOD NA, DE LTA NA NI GSUM 'DUS PA'I RIG PA DANG, REG
PA DANG

LHAN CIG SKYES PA'I TSOR BA DANG, 'DU SHES DANG, SEMS PA ZHES MDO
LAS GSUNGS PA'I PHYIR 'DU SHES DANG TSOR BA GNYIS KYANG KUN DU
'BYUNG BAR KHAS BLANG DGOS SO, ,DE'I PHYIR 'DU SHES DANG TSOR BA
YOD PAS 'DU SHES DANG, TSOR BA 'GOG PA NYID DU MI 'GYUR RO, ,GANG

YANG MDO LAS TSOR BA'I RKYEN GYIS SRED PA ZHES GSUNGS PA YANG
TSOR BA THAMS CAD SRED PA'I RKYEN MA YIN TE, DE BZHIN DU REG PA
THAMS CAD KYANG 'DU SHES DANG TSOR BA'I RKYEN MA YIN PAS NYES PA
MED DO SNYAM DU SEMS PA DE YANG DE LTA MA YIN TE, MDO GZHAN LAS
MA RIG PA DANG LDAN

PA'I REG PA LAS BYUNG BA'I TSOR BA LA BRTEN NAS SRED PA 'BYUNG
ZHES BYE BRAG TU MDZAD KYI REG PA NI GANG DU YANG DE LTAR BYE
BRAG MI MDZAD PA 'DI MTSUNGS PA MA YIN NO, ,DE LTA BAS NA 'GOG PA
DANG 'DU SHES MED PA'I SNYOMS PAR 'JUG PA DANG, 'DU SHES MED PA
PA RNAMS LAS LDANG BA NA

GDON MI ZA BAR KUN GZHI RNAM PAR SHES PAS SA BON THAMS CAD GNAS
SKABS KUN DU 'BYUNG BA LAS SKYE BAR KHAS BLANG BAR BYA'O, ,DMIGS
PA'I RKYEN LA LTOS NAS RNAM PA GZHAN DU 'JUG PA NYID KYI PHYIR
'JUG PA'I RNAM PAR SHES PA LAS KUN GZHI RNAM PAR SHES PA GZHAN
YOD PAR

KHONG DU CHUD PAR BYA'O, ,PHYIR RO ZHES THA MAR BSTAN PA NI 'DIR
YANG SBYAR RO, ,DMIGS PA'I RKYEN NI MIG LA SOGS PA'I RNAM PAR
SHES PA LNGA DANG YUL GZUGS LA SOGS PA LNGA'I YID KYI RNAM PAR
SHES PA'I CHOS THAMS CAD DO, ,GZUGS LA SOGS PA'I RNAM PA LAS SGRA
LA

SOGS PA'I RNAM PA NI RNAM PA GZHAN NO, ,DE BZHIN DU SGRA LA SOGS
PA'I RNAM PA LAS GZUGS LA SOGS PA'I RNAM PA DANG, SER PO LA SOGS
PA'I RNAM PA LAS SNGON PO LA SOGS PA'I RNAM PA NI RNAM PA GZHAN
NO, ,DE LTAR KUN DU YANG RGYA CHER BRJOD PAR BYA'O, ,RNAM PA
GZHAN

@236A *, ,DU 'JUG PA BDAG THOB PA NI RNAM PAR SHES PA 'DI'I YIN
PAS RNAM PAR SHES PA DE NI RNAM PA GZHAN DU 'JUG PA STE DE YOD
PAS RNAM PA GZHAN DU 'JUG PA NYID DO, ,DE DMIGS PA'I RKYEN LA
LTOS PA'I RGYUS RNAM PA GZHAN DU 'JUG PA GANG GI YIN PAD DE DMIGS

PA'I RKYEN LA LTOS NAS RNAM PA GZHAN DU 'JUG PA NYID DO, ,NYID
KYI PHYIR RO ZHES BYA BA NI BZUNG NAS 'JUG PA'I RNAM PAR SHES PA
LAS KUN GZHI RNAM PAR SHES PA GZHAN YOD PAR SHES SO, ,'DIR NI
RNAM PAR SHES PA RNAMS DMIGS PA SO SOR SNANG BA THA DAD PAS PHAN
TSUN THA DAD KYI

DE MA THAG PA DANG, BDAG PO'I RKYEN THA DAD PAS NI MA YIN NO,
,DE'I PHYIR 'DI SKAD DU DMIGS PA'I RKYEN LA LTAS NAS RNAM PA
GZHAN DU 'JUG PA NYID KYI PHYIR RO ZHES BSHAD DO, ,RNAM PA GZHAN
DU 'JUG PA NYID DE YANG JI LTAR DMIGS PA LA MI LTOS PAR MI RUNG
BA DE BZHIN DU

RGYU'I RKYEN LA MI LTOS PAR MI RUNG BA NYID DO, ,GANG DAG GI SA
BON RNAMS DANG LDAN PA GANG YIN PA DE NI DE DAG GI SPYI'I RKYEN
TE, 'JUG PA'I RNAM PAR SHES PA RNAMS NI GCIG GI SA BON DU GCIG MI
RUNG NGO, ,DGE BA DANG MI DGE BA DANG, LUNG DU MA BSTAN PA RNAMS
DANG, DMAN PA DANG,

'BRING DANG, GYA NOM PA'I KHAMS PA RNAMS DANG, 'JIG RTEN PA RNAMS
DANG, 'JIG RTEN LAS 'DAS PA RNAMS DANG, ZAG PA DANG BCAS PA DANG,
ZAG PA MED PA'I RNAM PAR SHES PA RNAMS LA RIM PA YOD PA'I PHYIR
RO, ,DE NYID KYI BAG CHAGS BSGO BA YANG MA MTHONG LA, ,

GZHAN GYI DUS GZHAN NA YANG MA YIN ZHING 'BREL PA MED PAR YANG MA
YIN NO, ,'ON KYANG LHAN CIG 'BYUNG BA DANG, 'JIG PA NYID KYI ME
TOG LA SOGS PAS 'BRU MAR RNAMS LA BSGO BAR MTHONG STE, DE'I PHYIR
RNAM PAR SMIN PA'I BAG CHAGS KYI RNAM PAR SHES PA DANG, DUS
MTSUNGS PA DE

NYID LAS 'BYUNG BA DANG, 'GAG PA NI 'JUG PA'I RNAM PAR SHES PA
RNAMS RANG DANG MTHUN PA'I 'BRAS BU SKYED NUS BA RNAM PAR SMIN
PA'I RNAM PAR SHES PA LA BYED DO, ,DE'I NUS PA NI BAG CHAGS ZHES
BYA'O, ,'JUG PA'I RNAM PAR SHES PA DANG, DUS RNAM PA GZHAN DU
'JUG PA DE DAG

@236B GIS BSRAS [?] PA RNAM PAR SMIN PA'I RNAM PAR SHES PA LAS
YANG DMIGS PA LA LTOS PA DGE BA DANG MI DGE BA LA SOGS PA'I RNAM
PA GZHAN DU 'JUG PA 'JUG PA'I RNAM PAR SHES PA RNAMS 'BYUNG BAR
GDON MI ZA BAR KHAS BLANG BAR BYA'O, ,DE'I PHYIR 'JUG PA'I RNAM
PAR SHES PA

RNAMS LAS RNAM PAR SMIN PA'I RNAM PAR SHES PA 'DUS BYAS KYI CHOS
THAMS CAD KYI SA BON DANG LDAN PA GZHAN YIN PAR GRUB PA'O, ,CHAD
NAS 'BYUNG BA'I PHYIR 'JUG PA'I RNAM PAR SHES PA RNAMS LAS KUN
GZHI RNAM PAR SHES PA GZHAN YIN PAR KHONG DU CHUD PAR BYA'O,
,SEMS

MED PA'I GNYID KYIS LOG PA DANG, BRGYAL BA LA SOGS PA 'JUG PA'I
RNAM PAR SHES PA RGYUN CHAD PA LAS YANG SEMS MED PA'I NYID KYIS
LOG PA DANG, BRGYAL BA LAS SANGS PA NA KUN GZHI RNAM PAR SHES PA
MED PA'I 'JUG PA'I RNAM PAR SHES PA 'BYUNG BAR MI RUNG NGO, ,

'GOG PA'I SNYOMS PAR 'JUG PA LAS LDANG BA'I SEMS DANG 'DRA BAR
'DIR YANG DPYAD PAR BYA'O, ,'KHOR BAR 'JUG PA DANG LDOG PA'I
PHYIR RO ZHES BYA BA NI GANG GI RGYU LAS BYUNG BA'I 'KHOR BAR
'JUG PA DANG, LDOG PA YOD PAS 'JUG PA'I RNAM PAR SHES PA LAS KUN
GZHI

RNAM PAR SHES PA GZHAN YIN PAR SHES SO, ,SKAD CIG KYANG MI GNAS
PAR RIS MTHUN PA RGYUN MI 'CHAD BA'I RGYUN GYI NYE BAR LEN PA'I
PHUNG PO 'BYUNG BA NI 'KHOR BA ZHES BYA'O, ,DE'I 'JUG PA NI RIS
MTHUN PA GZHAN DAG TU NYING MTSAMS SBYOR BA'O, ,LDOG PA NI PHUNG
PO'I LHAG

MA DANG BCAS PA DANG, PHUNG PO'I LHAG MA MED PA'I MYA NGAN LAS
'DAS PA'I DBYINGS SO, ,DE LA KUN GZHI RNAM PAR SHES PA KHAS MI
LEN NA 'DU BYED KYI RGYU RKYEN GYIS RNAM PAR SHES PA ZHES BYA BA
MED PA'I PHYIR 'KHOR BAR 'JUG BAR MI RUNG NGO, ,KUN GZHI RNAM PAR
SHES PA KHAS MI LEN NA, 'DU BYED KYI RKYEN GYIS RNAM PAR

SHES PA ZHES 'BYUNG BA NYID MTSAMS SBYOR BA'I RNAM PAR SHES PA
'AM, 'DU BYED KYIS YONGS SU BSGOS PA'I RNAM PAR SHES PA'I TSOGS
DRUG 'DU BYED KYI RKYEN LAS BYUNG BAR BRTAG GRANG NA, DE'I TSE
NYING MTSAMS SBYOR BA'I RNAM PAR SHES PA NI TSE SNGA MA LA BSAGS
PA'I 'DU BYED

@237A *, ,KYI RKYEN LAS BYUNG BA MA YIN TE, TSE SNGA MA LA BSAGS
PA'I 'DU BYED NI 'GAGS NAS RING DU LON PA'I PHYIR RO, ,'GAGS PA
NI MED PA'I PHYIR RO, ,MED PA NI RKYEN DU MI 'GYUR BA'I PHYIR RO,
,GAL TE 'GAGS PA RKYEN DU MI 'DOD NA DE LTAR NA, DA LTAR GYI LAS

LAS NI RNAM PAR SMIN PA MNGON PAR MI 'GRUB PA LAS KYI 'BRAS BU
MED PA NYID DU 'GYUR RO, ,DE NI DE LTA MA YIN TE, DE LAS BYUNG
BA'I BSGOS PA GNAS PA'I PHYIR RO, ,GANG LAS 'GYUR BA BYE BRAG TU
GYUR NAS RNAM PAR SMIN PA 'GRUB PA'I BAG CHAGS LAS KYIS BSKYED PA
SEMS KYI RGYUD LA

YOD DO, ,DE LTA BAS NA LAS KYI 'BRAS BU MED PA MA YIN LA, LAS
'GAGS PA LAS RNAM PAR SMIN PA 'BYUNG BA YANG MA YIN NO, ,NYING
MTSAMS SBYOR BA'I TSE NI MING DANG GZUGS KYI YIN TE, RNAM PAR
SHES PA 'BA' ZHIG NI MA YIN NA, DE LA RNAM PAR SHES PA NYID 'DU
BYED KYI

RKYEN GYIS BYUNG GI ,MING DANG GZUGS NI MA YIN NO ZHES BYA BA 'DI
LA RIGS PA CI YOD, DE LTA BAS NA 'DU BYED KYI RKYEN GYIS MING
DANG GZUGS ZHES BRJOD PAR BYA'I, RNAM PAR SHES PA MA YIN NO ZHES
BRJOD PA'O, ,RNAM PAR SHES PA'I RKYEN GYIS MING DANG GZUGS ZHES
BYA BA GZHAN GANG

ZHE NA, NYID MTSAMS SBYOR BA'I SKAD CIG LAS DUS PHYI MA GANG YIN
PA'O ZHE NA, DE NYING MTSAMS SBYOR BA'I MING DANG GZUGS LAS RANG
BZHIN BYE BRAG TU GYUR PA CI YOD NA, 'DI LTAR DE NYID RNAM PAR
SHES PA'I RKYEN GYIS BYUNG BA YIN LA, SNGA MA NI 'DU BYED KYI
RKYEN GYIS BYUNG BA YIN LA, PHYI

MA NI MA YIN TE DE'I PHYIR 'DU BYED KYI RKYEN GYIS MING DANG
GZUGS NYID DU 'GYUR GYI, NYING MTSAMS SBYOR BA'I RNAM PAR SHES
BA'I YAN LAG GZHAN KUN DU BRTAGS PAS CI ZHIG BYA, DE LTA BAS NA
NYING MTSAMS SBYOR BA'I RNAM PAR SHES PA NI 'DU BYED KYI RKYEN
GYIS BYUNG BAR MI RUNG NGO, ,'DU

BYED RNAMS NI MA RIG PA'I RKYEN GYIS BYUNG BA YIN LA DES BSGOS
PA'I RNAM PAR SHES PA NI 'DU BYED KYI RKYEN GYIS BYUNG BA DANG,
DE'I RKYEN GYIS BYUNG BA NYING MTSAMS SBYOR BA NI MING DANG GZUGS
NYID DO ZHES BYA BA'I TSUL 'DI LA NI NYES PA MED DO, ,RNAM PAR
SHES PA'I TSOGS DRUG PO 'DU BYED KYIS

@237B YONGS SU BSGOS PA DAG 'DU BYED KYI RKYEN GYIS RNAM PAR SHES
PA ZHES BYA BA'I PHYOGS 'DI YANG SBYAR MA LEGS PA NYID DE, CI'I
PHYIR ZHE NA, RNAM PAR SHES PA NI RNAM PAR SMIN PA'I BAG CHAGS
DANG, RGYU MTHUN PA'I BAG CHAGS BDAG LA SKYED PAR MI NUS TE, BDAG
LA BYED PA 'GAL

BA'I PHYIR RO, ,DE MA THEG PA LA YANG MA YIN TE, DE NI DE'I TSE
MA BYUNG BA'I PHYIR RO, ,MA BYUNG BA NI MED PA'I PHYIR RO, ,BYUNG
BA LA YANG MA YIN TE, DE NI DE'I TSE SNGAR 'GAGS PA'I PHYIR RO,
,SEMS MED PA'I GNYID KYIS LOG PA LA SOGS PA'I DUS NA NI 'DU BYED
KYIS YONGS SU

BSGOS PA'I SEMS 'BYUNG MI SRID PA'I PHYIR RNAM PAR SHES PA'I
RKYEN GYIS MING DANG GZUGS MED PAR 'GYUR RO, ,DE MED PAR SKYE
MCHED DRUG KYANG MED PAR 'GYUR RO, ,DE BZHIN DU RGA SHI'I BAR DU
YANG MED PAR 'GYUR RO, ,DE'I PHYIR 'KHOR BAR 'JUG PA NYID DANG
'GAL LO, ,'KHOR BA

LAS LDOG PA YANG KUN GZHI RNAM PAR SHES PA MED NA MI 'THAD DE,
'KHOR BA'I RGYU NI LAS DANG NYON MONGS PA RNAMS SO, ,DE GNYIS LAS
KYANG NYON MONGS PA NI GTZO BO STE, 'DI LTAR NYON MONGS PA'I
DBANG GIS NA LAS KYIS YANG SRID PA 'PHEN NUS PAR 'GYUR GYI GZHAN
DU NI MA

YIN NO, ,DE'I PHYIR BDEN PA MTHONG BA RNAMS KYI LAS LAS YANG SRID
PA MI 'PHEN TE, MTHONG BAS SPANG BAR BYA BA'I NYON MONGS PA MED
PA'I PHYIR RO, ,DE BZHIN DU YANG SRID PA 'PHANGS PA'I LAS KYANG
NYON MONGS PA MED NA YANG SRID PA 'BYUNG BAR MI 'GYUR TE, 'DI
LTAR KHAMS

GSUM GYI 'DOD CHAGS DANG BRAL BA RNAMS KYI YANG SRID PA 'PHANGS
PA'I LAS KYANG NYON MONGS PA MED PA'I PHYIR YANG SRID PA 'BYUNG
BAR BYED MI NUS SO, ,DE'I PHYIR DE DAG GI YANG SRID PA MNGON PAR
MI 'GRUB BO, ,DE LTAR NA GTZO BO YIN PA'I PHYIR NYON MONGS PA
NYID 'KHOR BAR 'JUG PA'I

RTZA BA STE, DE'I PHYIR DE DAG SPANGS NA 'KHOR BA LAS LDOG PAR
'GYUR GYI GZHAN DU NI MA YIN NO, ,KUN GZHI RNAM PAR SHES PA MED
PAR DE DAG SPANG DU MI RUNG STE, NYON MONGS PA MNGON DU GYUR
PA'AM, SA BON GYI TSE SPANG GRANG NA, DE LA MNGON DU GYUR PA
SPANG NGO ZHE NA NI, DE MI 'DOD PA NYID DE,

@238A *, ,DE'I TSE DE DAG SPONG BA'I LAM MED PA'I PHYIR RO, ,SA
BON GYI TSE YANG SPANG DU MI RUNG STE, GANG LA NYON MONGS PA'I SA
BON GNAS PA DE GNYEN POS SPONG NA, DE'I TSE NI GNYEN PO LAS CI
YANG KHAS MA BLANGS PA'I PHYIR RO, ,JI STE GNYEN PO'I SEMS NYID
NYON MONGS PA'I

SA BON DANG 'DRES NA NI NYON MONGS PA'I SA BON DANG 'DRES PA NYID
PAS GNYEN POR MI RUNG STE, NYON MONGS PA'I SA BON MA SPANGS PA
RNAMS NI 'KHOR BA LAS LDOG MI SRID DO, ,DE LTA BAS NA GDON MI ZA
BAR KUN GZHI RNAM PAR SHES PA LA DE LAS GZHAN PA'I RNAM PAR SHES
PA DANG, LHAN CIG

'BYUNG BA'I NYON MONGS PA DANG NYE BA'I NYON MONGS PA RNAMS KYIS
RANG GI SA BON GSO BAR BYA BA'I PHYIR BAG CHAGS BSGO BAR KHAS
BLANGS SO, ,RGYUN 'GYUR BA'I BYE BRAG GI STOBS JI LTA BA BZHIN DU
BSGOS PA 'JUG PA RNYED NAS, YANG DE NYID LAS NYON MONGS PA DANG
NYE BA'I NYON MONGS PA

RNAMS 'BYUNG STE, DE DAG GI SA BON KUN GZHI RNAM PAR SHES PA LA
GNAS PA NI DE DANG LHAN CIG 'BYUNG BA NYON MONGS PA'I GNYEN PO
LAM GYIS SEL TO, ,DE BSAL NAS GNAS DE NAS NYON MONGS PA RNAMS MI
'BYUNG BAS PHUNG PO LHAG MA DANG BCAS PA'I MYA NGAN LAS 'DAS PA'I
DBYINGS

THOB BO, ,SNGON GYI LAS KYIS 'PHANGS PA'I SKYE BA NI 'GAGS LA, DE
LAS GZHAN PA'I SKYE BA DANG NYING MTSAMS MI SBYOR BA NI LHAG MA
MED PA'I MYA NGAN LAS 'DAS PA'I DBYINGS TE, LAS YOD DU ZIN KYANG
NYON MONGS PA RNAMS SPANGS NA LHAN CIG BYED PA'I RGYU MED PA'I
PHYIR,

YANG SRID PA MNGON PAR 'GRUB PAR BYED MI NUS SO, ,DE LTAR NA KUN
GZHI RNAM PAR SHES PA YOD NA 'KHOR BAR 'JUG PA DANG LDOG PAR RUNG
GI GZHAN DU NI MA YIN TE, GDON MI ZA BAR KUN GZHI RNAM PAR SHES
PA KHAS BLANG BAR BYA'O, ,CI'I PHYIR KUN GZHI RNAM PAR SHES PA
ZHES BYA ZHE NA,

KUN GZHI RNAM PAR SHES PA 'DI NI SA BON THAMS CAD KYI GZHI NYID
DO, ,PHYIR RO ZHES BYA BA THA MAR GANG BSTAN PA DE NI THAMS CAD
DU SBYAR BAR BYA'O, ,KUN GZHI RNAM PAR SHES PA'I DNGOS PO NI KUN
GZHI RNAM PAR SHES PA NYID DO, ,DE NI KUN GZHI RNAM PAR SHES PA
ZHES BYA BA 'JUG PA'I

@238B RGYU'O, ,DE LA RNAM PAR SHES PAR BYED PAS RNAM PAR SHES PA
STE, DE LAS MA GTOGS PAR SHES PAR BYED PA PO MED PAR BSTAN PA'I
PHYIR DNGOS PO TZAM LA BYED PAR BSTAN TO, ,SA BON THAMS CAD KYI
GZHI NYID NI KUN NAS NYON MONGS PA'I CHOS KYI SA BON THAMS CAD
KYI GNAS NYID

DO; ,GZHI NI GNAS KYI RNAM GRANGS SU GTOGS PA'O, ,YANG NA 'DIR
CHOS THAMS CAD 'BRAS BU'I DNGOS POR SBYOR ZHING NYE BAR 'BREL
BA'AM, DE CHOS THAMS CAD LA RGYU'I DNGOS POR SBYOR ZHING NYE BAR
'BREL BAS KUN GZHI'O, ,LUS KYI KUN GZHI NYID DANG RGYU NYID KYI
PHYIR

ZHES BYA BA LA LUS NI MING DANG GZUGS SO, ,DER LUS SBYOR TE, DE'I
STOBS KYIS 'BYUNG BAS KUN GZHI NYID DO, ,DE'I DNGOS PO NI KUN
GZHI NYID DO, ,LUS KYI RGYU NI DE'I SA BON YONGS SU GSOS PAS
NYING MTSAMS SBYOR BA NI LUS MNGON PAR 'GRUB PA'I PHYIR TE, LUS

KYI GZHI NYID DANG, LUS KYI RGYU NYID YIN PAS KUN GZHI RNAM PAR
SHES PA NYID KHAS BLANG BAR BYA'O GZHAN NAS DE BZHIN DU 'BYUNG
STE, BDAG TU NGA RGYAL GYI GZHI DANG, RGYU NYID KYI PHYIR RO ZHES
'BYUNG NGO, ,KUN GZHI RNAM PAR SHES PA LA BDAG TU DMIGS PA'I NGA
RGYAL GANG YIN PA DE BDAG

TU NGA RGYAL LO, ,BDAG TU NGA RGYAL NI 'DI LA YUL CAN GYI DNGOS
POR SBYOR BAS KUN GZHI RNAM PAR SHES PA NI BDAG TU NGA RGYAL GYI
KUN GZHI'O, ,YANG NA DE DAG TU NGA RGYAL LA RGYU'I DNGOS POR
SBYOR BAS KUN GZHI ZHES BYA'O, ,LHAG MA NI SNGA MA BZHIN NO, ,LUS
LA GNAS PA NYID KYI YANG

PHYIR RO ZHES BYA BA LA YANG ZHES BYA BA NI BSDU BA'I DON TO,
,LUS NI 'DIR DBANG PO DANG BCAS PA'I KHOG PA'O, ,KUN GZHI RNAM
PAR SHES PA NI KHOG PA THAMS CAD LA KHYAB PA'O, ,DE'I PHYIR LUS
DANG 'BREL BAR 'JUG PAS LUS LA GNAS PA'I PHYIR LUS LA GNAS PA'O,
,DE'I DNGOS

PO NI LUS LA GNAS PA NYID DE, LUS LA GNAS PA NYID KYI PHYIR BZUNG
NAS 'DI KUN GZHI RNAM PAR SHES PA NYID DU KHONG DU CHUD PAR
BYA'O, ,DE NI KUN GZHI RNAM PAR SHES PA ZHES BYA BA 'BA' ZHIG TU
MA ZAD KYI, LEN PA'I RNAM PAR SHES PA YANG DE YIN TE, CI'I PHYIR
DE LEN PA'I RNAM

@239A *, ,PAR SHES PA ZHES BYA ZHE NA, DE'I PHYIR LUS LEN PA'I
PHYIR RO ZHES RGYU SMOS SO, ,'DIS LUS LEN BAS LEN PA'I RNAM PAR
SHES PA ZHES BYA STE, SEMS KYIS LUS LEN GYI BDAG GIS NI MA YIN NO
ZHES BYA BAR RAB TU GRUB BO, ,DE YANG SNGON GYI 'DU BYED KYI RGYU

LAS 'BYUNG BA STE, KHU BA DANG KHRAG GI NANG DU BRGYAL BA'I DUS
NA SRID PA LEN TE, DE NYID SHI BA LA THUG GI BAR LUS LEN PAR BYED
PAR 'DOD KYI, MIG LA SOGS PA'I RNAM PAR SHES PA RNAMS DANG, DE'I
RJES LAS BYUNG BA YID KYI RNAM PAR SHES PAS NI MA YIN TE, DE DAG
NI DE'I

'OG TU MIG LA SOGS PA RKYEN RGYU YIN PA'I PHYIR RO, ,DE LA YID
KYI RNAM PAR SHES PA GZHAN 'DU BYED KYI RGYU LAS BYUNG BA NI MA
YIN TE, DE DAG DGE BA DANG MI DGE BA'I PHYIR RO, ,'DU BYED KYI
RGYU LAS BYUNG BA NI RNAM PAR SMIN PA YIN PA'I PHYIR GCIG TU LUNG
MA BSTAN PA'O, ,RNAM PAR

SMIN PA LA YANG MIG LA SOGS PA BZHIN DU RGYUN CHAD NAS YANG NYING
MTSAMS SBYOR BA MA YIN NO, ,GANG RNAM PAR SMIN PA'I RNAM PAR SHES
PA NYID KUN DU RTAG PA GCIG TU LUNG MA BSTAN PA'I RANG BZHIN CAN
NI KUN GZHI RNAM PAR SHES PA LAS GZHAN MA MTHONG NGO, ,YANG RNAM
PAR SHES

PA'I TSOGS DRUG PO DAG NI GNAS SO SOR NGES PA LAS 'BYUNG BA DANG,
RGYUN CHAD NAS 'BYUNG BA'I PHYIR GNAS THAMS CAD LEN PAR MI RUNG
STE, 'DI LTAR GNAS GANG DANG GANG LAS RNAM PAR SHES PA GANG
'BYUNG BA DES DE NYID ZIN PAR 'GYUR GYI, LHAG MA NI RNAM PAR SHES
PA DANG

BRAL BA'I PHYIR ZIN PA MA YIN NO, ,DE LTAR MIG LA SOGS PA'I RNAM
PAR SHES PA RGYUN CHAD NAS YANG DANG YANG 'BYUNG BA'I PHYIR GNAS
DE YANG DANG YANG NYE BAR LEN PA'I SKYON DU 'GYUR RO, ,DE LTA BAS
KUN GZHI RNAM PAR SHES PA NYID NYING MTSAMS SBYOR BA'I DUS NAS
LUS BZUNG NAS

SHI BA LA THUG GI BAR DU LUS MTHA' DAG LA BRTEN TE 'BYUNG BAS DE
NYID NYING MTSAMS SBYOR BA NAS SHI BA LA THUG GI BAR DU LUS 'DZIN
PAS NA LEN PA'I RNAM PAR SHES PA ZHES BYA'O, ,DNGOS SU NA YID KUN
GZHI RNAM PAR SHES PA LA DMIGS ZHES BYA BA NI NYON MONGS PA CAN
GYI YID KUN

@239B GZHI RNAM PAR SHES PA LA RTAG PAR BDAG TU DMIGS TE, BDAG TU
RMONGS PA DANG, LTA BA DANG, NGA RGYAL DANG, CHAGS PAR DMIGS PA
RNAMS DANG MTSUNGS BAR LDAN PA'I PHYIR RO, ,DE YANG RTAG PAR RLOM
SEMS PA'I BDAG NYID YIN PAS YOD DO, ,DNGOS SU NA DE YID CES

BYA'O, ,MIG LA SOGS PA'I RNAM PAR SHES PA'I TSOGS DRUG PO DAG
'GAGS MA THAG PA'I RNAM PAR SHES PA LA YID CES BRJOD PA GANG YIN
PA DE NI DRUG PA YID KYI RNAM PAR SHES PA'I GNAS SGRUB PA'I PHYIR
YIN GYI NGAR SEMS PA'I RNA BA'I PHYIR NI MA YIN NO, ,DE'I PHYIR
DNGOS SU NA

DE NI YID NYID MA YIN NO, ,DE YANG BDAG TU RMONGS PA DANG, BDAG
TU LTA BA DANG, BDAG TU NGA RGYAL DANG, BDAG LA CHAGS PA STE,
NYON MONGS PA BZHI DANG, RTAG PAR MTSUNGS PAR LDAN TE, DE LA BDAG
TU RMONGS PA NI GTI MUG TZAM DANG MTSUNGS PAR LDAN PA MA YIN GYI,

BDAG TU RMONGS PA GANG YIN PA'O, ,DE BZHIN DU BDAG LA CHAGS PA'I
BAR DAG LA YANG BRJOD PAR BYA'O, ,SOGS PA NI REG PA DANG YID LA
BYED PA LA SOGS PA KUN DU 'GRO BA LNGA PO DAG DANG YANG RAB TU
MTSUNGS PAR LDAN PA'O, ,DE YANG MA GRAGS PA DANG, SEMS LAS BYUNG
BA

RNAMS DANG MTSUNGS PAR LDAN PAS NA DE'I RANG GI NGO BO DMIGS KYIS
DBYE BA'I PHYIR, RNAM PAR SHES PA STE ZHES BYA BA SMOS SO, ,RIGS
GCIG PA ZHES BYA BA NI NYON MONGS PA CAN GYI RIGS YIN GYI, DGE
BA'AM, LUNG DU MA BSTAN PA NI MA YIN TE, BDAG TU RMONGS PA LA
SOGS PA NYON MONGS

PA BZHI DANG, RTAG TU MTSUNGS PAR LDAN PA'I PHYIR RO, ,RGYUN
CHAGS PAR 'JUG PA STE ZHES BYA BA NI RGYUN MI 'CHAD PAR RJES SU
'BYUNG BA ZHES BYA BA'I THA TSIG GO, ,SPYIR BTANG BA 'DI'I DMIGS
KYIS BSAL BA RTZOM STE, DGRA BCOM PA DANG, 'PHAGS PA'I LAM DANG,
'GOG PA'I

SNYOMS PAR 'JUG PA'I DUS MA GTOGS SO, ,DGRA BCOM PA NI KHAMS GSUM
PA'I NYON MONGS PA CAN GYI CHOS SPANGS PA'I PHYIR DGRA BCOM PA'I
DUS NI MI 'BYUNG NGO, ,'PHAGS PA'I LAM GYI DUS NA YANG MI 'BYUNG
STE, DE NA DAM PA SHES PA NI BDAG TU LTA BA KUN DU 'BYUNG

@240A *, ,BA DANG SHIN TU MI MTHUN PA'I PHYIR RO, ,DE'I 'OG TU
KUN GZHI RNAM PAR SHES PA LAS 'BYUNG STE, SLOB PA'I DUS NA MA
SPANGS PA'I PHYIR RO, ,'GOG PA'I SNYOMS PAR 'JUG PA'I DUS NA YANG
MI 'BYUNG STE, 'DU SHES MED PA'I SNYOMS PAR 'JUG PA BAS [?] 'GOG

PA'I SNYOMS PAR ZHUGS PA CHES ZHE BA'I PHYIR, DE KUN DU MI 'BYUNG
BAR RIG PAR BYA'O, ,'DIR NI NGES PA'I TSIG DANG, DMIGS PA DANG,
MTSUNGS PAR LDAN PA DANG, 'BYUNG PA'I DUS KYI YID BSTAN PAR RIG
PAR BYA'O, ,CI'I PHYIR PHUNG PO ZHES BYA ZHE NA, SPUNGS PA'I
PHYIR TE ZHES BYA BA LA

SPUNGS PA NI PHUNG PO ZHES BYA BA'I GRANGS SU GTOGS PA'O, ,DE NI
'DI SKAD DU GZUGS SPUNGS PA NI GZUGS KYI PHUNG PO STE, DE BZHIN
DU RNAM PAR SHES PA'I BAR DU SBUNGS PA LA RNAM PAR SHES PA'I
PHUNG PO ZHES BSTAN PAR 'GYUR RO, ,'DI LTAR MDO LAS DUS DANG,
RGYU DANG, RNAM PA DANG,

'GRO BA DANG, YUL THA DAD PA'I GZUGS LA SOGS PA MDOR BSDUS PA'I
PHYIR, GZUGS LA SOGS PA PHUNG POR BSTAN TE, GZUGS GANG YIN PA CI
YANG RUNG 'DAS PA'AM MA 'ONGS PA'AM DA LTAR BYUNG PA'AM, NANG
GI'AM PHYI'I'AM, RAGS PA'AM, PHRA BA'AM, NGAN PA'AM,

GYA NOM PA'AM, THAG NYE BA GANG YIN PA'AM, RGYANG RING BA GANG
YIN PA THAMS CAD GCIG TU BSDUS NAS GZUGS KYI PHUNG PO ZHES BYA
BA'I GRANGS SU 'GRO'O, ,DE BZHIN DU RNAM PAR SHES PA'I BAR DU'O
ZHES 'BYUNG STE, 'DAS PA DANG MA 'ONGS PA DANG, DA LTAR BYUNG BA
ZHES BYA BA'I BYE

BRAG GIS DUS THA DAD PA'O, ,NANG NGAM PHYI ZHES BYA BA NI RGYU
THA DAD PAS SO, ,'DI LTAR NANG GI RNAMS NI RANG GI RGYUD DU GTOGS
PA DAG GO, ,PHYI'I RNAMS NI DE LAS GZHAN PA DAG GO, ,RAGS PA'AM,
PHRA BA ZHES BYA BA NI RNAM PA'I BYE BRAG GIS SO, ,DE LA GZUGS
KYI RAGS PA DANG,

PHRA BA NYID NI LTOS BA CAN NO, ,YANG NA THOGS PA DANG BCAS PA NI
RAGS PA'O, ,THOGS PA MED PA NI PHRA BA'O, ,TSOR BA DANG, 'DU SHES
DANG, 'DU BYED DANG, RNAM PAR SHES PA RNAMS KYANG DBANG PO LNGA
LA BRTEN TE, BYUNG BA DAG NI RAGS PA'O, ,YID LA BRTEN TE BYUNG BA
DAG NI PHRA

@240B BA'O; ,NGAN PA'AM GYA NOM PA ZHES BYA BA NI 'GRO BA'I BYE
BRAG GIS THA DAD PA RNAMS TE, 'DI LTAR 'GRO BA NGAN PAS ZIN PA
DAG NI NGAN PA RNAMS SO, ,'GRO BA GYA NOM PAS ZIN PA DAG NI GYA
NOM PA RNAMS SO, ,THAG NYE BA GANG YIN PA'AM, RGYANG RING PO GANG
YIN PA ZHES BYA BA NI

YUL GYI BYE BRAG GIS THA DAD PA RNAMS SO, ,TSOR BA LA SOGS PA NI
GNAS KYI DBANG GIS NYE BA DANG RING BA'O, ,GZUGS LA SOGS PA ZHES
BYA BA NI GZUGS DANG, TSOR BA DANG, 'DU SHES DANG, 'DU BYED DANG,
RNAM PAR SHES PA RNAMS SO, ,MDOR BSDUS PA NYID KYI

PHYIR RO ZHES BYA BA NI DUS DANG, RGYU DANG, RNAM PA DANG, 'GRO
BA DANG, YUL THA DAD PA RNAMS KYI GZUGS DANG, TSOR BA DANG, 'DU
SHES DANG, 'DU BYED DANG, RNAM PAR SHES PA RNAMS SO SOR MDOR
BSDUS PA NI MDOR BSDUS PA'O, ,DE'I DNGOS PO NI MDOR BSDUS PA NYID
DO, ,

DE DAG MDOR BSDUS PA'I PHYIR MDO LAS SBUNGS PA'I DON ZHES 'BYUNG
BA NI PHUNG PO'I DON NI ZHES BYA BAR SHES TE, 'DI LTAR 'DAS PA LA
SOGS PA'I GZUGS DE DAG THAMS CAD NI GCIG TU BSDUS NAS GZUGS KYI
PHUNG PO ZHES BYA BA'I GRANGS SU 'GRO BA ZHES BYA BA NAS, DE

BZHIN DU RNAM PAR SHES PA ZHES BYA BA'I BAR DU BSTAN TO, ,PHUNG
PO LNGA PO RNAMS DANG, PHUNG PO'I DON BSHAD ZIN TO,, ,,PHUNG PO
LNGA'I RAB TU BYED PA BYE BRAG TU BSHAD PA, BAM PO BZHI PA STE
THA MA'O, ,'DUS BYAS THAMS CAD NI PHUNG PO LNGAS BSDUS LA, 'DUS
BYAS

DANG; 'DUS MA BYAS KYI CHOS THAMS CAD NI SKYE MCHED DANG, KHAMS
SU BSDUS PAR BSTAN PA DE LA PHUNG PO BSHAD PA'I 'OG TU SKYE MCHED
RNAMS BRJOD DGOS PAS DU ZHIG GANG DANG GANG SKYE MCHED KYI DON NI
CI ZHE NA, DE'I PHYIR, SKYE MCHED BCU GNYIS ZHES BYA BA SMOS SO,
,DE DAG KYANG GANG

ZHE NA; MIG GI SKYE MCHED DANG, GZUGS KYI SKYE MCHED DANG ZHES
BYA BA LA SOGS PA NAS, YID KYI SKYE MCHED DANG, CHOS KYI SKYE
MCHED DO ZHES BYA BA'I BAR DU'O, ,MIG LA SOGS PA NI SNGA MA BZHIN
DU BSHAD DO ZHES BYA BA NI GZUGS KYI PHUNG PO RNAM PAR PHYE BA NI
JI LTAR MIG LA SOGS

@241A *, ,PA'I RANG GI NGO BO BSTAN PA DE BZHIN DU 'DIR YANG RANG
GI NGO BO BSTAN PAR BYA'O, ,DE LA MIG GI DBANG PO NI 'BYUNG BA
CHEN PO BZHI RGYUR BYAS PA STE, YUL KHA DOG GZUGS DANG BA'O ZHES
BSTAN TO, ,DE BZHIN DU SGRA DANG, DRI DANG, RO DANG, REG BYA YANG
YUL

TE; GO RIMS BZHIN NO, ,RNA BA LA SOGS PA YANG GZUGS KYI BDAG NYID
DANG BA'O, ,GZUGS DANG, SGRA DANG, DRI DANG, RO'I SKYE MCHED
RNAMS KYANG SNGA MA BZHIN DU BSHAD DO ZHES BYA BAR SBYAR RO,
,SNGAR NI MIG GI YUL NI, KHA DOG DANG, DBYIBS DANG, RNAM PAR RIG
BYED KYI

GZUGS SO, ,RNA BA'I YUL NI SGRA STE, ZIN PA DANG, MA ZIN PA DANG,
GNYI GA'I STE 'BYUNG BA CHEN PO'I RGYU LAS BYUNG BA'O ZHES BYA BA
LA SOGS PA BSTAN TO, ,'BYUNG BA CHEN PO DAG DANG, GANG REG BYA'I
PHYOGS GCIG BSHAD PA STE, DE 'BYUNG BA CHEN PO RNAMS DANG BCAS PA
NI REG

BYA'I SKYE MCHED DO, ,DE YANG 'JAM PA NYID LA SOGS PA'O, ,YID KYI
SKYE MCHED NI RNAM PAR SHES PA'I PHUNG PO GANG YIN PA'O ZHES BYA
BA LA RNAM PAR SHES PA BRGYAD NI RNAM PAR SHES PA'I PHUNG PO STE,
'JUG PA'I RNAM PAR SHES PA DRUG DANG, KUN GZHI RNAM PAR SHES PA
DANG, NYON

MONGS PA CAN GYI YOD DO, ,SKYE MCHED RNAM PAR GZHAG PA LA NI RNAM
PAR SHES PA'I PHUNG PO NYID LA YID KYI SKYE MCHED CES BYA'O,
,CHOS KYI SKYE MCHED NI RNAM PA BRGYAD DE, TSOR BA DANG, 'DU SHES
DANG, 'DU BYED KYI PHUNG PO DANG, RNAM PAR RIG BYED MA YIN PA
DANG, 'DUS MA

BYAS BZHI'O, ,DE LA TSOR BA DANG, 'DU SHES DANG, 'DU BYED KYI
PHUNG PO DANG, RNAM PAR RIG BYED MA YIN PA NI PHUNG PO RNAM PAR
PHYE BAS BSHAD PA YIN NO, ,'DUS MA BYAS NI MA BSHAD DE, DE'I
PHYIR DE DAG RAB TU DBYE BAR 'DOD NAS, 'DUS MA BYAS GANG ZHE NA
ZHES DRIS SO, ,GANG

RGYU DANG RKYEN LA RAG LAS PA MA YIN PA'I BDAG NYID KYI RANG GI
NGO BO NI 'DUS MA BYAS ZHES BYA STE, NAM MKHA' DANG SO SOR BRTAGS
BA MA YIN PA'I 'GOG PA DANG, SO SO BRTAGS PA'I 'GOG PA DANG, DE
BZHIN NYID DO, ,'DUS MA BYAS KYI RAB TU DBYE BA STON TE, NAM
MKHA' GANG ZHE NA ZHES BYA BA NI

@241B NAM MKHA'I RANG GI NGO BO KHONG DU CHUD PAR BYA BA'I PHYIR
'DRI BA'O, ,GANG GZUGS KYI GO 'BYED PA'O ZHES BYA BA NI DE'I RANG
GI NGO BO BSHAD PA'O, ,DE BZHIN DU SO SOR BRTAGS PA MA YIN PA LA
SOGS PA SO SOR BRJOD PAR BYA'O, ,PHYOGS GANG DU THOGS PA DANG
BCAS PA'I GZUGS LA THOGS

PAR MI BYED PA NI GO 'BYED PA'O, ,DE'I PHYIR DNGOS PO GZUGS CAN
RNAMS LA SKABS 'BYED PA NAM MKHA' ZHES BYA'O, ,NAM MKHA'I 'OG TU
BSTAN PA'I PHYIR DE BSHAD PA'I 'OG TU SO SOR BRTAGS PA MA YIN
PA'I 'GOG PA'I RANG GI NGO BO KHONG DU CHUD PAR 'DOD NAS, SO SOR
BRTAGS PA

MA YIN PA'I 'GOG PA GANG ZHE NA ZHES DRIS SO, ,BRTAGS PA DANG,
GZHAL BA DANG, RNAM PAR 'BYED PA DANG, SHES RAB CES BYA BA NI DON
GCIG GO, ,SO SOR ZHES BYA BA NI SPYIR BSNYAG PA'I DON TE, DE NI
'DI LTAR SDUG BSNGAL LA SOGS PA 'PHAGS PA'I BDEN PA RNAMS LA SO
SOR

RTOG PA NI SO SOR BRTAGS PA STE, SHES RAB KYI KHYAD PAR ZHES BYA
BA'I THA TSIG GO ZHES BSTAN PAR 'GYUR RO, ,SO SOR MA BRTAGS PA NI
SO SOR BRTAGS PA MA YIN PA STE, DE YANG GANG ZHE NA, RKYEN MA
TSANG BA'O, ,DE NI 'DI SKAD DU RKYEN MA TSANG BA'I PHYIR MA 'ONGS
PA'I CHOS RNAMS GTAN

DU MI SKYE BA GANG YIN PA DE SO SOR BRTAGS PA MA YIN PA'I 'GOG
PA'O ZHES BSTAN PAR 'GYUR RO, ,GANG 'GOG PA LA 'BRAL BA MA YIN PA
STE ZHES BYA BA LA SOGS PA NI 'DRI BA'I LAN NO, ,'GOG PA ZHES
BYAS NA NI SO SOR BRTAGS PA MA YIN PAS 'GOG PA BZHIN DU SO SOR
BRTAGS PA

DANG; SNYOMS PAR 'JUG PA DANG, SKYE BA DANG, MI RTAG PA'I 'GOG PA
RNAMS LA YANG SNYEGS PAS 'DIR SO SOR BRTAGS PA'I 'GOG PA RNAM PAR
DBYE BA'I PHYIR 'BRAL BA MA YIN PA ZHES BYA BA SMOS TE, 'BRAL BA
MA YIN ZHES BYA BA NI SA BON YOD NA DE DAG 'BYUNG BA'I CHOS NYID
YIN PA'I

PHYIR MA 'ONGS PA'I CHOS RNAMS DANG PHRAD PAR RNAM PAR GZHAG STE,
DE'I GNYEN POS RANG GI GNAS NAS DE DAG GI SA BON BTON BZHIN GTAN
MI SKYE BA GANG YIN PA DE 'GOG PA'O, ,DE NI 'DI SKAD DU SA BON
BTON LA BLO SNGON DU MA BTANG YANG RKYEN MA TSANG BAS MA 'ONGS
PA'I CHOS RNAMS

@242A *, ,GTAN MI SKYE BA GANG YIN PA DE SO SOR BRTAGS PA MA YIN
PA'I 'GOG PA'O ZHES BSTAN PAR 'GYUR RO, ,DGRA BCOM PA LA NI RIS
GZHAN DANG 'BREL BA'I DGE BA DANG, LUNG DUM BSTAN PA'I PHUNG PO
RNAMS KYIS BON YOD BZHIN DU GTAN MI SKYE BA THOB PAS, DE YANG

SO SOR BRTAGS PA MA YIN PA'I 'GOG PAR 'GYUR RO ZHE NA, DE'I
PHYIR, DE NI GANG NYON MONGS PA'I GNYEN PO MED PAR PHUNG PO RNAMS
GTAN DU MI SKYE BA'O ZHES BYA BA SMOS TE, DE NI 'DI SKAD DU, 'DI
LA DGE BA DANG LUNG DU MA BSTAN PA'I PHUNG PO'I SA BON YOD DU ZIN
KYANG, NYON MONGS PA'I GNYEN

PO MED PAR MI THOB PAS SO SO BRTAGS PA'I 'GOG PA NYID DE, 'DI NI
SO SOR MA BRTAGS PA'I 'GOG PA MA YIN NO, ,DE LTAR NA PHUNG PO'I
LHAG MA DANG BCAS PA DANG, PHUNG PO'I LHAG MA MED PA'I MYA NGAN
LAS 'DAS PA'I DBYINGS NI SO SOR BRTAGS PA'I 'GOG PA ZHES BSTAN PA
YIN NO, ,

NYON MONGS PA'I GNYEN PO NI 'DIR ZAG PA MED PA'I LAM DU BZHED DO,
,GTAN DU MI SKYE BA'O ZHES BYA BA LA GTAN DU SMOS PA NI SKYE BA
DANG SNYOMS PAR 'JUG PA'I 'GOG PA LAS RNAM PAR DBYE BA'I PHYIR
RO, ,DE DAG MI SKYE BA YIN LA GTAN DU MA YIN PA STE, SEMS DANG
SEMS LAS BYUNG BA RNAMS

KYANG 'BYUNG BAR 'GYUR BA'I PHYIR RO, ,MI SKYE BA'O ZHES BYA BA
NI MI RTAG PA NYID KYI 'GOG PA LAS RNAM PAR 'BYED DE, MI RTAG PA
NYID KYI 'GOG PA NI DE LTAR YOD LA MI SKYE BA NI DA LTAR MED PAS
MA 'ONGS PA YIN PA NYID DE, DPER NA GZUGS KYI RNAM PA GCIG LA MIG
GI RNAM PAR SHES PA YENGS

PA YUL GZHAN DANG, GZUGS KYI RNAM PA GZHAN 'DAS PA GANG YIN PA DE
DAG NI DMIGS PA DE'I RNAM PAR SHES PA'I TSOGS LNGA BSKYED PAR MI
NUS TE, DA LTAR GYI RNAM PA LA NI DE MA THAG PA'I RKYEN MED CING,
'DAS PA RNAMS LA NI DMIGS PA'I RKYEN MED PA'I PHYIR RO, ,DE'I
PHYIR DE DAG

LA SO SOR BRTAGS PA MA YIN PA'I 'GOG PAR 'GYUR RO, ,SO SOR BRTAGS
PA'I 'GOG PA GANG ZHE NA ZHES BYA BA LA, SO SOR RTOG PA NI SO SOR
BRTAGS PA STE, BAR CHAD MED PA'I LAM GYIS SHES RAB KYI KHYAD PAR
ZHES BYA BA'I THA TSIG GO, ,SO SOR BRTAGS PAS THOB PAR BYA BA'I
'GOG

@242B PA NI SO SOR BRTAGS PA'I 'GOG PA STE, TSIG BAR MA MA SMOS
SO, ,GANG 'GOG PA ZHES BYA BA NI 'GOG PA THAMS CAD DU THAL BAR
'GYUR BAS, DE NI 'BREL PA STE ZHES BYA BA SMOS SO, DE LTAR NA
'GOG PA LHAG MA BZHI PO LAS RNAM PAR PHYE BA YIN TE, DE DAG NI
'BRAL BA'I BDAG NYID MA

YIN PA'I PHYIR RO, ,DE NI NYON MONGS PA'I GNYEN POS PHUNG PO GTAN
DU MI SKYE BA'O ZHES BYA BA NI 'BRAL BA NYID DPYOD PA STE, LUS
'DI NI KHAMS GSUM PA'I NYON MONGS PA'I SA BON NAM LUS PA DANG,
RJES SU 'BREL BAR 'BYUNG BA'O, ,DE LA GANG DANG GANG GI GNYEN PO
LAM GYI SKAD CIG GANG DANG

GANG YIN PA'I LAM DE 'BYUNG NA LUS KYI SKAD CIG DE NI DES SPANG
BAR BYA BA'I NYON MONGS PA'I SA BON DANG LDAN PA'I PHYI MA LUS
KYI SKAD CIG GZHAN 'BYUNG BA DANG, MI MTHUN PA'I RKYEN DU GYUR PA
DANG, PHYI MA LUS KYI SKAD CIG GZHAN SKYED PAR MI NUS TE, DE
'BYUNG BA DANG MI MTHUN PA'I RKYEN

NYE BAR GYUR PA'I PHYIR RO, ,'ON KYANG DES SPANG BAR BYA BA'I
NYON MONGS PA'I SA BON LDOG PA BDAG NYID KHO NA'I RGYUR 'GYUR TE,
DE BYUNG BA DANG MTHUN PA'I RKYEN YOD PA'I PHYIR RO, ,LAM GYI
SKAD CIG DE NYID NI DES SPANG BAR BYA BA'I NYON MONGS PA'I SA BON
DANG LDAN PA'I SKAD CIG GZHAN 'BYUNG BA

DANG MI MTHUN PA'I RKYEN DU GYUR PA DANG, CIG SHOS DANG MTHUN PAR
BRJOD PAR BYA'O, ,DE BZHIN DU BSGOM PAS SPANG BAR BYA BA'I SRID
PA'I RTZE MO'I NYON MONGS PA CHUNG DU CHUNG NGU'I BAR GYI GNYEN
PO BYUNG NA LUS DE KHAMS GSUM PA'I NYON MONGS PA MTHONG BA DANG,
BSGOM PAS SPANG BAR BYA BA'I

SA BON MA LUS PAR LDOG PA'I BDAG NYID KHO NA'I SKAD CIG GZHAN GYI
RGYUR 'GYUR RO, ,DE BZHIN DU NYON MONGS PA GANG DANG GANG GI LUS
MI 'BYUNG BAS SA BON BTON PAR GYUR PA'I NYON MONGS PA DE DAG
MTSUNGS PAR LDAN PA'I CHOS RNAMS KYANG NYON MONGS PA'I GNYEN POS
GTAN DU MI SKYE BAR 'BYUNG

STE, SO SOR BRTAGS PA'I 'GOG PA DE NI 'BRAL BA ZHES BYA'O, ,SO
SOR BRTAGS PA'I 'GOG PA'I 'OG TU DE BZHIN NYID BSTAN PAS DE'I
PHYIR DE BSHAD PA'I 'OG TU DE BZHIN NYID KHONG DU CHUD PAR 'DOD
NAS, DE BZHIN NYID GANG ZHE NA ZHES 'DRI'O, ,GANG CHOS RNAMS KYI
CHOS

@243A *, ,NYID DANG CHOS BDAG MED PA NYID DO ZHES BYA BA DE NI
DE'I BSHAD PA STE, GZHAN MA YIN PA'I DON GYI PHYIR DE BZHIN NYID
DO, ,CHOS RNAMS ZHES BYA BA NI GZUGS DANG, TSOR BA DANG, 'DU SHES
DANG, 'DU BYED DANG, RNAM PAR SHES PA RNAMS SO, ,CHOS

RNAMS KYI DNGOS BO NI CHOS NYID DE JI LTA BA BZHIN GYI BDAG NYID
DANG YANG DAG PA'I MTHAR THUG PA'O, ,CHOS NYID NI CHOS RNAMS KYI
'BRAS BU MI RTAG PA NYID LA SOGS PA YANG CHOS RNAMS LA YOD DE,
DE'I PHYIR CHOS BDAG MED PA NYID CES BYA BA SMOS SO, ,CHOS NI
RANG BZHIN GANG GIS

SHES PA DANG, BRJOD PA GNYIS KYI YUL DU 'GYUR BA DE DE DAG GI
BDAG STE, DE'I RANG BZHIN MA YIN PA'I PHYIR BDAG DE DANG BRAL BA
NI BDAG MED PA'O, ,DE'I DNGOS PO NI BDAG MED PA NYID DO, ,DE NI
DNGOS PO RNAMS RNAM PAR BRTAGS PA'I RANG BZHIN GYI STONG PA NYID
DO, ,'DI LA DPYAD

NA BRJOD PA MANG DU 'BYUNG STE, DE THAL BAR 'GYUR BAS KYANG CHOG
GI SKABS NYID BRTZAM MO, ,CI'I PHYIR SKYE MCHED CES BYA ZHE NA
ZHES BYA BA LA, SKYE MCHED KYI SGRA NI MIG LA SOGS PA RANG GI NGO
BO PHAN TSUN THA DAD PA RNAMS LA YANG BYE BRAG MED PAR 'BYUNG BAS
DE'I PHYIR DE DAG LA DES SPYI'I DON RGYUR

BYAS NAS 'JUG GO, ,DE YANG MI SHES PAS CI'I PHYIR SKYE MCHED CES
BYA ZHES 'DRI'O, ,RNAM PAR SHES BA SKYE BA'I SGO'I PHYIR RO ZHES
BYA BA LA, SKYE BA ZHES BYA BA NI 'BYUNG BA STE, RNAM PAR SHES PA
RNAMS 'BYUNG BAS BDAG NYID THOB PA'O, ,RNAM PAR SHES PA SKYE BA'I
SGO NI RGYU STE, BYED RGYU

DANG RGYU MTSAN NI RNAM PAR SHES PA SKYE BA'I SGO'O, ,DE NI 'DI
SKAD DU, RNAM PAR SHES PA 'BYUNG BA'I RGYU'I PHYIR SKYE MCHED
RNAMS ZHES BYA'O ZHES BSTAN PAR 'GYUR RO, ,'DI LTAR CI MNGON ZHE
NA NGES PA'I TSIG GIS MNGON TE, SEMS DANG SEMS LAS BYUNG BA RNAMS
KYI 'BYUNG BA MCHED PAR BYED CING RGYAS

PAR BYED PAS SKYE MCHED RNAMS TE, BDAG THOB PAR BYED PA RGYUN DU
'JOG CES BYA BA'I THA TSIG GO, ,DE LA MIG DANG GZUGS RNAMS NI MIG
GI RNAM PAR SHES PA MTSUNGS PAR LDAN PA DANG BCAS PA SKYE BA'I
SGO YIN NO, ,DE BZHIN DU YID DANG CHOS RNAMS KYI BAR DAG KYANG
YID KYI RNAM PAR

@243B SHES PA MTSUNGS PAR LDAN PA DANG BCAS PA'I SKYE BA'I SGO
YIN NO, ,SKYE MCHED KYI 'OG TU KHAMS RNAMS RAB TU DBYE BA DANG,
RANG GI NGO BO BRJOD BAR BYA STE, DE BAS NA RAB TU DBYE BA BSTAN
PA'I PHYIR, KHAMS BCO BRGYAD NI ZHES BYA BA SMOS SO, ,DE DAG NYID
KYI RANG RANG GI NGO BO BSTAN

PA'I PHYIR, MIG GI KHAMS DANG, GZUGS KYI KHAMS DANG, MIG GI RNAM
PAR SHES PA'I KHAMS DANG ZHES BYA BA NAS DE BZHIN DU YID KYI
KHAMS DANG, CHOS KYI KHAMS DANG, YID KYI RNAM PAR SHES PA'I KHAMS
DANG ZHES BYA BA'I BAR DU SMOS SO, ,'DIR YANG GZUGS KYI PHUNG PO

RNAM PAR DBYE BA NI MIG DANG, RNA BA DANG, SNA DANG, LCE DANG,
LUS KYI DBANG PO GANG YIN PA LNGA PO DAG DANG, GZUGS DANG, SGRA
DANG, DRI DANG, RO DANG, REG PA LNGA YANG DE DAG GI YUL NYID DU
BSTAN TO, ,SKYE MCHED RNAM PAR GZHAG PAR YANG DBANG PO LNGA PO DE
DAG NYID MIG LA

SOGS PA'I SKYE MCHED NYID DANG, GZUGS LA SOGS PA'I YUL RNAMS
KYANG GZUGS LA SOGS PA'I SKYE MCHED NYID BSTAN TO, ,KHAMS RNAM
PAR GZHAG PA YANG DE DAG NYID MIG GI KHAMS NAS LUS KYI KHAMS KYI
BAR DANG, GZUGS KYI KHAMS NAS REG BYA'I KHAMS KYI

BAR DU BSTAN TE, DE'I PHYIR MIG LA SOGS PA'I KHAMS DANG, GZUGS LA
SOGS PA'I KHAMS NI SKYE MCHED RNAMS JI LTA BA BZHIN NO ZHES BYA
BA SMOS SO, ,CHOS KYI KHAMS NI CHOS KYI SKYE MCHED TSOR BA LA
SOGS PA PHUNG PO GSUM DANG, RNAM BAR RIG BYED MA YIN PA DANG,
'DUS

MA BYAS PA ZHI GANG YIN PA NYID DO, ,SKYE MCHED RNAM PAR GZHAG
PA'I RNAM PAR SHES PA'I PHUNG PO NYID YID KYI SKYE MCHED DO, ,DE
BZHIN DU KHAMS RNAM PAR GZHAG PAR YANG YID KYI SKYE MCHED NYID
KYI KHAMS MA YIN TE, YID KYI SKYE MCHED KYI KHAMS RNAM PAR GZHAG
PA NA, SEMS

KYE KHAMS BDUN NO, ,DE'I PHYIR, RNAM PAR SHES PA'I KHAMS DRUG PO
DAG NI ZHES BYA BA LA SOGS PA SMOS SO, ,MIG LA SOGS PA LA BRTEN
TE ZHES BYA BA NI MIG DANG, RNA BA DANG, SNA DANG, LCE DANG, LUS
DANG YID LA BRTEN TE'O, ,GZUGS LA SOGS PA LA DMIGS PA ZHES

@244A *, ,BYA BA NI GZUGS DANG, SGRA DANG, DRI DANG, RO DANG, REG
BYA DANG, CHOS RNAMS NI DMIGS PA'O, ,RNAM PAR RIG PA'O ZHES BYA
BA NI RNAM PAR SHES PA'O, ,DE LA MIG LA BRTEN CING GZUGS LA DMIGS
PA NI MIG GI RNAM PAR SHES PA STE, MIG GI RNAM PAR

SHES PA'I KHAMS SO, ,DE BZHIN DU RNA BA DANG, SNA DANG, LCE DANG,
LUS DANG, YID LA BRTEN CING, SGRA DANG, DRI DANG, RO DANG, REG
DANG, CHOS RNAMS LA GO RIMS BZHIN DU DMIGS PA NI RNA BA DANG, SNA
DANG, LCE DANG, LUS DANG, YID KYI RNAM PAR SHES PA'I KHAMS

TE; RNA BA DANG, SNA DANG, LCE DANG, LUS DANG, YID KYI RNAM PAR
SHES PA'I KHAMS SO, ,YID KYI KHAMS NI RNAM PAR SHES PA DRUG LAS
GUD NA MED DE, RNAM PAR SHES PA'I KHAMS DRUG PO DE DAG NYID 'GAG
SAM THOG PA LA YID KYI KHAMS ZHES BYA'O, ,DE LTAR NA YID KYI

KHAMS DANG, RNAM PAR SHES PA'I KHAMS DRUG PO DAG GCIG GI NANG DU
GCIG 'DUS PA'I PHYIR KHAMS BCU BDUN NAM BCU GNYIS SU MI 'GYUR
RAM, MI 'GYUR TE 'DI LTAR RNAM PAR SHES PA DRUG PA'I GNAS BSTAN
PA'I PHYIR, DE LTAR KHAMS BCO BRGYAD DU RNAM PAR GZHAG GO, ,

DE LTAR ZHES BYA BA NI GONG DU SMOS PA'I RNAM PA BSTAN PA'O,
,GZUGS KYI PHUNG PO GANG YIN PA ZHES BYA BA LA RDZAS BCU GCIG NI
GZUGS KYI PHUNG PO BSTAN TE, DE LA MIG LA SOGS PA DBANG PO LNGA
DANG, GZUGS LA SOGS PA YUL LNGA NI SKYE MCHED RNAM PAR GZHAG PAR
SKYE MCHED BCU

DANG; KHAMS RNAM PAR GZHAG PAR KHAMS BCU DANG, CHOS KYI SKYE
MCHED KYI PHYOGS GCIG DANG, CHOS KYI KHAMS KYI PHYOGS GCIG NI
RNAM PAR RIG BYED MA YIN PA ZHES BYA'O, ,RNAM PAR SHES PA'I PHUNG
PO GANG YIN PA DE NI YID KYI SKYE MCHED DANG, SEMS KYI KHAMS BDUN
NO

ZHES BYA BA NI MIG GI RNAM PAR SHES PA'I KHAMS NAS YID KYI KHAMS
KYI BAR DU'O, ,GZUGS DANG RNAM PAR SHES PA'I PHUNG PO LAS GZHAN
PHUNG PO GSUM GANG YIN PA DAG TSOR BA DANG, 'DU SHES DANG, 'DU
BYED CES BYA BA'I PHUNG PO RNAMS SO, ,GZUGS KYI PHUNG PO'I PHYOGS

@244B GCIG NI RNAM PAR RIG BYED MA YIN PA ZHES BYA STE, DE DAG
'DUS MA BYAS NAM MKHA' LA SOGS PA DANG, BCAS PA NI CHOS KYI SKYE
MCHED DANG, CHOS KYI KHAMS SO, ,CI'I PHYIR KHAMS ZHES BYA ZHE NA
ZHES BYA BA NI, SKYE MCHED BZHIN DU RGYA CHER BRJOD PAR BYA'O,
,BYED PA MED LA

RANG GI MTSAN NYID 'DZIN PA'I PHYIR KHAMS SO, ,SKAD CIG RNAMS LA
NI BYED PA MED PAR MI SRID DO ZHES SNGAR BSTAN PA NYID DO, ,CHOS
GANG DAG PHUNG PO ZHES BSTAN PA DE DAG NYID SKYE MCHED NYID DANG,
KHAMS NYID DU YANG BSHAD PAS DE'I PHYIR, CI'I PHYIR PHUNG PO LA
SOGS PA BSHAD

CE NA ZHES DRIS SO, ,SANGS RGYAS BCOM LDAN 'DAS RNAMS KYIS BSHAD
PA THAMS CAD NI SEMS CAN GYI DON DU 'GYUR BA DANG, NYON MONGS
PA'I GNYEN PO YIN PAS DGOS PA DANG BCAS PA'O, ,'DIR NI CHOS DE
DAG NYID RNAM PA GZHAN DANG GZHAN GYIS YANG DANG YANG BSHAD

PA'I DGOS PA YANG MI SHES NAS, CI'I PHYIR PHUNG PO LA SOGS PA
BSHAD CE NA ZHES BYA BA NI DGOS PA BRJOD DO, ,DE'I PHYIR BDAG TU
'DZIN PA RNAM PA GSUM GYI GNYEN POR ZHES BYA BA SMOS SO, ,DE LA
BDAG TU 'DZIN PA GSUM DANG, GANG GI GNYEN POR BSHAD PA YANG MI
SHES

PAS DE'I PHYIR GO RIMS BZHIN NO ZHES BYA BA SMOS TE, BDAG TU
'DZIN PA RNAM PA GSUM NI GCIG PUR 'DZIN PA DANG, ZA BAR 'DZIN PA
DANG, BYED PAR 'DZIN PA'O, ,DE LA GO RIMS BZHIN ZHES BYA BA LA
PHUNG PO BSHAD PA NI GCIG PUR 'DZIN PA'I GNYEN PO'O, ,SKYE MCHED

BSHAD PA NI ZA BAR 'DZIN PA'I GNYEN PO'O, ,KHAMS BSHAD PA NI BYED
PAR 'DZIN PA'I GNYEN PO'O, ,BDAG TU SMRA BA THAMS CAD NI MTHONG
BA GANG YIN PA DE NYID THOS PA DANG, SNOM PA DANG, RO MYONG BA
DANG, REG PA YIN PA DANG, DE LA DE NYID SEMS PAR BYED BA DANG,
'DU

SHES SU BYED PA DANG, RNAM PAR SHES PAR BYED PA'O SNYAM DU DE
LTAR 'DZIN TO, ,SEMS CAN RNAMS KYI LUS LA NI PHUNG PO LNGA LAS
GUD NA GCIG PUR RNAM PAR GNAS PA'I NGO BO GANG YANG MED DE, RANG
GI NGO BO DANG, 'BRAS BU MI DMIGS PA'I PHYIR RO, ,MIG LAS GUD NA
LTA BA PO

@245A *, ,GZHAN MED DE, MIG NYID MTHONG BA'O ZHES RNAM PAR SHES
PA'I THUN MONG MA YIN PA'I RGYU DANG GNAS YIN PAS LTA BA PO ZHES
GDAGS SO, ,DE BZHIN DU RNA BA LA SOGS PA SO SO LA YANG BRJOD PAR
BYA'O, ,DE BZHIN DU TSOR BA NI MYONG BA'I BDAG NYID YIN PAS

MYONG BAR BYED, 'DU SHES NYID MTSAN MAR 'DZIN PA'I BDAG NYID YIN
PAS 'DU SHES SU BYED KYI GZHAN NI MA YIN TE, DE LTAR THAMS CAD DU
YANG BRJOD PAR BYA'O, ,DE LTA BAS NA SEMS CAN RNAMS KYI LUS NI
PHUNG PO'I BDAG NYID YIN PAS DNGOS PO DU MA'I BDAG NYID CAN NO, ,

'DI LA NI PHUNG PO LNGA LAS GUD NA GCIG PU MED DE, PHUNG PO BSTAN
PAS GCIG PU 'DZIN PA LDOG PA NA DE LA GCIG PUR 'DZIN PA SNGON DU
'GRO BA'I BDAG TU 'DZIN PA GANG YIN PA DE YANG LDOG PA NYID DE,
DE'I PHYIR GCIG PUR 'DZIN PA SNGON DU 'GRO BA'I BDAG TU 'DZIN
PA'I GNYEN

POR PHUNG PO BSHAD DO, ,GCIG PUR 'DZIN PA NI RGYU LA 'BRAS BU
BTAGS NAS BDAG TU 'DZIN PA ZHES BYA BAR BSHAD DO, ,ZA BAR 'DZIN
PA NI SMRA BA THAMS CAD CI LTAR NA LAS DGE BA DANG MI DGE BA'I
'BRAS BU 'DOD PA DANG MI 'DOD PA DANG, BDE BA DANG SDUG BSNGAL
GYI TSOR BAS

RAB TU PHYE BA DANG, GZUGS DANG SGRA LA SOGS PA YUL LA GANG SBYOD
PA DE BDAG GO ZHES SO, ,DE LTAR NA BDAG TU 'DZIN PA 'DI'I GNYEN
POR SKYE MCHED BSHAD DO, ,LAS DGE BA DANG MI DGE BA'I 'BRAS BU
DANG, GZUGS LA SOGS PA YUL RNAMS LA SPYOD PA NI

DMIGS PA STE, DE BYED PA GANG YIN PA DE NI LAS KYI 'BRAS BU DANG,
GZUGS LA SOGS PA LA SPYOD DO, ,DMIGS PA RNAM PA DRUG DE YANG SKYE
MCHED NYID KYIS BYED KYI GZHAN GYIS NI MA YIN NO, ,DE'I PHYIR MIG
LA SOGS PA DANG, GZUGS LA SOGS PA NI RNAM PAR SHES

PA SKYE BA'I SGO'I PHYIR SKYE MCHED RNAMS ZHES BYA'O, ,DE LTA BAS
NA LAS KYI 'BRAS BU DANG, YUL RNAMS LA SPYOD PA NI MIG LA SOGS PA
LAS GUD NA GZHAN GANG YANG MED DE, DE LTAR NA SKYE MCHED BSHAD PA
NI ZA BAR 'DZIN PA'I GNYEN PO ZHES BYA'O, ,BYED PAR 'DZIN PA NI

@245B LAS DGE BA DANG MI DGE BA RNAMS 'BREL BA DANG, SPRUGS BSIGS
PA LA SOGS PA BYED PA STE, BDAG TU 'DZIN PA 'DI'I GNYEN POR KHAMS
BSHAD DO, ,DE LTAR NA BYED PA MED LA RANG GI MTSAN NYID 'DZIN
PA'I PHYIR KHAMS ZHES BSTAN TO, ,DE LTAR RGYU YOD PA TZAM GYIS

'BRAS BU YANG 'BYUNG BAR BYED CING 'BRAS BU YANG RGYU LA LTOS NAS
YOD PA TZAM DU ZAD DE, RGYU DANG 'BRAS BU'I RANG GI NGO BO LAS MA
GTOGS PAR BYED PA GZHAN MED PAR SNGAR BSTAN PA NYID DO, ,BYED PA
MED PAR BYED PA PO GA LA YOD DE, DE LTA BAS NA BYED PAR 'DZIN
PA'I GNYEN

POR KHAMS BSHAD PA YIN NO, ,DE NI CHOS GANG DAG RAB TU RNAM PAR
DBYE BAS PHAN GDAGS PA'I PHYIR PHUNG PO DANG SKYE MCHED DANG,
KHAMS NYID DU CHOS GANG DAG BSTAN PA DE DAG LA RNAM PA GZHAN GYIS
BSAM PAR BYA STE, DE LA KHAMS RNAMS KYI NANG DU GZUGS DANG SEMS

GNYIS RNAM PAR DBYE BA LHAG PAR BSTAN PAS ZAG PA DANG BCAS PA'I
RNAM PA LA SOGS PA BDE BLAG TU RTOGS PAR 'GYUR BA'I PHYIR KHAMS
GA LAS BRTZAMS TE, BSAM PAR BYA BA'I PHUNG PO DANG, SKYE MCHED
RNAMS LA NI MA YIN NO, ,DE'I PHYIR KHAMS BCO BRGYAD LA

GZUGS CAN DU ZHE NA ZHES BYA BA LA SOGS PA SMOS SO, ,GZUGS SU YOD
PAS GZUGS TE, 'DI DAG LA YOD PAS GZUGS CAN NO, ,YANG NA RTEN DANG
BRTEN PA'I GZUGS JI LTAR MTHUN MTHUN DU 'DI DAG LA YOD PAS GZUGS
CAN NO, ,MIG LA SOGS

PA'I RNAM PAR SHES PA LA THAL BAR YANG MI 'GYUR TE, MIG LA SOGS
PA RTEN GYI DNGOS PO DE DAG GI GZHI BYED PA MA YIN PA'I PHYIR RO,
,GANG DAG GZUGS KYI PHUNG PO'I NGO BO NYID DO ZHES BYA BA DE DAG
NI KHAMS BCU STE, MIG GI KHAMS NAS LUS KYI BAR DANG, GZUGS

KYI KHAMS NAS REG BYA'I KHAMS KYI BAR DU'O, ,RNAM PAR RIG BYED MA
YIN PA GZUGS SU YOD DU ZIN KYANG CHOS KYI KHAMS GZUGS CAN NYID DU
THAL BAR MI 'GYUR TE, DE LA RTEN DANG BRTEN PA'I GZUGS MED PA
DANG, GZUGS SU YOD PA MED PA DANG, GZUGS

@246A *, ,KYI PHUNG POR GTOGS SU ZIN KYANG GZUGS SU YOD PA MA YIN
PA'I PHYIR RO, ,GZUGS CAN MA YIN PA DU ZHE NA, LHAG MA RNAMS SO
ZHES BYA BA LA GZUGS CAN LAS LDOG PA NI GZUGS CAN MA YIN PA STE,
DE DAG NI BRGYAD DE, SEMS KYI

KHAMS BDUN DANG, CHOS KYI KHAMS SO, ,BSTAN DU YOD PA DU ZHE NA
ZHES BYA BA NI KHAMS BCO BRGYAD KYI SKABS YIN PAS DER SBYAR RO,
,GZUGS KYI KHAMS GCIG STE ZHES BYA BA LA 'DI NI 'DI NA'O ZHES,
PHA BI NI PHA BI NA'O ZHES BSTAN DU RUNG BA DE NI BSTAN PA'O, ,DE

DANG LHAN CIG PA NI BSTAN DU YOD PA STE, DMIGS PA DANG BCAS PA
BZHIN NO, ,BSTAN DU YOD PA 'DI NYID RAB TU BSTAN PA'I PHYIR, YUL
BSTAN DU YOD PA'O ZHES BYA BA SMOS TE, YUL DE DANG DER 'DIS BSTAN
DU YOD PAS YUL BSTAN DU YOD PA'O ZHES BYA'O, ,

GZUGS KYI KHAMS GCIG KHO NA BSTAN DU YOD PA NYID DU SMOS PAS LHAG
MA KHAMS BCU BDUN NI BSTAN DU MED PAR GRUB BO, ,THOGS PA DANG
BCAS PA DU ZHEN ZHES BYA BA NI KHAMS BCO BRGYAD KYI SKABS YIN PAS
THAMS CAD DU YANG SBYAR RO, ,GZUGS CAN MA YIN PA RNAM PAR

GCAD PA'I PHYIR GZUGS CAN SMOS SO, ,CHOS KYI KHAMS LA YANG RNAM
PAR RIG BYED MA YIN PA'I GZUGS YOD PAS, GZUGS CAN YOD PAR BSTAN
PA'I PHYIR BCU ZHES BYA BA SMOS SO, ,DE DAG KYANG MIG LA SOGS PA
DBANG PO'I KHAMS RNAMS DANG, DE DAG GI YUL

GZUGS CAN GYI KHAMS LNGA'O, ,GO GCOD PAS THOGS PA STE, DE DANG
LHAN CIG PA NI THOGS PA DANG BCAS PA'O, ,GO GCOD PA NI YUL DANG
DMIGS PA DANG SGRIB PAS GO GCOD PA'I BYE BRAG GIS RNAM PA GSUM
MO, ,'DIR NI SGRIB PA'I GO GCOD PA NYID THOGS PA DANG

BCAS PAR 'DOD PA BSTAN PA'I PHYIR GANG LA GANG THOGS PA'O ZHES
BYA BA SMOS SO, ,SGRIB PA'I GO GCOD PA NI RANG GI YUL DU GZHAN
'BYUNG BA'I GEGS SU GYUR PA'O, ,DE LTAR NA GANG GIS RANG GI YUL
DU GZHAN 'BYUNG BA'I GEGS BYED PA DANG, GANG LA GEGS BYED PA DE

@246B GNYI GA YANG THOGS PA DANG BCAS PA ZHES BSTAN PA YIN NO,
,KHAMS GZUGS CAN BCU PO DE DAG KYANG RANG RANG GI YUL DU 'BYUNG
BA LA GCIG LA GCIG GEGS BYED PAS SGRIB CING GO GCOD PA'I PHYIR
THOGS PA DANG BCAS PA RNAMS SO, ,LHAG MA SEMS KYI KHAMS

BDUN DANG, CHOS KYI KHAMS NI THOGS PA MED PAR GRUB PO ZAG PA DANG
BCAS PA DU ZHE NA ZHES BYA BA NI KHAMS KYI SKABS YIN NO, ,BCO
LNGA DANG THA MA GSUM GYI CHA STE ZHES BYA BA NI MIG LA SOGS PA
DBANG PO LNGA'I KHAMS DANG, GZUGS LA SOGS PA YUL LNGA'I

KHAMS DANG, MIG GI RNAM PAR SHES PA LA SOGS PA RNAM PAR SHES PA'I
KHAMS LNGA STE, KHAMS BCO LNGA PO DAG NI GCIG TU ZAG PA DANG BCAS
PA NYID DO, ,DANG PO LA YANG GSUM YOD DE, MIG DANG, GZUGS DANG,
MIG GI RNAM PAR SHES PA'I KHAMS YIN

PAS DE'I PHYIR THA MA ZHES SMOS SO, ,THA MA GSUM NI YID KYI KHAMS
DANG, CHOS KYI KHAMS DANG, YID KYI RNAM PAR SHES PA'I KHAMS SO,
,DE DAG GI CHA NI CHA SHAS TE, ZAG PA DANG BCAS PA'O, ,MIG LA
SOGS PA BZHIN DU THAMS CAD ZAG PA DANG BCAS PA NYID

NI MA YIN NO, ,DE DAG LAS KYANG LAM GYI BDEN PA DANG, 'DUS MA
BYAS KYI RANG BZHIN GYI CHA MA YIN PA DE NYID ZAG PA DANG BCAS PA
STE, ZAG PA DANG LHAN CIG PAS ZAG PA DANG BCAS PA'O, ,DE'I PHYIR
DE DAG NYON MONGS PA SKYE BA ZHES BYA BA SMOS TE, 'DI LTAR DE

DAG LAS NYON MONGS PA SKYE BAS DE'I PHYIR ZAG PA DANG BCAS PA
ZHES BYA'O, ,MIG LA SOGS PA'I RNAM PAR SHES PA RNAMS NI, RNAM PAR
MI RTOG PA YIN PAS JI LTAR GZUGS LA SOGS PA RNAMS LA NYON MONGS
PA SKYED CE NA, NYON MONGS PA RNAMS MIG LA SOGS PA'I

RNAM PAR SHES PA RNAMS DANG, LHAN CIG TU GZUGS LA SOGS PA LA
'BYUNG BA ZHES MI BYA MOD KYI, 'ON KYANG MNGON SUM GYI SPYOD YUL
GYI PHYIR RO ZHES BYA BA NI GZUGS LA SOGS PAS NYON MONGS LA SKYED
PA STE, 'DI LTAR MIG LA BRTEN CING GZUGS LA SOGS PA LA

@247A *, ,BRTEN NAS MIG GI RNAM PAR SHES PA 'BYUNG STE, MIG GI
RNAM PAR SHES PAS MYONG BA'I GZUGS RNAMS LA YID KYI RNAM PAR SHES
PAS RNAM PAR RTOG PAR BYED PAS RNAM PAR RTOG PA LAS NYON MONGS PA
'BYUNG STE, DE BZHIN DU LHAG MA RNAMS LA YANG

BRJOD PAR BYA'O, ,ZAG PA MED PA DU ZHE NA, THA MA GSUM GYI CHA'O
ZHES BYA BA NI YID DANG CHOS DANG YID KYI RNAM PAR SHES PA'I
KHAMS RNAMS KYI'O, ,LAM GYI BDEN PA DANG 'DUS MA BYAS SU GTOGS
PA'I PHYOGS GANG YIN PA DE NI ZAG PA MED PA'O, ,'DOD PA DANG LDAN
PA

DU ZHE NA ZHES BYA BA NI KHAMS BCO BRGYAD CES BYA BA DANG SBYAR
TE, GZUGS LA SOGS PA YUL LNGA NI 'DOD PAR BYA BA YIN PAS 'DOD PA
RNAMS TE, DE GCES SU BYED PA'I KHAMS RNAMS NI 'DOD PA'I KHAMS SU
SHES PAR BYA'O, ,YANG NA 'DOD PA'I KHAMS DANG LDAN PA DU ZHE NA

ZHES BRJOD PA'I RIGS PA LAS KHAMS ZHES BYA BA'I SGRA MA SMOS PA
'DOD PA DANG LDAN PA ZHES BYA BA SMOS SO, ,'DOD PA'I KHAMS DANG
LDAN PA DAG NI 'DOD PA'I KHAMS KYIS BSDUS PA RNAMS TE, 'DOD PA'I
KHAMS KYI NGO BO NYID CES BYA BA'I THA TSIG GO, ,'DI LTAR GANG DU
'DOD

PA'I SRED PA KUN DU 'BYUNG BA THAMS CAD 'DOD PA'I KHAMS SU BSDUS
PA'O, ,DE DAG KYANG DBANG PO'I KHAMS DRUG DANG, YUL GYI KHAMS
DRUG DANG, RNAM PAR SHES PA'I KHAMS DRUG GO, ,GZUGS DANG LDAN PA
DU ZHE NA, BCU BZHI STE, MIG DANG, RNA BA DANG, SNA

DANG; LCE DANG, LUS DANG, YID KYI DBANG PO'I KHAMS DANG, YUL BZHI
DANG YUL DE'I RNAM PAR SHES PA'I KHAMS BZHI STE, BCU BZHI PO DE
DAG NI GZUGS KYI KHAMS DANG LDAN PA'O, ,CI'I PHYIR GZUGS KYI
KHAMS NA DRI DANG RO DANG DE'I RNAM PAR SHES PA GNYIS KYANG

MED CE NA, DRI DANG RO NI GCIG TU KHAM GYI ZAS KYI NGO BO NYID
YIN GYI REG PA DANG, SEMS PA'I ZAS KYI NGO BO NYID MA YIN NO,
,YANG KHAM GYI ZAS KYI 'DOD CHAGS DANG BRAL BA RNAMS NI GZUGS KYI
KHAMS SU SKYE STE, GANG GI 'DOD CHAGS DANG BRAL BA RNAMS GANG DU
SKYES PA DE

@247B NA MED DE, DPER NA, 'DOD CHAGS DANG BRAL BA GZUGS MED PAR
SKYES PA'I MIG LA SOGS PA BZHIN DU YUL MED PA'I PHYIR DRI DANG
RO'I RNAM PAR SHES PA GNYIS KYANG MED DO, ,GZUGS MED PA DANG LDAN
PA DU ZHE NA, THA MA GSUM ZHES BYA BA NI, YID KYI KHAMS

DANG; CHOS KYI KHAMS DANG, YID KYI RNAM PAR SHES PA'I KHAMS SO,
,GZUGS KYI 'DOD CHAGS DANG BRAL BA RNAMS NI GZUGS MED PA'I KHAMS
SU SKYE STE, DE'I PHYIR DE NA GZUGS KYI NGO BO NYID KYI KHAMS BCU
DANG, DE LA BRTEN PA DANG DMIGS PA RNAM PAR SHES

PA'I KHAMS LNGA MED DO, ,MI LDAN PA DU ZHE NA GSUM GYI CHA'O ZHES
BYA BA NI GANG DAG 'DOD PA DANG, GZUGS DANG GZUGS MED PA'I SRED
PA RNAMS KYIS MA DMIGS PA STE, KHAMS GSUM DANG LDAN PA MA YIN
PA'I PHYIR MI LDAN PA'O, ,LAM GYI BDEN PA DANG, 'DUS MA

BYAS KYI NGO BO NYID GANG YIN PA'I YID DANG CHOS DANG YID KYI
RNAM PAR SHES PA'I KHAMS DE DAG NI ZAG PA MED PA'O, ,DGE BA DU,
MI DGE BA DU, LUNG DU MA BSTAN PA DU ZHE NA, KHAMS BCO BRGYAD KYI
SKABS YIN PAS DER SBYAR RO, ,DE LA NGAN PA BSNYIL BA'I PHYIR DGE

BA STE, SONG ZHES BYA BA'I THA TSIG GO, ,YANG NA KU SHA NI SHES
RAB KYI RNAM GRANGS SU GTOGS PA'O, ,LA NI LEN PA STE, SHES RAB
KYIS YONGS SU ZIN PA'AM, SHES RAB YONGS SU 'DZIN PA NI DGE BA
RNAMS SO, ,YANG NA NGAN PA'I RNAM PAR 'DUG PA NI RTZVA KU SHA
STE,

GCOD PA DANG 'BIGS PA'O, ,LA NI LEN PA STE, SU ZHIG GCOD PA DANG
'BIGS PA SPANGS TE, RTZVA KU SHA RNAMS LEN PA DE NI MKHAS PA ZHES
BYA'O, ,DE BZHIN DU GZHAN BYA BA GANG LA BSNGAGS PAR 'OS PA DE NI
DGE BA ZHES BYA'O, ,'DIS MI DGE BA BZLOG STE BSHAD DO, ,DGE

BA DANG MI DGE BA'I DNGOS POR LUNG DU BSTAN PA MED PAS MA BSTAN
PA'O, ,BCU NI RNAM PA GSUM CHAR TE ZHES BYA BA NI DGE BA YANG
YIN, MI DGE BA YANG YIN, LUNG DU MA BSTAN PA YANG YIN NO, ,KHAMS
PA CO BRGYAD KYI NANG NAS BCU GANG ZHES BYA BA DE DAG KYANG MI
SHES NAS, SEMS

@248A *, ,KYI KHAMS BDUN DANG GZUGS DANG SGRA DANG CHOS KYI KHAMS
SO ZHES BYA BA SMOS SO, ,DE LA SEMS KYI KHAMS RNAMS NI MTSUNGS
PAR LDAN PAS DGE BA DANG MI DGE BA NYID YIN GYI, NGO BO NYID KYI
NI MA YIN TE, DGE BA DANG MI DGE BA'I RTZA BA RNAMS DANG MTSUNGS

PAR LDAN PAS SO, ,DE LA SEMS KYI KHAMS BDUN MA CHAGS PA DANG, ZHE
SDANG MED PA DANG, GTI MUG MED PA DANG, MTSUNGS PAR LDAN PA RNAMS
NI DGE BA'O, ,CHAGS PA DANG, ZHE SDANG DANG, GTI MUG DANG MTSUNGS
PAR LDAN PA RNAMS NI MI DGE BA'O, ,GZHAN DAG

NI LUNG DU MA BSTAN PA'O, ,GZUGS DANG SGRA'I KHAMS LUS DANG NGAG
GI RNAM PAR RIG BYED DU BSDUS PA DGE BA DANG MI DGE BA'I SEMS
KYIS KUN NAS BSLANG BA NI DGE BA DANG MI DGE BA'O, ,DE LAS GZHAN
PA NI LUNG DU MA BSTAN PA'O, ,CHOS KYI KHAMS KYANG MA CHAGS PA LA
SOGS PA'I

NGO BO NYID DANG MTSUNGS PAR LDAN PA DANG, KUN NAS BSLANG BA
DANG, SO SOR BRTAGS PA'I 'GOG PA DANG, DE BZHIN NYID NI DGE BA'O,
,CHAGS PA LA SOGS PA'I NGO BO NYID DANG MTSUNGS PAR LDAN PA DANG,
KUN NAS BSLANG BA NI MI DGE BA'O, ,DE LAS GZHAN PA NI LUNG DU MA
BSTAN

PA'O; ,BRGYAD NI LUNG DU MA BSTAN PA STE, DRE DANG RO DANG REG
BYA DANG, MIG LA SOGS PA LNGA'O, ,DE DAG NI LUNG DU MA BSTAN PA
NYID DE, DON DAM PA DANG, NGO BO NYID DANG MTSUNGS PAR LDAN PA
DANG, KUN NAS BSLANG BAS DGE BA DANG, MI DGE BA MA YIN PA'I PHYIR
RO, ,NANG GI DU

ZHE NA; KHAMS BCO BRGYAD CES BYA BAR SBYAR RO, ,BCU GNYIS TE BCU
GNYIS GANG YIN PA DE DAG KYANG MI SHES PAS, GZUGS DANG SGRA DANG
DRI DANG RO DANG REG BYA DANG CHOS KYI KHAMS MA GTOGS SO ZHES BYA
BA SMOS SO, ,LHAG MA DBANG PO'I KHAMS DRUG DANG, RNAM PAR SHES
PA'I

KHAMS DRUG STE, BCU GNYIS PO DE DAG NI NANG GI'O, ,KHAMS RNAMS
LAS PHYI ROL GYI DU ZHE NA DRUG STE, DE DAG KYANG MI SHES NAS,
DE'I PHYIR GANG DAG MA GTOGS PA RNAMS SO ZHES BYA BA SMOS SO,
,'DI DAG NI PHYI'I YIN PAR SHES PAR BYA'O, ,MA GTOGS PA RNAMS
GANG ZHE NA,

@248B GZUGS DANG SGRA DANG DRI DANG RO DANG REG BYA DANG CHOS KYI
KHAMS RNAMS SO, ,BDAG GI DBANG DU BYAS PA NI NANG ZHES BYA BA
STE, NANG NYID NANG NGO, ,BDAG NYID MED NA NANG NGAM PHYI ZHES
BYA BAR JI LTAR 'GYUR TE, TSUL KHRIMS MED NA TSUL KHRIMS KYI
DBANG DU BYAS PA'I BSLAB PA MI RUNG BA

BZHIN NO ZHE NA, NGAR 'DZIN PA'I GNAS YIN PA'I PHYIR SEMS LA BDAG
CES 'DOGS SO, ,NGAR 'DZIN PA'I GZHI NI BDAG TU SMRA BA RNAMS KYIS
BDAG CES BRJOD DE, 'DI LTAR BDAG GI YON TAN NAM, BDAG YUL NYID DU
NGAR 'DZIN PA RTOGS SO, ,NGAR 'DZIN

PA YANG SEMS LA BRTEN PA STE, DE LAS GUD NA BDAG MED PA'I PHYIR
RO, ,DE LA NGA'O SNYAM DU NGA RGYAL SKYED PAS BDAG STE, SEMS NYID
SEMS LAS BYUNG BA RNAMS KYI GNAS YIN PAS SEMS NYID LA BDAG TU
'DOGS SO, ,'DIR SEMS LA BDAG CES BYA BAR BZHED

PAR 'DI CI MNGON ZHE NA, BCOM LDAN 'DAS KYIS, BDAG NI LEGS PAR
DUL GYUR NA, ,MKHAS PAS MTHO RIS THOB PAR 'GYUR, ,ZHES GSUNGS SO,
,GZHAN NAS KYANG SEMS 'DUL BA GSUNGS TE, SEMS 'DUL BA NI LEGS PA
STE, ,SEMS 'DUL BDE BA THOB PAR BYED, ,

CE'O, ,'DIR SEMS 'DUL BA DANG, SEMS NYID DUL NA BDE BA THOB PAR
BYED, ,CES GSUNGS PAS DE'I PHYIR, BDAG NI LEGS PAR DUL GYUR NA,
,MKHAS PAS MTHO RIS THOB PAR 'GYUR, ,ZHES BYA BA 'DIR YANG SEMS
NYID LA BYA BAR BZHED PAR MNGON NO, ,DE'I PHYIR

BDAG TU LTA BA'I SEMS KYI RTEN GYI DNGOS POR NYE BAR GYUR PA'I
PHYIR MIG LA SOGS PA NI NANG GI NYID DO, ,GZUGS LA SOGS PA YUL
GYI DNGOS POR GYUR PA NI PHYI'I NYID DO, ,DE LTAR NA NI RNAM PAR
SHES PA'I KHAMS DRUG NANG GIR MI 'GYUR TE, DE DAG YID KYI KHAMS
NYID DU MA

GYUR GYI BAR DU SEMS KYI RTEN DU MI 'GYUR BA'I PHYIR RO ZHE NA,
NAM DU YANG RUNG STE, DE DAG NYID NAD YIN PAS MTSAN NYID LAS 'DA'
BA MED DO, ,DMIGS PA DANG BCAS PA DU ZHE NA ZHES BYA BA NI KHAMS
KYI SKABS YIN PAS DE'I PHYIR BDUN ZHES BYA BA SMOS SO, ,BDUN PO
DE DAG

@249A *, ,KYANG GANG YIN MI SHES PAS DE'I PHYIR SEMS KYI KHAMS
ZHES BYA BA SMOS SO, ,DMIGS PA DANG BCAS PA 'DI DAG NYID DU ZAD
DAM ZHE NA, MA YIN TE, CHOS KYI KHAMS KYI PHYOGS GCIG KYANG YIN
TE, KYANG GI SGRA NI BSDU'O, ,SEMS KYI KHAMS

BDUN DANG CHOS KYI KHAMS KYI GCIG KYANG DMIGS PA DANG BCAS PA YIN
TE, 'DI DAG LA DMIGS PA YOD PAS DMIGS PA DANG BCAS PA'O, ,YUL
DANG SPYOD YUL DANG DMIGS PA ZHES BYA BA RNAM GRANGS SU GTOGS
PA'O, ,SEMS KYI KHAMS BDUN NI MIG DANG, RNA BA DANG

SNA DANG, LCE DANG, LUS DANG, YID KYI RNAM PAR SHES PA RNAMS SO,
,CHOS KYI KHAMS KYI PHYOGS GCIG NI GANG SEMS LAS BYUNG BA'I NGO
BO NYID DO, ,DMIGS PA MED PA DU ZHE NA, LHAG MA RNAMS TE, DE DAG
KYANG BCU STE, MIG LA SOGS PA DBANG PO'I KHAMS LNGA DANG,

GZUGS LA SOGS PA YUL GYI KHAMS LNGA'O, ,CHOS KYI KHAMS KYI PHYOGS
GANG SEMS LAS BYUNG BA'I NGO BO NYID MA YIN PA'O, ,RNAM PAR RTOG
PA DANG BCAS PA DU ZHE NA, KHAMS BCO BRGYAD CES BYA BAR SBYAR RO,
,YID KYI KHAMS DANG YID KYI RNAM PAR SHES PA'I KHAMS

DANG; CHOS KYI KHAMS KYI PHYOGS SO ZHES BYA BA NI GANG MTSUNGS
PAR LDAN PA'O, ,'DI GNYIS NI MNGON PAR DPYOD PA DANG, RJES SU
DRAN PA'I RNAM PAR RTOG PA DANG, MTSUNGS PAR LDAN PA STE, DE NYID
RNAM PAR RTOG PA YIN GYI GZHAN NI MA YIN TE, DE GNYIS DANG
MTSUNGS

PAR LDAN PA MA YIN PA'I PHYIR RO, ,CHOS KYI KHAMS KYI PHYOGS NI
MTSUNGS PAR LDAN PA CAN TE, GZHAN NI MA YIN NO, ,DE LA RJES SU
DRAN PA'I RNAM PAR RTOG PA NI DRAN PA NYID LA BYA STE, YID KYI
MYONG BA'I DMIGS PA MA BRJED PA RNAMS SO, ,DUS GSUM GYI DON LKOG
TU GYUR PA LA

MNGON PAR DPYOD PA'I RNAM PA 'DI NI 'DI LTA YIN GYI DE LTA MA YIN
NO ZHES BYA BA SHES RAB KYI KHYAD PAR LA'AM, SEMS PA NI MNGON PAR
DPYOD PA'I RNAM PAR RTOG PA STE, CHOS MNGON PA KUN LAS BTUS PA
LAS JI SKAD DU, RJES SU DRAN PA'I RNAM PAR RTOG PA GANG ZHE NA,
GANG

@249B SNGON MYONG BA LA 'DU BYED BSKYED PA'O, ,MNGON PAR DPYOD
PA'I RNAM PAR RTOG PA GANG ZHE NA, GANG 'DAS PA DANG, MA 'ONGS PA
DANG, DA LTAR GYI DON LKOG TU GYUR PA RNAMS LA MNGON PAR DPYOD
PA'I RNAM PAR RTOG PA'O ZHES BSHAD PA LTA BU'O, ,LHAG MA RNAMS NI
RNAM PAR MI RTOG PAR 'GRUB STE, DE DAG

KYANG KHAMS BCO LNGA STE, CHOS KYI KHAMS KYI PHYOGS TE, DE DAG NI
RNAM PAR MI RTOG PA NYID DO, ,KHAMS BCO BRGYAD LAS ZIN PA DU ZHE
NA, NANG GI LNGA STE, DE DAG NI MIG DANG, RNA BA DANG, SNA DANG,
LCE DANG, LUS KYI KHAMS TE, DE DAG NI ZIN PA NYID DO, ,GZHAN LAS
'DI DAG GNYIS SU MA BSTAN TAM, BSTAN

MOD KYI DE LA YANG 'DAS PA DANG, MA 'ONGS PA NI ZIN PA MA YIN PAR
BRJOD DE, DE NI MED PA NYID DO, ,MED PA NI ZIN PA'AM MA ZIN PA
YIN PAR BRJOD DU MI RUNG NGO, ,DA LTAR NI RANG YOD PAR GNAS PA
DANG, SEMS DANG SEMS LAS BYUNG BA RNAMS KYIS ZIN PA'I PHYIR ZIN
PA NYID DE, MIG LA SOGS PA NI MA ZIN PA MA YIN NO, ,CI MIG LA
SOGS PA LNGA

PO NYID ZIN PA DAG GANG ZHE NA, MA YIN TE, BZHI'I PHYOGS TE, BZHI
PO DE DAG GANG YIN SNYAM PA LA DE'I PHYIR, GZUGS DANG DRI DANG RO
DANG REG BYA RNAMS KYI'O ZHES BYA BA SMOS SO, ,DE LA GZUGS DANG
DRI DANG RO DANG REG BYA'I KHAMS DBANG PO LAS THA DAD DU MI 'JUG
PA GANG DAG YIN PA DE DAG DBANG PO DAG BZHIN DU ZIN PA RNAMS SO,
,GZHAN DAG NI

MA ZIN PA DAG STE, 'DI LTA STE, DRUNG MA GTOGS PA'I SKRA DANG SPU
DANG SEN MO DANG, SO DANG PHYI SA DANG GCIN DANG MCHIL MA DANG,
SNABS DANG KHRAG LA SOGS PA DANG, SA DANG CHU LA SOGS PA RNAMS
SO, ,ZIN PA ZHES BYA BA'I DON CI ZHE NA, PHAN PA DANG, GNOD PA
GNYIS KYIS PHAN TSUN RJES SU 'GYUR BA'I PHYIR GANG SEMS DANG SEMS
LAS BYUNG BA DE

RNAMS KYIS BYIN GYIS BRLABS PA'I GNAS KYI DNGOS POR ZIN PA DANG,
'JIG RTEN NA SEMS BCAS PA ZHES BYA'O, ,ZIN PA MA YIN PA DU ZHE
NA, LHAG MA DGU DANG, BZHI'I PHYOGS ZHES BYA BA NI BSHAD ZIN PA
RNAMS LAS GZHAN GANG YIN PA DE DAG LHAG MA'O, ,DE'I PHYIR SEMS
KYI KHAMS BDUN DANG, CHOS KYI KHAMS DANG, SGRA'I KHAMS

SO; ,BZHI'I PHYOGS ZHES BYA BA NI GZUGS DANG, DRI DANG, RO DANG,
REG PA RNAMS KYI'O, ,DE YANG DBANG PO DANG, THA DAD DU MI 'JUG
PA'I CHA MA GTOGS PA DANG, DRUNG MA GTOGS PA'I SKRA DANG, SPU LA
SOGS PA YOD PA'O, ,STEN PA MTSUNGS PA DU ZHE NA, KHAMS BCO BRGYAD
KYI SKABS YIN PAS DER SBYAR RO, ,NANG GI GZUGS CAN LNGA

@250A *, ,ZHES BYA BA NI NANG GI BCU GNYIS BSTAN PAS DE DAG GI
NANG NA GANG YIN PA GTOL MED PAS LNGA ZHES BYA BA SMOS SO, ,GZUGS
CAN ZHES BYA BA DE DAG NI MIG DANG, RNA BA DANG, SNA DANG, LCE
DANG, LUS KYI KHAMS SO, ,GANG GI STEN PA MTSUNGS PA DANG, RNAM PA
GANG GIS STEN PA MTSUNGS PA YANG MI SHES PAS DE'I PHYIR, RANG GI
RNAM PAR

SHES PA DAG DANG YUL THUN MONG BA NYID KYI PHYIR RO ZHES BYA BA
SMOS SO, ,DE LA MIG GI RANG GI RNAM PAR SHES PA NI MIG GI RNAM
PAR SHES PA STE, RANG GI RNAM PAR SHES PA DE DANG, MIG RANG GI
YUL GZUGS SU MTSUNGS TE, GNYI GA YANG, MIG GI RNAM PAR SHES PA
SKYE BA DANG MTHUN PA'I PHYIR MTSUNGS PA'O, ,THUN MONG PA NYID
KYI PHYIR ZHES BYA BA NI

BZUNG BA STE, MIG GI RANG GI YUL GZUGS DANG, STEN PA MTSUNGS PA
ZHES BYA'O, ,DE BZHIN DU RNA BA LA SOGS PA YANG, RANG GI YUL
RNAMS DANG, STEN PA MTSUNGS PA ZHES BRJOD PAR BYA'O, ,DE NI 'DI
SKAD DU, MIG LA SOGS PA GANG DAG RANG GI RNAM PAR SHES PA RNAMS
DANG, GNAS PA DE DAG STEN PA MTSUNGS PA ZHES BSTAN PAR 'GYUR

RO; ,DE DAG DANG MTSUNGS PA DU ZHE NA, MIG LA SOGS PA DE DAG NYID
RANG GI RNAM PAR SHES PAS STONG PA NYID DE DE DAG DANG MTSUNGS
PA'O, ,CI'I PHYIR DE DAG NI DE DAG DANG MTSUNGS PA ZHES BYA ZHE
NA, RANG GI RIGS DANG MTHUN PA'I PHYIR RO ZHES BYA BA STE, RANG
GI RNAM PAR SHES PA STONG PA'I MIG LA SOGS PA DE DAG NI STEN PA
MTSUNGS PA'I

MIG LA SOGS PA DANG, MIG LA SOGS PAR RIS MTHUN PA STE, DE DAG
DANG 'DRA BA'I PHYIR DE DAG DANG MTSUNGS PA ZHES BYA'O, ,DE DAG
NI THUN MONG MA YIN PA'I PHYIR GCIG GI STEN PA MTSUNGS PA DANG,
DE DAG DANG MTSUNGS PA GANG YIN PA DE DAG NI, SEMS CAN THAMS CAD
KYI YANG YIN PAS, 'DI DAG GI STEN PA MTSUNGS PA DANG, DE

DAG DANG MTSUNGS PAR LDAN PA NI NGES PA'O, ,GZUGS LA SOGS PA NI
SO SO'I RGYUD LA STEN PA MTSUNGS PA DANG, DE DAG DANG MTSUNGS PA
NYID DU GNAS SO, ,RNAM PAR SHES PA LAS BYED PA GZHAN MED PA'I
PHYIR, GZHAN DAG LA NI STEN PA MTSUNGS PA DE DANG, DE DAG DANG
MTSUNGS PA ZHES MA BRJOD DO, ,PHUNG PO LNGA'I RAB TU BYED PA BYE
BRAG TU

BSHAD PA, SLOB DPON BLO GROS BRTAN PA STHI RA MA TIS MDZAD PA
RDZOGS SO,, ,,RGYA GAR GYI MKHAN PO DZI NA MI TRA DANG, SH'I LEN
DRA BO DHI DANG, D'A NA SH'I LA DANG, ZHU CHEN GYI LO TZ'A BA BA
NDA YE SHES SDE LA SOGS PAS BSGYUR CING ZHUS TE GTAN LA PHAB
PA'O,, ,,