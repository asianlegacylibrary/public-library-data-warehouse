@35A #, ,RGYA GAR SKAD DU, SANTA NANTA NA SIDDHI t'I K'A, BOD SKAD DU,
RGYUD GZHAN GRUB PA'I 'GREL BSHAD, DPAL 'JAM PA'I DBYANGS LA
PHYAG 'TSAL LO, ,'GRO BA'I BLA MA GANG ZHIG GIS, ,'DI KUN SEMS
TZAM DU GSUNG SPA, ,DE LA RAB TU PHYAG 'TSAL NAS, ,RGYUD GZHAN
GRUB PA DBYE

BAR BYA, ,RANG LUS BLO SNGON ZHES BYA BA LA SOGS PA'I TSIGS SU
BCAD PA 'DIS NI RAB TU BYED PA 'DI'I 'GREL PA DANG, BRJOD PAR BYA
BA DANG, DGOS PA RNAMS BSTAN TE, DE LA RGYUD GZHAN YOD PA NYID NI
BRJOD PAR BYA BA YIN NO, ,RGYUD GZHAN YOD PA NYID DU GRUB PA NI
DGOS PA YIN NO, ,DGOS PA DE

YANG RAB TU BYED PA 'DIS SGRUB PAS 'DI NI RAB TU BYED PA DANG
LHAN CIG THABS DANG THABS KYIS BSGRUB PAR BYE BA'I MTSAN NYID
KYIS 'BREL PA YIN NO, ,RGYU DANG 'BRAS BUR 'BREL PA LA SOGS PA
'DI KHO NA'I KHONGS SU 'DUS PAS LOGS SHIG TU MA BRJOD DO, ,PHYI'I
DON DU SMRA BA RNAMS RNAM PAR SHES PA

TZAM NYID KYI LTAR NA RGYUD GZHAN YOD PA NYID DU MI 'THAD DO ZHES
RGOL LO ZHES GRAG STE, 'DI LTAR DE DAG NI 'DI SKAD CES ZER RO,
,GANG GI LTAR NA SEMS TZAM YOD KYI PHYI'I DON MED PA DE'I LTAR NA
SROG CHAGS GZHAN RTOGS PAR BYA BA LA, MNGON SUM GYI TSAD MA NI
MED DE, SHES PA THAMS CAD RANG GI

@35B CHA TZAM LA DMIGS PA'I PHYIR RAM YANG DAG PAR NA DMIGS PA
MED PA'I PHYIR RO, ,LUS DANG NGAG GI LAS MED PA'I PHYIR RJES SU
DPAG PA YANG MED DE, 'DI LTAR LUS DANG NGAG GI RNAM PAR RIG BYED
DAG GI SROG CHAGS GZHAN RJES DPAG PAR BYA BA YIN NA, RNAM PAR
SHES PA TZAM NYID KYI PHYOGS

LA NI LUS DANG NGAG GI LAS RNAM PAR RIG BYED DAG MED DO, ,LUNG
YANG GZUGS KYI PHUNG PO'I NANG DU 'DUS PA'I PHYIR DE SPANGS NA MI
SRID PA KHO NA YIN NO, ,'DI LTAR LUNG NI SGRA'I BDAG NYID DAM YIG
'BRU'I NGO BO NYID GCIG YIN PAR 'GYUR GRANG NA, 'DI GNYI G-YANG
KHYED KYI PHYOGS LA MED DO, ,LUNG

YANG GZUGS NI YUL DE LTA BU LA TSAD MA NYID YIN PAR YANG MI 'DOD
DE, 'DI LTAR 'DI'I YUL NI TSAD MA GNYIS KYI YUL LAS 'DAS PA YIN
PAR 'DOD DO, ,DE LTA BAS NA LUNG GI SGO NAS KYANG SROG CHAGS
GZHAN LA RTOGS PAR NUS PA MA YIN NO ZHE NA, PHYI'I DON DU SMRA BA
DE LTAR LOGS PAR RTOGS PA LA 'DI SKAD

CES BRJOD PAR BYA'O, ,KHO BO CAG KYANG MNGON SUM GYIS SROG CHAGS
GZHAN RTOGS PAR MI 'DOD PA KHO NA STE, TSU ROL MTHONG BA RNAMS
KYIS NI MNGON SUM GYI SROG CHAGS GZHAN SHES PAR MI 'GYUR RO,
,LUNG YANG YIG 'BRU'I NGO BO NYID MA YIN NO, ,'ON KYANG STON PA
PO'I DBANG GIS NGAG DANG TSIG

DANG YI GE KHYAD PAR CAN DU SNANG BA'I SHES PA SKYE BA GANG YIN
PA YIN NO, ,DE NI RTOGS PAR BYED PA'I RGYUD LA YOD PA YIN YANG
NYE BAR GDAGS PA'I SGO NAS DE BZHIN GSHEGS PA'I 'AM SER SKYA'I
'AM, GZEGS ZAN PA'I TSIG CES BYED PA PO'I YIN PA THA SNYAD 'DOGS
SO, ,'DI LTAR SANGS

RGYAS PA THAMS CAD NI RJOD PAR BYED PA'I SGRA'I SPYI'I RNAM PA
CAN GYI SHES PA YIN PAR 'DOD KYI SGRA'I KHYAD PAR NI YOD KYANG MA
YIN TE, DE NI SNGON MA MTHONG BA'I PHYIR ZHES BYA BA LA SOGS PA'I
GTAN TSIGS KYI KHYAD PAR RNAM PAR RJOD PAR BYED PA NYID YIN PA
BGAG PA'I PHYIR RO, ,KHO BO CAG KYANG LUNG GI

SROG CHAGS GZHAN RTOGS PAR NI KHAS MI LEN GYI 'ON KYANG RJES SU
DPAG PAS YIN NO, ,RJES SU DPAG PA DE YANG JI LTAR LUS DANG NGAG
GI LAS MED KYANG 'JUG PA DE BSTAN PA'I PHYIR RANG LUS BLO SNGON
'GRO BA'I ZHES BYA BA LA SOGS PA SMOS TE, 'DI NI RE ZHIG BSDUS
PA'I DON YIN NO, ,YAN LAG

@36A *, ,GI DON NI BRJOD PAR BYA STE, BLO ZHES BYA BA NI SHES
PA'O, ,DE YANG 'DIR 'GRO BA DANG 'ONG BA DANG KUN DU SMRA BAR
'DOD PA'I NGO BO YIN PAR YONGS SU GZUNG STE, DE NI BYA BA'I RGYU
YIN PA'I PHYIR RO, ,BYA BA GANG LA DE SNGON DU 'GRO BA YOD PA DE
NI BLO SNGON DU 'GRO BA YIN NO, ,SNGON ZHES BYA

BA'I SGRA NI 'DIR RGYU YIN PAR STON TE, RGYU NI SNGA NA YOD PA
YIN PA'I PHYIR RO, ,GAL TE PHYI ROL GYI DON DU SMRA BA RANG GI
RGYUD LA BLO SNGON DU 'GRO BA'I BYA BA DE DAG MNGON SUM DANG RJES
SU DPAG PA DAG GIS DMIGS NAS PHYIS GZHAN GYI RGYUD LA 'DZIN PA'I
PHYIR BRJOD PAR 'DOD PA'I NGO BO'I RNAM PAR SHES PA'I

BLO SHES PAR 'GYUR RO ZHE NA, DE'I TSE TSUL 'DI NI SEMS TZAM LA
YANG MTSUNGS SO, ,BYA BA ZHES BYA BA NI 'DIR NYE BAR MTSON PA
TZAM DU ZAD DO, ,KHA GDANGS PA DANG, KHRAG LA SOGS PA YANG SEMS
GZHAN RTOGS PAR BYED PA YIN PA'I PHYIR RO, ,GAL TE ZHES BYA BA
SMOS PAS NI 'CHAD PAR 'GYUR

BA'I TSUL GYIS NI PHA ROL PO PHYOGS LA RJES SU DPAG PA MED PAR
STON TO, ,RJES SU DPAG PA KHAS BLANGS NAS MTSUNGS PAR 'GYUR BA
BSTAN PA'I PHYIR, ,GAL TE BDAG NYID LA ZHES BYA BA LA SOGS PA
SMOS TE, SEMS KYI G-YO BA NI SEMS KYI G-YO BA'O, ,'DIR G-YO BA
ZHES BYA BA'I SGRA NI BYED PA

LA BYA'O, ,BYA BA DANG BRJOD PA ZHES BYA BA'I SGRA DAG NI LUS
DANG NGAG GI RNAM PAR RIG BYED LA BYA'O, ,DES NA DON NI 'DI YIN
PAR 'GYUR TE, GAL TE BDAG NYID LA BYA BA DANG BRJOD PA 'GRO BAR
'DOD PA DANG SMRA BAR 'DOD PA SNGON DU 'GRO BA CAN DAG MTHONG
BA'I PHYIR GZHAN GYI RGYUD LA YANG BYA BA DANG BRJOD PA DE

DAG DMIGS NAS SEMS KYI G-YO BA RJES SU DPOG PAR BYED NA, TSUL DE
NI SEMS TZAM DU SMRA BA LA YANG 'DRA STE, DE BAS NA DE YANG GZHAN
GYI SEMS RJES SU DPOG PAR BYED PAR 'GYUR RO, ,'DIR G-YO BA ZHES
BYA BA KHYAD PAR MED PAR BSHAD MOD KYI 'ON KYANG GANG DU SEMS
G-YO BA ZHES BYA BA'I SKABS

DANG SBYAR BA YIN TE, DE'I PHYIR SKABS KYI DBANG GIS SPYI'I SGRA
YANG KHYAD PAR LA 'JUG PAR 'GYUR RO, ,DE LA 'DI SNYAM DU PHYI'I
DON DU SMRA BA NI GZHAN GYI SEMS KYI MTSAN MAR BYA BA LA LUS DANG
NGAG GI LAS DAG RTAGS NYID YIN PAR KHAS LEN PAR BYED KYI, SHES
BYA NANG GI YIN PAR SMRA BA LA NI DE DAG MED

@36B NA JI LTAR MTSUNGS SNYAM DU SEMS NA, DE'I PHYIR, DE YANG
SHES PA GZHAN GYI ZHAS BYA BA LA SOGS PA SMOS TE, SHES BYA NANG
GI YIN PAR SMRA BA YANG, GZHAN GYI SEMS KYI G-YO BA'I KHYAD PAR
MED PAR LUS DANG NGAG GI RNAM PAR RIG BYED KYI RNAM PA CAN GYIS
SHES PA LUS DANG NGAG GI RNAM PAR RIG BYED DU SNANG

BA DAG YOD PAR NI MI 'DOD DO, ,BDAG GI SHES PA LAS GZHAN PA'I
SHES PA GANG YIN PA DE NI SHES PA GZHAN YIN NO, ,DE DANG MTSUNGS
PA DANG LDAN PA'I G-YO BA NI SHES PA GZHAN GYIS G-YO BA STE DE'I
KHYAD PAR LA DE SKAD CES BYA'O, ,KHYAD PAR ZHES SMOS PAS NI BYED
PAR 'DOD PA DANG SMRA BAR 'DOD PA

YONGS SU BSDU'O, ,PHYI ROL GYI DON DU SMRA BA'I GZHUNG LUGS KYI
DOGS PA BSU BA'I PHYIR, GAL TE GZHAN GYI SHES PA'I BYED PA ZHES
BYA BA LA SOGS PA SMOS TE, KHYED KYIS NAM YANG BYA BA DANG TSIG
GI RNAM PA CAN GYI SHES PA GZHAN GYI SHES PA SNGON DU 'GRO BA CAN
DAG MI DMIGS SO, ,DE'I PHYIR

KHYED JI LTAR RJES SU DPOG PAR BYED CES BYA BA NI PHYOGS SNGA
MA'I DOGS PA YIN NO, ,SHES BYA NANG GI YIN PAR SMRA BAS 'DRA BA'I
PHYIR MA YIN NO ZHES BYA BA SMOS TE 'DI NI NYES PA MED DE, 'DI
LTAR KLAN KA 'DI NI KHYED LA YANG MTSUNGS SO, ,MTSUNGS PA DE NYID
BSTAN PA'I PHYIR, PHA ROL POS KYANG ZHES BYA BA LA

SOGS PA SMOS TE, PHYI'I DON DU SMRA BAS KYANG GZHAN GYI SEMS KYI
G-YO BA SNGON DU 'GRO BA CAN GYI BYA BA DANG BRJOD PA DE DAG NAM
YANG MA MTHONG NGO, ,DE'I PHYIR DES KYANG GZHAN GYI SEMS RTOGS
PAR MI 'GYUR RO, ,GLAN KA 'DI NI SHIN TU RNAR MI 'ONG PA YIN TE,
BSGRUB PAR BYA BA LA NI 'BREL BA GRAGS PA

BTZAL PAR BYA BA MA YIN MOD KYI, 'ON KYANG NYES PA MTSUNGS PA KHO
NAS PHA ROL PO TSOMS PAR 'GYUR BAS NYES PA GZHAN MI BRJOD DO,
,'DIR PHYI'I DON DU SMRA BA GZHAN GYI SEMS RJES SU DPOG PA'I
THABS YOD DO SNYAM DU SEMS PA'I DOGS PA BSU BAR GAL TE BDAG NYID
KYI SEMS GZHAN LA YOD PA DAG GI

ZHES BYA BA LA SOGS PA SMOS TE, GANG GI PHYIR BDAG NYID KYI SEMS
RGYUD GZHAN PA YOD PA'I BYA BA DANG BRJOD PA DAG GA RGYU NYID YIN
PAR MI RUNG BA DE'I PHYIR GZHAN GYI SEMS RJES SU DPAG PAR BYED DO
ZHES BYA BA'I PHYOGS SNGA MA'I DOGS PA YIN NO, ,GRUB PA'I MTHA'
SMRA BAS JI LTAR MI RUNG ZHES BYA

@37A *, ,BA LA SOGS PA SMOS TE, CI STE BDAG NYID KYI SEMS GZHAN
LA YOD PA BDAG GI RGYU MTSAN NYID DU MI RUNG BA BRJOD PAR BYA
DGOS SO, ,PHA ROL POS MI RUNG BAR BSTAN PA'I PHYIR RANG GI KUN
NAS SLONG BAR BYED PA'I SEMS SO SOR YANG DAG PAR MYONG BA MED
PA'I PHYIR ZHES BYA BA SMOS

TE, GZHAN GYI RGYUD LA YOD PA BYA BA DANG BRJOD PA DAG LA BRTAG
PA GNYIS BYA STE, BDAG NYID KYI SEMS KYI RGYU MTSAN CAN DAG GCIG
PA'AM, GZHAN GYI SEMS KYI RGYU MTSAN CAN DAG GCIG YIN PAR 'GYUR
GRANG NA, RE ZHIG BDAG NYID KYI SEMS KYI RGYU MTSAN CAN DAG NI MA
YIN TE, 'DI LTAR DE

DAG KUN NAS SLONG BAR BYED PA'I SEMS RANG GI RGYUD LA YANG DAG
PAR MYONG BA MED DO, ,GTAN TSIGS BSDU BA BDAG NYID KYI SEMS KYI
RTEN CAN YANG ZHES BYA BA LA SOGS PA SMOS TE, NGA 'GRO'O BA
SMRO'O ZHES BYA BA LUS DANG NGAG GI LAS BDAG NYID KYI SEMS KYI
RGYU MTSAN CAN GANG DAG YIN PA DE DAG NI RANG GI

RGYUD LA DMIGS SO, ,'DI LA BRTEN PA BDAG NYID KYI SEMS YOD PAS NA
ZHES BYA BAR TSIG RNAM PAR SBYAR TE, RTEN CAN ZHES BYA BA'I SGRA
NI 'DIR RGYU MTSAN LA BYA'O, ,BDAG NYID KYI SEMS KYI RGYU MTSAN
CAN RANG GI RGYUD LA MTHONG YANG DES NA CIR 'GYUR ZHE NA, DE'I
PHYIR DE DAG KYANG ZHES BYA BA LA

SOGS PA SMOS TE, GAL TE GZHAN LA YOD PA'I BYA BA DANG BRJOD PA
DAG KYANG BDAG NYID KYI SEMS KYI RTEN CAN YIN PAR 'GYUR NA NI
DE'I CHE DE DAG KYANG BDAG NYID LA MTHONG BAR 'GYUR RO, ,'O NA DE
DAG JI LTAR MTHONG ZHE NA, DE LTA MA YIN PAR ZHES BYA BA LA SOGS
PA SMOS TE, 'DI 'GRO'O 'DI SMRA'O ZHES

BYA BA DE LTA BUR YUL RNAM PAR CHAD PA DAG TU MTHONG NGO, ,BDAG
NYID KYI SEMS KYI RGYU MTSAN CAN NYID MED NA SHUGS KYIS SEMS
GZHAN GRUB PA YIN NO ZHES BYA BA NI PHYOGS SNGA MA'I DOGS PA YIN
NO, ,GRUB PA'I MTHA' SMRA BAS GZHAN LA YANG ZHES BYA BA LA SOGS
PA SMOS TE, SHES BYA NANG GI YIN

PAR SMRA BA LA YANG RANG GI RGYUD LA BYA BA DANG, BRJOD PAR SNANG
BA'I SHES PA YUL RNAM PAR CHAD PAR SNANG BA DAG KUN NAS SLONG BAR
BYED PA'I SEMS SO SO YANG DAG PAR MYONG BA MED DO, ,GTAN TSIGS
BSDU BA YANG 'DRA BAR BSTAN PA'I PHYIR RNAM PA RIG BYED DU SNANG
BA'I SHES PA RANG GI SEMS KYI

@37B G-YO BA'I RGYU MTSAN CAN DAG KYANG ZHES BYA BA LA SOGS PA
SMOS TE, BYA BA DANG TSIG TU SNANG BA'I SHES PA RANG GI SEMS KYI
G-YO BA'I RGYU MTSAN CAN GANG DAG YIN PA DE DAG KYANG KHA NANG DU
BLTAS PA'I SNANG BA STE, NGA 'GRO'O NGA SMRA'O ZHES BYA BAR BDAG
NYID DANG 'BREL PA'I RNAM PAR RIG BYED DU SNANG BAR

RTOGS PA YIN NO, ,GZHAN GYI RGYUD LA YOD PA DAG NI 'DI 'GRO'O,
,'DI SMRA'O ZHES BYA BAR KHA PHYIR BLTAS PAR SNANG BAR RTOGS PA
YIN NO, ,DE LTA BAS NA RGYU MTSAN GZHAN LA SKYE'O ZHES BYA BAR
GRUB PA YIN NO, ,RANG GI SEMS KYI G-YO BA NI RANG GI SEMS KYI
G-YO BA STE GANG LA RGYU MTSAN DE YOD

PA ZHES BYA BAR TSIG RNAM PAR SBYAR RO, ,PHYI'I DON DU SMRA BAS
KHA PHYIR BLTAS PA'I SHES PA DAG GI RGYU G-YO BA NYID YIN PA THE
TSOM ZA BA'I PHYIR KHA PHYIR BLTAS PA'I SNANG BA DAG RGYU MTSAN
MED PAR ZHES BYA BA LA SOGS PA SMOS TE, KHA PHYIR BLTAS PA'I
SNANG BA'I SHES PA GANG YIN PA DE DAG RGYU MTSAN

MED PAR CI STE MI 'DOD DE, G-YO BA'I RGYU MTSAN CAN DAG MA YIN DU
ZAD MOD CES BYA BA'I THA TSIG GO, ,KHA PHYIR BLTAS PA ZHES BYA
BA'I SGRA NI DMIGS PA RNAM PAR CHAD PA LA BYA'O, ,GANG DAG LA KHA
PHYIR BLTAS PAR SNANG BA'I DANG TSUL YOD PA DE DAG NI KHA PHYIR
BLTAS PA'I SNANG BA DAG GO, ,'DI

DAG LA RGYU MTSAN MED PAS NA RGYU MTSAN MED PA STE, RGYU MTSAN
TZAM BKAG PAR GRAG MOD KYI, 'ON KYANG SKABS KYI DBANG GIS NA G-YO
BA TZAM BKAG PA YIN PAR BLTA BAR BYA'O, ,GRUB PA'I MTHA' SMRA BAS
RGYU MTSAN MED PA NYID YIN NA ZHES BYA BA LA SOGS PA SMOS TE, GAL
TE BYA BA DANG TSIG GI RNAM

PA CAN GYI SHES PA RNAM PAR CHAD PAR SNANG BA DAG G-YO BA MED PAR
YANG YOD PAR 'GYUR NA NI, DE'I TSE KHA NANG DU BLTAS PA DAG KYANG
G-YO BA'I RGYU MTSAN CAN NYID YIN PAR MI 'GYUR RO, ,'DI LTAR GAL
TE 'GA' ZHIG G-YO BA MED PAR BYA BA DANG TSIG GI RNAM PAR 'GYUR
BA DE'I TSE KHYAD PAR MED PAS BYA

BA DANG TSIG GI RNAM PA CAN GYI SHES PA THAMS CAD KYANG G-YO BA
MED PAR 'BYUNG BAR 'GYUR RO SNYAM DU BSAMS PA YIN NO, ,DE LA 'DI
SNYAM DU RNAM PAR CHAD PA DANG RNAM PAR MA CHAD PAS BYAS PA'I
KHYAD PAR YOD PA KHO NA STE, DE BAS NA RNAM PAR CHAD PAR SNANG BA
DAG NI RGYU MTSAN MED PA NYID YIN LA,

@38A *, ,CIG SHOS NI RGYU MTSAN DANG BCAS PA NYID DU 'GYUR RO
SNYAM DU SEMS NA, DE'I PHYIR RNAM PAR CHAD PA DANG RNAM PAR MA
CHAD PAR SNANG BA ZHES BYA BA LA SOGS PA SMOS TE, RNAM PAR CHAD
PAR SNANG BA NI RNAM PAR CHAD PAR SNANG BA'O, ,DES BYAS PA'I
KHYAD PAR BYE BRAG GI MTSAN NYID DE NI

GANG GIS NA, KHA PHYIR BLTAS PAR SNANG BA DAG NI G-YO BA'I RGYU
MTSAN CAN MA YIN PAR 'GYUR LA, GZHAN DAG NI G-YO BA'I MTSAN NYID
CAN YIN PAR 'GYUR BA, SHES PA DAG NI RGYU MTSAN G-YO BA THA DAD
PA NYID DU BYED PA NI MA YIN NO, ,RNAM PAR BYED PA NI 'DIR RNAM
PAR PHYE STE 'JOG PA'AM

'GOG PA YIN NO, ,RGYU MTSAN THA DAD PA NYID MED NA NYES PA CI YOD
CE NA, DES NA RNAM PAR MA CHAD PAR ZHES BYA BA LA SOGS PA SMOS
TE, 'DI LA GANG GIS NA SHES PA THA DAD PAR 'GYUR BA BYA BA DANG
TSIG TU SNANG BA NYID LA KHYAD PAR CI YANG MED DO, ,DE BAS NA
KHYAD PAR MED PA'I PHYIR YANG NA NI GNYI GA YANG

G-YO BA'I RGYU MTSAN CAN NYID DU MI 'GYUR RO, ,YANG NA NI GNYI GA
YANG G-YO BA'I RGYU MTSAN CAN YOD PA YIN NO, ,DE LTAR SHES PA
GNYIS MTSUNGS PAR BSGRUBS NAS MJUG BSDU BA'I PHYIR, ,DE BAS NA
SNANG BA'I KHYAD PAR RNAM PAR MA CHAD PA'I KHYAD PAR CAN ZHES BYA
BA LA SOGS PA SMOS TE, GANG

GI PHYIR DE LTAR SHES PA GNYIS MTSUNGS PA NYID YIN PA DE'I PHYIR
BYA BA DANG TSIG TU SNANG BA RNAM PAR MA CHAD PA'I KHYAD PAR CAN
GANG YIN PA DE 'BA' ZHIG G-YO BA'I RGYU MTSAN CAN YIN PA DE NI MA
YIN NO, ,'O NA JI LTA ZHE NA, RNAM PAR CHAD PAR SNANG BA LA YANG
BYA BA'I KHYAD PAR DU SNANG BA TZAM G-YO BA'I RGYU

MTSAN YIN NO, ,'DI LA RNAM PAR CHAD PA'I KHYAD PAR YOD PAS ZHES
BYA BAR TSIG RNAM PAR SBYAR RO, ,BYA BA'I KHYAD PAR ZHES SMOS PAS
NI BYA BA DANG BRJOD PA DAG STON PAR BYED PA YIN NO, ,KHO NA ZHES
BYA BA'I SGRA NI TZAM GYI DON YIN PAR BLTA BAR BYA'O, ,DE BAS NA
'DIR BSDUS PA'I DON NI

RNAM PAR CHAD PA DANG MA CHAD PA'I KHYAD PAR LA MI LTOS PAR SPYIR
BYA BA DANG BRJOD PAR SNANG BA TZAM G-YO BA'I RGYU MTSAN CAN YIN
TE, 'DI LTAR LA LA NI RNAM PAR CHAD PAR SNANG YANG G-YO BA SNGON
DU 'GRO BA MTHONG LA, LA LA NI RNAM PAR 'CHAD PAR SNANG YANG BDAG
NYID KYI G-YO BA SNGON DU 'GRO BA CAN DU MA

@38B MTHONG NGO ZHES BYA BA YIN NO, ,'KHRUL BA'I GTAN TSIGS DE
NYID THABS KYIS RAB TU BSTAN PA'I PHYIR, ,MDA' DANG RDO 'PHANGS
PA ZHES BYA BA LA SOGS PA SMOS TE, MDA' RNAMS DANG RDO RNAMS NI
MDA' RDO DANG, MDA' DANG RDO'O, ,DE DAG NI MDA' DANG RDO YANG YIN
LA, 'PHANGS PA

YANG YIN PAS ZHES BYA BAS TSIG RNAM PAR SBYAR RO, ,MDA' DANG RDO
'PHANGS PA RNAMS DANG, SGYOGS DANG SPRUL PA DANG GZHAN GYIS RAB
TU BSKYOD PA ZHES TSIG RNAM PAR SBYAR RO, ,SOGS PA SMOS PAS NI
SGYU MA LA SOGS BSDU'O, ,DE DAG GI BYA BA'I KHYAD PAR NI CI RIGS
PAR

YUL GZHAN DU 'GRO BA LA SOGS PA'I MTSAN NYID YIN TE, DE LA RDO
DANG SGYOGS DAG GI BYA BA'I KHYAD PAR NI YUL GZHAN DU 'GRO BA'I
MTSAN NYID YIN NO, ,SPRUL PA'I BYA BA'I KHYAD PAR NI BYA BA BRJOD
PA'I MTSAN NYID YIN NO, ,GZHAN GYIS RAB TU BSKYOD PA'I BYA BA'I
KHYAD PAR NI G-YO BA'I MTSAN

NYID YIN NO, ,SHES PA GANG DAG LA MDA' 'PHANGS PA LA SOGS PA'I
BYA BA'I KHYAD PAR DE DAG TU SNANG BA YOD PA DE DAG LA DE SKAD
CES BYA'O, ,'DI DAG GI BYA BA'I KHYAD PAR RNAM PAR CHAD PAR SNANG
MOD KYI 'ON KYANG G-YO BA SNGON DU 'GRO BA CAN YANG YIN NO, ,DE
LTAR RNAM PAR CHAD PAR SNANG BA G-YO

BA SNGON DU 'GRO BA MA YIN PA NYID KYIS MA KHYAB PO ZHES BYA BAS
BSTAN PA YIN NO, ,RNAM PAR MA CHAD PAR SNANG BA LA YANG 'KHRUL
PAR BSTAN PA'I PHYIR, GZHAN GYIS BYAS PA'I G-YO BA LA SOGS PA
RNAM PAR MA CHAD PA YIN PA YANG ZHES BYA BA LA SOGS PA SMOS TE,
GZHAN GYIS BYAS PA'I

G-YO BA ZHES BYA BAR TSIG BSDU'O, ,SOGS PA SMROS PAS NI 'KHOR BA
LA SOGS PA BSDU STE, GZHAN GYIS BYAS PA'I G-YO BA LA SOGS PA RNAM
PAR MA CHAD PAR SNANG BA DAG KYANG BDAG NYID KYI G-YO BA SNGON DU
'GRO BA CAN NYID YIN PAR MA MTHONG NGO, ,'DI SKAD DU 'DI DAG NI
RANG GI LUS

DANG 'BREL BA YIN MOD KYI, 'ON KYANG BDAG NYID KYI G-YO BA SNGON
DU 'GRO BA CAN YANG MA YIN NO ZHES BSHAD PA YIN NO, ,DE LTAR GNYI
GA LA YANG 'KHRUL PA YOD PAR BSGRUBS NAS MJUG BSDU BA'I PHYIR, DE
LTA BAS NA 'DIR BYA BA'I KHYAD PAR TZAM GYIS ZHES BYA BA LA SOGS
PA SMOS TE,

@39A *, ,GANG GI PHYIR DE LTAR GNYI GA LA 'KHRUL PA YOD PAR
BSGRUBS PA DE'I PHYIR BYA BA TSIG TU SNANG BA TZAM LAS GZHAN GYI
SEMS RJES SU DPAG PAR NUS KYI RNAM PAR CHAD PA DANG, RNAM PAR MA
CHAD PAR SNANG BA TZAM LAS NI MA YIN NO, ,BYA BA'I KHYAD PAR ZHES
BYA BA'I SGRAS NI

LUS DANG NGAG GI RNAM PAR RIG BYED DU SNANG PA STON PAR BYED DO,
,TZAM ZHES BYA BA'I SGRAS NI RNAM PAR CHAD PA DANG RNAM PAR MA
CHAD PA'I KHYAD PAR SEL BAR BYED DO, ,DE LA 'DI SNYAM DU MDA'
'PHANGS PA LA SOGS PA'I BYA BA'I KHYAD PAR DU SNANG BA RNAMS NI
RNAM PAR CHAD PAR SNANG BA NYID YIN

YANG G-YO BA SNGON DU 'GRO BA CAN NYID YIN LA, ,DE LAS GZHAN PA'I
RNAM PAR CHAD PAR SNANG BA RNAMS NI MA YIN PAR 'GYUR RO SNYAM DU
SEMS NA, DE'I PHYIR DE LA 'GA' ZHIG DE SNGON DU 'GRO BA NYID MA
YIN NA ZHES BYA BA LA SOGS PA SMOS TE, GAL TE RNAM PAR CHAD PAR
DANG, RNAM PAR MA CHAD

PA'I SHES PA DAG LA LAS GANG YANG RUNG BA ZHIG G-YO BA'I RGYU CAN
NYID YIN PAR MI 'DOD NA, DE'I TSE 'GA' YANG G-YO BA SNGON DU 'GRO
BA CAN NYID YIN PAR MI 'GYUR RO, ,CI'I PHYIR ZHE NA, KHYAD PAR
MED PA'I PHYIR RO ZHES BYA BA SMOS SO, ,'DI NI GO BAR ZAD DO,
,MJUG BSDU BA'I PHYIR, DE LTA BAS

NA BYA BA'I KHYAD PAR GYI SPYI NI ZHES BYA BA LA SOGS PA SMOS TE,
GANG GI PHYIR 'GA' ZHIG DE SNGON DU 'GRO BA MA YIN PA NYID YIN
NA, THAMS CAD DE SNGON DU 'GRO BA MA YIN PA NYID DU THAL BAR
'GYUR BA DE'I PHYIR BYA BA'I KHYAD PAR BOR TE, BYA BA'I KHYAD PAR
GYI SPYIS G-YO BA'I KHYAD PAR GYI SPYI RJES SU DPAG PAR

BYA BA YIN NO, ,BYA BA'I KHYAD PAR ZHES BYA BA SMOS PA NI BYA BA
DANG BRJOD PA DANG STON PAR BYED DO, ,SPYI ZHAS BYA BA'I SGRAS NI
KHA NANG DANG PHYIR BLTAS PAS BYAS PA'I KHYAD PAR YONGS SU SPONG
BAR BYED DO, ,G-YO BA'I KHYAD PAR ZHES BYA BA SMOS PAS NI, SMRA
BAR 'DOD PA NYID YONGS SU GZUNG NGO, ,SPYI ZHES

BYA BA SMOS PAS NA 'DOD CHAGS DANG ZHE SDANG DANG GTI MUG LA SOGS
PA'I KHYAD PAR YONGS SU SPONG BAR BYED DE, 'DI LTAR 'DOD CHAGS
NAS SMRA'O ZHES BYA BA'AM, SDANG BA'AM, RMONGS TE SMRA'O ZHES BYA
BAR RJES SU DPAG PAR NUS PA NI MA YIN NO, ,DE LTA BAS NA 'DIR
BSDUS PA'I DON NI BYA BA

@39B DANG BRJOD PA TZAM LAS G-YO BA TZAM RJES SU DPAG PAR BYA BA
YIN GYI, RTAGS NI KHYAD PAR LA 'KHRUL PA'I PHYIR G-YO BA'I KHYAD
PAR NI MA YIN NO ZHES BYA BA 'DI YIN NO, ,PHYI'I DON DU SMRA BA
DANG MTSUNGS PA NYID DU BSTAN PA'I PHYIR, DE LA JI LTAR BYA BA
DMIGS LA ZHES BYA BA LA SOGS PA SMOS

TE, GAL TE PHYI'I DON DU SMRA BA BYA BA DMIGS LA, BDAG NYID LA
G-YO BA MI DMIGS PAS SHUGS KYIS GZHAN LA G-YO BA RJES SU DPOG PAR
BYED NA, DE DANG 'DRA BAR SHES BYA NANG GI YIN PAR SMRA BA LA
YANG BYA BAR SNANG BA DMIGS LA BDAG NYID LA BYA BA MI DMIGS PAS
SHUGS KYIS GZHAN LA

G-YO BA RJES SU DPOG PAR BYED DO, ,GANG DU PHYI'I DON DU SMRA BAS
RNAM PAR CHAD PAR SNANG BA RGYU MTSAN MED PA CAN NYID YIN PAR
GLENGS PA DE LA YANG MTSUNGS PAR BSTAN PA'I PHYIR 'DI MTSUNGS SO
ZHES BYA BA LA SOGS PA SMOS TE, PHYI'I DON DU SMRA BA YANG SROG
CHAGS GZHAN DANG 'BREL PAR SNANG

BA'I BYA BA DANG BRJOD PA DAG RGYU MTSAN MED PA CAN DU CI STE MI
'DOD DE, PHYI'I DON DU SMRA BA RGYU MTSAN MED PA DAG TU KHAS MI
LEN PAS, GDON MI ZA BAR KHAS BLANG DGOS PAR BSTAN PA'I PHYIR, DES
NA GDON MI ZA BAR ZHES BYA BA SMOS TE, PHYI'I DON DU SMRA BA DE
SKAD DU RGOL ZHING RTOGS PAS GDON MI ZA

BAR BYA BA DANG BRJOD PA DE GNYIS NI G-YO BAS BSKYED PAR BYA BA'I
NGO BO NYID YIN PA'I PHYIR G-YO BA MED NA DE GNYIS MI 'BYUNG NGO
ZHES BYA BA'I 'THAD PA 'DI BRJOD DGOS SO, ,GAL TE RIGS PA 'DI
KHAS BLANGS SU ZIN KYANG DES NA JI LTAR 'GYUR ZHE NA, PHA ROL PO
YANG DER SNANG BA DAG LA DE DANG 'DRA BAR

ZHES BYA BA LA SOGS PA SMOS TE, SHES BYA NANG GI YIN PAR SMRA BA
YANG RNAM PAR CHAD PAR SNANG BA'I SHES PA DAG LA DE DANG 'DRA BAR
G-YO BAS BSKYED PAR BYA BA'I NGO BO NYID YIN PA'I PHYIR DE MED NA
MI 'BYUNG NGO ZHES SMRA BAR 'GYUR RO, ,DE LTA BAS NA PHYI ROL GYI
DON DU SMRA BA DANG SHES BYA NANG GI YIN

PAR SMRA BA 'DI DAG NI PHAN TSUN KHYAD PAR YOD PAR MI 'GYUR RO,
,'DI SKAD DU JI LTAR PHYI'I DON DU SMRA BA GZHAN DANG 'BREL PA'I
BYA BA DANG, BRJOD PA DAG G-YO BAS BSKYED PAR BYA BA'I NGO BO
NYID YIN PA'I PHYIR DE MED NA MI 'BYUNG BAR SMRA BA DE BZHIN SHES
BYA NANG GI YIN PAR SMRA BA YANG KHA PHYIR

@40A *, ,BLTAS PAR SNANG BA'I SHES PA DAG NI G-YO BAS BSKYED PAR
BYA BA YIN PA DE, DE MED NA MI 'BYUNG NGO ZHES SMRAS TE, DE LTA
BAS NA 'DI GNYIS LA PHAN TSUN KHYAD PAR CI YANG MED DO ZHES BSHAD
PA YIN NO, ,PHYI'I DON DU SMRA BA'I DOGS PA BSU BAR, GAL TE DER
SNANG

BA DAG CES BYA BA LA SOGS PA SMOS TE, RNAL 'BYOR SPYOD PA BYA BA
DANG, BRJOD PAR SNANG BA'I SHES PA DAG G-YO BA'I RGYU CAN NYID DU
SMRA BA'I RMI LAM GYI GNAS SKABS NA YANG DE GNYIS G-YO BA'I RGYU
MTSAN CAN NYID YIN PAR CI STE MI SMRA ZHES BYA BA PHYOGS SNGA
MA'I DOGS PA YIN NO, ,GRUB PA'I

MTHA' SMRA BAS, ,THAMS CAD MTSUNGS TE ZHES BYA BA LA SOGS PA SMOS
TE, GONG MA 'BA' ZHIG MTSUNGS PA NI MA YIN NO, ,'O NA CI ZHE NA,
'DI YANG GONG MA DANG BCAS TE THAMS CAD DU MTSUNGS SO ZHES BYA
BA'I THA TSIG GO, ,MTSUNGS PA DE NYID BSTAN PA'I PHYIR, ,PHA ROL
PO YANG RMI LAM

NA, ,GZHAN GYI BYA BA DANG TSIG DMIGS PA DAG CES BYA BA LA SOGS
PA SMOS TE, PHYI'I DON DU SMRA BA YANG RMI LAM GYI GNAS SKABS NA,
GZHAN DANG 'BREL PA CAN GYI BYA BA DANG, BRJOD PA DMIGS PA GANG
DAG YIN PA DE DAG GZHAN GYI SEMS KYI RGYU MTSAN CAN YIN PA CI STE
MI SMRA, PHYI ROL GYI

DON DU SMRA BA LAN GYI DOGS PA BSU BAR, GAL TE DE DAG MED PA'I
PHYIR RO ZHE NA ZHES BYA BA SMOS TE, RMI LAM NA BYA BA DANG,
BRJOD PA DAG NYID KYANG MED NA DE JI LTAR G-YO BA MED PA'I RGYU
CAN DU 'GYUR ZHES ZER NA SHES BYA NANG GI YIN PAR SMRA BAS, DE
BZHIN DU DMIGS PAR MTSUNGS NA CI STE

MED CES BYA BA SMOS TE, JI LTAR GNYID MA LOG PA'I GNAS SKABS NA
BYA BA DANG BRJOD PA DAG DMIGS PA DE BZHIN DU RMI LAM GYI GNAS
SKABS NA YANG DMIGS TE, DE LTA BAS NA BYA BA DANG BRJOD PA DMIGS
PAR MTSUNGS NA CI'I PHYIR DE DAG MED, PHYI'I DON DU SMRA BA'I
GZHUNG LUGS KYI

DOGS PA BSU BAR, GAL TE MI GNYID KYIS ZHES PA LA SOGS PA SMOS TE,
MI GNYID KYIS NYAMS PA'I PHYIR 'KHRUL PA YIN NO, ,DE'I PHYIR DON
GYIS STONG PA'I RNAM PAR SHES PA DAG 'BYUNG STE, DES NA RMI LAM
NA DE DAG MED DE ZHES BYA BA NI PHYOGS SNGA MA'I DOGS PA YIN NO,
,'DIR

@40B GRUB PA'I MTHA' SMRA BA PHA ROL PO'I LTAR NA ZHES BYA BA LA
SOGS PA SMOS TE, SHES BYA NANG GI YIN PAR SMRA BA'I LTAR NA YANG
GNYID KYIS 'KHRUL PA DE KHO NA'I PHYIR GZHAN GYI DBANG MED PAR
BYA BA DANG BRJOD PA'I RNAM PA CAN SHAS PA DAG 'BYUNG BAR 'DOD
DO, ,RE ZHIG DE LTAR MDO SDE BA DANG LHAN

CIG MTSUNGS PAR BSHAD PA YIN NO, ,BYE BRAG TU SMRA BA'I DOGS PA
BSU BAR, GAL TE RMI LAM NA YANG SHES PA DON DANG LDAN PA YIN LA
ZHES BYA BA LA SOGS PA SMOS TE, RMI LAM NA YANG SHES PA DON DANG
LDAN PA YIN LA, RMI LAM GYI GNAS SKABS NA SROG CHAGS DMIGS PA
GANG

DAG YIN PA'I SEMS CAN DE DAG KYANG BDEN PAR YOD DE DE'I PHYIR GA
LA MTSUNGS ZHES BYA BA NI PHYOGS SNGA MA'I DOGS PA YIN NO, ,GRUB
PA'I MTHA' SMRA BAS, GAL TE PHA ROL PO LA BSNGO BA'I PHYIR LUNG
DANG RIGS PA DANG BRAL BA'I ZHES BYA BA LA SOGS SMOS TE, GANG
ZHIG LUNG DANG RIGS PA DANG

BRAL BA DE NI LUNG DANG RIGS PA DANG BRAL BA YIN NO, ,LUNG DANG
RIGS PA DANG BRAL BA'I PHYIR RGOL BA 'DI NI MI BZANG BA YIN PAS
RGOL BA DAM PA MA YIN PA'O, ,GAL TE BYE BRAG TU SMRA BA RNAMS
KYIS RNAL 'BYOR SPYOD PA LA BSNGO BA'I PHYIR DE KHAS LEN PAR BYED
NA 'DIS BDAG PHAM PAR GYUR NA NI MI

RUNG BAS DE'I TSE RNAL 'BYOR SPYOD PA YANG SEMS CAN GZHAN GYI
DBANG DE LTA BU CAN DU 'DOD PA LAS SU YANG ZLOG PAR MI BYED DO,
,DE YANG 'DI SKAD DU KHYOD KYI RMI LAM GYI GNAS SKABS NA SEMS CAN
DU 'DOD PA GANG DAG YIN PA DE DAG GI DBANG KHO NA NAS KHO BO'I
RNAM PAR RIG BYED DU SNANG BA DAG 'BYUNG BAR

'GYUR RO ZHES SMRA BAR 'GYUR RO, ,DES NI LTAR MI MTSUNGS RIGS PA
DANG LUNG DANG BRAL BA NYID NI 'DI LTA BUR BLTA BAR BYA STE, LUNG
NI 'GA' LAS KYANG RMI LAM DU RMIS PA'I GZUGS YOD PAR MI 'BYUNG
NGO, ,RIGS PAS KYANG 'THAD PA MA YIN TE, 'DI LTAR RMI LAM DU RMIS
PA'I GZUGS

THOGS PA DANG BCAS PA NYID DANG BSTAN DU YOD PA NYID DU 'GYUR RO,
,DES NA GLANG PO CHE LA SOGS PA SKAR KHUNG LA SOGS PAR 'JUG PA
YANG MI 'THAD LA, ,YUL 'DRA BA NA GNAS PA BDAG GIS KYANG MTHONG
BAR 'GYUR RO, ,'ON TE BSTAN DU YOD PA DANG, THOGS PA DANG BCAS
PAR MI 'DOD NA NI

@41A *, ,DE'I TSE DE GZUGS NYID KYANG MA YIN NO, ,RNAM PAR RIG
BYED DU MA YIN PAS NGES PA YANG MA YIN TE, DE KHAS MI LEN PA'I
PHYIR RO, ,GANG GI TSE BDAG NYID PHYIR BYUNG BAR MTHONG BA DE'I
TSE RGYUD GNYIS SU YANG THAL BAR 'GYUR RO, ,SROG CHAGS GZHAN
MTHONG BA NA SNGON MED PA'I

SEMS CAN 'BYUNG BAR THAL BAR YANG 'GYUR RO, ,RMI LAM NA MI TSANGS
PAR SPYAD PA BYAS PAS PHAS PHAM PA NYID DU YANG THAL BAR 'GYUR
TE, RMI LAM DU RMIS PA'I GZUGS YOD PAR 'DOD PA LA NI DE LTA BU LA
SOGS PA'I SKYON MANG POR THAL BAR 'GYUR RO, ,DE LTAR RE ZHIG
MTSUNGS PAR

BSGRUBS NAS RANG GI PHYOGS LA RIGS PA DANG LUNG DANG BRAL BA NYID
YONGS SU SPANG BA'I PHYIR, 'DI 'BA' ZHIG GI LTAR NA ZHES BYA BA
LA SOGS PA STE, 'DI NI BRLAMS TE SMRAS PAR ZAD KYI RNAL 'BYOR
SPYOD PA 'BA' ZHIG GI LTAR NA GNYID MA LOG PA'I GNAS SKABS BZHIN
DU RMI LAM NA YANG BYA BA

DANG, TSIG GI RNAM PA CAN GYI SHES PA DE LTA BU GZHAN GYI RGYUD
KYI DBANG CAN YIN PA YOD DE, KHYAD PAR NI 'DI TZAM ZHIG YOD DO,
,GNYID MA LOG PA'I GNAS SKABS NA NI MNGON SUM DU DBANG YIN LA,
RMI LAM GYI GNAS SKABS NA NI PHAL CHER BRGYUD PA YIN NO, ,RMI LAM
NA YANG MNGON SUM

DU 'JUG PA SRID PA BSTAN PA'I PHYIR, RE 'GA' RMI LAM NA YANG ZHES
BYA BA LA SOGS PA SMOS TE, 'DI NI GO SLA'O, ,MNGON SUM DU 'JUG PA
NYID BSTAN PA'I PHYIR, ,LHA LA SOGS PA BYIN GYI RLABS KYIS ZHES
BYA BA LA SOGS PA SMOS TE, LHA LA SOGS PA'I BYIN GYI RLABS KYIS
DED DPON SHIN TU

DGA' PA'I RNAM PAR RIG BYED DU SNANG BA'I SHES PA DAG BYUNG NGO,
,SOGS PA SMOS PAS NI RNAL 'BYOR PA DANG, SRIN PO LA SOGS PA'I
BYIN GYI RLABS BSDU'O, ,RANG GI PHYOGS KYI MJUG BSDU BA'I PHYIR,
DE BAS NA 'DI'I ZHES BYA BA LA SOGS PA SMOS TE, DE BAS NA RNAL
'BYOR SPYOD PA LA

'DI SKAD DU SMRA BA, 'DI'I NI RGOL BA DAM PA MA YIN PA LA BRTEN
PA MA YIN NO, ,YANG GZHAN DU MTSUNGS PAR BSGRUB PA'I PHYIR MDO
SDE PA LA 'DRI BAR, RE ZHIG BYA BA DE NYID KYIS ZHES BYA BA LA
SOGS PA SMOS TE, RNAM PAR RIG BYED DU SNANG BA RTOGS PAR BYED PA
NYID YIN PAS BSAM PA NI RE

@41B ZHIG GZHAG LA, THANG CIG KHYED NYID LA BRGAL ZHING BRTAG PAR
BYA STE, KHYED KYIS BRTAGS PA'I BYA BA DE NYID KYIS GZHAN GYI
SEMS CI'I PHYIR RTOGS PAR BYED, DE LTAR BRGAL ZHING BRTAGS PA
DANG, MDO SDE PAS SEMS KYI 'BRAS BU YIN PA'I PHYIR RO ZHES BYA BA
SMRAS TE, GANG GI PHYIR

SEMS KYI 'BRAS BU YIN PA DE'I PHYIR DE RTOGS PAR BYED PA YIN NO,
,GRUB PA'I MTHA' SMRA BAS, DE'I 'BRAS BU NYID YIN PA NI ZHES BYA
BA LA SOGS PA SMOS TE, GAL TE BYA BA SEMS KYI 'BRAS BU YIN PA'I
PHYIR SEMS RTOGS PAR BYED PA YIN NA, SEMS KYI 'BRAS BU NYID DE NI
BYA BAR SNANG

PA'I SHES PA LA YANG 'DRA BAS BYA BAR SNANG BA DES KYANG GZHAN
GYI SEMS CI'I PHYIR RTOGS PAR MI BYED, GRUB PA'I MTHA' SMRA BAS
GTAN TSIGS BSDU BA'I THABS KYIS PHA ROL POR SNANG BA'I SHES PA
KHO NA RTAGS NYID YIN PAR KHAS LEN DU GZHUG PA'I PHYIR, GZHAN
YANG GAL TE BYA BA DE ZHES

BYA BA LA SOGS PA SMOS TE, CI BYA BA 'DI YOD PA TZAM GYIS GZHAN
GYI SEMS RTOGS PAR BYED DAM 'ON TE SHES NA YIN, RE ZHIG GAL TE
YOD PA TZAM GYIS YIN NA NI DE'I TSE BYA BA MA DMIGS PA'I SROG
CHAGS DAG GIS KYANG, GZHAN GYI SEMS RTOGS PAR 'GYUR RO, ,PHA ROL
PO'I

GZHUNG LUGS KYI DOGS PA BSU BAR, GAL TE RTAGS NI ZHES PA LA LTOS
PA'I PHYIR MI 'GYUR RO ZHE NA ZHES BYA BA LA SOGS PA SMOS TE,
RTAGS NI YOD PA TZAM GYIS RTOGS PAR BYED PA MA YIN NO, ,'O NA CI
ZHE NA, SHES NA YIN TE DE'I PHYIR 'DI NI NYES PA MED DO, ,GRUB
PA'I MTHA' SMRAS PAS,

DE LA DE'I TSE ZHES BYA BA LA SOGS PA SMOS TE, GAL TE RTAGS ZHES
PA LA LTOS NAS RTOGS PAR BYED PA YIN PAR 'DOD NA, KYE MA 'O NA NI
BRGYUD PA 'DI CUNG ZAD KYANG MI DGOS SO, ,BRGYUD PA DE NYID BSTAN
PA'I PHYIR, GZHAN GYI SEMS LAS NI BYA BA'O ZHES BYA BA LA SOGS PA
SMOS TE,

BRGYUD PA NI GZHAN GYI SEMS LAS NI BYA BA 'BYUNG NGO, ,BYA BA LAS
SHES PA 'BYUNG NGO, ,SHES PA LAS NI DE RTOGS PA'O ZHES BYA BA YIN
NO, ,YANG RIGS PA GANG ZHIG YIN ZHE NA, BYA BAR SNANG BA GZHAN
GYI SEMS LAS RAB TU SKYE BA'I CHOS CAN GYI SHES PA KHO NA ZHES
BYA BA LA SOGS PA SMOS TE,

@42A *, ,GZHAN GYI SEMS LAS RAB TU SKYE BA'I CHOS CAN BYA BAR
SNANG BA'I SHES PA KHO NA RTOGS PAR BYED PA YIN PAR 'DOD PAR GYIS
SHIG ,'DI LA GZHAN GYI SEMS LAS RAB TU SKYE BA'I CHOS YOD PAS
ZHES BYA BAR TSIG RNAM PAR SBYAR RO, ,BYA PA YIN YANG RUNG BYA
BAR SNANG BA'I SHES PA

YIN YANG RUNG 'DI LA KHYAD PAR CI ZHIG YOD, DE'I PHYIR DE RTOGS
PA NI THA MAR YANG ZHES BYA BA LA SOGS PA SMOS TE, GANG GI PHYIR
BYA BA KHAS BLANGS KYANG GZHAN GYI SEMS RTOGS PA NI BYA BAR SNANG
BA'I SHES PA LA RAG LAS PA KHO NA YIN PA DE'I PHYIR DE NYID YIN
GYI BYA BA YONGS SU BRTAGS PAS CI ZHIG BYA,

DE LTAR PHA ROL PO PHAM PAR BYAS NAS RANG GI PHYOGS KYI LUGS
BRJOD PA'I PHYIR, G-YO BA TZAM SPYI NI BYA BA DANG BRJOD PA'I
SHES PA'I SPYI'I ZHES BYA BA LA SOGS PA SMOS TE, BYA BA DANG
BRJOD PA'I SHES PA'I SPYI NI BYA BA DANG BRJOD PA'I SHES PA'I
SPYI'O, ,DE'I RGYU NI G-YO BA TZAM KHYAD PAR MED PA YIN PAR 'DOD,

DES NA BYA BAR SNANG BA'I SHES PA'I SPYI G-YO BA TZAM GYIS SPYI
RTOGS PAR BYED PA YIN PAR 'DOD PAS 'BRAS BUS RGYU RTOGS PAR BSHAD
PA YIN NO, ,DE SHES PA'I PHYIR SPYI ZHES BYA BA 'DIR SPYI ZHES
BYA BA'I SGRAS NI RNAM PAR CHAD PA DANG RNAM PAR CHAD PAR SNANG
BAS BYAS PA'I KHYAD PAR BSTZAL BA YIN NO, ,

G-YO BA TZAM ZHES PA 'DIR TZAM ZHES BYA BA'I SGRAS NI 'DOD CHAGS
LA SOGS PA BYAS PA'I KHYAD PAR CAN GYI G-YO BA BSTZAL BA YIN NO,
,DE LTAR RGYU DANG 'BRAS BU'I NGO BO SPYIR BSTAN NAS 'BRAS BU'I
KHYAD PAR BSTAN PA'I PHYIR, ,DE LA BDAG NYID KYI G-YO BA'I RGYU
MTSAN CAN NI ZHES BYA LA SOGS PA

SMOS TE, BDAG NYID KYI G-YO BAS KUN NAS BSLANG BA'I SHES PA GANG
YIN PA DE NI KHA NANG DU BLTAS PAR SNANG BAR 'JUG PA YIN LA,
GZHAN GYI G-YO BAS KUN NAS BSLANGS PA NI KHA PHYIR BLTAS PAR
SNANG BA YIN NO, ,KHA ZHES BYA BA'I SGRA NI 'DIR DMIGS PA LA
BYA'O, ,PHAL CHE'I DBANG DU BYAS

ZHES BYA BAS NI MDA' 'PHANGS PA LA SOGS PA DANG, GZHAN GYIS BYAS
PA'I G-YO BA LA SOGS PA BSTAN PAR BYED PA YIN NO, ,DE LA 'DI
SNYAM DU GNYID MA LOG PA'I GNAS SKABS NA NI RGYU DANG 'BRAS BU'I
NGO BO YOD LA RAG NA RMI LAM GYI GNAS SKABS NA GO JI LTAR ZHE NA,
DE'I PHYIR 'DI DAG

@42B GI RGYU DANG 'BRAS BU'I NGO BO DE NI ZHES BYA BA LA SOGS PA
SMOS TE, RGYU DANG 'BRAS BU'I NGO BO BSTAN MA THAG PA GANG YIN PA
DE NI GNYID MA LOG PA DANG, GNYID LOG PA'I GNAS SKABS DAG NA
MTSUNGS PA YIN NO, ,SOGS PA SMOS PAS NI 'DOD PA DANG MYA NGAN LA
SOGS PAS NYAMS PA'I

GNAS SKABS YONGS SU BSDU'O, ,RMI LAM NA KUN NAS SLONG BAR BYED
PA'I G-YO BA NYID MED PA MA YIN NAM, DE JI LTAR NA RGYU DANG
'BRAS BU'I NGO BO MTSUNGS SHES NA, DE'I PHYIR 'KHRUL BA'I GNAS
SKABS NA NI ZHES BYA BA LA SOGS PA SMOS TE, KHRUL BA'I GNAS SKABS
NA NI GNYID KYIS

NYAMS PA LA SOGS PA'I GNAS SKABS SO, ,BDAG NYID JI LTA BA BZHIN
GYIS ZHES BYA BA 'DIS NI RMI LAM GYI NI GNYID KYI KHYAD PAR RO,
,DMYAL BA LA SOGS PA NI LAS KYI RNAM PAR SMIN PA'I GNAS SKABS
YONGS SU BSDU'O, ,RKYEN GYI KHYAD PAR NI GNYID LA SOGS PA'O, ,NYE
BAR

BRTEN PA NI NYE BAR BRTEN PA'O, ,RKYEN GYI KHYAD PAR LA NYE BAR
BRTEN PA NI RKYEN GYI KHYAD PAR LA NYE BAR BRTEN PA STE, RKYEN
GYI KHYAD PAR NYE BAR BRTEN ZHES BYA BA'I THA TSIG GO, ,GZHAN GYI
G-YO BA NI GZHAN GYI SEMS DANG MTSUNGS PAR LDAN PAS G-YO BA'O,
,SOGS PA SMOS PAS NI BZHIN MDANGS BZANG

BA DANG, KHRAG LA SOGS PA SKYED PAR BYED PA'I SEMS YONGS SU
BSDU'O, ,DE NI GZHAN GYI G-YO BA LA SOGS PA YANG YIN LA, RGYU
MTSAN YANG YIN PAS ZHES BYA BAR TSIG RNAM PAR BSDU'O, RGYU MTSAN
NYID NI 'DIR BDAG PO'I RKYEN NYID YIN PAR BLTA BAR BYA'O, ,BYA BA
LA SOGS

PAR SNANG BA'I RNAM PAR SHES PA GANG LA DE LAS GZHAN PA'I G-YO BA
LA SOGS PA'I RGYU MTSAN GYIS 'BYUNG BA'I NGANG TSUL YOD PA NI
GZHAN GYI G-YO BA LA SOGS PA'I RGYU MTSAN GYIS 'BYUNG BA'I RNAM
PAR SHES PA'O, ,DE'I BAG CHAGS NI NUS PA DAG GO, ,GZHAN GYI NYE
BAR SBYOR BA NI GZHAN

GYI SEMS KYI BYED PA'O, ,SOGS PA SMOS PAS NI DE LAS GZHAN PA'I
RKYEN DE'I DUS NA YOD PA DAG YONGS SU BSDU'O, ,BAR DU CHOD PA NI
DUS KYIS BSKAL BA'O, ,KYANG ZHES BYA BA'I SGRAS NI BAR DU MCHOD
PA STE, LHA LA SOGS PA'I BYIN GYIS RMI LAM MTHONG BA NA YANG NGO,
,DE DAG GI

@43A *, ,'JUG PA RNYED BA NI BYA BAR SNANG BA'I RNAM PAR SHES PA
SKYED PAR RUNG BA'I BDAG NYID DU NYE BAR GNAS PA YIN NO, ,'DI
SKAD DU 'KHRUL PA'I GNAS SKABS NA RKYEN KHYAD PAR CAN LA BRTEN
PA'I PHYIR GZHAN GYI G-YO BA LA SOGS PA'I RGYU MTSAN GYIS 'BYUNG
BA'I RNAM PAR SHES

PA'I BAG CHAGS RNAMS RES 'GA' GZHAN GYI NYE BAR SBYOR BA BAR DU
CHOD KYANG 'JUG PA RNYED PAR 'GYUR RO ZHES BSHAD PAR 'GYUR RO,
,GANG LA GZHAN GYI NYE BAR SBYOR BA GTAN MED PA DE LA NI, DE DAG
'JUG PA RNYED PA MA YIN NO, ,DE LTAR RMI LAM GYI GNAS SKABS NA
YANG BYA BAR SNANG BA'I

SHES PA RNAMS G-YO BA'I RGYU MTSAN CAN NYID DU BSGRUBS NAS MJUG
BSDU BA'I PHYIR, DE LTA BAS NA GNAS SKABS THAMS CAD DU ZHES BYA
BA LA SOGS PA SMOS TE, GANG GI PHYIR DE LTAR 'KHRUL PA MED PAR
BSGRUB PA DE'I PHYIR GNYID MA LOG PA DANG, GNYID LOG PA'I GNAS
SKABS GNYI

GA NA YANG BYA BAR SNAG BA DAG GIS SEMS KYI G-YO BA RJES SU DPAG
PAR BYA BA KHO NA YIN NO ZHES BYA BAR GNAS SO, ,SOGS PA SMOS PAS
NI BRJOD PA DANG KHRAG LA SOGS PA'I RNAM PAR RIG BYED YONGS SU
BSDU'O, ,DE LTAR RANG GI GZHUNG LUGS LA SKYON MED PAR BYAS NAS
GZHAN GYI

GZHUNG LUGS LA SKYON YOD PAR BSTAN PA'I PHYIR, BYA BAS G-YO BA
RTOGS NA NI ZHES BYA BA LA SOGS PA SMOS TE, GANG ZHIG BYA BAS
G-YO BA RTOGS PAR 'DOD PA DE'I LTAR NA RMI LAM LA SOGS PA NA YANG
BYA BAS G-YO BA RTOGS PAR 'GYUR RO, ,'ON TE RMI LAM BYA BAS G-YO
BA RTOGS PAR

MI 'DOD NA NI DE'I TSE GNYID MA LOG PA'I GNAS SKABS NA YANG RUNG
STE, NAM YANG BYA BAS G-YO BA RTOGS PAR MI 'GYUR RO ZHES BYA BA'I
THA TSIG GO, ,CI'I PHYIR ZHE NA, DE'I PHYIR GZHAN GYI G-YO BA MED
PAR YANG ZHES BYA BA LA SOGS PA SMOS TE, 'DI LTAR YANG RMI LAM NA
GZHAN GYI SEMS KYI G-YO BA

MED PAR YANG BYA BAR DMIGS PAR 'GYUR RO, ,GANG ZHIG GANG MED PAR
YANG 'BYUNG BA DE NI DE RTOGS PAR BYED PA'I RIGS PA MA YIN NO,
,PHYI'I DON DU SMRA BAS PHYIR BRGAL BAR 'DOD NAS, DMIGS PA 'BYUNG
BAR 'GYUR GYI ZHES BYA BA LA SOGS PA SMOS TE DMIGS PA NI G-YO BA
MED PAR YANG 'BYUNG BAR

@43B 'GYUR GYI BYA BA NI MA YIN NO, ,BYA BAS NI KHO BO CAG G-YO
BA RTOGS PAR BYED PA YIN PAR 'DOD PA NA, DE YANG 'KHRUL PA'I GNAS
SKABS NA MED DO, ,CI STE MED CE NA, DE'I PHYIR DON GYIS STONG
PA'I RNAM PAR SHES PA 'BYUNG BA'I PHYIR ZHES BYA BA SMOS TE, GANG
GI PHYIR 'KHRUL PA'I GNAS SKABS NA DON GYIS STONG

PA'I SHES PA DAG 'BYUNG BA DE'I PHYIR 'DI NI NYES PA MED DO ZHES
BYA BA NI PHYOGS SNGA MA'I DOGS PA YIN NO, ,GRUB PA'I MTHA' SMRA
BAS RNAM PA THAMS CAD DU THA SNYAD GDAGS PA MTSUNGS PA LAS ZHES
BYA BA LA SOGS PA SMOS TE, THA SNYAD GANG LA RNAM PA THAMS CAD
YOD PA DE NI RNAM PA THAMS CAD DU THA SNYAD GDAGS PA'O, ,

RNAM PA THAMS CAD DU THA SNYAD GDAGS PA MTSUNGS PA LA, RMI LAM
GYI GNAS SKABS NA NI SHES PA DON GYIS STONG PA 'BYUNG NGO, ,GNYID
KYIS MA LOG PA'I GNAS SKABS NA NI DON DANG BCAS PA YIN NO ZHES
BYA BA'I SHES PA'AM, KHYOD KYIS DBANG 'DI GA LAS THOB, 'DI SKAD
DU, GNYID MA LOG PA'I

GNAS SKABS BZHIN DU GNYID LOG PA'I GNAS SKABS DE YANG MTHONG BA'I
RNAM PA LA SOGS PA THAMS CAD YOD NA, DE JI LTAR DE NA SHES PA DON
GYIS STONG PA YIN ZHES BSHAD PA YIN NO, ,PHA ROL GYI GZHUNG LUGS
KYI DOGS PA BSU BAR, GAL TE GNYID LA SOGS PA ZHES BYA BA LA SOGS
PA SMOS TE,

GNYID LA SOGS PAS 'DI'I GNAS SKABS GANG GIS NA DON GYIS STONG
PA'I SHES PA DAG 'BYUNG BAR 'GYUR BA DE LTA BUR GZHAN DU GYUR PA
YIN NO ZHES BYA BA NI PHYOGS SNGA MA'I DOGS PA YIN NO, ,GRUB PA'I
MTHA' SMRA BAS GAL TE 'DI LTA BU SRID PA YOD NA ZHES BYA BA LA
SOGS PA SMOS TE, GAL TE

'KHRUL PA'I DBANG GIS GNAS SKABS GZHAN DU GYUR PA LAS, DON GYIS
STONG PA'I SHES PA 'BYUNG BAR KHAS LEN NA NI DE'I TSE 'KHRUL PA'I
RGYAL PO CHEN PO MA RIG PA NYID YOD PAS DE'I DBANG GIS SHES PA
THAMS CAD DON GYIS STONG PA 'BYUNG NGO ZHES BYA BAR 'DOD PA GYIS
SHIG ,DE LTAR NA YON TAN CI

ZHIG 'THOB CE NA, DE LTAR NA DON GZHAN DU SMRA BA ZHES BYA BA LA
SOGS PA SMOS TE, DON GZHAN DU SMRA BA NI DON GZHAN DU SMRA BA'O,
,DON GZHAN DU SMRA BA NYID NYAMS PAR 'GYUR BA YIN PAS, DEN GZHAN
DU SMRA BA NYAMS PAR 'GYUR ZHING MA RUNGS PAR 'GYUR BA STE, 'DI'I
DGE BA'I CHOS RNAMS LAS

@44A *, ,NYAMS PAR 'GYUR BA'I PHYIR RO, ,DON GZHAN DU SMRA BA
GANG LA NYES PA'I GLAGS DU MA LAN GDAB PA'I MTSAN NYID KYIS SBA
BAR MI NUS PA YOD PA 'DI NA NYES PA DU MAS SBA BAR MI NUS PA CAN
NO, ,GANG LA TSIGS CHEN PO YOD PA DE NI TSEGS CHEN PO CAN NO,
,GDAB PA GCIG GIS

ZHES BYA BAS NI LAN GDAB PA GCIG GIS SO, ,NGES PAR CHOMS PAR
'GYUR BA NI BSAL BAR 'GYUR RO, ,GLAGS SBA BAR MI NUS PA NYID NI
GCIG LAN BTAB PA NA NYES PA GZHAN DANG GZHAN 'BYUNG BA'I PHYIR
RO, ,DE NYID KYI PHYIR NA 'DI TSEGS CHEN PO CAN YIN NO, ,'DI SKAD
DU GANG GI TSE MA RIG

PAS BSLAD PA'I PHYIR SHES PA THAMS CAD DON GYIS STONG PA NYID DU
KHAS LEN PA DE'I TSE, DON GZHAN DU SMRA BA GLAGS DU MA SBA BAR MI
NUS PA CAN TSEGS CHEN PO CAN GANG YIN PA 'DI LAN CIG BTAB PAS
GSAL BAR 'GYUR RO ZHES BSHAD PA YIN NO, ,DE LTAR RGYUD GZHAN GRUB
PA YONGS SU

RDZOGS PAR BYA STE, KLAN KA NGAN PA'I LHAG MA YONGS SU SPANG PAR
'DOD NA GZHAN GYI GZHUNG LUGS KYI DOGS PA BSU BAR, JI GA DE DAG
MTHONG NAS LUS DANG NGAG GI RNAM PAR RIG BYED DAG LAS ZHES BYA BA
LA SOGS PA SMOS TE, JI GA ZHES BYA BA 'DIS NI MI BZOD PA STON PAR
BYED DE, LUS DANG NGAG

GI RNAM PAR RIG BYED DU SNANG BA DAG LAS, DE DAG KUN NAS SLONG
BAR BYED PA'I SEMS RJES SU DPAG PAR RIGS PA MA YIN NAM, DE LAS
'DI SNYAM DU 'DI YANG MTSUNGS SO ZHES BYA BAR SEMS NA, DE'I
PHYIR, RGYUD GZHAN DANG 'BREL PA'I ZHES BYA BA LA SOGS PA SMOS
TE, KHYOD KYIS NYAN PA PO'I

RGYUD DANG 'BREL PA'I RNAM PAR RIG BYED DU SNANG BA'I SHES PA
GANG DAG G-YO BA RTOGS PAR BYED PA YIN PAR 'DOD PA DE DAG SMRA BA
PO'I RNAM PAR RIG BYED DU JI LTAR 'GYUR, RGYUD NI 'DIR NYAN PA
PO'I RGYUD DO, ,DE LA LTOS NAS GZHAN ZHES BYA BA'I SGRAS NI SMRA
BA PO YONGS SU GZUNG NGO, ,CI'I PHYIR 'OS PA

MA YIN ZHE NA, DE DAG NI NYE BAR LEN PA DANG NYE BAR LEN PA MA
YIN PA LAS BYUNG BA MA YIN PA'I PHYIR RO ZHES BYA BA SMOS TE,
NYAN PA'I RGYUD DANG 'BREL PA'I RNAM PAR RIG BYED DU SNANG BA DAG
NI SMRA BA PO'I BRJOD PAR 'DOD PA DANG, LHAN CIG NYE BAR LEN PA
DANG, NYE BAR LEN PA LAS BYUNG BA'I DNGOS PO

@44B MED DE, RGYUD THA DAD PAR GTOGS PA'I PHYIR RO SNYAM DU BSAMS
PA YIN NO ZHES BYA BA NI PHYOGS SNGA MA YIN NO, ,'DIR GRUB PA'I
MTHA' SMRA BAS, GZHAN GYI SEMS KYIS KUN NAS BSLANG BA'I RNAM PAR
RIG BYED KYI NGO BO CAN NYID YIN PA'I PHYIR, DER SNANG BA'I SHES
PAS KUN NAS SLONG PAR BYED

BA'I SEMS RTOGS PAR BYED DO ZHES NI MI ZER RO ZHES BYA BA LA SOGS
PA SMOS TE, GZHAN GYI SEMS KYIS KUN NAS BSLANG BA'I NI, GZHAN GYI
SEMS KYIS KUN NAS BSLANG BA'I'O, ,'DI NI GZHAN GYI SEMS KYIS KUN
NAS BSLANG BA YANG YIN LA, RNAM PAR RIG BYED KYANG YIN PAS GZHAN
GYI SEMS

KYIS KUN NAS BSLANG BA'I RNAM PAR RIG BYED DO, ,DER SNANG BA'I
SHES PA GANG LA DE'I NGO BO RANG BZHIN YOD PA DE LA DE SKAD CES
BYA BA'O, ,DE'I NGO BO NI DE'I NGO BO NYID DE, GZHAN GYI SEMS
KYIS KUN NAS BSLANG BA'I RNAM PAR RIG BYED KYIS NGO BO CAN NYID
YIN PA DE'I PHYIR RO, ,'DI LA RNAM PAR RIG

BYED DU SNANG BA YOD PAS NI 'DI NI DER SNANG BA'O, ,'DI SKAD DU
KHO BO CAG NI GANG GI PHYIR DE SNANG BA'I SHES PA GZHAN SEMS KYIS
KUN NAS BSLANG BA'I RNAM PAR RIG BYED KYI NGO BO NYID YIN PA DE'I
PHYIR KUN NAS SLONG BA'I RNAM PAR RIG BYED KYI NGO BO NYID RTOGS
PAR BYED DO ZHES BYA BA 'DI KHAS MI LEN TO ZHES

BSHAD PA YIN NO, ,GAL TE KHAS MI LEN NA 'O NA CI ZHIG KHAS LEN
ZHE NA, DE'I PHYIR 'O NA CI ZHE NA, DE'I 'BRAS BU YIN PA'I PHYIR
RO ZHES BYA BA SMOS TE, GANG GI PHYIR RNAM PAR RIG BYED DU SNANG
BA'I SHES PA GZHAN GYI SEMS KYI 'BRAS BU YIN PA DE'I PHYIR GZHAN
GYI SEMS RTOGS PAR BYED DO, ,'DIR

GZHAN GYI SEMS NI SMRA BA PO'I SEMS YIN PAR 'DOD DO, ,GAL TE NYAN
PA PO'I RGYUD LAS SKYES PA'I BYA BA DANG TSIG GI RNAM PAR CAN GYI
SHES PA DAG RNAM PAR RIG BYED DU MI 'DOD NA YANG RNAM PAR RIG
BYED GZHAN GANG ZHIG YIN ZHE NA, DE'I PHYIR RNAM PAR RIG BYED DAG
NI ZHES BYA BA LA SOGS PA

SMOS TE, BYA BA DANG TSIG GI RNAM PA CAN GYI SHES PA KUN NAS
SLONG BAR BYED PA'I SEMS KYI RGYUD LAS SKYES PA GANG DAG YIN PA
DE DAG RNAM PAR RIG BYED DU THA SNYAD GDAGS SO, ,'DI SKAD DU SMRA
BA PO KHO NA SMRA BA DANG, 'GRO BA'I BYA BA DANG, TSIG GI RNAM PA
CAN GYI SHES PA GANG DAG YIN PA DE DAG NI

@45A *, ,RNAM PAR RIG BYED CES BYA'O ZHES BSHAD PA YIN NO, KUN
NAS SLONG BAR BYED PA'I SEMS JI LTAR RANG DANG GZHAN GYI RGYUD DU
GTOGS PA'I BYA BA DANG TSIG GI RNAM PA CAN GYI SHES PA'I RGYU'I
NGO GO YIN PA DE BSTAN PA'I PHYIR, KUN NAS SLONG BAR BYED PA'I
SEMS KYANG, DE DAG GI

NI ZHES BYA BA LA SOGS PA SNOS TE, NYE BAR LEN PA'I RGYU NI THUN
MONG MA YIN PA'I RGYU LA BYA'O, ,KUN NAS SLONG BAR BYED PA'I SEMS
RANG GI RGYUD DU GTOGS PA'I BYA BA DANG, TSIG GI RNAM PA CAN DAG
GI NI NYE BAR LEN PA'I RGYU KHO NA YIN LA, GZHAN GYI RGYU DANG
'BREL PA DAG GI NI DBANG PO'I RKYEN TO, ,NYE

BAR LEN PA'I RGYU DE YANG PHA ROL PO'I GZHUNG LUGS LA LTOS NAS
NYE BAR BKOD PA YIN GYI, RANG GI GZHUNG LUGS KYIS NI NYE BAR LEN
PA'I RGYU KUN GZHI RNAM PAR SHES PA YIN PAR 'DOD DO, ,BRJOD PAR
'DOD PA'I SEMS NI MA YIN NO, ,DE LTAR RE ZHIG RANG GI RGYUD DU
GTOGS PAR BYA BA YANG TSIG GI

RNAM PA CAN DAG RNAM PAR RIG BYED NYID DU BSTAN PA YIN NO, ,RGYUD
GZHAN DANG 'BREL BA DAG KYANG BSGRUB PA'I PHYIR, RNAM PAR RIG
BYED KYI NYE BAR LEN PAS BSKYED PA DE DAG KYANG ZHES BYA BA LA
SOGS PA SMOS TE, RNAM PAR RIG BYED KYI NYE BAR LEN PA'I RGYU GANG
YIN PA DES NI RGYUD GZHAN DANG 'BREL BA'I BYA

BA DANG TSIG GI RNAM PA CAN GYIS SHES PA DE DAG BSKYED PA YIN TE,
DES BSKYED PA 'BREL BA'I RGYU DES NYE BAR GDAGS PA'I RNAM PAR RIG
BYE DAG YIN PAR THA SNYAD GDAGS PAR 'GYUR RO, ,RANG KUN NAS SLONG
BAR BYED PA'I SEMS RNAM PAR RIG PAR BYED PAS RNAM PAR RIG BYED DU
'DOD PA YIN NAM,

SMRA BA PO'I RGYUD LAS SKYES PA'I BYA BA DANG, BRJOD PAR SNANG
BA'I SHES PA DAG NI NYAN PA POS DMIGS PAR MI 'GYUR TE, 'DI LTAR
SMRA BA PO DANG NYAN PA PO GNYI GA YANG RANG RANG GI SNANG BA
NYAMS SU MYONG BAR ZAD NAS, DE JI LTAR DE MI DMIGS PA DAG GANG
GIS NA DE GNYIS RNAM PAR RIG BYED YIN PAR

'GYUR BA RANG KUN NAS SLONG BAR BYED PA'I RTOGS PAR BYED PAR 'DOD
CE NA, DE'I PHYIR BDAG DANG GZHAN DAG LA ZHES BYA BA LA SOGS PA
SMOS TE, BDAG DANG GZHAN ZHES BYA BA NI SMRA BA PO DANG NYAN PA
PO'O, ,BDAG DANG BDAG GI SNANG BA NYAMS SU MYONG BA NI RANG RANG
GI SNANG BA NYAMS SU MYONG BA'O, ,

@45B RAB RIB CAN GNYIS KYIS SNANG BA NYAMS SU MYONG BA NI, RAB
RIB CAN GNYIS KYIS ZLA BA GNYIS MTHONG BA'O, ,DE DANG 'DRA BA YIN
PAS NA DE BZHIN DU'O, ,DON GCIG TU 'DZIN PAR NGES BA CAN GYI RNAM
PAR SHES PA NI RNAM PAR SHES PA DE LTA BU YIN PAR 'DOD DO, ,DE'I
RGYU NI DON GCIG TU 'DZIN

PA NGES PA NYAMS SU MYONG BA'I RNAM PA SHES PA SNGA MA YIN NO,
,DES BSKYED PA'I BAG CHAGS NI NUS PA'I NGO BO YIN NO, ,DE SKYE BA
NI SKYE BA DANG 'JIG PA'I MTSAN NYID BRGYUD DE 'GYUR BA YIN NO,
,SKYE BA'I RANG BZHIN NI NGO BO NYID LA BYA'O, ,DE'I KHYAD PAR NI
DON GCIG TU 'DZIN PAR NGES PA CAN

GYI RNAM PAR SHES PA NYE BAR BSKYED PAR RUNG BA'I BDAG NYID DU
'DUG PA YIN NO, ,'DI NI THOG MA MED PA YANG YIN LA, ,DUS KYANG
YIN PAS THOG MA MED PA'I DUS SO, ,DE NAS YOD PAS NA THOG MA MED
PA'I DUS SO, ,YANG NA THOG MA MED PA'I DUS DE NAS THOG MA MED PAR
'DUS PA'O, ,THOG MA

MED PA'I DUS PA NI THOG MA MED PA'I DUS PA'O, ,'DI NI DON YANG
YIN GCIG KYANG YIN PAS DON GCIG GO, ,'GRO BA DANG TSIG LA SOGS PA
YIN TE, RANG DANG GZHAN YI RNAM PAR RIG BYED DAG BLOS GCIG TU
BZLUMS PA YIN NO, ,DON GCIG TU 'DZIN PA'I SHES PA NI DON GCIG TU
'DZIN PA'O, ,

DON GCIG TU 'DZIN PAR NGES PA NI NGES PA'I SHES PA STE, 'DI LTAR
SMRA BA PO YANG 'DI SNYAM DU BDAG GIS SMRAS PA GANG YIN PA 'DI
NYAN PA POS RTOGS PAR 'GYUR RO SNYAM DU SEMS PA LA NYAN PA PO
YANG 'DI SNYAM DU 'DIS SMRA PA GANG YIN PA DE NI BDAG GIS RTOGS
SO SNYAM DU SEMS PAR 'GYUR

TE, DE LTA BU NI DON GCIG TU 'DZIN PAR NGES PA YIN NO, ,KUN NAS
SLONG BAR BYED PA ZHES BYA BA'I RGYU GCIG LAS SKYE BA GANG DAG
YIN PAR DE DAG NI RGYU GCIG LAS SKYE BA'O, ,SMRA BA PO YANG NYAN
PA PO DAG GI BYA BA DANG TSIG GI RNAM PA CAN GYI SHES PA RANG
DANG GZHAN GYI RNAM PAR RIG BYED KYI SHES PA

DAG LA RNAMS PAR RIG BYED NYID DU THA SNYAD 'DOGS PA NI RNAMS PAR
RIG BYED DU NYE BAR 'DOGS PA YIN NO, ,'DI SKAD DU SMRA BA DANG
NYAN PA PO DAG RANG RANG GI SNANG BA NYAMS SU MONG MOD KYI , 'ON
KYANG DE GNYIS KYI BYA BAR RANG GI TSIG GI RNAMS PA CAN GYI SHES
PA RGYU GCIG LAS 'BYUNG BA GANG DAG YIN PA

@46A *, ,DE DAG DON GCIG TU SHES PAR NGES PA'I PHYIR RNAM PAR RIG
BYED DU THA SNYAD 'DOGS PAR BYED DO, ,DON GCIG TU 'DZIN PAR NGES
PA NI RNAM PAR SHES PA DE LTA BU'I RGYU'I BAG CHAGS SKYE BA'I
RANG BZHIN GYI KHYAD PAR THOG MA MED PA LAS BYUNG BA'I PHYIR RO,
,'DIR YANG DPE

NI RAB RIB CAN GNYIS KYIS ZLA BA GNYIS SU MTHONG BA BZHIN TE, RAB
RIB CAN GCIG GIS RAB RIB CAN GNYIS LA LTOS ZHES ZLA BA GZHAN ZHIG
STON PA LAS DE MTHONG NGO ZHES SMRAS PA NA, DE LA NI STON PA PO
YANG 'DI SNYAM DU BDAG GIS 'DI LA BSTAN TO SNYAM DU NGA RGYAL
BYED PAR 'GYUR LA NYAN PA PO

YANG 'DIS BDAG LA BSTAN TO SNYAM DU SEMS MOD KYI, 'ON KYANG DE
GNYIS NI RANG RANG GI SNANG BA SO SOR NYAMS SU MYONG BAR ZAD DO,
,DE DANG 'DRA BAR 'DIR YANG DON GCIG TU SHES PAR NGES PA'I PHYIR
RANG DANG GZHAN GYI RNAM PAR RIG BYED KYI SHES PA DAG LA, RNAM
PAR RIG BYED DU NYE BAR 'DOGS

PAR 'GYUR RO, ,PHYI'I DON DU SMRA BA RTZVA KU SHA LA 'JUG PAR
BYED PA LTA BU DAG GIS JI STE BYA BA LA SOGS PAR SNANG BA ZHES
BYA BA LA SOGS PAR SMRAS TE, RNAM PAR SHES PA GANG LA BYA BA LA
SOGS PA KHO NANG SNANG BA YOD PA DE NI BYA BA LA SOGS PAR SNANG
BA'I RNAM PAR SHES PA'O, ,DE NYID 'BRAS

BU'I RTAGS TE, DE LAS SKYES PA NI BYA BA LA SOGS PAR SNANG BA'I
RNAM PAR SHES PA 'BRAS BU'I RTAGS LAS SKYES PA'O, ,GZHAN GYI SEMS
SHES PA DE DAG GANG YIN PA DE GZHAN GYI SEMS KYI RANG GI NGO BO
YUL DU BYED DAM, 'ON TE MA YIN ZHES BRTAG PA GNYIS SO, ,RNAM PAR
BRTAG PA DANG PO LA NYES

PA BSTAN PA'I PHYIR, YUL DU BYED NA NI ZHES BYA BA LA SOGS PA
SMOS TE, GAL TE YUL DU BYED NA NI DE'I YUL LOGS SHIG NA YOD PAR
'GYUR RO, ,RNAM PAR BRTAG PA GNYIS PA NYE BAR BSTAN PA'I PHYIR,
YUL DU MI BYED NA NI ZHES BYA BA LA SOGS PA SMRAS TE, 'ON TE YUL
DU MI BYED NA NI DE'I TSE GZHAN

GYI SEMS YOD PA NYID DU JI LTAR SHES, JI STE SHES PAR MI 'GYUR
SNYAM NA DE'I NGO BO NYID MA SHES PAR BYA BA LA SOGS PA SMRAS TE,
'DI LTAR YOD PAR GDAGS PA NI DE'I RANG GIS NGO SHES PA LA RAG LAS
PA YIN NA DE NI DE MED NA YOD PAR MI 'GYUR RO ZHES BYA BA NI
PHYOGS SNGA MA YIN NO, GRUB PA'I

@46B MTHA' SMRA BAS, 'DI YANG THAL BAR 'GYUR BA MTSUNGS TE ZHES
BYA BA SMOS TE, MTSUNGS PA NYID BSTAN PA'I PHYIR, BYA BA DANG
TSIG DAG GIS ZHES BYA BA LA SOGS PA SMOS TE, PHYI'I DON DU SMRA
BA YANG BYA BA DANG TSIG DAG GI RTAGS DAG GIS GZHAN GYI SEMS SHES
PA NA CI GZHAN GYI SEMS DE'I RANG GI NGO BO

YUL DU BYED DAM 'ON TE MA YIN, GAL TE YUL DU BYED NA NI DE'I TSE
GZHAN GYI SEMS KYI RNAM PAR SHES PA LA YANG SHES PAR 'GYUR RO,
,'ON TE YUL DU MI BYED NA NI DE'I TSE SHES PA'AM, RTOGS PA PO DES
JI LTAR SHES PA YIN, PHYI'I DON DU SMRA BA'I GZHUNG LUGS KYI DOGS
PA BSU BAR GAL TE RTAGS KYIS NI SPYI

RTOGS PA'I PHYIR ZHES BYA BA LA SOGS PA SMOS TE, GANG GI PHYIR
RTAGS NI SPYIS KHYAB KYI KHYAD PAR DAG GIS NI MA YIN PA DE'I
PHYIR SPYI KHO NA SHES KYI KHYAD PAR NI MA YIN NO ZHES BYA BA NI
PHYOGS SNGA MA'I DOGS PA YIN NO, ,GRUB PA'I MTHA' SMRA BAS SPYI
DE CI ZHES BYA BA LA SOGS PA SMOS TE, SPYI DE CI GZHAN

GYI SEMS NYID YIN NAM THA DAD PA ZHIG GAM 'ON TE BRJOD PAR BYA BA
MA YIN PA ZHIG YIN ZHES BYA BA BRTAG PA GSUM MO, ,BRTAG PA GNYIS
BDAL BAR BYA BA'I PHYIR GZHAN NYID DANG BRJOD DU MI RUNG BA NYID
DAG CIG YIN NA NI ZHES BYA BA LA SOGS PA SMOS TE GZHAN NYID YIN
PA'I PHYOGS LTAR NA NI SPYI DE KHO NA

GZUNG GI GZHAN GYI SEMS NI MA YIN NO, ,DE'I PHYIR JI LTAR SHAS PA
DES PHA ROL GYI SEMS DE SHES PAR 'GYUR RO, ,BRJOD DU MED PA'I
PHYOGS LA TSUL 'DI NYID YIN NO, ,THA DAD PA MA YIN PA'I PHYOGS
BSAL BAR BYA BA'I PHYIR, SPYI GZHAN GYI SEMS NYID KYANG MA YIN TE
ZHES BYA BA SMOS TE,

SPYI NI GZHAN GYI SEMS KYI NGO BO NYID KYANG MA YIN NO, ,CI'I
PHYIR ZHE NA, DE YOD NA ZHES BYA BA LA SOGS PA SMOS TE, GZHAN GYI
SEMS LAS GZHAN MA YIN PA'I SPYI 'DZIN PAR KHAS LEN NA, GZHAN GYI
SEMS KYI RNAM PAR YANG SHES PAR THAL BAR 'GYUR RO ZHES SNGAR
BSHAD ZIN TO, ,DE LA 'DI

SNYAM DU DE LTA YIN DU ZAD MOD NYES PA CI YOD CE NA, DE'I PHYIR
'DI NI RJES SU DPAG PA'I TSUL YANG MA YIN NO ZHES BYA BA LA SOGS
PA SMOS SO, ,DE NYID RNAM PAR DGROL BA'I PHYIR, ,RJES SU DPAG PA
NI DON GYI RANG GI NGO BOR ZHES BYA BA LA SOGS PA SMOS TE, RJES
SU DPAG PA NI RANG GI

@47A *, ,MTSAN NYID 'DZIN PAR BYED PA YIN PAR MI 'DOD DO, ,MNGON
SUM NI CHOS MI MTHUN PA'I DPE'O, ,NGE STE RANG GI MTSAN NYID
'DZIN PAR BYED PA YIN PAR MI 'DOD CE NA, SNANG BA KHYAD PAR MED
PA LA SOGS PAR THAL BAR 'GYUR BA'I PHYIR RO ZHES BYA BA LA SOGS
PA RJES

SU DPAG PA YANG MNGON SUM DANG 'DRA BAR GSAL BAR SNANG BAR 'GYUR
RO, ,SOGS PA SMOS PAS NI MNGON SUM LAS SKYE BA'I CHOS CAN DANG,
'DAS PA LA SOGS PA'I YUL 'DZIN PAR MI BYED PA YANG THAL BAR 'GYUR
RO, ,DE LA 'DI SNYAM DU SNANG BA KHYAD PAR MED PA LA SOGS PAR

KHAS LEN PA KHO NA'O SNYAM DU SEMS NA, DE'I PHYIR YANG NA 'DI'I
TSAD MA YIN GRANG ZHES BYA BA SMOS TE, SNANG BA KHYAD PAR MED PA
LA SOGS PA KHAS LEN NA, RJES SU DPAG PA DON GYI RANG GI NGO BO
'DZIN PA'I PHYIR TSAD MA NYID DU 'GYUR GRANG NA 'DI NI RIGS PA MA
YIN NO, ,GAL TE TSAD MA NYID RANG GI MTSAN

NYID 'DZIN PA'I RGYU CAN DU MI 'DOD NA, 'O NA 'DI JI LTAR TSAD MA
NYID YIN ZHE NA, DE'I PHYIR DE'I RANG GI NGO BO MI 'DZIN PA YANG
ZHES BYA BA LA SOGS PA SMOS TE, RJES SU DPAG PA YUL GYI RNAG GI
NGO BO MI 'DZIN MOD KYI 'ON KYANG MNGON PAR 'DOD PA'I DPEN LA SLU
BAR MI BYED PAS NA TSAD MA YIN

PAR 'DOD DO, ,GLEGS BAM KHA CIG LAS NI 'DI SKAD DU, DE'I PHYIR,
'DI NI TSAD MA NYID MA YIN NO ZHES 'BYUNG STE, DER NI 'DI LTAR
GANG GI TSE SNANG BA LA SOGS PA THA DAD PA DE'I TSE DE NI TSAD MA
NYID MA YIN NO ZHES BYA BAR SBYAR BAR BYA STE, RJES SU DPAG PAS
RANG GI NGO BO 'DZIN PA DE'I PHYIR

TSAD MA NYID YIN PAR MI 'DOD DO, ,CI'I PHYIR ZHE NA, DE'I RANG GI
NGO BO MI 'DZIN YANG ZHES BYA BA LA SOGS PA SMOS TE, GANG GI NGO
BO MI 'DZIN YANG MNGON PAR 'DOD PA'I DON LA MI SLU BA YOD PA DE'I
PHYIR 'DI TSAD MA YIN GYI, RANG GI MTSAN NYID 'DZIN PA'I PHYIR NI
MA YIN NO, ,DE LA 'DI SNYAM DU,

RJES SU DPAG PA GZHAN DANG GZHAN DAG RANG GI MTSAN NYID MI 'DZIN
YANG GZHAN GYI SEMS RJES SU DPAG PAS DES 'DZIN PA GO JI STE BZLOG
CE NA, DE'I PHYIR, DU BA LA SOGS PA'I RTAGS LAS SKYES PA YANG
ZHES BYA BA LA SOGS PA SMOS TE, DU BA LA SOGS PA'I RTAGS LAS
SKYES PA'I RJES

@47B SU DPAG PA NI, ME LA SOGS PA'I RANG GI NGO BO 'DZIN PAR BYED
PA YIN PAR MI 'DOD DO, ,CI'I PHYIR ZHE NA MTHONG BA DANG KHYAD
PAR MED PAR THAL BAR 'GYUR BA'I PHYIR RO ZHES BYA BA SMOS TE,
RJES SU DPAG PA YUL GYI RNAG GI MTSAN NYID 'DZIN NA MNGON SUM
DANG 'DRA BAR THAL BAR 'GYUR LA,

RJES SU DPAG PA 'DAS PA DANG, MA 'ONGS PA'I YUL CAN DANG, DNGOS
PO'I NGO BO NYID MED PA'I YUL CAN DU YANG MI 'GYUR RO, ,MNGON SUM
LA SNANG BA BZHIN DU RJES SU DPAG PA'I RNAM PAR RTOG PA LA SNANG
BAS DON BYA BA BYED PAR YANG 'GYUR RO, ,DE LA 'DI SNYAM DU, GZHAN
GYI

SEMS RJES SU DPAG PA LA MI SLU BA DE NYID MED DO SNYAM DU SEMS NA
DE'I PHYIR GZHAN GYI SEMS KYI RJES SU DPAG PA LA YANG ZHES BYA BA
LA SOGS PA SMOS SO, ,MI SLU BA NYID KYI 'THAD PA THABS KYIS BSTAN
PA'I PHYIR 'JUG PAR BYED PAS, DE'I SGO NAS SROG CHAGS GZHAN ZHES
BYA BA LA

SOGS PA SMOS TE, 'JUG PA'I BYED PAS GZHAN GYI SEMS RJES SU DPAG
PA DE'I SGO NAS SROG CHAGS GZHAN YOD PAR RTOGS NAS, GAL TE YANG
DANG YANG DU THA SNYAD LA 'JUG PA 'DI LTA STE MNGON PAR 'DOD PA
DANG, RTZOL BA DANG GZHAN DANG GZHAN DU 'GRO BA LA SOGS PA BYED
NA SROG

CHAGS GZHAN GYI DBANG GIS 'BYUNG BA'I DON KUN DU SMRA BA LA SOGS
PA 'THOB PO, ,YANG NA YANG DANG YANG DU THA SNYAD LA 'JUG PA 'DI
LTA STE MNGON PAR 'DOD PA DANG, RTZOL BA DANG, YUL GZHAN DU 'GRO
BA LA SOGS PA BYED PA NA SROG CHAGS GZHAN GYI DBANG GIS 'BYUNG
BA'I DON KUN DU SMRA

BA LAS SO, ,YANG NA YANG DANG YANG DU THA SNYAD LA 'JUG PAR BYED
PA NI KUN DU SMRA BA'I RJES LA KHYIM DU 'JUG PA DANG, DE'I RDES
LA STAN 'DING BA DANG DE'I RJES LA YANG ZAS DANG SKOM SBYIN PA
DANG, DE'I RJES LA YANG MAL CHA DANG STAN SHOM PA DANG, RKANG PA
BKRU BA'I CHU SBYIN PA DANG,

RKANG PA MNYE BA LA SOGS PA'O, ,YANG CI'I PHYIR THA SNYAD PHYI MA
BSGRUB PA'I PHYIR TSAD MA NYID YIN PAR 'DOD CE NA, DE'I PHYIR,
'JIG RTEN NI 'BRAS BU DE TZAM LA SEMS SHING SROG CHAGS GZHAN RJES
SU DPAG PA LA 'JUG PA'I YANG PHYIR TE ZHES BYA BA LA SOGS PA SMOS
TE, 'BRAS BU 'DI LA

@48A *, ,DE TZAM YOD PAS 'DI NI DE TZAM YIN TE, DE ZHES BYA BA'I
SGRAS NI DON BYED PA LA BYA'O, ,TZAM ZHES BYA BA'I SGRA NI TSAD
LA BYA'O, ,'JIG RTEN GANG LA 'BRAS BU DE TZAM LA SEMS PA YOD PA
NI 'BRAS BU DE TZAM LA SEMS PA YIN TE 'JUG PA'O, ,'DI SKAD DU
'JIG RTEN GYI SROG

CHAGS GZHAN YOD PAR RJES SU DPAG PA GANG YIN PA DE NI SROG CHAGS
GZHAN GYI DBANG GIS 'BYUNG BA'I DON BYA BA 'THOB PA LA SEMS PA
YIN NO ZHES BSHAD PA YIN NO, ,YANG ZHES BYA BA'I SGRA NI 'JIG
RTEN GYI 'JUG PA'I 'BRAS BU DE TZAM DU ZAD DO ZHES NGES PAR BYA
BA'I DON YIN NO, ,'DI CI'I PHYIR ZHE NA, SKYES

BU'I DON PHYI MA'I KHYAD PAR DU SNANG BA ZHES BYA BA LA SOGS PA
SMOS TE, DON PHYI MA'I KHYAD PAR NI SREG PA DANG 'TSED PA LA SOGS
PA'O, ,SHES PA GANG LA DE LTA BU SNANG BA'I NGANG TSUL YOD PA DE
LA DE SKAD CES BYA BA'O, ,DE MYONG BA NI DON PHYI MA'I KHYAD PAR
DU SNANG BA'I SHES PA MYONG BA'O, ,DE SKYES PA NYID NI SKYES

PA TZAM MO, ,'DIR RE BA DANG BRAL BAS NA, 'DI NI RE BA MED PA'O,
,DE'I NGO BO NYID NI DE NYID DE, ,RE BA MED PA NYID DE'I PHYIR
RO, ,'DI SKAD DU GANG GI TSE SKYES BUS MI DMIGS PA'I RJES LA SREG
PA LA SOGS PAR SNANG BA'I SHES PA MYONG BA SKYES PA DE KHO NA'I
TSE 'DI RE BA MED PAR 'GYUR RO ZHES BSHAD PA YIN NO, ,

SKYES BU NI DE TZAM GYIS RE BA MED PA NYID YIN DU CHUG NA, DE
TZAM GYIS SHES PA SNGA MA GO JI LTAR TSAD MA NYID YIN ZHE NA,
SHES PA SNGA MA NI ZHES BYA BA LA SOGS PA SMOS TE, GANG GI PHYIR
SHES PA SNGA MAS JI SKAD BSHAD PA'I TSUL GYIS THA SNYAD YONGS SU
RDZOGS PAS DON BYED PAR GYUR PA DE'I PHYIR TSAD MAR

RNAM PAR GZHAG GO, ,'DIR PHA ROL POS 'KHRUL BAR BSTAN PA'I PHYIR,
,RMI LAM NA YANG ZHES BYA BA LA SOGS PA SMOS TE, RMI LAM NA YANG
DON PHYI MA BYED PAR SNANG BA'I SHES PA SHES PA SNGA MA'I RGYU
MTSAN CAN SKYED MOD KYI, DE TZAM GYIS NI SHES PA SNGA MA TSAD MA
YIN PAR RIGS PA MA YIN NO, ,CI'I

PHYIR RIGS PA MA YIN ZHE NA, DE'I TSE SHES PA THAMS CAD CES BYA
BA LA SOGS PA SMOS PA, RMI LAM NA SHES PA THAMS CAD 'KHRUL PA KHO
NA YIN NO ZHES BYA BA NI PHYOGS SNGA MA YIN NO, ,GRUB PA'I MTHA'
SMRA BAS 'DIR RNAM PAR RIG BYED KYI SHES PA NI ZHES BYA BA LA
SOGS PA SMOS TE, BYA BA DANG TSIG GI RNAM PAR CAN GYI SHES PA NI
G-YO

@48B BA'I DBANG MED PAR MI 'BYUNG BAS DE'I PHYIR DE DAG GIS DE
DAG RJES SU DPOG PAR BYED DO, ,KHYAD PAR NI DE BAS KYANG BSLAD
PA'I GNAS SKABS NA NI DBANG CHOS PA'I PHYIR BRGYAD DE 'BYUNG LA,
,GNYID MA LOG PA'I GNAS SKABS NA NI DBANG CHOD PAR 'GYUR NGO ZHES
BYA BA NI 'DI YIN TE, 'DI THABS CAD NI SNGAR

BSHAD ZIN TO, ,DE LTAR RNAM PAR RIG BYED KYI SHES PA RNAMS GNAS
SKABS GNYI GAR YANG G-YO BA LA RAG LUS PA CAN YIN PAR BSGRUBS NAS
RMI LAM GYI GNAS SKABS NA RNAM PAR RIG BYED KYI SHES PA LAS DUS
PHYIS 'BYUNG BA'I SHES PA RNAMS JI LTAR NA G-YO BA LA RAG LUS PA
CAN NYID YIN PA DE

BZHIN DU BSTAN PA'I PHYIR DE LA JI LTAR RNAM PAR RIG BYED KYI
SHES PA SNGA MA RNAMS ZHES BYA BA LA SOGS PA SMOS TE, RMI LAM GYI
SKABS NA JI LTAR RNAM PAR RIG BYED KYI SHES PA SNGA MA RNAMS G-YO
BA'I DBANG GIS BRGYUD DE 'BYUNG BA LTAR GNAS SKABS PHYIS 'BYUNG
BA RNAMS KYANG DE DANG 'DRA'O, ,DE LA

BRGYUD PA NI 'DI LTA BU YIN TE, GNYID MA LOG PA'I GNAS SKABS NA
NI RE ZHIG DANG POR GZHAN GYIS G-YO BA'I DBANG LAS RIG BYED KYI
SHES PA DAG GO, ,DE DAG LAS SROG CHAGS GZHAN YOD PAR RJES SU DPAG
GO, ,SROG CHAGS GZHAN YOD PAR RJES SU DPAG NAS 'JUG PA'I SHES PA

DAG GO, ,DE DAG GI RJES SU MNGON DU SMRA BA DANG PHYAG BYA BA'I
SHES PA DAG GO, ,DE DAG GI YANG RJES LA KUN DU SMRA BA DANG, STAN
'DING BA LA SOGS PA'I SHES PA DANG, DE BZHIN DU LUNG 'BOGS PA
DANG, 'DON PA DANG, KHA DON BYED PA LA SOGS PA'I SHES PA RNAMS
SO, ,DE

NAS DUS RE ZHIG MNA' BA'I SHES PA DAG GO, ,DE NAS GNYID LDOG GO,
,GNYID LDOG PA DANG SNGON GOMS PA'I DBANG GIS RNAM PAR RIG BYED
KYI SHES PA DAG SKYE'O, ,DE NAS YANG SROG CHAGS GZHAN YOD PA'I
RJES SU DPAG PA 'BYUNG NGO, ,DE NAS YANG 'JUG PA DANG, KUN DU
SMRA BA

LA SOGS PA'I SHES PA DAG SKYE BA YIN NO, ,'JUG PA LA SOGS PA'I
SHES PA RNAMS BRGYUD DE SKYE BA SKYE BA DE NYID BSTAN PA'I PHYIR,
,RNAM PAR RIG BYED KYI SHES PA'I RTEN ZHES BYA BA LA SOGS PA SMOS
TE, GNYID MA LOG PA'I GNAS SKABS NA, RNAM PAR RIG BYED KYI SHES
PA'I RTEN GZHAN

@49A *, ,GYI RGYUD LA YOD PA'I G-YO BA GANG YIN PA STE, DE'I GNAS
SKABS PHYI MA NI 'CHAD PAR BYED PA'I RJES SU DPAG PA'I 'OG ROL DU
'BYUNG BAR KUN DU SMRA BA LA SOGS PA THA SNYAD KYI RNAM PA CAN
GYI SHES PA BSKYED PAR NUS PA GANG YIN PA'O, ,DE DAG NA YOD PA'I
SEMS

GANG YIN PA'I RNAM PAR RIG BYED KYI SHES PA'I RTEN G-YO BA'I GNAS
SKABS PHYI MA PA'I SEMS KYI RGYUD DE LAS JI SKAD BSHAD PA'I RNAM
PAS RMI LAM GYI GNAS SKABS NA 'JUG PA LA SOGS PA'I SHES PA RNAMS
BRGYUD DE SKYE'O, ,DE LA 'DI SNYAM DU BRGYUD DE SKYES BA LA NI
RAG STE 'KHRUL PA NI

SON 'DUG PA KHO NA'O SNYAM DU SEMS NA DE'I PHYIR, DE YANG RJES SU
DPAG PA CI 'DRA BA ZHES BYA BA LA SOGS PA SMOS TE, RMI LAM GYI
GNAS SKABS NA YANG GZHAN GYI SEMS KYI RJES SU DPAG PA DUS JI SRID
CI 'DRA BA DE LTA BU'I MI SLU BA KUN DU SMRA BA LA SOGS PA'I NGO
BO YANG DUS SRID TZAM DU

YOD PA KHO NA LA, PHAN TSUN 'BREL BA'I THA SNYAD KYANG DUS DE
SRID TZAM YOD PA NYID PAS 'KHRUL BA'I NYES PA 'GA' YANG MED DO,
,GZHAN DAG NI 'DI NYID LA GZHAN DU RNAM PAR 'CHAD PAR BYED DE,
RMI LAM GYI GNAS SKABS DE NA YANG SHES PA SNGA MA'I RJES SU DPAG
PA BRGYUD DE SKYE BA'I CHOS

NYID CI 'DRA BAR 'BRAS BU'I RTAGS NI RGYU LA 'KHRUL PA MED PA'I
PHYIR GNYID MA SAD PA'I SEMS LA YANG MI SLU BA DON BYED PAR SNANG
BAR SKYE BA'I MTSAN NYID CAN DE LTA BU YOD PA KHO NA YIN LA, THA
SNYAD KYANG DUS KYIS CHOD PA'I RNAM PA CAN RJES SU DPAG PAS MI
SLU BA'I MTSAN NYID YOD PA

KHO NA YIN PAS CIS KYANG MI BZUNG NGO ZHES ZER RO, ,PHYI'I DON DU
SMRA BA DE LTAR BCOM YANG SRAN MI 'DOR ZHING, ,YANG GZHAN GYI
SEMS SU DPAG PA NI ZHES BYA BA LA SOGS PA SMOS TE, GAL TE GZHAN
GYI SEMS RJES SU DPAG PAS DE'I RANG GI NGO BO MI 'DZIN YANG MI
SLU BA'I PHYIR TSAD MA

NYID YIN NA YIN PA LA NI RAG NA, GANG DAG GIS GZHAN GYI SEMS
MNGON SUM DU SHES PA DE RNAMS KYI GO JI LTAR, GAL TE RE ZHIG
GZHAN GYI SEMS KYI RANG GI NGO BO MI 'DZIN YANG MI SHES NA NI
DE'I TSE MNGON SUM 'DI'I GZUNG BA GZHAN DON YIN PAR 'GYUR RO, ,'O
NA TE MI SHES NA NI DE'I TSE RNAL

@49B 'BYOR BA DE DAG JI LTAR MNGON SUM DU SHES PA YIN PAR 'DOD
DO, ,GTAN TSIGS SU BSDU BAR JI LTAR NA MNGON SUM ZHES BYA BA LA
SOGS PA SMOS TE, MNGON SUM NI DON GYIS RANG GI NGO BO 'DZIN PAR
BYED PA YIN PAR 'DOD DO, ,GAL TE DON GYIS RANG GI NGO BO MI 'DZIN
NA NI MNGON SUM DE CI 'DRA BA ZHIG YIN,

DON GYIS RANG GI NGO BO MI 'DZIN NA TSAD MA NYID YIN PAR GSAL
BA'I PHYIR, 'O NA TE MI 'DZIN NA JI LTAR TSAD MA YIN ZHES BYA BA
SMOS TE, 'DI'I TSAD MA NYID NI RANG GI NGO BO 'DZIN PA'I RGYU CAN
YIN NO SNYAM PA NI PHYOGS SNAG MA'I DOGS PA YIN NO, ,GRUB PA'I
MTHA' SMRA BAS, GNAS MA GYUR PA'I PHYIR RNAL 'BYOR PA

GZUNG BA DANG, 'DZIN PA'I RNAM PAR RTOG PA MA SPANGS PA RNAMS
KYIS GZHAN GYI SEMS SHES PA'I YANG ZHES BYA BA LA SOGS PA SMOS
TE, RNAL 'BYOR PA GANG DAG LA GZUNG BA DANG 'DZIN PA'I RNAM PAR
RTOG PA MA SPANGS PA YOD PA DE DAG LA DE SKAD CES BYA'O, ,DE DAG
GIS GZHAN GYI SEMS SHES PA

GANG YIN PA DE NI THA SNYAD LA MI SLU BA NYID KYIS DPER NA BDAG
CAG LA SOGS PA DANG 'BREL PA'I GZUGS LA SOGS PA MTHONG BA BZHIN
DU TSAD MA NYID YIN GYI, ,RANG GI NGO BO 'DZIN PA'I PHYIR NI MA
YIN NO, ,GZUNG BA DANG 'DZIN PA'I RNAM PAR RTOG PA MA SPANGS PA'I
RGYU GNAS MA GYUR PA'I PHYIR ZHES BYA BA

SMOS TE, 'DI LTAR DE DAG GIS KUN GZHI RNAM PAR SHES PA'I MTSAN
NYID MA GYUR RO, ,DE GYUR PA NI GZUNG BA DANG 'DZIN PAR RNAM PAR
RTOG PA'I BDAG CHAGS SPANGS PA YIN NO, ,GAL TE GZHAN GYI SEMS
SHES PA RANG GI NGO BO 'DZIN PA MA YIN NO, ,'O NA DE JI LTAR RNAM
PA GSAL BA CAN YIN ZHE NA,

RNAL 'BYOR GYI DBANG GIS NI ZHES BYA BA LA SOGS PA SMOS TE,
BSGOMS PA'I STOBS KYIS NI RNAL 'BYOR PA RNAMS LA GZHAN GYI SEMS
SHES PA GZHAN GYI SEMS KYI RNAM PA'I BYE BRAG GSAL BAR RJES SU
BYED PA 'BYUNG BAR 'GYUR TE, DPER NA LAS KYI STOBS DANG, LHA LA
SOGS PA'I BYIN GYI RLABS

KYI STOBS KYIS RMI LAM BDEN PA MTHONG BA RNAMS LA SHES PA DON
GYIS RNAM PA GSAL BA CAN 'BYUNG BA DE LTA BU'O, ,DE LA 'DI SNYAM
DU 'O NA NI BSGOMS PA'I STOBS KHO NAS RNAL 'BYOR PA RNAMS KYIS
GZHAN GYI SEMS SHES PA DES, SEMS KYI RANG GI NGO BO CI STE MI
'DZIN SNYAM DU SEMS NA

@50A *, ,DE'I PHYIR DE DAG LA YANG GZHAN GYI SEMS SHES PA'I YUL
CAN NYID KYIS ZHES BYA BA LA SOGS PA SMOS TE, DE BSGOMS PA'I
STOBS LAS SKYE YANG GZHAN GYI SEMS KYI RANG GI NGO BO YUL DU BYED
PAR NUS PA NI MA YIN TE, RNAL 'BYOR BA DE LTA BU RNAMS KYIS GZUNG
PA DANG 'DZIN

PA'I RNAM PAR RTOG PA MA SPANGS PA'I PHYIR RO, ,GAL TE RNAL 'BYOR
PA RNAMS KYIS GZHAN GYI SEMS KYI RANG GI NGO BO MI SHES NA, JI
LTAR GZHAN GYI SEMS SHES PA ZHES BYA BAR NGES PAR 'DZIN PAR 'GYUR
ZHE NA, DE'I PHYIR, DE DAG KYANG RANG GI SEMS SNANG BA ZHES BYA
BA LA SOGS PA SMOS

TE, RNAL 'BYOR PA RNAMS KYANG RANG GI SEMS DANG SNANG BA GZHAN
GYI SEMS DANG RNAM PA MTSUNGS PA KHO NA LAS GZHAN GYI SEMS SHES
PA ZHES BYA BAR NGES PAR BZUNG NAS THA SNYAD 'DOGS SO, ,GAL TE
RANG GI NGO BO 'DZIN PA MA YIN PA 'O NA JI LTAR NA MNGON SUM YIN,
,JI LTAR NA TSAD MA NYID YIN

ZHE NA, DE'I PHYIR MNGON SUM DE NI DE'I RNAM PA'I RJES SU BYED PA
ZHES BYA BA LA SOGS PA SMOS TE, GANG GI PHYIR GZHAN GYI SEMS KYI
RNAM PA GSAL BAR RJES SU BYED PA DE'I PHYIR MNGON SUM YIN PAR
'DOD LA, GANG GI PHYIR MI SLU BA DE'I PHYIR TSAD MA YIN PAR 'DOD
DO, ,'O NA DE BZHIN

GSHEGS PA GZUNG BA DANG 'DZIN PA'I RNAM PAR RTOG PA SPANGS PA
RNAMS KYIS GZHAN GYI SEMS MKHYEN PA GANG YIN PA DE, CI GZHAN GYI
SEMS KYI RANG GI NGO BO YUL DU MDZAD DAM, ,'O NA TE MI MDZAD GAL
TE MDZAD NA NI DE'I DON YANG DON GZHAN YIN NO ZHES BYA BAR 'GYUR
RO, ,'O NA TE

MI MDZAD NA NI DE'I TSE BCOM LDAN 'DAS KYIS MKHYEN PA YANG DON JI
LTA BA BZHIN MA YIN PAR 'GYUR RO ZHE NA, DE'I PHYIR, ,BCOM LDAN
'DAS RNAMS KYI DON DU DON THAMS CAD THUGS SU CHUD PA NI BSAM GYIS
MI KHYAB STE ZHES BYA BA SMOS TE, RNAL 'BYOR PA RNAMS KYI GTZO BO
DE BZHIN GSHEGS

PA RNAMS KYI SANGS RGYAS KYI YUL NI BSAM GYIS MI KHYAB STE, DE
DAG GIS NI GZHAN GYI SEMS MKHYEN PA BSAM GYIS MI KHYAB PA 'BA'
ZHIG TU MA ZAD KYI, KHYAD PAR MED PAR DON THAMS CAD RNAM PA THAMS
CAD DU MKHYEN PA YANG BSAM GYIS MI KHYAB PO, ,CI'I PHYIR ZHE NA,
GNAS

@50B SKABS DE NI RNAM PA THAMS CAD DU SHES PA DANG BRJOD PA'I YUL
LAS 'DAS PA'I PHYIR RO ZHES BYA BA SMOS TE, DE BZHIN GSHEGS PA'I
MKHYEN PA LAS GZHAN PA'I SHES PAS NGES PAR GZUNG BAR MI NUS PA'I
PHYIR SHES PA'I YUL LAS 'DAS PA YIN NO, ,DE NYID KYI PHYIR RANG
GI NGO BO JI LTA BA BZHIN DU MA

RTOGS PAS BRJOD PA'I YUL LAS 'DAS PA YIN NO, ,YANG DE BZHIN
GSHEGS PA RNAMS KYIS DON THAMS CAD MKHYEN PA NI RNAM PA GNYIS TE,
ME LONG LTA BU'I YE SHES KYIS CHOS THAMS CAD KYI NGO BO NYID DE
BZHIN NYID MKHYEN PA DANG, SO SOR RTOG PA'I YE SHES KYIS DNGOS PO
THAMS CAD DU MKHYEN

PA'O, ,DE LA ME LONG LTA BU'I YE SHES GZUNG BA DANG 'DZIN PA'I
RNAM PAR RTOG PA DANG YANG DAG PAR BRAL BA CHOS THAMS CAD KYI NGO
BO NYID DE BZHIN NYID RIG PAS DON THAMS CAD MKHYEN PA DON DAM PAR
THAMS CAD MKHYEN PA NI YIN TE, 'JIG RTEN LAS 'DAS PA'I YE SHES
KYI NGO BO YIN PA'I PHYIR RO, ,

SO SOR RTOG PA'I YE SHES 'JIG RTEN LAS 'DAS PA'I YE SHES KI RDES
LAS THOB PA GZUNG BA DANG 'DZIN PA'I RNAM PAR RTOG PA DANG LDAN
PAS DNGOS PO PHRA BA DANG, BSGRIBS PA DANG, BSKAL PA THAMS CAD
RNAM PA THAMS CAD DU MKHYEN PA NI 'JIG RTEN PA'I RNAM PA THAMS
CAD MKHYEN PA YIN

TE 'JIG RTEN LAS 'DAS PA'I YE SHES KYI RJES LAS THOB PA'I 'JIG
RTEN PA'I YE SHES KYI NGO BO YIN PA'I PHYIR RO, ,DE'I PHYIR SO
SOR RTOG PA'I YE SHES LA DON THAMS CAD MKHYEN PA'I TSUL MI 'GAL
LO, ,DE LA GZUNG BA DANG 'DZIN PAR RNAM PAR RTOG PA YOD PAR KHAS
BLANGS PAS PHYIN CI LOG

PA YANG MA YIN TE, DE PHYIN CI MA LOG PA NYID DU GZIGS PA'I PHYIR
RO, ,MNYAM PA NYID KYI YE SHES NI RTEN CING 'BREL PAR 'BYUNG BA'I
DNGOS PO TZAM GYI YUL CAN YIN PA'I PHYIR RO, ,ME LONG LTA BU'I YE
SHES LA DMIGS PA YIN NO, ,BYA BA SGRUB PA'I YE SHES NI RANG DANG
SPYI'I MTSAN NYID KYI

YUL CAN YIN NO, ,DE LTAR NA DE BZHIN GSHEGS PA NI YE SHES BZHI'I
RANG BZHIN YIN LA, DE LA ME LONG LTA BU'I YE SHES NI 'JIG RTEN
LAS 'DAS PA YIN NO, ,DE'I RJES LAS THOB PA GZHAN DAG NI 'JIG RTEN
PA YIN NO, ,DE LTA BAS NA BCOM LDAN 'DAS KYIS DON THAMS CAD

@51A *, ,MKHYEN PA NI YE SHES BZHI PO 'DI DAG LA CI RIGS PAR
SBYAR BAR BYA'O, ,BDAG GIS RGYUD GZHAN GRUB PA NI, ,YIG RNAM PHYE
NAS BSHAD PA'I, ,DGE BA RNYED PA GANG YIN DES, ,'GRO BAS GRUB PA
THOB GYUR CIG, RGYUD GZHAN YANG DAG GRUB PA YIN, ,'GREL BSHAD

TSIG TZAM RNAM 'GREL PA, ,SANGS RGYAS NYID NI 'DOD PA YI, ,DUL
BA'I LHAS NI BYAS PA YIN, ,RGYUD GZHAN GRUB PA'I 'GREL BSHAD SLOB
DPON DUL BA'I LHAS MDZAD PA RDZOGS SO,, ,,RGYA GAR GYI MKHAN PO
SHI SHUDDHA SIm HA DANG, ZHU CHEN GYI LO TZ'A BA DPAL BRTZEGS
RAKshI TAS BSGYUR CING ZHUS TE

GTAN LA PHAB PA'O,,