@121B *, ,RGYA GAR SKAD DU, MA H'A Y'A NA SANG GRA HA BH'A shYAm,
,BOD SKAD DU, THEG PA CHEN PO BSDUS PA'I 'GREL PA, BAM PO DANG
PO, SANGS RGYAS LA PHYAG 'TSAL LO, ,'PHAGS PA 'JAM DPAL GZHON NUR
GYUR PA LA PHYAG 'TSAL LO, ,GANG ZHIG SHES BYA'I SGRIB PA MUN

PA RAB RIB DAG GIS JI SNYED JI LTA BAR, ,YOD PA DON DAM KUN RDZOB
TSUL GYIS CHOS GANG GZUGS BRNYAN GZHAN DU SNANG GYUR BA'I, ,SEMS
CAN RNAMS LA BSAM PA BZHIN DU DRI MED THAR PA'I THABS NI RNAM PA
GSUM, ,NYON MONGS BAG CHAGS BCAS PAR BCOM PA'I DRI MED YANG DAG
BYANG CHUB MCHOG

RTOGS PA, ,RNAM RTOG DRA BA THAMS CAD SPANGS PA'I DRI MED YE SHES
ZER GYIS THOB GYUR NAS, ,GANG GIS LHUN GYIS GRUB PAR PHYOGS BCU
RNAMS SU RAB TU STON KYANG 'KHOR BA LA, ,DER MI RTOG BAS GNAS PA
MED CING SNYING RJE MYA NGAN 'DAS LA MI GNAS GANG, ,THABS DANG
SHES RAB CHEN POS YONGS SU

GZUNG BAS BDAG GZHAN DON GYI MTHAR BYON DANG, ,GANG YANG DAM PA'I
CHOS GANG BCOM LDAN DE YIS YANG DAG RTOGS NAS LEGS BSTAN PA,
,GANG 'DI LEGS PAR SGRUB DANG LDAN PA DE YIS BDUD RTZI'I GO
'PHANG ZHI BA 'THOB, ,GANG ZHIG SPONG BAR BYED PA DE NI SDUG
BSNGAL RGYA MTSOR YUN RING SHIN TU

'BYING; ,SLOB DANG MI SLOB 'BRAS BU LA GNAS LAM DE NAS SONG DGE
'DUN GZHAN GYI MCHOG ,GANG ZHIG BDE GSHEGS DGE 'DUN YON TAN DRI
MED RIG PA'I BRTUL ZHUGS KYIS BSGRUB PA, ,BLA NA MED BSOD NAMS
ZHING LA DGE BA CUNG ZAD PHRA MO DAG KYANG 'DIR BYAS NA, ,SA DANG
NAM MKHA' RGYA CHE BA LTAR

MKHAS PA RNAMS KYIS THAR PA SGRUB PAR BYED, ,DE DAG LA NI LUS
NGAG YID KYIS LAN CIG MIN PAR GUS PAS PHYAG 'TSAL LO, ,MKHAS PAR
RLOM PAR RANG GI RTOG LA BRTEN PAS LUNG DANG RTOGS PA DKRUGS GYUR
CING, ,DE LTAR YANG DAG DAM CHOS TSUL DKRUGS PA LA CHOS KYIS RAB
TU SNANG MDZAD PA'I, ,TING

'DZIN MI G-YO 'JIG RTEN 'DAS LA BRTEN NAS 'PHAGS PA BYAMS BA LA
BRNYES PAS, ,SNGON CHAD MA BYUNG BA YI DAM CHOS STON PAR MDZAD
PA'I SLOB DPON LA YANG NGO, ,JI LTAR NYI MA PHYOGS RNAMS THAMS
CAD KUN TU 'OD ZER DRA BA 'GYED PA LTAR, ,GANG GIS LEGS PA'I
GRANGS PA GZHUNG GI 'OD ZER DRI MED RNAM

@122A *, ,PAR SPRO BYED DE, ,ZAB CING DON CHE BZANG LA SNA TSOGS
TSIG BZANG NGES PA'I DON GYI MDO LAS BYUNG, ,GANG ZHIG SKYE BO
MKHAS PA RANG DGA' MED PA DRANG BA MNYEN ZHING GUS PAR BYED,
,SHIN TU RTOGS PAR DKA' BA'I CHOS DE NYID LA'ANG GANG GI BLO NI
THOGS MED LA, ,RNYED DANG

GRAGS PA DANG NI BSTOD DANG BDE BA RNAMS LA'ANG CHAGS PA RTAG MED
PA'I, ,GANG GIS MING YANG YON TAN RJES MTHUN NGES PA MKHAS PA DAG
GIS BRTAG BRJOD DE, ,GANG ZHIG THOGS MED CES NI MI DANG LHA YIS
GRAGS PA'I YON TAN RJOD BYED PA, ,MI ZAD BLO LAS DAM CHOS TSIG
DON BDUD RTZI'I CHAR

'BAB PA LAS PHYOGS GCIG NYID, ,THOS TE BYI'U LTA BUR RANG GI NUS
PA CUNG ZHIG GANG YANG CI BZUNG DANG, ,BSDU BA GTAN LA DBAB PAR
SHIN TU RGYAS PAR BSTAN LAS CUNG ZHIG BRJOD PAR BYA, ,DES KYANG
LA LA SHIN TU RGYAS PA'I GZHUNG GI RGYA MTSOS SKRAG PA'I DON BYED
SRID, ,'DI LTAR SANGS RGYAS

BCOM LDAN 'DAS RNAMS KYI GSUNG KHYAD PAR RNAM PA BCUS KHYAD PAR
DU 'PHAGS PA GSUNGS TE ZHES BYA BA DON CI LAS BRTZAMS NAS RGYU
GANG GIS BRJOD NA, SHIN TU YANGS PA'I SHES BYA CHOS KYI RANG
BZHIN ZAB CING RGYA CHE BA NYID SANGS RGYAS DANG BYANG CHUB SEMS
DPA'I MTHUS BRJOD KYI GZHAN DU NA GA

LA NUS, YANG GANG GIS NA BSTAN BCOS 'DI RIM PA 'DI LTAR BSTAN NA
GANG GI PHYIR CHOS MNGON PA SMOS PA MED NA 'DI GTZUG LAG NYID DU
MI SHES PA DES NA DE'I PHYIR DANG, MDO'I MING BSTAN PA'I PHYIR
TE, SA BCU PA BZHIN DU CHOS MNGON PA THEG PA CHEN PO'I MDO ZHES
BSTAN TO, ,GZHAN YANG

GTZUG LAG NYID DU SHES PAR BYA BA'I PHYIR CHOS MNGON PA ZHES
BYA'O, ,DA NI MDO BRTZAMS PA'I DGOS PA NI MA RTOGS PA RNAMS KYIS
RTOGS PAR BYA BA'I PHYIR TE, CHOS MNGON PA'I MDO SMOS PA NI 'DIS
CHOS KYI RNAM GRANGS BRJOD PAR BYA BA'I DON DANG, MDO'I MING
BSTAN PA'I PHYIR RO, ,THEG

PA CHEN PO SMOS PA NI YANG NYAN THOS KYI CHOS MNGON PA BRTZAL
BA'I PHYIR TE, GANG GI PHYIR CHOS MNGON PA KUN GTZUG LAG MA YIN
NO ZHES LOG PAR RTOG PA'I PHYIR RO, ,DE YANG KHA CIG RANG GI RTOG
PA'I BLO DAG GIS CHOS MNGON PA SANGS RGYAS KYIS GSUNGS PAR 'DOD
DO, ,KHA CIG NI NYAN

@122B THOS KYIS BSTAN PA DANG, MKHAS PA DAG GIS BYAS PAR 'DOD DO,
,THEG PA CHEN PO'I MDO ZHES BYA BA 'DIS NI NYAN THOS LA SOGS PA
LAS KHYAD PAR DU 'PHAGS PA NYID STON TO, ,YANG CHOS MNGON PA SMOS
PA NI BYANG CHUB SEMS DPA'I SDE SNOD GZUNG NGO, ,YANG BYANG CHUB
SEMS DPA'I SDE SNOD GZUNG

BAS NI RANG GI THEG PA CHEN PO LAS RANG GI NYON MONGS PA 'DUL BAR
YANG DAG PAR SNANG NGO, ,GANG THEG PA CHEN POR BYANG CHUB SEMS
DPA' RNAMS KYI NYON MONGS PA NI RNAM PAR RTOG PA NYID NYON MONGS
PA YIN PAS BYANG CHUB SEMS DPA'I CHOS MNGON PA NI RGYA CHE ZHING
ZAB PA'I MTSAN NYID CAN NYID DO, ,DE LA SDE

SNOD GSUM NI MDO SDE DANG, 'DUL BA DANG, MNGON PA'O, ,GSUM PO DE
DAG NYID THEG PA DMAN PA DANG, THEG PA MCHOG GI BYE BRAG GIS
GNYIS SU 'GYUR TE, NYAN THOS KYI SDE SNOD DANG, BYANG CHUB SEMS
DPA'I SDE SNOD DO, ,YANG DE NI GSUM YANG RUNG GNYIS KYANG RUNG
STE, CI'I PHYIR SDE SNOD CES BYA

NA; BSDUS PA'I PHYIR TE, SHES BYA MA LUS PA'I DON BSDUS PA NYID
KYIS SO, ,RGYU GANG GIS GSUM YIN NA RGYU DGU STE, THE TSOM GYI
GNYEN PO YIN PAS NA MDO SDE STE, GANG DON GANG LA THE TSOM ZA BA
DE'I DON DE NGES PAR BSTAN PA'I PHYIR RO, ,MTHA' GNYIS SU SBYOR
BA'I GNYEN POS NA 'DUL BA STE, KHA NA MA

THOB DANG BCAS PA'I LONGS SPYOD BKAG PAS 'DOD PA'I BSOD NYAMS LA
SBYOR BA'I MTHA' SPONG BA NYID DANG, KHA NA MA THO BA MED PA'I
LONGS SPYOD RJES SU GNANG BAS BDAG NYID NGAL BA'I MTHA' LA SBYOR
BA SPONG BA'I PHYIR RO, ,BDAG GI LTA BA MCHOG TU 'DZIN PA'I GNYEN
POS NA CHOS MNGON PA STE, PHYIN CI MA LOG

PA'I CHOS KYI MTSAN NYID GSAL BAR BYED PA'I PHYIR RO, ,YANG BSLAB
PA GSUM STON PAS NA MDO SDE'O, ,LHAG PA'I TSUL KHRIMS DANG, LHAG
PA'I SEMS YANG DAG PAR SGRUB PAS 'DUL BA STE, TSUL KHRIMS DANG
LDAN PA NI 'GYOD PA LAS RAB TU 'DA' BAS TING NGE 'DZIN 'THOB PA'I
PHYIR RO, ,LHAG PA'I

SHES RAB YANG DAG PAR SGRUB PAS CHOS MNGON PA STE, PHYIN CI MA
LOG PA'I DON LA RAB TU RTOGS PA'I PHYIR RO, ,YANG CHOS DANG DON
RTOGS PAS MDO SDE'O, CHOS DANG DON SGRUB PAS 'DUL BA STE, NYON
MONGS PA 'DUL BA DANG LDAN PA NI DE RTOGS PA LAS SO, ,CHOS DANG
DON RNAM PAR GTAN LA DBAB PA

@123A *, ,LA MKHAS PAS NA CHOS MNGON PA STE, RGYU DGU PO DE DAG
GIS NA SDE SNOD NI GSUM DU 'DOD DO, ,DE DAG GIS KYANG 'KHOR BA
LAS RNAM PAR GROL BAR BYED PA'I PHYIR RO, ,YANG JI LTAR NA DE DAG
GIS RNAM PAR GRAL BAR BYED CE NA, BSGO BA DANG, RTOGS PA DANG,
'JIL BA DANG, RAB TU

'BYED PAS RNAM PAR GROL BAR BYED PA NYID DO, ,THOS PAS NI SEMS LA
BSGO BA NYID DO, ,BSAM PAS NI RTOGS PA NYID DO, ,ZHI BA'I DON TU
SGOM PA'I PHYIR 'JIL BA NYID DO, ,LHAG MTHONG GIS NI RAB TU 'BYED
PA NYID DO, ,MDOR BSDU NA MDO SDE DANG, 'DUL BA DANG, CHOS MNGON
PA DE DAG SO SO ZHENG DON RNAM PA

BZHI STE, BYANG CHUB SEMS DPA' DE RNAMS RTOGS NA THAMS CAD MKHYEN
PA NYID THOB PAR 'GYUR RO, ,NYAN THOS KYIS NI TSIGS SU BCAD PA
GCIG GI DON SHES PAS KYANG ZAG PA ZAD PA 'THOB BO, ,DE LTAR SO SO
ZHING DON RNAM PA BZHI YIN ZHE NA, GNAS DANG MTSAN NYID DANG,
CHOS DANG DON MDOR STON

PAS NA; MDO SDE'O, ,DE LA GNAS NI YUL GANG DU GANG GIS GANG LA
BSTAN PA'O, ,MTSAN NYID NI KUN RDZOB KYI BDEN PA'I MTSAN NYID
DANG, DON DAM PA'I BDEN DAM PA'I BDEN PA'I MTSAN NYID DO, ,CHOS
NI PHUNG PO DANG, SKYE MCHED DANG, KHAMS DANG, RTEN CING 'BREL
PAR 'BYUNG BA DANG, ZAS DANG, BSAM GTAN

DANG; TSAD MED PA DANG, RNAM PAR THAR PA BRGYAD DANG, ZIL GYIS
GNON PA'I SKYE MCHED DANG, ZAD PAR GYI SKYE MCHED DANG, BYANG
CHUB KYI PHYOGS DANG, SO SO YANG DAG PAR RIG PA LA SOGS PA'O,
,DON NI RJES SU BRJOD PA'O, ,MNGON DU PHYOGS PA'I PHYIR DANG,
YANG DANG YANG DU STON PA'I PHYIR DANG,

ZIL GYIS GNON PA'I PHYIR DANG, MNGON PAR RTOGS PA'I PHYIR CHOS
MNGON PAR RIG PAR BYA STE, MI GNAS PA'I MYA NGAN LAS 'DAS PA LA
MNGON DU PHYOGS PA'I CHOS NI CHOS MNGON PA'O, ,BDEN PA DANG,
BYANG CHUB KYI PHYOGS DANG, RNAM PAR THAR PA'I SGO LA SOGS PA
YANG DAD YANG DU STON PA'I CHOS NI

CHOS MNGON PA STE, CHOS RE RE ZHING YANG NGES PA'I TSIG DANG,
RANG GI MTSAN NYID DANG, SPYI'I MTSAN NYID LA SOGS PA RAB TU DBYE
BA MANG POS STON PA'I PHYIR RO, ,ZIL GYIS GNON PAS NA CHOS MNGON
PA STE, PHAS KYI RGOL BAR 'DOD PA'I DBANG DU BYAS NAS ZIL GYIS
GNON PA NYID DO, ,MDO

@123B SDE'I DON 'DIS RTOGS PAR BYED PAS NA YANG CHOS MNGON PA'O,
,YANG 'DUL BA NI LTUNG BA DANG, KUN NAS 'BYUNG BA DANG, LDANG BA
DANG, NGES PAR 'BYUNG BAR RIG PAR BYA'O, ,DE LA LTUNG BA NI LTUNG
BA'I RIS LNGA'O, ,KUN NAS 'BYUNG BA NI LTUNG BA MI SHES PA NYID
DANG, BAG MED PA NYID DANG, NYON

MONGS PA MANG BA DANG, MA GUS PA LAS SO, ,LTUNG BA NI JI LTA BA
BZHIN DU SDOM PA 'DZIN PA'I BSAM PAS YIN GYI, CHAD PA'I LAS KYIS
NI MA YIN NO, ,NGES PAR 'BYUNG BA NI RNAM PA BDUN TE, SO SOR
CHAGS PA DANG, LTUNG BAR MTHONG BA DANG, BSLAB PA SBYIN PA LA
SOGS PA'I CHAD PA'I LAS

DANG; NANG KHRIMS KYIS TE, BSLAB PA'I GNAS BCAS PA LA YANG RIM
GYIS RJES SU GNANG BA LA BRTEN NAS DGE 'DUN BLO MTHUN PAS RAB TU
BCAS PA'I BSLAB PA'I GZHI RJES SU GNANG BA NYID DANG, RTEN GNAS
GYUR BA NYID KYIS TE, DGE SLONG DANG DGE SLONG MA BUD MED PA DANG
SKYES PA NYID DU MTSAN GYUR PAS

THUN MONG MA YIN PA'I BYE BRAG DAG GO, ,LTUNG BA'I DE KHO NA NYID
CHOS KYI SKYED MOS TSAL GYI RNAM PAS SO SOR RTOG PA'I KHYAD PAR
DANG, CHOS NYID RAB TU RTOGS PAS BDEN PA MTHONG BA NYID KYIS
LTUNG BA PHRA ZHING PHRA BA DAG LAS NGES PAR 'BYUNG NGO, ,YANG
DON RNAM PAR BZHIS NA 'DUL BAR RIG PAR BYA STE, GANG ZAG

NYID NI GANG LA BRTEN NAS BSLAB PA BCAS PA'O, ,GANG ZAG GI NYES
PA GANG GIS ZHUS PA NA, DE'I DBANG GIS DGE 'DUN THAMS CAD 'DUS
NAS BSLAB PAS BCAS PAS NA BCAS PA'O, ,RAB TU DBYE BA NI BSLAB
PA'I GZHI BCAS PA DE RNAM PAR PHYE NAS GTAN LA PHAB PA'O, ,NGES
PAR GZUNG BA NI DE LA JI LTAR

LTUNG BA DANG, LTUNG BA MED PAR NGES PAR GZUNG BA'O, ,DA NI RTZA
BA'I GZHUNG BRTZAM PAR BYA STE, BCOM LDAN 'DAS KYI SPYAN SNGAR
ZHES BYA BA NI 'BAD PA DANG GUS PAR BCAS PAS TSIG GZHAN DU MA YIN
PA'I DON TO, ,THEG PA CHEN PO LA SHIN TU ZHUGS PA'I ZHES BYA BA
NI GZUNGS LA SOGS PA'I YON

TAN RAB TU THOB PA ZHES BYA BA'I DON TE, YON TAN DE DAG THOB PAS
KYANG DON DANG TSIG YANG DAG PAR 'DZIN PA DANG, RAB TU STON PA
NYID DU 'DIS BSTAN PA'AM, DE LTA BU'I MING CAN GYI BYANG CHUB
SEMS DPAS SO, ,CI'I PHYIR BRJOD NA, THEG PA CHEN BA'I BDAG NYID
BRJOD PA'I PHYIR TE, DE LA BRJOD PA

@124A *, ,NI THEG PA CHEN PO CHE BA'I BDAG NYID RAB TU BSTAN
PA'O, ,'DI LTA STE, THEG PA CHEN PO LAS BRTZAMS NAS ZHES BYA BA
NI DE'I DBANG DU BYAS NAS SO, ,GSUNG KHYAD PAR RNAM PA BCUS KHYAD
PAR DU 'PHAGS PA ZHES BYA BA LA, KHYAD PAR RNAM PA BCUS KHYAD PAR
DU 'PHAGS PA'I GSUNG

GANG LA MNGA' BA DE NI GSUNG KHYAD PAR RNAM PA BCUS KHYAD PAR DU
'PHAGS PA'O, ,GANG GZHAN YANG KHYAD PAR DU 'PHAGS PA'I SGRA'I DON
NI MCHOG GI DON TE, DE LTA BU NI KHYAD PAR DU 'PHAGS PA'I DON TO,
,DE LA SHES BYA'I GNAS KYI KHYAD PAR GYIS KHYAD PAR DU 'PHAGS
PA'I GSUNGS ZHES BYA BA LA, SHES PAR

BYA BAS NA SHES BYA'O, ,DE YANG KUN NAS NYON MONGS PA DANG, RNAM
PAR BYANG BA STE, DE YANG NGO BO NYID GSUM MO, ,DE'I GNAS NI RGYU
ZHES BYA BA'I DON TO, ,KHYAD PAR DU 'PHAGS PA'I GSUNGS ZHES BYA
BA DE YANG KUN GZHI RNAM PAR SHES PAS SO, ,'DI NI LAS 'DZIN PA
STE, SHES BYA JI SNYED PA NYID KYI KHYAD PAR

YIN PAS SHES BYA'I KHYAD PAR RO, ,SHES BYA'I MTSAN NYID NI SHES
BYA'I NGO BO ZHES BYA BA'I DON TO, ,SHES BYA'I MTSAN NYID NI SHES
BYA'I MTSAN NYID DE NGO BO NYID GSUM MO, ,SHES BYA'I MTSAN NYID
DE LA JI LTAR 'JUG PAR 'GYUR BA'AM, GANG GIS 'JUG PAR 'GYUR BA
STE, RNAM PAR SHES PA TZAM

MO; ,DER 'JUG PA NI DE LA 'JUG PA'O, ,'JUG PA DE'I RGYU DANG
'BRAS BU ZHES BYA BA LA RNAM PAR SHES PA TZAM LA 'JUG PA NI 'JIG
RTEN PA'I SBYIN PA LA SOGS PA PHA ROL TU PHYIN PA LA SBYOR BA'I
DUS SU NI RGYU'O, ,DE DAG NYID MNGON DU GYUR CING 'JIG RTEN LAS
'DAS PAR GYUR PA NI 'BRAS BU'O, ,DE'I

RGYU DANG 'BRAS BU'I SGOM PAR RAB TU DBYE BA ZHES BYA BA LA, DE'I
RGYU DANG 'BRAS BU NYID NI DE'I RGYU DANG 'BRAS BU'O, ,DE'I SGOM
PA'I RAB TU DBYE BA NI SGOM PA GOMS PA STE, DE'I GOMS PA NI SA'I
KHYAD PAR GANG YIN PA'O, ,DE'I BYA BA NI YANG DAG PA'O, ,SGOM PA
RAB TU DBYE BA DE NYID LA LHAG PA'I TSUL

KHRIMS ZHES BYA BA LA, TSUL KHRIMS KYI DBANG DU BYAS PA'I BSLAB
PA NI LHAG PA'I TSUL KHRIMS TE, BSLAB PA DE YANG BYANG CHUB SEMS
DPA'I SGOM PA GANG MI DGE BA'I CHOS MI BYED PA'I SEMS SO, ,LHAG
PA'I SEMS ZHES BYA BA LA, NANG GI SEMS NI LHAG PA'I SEMS SO,
,SEMS NYID

@124B KYI DBANG DU BYAS PA'I BSLAB PA NI LHAG PA'I SEMS TE TING
NGE 'DZIN TO, ,LHAG PA'I SHES RAB CES BYA BA LA, MNGON PAR RTOGS
PAR BYED PA'I SHES RAB NI LHAG PA'I SHES RAB BAM, SHES RAB NYID
KYI DBANG DU BYAS PA'I BSLAB PA NI LHAG PA'I SHES RAB STE, DE
YANG RNAM PAR MI RTOG PA'I YE SHES SO, ,

SPANGS PA'I KHYAD PAR ZHES BYA BA LA, KHYAD PAR DU 'PHAGS PA'AM,
RAB TU DBYE BAS SAM, SO SO RANG GI RIG PAS NYON MONGS PA DANG
SHES BYA'I SGRIB PA SPANGS PA STE, DE YANG MI GNAS PA'I MYA NGAN
LAS 'DAS PA'O, ,YE SHES KYI KHYAD PAR GYIS KHYAD PAR DU 'PHAGS
PA'I GSUNG

ZHES BYA BA NI SGRIB PA DANG BRAL BA'I YE SHES TE, DE YANG RNAM
PAR MI RTOG PA'I YE SHES RJES SU MTHUN PA'O, ,SANGS RGYAS KYI YE
SHES NI SGRIB PA THAMS CAD KYI BAG CHAGS SPANGS PA STE, 'DI NI
RNAM PAR MI RTOG PA'I YE SHES DANG, YE SHES KYI KHYAD PAR RO, ,JI
LTAR BRJOD CES BYA BA NI RNAM PA

GANG GIS ZHES BYA BA'I THA TSIG GO, ,PHA ROL TU PHYIN PA DRUG PO
DAG NI DE LA 'JUG PA'I RGYU DANG 'BRAS BUR ZHES BYA BA LA, RNAM
PAR SHES PA TZAM NYID KYIS NA NGO BO NYID GSUM GYIS KHYAD PAR DAG
PA'I PHA ROL TU PHYIN PA NI RGYU STE, 'JIG RTEN DANG 'JIG RTEN
LAS 'DAS PA 'DREN PAR BYED PA'I PHYIR RO, ,SAR

CHUD PA RNAMS KYIS NI DE DAG NYID DAG PA'O, ,'JIG RTEN LAS 'DAS
PAR GUR PA NI 'BRAS BU'O, ,BYANG CHUB SEMS DPA'I SA BCU DAG NI
DE'I RGYU DANG 'BRAS BU SGOM PA RAB TU DBYE BA ZHES BYA BA LA
BSLAB PA GSUM DANG, DE'I 'BRAS BU DANG, DE'I SPANGS PA NI DE'I
'BRAS BU SPANGS PA'O, ,DE'I NGO BO NI DE'I 'BRAS BU

SPANGS PA NYID DE, SHES BYA'I SGRIB PA SPANGS PA ZHES BYA BA'I
DON TO, ,RNAM PAR MI RTOG PA'I YE SHES NI LHAG PA'I SHES RAB CES
BYA BA LA, NYAN THOS KYI RNAM PAR MI RTOG PA NI PHYIN CI LOG
BZHIS RNAM PAR MI RTOG PA'O, ,BYANG CHUB SEMS DPA'I CHOS NI CHOS
THAMS CAD RNAM PAR MI RTOG PA NYID DE, DE

DAG NI RNAM PAR MI RTOG PA DAG GI KHYAD PAR YIN NO, ,SANGS RGYAS
KYI SKU GSUM NI DE'I 'BRAS BU ZHES BYA BA LA, DE RNAMS KYI 'BRAS
BU NI DE'I 'BRAS BU STE, DE'I 'BRAS BU DANG YE SHES NI DE'I 'BRAS
BU YE SHES SO, ,DE'I NGO BO NI DE'I 'BRAS BU YE SHES NYID DO, ,DE
LA NGO BO NYID MED NA CHOS KYI SKU

@125A *, ,NYID KYANG MA YIN TE, MIG BZHIN NO, ,DE MED NA LONGS
SPYOD RDZOGS PA'I SKU YANG MA YIN TE, MIG GI RNAM PAR SHES PA
BZHIN TE, 'DIR RTEN DANG BRTEN PA MTSUNGS PA'I CHOS BLTA BAR
BYA'O, ,LONGS SPYOD RDZOGS PA'I SKU MED PAR SA CHEN POR ZHUGS
PA'I BYANG CHUB SEMS DPA' RNAMS

KYI CHOS KYI LONGS SPYOD MI 'BYUNG NGO, ,DE MED PAR YANG TSOGS
YONGS SU RDZOGS PA MI 'BYUNG STE, GZUGS MI MTHONG BA BZHIN NO,
,SPRUL PAR YANG MOS PAS SPYOD PA'I BYANG CHUB SEMS DPA' RNAMS
DANG, NYAN THOS DMAN PA LA MOS PA RNAMS KYI DANG BA'I TSOL BA
NYID NYAMS PAR 'GYUR BA DES NA NGES PAR SKU

GSUM DU 'GYUR BA YIN NO, ,THEG PA CHEN PO NYAN THOS KYI THEG PA
LAS KHYAD PAR DU BYAS PA ZHES BYA BA LA, NYAN THOS KYI THEG PA
LAS MA BSTAN PA THEG PA CHEN PO LAS KHYAD PAR DU 'PHAGS PA MCHOG
NYID DU BSTAN PA DAG GO, ,DE DAG KYANG GANG ZHE NA, GNAS BCU PO
'DI DAG NI BYANG CHUB CHEN PO KUN TU SGRUB PAR

BYED PA STE, THAMS CAD MKHYEN PA'I YE SHES 'THOB PAR SHIN TU
'THAD PA MTHUN PA 'GAL BA MED PA'O ZHES BYA BA LA, BYANG CHUB
CHEN PO KUN TU SGRUB PAR BYED PA NYID NI, BYANG CHUB CHEN POR
SGRUB PAR BYED PA NYID DE RGYU ZHES BYA BA'I DON TO, ,SHIN TU
'THAD PA ZHES BYA BA NI RIGS PA LA SOGS PA'I

TSAD MAS BRTAGS NAS NYE BAR BSTAN PA'I LAM GYI RGYU MTSAN TE,
RGYU MTSAN RNAM PA BCU PO'O, ,MTHUN PA ZHES BYA BA NI MNGON PAR
RTOGS PA LA RAB TU SBYOR BA NI, RJES SU MTHUN PAR GNAS PA STE, JI
LTAR LAM BSTAN PA RJES SU MTHUN PAR GNAS PA BZHIN NO, ,'GAL BA
MED PA ZHES BYA BA NI SA

RNAMS LA MI MTHUN PA'I GNOD PA'I RGYU MED PA STE, JI LTAR BSTAN
PA'I LAM LA CHOM RKUN LA SOGS PA'I GNOD PA MED PA BZHIN TE, 'KHOR
BA DANG MYA NGAN LAS 'DAS PA DAG MI 'GAL BA NYID DO, ,CI'I PHYIR
GO RIMS 'DI LTAR BSTAN ZHE NA, GANG GI PHYIR BYANG CHUB SEMS DPAS
RES ZHIG DANG PO NYID DU

CHOS ZHES BYAS BA NAS BRTZAMS NAS, 'BRAS BU MYA NGAN LAS 'DAS PA
DANG, BLA NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR BYANG CHUB PA'I BAR DU 'DI LAS BSTAN TE, 'DI LTAR
RGU'I CHOS RNAMS SHES NAS, RTEN CING 'BREL PAR 'BYUNG BA LA MKHAS
PAR 'GYUR TE, GANG GI

@125B RGYU LAS 'BRAS BU 'BYUNG GI, ,DBANG PHYUG LA SOGS PA LAS NI
MA YIN PAS DES NA RGYU DANG 'BRAS BU GNYIS KA YANG SHES PAR 'GYUR
RO, ,DES NA NI GANG RGYU GANG NYID LAS BYUNG BA'I CHOS RNAMS KYI
MTSAN NYID SHES PAR BYA STE, MTSAN NYID KYANG GANG ZHE NA, YOD PA
MA YIN PA'I KUN TU BRTAGS PA LA YOD PAR

MNGON PAR ZHEN CING SGRO BTAGS PA STE, YOD PA MA YIN PA LA SGRO
BTAGS PAS NA YOD PA'I YONGS SU GRUB PA LA SKUR PA BTAB PAR 'GYUR
BAS MTHA' DE DAG GNYI GA'I SKYON SPANGS PA NI MKHAS PA YIN NO,
,DE NAS NI 'DI LTAR RNAM PAR SHES PA TZAM NYID KYI MTSAN NYID DU
BZUNG ZHING RTOGS PAR BYA STE,

DES NI SGRIB PA MED PAR 'GYUR RO, ,DE NAS RNAM PAR SHES PA TZAM
NYID LA 'DUG PA NA RJES SU MTHUN PA'I PHA ROL TU PHYIN PA DRUG PO
'JIG RTEN PA KUN RDZOB TU RTOGS PA DANG, DON DAM PA DAG RTOGS PAR
BYA STE, YONGS SU DAG PA'I BSAM PAS GZUNG BAR BYA'O ZHES BYA BA'I
DON TO, ,DE NAS NI SA

BCU PO RNAMS KYI KHYAD PAR GYIS BSKAL PA GRANGS MED PA GSUM DU
GOMS PAR BYA STE, NYAN THOS KYI RTOGS PA LTAR NI MA YIN TE, DE
DAG NI SKYE BA GSUM GYI GNYEN POS THAR PAR 'GYUR RO, ,DE NAS DE
DAG NYID LA BSGOMS PAS BSLAB PA'I TSUL KHRIMS LA SOGS PA'I BSLAB
PA GSUM YONGS SU

RDZOGS PAR BYA'O, ,DE NAS LHAG PA'I 'BRAS BU MYA NGAN LAS 'DAS PA
NYON MONGS PA DANG, SHES BYA'I SGRIB PA SPANGS PA BLA NA MED PA
YANG DAG PAR RDZOGS PA'I BYANG CHUB SKU GSUM RDZOGS PAR BYANG
CHUB PA ZHES BYA BA NI GO RIMS TE, 'DI DAG NYID NI THEG PA CHEN
PO'O, ,DES NA 'DI LTAR RTEN CING 'BREL

PAR 'BYUNG BA BRJOD PAR BYA BA DE YANG KUN GZHI RNAM PAR SHES
PA'I NANG DU 'DUS SO, ,DE'I MTSAN NYID NI DE'I NGO BO NYID GSUM
MO, ,DES NA RTOGS PA NI RNAM PAR SHES PA TZAM NYID DO, ,DE LAS NI
PHA ROL TU PHYIN PA'O, ,PHA ROL TU PHYIN PA LAS NI SA DAG GO, ,SA
DAG NI BSLAB PA'O, ,BSLAB PA LAS NI SPANGS

PA DANG YE SHES TE, MI GNAS PA'I MYA NGAN LAS 'DAS PA NI SKU GSUM
GYIS BSDUS PA'O, ,DE DAG NYID NI SANGS RGYAS ZHES BYA STE, DE BAS
NA GO RIMS NI 'DI LTAR BSTAN TO, ,RNAM GRANGS GZHAN YANG BYANG
CHUB CHEN PO KUN TU SGRUB PAR BYED PA ZHES BYA BA NI SPROS PA MED
PA RNAM PAR MI RTOG PA'I YE SHES KUN TU

@126A *, ,'DREN PA'O, ,SHIN TU 'THAD PA NI RIGS PA'I TSAD MA GSUM
DANG MI 'GAL LO, ,MTHUN PA ZHES BYA BA NI SNGAR RJES SU MTHUN PAR
GYUR LA, PHYIS 'GAL BA MA YIN PA STE, JI SKAD DU, DGE LA RJES SU
CHAGS PA DANG, ,GNOD LA PHAN PA BYED PA LA, ,DKAR NAG NGO BOR MI
LTA BA'I, ,DANG

PO'I RTZA BA SNYING RJE 'DOD, ,CES BYA BAS SO, ,THAMS CAD MKHYEN
PAS YE SHES 'THOB PAR ZHES BYA BA NI CHOS THAMS CAD RGYUN MI
'CHAD PAR RNAM PAR THAMS CAD KYIS MKHYEN PA 'BYUNG BA NYID DO,
,SHIN TU 'THAD PA LA SOGS PA DAG GI DON BZHIN YANG SHIN TU 'THAD
PA MTHUN PA 'GAL BA MED PA ZHES BYA BA NI BSTAN PA

DANG BSHAD PA NYID DE, JI LTAR ZHE NA, SHIN TU 'THAD PA NI MTHUN
PA 'GAL BA MED PAR GNAS PAS SO, ,DE LA KUN GZHI RNAM PAR SHES PA
NYID KYI LUNG NI BCOM LDAN 'DAS KYIS CHOS MNGON PA DE NYID LAS
DANG POR BSTAN PA THOG MA MED PA'I DUS KYI DBYINGS ZHES BYA BA'I
TSIGS SU BCAD PA GSUNGS TE, DBYINGS

ZHES BYA BA NI RGYU'O, ,CHOS RNAMS KUN GYI GNAS YIN TE, ,ZHES BYA
BA NI GANG RGYU YIN PA DES NA CHOS THAMS CAD KYI GNAS YIN NO ZHES
BYA BA'I DON TO, ,DE YOD PAS DE CHOS RNAMS KUN GYI GNAS YOD NA
'GRO KUN TE, GANG SU 'KHOR BA NA YOD PA'I 'GRO BA'O, ,'GRO BA
'BA' ZHIG MA YIN GYI MYA NGAN LAS 'DAS

BA'ANG STE, DE YOD PAS NA KUN NAS NYON MONGS PA DANG MYA NGAN LAS
'DAS PA NYID KYANG NGO, ,DE NI SHES BYA'I GNAS KUN GZHI RNAM PAR
SHES PA NYID KYI LUNG NGO, ,LUNG GZHAN YANG, CHOS RNAMS KUN GYI
GNAS YIN TE, ,RNAM SHES SA BON THAMS CAD PA, ,ZHES BYA BA LA,
RKANG PA DANG PO NI RKANG PA GNYIS

PAS BSHAD DO, ,DAM PA DAG LA ZHES BYA BA NI BYANG CHUB SEMS DPA'I
NGES PA'I TSIG YIN GYI, KUN GZHI RNAM PAR SHES PA NI MA YIN NO,
,DER SBYOR BA ZHES BYA BA NI GNAS PA'O, ,SKYE BA CAN ZHES BYA BA
NI GANG DAG LA SKYE BA YOD PA DE DAG LA SKYE BA CAN ZHES BYAS NAS
SO, ,KUN NAS NYON MONGS PA'I CHOS

ZHES BYA BA NI RNAM PAR BYANG BA LAS BZLOG PA'I DON TO, ,SEMS CAN
DAG SKYES PA'I DE'I BDAG NYID DU SBYOR BAS ZHES BYA BA NI 'DZIN
PAR BYED CES BYA BA'I DON TO, ,YANG 'DI'I LUNG NI DGONGS PA NGES
PAR 'GREL BA DE LAS BLO GROS YANGS PA 'GRO BA DRUG GI 'KHOR BA
'DI NA SEMS CAN GANG DANG GANG DAG

@126B SEMS CAN GYI RIS GANG DANG GANG DU YANG SGO NGA LAS SKYE
BA'I SKYE GNAS SAM, YANG NA MNGAL LAS SKYE BA'AM, YANG NA DROD
GSHER LAS SKYE BA'AM, YANG NA RDZUS TE SKYE PA'I SKYE GNAS SU LUS
MNGON PAR 'GRUB CING 'BYUNG BAR 'GYUR BA DE'I DANG POR 'DI LTAR
LEN PA RNAM PA GNYIS SO, ,RTEN PA DANG

BCAS PA'I DBANG PO GZUGS DANG, LEN PA DANG, MTSAN MA DANG, MING
DANG, RNAM PAR RTOG PA LA THA SNYAD 'DOGS PA'I SPROS PA'I BAG
CHAGS LEN PA LA BRTEN NAS SA BON THAMS CAD PA'I SEMS RNAM PAR
SMIN CING 'JUG LA RGYAS SHING 'PHEL BA DANG YANGS PAR 'GYUR RO,
,DE LA GZUGS CAN GYI

KHAMS NA NI LEN PA GNYI GA YOD LA, GZUGS CAN MA YIN PA'I KHAMS NA
NI LEN PA GNYIS SU MED DO, ,BLO GROS YANG PA RNAM PAR SHES PA DE
NI LEN PA'I RNAM PAR SHES PA ZHES KYANG BYA STE, 'DI LTA DES LUS
'DI GZUNG ZHING BLANGS PA'I PHYIR RO, ,KUN GZHI RNAM PAR SHES PA
ZHES KYANG BYA STE, 'DI LTAR

DE LUS 'DI LA GRUB PA DANG, BDE BA GCIG PA'I DON GYIS KUN TU
SBYONG BA DANG, RAB TU SBYOR BAR BYED PA'I PHYIR RO, ,SEMS ZHES
KYANG BYA STE, 'DI LTAR DE NI GZUGS DANG, SGRA DANG, DRI DANG, RO
DANG, REG BYA DANG, CHOS RNAMS KYIS KUN TU BSAGS PA DANG, NYE BAR
BSAGS PA YIN PA'I PHYIR

RO; ,BLO GROS YANGS PA LEN PA'I RNAM PAR SHES PA DE LA BRTEN CING
GNAS NAS RNAM PAR SHES PA'I TSOGS DRUG PO 'DI LTA STE, MIG GI
RNAM PAR SHES PA DANG, RNA BA DANG, SNA DANG, LCE DANG, LUS DANG,
YID KYI RNAM PAR SHES PA DAG 'BYUNG NGO, ,DE LA RNAM PAR SHES PA

DANG BCAS PA'I MIG DANG GZUGS RNAMS LA BRTEN NAS MIG GI RNAM PAR
SHES PA 'BYUNG STE, MIG GI RNAM PAR SHES PA DE DANG LHAN CIG 'JUG
PA DUS DANG SPYOD YUL MTSUNGS PA RNAM PAR RTOG PA'I YID KYI RNAM
PAR SHES PA YANG 'BYUNG NGO, ,GAL TE MIG GI RNAM PAR SHES PA GCIG
LAN

CIG 'BYUNG NA NI MIG GI RNAM PAR SHES PA DANG, SPYOD YUL MTSUNGS
PA RNAM PAR RTOG PA'I YID KYI RNAM PAR SHES PA YANG GCIG KHO NA
TZAM LAN CIG 'BYUNG NGO, ,GAL TE RNAM PAR SHES PA'I TSOGS GNYIS
SAM, GSUM MAM, BZHI LHAN CIG GAM ,LNGA CHAR LHAN CIG BYUNG NA
YANG DER RNAM

@127A *, ,PAR SHES PA'I TSOGS LNGA PO DANG SPYOD YUL MTSUNGS PAR
RNAM PAR RTOG PA'I YID KYI RNAM PAR SHES PA YANG GCIG KHO NA LAN
CIG 'BYUNG NGO, ,DPE'I SGO NAS RGYAS PAR BLO GROS YANGS PA 'DI
LTA STE DPER NA CHU'I KLUNG CHEN PO 'BAB PA LAS GAL TE RLABS GCIG
'BYUNG BA'I RKYEN

NYE BAR GNAS PAR GYUR NA RLABS GCIG KHO NA 'BYUNG NGO, ,GAL TE
RLABS GNYIS SAM, GAL TE RAB TU MANG PO DAG 'BYUNG BA'I RKYEN NYE
BAR GNAS PAR GYUR NA RLABS MANG PO DAG 'BYUNG ZHING CHU'I KLUNG
DE RANG GI RGYUN 'CHAD PAR YANG MI 'GYUR LA, YONGS SU ZAD PAR
YANG ZAD MI 'GYUR RO, ,ME LONG GI DKYIL

'KHOR YONGS SU DAG PA LA GAL TE GZUGS BRNYAN GCIG 'BYUNG BA'I
RKYEN NYE BAR GNAS PAR GYUR NA GZUGS BRNYAN YANG GCIG KHO NA
'BYUNG NGO, ,GAL TE GZUGS BRNYAN GNYIS SAM, GAL TE RAB TU MANG PO
DAG 'BYUNG BA'I RKYEN NYE BAR GNAS PAR GYUR NA GZUGS BRNYAN RAB
TU MANG PO DAG 'BYUNG

ZHING; ME LONG GI DKYIL 'KHOR DE GZUGS BRNYAN GYI DNGOS POR YONGS
SU 'GYUR BA YANG MA YIN LA, YONGS SU SBYOR BAR YANG MI MNGON NO,
,BLO GROS YANGS PA DE BZHIN DU CHU KLUNG LTA BU DANG, ME LONG LTA
BU'I LEN PA'I RNAM PAR SHES PA DE LA BRTEN CING GNAS NAS GAL TE
MIG GI RNAM PAR SHES

PA GCIG LAN CIG 'BYUNG BA'I RKYEN NYE BAR GNAS PAR GYUR NA YANG
MIG GI RNAM PAR SHES PA YANG GCIG KHO NA LAN CIG 'BYUNG NGO, ,GAL
TE RNAM PAR SHES PA'I TSOGS LNGA CHAR GYI BAR DAG LAN CIG 'BYUNG
BA'I RKYEN NYE BAR GNAS PAR GYUR NA YANG RNAM PAR SHES PA'I TSOGS
LNGA CHAR LAN

CIG 'BYUNG NGO, ,BLO GROS YANGS PA DE LTAR BYANG CHUB SEMS DPA'
CHOS KYI LUGS SHES PA LA BRTEN CING CHOS KYI LUGS SHES PA LA GNAS
NAS SEMS CAN DANG, YID DANG, RNAM PAR SHES PA'I GSANG BA LA MKHAS
PA YIN LA, DE BZHIN GSHEGS PA NI BYANG CHUB SEMS DPA' SEMS DANG,
YID

DANG; RNAM PAR SHES PA'I GSANG BA LA MKHAS PAR 'DOGS NA DE TZAM
GYIS THAMS CAD KYI THAMS CAD DU 'DOGS SO, ,BLO GROS YANGS PA GANG
GI PHYIR BYANG CHUB SEMS DPA' NANG GI SO SO RANG GI LEN PA MI
MTHONG, LEN PA'I RNAM PAR SHES PA YANG MI MTHONG LA, DE YANG YANG
DAG PAR JI LTA BA BZHIN

@127B DU YIN PA DANG, KUN GZHI YANG MI MTHONG, KUN GZHI'I RNAM
PAR SHES PA YANG MI MTHONG, BSAGS PA YANG MI MTHONG, SEMS KYANG
MI MTHONG, MIG KYANG MI MTHONG, GZUGS KYANG MI MTHONG, MIG GI
RNAM PAR SHES PA YANG MI MTHONG, RNA BA YANG MI MTHONG, SGRA YANG
MI MTHONG, RNA BA'I RNAM PAR

SHES PA YANG MI MTHONG, SNA YANG MI MTHONG, DRI YANG MI MTHONG,
SNA'I RNAM PAR SHES PA YANG MI MTHONG, LCE YANG MI MTHONG, RO
YANG MI MTHONG, LCE'I RNAM PAR SHES PA YANG MI MTHONG, LUS KYANG
MI MTHONG, REG BYA YANG MI MTHONG, LUS KYI RNAM PAR SHES PA YANG
MI MTHONG ZHING, BLO GROS

YANGS PA GANG GI PHYIR BYANG CHUB SEMS DPA' NANG GI SO SO RANG GI
YID KYANG MI MTHONG, CHOS RNAMS KYANG MI MTHONG, YID KYI RNAM PAR
SHES PA YANG MI MTHONG LA, DE YANG YANG DAG PA JI LTA BA BZHIN DU
YIN NA, DE NI BYANG CHUB SEMS DPA' DON DAM PA LA MKHAS PA ZHES
BYA STE, DE BZHIN GSHEGS

PA YANG BYANG CHUB SEMS DPA' DON DAM PA LA MKHAS PA NI SEMS DANG,
YID DANG, RNAM PAR SHES PA'I GSANG BA LA MKHAS PA YIN PAR 'DOGS
SO, ,BLO GROS YANGS PA DE TZAM GYIS SEMS DANG, YID DANG, RNAM PAR
SHES PA'I GSANG BA LA MKHAS PA YIN LA, DE BZHIN GSHEGS PA BYANG

CHUB SEMS DPA' SEMS DANG, YID DANG, RNAM PAR SHES PA'I GSANG BA
LA MKHAS PAR 'DOGS NA YANG DE TZAM GYIS 'DOGS SO ZHES BYA BA
DANG, YANG DON 'DI NYID TSIGS SU BCAD PA, LEN PA'I RNAM PAR SHES
PA ZAB CING PHRA, ,ZHES BYA BA LA SOGS PAS BSTAN TE RTOGS PAR
DKA'

BA'I PHYIR RO, ,SA BON THAMS CAD CHU BO'I RGYUN BZHIN 'BAB, ,CES
BYA BA NI RIM GYIS 'JUG PA NYID KYIS DER SA BON THAMS CAD CHU
BO'I RGYUN BZHIN DU SKAD CIG MA'I RIM GYIS 'JUG PAS SO, ,LEN PA'I
RNAM PAR SHES PA ZHES BYA BA NI MING GI RNAM GRANGS DANG, NGES
PA'I TSIG GO, ,BDAG TU

RTOG PAR GYUR NA MI RUNG ZHES BYA BA NI RNAM PA GCIG TU ZHUGS PA
NYID LA BDAG TU RTOG PAR MA BYED CIG PA'O, ,DBANG PO GZUGS CAN
THAMS CAD KYI RGYU YIN PA ZHES BYA BA'I BSHAD PA NI 'DI LTAR TSE
JI SRID PAR RJES SU 'JUG GI BAR DU ZHES BYA BA LA SOGS PA YIN TE,
GANG GI PHYIR

@128A *, ,MIG LA SOGS PA'I DBANG PO GZUGS CAN RNAMS KUN GZHI RNAM
PAR SHES PAS MA BZUNG NA SHI BA'I LUS BZHIN DU SNGON PO LA SOGS
PA'I GNAS SKABS SU 'GYUR BAS GANG YANG SHI BA'I DUS NA DE DANG
BRAL BAR GYUR BA NA 'DI DAG KYANG SNGON PO LA SOGS PA'I

GNAS SKABS SU 'GYUR RO, ,DES NA 'DI LTAR GZUNG BAR BYA STE, JI
SRID DES BZUNG BA'I BAR DU TSE NYAMS PAR MI 'GYUR RO, ,LUS THAMS
CAD NYE BAR LEN PA'I GNAS SU GYUR BA'I PHYIR NA YANG LEN PA STE,
'DI'I BSHAD PA NI, NYING MTSAMS SBYOR BA SPREL BA NA YANG DE DAG
MNGON PAR 'GRUB

PAR NYE BAR 'DZIN PA ZHES BYA BA 'DIS BSHAD PA YIN NO, ,GANG GI
PHYIR NYING MTSAMS SBYOR BAR BYED PA DES NA YANG NYING MTSAMS
SBYOR ZHING SPREL BA MNGON PAR GRUB PA 'DZIN PAR BYED PAS LUS
THAMS CAD YONGS SU GZUNGS BA BYAS PAS 'GYUR TE, KUN GZHI RNAM PAR
SHES PA LA LUS THAMS

CAD KYI BAG CHAGS KUN TU GNAS PA'I PHYIR RO, ,DE DAG MNGON PAR
GRUB PA STE, DE'I MNGON PAR 'GRUB PA NI DE MNGON PAR 'GRUB PA'O,
,NYE BAR 'DZIN PA NI DE DAG MNGON PAR 'GRUB PA NYE BAR LEN TE,
DE'I NYE BAR 'DZIN PA YANG DAG GI DNGOS PO BSKYED PAR 'GYUR BA'O,
,DON 'DIS NI KUN GZHI

RNAM PAR SHES PA LEN PA'I RNAM PAR SHES PA NYID DU YANG BRJOD PA
YIN NO, ,YANG DE NI SEMS ZHES KYANG BYA STE, ZHES BYA BA'I SEMS
NYID NI KUN GZHI RNAM PAR SHES PA STE, YID KYI RNAM PAR SHES PA'I
DON SNA TSOGS NYID DU DMIGS PA LTAR 'DI'I DON YANG SNA TSOGS NYID
DU 'GYUR RO ZHES BYA BA

'DIS BSTAN TO, ,DE LA MTSUNGS PA DE MA THAG PA'I RKYEN BYED PA
NYID KYI PHYIR RNAM PAR SHES PA GANG DE MA THAG PAR 'GAGS PA NYID
NI YID KYI RNAM PAR SHES PA'I RGYUR 'GYUR BAS DE NI YID GCIG GO,
,GNYIS PA NI NYON MONGS PA BZHIS NYON MONGS PA CAN GYI YID DE, DE
NI 'JIG TSOGS LA LTA BA STE,

BDAG NYID DU MNGON PAR ZHEN PA DANG, GANG GI DBANG GI NGA'O SNYAM
DU NGA RGYAL TE, BDAG NYID MTHO'O ZHES PA DANG, YANG DE LA MI
BDEN PA'I BDAG LA SRED PA'I BDAG NYID LA CHAGS PA DANG, GSUM PO
DE DAG GI RGYU MA RIG PA STE, MA RIG PA MI SHES PA'O, ,GANG GNAS
GCIG POS NI BSKYED PA,

@128B GNYIS POS NI NYON MONGS PA CAN DU BYAS PA STE ZHES BYA BA
DE LA 'GAGS MA THAG PA'I RNAM PAR SHES PA YID CES BRJOD PAS NI
RNAM PAR SHES PA THAMS CAD 'BYUNG BA'I SKABS SBYIN PAS SKYE BA'I
RTEN YIN NO, ,GNYIS PA NYON MONGS PA CAN NI KUN NAS NYON MONGS
PAR BYED PA STE, GANG PHYIR DGE BA'I SEMS

LA YANG BDAG GO ZHES 'BYUNG BA'I PHYIR RO, ,YUL LA RNAM PAR RIG
PA'I PHYIR RNAM PAR SHES PA'O, ,DE MA THAG PA'I RTEN BYED PA
DANG, NGAR SEMS PA'I PHYIR YID KYI RNAM PA GNYIS SO ZHES BYA BA
LA, DE LA YUL LA 'DZIN PA'I DON GYIS NA RNAM PAR SHES PA NI SKABS
STER BA'I DON GYIS NI YID GCIG GO, ,BDAG TU

NGA RGYAL LA SOGS PAS KUN NAS NYON MONGS PA'I DON GYIS NA GNYIS
PA NYON MONGS PA CAN GYI YID DO, ,GZHAN YANG GANG NYON MONGS PA
CAN GYI YID DE MED NA, GANG GI RGYU CAN YID DANG 'JUG PA'I RNAM
PAR SHES PA YANG 'JUG PAR MI 'GYUR RO ZHES BLTA BAR BYA'O, ,RNAM
PAR SHES PA SMOS PAS YID KYI

GNYIS PA YANG SMOS PA NYID DU 'GYUR TE, RGYU GANG GIS YID GANG
'GAGS PA DE NYID YID CES BRJOD NA THOB PA'I PHYIR RO, ,YANG 'DI'I
NGES PA'I TSIG NI RNAM PA SNA TSOGS KYI CHOS KYI BAG CHAGS KYI SA
BON GYIS GANG ZHING NYE BAR LEN PA'I PHYIR RO, ,DE LA RNAM PA SNA
TSOGS NI RNAM PA THA DAD PA'O, ,CHOS

KYI BAG CHAGS KYI SA BON ZHES BYA BA NI RGYU GANG GIS NUS PA'I
KHYAD PAR RO, ,GANG ZHING ZHES BYA BA NI SHIN TU GANG ZHING BSAGS
ZHES BYA BA'I DON TO, ,SHES BYA PHRA MO KUN TU BSDUS PA'I PHYIR
TE ZHES BYA BA NI DE PHRA MO YANG YIN LA SHES BYA YANG YIN PAS
SHES BYA PHRA MO STE, SHES BYA PHRA MO'I KHONGS SU

GTOGS PA'AM, RTOGS PAR DKA' BA'I PHYIR RO, ,NYAN THOS NI SHES BYA
THAMS CAD SHES PA'I DON DU SPRO BA MED KYI, BDAG GI DON 'BA' ZHIG
GI RGYUR DE DAG NI NYON MONGS PA'I SGRIB PA RAGS PA NYID SDUG
BSNGAL LA SOGS PA SHES PAS SPONG NGO, ,BYANG CHUB SEMS DPA' NI
BDAG DANG

GZHAN RNAMS KYI'O, ,YANG DE LTAR GRAGS PA DE SGRUB PA GANG YIN
ZHE NA, DE MED DU ZIN NA MA RIG PA MA 'DRES PA MED PA'I SKYON DU
'GYUR RO, ,YANG MA 'DRES PA'I MA RIG PA GANG ZHE NA, GNYEN PO MA
SKYES PA NA DE KHO NA NYID SHES PA LA SGRIB PAR BYED PA STE, DE
YANG RNAM PAR SHES PA LNGA LA NI LDAN PA

@129A *, ,MA YIN TE, DE LA GNAS PA LA MI SGRIB PA'I PHYIR GANG NA
GNYEN PO 'BYUNG BA YOD PA DE NI MI MTHUN PA'I PHYOGS KYANG 'BYUNG
BA YIN NO ZHES BYA BAS SO, ,NYON MONGS PA CAN MA YIN PA'I YID KYI
RNAM PAR SHES PA DE LA YANG MED DE, NYON MONGS PA CAN NYID DU
THAL BAR 'GYUR BA'I

PHYIR RO, ,NYON MONGS PA CAN MA YIN PA NI GZHAN DU NYON MONGS PA
DANG, KUN TU SPYOD PAR MI 'GRUB BO, ,DE LTA NA NYON MONGS PAS
NYON MONGS PA CAN DU YID KYI RNAM PAR SHES PA KHAS LEN NA SHIN TU
NYON MONGS PA CAN NYID DU THAL BAR 'GYUR BAS JI LTAR SBYIN PA LA
SOGS PA DGE BA'I

SEMS 'BYUNG BAR 'GYUR, DE DANG MTSUNGS PAR LDAN PA LAS TE, YANG
GANG DGE BA DANG MTSUNGS PAR 'JUG PA'I YID YOD PAS DE LA DE
MTSUNGS PAR LDAN PAR 'GYUR GYI YANG NYON MONGS PA CAN GYI YID LA
NI GNYEN PO'I PHYOGS 'DREN PAR MI RIGS SO, ,YANG GANG LA NYON
MONGS PA TZAM GYI

YID DANG MTSUNGS PAR 'JUG PA DGE BA'I SEMS YOD NA, DE DANG DES
DRANGS PA'I GNYEN PO'I PHYOGS SKYES PA NA CIG SHOS 'GAG PA YIN
PAS 'DI LA SKYON MED DO, ,LNGA PO DAG DANG CHOS MTSUNGS DANG STE,
JI LTAR MIG GI RNAM PAR SHES PA LA SOGS PA LNGA PO DAG LA MIG LA
SOGS

PA LNGA PO DAG RTEN MTSUNGS PAR YOD PA DE BZHIN DU YID KYI RNAM
PAR SHES PA LA YANG DE DANG MTSUNGS PAR 'GYUR BA'I RTEN YOD PA
YIN NO, ,SNYOMS PAR 'JUG PA'I BYE BRAG DANG STE, GANG LA NYON
MONGS PA CAN GYI YID YOD PA DE NI 'DU SHES MED PA'I SNYOMS PAR
'JUG PA STE, DE YOD PAS SO, ,GZHAN

LA NI DE MED DE, DE NI KHYAD PAR YIN NO, ,GZHAN DU NA GNYI GA LA
YID KYI RNAM PAR SHES PA KUN TU RGYU BA MED NA BYE BRAG MED PAR
'GYUR RO, ,NGE TSIG MED PA'I SKYON DU 'GYUR, GANG 'DI SKAD DU
NGAR 'DZIN PAS NA YID CES BYA BA'I NGES PA'I TSIG DE SKAD DU
BRJOD PA'I GZHI GANG YIN, RNAM PAR SHES PA DRUG PO

'GAGS MA THAG PA'I RNAM PAR SHES PA LA NI 'DI LTAR MI BRJOD DE
'GAGS PA'I PHYIR RO, ,'DU SHES MED PA'I SKYE BA'I RGYUN THOB PA
NA NGAR 'DZIN PA MED PA'I SKYON DU 'GYUR TE, 'DI LTAR DE'I DUS
SKABS NA NYON MONGS PA CAN GYI YID MED NA NGAR 'DZIN PA MED PAR
SKYE BAR 'GYUR RO, ,DE LTA NA NI 'PHAGS PAS

@129B KYANG SMAD PAR MI 'GYUR NA DE NI SMAD PA NYID YIN PAS DES
NA DE NI DE NA YOD PA NYID DU RTOGS PAR BYA'O, ,NGAR 'DZIN PA
DANG LDAN PAR NI STE, SBYIN PA LA SOGS PA SBYIN PA LA YANG NGAR
'DZIN PA DANG LDAN PA NYID DO, ,NGAR 'DZIN PA DANG LDAN PA YANG
MA RIG PA MED PAR MI RIGS LA, MA RIG PA YANG RTEN MED PAR MA YIN

ZHING, RTEN YANG NYON MONGS PA CAN GYI YID MED NA GZHAN MED DE,
NYON MONGS PA DANG SHES BYA'I SGRIB PA SPANGS PA'I PHYIR 'BAD PAS
DE DAG GI PHYIR BSTAN TO, ,SKYE DGU KUN GZHI LA KUN TU DGA' BA
ZHES BYA BA NI BSTAN PA'I TSIG GO, ,DA LTAR DANG 'DAS PA DANG, MA
'ONGS PA'I DUS GSUM GYI GO RIMS

BZHIN DU TSIG LHAG MA RNAMS KYIS NI BSHAD DO, ,DON GZHAN YANG KUN
GZHI LA KUN TU DGA' BA NI DE LTAR RO, ,KUN GZHI LA DGA' BA NI
'DAS PA'I DUS SU STE, GANG SNGAR KUN GZHI LA DGA' BA LAS DE LTAR
KUN GZHI LAS YANG DAG PAR 'BYUNG NGO, ,GANG KUN GZHI LA DGA' BA
DANG, KUN GZHI

LAS YANG DAG PAR 'BYUNG BA LAS MA 'ONGS PA'I DUS SU KUN GZHI LA
MNGON PAR DGA' BA'O, ,CHOS KYI RJES SU MTHUN PA'I CHOS NI MAN
NGAG JI LTA BA BZHIN DU BYED PA'O, ,RTZA BA'I RNAM PAR SHES PA
ZHES KYANG 'BYUNG STE, RNAM GRANGS DES KYANG DE NYID BSTAN TE,
RTZA BA LA BRTEN PA'I SHING LJON PA BZHIN NO

ZHES BRJOD PA LA DE LA RTZA BA'I RNAM PAR SHES PA NI RNAM PAR
SHES PA THAMS CAD KYI RGYUR GYUR BA NYID DO, ,DPER NA SHING GI
RTZA BA YAL GA LA SOGS PA'I RGYU YIN TE, RTZA BA MED NA YAL GA LA
SOGS PA MI 'BYUNG BA BZHIN DU KUN GZHI RNAM PAR SHES PA YANG RTZA
BA'I RNAM PAR SHES PA NYID

DO; ,'KHOR BA JI SRID PA'I PHUNG PO RNAMS ZHES 'BYUNG STE, RNAM
GRANGS DES KYANG ZHES BYA BA LA 'KHOR BA JI SRID PA'I PHUNG PO
NYID KYANG DE NYID YIN NO, ,GANG GI PHYIR LA LAR TE GZUGS MED
PA'I KHAMS SU GZUGS SO, ,RES 'GA' ZHES BYA BA NI SNYOMS PAR 'JUG
PA KHA CIG GI GNAS SKABS

SU STE, 'DI LTA STE, 'DU SHES MED PA'I SNYOMS PAR 'JUG PAR RO,
,KUN GZHI RNAM PAR SHES PA LA DE'I SA BON NI RGYUN MI 'CHAD CES
BYA BA LA, GZUGS DANG SEMS KYI BAG CHAGS KYI RGYU GANG LAS YANG
SRID PA'I GZUGS DANG SEMS DAG 'BYUNG BAR 'GYUR RO, ,KUN GZHI RNAM
PAR

@130A *, ,SHES PA'I LAM PO CHE GTONG BA ZHES BYA BA NI SHIN TU
RGYAS PAR BYAS ZHES BYA BA'I DON TE, KUN GZHI RNAM PAR SHES PA
YONGS SU BZUNG NAS RNAM PAR 'JOG PA DE NI SHIN TU MDZES PA YIN
NO, ,DE LA MA RMONGS PA RNAMS KYIS KUN GZHI RNAM PAR SHES PA RNAM
PAR

GZHAG PA ZHES BYA BA LA, DE LA MA RMONGS PA'I BYANG CHUB SEMS
DPA' GANG YIN PA DAG LA DES BSTAN PA'O, ,DE LA KUN GZHI RNAM PAR
SHES PA'I RNAM PAR GZHAG PA NI DE BAS NA SHIN TU 'THAD PA ZHES
BYA BA NAS BRTZAMS TE, DE BAS NA KUN GZHI RNAM PAR SHES PA KUN
GZHI NYID DU CHES LEGS PAR

RNAM PAR GZHAG PA GRUB PO ZHES BYA BA'I BAR GYIS SO, ,DE LA NGAN
'GRO ZHES BYA BA NI YI DAGS DANG DUD 'GRO DANG, DMYAL BA NI NGAN
'GRO'O, ,SHIN TU SDUG BSNGAL BA ZHES BYA BA NI LAS KYI 'BRAS BU
SHIN TU MI 'DOD PA CAN GYI NGAN 'GRO RNAMS TE, GANG YANG DER RES
'GA' BDE BA'I TSOR BA 'BYUNG BA

DE NI RGYU MTHUN PA'I 'BRAS BU YIN GYI RNAM PAR SMIN PA NYID NI
DER SKYES PA RNAMS KYI SDUG BSNGAL KHO NA'O, ,BDE BA'I TSOR BA
'DOD CHAGS DANG BCAS PA YANG BSAM GTAN BZHI PA YANG CHAD GONG MA
LA MED DE, DE DANG LDAN PA'I SEMS CAN RNAMS DANG MI MTHUN PA YIN
PAS, BSAM GTAN BZHI

PA YAN CHAD GONG MA STE, BSAM GTAN BZHI PA DANG GONG MA LA YANG
NGO, ,DE DANG LDAN PAS ZHES BYA BA NI DER SKYES PA ZHES PA RNAMS
SO, ,KUN GZHI RNAM PAR SHES PA LA NANG GI DNGOS POR KHAS BLANGS
PA ZHES BYA BA NAS BRTZAMS NAS DE RNAM PAR ZHIG POR 'DOD PA NI
NAM YANG MI 'GYUR RO ZHES BYA BA'I

BAR LA, DE LA NANG GI BDAG GI DNGOS POR KHAS BLANGS PA SMOS PA NI
NANG GI BDAG NYID KHAS BLANGS PA'O, ,SDUG BSNGAL GYI PHUNG PO
RNAM PAR GZHIG PAR 'DOD PA NI TSOR SDUG BSNGAL DANG BRAL BAR GSOL
BA 'DEBS SO, ,KUN GZHI RNAM PAR SHES PA LA BDAG TU CHAGS PAS
BCINGS PA

ZHES BYA BA NI KUN GZHI RNAM PAR SHES PA LA BDAG GO ZHES KHAS
BLANGS NAS SRED PAS BCINGS PA'O, ,DE LTAR RE ZHIG RNAM GRANGS
RNAM PAR GZHAG PA BSTAN TO, ,YANG RNAM GRANGS BSTAN PA TZAM GYI
KUN GZHI RNAM PAR SHES PA ZHES BYA BA'I NGO BO NYID DANG, RGYU
NYID DANG 'BRAS BU NYID GANG YIN PA DE NI

@130B NGES PAR GZUNG BAR MI NUS PAS DE'I RANG GI MTSAN NYID NI
GANG KUN NAS NYON MONGS PA'I CHOS THAMS CAD KYI BAG CHAGS LA
BRTEN NAS DE SKYED PA'I NUS PA'I KHYAD PAR CAN GYI RNAM PAR SHES
PA GANG YIN PA NI RANG GI NGO BO NYID DANG, DE NYID KYI NUS PA
STON PA NI SA BON YONGS SU 'DZIN PA DANG ZHES BYA

BA LA, DE LA KUN NAS NYON MONGS PA'I CHOS RNAMS THAMS CAD KYI BAG
CHAGS LA BRTEN NAS CHOS DE RNAMS NYID SKYES PA'I RGYU MTSAN GYIS
SA BON YONGS SU 'DZIN PA ZHES BYA STE, NUS PA'I BYE BRAG GOMS PA
DANG LDAN PA ZHES BYA BA'I DON TO, ,'DI DAG NI DE'I RANG GI MTSAN
NYID DO, ,DES NA RGYU NYID

KYI MTSAN NYID NI KUN NAS NYON MONGS PA THAMS CAD KYI BAG CHAGS
LA BRTEN NAS DE SKYES PA'I RGYU MTSAN GYI SA BON YONGS SU LDAN PA
STE, RNAM PAR SHES PA GANG KUN NAS NYON MONGS PA'I CHOS KYIS BSGO
ZHING NUS PA KHYAD PAR CAN DU KUN TU BSGRUBS PA GANG DE DAG NYID
SKYED PA'I RGYU MTSAN

DE NI KUN GZHI RNAM PAR SHES PA'I RGYU NYID KYI MTSAN NYID DO,
,DE LA 'BRAS BU NYID DU RNAM PAR GZHAG PA NAS BRTZAMS NAS, THOG
MA MED PA'I DUS KYI BAG CHAGS LA BRTEN NAS BYUNG BA'O ZHES BYA
BA'I BAR LA, CHOS DE DAG RNAMS KYI BAG CHAGS LA BRTEN NAS MNGON
PAR GRUB PA'I THOG

MA MED PA'I DUS NAS BAG CHAGS YONGS SU BZUNG BAS CHOS DE DAG DANG
LHAN CIG SKYE BA DANG, 'GAG PA LA BRTEN NAS GANG SKYE BA'I RGYU
MTSAN 'DI NI BRJOD PAR BYA'O ZHES BYA BA'O, ,KUN NAS NYON MONGS
PA'I CHOS DE DAG DANG LHAN CIG SKYE BA DANG 'GAG PA THOB PA NI
GANG SKYE BA'I RGYU MTSAN NYID

CES BYA STE, CHOS DE DAG NYID KYI RGYU NYID YIN PA'I PHYIR RO,
,YANG CI KUN GZHI RNAM PAR SHES PA DE DANG, KUN NAS NYON MONGS
PA'I CHOS KYI SA BON DAG THA DAD DAM 'ON TE MA YIN, DES CIR 'GYUR
DE DANG THA DAD NA NI YAN LAG THAMS CAD KYIS KYANG THA DAD PA
THOB PAR 'GYUR ZHING KUN GZHI

RNAM PAR SHES PA SKAD CIG MAS KYANG GNOD PAR 'GYUR TE, DE DANG
THA DAD PA'I PHYIR DE LA DGE BA DANG MI DGE BA BDAG GI BAG CHAGS
YOD PA SA BON NYID YIN PAR 'GYUR NA DE NI LUNG DU MA BSTAN PAR
'DOD DO, ,THA MI DAD NA YANG JI LTAR NA MANG PO YIN DES NA DE LTA
NA YANG MA YIN TE, GNYI GA LTAR

@131A *, ,YANG SKYON YOD DO, ,DE LA GNAS PA DE DAG DANG RDZAS SU
NI THA DAD PA YANG MA YIN ZHES BYA BA NAS BRTZAMS NAS, SA BON
THAMS CAD PA ZHES BYA'O ZHES BYA BA'I BAR LA DE LA THA DAD PA
YANG MA YIN THA MI DAD PA YANG MA YIN ZHES SMOS PA NI SNGAR SMRAS
PA'I SKYON SPANGS

PA'I DON TO, ,DE DE BZHIN DU 'BYUNG BA LA ZHES BYA BA NI RNAM PA
DE LTA BUR 'BYUNG BA'O, ,DE 'BYUNG BA'I MTHU'I KHYAD PAR CAN ZHES
BYA BA NI KUN NAS NYON MONGS PA BA'I CHOS DE DAG RNAMS SKYED PA'I
NUS PA KHYAD PAR CAN GYIS SBYOR BA DANG LDAN PA STE, DE SKYED
PA'I NUS PA DANG, LDAN PA YANGS SA BON THAMS CAD PA ZHES

BRJOD DO, ,DON 'DI'I DPE NI JI LTAR NAS KYI SA BON LA MYU GU
SKYED PA'I RGYU NYID YOD PAS 'DI NI DE'I RGYU NYID DO, ,YANG JI
LTAR DUS RING POR BZHAG PA'AM, ME YIS NYAMS PA'I NAS KYI 'BRAS BU
DE NI NUS PA NYE BAR BCOM PA NA DE DE LTA BU'I RNAM PAR GNAS SU
ZIN KYANG MTHU NYAMS PAR GYUR PAS SA BON MED

PA NYID DU 'GYUR RO, ,DE BZHIN DU KUN GZHI RNAM PAR SHES PAS CHOS
THAMS CAD SKYED PA'I NUS PA YOD PA'I PHYIR RO, ,DES NA NUS PA
DANG LDAN PA LAS SA BON THAMS CAD PA ZHES BRJOD DO, ,YANG JI LTAR
KUN NAS NYON MONGS PA'I CHOS DE DAG DUS MNYAM DU GCIG GI RGYU
NYID DU GCIG 'GYUR BAR JI

LTAR BLTA ZHE NA ZHES BYA BA NI DPES BSTAN TE JI LTAR MAR ME'I ME
LCE BYUNG BA DANG SNYING PO TSIG PA PHAN TSUN DUS MNYAM PA SKAD
CIG MA GCIG NYID LA SNYING PO GANG LA BRTEN NAS DON DER BYUNG BA
DE NI DE'I RGYU'O, ,'BAR BA YANG SKAD CIG MA DE NYID LA BRTEN NAS
BSREGS PAS DE YANG DE'I SREG PA'I RGYU'O, ,DE LTAR NA

LHAN CIG 'BYUNG BA'I RGYU YANG BSTAN PA YIN NO, ,DE BAS NA YOD
BZHIN DU YANG RGYU DANG 'BRAS BUR GRUB PAR MTHONG NGO, ,JI LTAR
KUN GZHI RNAM PAR SHES PA KUN NAS NYON MONGS PA'I CHOS ZHES BYA
BA NAS BRTZAMS NAS RGYU'I RKYEN GZHAN MI DMIGS PA'I PHYIR RO ZHES
BYA BA'I BAR 'DIS NI KUN GZHI RNAM PAR SHES PA

DANG, KUN NAS NYON MONGS PA'I CHOS RNAMS PHAN TSUN GYI RGYU CAN
NYID DU BSTAN TE, DE LTAR NA RGYU'I RKYEN YIN NO, ,BAG CHAGS THA
DAD PA MA YIN ZHING, SNA TSOGS MA YIN PA DE CHOS THA DAD PA SNA
TSOGS DAG GI RGYUR JI LTAR RUNG ZHES BYA BA LA, JI LTAR RUNG BA
DPES BSTAN PAR BYA STE, JI LTAR GOS

@131B SKUD PA MANG POS BCINGS NA YANG SNA TSOGS NYID DU MI MTHONG
LA, TSON GYI SNOD DU BCUG PA NA SNA TSOGS SU MTHONG BA LTAR KUN
GZHI RNAM PAR SHES PA NI GOS KYI GNAS LTA BU'O, ,'BRAS BU MNGON
PAR GRUB PA'I TSON GYI SNOD NI 'BRAS BU MNGON PAR GRUB PA'I TSON
GYI SNOD DE, DER BCUG PA NI RKYEN

GYIS YONGS SU GZUNG BA ZHES BYA BA'I DON TO, ,BAG CHAGS KYI DUS
NA SNA TSOGS MA YIN YANG 'BRAS BU'I DUS NA RNAM PA DU MA'I CHOS
KYI RGYU'I NGO BO MTHONG STE BCOS PA'I GOS BZHIN NO,, ,,BAM PO
GNYIS PA, 'DI NI THEG PA CHEN PO LA PHRA BA MCHOG TU ZAB PA ZHES
BYA BA LA, DE LA PHRA BA NI

SO SO'I SKYE BO'I BLOS RTOGS PAR DKA' BA'I PHYIR RO, ,MCHOG TU
ZAB PA ZHES BYA BA NI DGRA BCOM PA DAG GIS KYANG RTOGS PAR DKA'
BA'I PHYIR RO, ,DE LA MDOR BSDU NA RTEN CING 'BREL PAR 'BYUNG BA
NI 'DI GNYIS TE, ZHES BYA BA LAS BRTZAMS TE, BDAG LA BYED PA PO
DANG ZAB POR RTOG PA STE ZHES BYA BA'I

BAR LA, DE LA NGO BO NYID RNAM PAR 'BYED PA CAN DANG, SDUG PA
DANG, MI SDUG PA RNAM PAR 'BYED PA CAN ZHES BYA BA 'DI GNYIS KYIS
NI RTEN CING 'BREL PAR 'BYUNG BA'I MING BSTAN TO, ,GANG KUN GZHI
RNAM PAR SHES PA LA BRTEN NAS ZHES BYA BA NI KUN GZHI RNAM PAR
SHES PA'I RGYU CAN GYI CHOS RNAMS

'BYUNG BA DE NI NGO BO NYID RNAM PAR 'BYED PA CAN TE, NGO BO NYID
SNA TSOGS RNAM PAR DBYE BA'I RKYEN GYI DNGOS POR 'GYUR BA'I PHYIR
RO, ,GANG MA RIG PA LA SOGS PA CAN DE NI SDUG PA DANG MI SDUG PAR
RNAM PAR 'BYED PA CAN NO, ,DE'I PHYIR SDUG PA DANG MI SDUG PA'AM,
BDAG GI NGO BO'I BYE BRAG

RNAM PA SNA TSOGS KYI RGYUR GYUR PA YIN NO, ,KHA CIG NI SNGON
BYAS PA'I RGYU LAS BYUNG BA NYID DU ZHES BYA BA NI SKYES BU BYED
PA'I RGYU LAS KYANG DE NI MI 'DOD DO, ,'DI NI DMUS LONG LA GLANG
PO CHE'I DPES BSTAN TO, ,MA RIG PAS DMUS LONG ZHES BYA BA NI MA
RIG PAS DMUS LONG STE, KUN GZHI

RNAM PAR SHES PA'I NGO BO MI SHES SO, ,RGYU NYID CES BYA BA NI
GANG SNGAR RANG GI MTSAN NYID RNAM PAR GZHAG PA'O, ,RGYU'I MTSAN
NYID RNAM PAR GZHAG PA NI RGYU NYID KYI MTSAN NYID DO, ,'BRAS BU
RNAM PAR GZHAG PA NI 'BRAS BU'I MTSAN NYID BSTAN PA STE, DE MI
SHES PA STE MA RIG PA'I

@132A *, ,DBANG GIS KUN GZHI RNAM PAR SHES PA'I DBYE BA MI SHES
PAS CHOS RNAMS KYI RGYU NYID DU RANG BZHIN LA SOGS PA SEMS SO,
,GNYIS PA SDUG PA DANG MI SDUG PA RNAM PAR 'BYED PA MI SHES PAS
BDAG NYID BYED PA PO DANG, ZAB POR SHES SO, ,DE LA CHOS THAMS CAD
KYI RGYUN NI KUN

GZHI RNAM PAR SHES PA STE, DE LA BAG CHAGS BSAGS PA'I PHYIR RO,
,'BRAS BU YANG DE NYID DE NYID LA BSGOS PA'I PHYIR RO, ,NGO BO
NYID NI RNAM PAR SMIN PA'I RNAM PAR SHES PA SA BON THAMS CAD PA
ZHES BYA BA LA, GANG BDAG NYID KYI NGO BO SO SOR THOB PA NI RNAM
PAR SMIN PA'O, ,SA BON THAMS CAD PA NYID NI DES

BSGOS PA'I PHYIR RO, ,LUS THAMS CAD DANG 'GRO BA THAMS CAD CES
BYA BA DE LA 'GRO BA NI LNGA'O, ,'GRO BA DE DANG DE'I RIS MTHUN
PA DANG RIS MI MTHUN PA RNAM PA SNA TSOGS PA NI LUS THAMS CAD DO,
,KUN GZHI RNAM PAR SHES PA CHOS THAMS CAD KYI SA BON BU BSTAN PA
DES BON GYI NGO BO NYID DU KUN TU GSAL BAR

BYA BAR 'DOD NAS, PHYI DANG NANG ZHES BYA BA LA SOGS PA TSIGS SU
BCAD PA LNGAS BSTAN TO, ,DE LA PHYI DANG NAS LA SOGS PA LA NANG
GI BDAG NYID CAN NI KUN GZHI RNAM PAR SHES PA'O, ,MI GSAL BA NI
PHYI ROL TE, LUNG DU MA BSTAN PAS ZHES BYA BA'I DON TO, ,GNYIS NI
KUN GZHI RNAM PAR SHES PA DGE BA

DANG; MI DGE BA'O, ,DON GZHAN YANG KUN NAS NYON MONGS PA DANG,
RNAM PAR BYANG BA'O, ,KUN RDZOB CES BYA BA NI PHYIR ROL TE, KUN
RDZOB DE'I SA BON ZHES BRJOD DO, ,DE BAS NA 'DI DAG NI KUN GZHI
RNAM PAR SHES PA YONGS SU GYUR PA NYID YIN NO, ,DAM PA'I DON YANG
KUN GZHI RNAM PAR SHES PA STE,

DE NI CHOS THAMS CAD KYI SA BON NO, ,'DI LTAR KUN GYI SA BON NYID
NI RNAM PA DRUG GO, ,YANG DE DAG NI SKAD CIG PA STE, GNYI GA YANG
BYUNG MA THAG TU 'JIG PA'I PHYIR DANG, SA BON GYI NGO BO NYID DU
RTAG TU MI RUNG BA'I PHYIR DANG, DE BZHIN DU DUS THAMS CAD DU
KHYAD PAR MED PA'I PHYIR RO, ,LHAN CIG

'BYUNG BA NI 'DAS PA MA YIN, MA 'ONGS PA MA YIN, THA DAD DU MA
YIN PAR SA BON GYI DUS NA GANG YIN PA DE NYID NI 'BRAS BU SKYED
PA'O, ,DE NI RGYUN CHAGS 'BYUNG BAR 'DOD, DE NI RTEN KUN GZHIG
RNAM PAR SHES PA NI JI SRID GNYEN PO SKYES KYI BAR DU'O, ,PHYIR
ROL GYI YANG JI SRID RTZA BA YOD PA DANG, JI SRID

@132B SMIN PA YOD KYI BAR DU'O, ,DES DANG STE GANG SA BON THAMS
CAD LAS THAMS CAD 'BYUNG BA NI MED DE, SO SOR NGES PA DE'I SA BON
LAS DE 'BYUNG NGO, ,RKYEN LA LTOS PA DANG, SA BON THAMS CAD LAS
THAMS CAD DU MI 'BYUNG STE, RKYEN GANG THOB PA NA DE 'BYUNG BAR
'GYUR RO, ,RANG GI 'BRAS BUS

BSGRUBS PA ZHES BYA BA LA, RANG GI SA BON LAS RANG GI 'BRAS BU
'BYUNG BA STE, KUN GZHI RNAM PAR SHES PA LAS KUN GZHI RNAM PAR
SHES PA NYID DANG, 'BRU LAS 'BRU NYID DE, DE LTAR RE ZHIG SA BON
LAS 'BRAS BU 'BYUNG NGO, ,BAG CHAGS KYI MTSAN NYID JI LTA BA
BZHIN DU BSTAN PAR BYA BA NI, BRTAN PA

LA BSGO BAR BYA'O, ,G-YO BA LA NI MA YIN TE, RLUNG BZHIN NO,
,RLUNG GIS NI BSGO BA MI 'DZIN TE, GANG GI PHYIR RGYANG GRAGS
TZAM GYI BAR DU YANG DE LA BSGOS PA RJES SU MI 'JUG GO, ,TZAM GYI
BAR GYIS NI DPAG TSAD BRGYA'I BAR DU YANG DRI RJES SU 'BYUNG NGO,
,LUNG MA BSTAN ZHES BYA BA NI LUNG DU MA BSTAN PA LA DRI

ZHES BYA BA'I DON TO, ,GANG DRI MI ZHIM PA SGOG SKYA DANG DE
BZHIN DU DRI ZHIM PA LA NI MA YIN TE, LUNG DU MA BSTAN PA LA SGO
BAR BYED DO, ,BSGO BAR 'OS PA LA SGO BAR BYED KYI BSGO BAR BYA BA
MA YIN PA 'DI LTA STE, RDO BA DANG DNGUL DANG GSER LA SOGS PA LA
MI BSGO'O, ,GANG BSGO BA 'DZIN PA DE LA SGO BAR BYED

PAS BSGO BA ZHES BYA BA STE, BSGO BAR 'OS PA LA'O, ,'BREL PA LA
SGO BYED CES BYA BA NI 'BREL PA MED PA LA NI MA YIN TE, BAR CHAD
MED PAR 'BYUNG BA LA ZHES BYA BA'I DON TO, ,DE LAS GZHAN NI MIN
ZHES BYA BA NI DE LAS GZHAN NYID DE, DE MA YIN PA DE LAS GROL BA
STE, KUN GZHI RNAM PAR SHES PA LAS GZHAN PA LA

MI BSGO'O, ,SKAD CIG MA LA SOGS PA DE DAG THAMS CAD NI KUN GZHI
RNAM PAR SHES PA LA YOD KYI, DE NI SKAD CIG MA NYID KYI 'JUG PA'I
RNAM PAR SHES PA DANG, GNYEN PO SKYES PA'I BAR LA MI 'JUG PA'AM,
'KHOR BA JI SRID PA'I BAR DU DGE BA LA SOGS PA NGES PA'I RGYUR
GYUR PA'I PHYIR BSOD NAMS DANG

BSOD NAMS MA YIN PA DANG YI G-YO BA 'DU BYED PA'I RKYEN LA LTOS
NAS DGE BA DANG MI DGE BA'I 'GRO BAR RNAM PAR SMIN PA NYID YIN
GYI 'JUG PA'I RNAM PAR SHES PA LA NI CHOS MI MTHUN PA THAMS CAD
LA SBYAR BAR BYA'O, ,GANG YANG DE LTAR KUN GZHI RNAM PAR SHES PA
YON TAN DE DAG DANG LDAN PAS DEN BSGO

@133A *, ,BAR BYA BA YIN GYI, DRUG PO DAG LA NI MA YIN TE, 'BREL
PA MED PA DANG, RNAM PAR SHES PA G-YO BA NYID KYIS SO, ,THA DAD
GSUM DANG 'GAL BA'I PHYIR, ,ZHES BYA BA LA, RTEN GZHAN DANG GZHAN
LA RE RE ZHIG ,DMIGS PA GZHAN DANG GZHAN LA, YID LA BYED PA GZHAN
GYI DON GZHAN

LA RNAM PA GZHAN GYIS 'JUG PA'I PHYIR RO, ,SKAD CIG MA SNGA MA
LAS SKAD CIG PHYI MA 'BYUNG BAR 'GYUR BAS ZHES BYA BA DPES BSTAN
PA DE DGAG PAR BYA BA'I PHYIR, SKAD CIG LHAN CIG MED PA'I PHYIR,
,ZHES PA STE, SKAD CIG DAG GCIG TU YOD PA MED DE, GANG LHAN CIG
'BYUNG BA DANG 'GAG PA YOD NA NI

BAG CHAGS KYI GNAS SU 'GYUR RO, ,GAL TE RIGS MTHUN PA'I RNAM PAR
SHES PA DE DANG MTHUN PA'I RIGS GANG YIN PA LA 'BREL BA MED KYANG
SGO BAR BYED DE ZHES 'DOD NA, RIGS LA BYA NA GZHAN DU THAL TE,
RIGS GZHAN LA YANG THAL BAR 'GYUR TE, MIG LA SOGS PA RNAMS GZUGS
DANG BA

NYID DU RIGS MTHUN PAS DE DAG KYANG PHAN TSUN BSGO BAR THAL BAR
'GYUR RO, ,GANG YANG SNGAR BSTAN PA'I SA BON GNYIS PO PHYI DANG
NANG GI SKYED PA DANG NI 'PHEN PAR 'DOD CES BYA BA LAS, DE LA
SKYED PAR BYED PA'I SA BON NI PHYI ROL GYI 'BRAS BU SMIN PAR
'GYUR GYI BAR DU'O, ,NANG GI SA BON NI MTHAR THUG

PA'I BAR DU SKYED PAR BYED PA NYID DO, ,'PHEN PAR BYED PA MA BTAB
PA NI PHYI ROL GYI'O, ,SHI BA NI NANG GI STE, LUS NI 'DI PHYIS
KYANG MI 'GYES PAR 'PHANGS NAS GNAS SO, ,GAL TE SKYE BA'I SA BON
GYI RGYU CAN YIN NA, GANG GIS NA DE NYAMS PAR MI 'GYUR TE, DUS
PHYIS CUNG ZAD TZAM YANG RJES SU

'JUG PAR MI 'GYUR RO, ,GAL TE SKAD CIG MA GCIG NAS GCIG TU 'JUG
PAR 'GYUR NA, SKAD CIG SNGA MA SKAD CIG PHYI MA'I RGYUR GYUR NA
NI DES NA NAM YANG NYAMS PAR MI 'GYUR BAS DE BAS NA NGES PAR
'PHEN PA'I RGYU LAS BYUNG BA YIN NO, ,SA BON DE DAG KYANG MDA'
LTONG SBYOR BA DANG 'DOM RDZOGS

PA GNYIS MDA' 'GRO BA DANG PHOG PA GNYIS KYI RGYUR 'GYUR BA BZHIN
NO, ,YANG 'JUG PA'I RNAM PAR SHES PA GZHAN GANG YIN PA DE NI LUS
DANG 'GRO BA THAMS CAD DU NYE BAR SPYOD PA CAN DU BLTA BAR BYA BA
STE ZHES BYA BA LA, 'DI LTAR DE LA NYE BAR SPYOD PA 'BYUNG BA
NYID CES BYA BA'I DON TE, NYE BAR SPYOD PA'I NGO BO

@133B NYI NYE BAR SPYOD PA CAN ZHES BYAS NAS SO, ,DON DE NYID
DBUS DANG MTHA' RNAM PAR 'BYED PA'I TSIGS SU BCAD PA DANG MNGON
PA'I LUNG GIS BSTAN TE, RNAM PAR SHES BA DE DAG NYID GCIG GI
RKYEN GCIG YIN PA NYID KYI LUNG NI CHOS MNGON PA'I MDO LAS, CHOS
KUN RNAM PAR SHES LA SBYOR, ,ZHES BYA BA'I TSIGS

SU BCAD PA STE, PHAN TSUN RGYU'I DNGOS PO DANG ZHES BYA BA LA
RTZA BA'I RNAM PAR SHES PA LAS DE DAG 'BYUNG BA'I PHYIR RGYU'O,
,'BRAS BU'I DNGOS POR RTAG TU SBYOR, ,ZHES BYA BA LA GANG GI TSE
KUN GZHI RNAM PAR SHES PA RGYU YIN PA NA DE'I TSE DE 'BRAS BU YIN
LA, ,GANG GI TSE DE RGYU YIN PA NA KUN GZHI RNAM PAR SHES PA

'BRAS BU YIN NO, ,DE DAG NI RTEN CING 'BREL PAR 'BYUNG PAR RNAM
PA GSUM MO, ,'KHOR BA DANG, 'DOD PA DANG, MI 'DOD PA'I 'GRO BA
DANG, NYE BAR SPYOD PA CAN LA RKYEN RNAM PAR BZHIR 'GYUR TE, DE
LA DANG PO LA NI RGYU'I RKYEN TE, KUN GZHI RNAM PAR SHES PA LA
GNAS PA'I CHOS RNAMS KYI BAG CHAGS SO,

GNYIS PA LA NI BDAG PO'I RKYEN TE, MA RIG PA LA SOGS PA'I DBANG
GIS 'DU BYED RNAMS 'BYUNG NGO, ,YANG NYE BAR SPYOD PA CAN GYI
RTEN CING 'BREL PAR 'BYUNG BA ZHES BRJOD LA, RNAM PAR SHES PA
DRUG PO RNAMS KYI NI RKYEN GSUM DU 'GYUR TE, DE LA MIG GI RNAM
PAR SHES PA'I BDAG PO'I RKYEN NI MIG GO,

DMIGS PA'I RKYEN NI GZUGS SO, ,MTSUNGS PA DE MA THAG PA'I RKYEN
NI GANG GI DE MA THAG TU RNAM PAR SHES PA GANG 'BYUNG BAS TE,
GANG GI PHYIR GAL TE DES SKABS MA BYIN NA GANG YANG 'BYUNG BAR MI
'GYUR BAS SO, ,DE BZHIN DU RNAM PAR SHES PA LHAG MA RNAMS LA YANG
NGO, ,DE LTAR KUN GZHI RNAM PAR

SHES PA'I RNAM GRANGS GZHAN BSTAN NAS, DA NI MTSAN NYID RNAM PAR
GZHAG PAR BYA BA STE, JI LTAR GNYI GA YANG KUN GZHI RNAM PAR SHES
PA LA RUNG GI ,GZHAN DU MA YIN PA DE LTAR RIG PAS NGES PAR BSTAN
PAR BYA STE, DE YANG 'DI LTAR MIG GI RNAM PAR SHES PA GANG 'DOD
CHAGS LA SOGS

PA NYON MONGS PA DANG, NYE BA'I NYON MONGS PA GANG DAG DANG LHAN
CIG SKYES SHING 'GAGS PA DE NYID LA DE DAG GI SA BON GYI DNGOS
POR BAG CHAGS BSGOS PAR 'GYUR GYI GZHAN LA NI MA YIN NO ZHES BYA
BA LA DE LA DE NYID LA ZHES BYA BA NI MIG GI RNAM PAR SHES PA
LA'O, ,DE DAG GI ZHES BYA BA NI

@134A *, ,'DOD CHAGS LA SOGS PA DAG GI'O, ,SA BON GYI DNGOS POR
ZHES BYA BA NI RGYU'I DNGOS POR RO, ,GZHAN LA NI MA YIN ZHES BYA
BA NI RNAM BA'I RNAM PAR SHES PA ZHES BYA BA LA SOGS PA LA NI MA
YIN NO, ,RNAM PAR SHES PA GZHAN GYIS BAR DU CHOD PA ZHES BYA BA
NI RNAM PA'I RNAM

PAR SHES PA LA SOGS PAS BAR DU CHOD PA'O, ,BAG CHAGS ZHES BYA BA
NI 'DOD CHAGS LA SOGS PA'I BAG CHAGS SO, ,BAG CHAGS KYI GNAS ZHES
BYA BA NI MIG GI RNAM PAR SHES PA'O, ,'DOD CHAGS LA SOGS PA DANG
BCAS PAR 'BYUNG DU ZHES BYA BA NI 'DOD CHAGS PA DANG BCAS PAR
'BYUNG

BA'O; ;DE LTA BAS NA 'DAS PA'I RGYU LAS NI MI RUNG STE, 'DI LTAR
'DAS PA'I DUS LAS RNAM PAR SMIN PA'I 'BRAS BU 'BYUNG BA JI LTAR
MI RUNG BAR BZHIN DU DE'I YANG MI RUNG NGO, ,GAL TE BYE BRAG TU
SMRA BA 'DAS PA YOD PA NYID DU 'DOD PAS DE'I PHYIR 'DAS PA LAS
'BYUNG NGO ZHE NA, DE DAG GI 'DAS PA

ZHES BYA BA NI BRJOD PAS BRJOD PAR BYA BA NYID DU MI 'GRUB PAS DE
NAS 'DAS PA ZHES BYA BA 'DI GANG YIN, CHOS GANG RNAM PAR SMIN
PA'I 'BRAS BU SKYES PA YOD PA DE NI BAG CHAG MED PAS MA YIN NO,
,MIG GI RNAM PAR SHES PA ZHES BYA BA LA, RE ZHIG MIG GI RNAM PAR
SHES PA 'DOD CHAGS LA

SOGS PA DANG LHAN CIG 'BYUNG BA DE LA YANG BAG CHAGS MI RUNG STE,
MIG GI RNAM PAR SHES PA LAS SKYES PA DE LA BAG CHAGS JI LTAR
RIGS, RE ZHIG 'DOD CHAGS LA NI MA YIN TE, 'DOD CHAGS LA MIG GI
RNAM PAR SHES PA'I BAG CHAGS NI MI RIGS TE, GANG GI PHYIR 'DOD
CHAGS

NI MIG GI RNAM PAR SHES PA LA BRTEN PA'I PHYIR DANG, MI BRTEN
PA'I PHYIR RO, ,RNAM PAR SHES PA GZHAN DAG LA YANG MA YIN TE ZHES
BYA BA NI RNA BA'I RNAM PAR SHES PA LA SOGS PA LA STE, GANG GI
PHYIR DE DAG NI GNAS THA DAD PA'I PHYIR DANG, GNAS THA DAD PA
NYID YOD NA LHAN CIG 'BYUNG BA DANG 'GAG

PA MED PA'I PHYIR RO, ,MIG GI RNAM PAR SHES PA'I GNAS ZHI MIG
,RNA BA'I RNAM PAR SHES PA'I GNAS NI RNAM PA'O, ,DE BZHIN DU YID
KYI RNAM PAR SHES PA'I GNAS NI YID CES BYA BA'I BAR DU STE, 'DI
LTAR DES NA BSKAL PA'I GNAS NYID YIN PAS GZHAN DAG LA GZHAN DAG
GI BAG CHAGS

@134B MI RIGS SO, ,RANG GI DNGOS PO LA YANG MA YIN TE ZHES BYA BA
LA, MIG GI RNAM PAR SHES PA LA MIG GI RNAM PAR SHES PA'I BAG
CHAGS KYANG MA YIN TE, MIG GI RNAM PAR SHES PA GNYIS 'BYUNG BA NI
MED DE, GNYIS KYI NGO BO MED PAS NA LHAN CIG 'BYUNG BA DANG 'GAG
PA MED PA'I PHYIR RO, ,DE LTA BAS NA MIG

GI RNAM PAR SHES PA LA 'DOD CHAGS LA SOGS PA NYON MONGS PA DANG,
NYE BA'I NYON MONGS PAS BAG CHAGS BSGOS PAR MI RUNG LA, MIG GI
RNAM PAR SHES PA DE LA MIG GI RNAM PAR SHES PA'I BAG CHAGS NYID
KYANG MA YIN NO, ,THOG MA NYID DU ZHES BYA BA NI 'DIR DANG POR
RO, ,DE YANG SA BON MED PAR SKYE BAR

'GYUR TE ZHES BYA BA NI RGYU MED PAR SKYE BA'O, ,BAG CHAGS DE
GNAS DANG BCAS PAR ZHES BYA BA NI SEMS DANG BCAS PA'I NYON MONGS
PA'I BAG CHAGS SO, ,NYON MONGS PA'I GNYEN PO'I RNAM PAR SHES PA
BYUNG NA DE MA YIN PA GZHAN 'JIG RTEN PA'I RNAM PAR SHES PA THAMS
CAD NI 'GAGS NA ZHES BYA BA NI RNAM PAR SHES

PA DRUG PO 'GAGS PA NA'O, ,RNAM PAR SHES PA DE NI NYON MONGS PA
DANG, NYE BA'I NYON MONGS PA'I SA BON DANG BCAS PAR MI RUNG STE
ZHES BYA BA NI GANG GNYEN PO'I RNAM PAR SHES PA'I RGYUN CAN DU
'JIG RTEN PA'I RNAM PAR SHES PA RNAM PAR 'JUG PAR 'GYUR RO, ,DE'I
'OG TU YANG ZHES BYA BA NI DES NA 'JIG

RTEN LAS 'DAS PA'I SEMS NYID KYI RTING LA'O, ,BAG CHAGS DE GNAS
DANG BCAS TE ZHES BYA BA LA, GNAS DANG BCAS PA STE, RNAM PAR SHES
PA DANG BCAS PA'O, ,BAG CHAGS DE ZHES BYA BA NI NYON NYON MONGS
PA DANG, NYON MONGS PA'I BAG CHAGS SO, ,SA BON MED PA LAS ZHES
BYA BA NI RGYU MED PA

LAS SO, ,SKYE BAR NI 'BYUNG BAR RO, ,'GYUR RO ZHES BYA BA NI KUN
GZHI RNAM PAR SHES PA MED PAR YANG NGO, ,DE LA NYON MONGS PA NYID
NI KUN NAS NYON MONGS PA NYID DE, NYON MONGS PA'I KUN NAS NYON
MONGS PA'O, ,DE LTAR NA 'DIR NYON MONGS PA'I KUN NAS NYON MONGS
PA MI RUNG NGO, ,LAS KYI

KUN NAS NYON MONGS PA RNAM PA GANG GIS MI RUNG BA DE BSGRUB PAR
BYA STE, JI LTAR MI RUNG ZHE NA, 'DU BYED KYI RKYEN GYIS RNAM PAR
SHES PA MI RUNG BA'I PHYIR ZHES PA NI BSOD NAMS DANG, BSOD NAMS
MA YIN PA DANG, MI G-YO BA'I 'DU BYED 'BYUNG BA DANG, 'GAG PA KUN
GZHI RNAM PAR SHES PA

@135A *, ,MED NA GANG LA BAG CHAGS 'JOG PAR 'GYUR, JI LTAR NA
RNAM PAR SHES PA'I TSOGS DRUG GIS BAG CHAGS MI 'DZIN PA NI SNGAR
NYON MONGS PA'I KUN NAS NYON MONGS PA'I KUN NAS NYON MONGS PA
BSTAN PAR BSGRUBS ZIN TO, ,DE MED NA ZHES BYA BA NI 'DU BYED KYI
RKYEN GYIS RNAM PAR SHES PA MED NA'O, ,LEN

PA'I RKYEN GYIS SRED PA YANG MI RUNG STE, GANG GI PHYIR 'DU BYED
KYIS YONGS SU BSGOS PA'I RNAM PAR SHES PA LEN PA'I DBANG GIS BAG
CHAGS RGYAS PAS SRID PA 'BYUNG BAS SO, ,DE LA LAS NYID KUN NAS
NYON MONGS PA NI LAS KYI KUN NAS NYON MONGS PA'AM, LAS LAS KUN
NAS NYON MONGS PA NI LAS

KYI KUN NAS NYON MONGS PA STE, KUN GZHI RNAM PAR SHES PA MED NA,
DE YANG MI RUNG NGO, ,DE'I TSE KUN NAS NYON MONGS PA YANG JI LTAR
MI RUNG ZHE NA, DE BSTAN PAR BYA BA'I PHYIR RO, ,NYID MTSAMS
SBYOR BA SPREL BA MI RUNG BA'I PHYIR ZHES BYA BA STE, BDAG GI
DNGOS PO 'THOB PA YANG MI RIGS PA'O, ,MNYAM

PAR MA BZHAG PA'I SA NAS ZHES BYA BA NI 'DOD PA'I KHAMS NAS SO,
,SHI 'PHOS PA'I ZHES BYA BA NI SHI BA'O, ,YID KYI RNAM PAR SHES
PA NYON MONGS PA CAN GYIS ZHES BYA BA NI NYON MONGS PA DANG BCAS
PA'I YID KYI RNAM PAR SHES PA'O, ,NYID MTSAMS SBYOR ZHING SPREL
TE ZHES BYA BA NI BDAG GI DNGOS PO

YONGS SU 'DZIN PA'O, ,DE YANG NYON MONGS PA CAN GYI YID KYI RNAM
PAR SHES PA SKYE BA'I SRID PA LA DMIGS NAS BAR MDO'I SRID PA 'GAG
PAR 'GYUR RO, ,BRGYAL BA DE LA ZHES BYA BA NI YID KYI RNAM PAR
SHES PA KHU BA DANG KHRAG DANG LHAN CIG GRUB PA DANG, BDE BA GCIG
PAR 'GYUR BA STE, YID KYI

RNAM PAR SHES PA BRGYAL BAR GYUR PA DE LA BRTEN NAS YID KYI RNAM
PAR SHES PA GZHAN NYID 'JUG PAR 'GYUR RO, ,LHAN CIG TU ZHES BYA
BA NI DUS GCIG TU YID KYI RNAM PAR SHES PA BRGYAL BAR GYUR PA DE
DANG YID KYI RNAM PAR SHES PA DANG LDAN PAR GYUR PA'O, ,DE CI'I
PHYIR ZHE NA, DUS RTAG TU NYON MONGS

PA CAN GNAS YIN PA'I PHYIR TE, YID KYI RNAM PAR SHES PA 'DOD
CHAGS LA SOGS PA'I NYON MONGS PAS NYON MONGS PA CAN GYI YID KYI
GNAS TE, 'BYUNG BA'I SRID PA LA DMIGS PA YID NYON MONGS PA CAN
'DI'I GNAS YIN PAS 'DI NI NYON MONGS PA CAN GYI GNAS SO, ,RNAM
PAR SMIN PA LUNG DU MA

@135B BSTAN PA'I GNAS SKABS DE NA NYON MONGS PA CAN GYIS GNAS NI
MI SRID DO, ,YID KYI RNAM PAR SHES PA'I DMIGS PA LA MI DMIGS ZHES
BYA BA NI YID KYI RNAM PAR SHES PA NI DMIGS PA LA NYE BAR GNAS
TE, 'DI LTA STE CHOS SO, ,BRGYAL BAR GYUR PA DE LA NI DMIGS PA
MED DE, DE'I PHYIR 'DI NI YID KYI RNAM PAR

SHES PA NYID DU MI RUNG NGO, ,NYID MTSAMS SBYOR BA SPREL ZIN PA
ZHES BYA BA NI BDAG GI LUS RAB TU THOB PA'O, ,DE NAS GZHAN ZHES
BYUNG BA NI KUN GZHI RNAM PAR SHES PA MA YIN PA NI GZHAN PA STE,
GZHAN RNAM PAR SHES PA DRUG PO RNAMS NI GNAS SO SOR NGES PA DANG
G-YO BA'I PHYIR RO, ,JI LTAR MIG GI

RNAM PAR SHES PA GNAS SO SOR NGES PA YIN PA BZHIN DU RNA BA'I
RNAM PAR SHES PA LA SOGS PA LHAG MA RNAMS KYI YANG RNA BA LA SOGS
PA DBANG PO GZUGS CAN RNAMS NI RTEN YIN NO, ,DES NA GAL TE RNAM
PAR SHES PA DE DAG GI RANG RANG GI GNAS BLANGS PAR GYUR LA, RNAM
PAR SHES PA DE RNAMS

'GAGS PAR GYUR PA NA THOB PA'I MIG LA SOGS PA RNAMS RUL PAR 'GYUR
RO, ,JI LTAR KUN GZHI RNAM PAR SHES PA MA YIN PA'I RNAM PAR SHES
PA DANG MING DANG GZUGS MDUNG KHYIM LTAR GCIG LA GCIG BRTEN PA'I
TSUL GYIS 'JUG PA GANG YIN PA DE YANG MI RUNG NGO ZHES BYA BA LA,
JI LTAR MI RUNG BA

BSTAN PAR BYA STE, JI LTAR BCOM LDAN 'DAS KYIS RNAM PAR SHES PA'I
RKYEN GYIS MING DANG GZUGS, MING DANG GZUGS KYI RKYEN GYIS KYANG
RNAM PAR SHES PA ZHES GSUNGS PA DE LA, RNAM PAR SHES PA'I RKYEN
GYIS MING STE, RNAM PAR SHES PA'I TSOGS SO, ,DE NI GZUGS CAN MA
YIN PA'I PHUNG PO BZHI YIN PAR BRJOD DO, ,

GZUGS NI NUR NUR PO'O, ,MING DANG GZUGS KYI RKYEN GYIS RNAM PAR
SHES PA ZHES BYA BA DE LA, KUN GZHI RNAM PAR SHES PA LAS GZHAN
GANG YANG MA YIN TE, GANG DE NI MING DANG GZUGS LA BRTEN NAS SKAD
CIG MA GCIG NAS GCIG TU BRGYUD PA'I RGYAN MI 'CHAD PAR 'JUG GO, ,

RNAM PAR SHES PA GZHAN GYI ZAS SU MI RUNG STE ZHES BYA BA DE
BSTAN PAR BYA STE, ZAS NI BZHIR BCOM LDAN 'DAS KYIS GSUNGS TE,
KHAMS KYI ZAS DANG, REG PA DANG, YID LA SEMS PA DANG, RNAM PAR
SHES PA'I'O, ,DE LA KHAM GYI ZAS NI ZHU BAR GYUR PA NA STE, ZHU
BAR GYUR PA NA GANG GI

@136A *, ,PHYIR RTEN LA PHAN 'DOGS PAR BYED PA'O, ,REG PA'I ZAS
NI YUL DANG LDAN PA STE, GZUGS LA SOGS PA'I YUL RNAMS MTHONG BA
TZAM NYID KYIS RTEN LA PHAN 'DOGS PA SKYED PA'O, ,YID LA SEMS
PA'I ZAS NI BSAM PA DANG LDAN PA NA STE, GANG GI PHYIR BSAM PAS
RTEN LA

PHAN 'DOGS PA 'BYUNG BA STE, SKOM PAS GDUNGS PA CHU MTHONG BAS MA
SHI BA BZHIN NO, ,RNAM PAR SHES PA'I ZAS NI NYE BAR LEN PA DANG
LDAN PA STE, GANG GIS DE BLANGS PA NYID KYIS RTEN GNAS PA STE, DE
LAS GZHAN DU NA SHI BA'I RO BZHIN DU RUL PAR 'GYUR RO, ,DE LTA
BAS NA RTEN LA PHAN 'DOGS PAR BYED PA'I PHYIR RNAM

PAR SHES PA'I ZAS NYID NI KHAS BLANG BAR BYA'O, ,DE LA REG PA'I
ZAS NI RNAM PAR SHES PA'I TSOGS DRUG GANG YIN PA'I'O, ,YID LA
SEMS PA'I ZAS NI YID KYIS BSAMS PA'I'O, ,GZHAN PA RNAM PAR SHES
PA'I ZAS NYID DU BSTAN PA GANG YIN PA NI SEMS MED PA'I GNYID
DANG, BRGYAL BA DANG, 'GOG PA LA

SNYOMS PAR ZHUGS PA NA RNAM PAR SHES PA DRUG NI 'GAG PAR 'GYUR
NA, KUN GZHI RNAM PAR SHES PA MED NA LUS BLANGS PA MI 'DRUL PAR
BYED PA GZHAN GANG YIN, DE LTAR MNYAM PAR MA BZHAG PA'I NYID
MTSAMS SBYOR BA'I 'BREL PA BSTAN TO, ,MNYAM PAR BZHAG PA'I YANG
JI LTAR MI RUNG BA DE BSTAN PAR BYA

STE; 'DI NI NYON MONGS PA CAN GYI RNAM PAR SHES PAS NYID MTSAMS
SBYOR ZHING SPREL TE, MNYAM PAR BZHAG PA'I SA LA NYON MONGS PA
CAN DANG, MNYAM PAR MA BZHAG PAS NYING MTSAMS SBYOR ZHING SPREL
TO, ,NYON MONGS PA CAN ZHES BYA BA NI DE'I SA PA'I NYON MONGS PAS
NYON MONGS PA CAN TE, DE'I SA PA'I

NYON MONGS PA NI TING NGE 'DZIN GYI RO MYANG BA GANG YIN PA'O,
,DE'I NYON MONGS PA CAN GYI SEMS NI MNYAM PAR BZHAG PA'I SA PA
NYID KYI DANG, MNYAM PAR MA BZHAG PA'I SEMS SO, ,MNYAM PAR MA
BZHAG PA'I SA 'DI NAS SHI 'PHOS PA NA SHI 'PHOS PA'I SEMS GANG
YIN PA DE DE'I SA PA DANG PHRAD PAR GANG GIS

JI LTAR 'GYUR, DES NA KUN GZHI RNAM PAR SHES PA NGES PAR KHAS
BLANG BAR BYA STE, GANG LA THOG MA MED PA NAS SA DE'I SEMS KYI
BAG CHAGS YOD DE, BAG CHAGS GANG LAS SEMS DE KUN TU RGYU BA DES
NYID MTSAMS SBYOR ZHING SPREL TO, ,GZUGS MED PA'I KHAMS SU SKYES
PA ZHES BYA BA NI, GZUGS

@136B LAS GROL BA'O, ,NYON MONGS PA CAN GYI SEMS DANG DGE BA'I
SEMS ZHES BYA BA NI TING NGE 'DZIN GYI RO MYANG BA NYID DO, ,SA
BON MED CING GZHI MED PA ZHES BYA BA NI RGYU MED PA NYID DANG
RKYEN MED PA NYID DO, ,DON GZHAN YANG RGYU MED PA'I PHYIR GANG
LAS 'BYUNG BAR 'GYUR, GZHI MED NA GANG LA BRTEN TE 'JUG PAR 'GYUR
NA

SEMS DE NI KUN GZHI RNAM PAR SHES PA LA RNAM PAR SHES PAS YONGS
SU GZUNG BA'I RANG GI SA BON LAS 'BYUNG BAR 'GYUR TE, DE LA BRTEN
NAS DE NYID KYI RGYUN RAB TU 'JUG PAR 'GYUR RO, ,DE NYID NA 'JIG
RTEN LAS 'DAS PA'I SEMS MNGON DU BYED PA'I STE, DE MA YIN PA
GZHAN 'JIG RTEN PA'I SEMS MED PAR 'GYUR PAS

DE'I 'GRO BA LDOG PA NYID DU 'GYUR RO ZHES BYA BA NI 'BAD PA MED
PAR PHUNG PO LHAG MA MED PAR MYA NGAN LAS 'DAS PA THOB PAR 'GYUR
BA ZHIG NA, DE YANG KUN GZHI RNAM PAR SHES PA MED NA MA YIN PAS
DE LTAR YANG MI 'GRUB BO, ,'DU SHES MED 'DU SHES MED MIN SKYE
MCHED DU SKYES PA RNAMS KYANG CI YANG

MED PA'I SKYE MCHED PA'I 'JIG RTEN LAS 'DAS PA'I SEMS MNGON DU
BYED PA NA, GANG GI PHYIR SEMS DE NI GSAL POR 'JUG PA YIN LA, 'DU
SHES MED 'DU SHES MED MIN SKYE MCHED KYI NI MI GSAL BA YIN NO,
,DES NA GSAL BAR 'JUG PA'I SEMS LA GNAS NAS 'JIG RTEN LAS 'DAS

PA'I SEMS MNGON DU BYED DE 'JIG RTEN LAS 'DAS PA'I SEMS GCIG PU
DE'I GZHIR 'GRO BA GNYIS MI RUNG NGO, ,'JIG RTEN PA'I SA DE DAG
NI SA GZHAN DU SKYES PA'I SA GZHAN PA'I SEMS MNGON DU BYED PA
'GRO BA GNYI GA'I RTEN DU MI RIGS LA, PHUNG PO LHAG MA DANG BCAS
PA'I MYA NGAN LAS 'DAS PA'I GZHIR

YANG SEMS DE NI MI RUNG NGO, ,DE'I PHYIR 'GRO BA GSUM PO DE DAG
KYANG GZHI'I NGO BOR MI RIGS PAS KUN GZHI RNAM PAR SHES PA MED NA
SEMS DE GANG LA BRTEN PAR 'GYUR, 'JIG RTEN LAS 'DAS PA'I SEMS DE
LEGS PAR BYA BA BYED PA'AM, NYES PAR BYA BA BYED PA 'CHI 'PHO BA
NA LUS SMAD DAM STOD

NAS DROD YAL BAR 'GYUR BA'ANG MI RUNG STE ZHES BYA BA LA DE LEGS
PAR BYA BA BYED PA DANG, NYES PAR BYA BA BYED PA'I LUS KYI SMAD
DANG STOD NAS DROD YAL BAR 'GYUR TE, 'DI LTAR LEGS PAR BYA BA
BYED PA NI SMAD NAS SO, ,NYES PAR BYA BA BYED PA NI STOD NAS SO,
,DE NAS DE DAG KYANG KUN GZHI RNAM

@137A *, ,PAR SHES PAS YONGS SU GZUNG BAR MI 'DOD NA, LUS DROD
YAL BAR 'GYUR BA DE JI LTAR YIN, KUN GZHI RNAM PAR SHES PA DES
GZUNG BAS NI LUS 'DOR BAR BYED PA NA SMAD DAM STOD NAS JI LTAR
RIGS PAS DROD YAL BAR 'GYUR RO, ,'DOR BAR 'GYUR RO, ,JI LTAR NA
'JIG RTEN

PA'I RNAM PAR BYANG BA YANG MI RUNG ZHE NA, DE BSTAN PAR BYA STE,
'DOD PA'I 'DOD CHAGS DANG BRAL BAR BYA BA'I PHYIR, RAB TU SBYOR
BA NA 'DOD PA NA SPYOD PA'I SBYOR BA LAS BYUNG BA'I SEMS DE YANG
GZUGS NA SPYOD PA'I SEMS DANG LHAN CIG 'BYUNG BA DANG 'GAG PA MED
PA'I PHYIR DES BSGOS PA MED PA GZUGS NA SPYOD PA'I

SEMS DE SA BON MED PAR SKYE BA NYID YIN PAR 'GYUR TE, GZUGS NA
SPYOD PA'I SEMS 'DAS PA TSE RABS DU MAR SEMS GZHAN GYIS BAR DU
BCAD PA DE YANG 'DAS PA'I PHYIR MED PA NYID DE, MNYAM PAR GZHAG
PA'I SEMS DE'I SA BON NYID DU MI RUNG NGO, ,DE'I RGYU DE'I RKYEN
ZHES BYA BA NI, KUN GZHI RNAM PAR SHES PA LA

GNAS PA'I RANG GI SA BON LAS BYUNG BA'O, ,SBYOR BA LAS BYUNG BA'I
DGE BA'I SEMS DE NI NUS PA MED PA MA YIN PAS BDAG PO'I RKYEN NI
DE'I NUS PA YIN PAS RGYU'I RKYEN NYID NI MA YIN NO, ,DE BAS NA
BDAG PO'I RKYEN LAS 'DOD PA NA SPYOD PA'I SEMS DE 'BYUNG NGO, ,DE
BZHIN DU 'DOD CHAGS DANG BRAL BA LA SOGS PA

LA YANG SBYAR RO, ,JI LTAR 'JIG RTEN LAS 'DAS PA'I RNAM PAR BYANG
BA MI RUNG ZHE NA, DE BSTAN PAR BYA STE, DE NI GZHAN GYI SGRA LA
BRTEN PA DANG, SO SO RANG GI TSUL BZHIN YID LA BYED PA ZHES BYA
BA NI, SGRA DANG MTSUNGS PAR LDAN PA'AM, YID LA BYED PA'O, ,YID
KYI RNAM PAR SHES PA YANG DE LAS GZHAN PA'I

RNAM PAR SHES PA RNAM PAR G-YENG BAS BAR DU CHOD LA ZHES BYA BA
NI YANG DAG PA'I LTA BA DANG MTSUNGS PAR LDAN PA'I 'JIG RTEN LAS
'DAS PA'I SEMS RNAM PAR NYAMS PA ZHES BYA BA'I DON TO, ,GANG GI
TSE TSUL BZHIN YID LA BYED PA DANG MTSUNGS PA'I SEMS BYUNG BA
DE'I TSE, YID KYI RNAM PAR SHES PA

THOB PA'I BAG CHAGS BSGOS PA DES NI BAG CHAGS DANG BCAS TE 'GAGS
SHING 'DAS NAS YUN RING DU LON TE ZHES BYA BA LA YID KYI RNAM PAR
SHES PA THOS PAS BSGOS PA DE BAG CHAGS DANG BCAS PAR DUS RING DU
SHIN TU 'GAGS SHING SHIN TU 'DAS PAS YOD PA MA YIN NA PHYIS DE'I
RGYU CAN DAG YANG GANG

@137B LAS 'BYUNG BAR 'GYUR, TSUL BZHIN YID LA BYED PA DANG
MTSUNGS PAR LDAN PA'I SEMS DE LA THOS PA'I BAG CHAGS KYIS NI DE'I
SA BON YONGS SU 'DZIN PAR MI RIGS ZHES BYA BA LA, DE LA ZHES BYA
BA NI 'JIG RTEN PA'I YID KYI RNAM PAR SHES PA LA'O, ,THOS PA'I
BAG CHAGS ZHES BYA BA NI GZHAN GYI

SGRA LA BRTEN NAS THOS PA'I BAG CHAGS YID KYI RNAM PAR SHES PAS
BRTAGS PA'O, ,DE'I SA BON YONGS SU 'DZIN PAR MI RIGS ZHES BYA BA
NI 'JIG RTEN LAS 'DAS PA'I RNAM PAR BYANG BA'I SA BON YONGS SU
'DZIN PAR MI RIGS PA DES NA DE DE LAS SKYE BAR MI RUNG NGO, ,YANG
JI LTAR SA BON THAMS

CAD SMIN PA'I RNAM PAR SHES PA NI KUN NAS NYON MONGS PA'I RGYU
YIN NA, DE'I GNYEN PO 'JIG RTEN LAS 'DAS PA'I SEMS KYI SA BON DU
JI LTAR RUNG ZHES BYA BA LA RNAM PAR SMIN PA'I RNAM PAR SHES PA
DE NYID MI MTHUN PA'I PHYOGS KYI RGYUR GYUR PA YIN NA GNYEN PO'I
PHYOGS KYI RGYU NYID DU YANG MI RUNG NGO,

'JIG RTEN LAS 'DAS PA'I SEMS NI MA 'DRES PA STE ZHES BYA BA DANG,
DE NI SNGAR MA SKYES PAS DE'I GANG DE'I BAG CHAGS NI MED PA NYID
DO ZHES BYA BA LA, 'JIG RTEN LAS 'DAS PA'I SEMS DE'I BAG CHAGS NI
MED PA NYID DU THE TSOM MED DO, ,CHOS KYI DBYINGS SHIN TU RNAM
PAR DAG PA'I RGYU MTHUN PA THOS

PA'I BAG CHAGS KYI SA BON LAS DE 'BYUNG NGO ZHES BYA BA LA NYAN
THOS LA SOGS PA LAS BYE BRAG TU BYAS PA NI, ,CHOS KYI DBYINGS
SHIN TU RNAM PAR DAG PA'I RGYU MTHUN PA THOS PA'I BAG CHAGS SO,
,GANG GI PHYIR CHOS KYI DBYINGS SHIN TU RNAM PAR DAG PA NI NYON
MONGS PA DANG SHES BYA'I SGRIB PA RAB TU

SPANG PA'O, ,CHOS KYI DBYINGS SHIN TU RNAM PAR NGAG PA GANG YIN
PA DE'I RGYU MTHUN PA NI BSTAN PA'I CHOS TE MDO SDE LA SOGS PA'O,
,CHOS KYI DBYINGS KYI RGYU MTHUN PA MDOS DE LA SOGS PA THOS PA NI
CHOS KYI DBYINGS RGYU MTHUN PA THOS PA'O, ,DE THOS PA'I BAG CHAGS
NI CHOS KYI DBYINGS KYI RGYU MTHUN

PA THOS PA'I BAG CHAGS SO, ,YANG NA THOS PA NYID KYI BAG CHAGS NI
THOS PA'I BAG CHAGS TE, DE'I BAG CHAGS GANG KUN GZHI RNAM PAR
SHES PA LA GNAS PA DE'I RGYU CAN DE LAS 'JIG RTEN LAS 'DAS PA'I
SEMS 'BYUNG BAR 'GYUR RO, ,THOS PA'I BAG CHAGS GANG YIN PA DE
LTAR KUN

@138A *, ,GZHI RNAM PAR SHES PA'I NGO BO NYID YIN NAM, 'ON TE MA
YIN TE, DE CIR 'GYUR, KUN GZHI RNAM PAR SHES PA'I NGO BO NYID YIN
NO, DE JI LTAR KUN GZHI LTAR KUN GZHI RNAM PAR SHES PA DE'I GNYEN
PO'I SA BON NYID DU 'GYUR, 'ON TE DE'I NGO BO MA YIN NO, ,THOS
PA'I BAG CHAGS KYI SA

BON DE'I GZHI GZHAN YIN PAR 'GYUR RO, ,SANGS RGYAS RNAMS KYI
BYANG CHUB LA BRTEN NAS THOS PA'I BAG CHAGS 'JUG PAR 'GYUR ZHES
BYA BA NI CHOS KYI DBYINGS SHIN TU RNAM PAR DAG PA'I RGYU MTHUN
PA THOS PA'I BAG CHAGS DE NYID DO BRTEN NAS ZHES BYA BA NI GANG
GI RGUD LAS 'JUG PA STE, DE YANG LHAN CIG

'DUG PA'I TSUL GYIS CHU DANG 'O MA BZHIN DU NGO BO GCIG PAR 'JUG
PAR 'GYUR NA YANG DE DE'I NGO BO MA YIN PA NYID DE, KUN GZHI RNAM
PAR SHES PA MA YIN NO, ,DE'I PHYIR KUN GZHI RNAM PAR SHES PA'I
GNYEN PO YIN NO, ,DE LA CHUNG NGU DANG 'BRING DANG CHEN PO'I THOS
PA LAS BYUNG BA DANG, BSAM PA LAS BYUNG BA

DANG; BSGOMS PA LAS BYUNG BA YANG BLTA BAR BYA BA YIN PAS RE RE
ZHING RNAM PA GSUM PA NYID DU 'GYUR RO, ,DON GZHAN YANG THOS PA
LAS BYUNG BA NI CHUNG NGU'O, ,BSAMS PA LAS BYUNG BA NI 'BRING
NGO, ,BSGOMS PA LAS BYUNG BA NI CHEN PO'O, ,THOS PA DANG, BSAMS
PA DANG, BSGOMS PA LAN MANG DU BYA BA

DANG LDAN PA'I PHYIR ZHES BYA BA NI THOS PA LA SOGS PA LHAG PAR
BYED PA STE, DE YANG CHUNG DUN GYI RGYU LAS 'BRING DANG, 'BRING
LAS CHEN PO'O, ,NYON MONGS PA'I KUN NAS DKRIS PA'I GNYEN PO ZHES
BYA BA NI 'DOD CHAGS LA SOGS PA LHAG PAR 'JUG PA'I GNYEN PO'O,
,GANG GIS DE SPONG BA DE NI NGAN 'GRO'I GNYEN PO

YIN NO, ,GANG LA RNAM GRANGS GZHAN LA MYONG BAR 'GYUR BA'I LAS
GANG GIS NGAN SONG DU SKYE BAR 'GYUR BA DE YANG, NGES PAR 'GYUR
BA'I RGYU YIN NO, ,MDOR BSDU NA 'DAS PA DANG, MA 'ONGS PA DANG,
DA LTAR BYUNG BA'I NYES PAR SPYOD PA THAMS CAD KYI GNYEN PO'O,
,MA 'ONGS PA NA DGE BA'I BSHES GNYEN DAD PA DANG,

PHRAD PA THOB PA'I RGYU NYID KYANG YIN NO, ,BYANG CHUB SEMS DPA'
LAS DANG PO PA RNAMS KYI 'JIG RTEN PA YIN YANG CHOS KYI SKUR
BSDUS PA YIN PAR BLTA BAR BYA ZHES BYA BA LA, LAS DANG PO BZHES
BYA BA NI SO SO'I SKYE BO RNAMS SO, ,CHOS KYI SKUR BSDUS PA ZHES
BYA BA NI DE'I RGYUR GYUR PA'O, ,RNAM PAR GROL BA'I

@138B LUS SU BSDUS PA ZHES BYA BA LA, RNAM PAR GROL BA'I LUS DE'I
RGYUR GYUR PA NI NYAN THOS RNAMS RNAM PAR GROL BA'I RGYUR GYUR BA
STE, GANG LAS DE 'BA' ZHIG PA'I RNAM PAR GROL BAR 'GYUR GYI CHOS
KYI SKU NI MI THOB BO, ,JI LTAR KUN GZHI RNAM PAR SHES PAS RIG
PAR BYED KYI RNAM PAR SMIN PA'I RNAM

PAR SHES PAS NI MA YIN TE, 'GOG PA LA SNYOMS PAR ZHUGS PA'I KUN
GZHI RNAM PAR SHES PA NI MA YIN NO, ,RNAM PAR SHES PA DANG MI
'BREL PA'I ZHES GSUNGS PAS ZHES BYA BA NI KUN GZHI RNAM PAR SHES
PA YOD PA NYID DU GRUB BO, ,GANG BCOM LDAN 'DAS KYIS 'DI'I RNAM
PAR

SHES PA LUS LAS 'DAS PA MA YIN NO ZHES GSUNGS PA DE NI RNAM PAR
SMIN PA'I RNAM PAR SHES PA MA YIN PA GZHAN LA MI RUNG NGO, ,GANG
GI PHYIR 'GOG PA LA SNYOMS PAR ZHUGS PA NA 'JUG PA'I RNAM PAR
SHES PA'I GNYEN PO SKYES PA NA DE NI ZHI BA NYID MTHONG NGO,
,YANG GAL TE RTOG PA SKYES PA NA

DE YANG 'BYUNG BAS DE LAS DGONGS NAS MA 'DAS PA'O ZHES GSUNGS PA
YIN NO ZHES ZER NA, DE NI MI RUNG STE GANG GI PHYIR DE DAG NI DE
LAS LANGS PA NA YANG 'BYUNG BAR 'GYUR TE, RNAM PAR SMIN PA'I RNAM
PAR SHES PA 'GAGS PAS NYID MTSAMS SBYOR ZHING SPREL BA DE GANG GI
PHYIR MED NA 'BYUNG BA'I SRID PA

MNGON PAR 'GRUB PA YANG YOD PA MI 'GYUR RO, GANG YANG 'GOG PA'I
SNYOMS PAR 'JUG PA LA YID KYI RNAM PAR SHES PA YOD PAS SEMS DANG
BCAS PA'O SNYAM DU SEMS PA DE LTAR NA YANG SEMS NI MI RUNG STE,
SNYOMS PAR 'JUG PAR MI RUNG BA'I PHYIR KUN GZHI RNAM PAR SHES PA
RANG GI MTSAN

NYID JI SKAD BSTAN PA POR NAS 'JUG PA'I RNAM PAR SHES PA'I BYE
BRAG LA 'GOG PA'I SNYOMS PAR 'JUG PA SEMS DANG BCAS PA NYID DU
'DOD PA DE NI MI RUNG NGO, ,CI'I PHYIR ZHE NA, SNYOMS PAR 'JUG PA
MI RIGS TE, DE LA YOD PA DANG BRAL BAR MTHONG BA'I PHYIR DE LAS
GZHAN PA'I SEMS YIN NO, ,'DU SHES

DANG TSOR BA DAG NI 'DIR 'GOG PA YIN TE, DE DANG DE NI 'GOG PA'I
YOD PAS DE DANG DE 'GOG PAS RAB TU BSGOS PA DE LA SNYOMS PAR 'JUG
PA MI RIGS PAR 'GYUR RO, ,KUN GZHI RNAM PAR SHES PA YOD PAR KHAS
LEN NA NI SKYON DE MED DE, DE LA GNAS PAR 'DOD PA'I DE DANG MI
MTHUN PA DE LAS GZHAN

@139A *, ,PA'I SEMS DANG SEMS LAS BYUNG BA DE'I GNYEN PO 'BYUNG
GI RNAM PAR GSAL BAR BSTAN PA NI KUN GZHI RNAM PAR SHES PA MA YIN
NO, ,DES NA DE LAS GZHAN PA LA NI SEMS DE MI 'BYUNG NGO, ,CI'I
PHYIR ZHE NA, DMIGS PA DANG RNAM PA MI DMIGS PA'I PHYIR TE, SEMS
DANG

SEMS LAS BYUNG BA'I RGYUN NI DMIGS PA DANG RNAM PAR SHES PA MED
PA MA YIN NO, ,SNYOMS PAR 'JUG PA'I SEMS KYANG DMIGS PA DANG RNAM
PA MED PA'I NGO BOR MI 'GYUR BA ZHIG NA DE DAG GNYI GA LA YANG MI
DMIGS SO, ,KUN GZHI RNAM PAR SHES PA YOD PAR 'DOD PA LAS NI RKYEN
'DI DAG YOD

PAR MI 'GYUR TE, DE'I RTEN NYE BAR GZUNG BAS RAB TU PHYE BA'I
PHYIR RO, ,DE LA 'JUG PA'I RNAM PAR SHES PA DGE BA LA SOGS PA'I
BYE BRAG YOD NA RNAM PAR SHES PA DE LA DGE BA DANG MI DGE BA DANG
LUNG DU MA BSTAN PA NYID DU 'GYUR NA RE ZHIG DGE BA NI MA YIN TE,
DGE BA'I RTZA BA DANG MTSUNGS PAR LDAN PAR

THAL BAR 'GYUR BAS DE NI 'GAL LO NGO BO NYID KYIS KYANG MA YIN
NO, ,RNAM PAR SHES PA DE NI DGE BA DANG MI DGE BA'I MTSUNGS PAR
LDAN PA DANG MA BRAL BAR YANG 'GYUR RO, ,SNYAM PAR 'JUG PA'I SEMS
DGE BA NYID YIN PAS MA CHAGS PA LA SOGS PA'I DGE BA'I RTZA BA
DANG MTSUNGS PAR LDAN PA

MI 'DOD PA'I YANG THOB PAR 'GYUR NA, 'DI LTAR NI MI 'DOD DE, DGE
BA'I SEMS KYI KHYAD PAR GZHAN LA YANG THAMS CAD DU DE THAL BAR
'GYUR BA'I PHYIR RO, ,MI DGE BA DANG LUNG DU MA BSTAN PA LA YANG
MED PAS MI DGE BA DANG LUNG DU MA BSTAN PA LA YANG MI RIGS TE,
'DOD CHAGS DANG BRAL BA'I DUS

NYID NA MI DGE BA'I RTZA BA THAMS CAD SPANGS PAS DES NA MI DGE BA
MA YIN NO, ,SNYOMS PAR 'JUG PA NI DGE BA YIN PA'I PHYIR LUNG DU
MA BSTAN PA YIN NO, ,'DI'I PHYIR YANG DE DGE BA MA YIN TE, 'DU
SHES DANG TSOR BA KUN TU SPYOD PAR THAL BAR 'GYUR TE, DGE BA'I
RTZA BA MED PAR DGE BA NYID NI

MED PA'I PHYIR RO, ,DGE BA'I RTZA BA LA KUN TU SPYOD PA BZHIN DU
'DU SHES DANG TSOR BA LA SPYOD PAR YANG 'GYUR TE, RGYU LA KHYAD
PAR MED PA'I PHYIR RO, ,DES NA 'DI LTAR RIGS TE, MI MTHUN PA'I
PHYOGS KUN TU SPYOD PA NA GNYEN PO'I PHYOGS MED PA NYID DO, ,'DOD
CHAGS LA SOGS PA MNGON

@139B DU SPYOD PA NA MI SDUG PA LA SOGS PA MED PA BZHIN NO, ,DE
LTAR DE LAS SEMS GZHAN YOD PA MA YIN NO, ,'DI LTAR YANG DE NI KUN
GZHI RNAM PAR SHES PA MA YIN PA SEMS GZHAN YOD NA, REG PA DMIGS
PAR THAL BAR 'GYUR ZHING, DGE BA KUN TU SPYOD PAR YANG 'GYUR TE,
MNYAM PAR

GZHAG PA'I GNAS SKABS GZHAN BZHIN DU ZHES BYA BA NI LHAG MA'O,
,DE'I PHYIR MNYAM PAR GZHAG PA NA 'JUG PA'I RNAM PAR SHES PA'I
KHYAD PAR YOD NA, DES NA DE NI TING NGE 'DZIN LAS SKYES PA'I SHIN
TU SBYANGS PA'I PHYIR MTSAN NYID CAN GYI TSOR BA BDE BA'AM, TSOR
BA SDUG BSNGAL BA'I REG PA 'DOR

BAR MI 'GYUR RO, ,DES NA RKYEN DE DAG LAS BDE BA DANG, BDE BA
YANG MA YIN SDUG BSNGAL BA YANG MA YIN PA TSOR BA DAG TU 'GYUR
RO, ,DE CI'I PHYIR ZHE NA, DE'I MTHUS MNYAM PAR GZHAG PAR 'GYUR
PA STE, MNYAM PAR GZHAG PA'I KHYAD PAR GZHAN DAG LA YANG TSOR BA
DE DAG 'BYUNG BA'I MTHU YOD PA

MTHONG BA DE BZHIN DU 'DIR YANG NYID MTSAMS SBYOR BA'I RGYU'I NGO
BO REG PA'I RKYEN GYIS TSOR BA 'BYUNG BA 'GYUR NA, DE NI RIGS PA
NYID DE, 'DU SHES RGYUN CHAD PA TZAM DU 'GYUR TE, REG PA'I STOR
BA KHAS LEN PAS DE LA NI 'DU SHES RGYUN CHAD PA TZAM DU 'GYUR NA,
DE LTAR MI 'DOD DE, GNYI GA YANG RGYUN

CHAD PAR GSUNGS PAS DE'I PHYIR THEG PA NI MI RUNG NGO, ,RNAM PAR
SHES PA GZHAN DANG DE DANG LHAN CIG MTSUNGS PAR LDAN PA'I REG PA
YOD NA SEMS DANG DAD PA LA SOGS PA'I DGE BA'I RTZA BA KUN DU
'BYUNG BAR 'GYUR BAR PHYIR NA RNAM PAR SHES PA DANG MTSUNGS PAR
LDAN PA'I REG PA 'BYUNG BAS DE DANG LHAN

CIG SKYES PA'I SEMS PA YANG YOD DE ZHES GSUNGS PAS SEMS PA YANG
'BYUNG BAR 'GYUR BA NYID DO, ,DE 'BYUNG BAR 'GYUR BA YOD NA DGE
BA'I SEMS MNGON PAR 'DU BYED PA NYID YIN PA'I PHYIR DAD PA LA
SOGS PA DGE BA'I RTZA BA KUN TU SPYOD PA YANG 'BYUNG BAR 'GYUR BA
ZHIG NA DE LTAR NI MI 'DOD DO, ,GAL

TE JI SKAD BSTAN PA'I SKYON RNAMS SPANG BAR BYA BA'I PHYIR DANG,
'GAL BA SPANG BAR BYA BA DANG, DES SUN DBYUNG BA'I PHYIR SEMS LAS
BYUNG BA'I PHYIR SEMS LAS BYUNG BA BZHAG NAS SEMS TZAM KHAS LEN
PAR BYED NA DE YANG MI RUNG STE, RTEN LAS BRTEN PA DBYER MI RUNG
BA'I PHYIR TE, RTEN NI SEMS TZAM MO, ,BRTEN PA NA SEMS LAS BYUNG

@140A *, ,BA STE; RTEN DANG BRTEN PA SEMS LAS BYUNG BA DAG 'KHOR
BA THOG MA MED PA NAS PHAN TSUN MED PA MA YIN PAS DUS THAMS CAD
DU DE BZHIN DU 'JUG PA NA RTEN DANG BRTEN PA DAG 'BAD PA DANG
LDAN PAS KYANG DBYER MI NUS TE, CI'I PHYIR ZHE NA, DPE YOD PA'I
PHYIR TE, GANG DUS THAMS CAD

DU LHAN CIG 'JUG PA'I RTEN PA DE NI RTEN LAS DBYER RUNG BAR YOD
PA MA YIN TE, SKYE BA DANG 'JUG PA LA SOGS PA LA PHAN TSUN MED NA
MA YIN PA'I PHYIR 'BYUNG BA LAS GYUR PA BZHIN NO, ,DE BZHIN DU
SEMS TZAM LAS SEMS LAS BYUNG BA YANG DBYER MI RUNG BA'I PHYIR MI
RIGS SO, ,GZHAN YANG RTEN PAS

BRTEN PA DBYE BAR RIGS PA MA YIN TE, 'DU SHES DANG TSOR BA DAG NI
DE'I MI MTHUN PAR 'GYUR BAS RNAM PAR SUN DBYUNG BA'I PHYIR KUN TU
SPYOD PA MED LA DE LAS GZHAN PA DAG KYANG MA YIN TE, MI RIGS PA'I
PHYIR RO, ,RGYU GANG GIS SHE NA, KUN TU 'GRO BA NYID YIN PA LAS
DE BZHIN DU MED PA'I PHYIR TE, DE

LAS GZHAN PA DAG KYANG RNAM PA DE NYID KYIS GZHAN PA DE LA BYE
BRAG GI RGYU MED PA'I PHYIR KUN TU SPYOD PA MED PAR 'GYUR BA ZHIG
NA, DE LTAR NA MI 'DOD DE, MTHONG BA DANG 'GAL BA'I PHYIR RO,
,SEMS DANG BCAS PA'I SNYOMS PAR 'JUG PA BRTAG PA RDZOGS SO,, ,,DA
NI GANG YANG PHYOGS

GNYIS DE'I DON BRJOD PAR BYA STE, GANG YANG GANG DAG 'GOG PA'I
SNYOMS PAR 'JUG PA NI YID KYI RNAM PAR SHES PAS SEMS DANG BCAS PA
NYID YIN GYI, KUN GZHI RNAM PAR SHES PAS NI MA YIN NO SNYAM DU
SEMS SO, ,YANG DE DAG GI SEMS NI DGE BA DANG MI DGE BA DANG LUNG
DU MA BSTAN PAR MI

'THAD PA'I PHYIR ZHES BYA BA LA, DE NI DGE BA NYID YIN PAS NA RE
ZHIG MI DGE BA MED PA NYID DO, ,LUNG DU MA BSTAN PA SPYOD LAM
DANG LDAN PA DANG, BZO'I GNAS DANG, SPRUL PA DANG LDAN PA GANG
YIN PA DE LA YANG SPRUL PA DANG MED PA PO NYID DO, ,'ON TE RNAM
PAR SMIN PA LUNG DU MA BSTAN PA YIN NA NI DE NI

KUN GZHI RNAM PAR SHES PA NYID YIN TE, LUNG DU MA BSTAN PA LNGA
NI MED DO, ,GAL TE SEMS DE DGE BA YIN NA NI DE LA MA CHAGS PA LA
SOGS PA'I DGE BA'I RTZA BA DANG MTSUNGS PAR LDAN PAR 'GYUR TE, DE
LTA BU NI SEMS MED PA YIN NA NYON MONGS PA CAN GYI YID GNAS GYUR
PAS DGE BAR GYUR BA'I

@140B GNAS SKABS DGE BA'I SEMS DE LA BRTEN CING DMIGS NAS GSUM
'DUS PA'I REG PA JI LTAR 'BYUNG BAR MI 'GYUR, REG PA YOD PAR GYUR
NA DE LTAR NA YANG 'GOG PA'I SNYOMS PAR 'JUG PA MED PA NYID DU
'GYUR TE, DE SEMS DANG SEMS LAS BYUNG BA MA 'GAGS PA'I PHYIR RO,
,YANG LA LA

DAG DGE BA'I SEMS KYIS BDE BA SKYED PAS DGE BA STE, SNYOMS PAR
'JUG PA 'DREN PAR BYED PA'I SEMS KYI SBYOR BA'I SHUGS KYIS DGE BA
YIN NA YANG BAG CHAGS LA SOGS PA DANG LHAN CIG MTSUNGS PAR LDAN
PAS NI MA YIN TE, NUS PA 'DUS PA NI 'DUS PA ZHES BYA BA NAS SO,
,DES NA DE NI DGE BA YIN

YANG SKYED PAR BYED PA GSUM 'DUS PA'I MTHU STE, RGYU MTHUN PA'I
'BRAS BU 'BYUNG BA BZHIN NO ZHES RTOGS NA, DE CI YANG GANG DANG
GANG SBYOR BA'I SEMS DGE BA YIN PA DE NI DGE BA'I RTZA BA DANG
MTSUNGS PAR LDAN PA YIN LA, DES 'PHANGS PA YANG MA CHAGS PA LA
SOGS PA'I DGE BA'I RTZA BA DANG MTSUNGS PAR LDAN

PAR 'GYUR TE, DE BAS NA SNYOMS PAR 'JUG PA'I SBYOR BA'AM, SNYOMS
PAR 'JUG PA DE DAG DANG 'GAL BAR GNAS PA'I BAG CHAGS LA SOGS PA
RNAMS GANG GI PHYIR MI 'JUG LA DGE BA NI YANG 'JUG GO ZHES ZER
NA, GANG DE LTA BU NI SUS KYANG MI 'DOD DE, RGYU MTHUN PA'I 'BRAS
BU YANG GANG GI PHYIR KUN TU SBYOR BA

DANG BCAS PA'I CHOS RNAMS NI KUN TU SBYOR BA DANG BCAS PA NYID DU
'GYUR, RNAM PAR SHES PA DANG BCAS PA YANG KUN GZHI RNAM PAR SHES
PA DANG LHAN CIG GI DNGOS PO NYID DU GYUR PA NA, JI LTAR KUN GZHI
RNAM PAR SHES PA NI MED CING, KUN GZHI RNAM PAR SHES PA MA YIN PA
NI DE BZHIN DU GNAS PA NYID DU 'GYUR TE, DE YANG 'O MA DANG CHU

MNYAM PAR BSRES PA BZHIN NO ZHES BYA BAS DPES BSTAN TO, ,YANG JI
LTAR 'JIG RTEN PA'I 'DOD CHAGS DANG BRAL BA'I KUN GZHI RNAM PAR
SHES PA GCIG LA MNYAM PAR BZHAG PA'I SA PA'I NYON MONGS PA'I BAG
CHAGS SPANGS PA DANG, MNYAM PAR BZHAG PA'I SA PA'I DGE BA'I BAG
CHAGS RGYAS PAR

RTEN GNAS GYUR 'GYUR RO, ,DE BZHIN DU 'DI LA YANG BLTA BAR BYA
STE, 'GOG PA LA SNYOMS PAR ZHUGS PA DE YANG RNAM PAR SHES PA MED
PA MA YIN NO ZHES GSUNGS PA DES NI KUN GZHI RNAM PAR SHES PA DE
YOD PA NYID DU BSGRUBS SO,, ,,BAM PO GSUM PA, GANG BCOM LDAN 'DAS

@141A *, ,KYIS 'DI'I RNAM PAR SHES PA LUS LAS MA 'DAS SO ZHES
GSUNGS PA DE RNAM PAR SMIN PA'I RNAM PAR SHES PA MA YIN PA GZHAN
LA MI 'THAD DE, GANG GI PHYIR 'GOG PA'I SNYOMS PAR 'JUG PA LA
'JUG PA'I RNAM PAR SHES PA SPANGS PAS MI 'BYUNG STE, DE NI

ZHI BAR MTHONG BAS SO, ,YANG GANG LA LA LANGS PA NA DE YANG
'BYUNG BAR 'GYUR BAS DE'I PHYIR DE LAS DGONGS NAS MA 'DAS PA YIN
NO ZHES GSUNGS PA YIN NO ZHES RTOGS NA, DE NI MI RIGS TE, DE DAG
GI LTAR NA RNAM PAR SMIN PA'I RNAM PAR SHES PA'I NYID MTSAMS
SBYOR ZHING SPREL BA GANG RGYUN CHAD CE

MED NA, MNGON PAR 'GRUB PA RIGS PAR MI 'GYUR BAS LANGS PA NA YANG
'BYUNG BAR 'GYUR BA YOD PA MA YIN NO, ,GANG YANG KUN GZHI RNAM
PAR SHES PA MA YIN PAR YID KYI RNAM PAR SHES PA DANG BCAS PAS
'GOG PA'I SNYOMS PAR 'JUG PA SEMS DANG BCAS PA NYID YIN NO SNYAM
DU SEMS

PAS DE BAS NA DE LTAR MI 'THAD DO, ,'DI LTAR NA YANG MI 'THAD DE,
GANG BCOM LDAN 'DAS KYIS LUS KYI 'DU BYED 'GAG PAR 'GYUR ZHING,
YID KYI 'DU BYED NI DBUGS 'BYUNG BAR DANG RNGUB PA'O, ,NGAG GI
'DU BYED NI RNAM PAR RTOG PA DANG RNAM PAR DPYOD PA'O, ,YID KYI
'DU BYED NI SEMS PA DANG 'DU SHES

SO ZHES GSUNGS PA DE LA, JI LTAR RNAM PAR RTOG PA DANG RNAM PAR
DPYOD PA 'GAG PAR GYUR NA NGAG 'JUG PAR MI 'GYUR LA, DE BZHIN DU
YID KYI 'DU BYED 'GAG PAR GYUR NA YID 'JUG PAR 'BYUNG BAR MI
'GYUR RO, ,GAL TE JI LTAR SNYOMS PAR 'JUG PA'I DUS NA LUS KYI 'DU
BYED 'GAGS NA YANG LUS

GNAS PAR 'GYUR LA, DE BZHIN DU YID KYI 'DU BYED 'GAGS PAR GYUR
KYANG YID GNAS PAR 'GYUR RO ZHES 'DOD NA, DE LTAR BU DE YANG MI
'THAD DE, GANG LUS GNAS PA NI RGYU RNAM PA GZHAN GYIS KYANG YIN
TE, LUS KYI 'DU BYED PA BCOM LDAN 'DAS KYIS GSUNGS PA 'DI LTA
STE, ZAS DANG, SROG GI

DBANG PO DANG RNAM PAR SHES PA STE, GANG DBUGS RNGUB PA DANG
'BYUNG BA MED NA YANG GNAS PAR 'GYUR BA NYID DO, ,YID LA NI 'DU
BYED PA NYID GZHAN MED PAS YID KYI RNAM PAR SHES PA GANG RNAM PAR
GNAS PA DE MED NA, SEMS MED PA'I GNAS SKABS NYID 'THOB PAR 'GYUR
RO, ,RNAM PAR SMIN

@141B PA'I RNAM PAR SHES PA NYID LA BCOM LDAN 'DAS KYIS RNAM PAR
SHES PA'I SGRAR GSUNGS PA 'DOD PAS, DES NA YANG LANGS PA NA SA
BON THAMS CAD LA LAS 'JUG PA'I RNAM PAR SHES PA 'BYUNG BAR 'GYUR
RO ZHES 'DOD DO, ,GANG YANG GZUGS DANG SEMS KYI MJUG THOGS SU
'BYUNG BA

CHOS RNAMS KYI SA BON DU RTOG PA ZHES BYA BA LA, GZUGS KYI SKAD
CIG SNGA MA NI GZUGS KYI SKAD CIG PHYI MA'I RGYU NYID RNAM PAR
SHES PA'I SA BON NYID RNAM PAR SHES PA'O, ,DE LA GZUGS MED PA NAS
SHI 'PHOS PA'I GZUGS NA'I 'GAGS NAS RING DU LON PAR GYUR NA YANG
'BYUNG BA'I RGYUR GZUGS

JI LTAR 'GYUR, 'DU SHES MED PA NAS SHI 'PHOS PA DANG, 'GOG PA'I
SNYOMS PAR 'JUG PA LAS LANGS PA'I TSE YANG DE'I SEMS NI 'GAGS NAS
RING DU LON PAR GYUR NA SEMS 'BYUNG BA DE'I RGYU NYID DU SEMS DE
JI LTAR 'GYUR, DE LTA YIN NA DGRA BCOM PA'I PHUNG PO LHAG MA MED
PA'I MYA

NGAN LAS 'DAS PA YANG MI 'THAD DE, RGYU GZUGS DANG SEMS DAG ZAD
PA MED PA'I PHYIR RO, ,GANG 'DAS PA DE MA THAG PA'I RKYEN NYID
KYI DANG PO'I GZUGS KYI SKAD CIG LAS NI GZUGS, RNAM PAR SHES PA
LAS NI RNAM PAR SHES PA 'BYUNG BAR BLTA BAR BYA'I RGYU'I RKYEN
LAS NI MA YIN NO, ,

DE LTAR NA KUN GZHI RNAM PAR SHES PA YOD PA NYID DU 'GRUB BO, ,JI
LTAR NA 'JUG PA'I RNAM PAR SHES PA LA GNAS PA TZAM GYIS RTEN GNAS
PAR GYUR PAR MI RIGS PA DE TSIGS SU BCAD PA GSUM GYIS BSTAN TE,
BYANG CHUB SEMS DPA' BZANG PO'I SEMS ZHES BYA BA NI YID KYI RNAM
PAR SHES

PA GNYEN PO DGE BA DANG MTSUNGS PAR LDAN PA STE, 'JIG RTEN LAS
'DAS PA ZHES BYA BA'I DON TO, ,RNAM PAR SHES PA LNGA SPANGS PA
ZHES BYA BA NI MIG GI RNAM PAR SHES PA LA SOGS PA RNAM PA LNGA
SPANGS PA'O, ,BSAL BA DE LAS GZHAN PA LA ZHES BYA BA NI KUN NAS
NYON MONGS PA CAN GYI

YID KYI RNAM PAR SHES PA GZHAN PA LA STE, DGE BA ZAG PA DANG BCAS
PAS MI DGE BA ZAG PA DANG BCAS PA YONGS SU SPANG BA'I DON DU
BZANG PO ZHES SMOS BZHIN DU YANG DE LAS GZHAN PA LA ZHES SMOS SO,
,SEMS NI JI LTAR 'GYUR BAR BYED CES BYA BA NI KUN NAS NYON MONGS
PA THAMS CAD

@142A *, ,KYI SA BON CAN KUN GZHI RNAM PAR SHES PA SA BON MED PAR
BYED CES BYA BA'I THA TSIG GO, ,GNYEN PO GYUR PA YIN ZHES BYA BA
LA, GNYEN PO YONGS SU GYUR PA YIN NO, ,SPANGS PA MIN PHYIR MI
RUNG NGO STE, KUN NAS NYON MONGS PA SPANGS PA LAS 'GYUR GYI, 'DI
LTAR GNYEN PO NI

SPANGS PA MA YIN PA DE'I PHYIR DE NI SPANGS PA'I RGYU YIN NA YANG
'DI LTAR 'GYUR TE, DE LTA YIN NA YANG RGYU 'BRAS THA DAD MED PAR
'GYUR PA'I SKYON DU THAL BAR 'GYUR TE, SPANGS PA ZHES BYA BA NI
MYA NGAN LAS 'DAS PA STE, 'BRAS BU DANG GNYEN PO ZHES BYA BA NI
LAM DAG STE, 'BRAS BU DANG GNYEN PO NI SPANGS PA YIN ZHES BYA BA

'DIR GCIG PA NYID DU 'GYUR BAS GNYEN PO SKYES PA TZAM GYIS MYA
NGAN LAS 'DAS PA NYID DU 'GYUR RO, ,GAL TE SA BON BRAL BA'AM,
,DNGOS PO MED PAR 'GYUR 'DOD NA, ,ZHES BYA BA LA, 'JUG PA'I RNAM
PAR SHES PA RNAMS SA BON MED PAR BYAS PA'AM, DNGOS PO MED PA NYID
DU 'GYUR BAR 'DOD NA, DE MED PA NA

GNYIS MED PA'O, ,'GYUR BA RUNG BA MA YIN NO ZHES BYA BA STE,
MNYAM PAR GZHAG PA'I GNAS SKABS NA 'JUG PA'I RNAM PAR SHES PA DAG
NYE BAR GYUR PA MA YIN PAS NA SA BON MED PAR 'GYUR BA'I PHYIR
RAM, DNGOS PO MED PAR BYAS PAS DE NI DNGOS PO MED PA'O, ,DES NA
DE LTAR 'GYUR BA RUNG BA MA

YIN NO, ,KUN GZHI RNAM PAR SHES PA YOD NA NI 'JUG PA'I RNAM PAR
SHES PA DE DAG RING BAR GYUR PA YIN NA YANG DE'I SA BON KUN GZHI
RNAM PAR SHES PA LA GNAS PA DE SA BON DANG BRAL BA'AM, DNGOS PO
MED PAR BYA BAR NUS SO, ,DES NA 'DI LTAR GYUR PA DANG LDAN PA KUN
GZHI RNAM PAR SHES PA

NYID 'DOD PAR 'GYUR RO, ,DE LTAR SGRUB PA'I KUN GZHI RNAM PAR
SHES PA NYID DE'I RNAM PA'I BYE BRAG BSTAN PAR BYA BA'I PHYIR, DE
LA BAG CHAGS RNAM PA GSUM GYI BYE BRAG GIS ZHES BYA BA STE, DE LA
MNGON PAR BRJOD PA'I BAG CHAGS KYI BYE BRAG NI 'DI LTA STE, MIG
CES RJOD PAR BYED PA'I RNAM PAR

SMIN PA'I RNAM PAR SHES PA'I BAG CHAGS DE NI MIG MNGON PAR 'GRUB
PA'I RGYUR 'GYUR TE, MIG GANG GRUB CING RNAM PAR SMIN PA LAS
SKYES PAR BRJOD PAR BYA BA DE MIG CES BRJOD PA'I RGYU LAS GYUR
PA'O, ,DE BZHIN DU RNA BA LA SOGS PA BRJOD PAR BYA BA THAMS CAD
LA ZHES BYA BA NI 'DI'I BYE BRAG GO, ,

@142B BDAG TU LTA BA'I BAG CHAGS KYI BYE BRAG CES BYA BA NI 'JIG
TSOGS LA LTA BA'I DBANG GIS NYON MONGS PA CAN GYI YID GANG GIS
KUN GZHI RNAM PAR SHES PA LAS BDAG CES BAG CHAGS SGO BAR BYED DE,
GANG GIS BDAG CES BYA BA DANG, GZHAN ZHES BYA BA'I BYE BRAG 'DIR
'GYUR BAR BYED DO, ,SRID PA'I

YAN LAG GI BAG CHAGS KYI BYE BRAG CES BYA BA NI GANG DGE BA DANG,
MI DGE BA DANG, MI G-YO BA'I 'DU BYED MTHAR THUG PA MED PAR 'JUG
PA STE, 'DI DAG NI JI LTAR SHES BYA'I MTSAN NYID RGYAS PA NYID DU
BSHAD PAR BYA'O, ,DE LA 'PHEN PAS RAB TU DBYE BA NI ZHES BYA BAS
NI 'PHAGS PA'I RNAM PA'I BYE

BRAG GO, ,BAG CHAGS GSAR DU 'BYUNG BA ZHES BYA BA NI GANG DANG
POR BYUNG BA'I BAG CHAGS DE STE, BYE BRAG DE SKAD DU BRJOD PA'I
KUN GZHI RNAM PAR SHES PA DE MED DU ZIN NA 'DU BYED 'BYUNG BA
DANG 'GAGS PAS YONGS SU BSGOS PA'I RNAM PAR SHES PA DANG LEN PAS
YONGS SU GZUNG BA'I 'BYUNG BA'I

SRID PA LA MNGON PAR PHYOGS PAS BYAS PA'I SRID PA MI RUNG NGO,
,SRID PA STE, 'DI LAS SKYE BA MNGON PAR GRUB PAS NA SRID PA'O,
,'DI NI LEN PA ZHES BYA BA DGE BA'AM, MI DGE BA GOMS PA'I 'BRAS
BU'O, ,DE LA RNAM PAR SMIN PAS RAB TU DBYE BA ZHES BYA BA NI GANG
'DU BYED DANG, SRID PA'I RKYEN

GYIS 'PHANGS PA'I 'GRO BA DAG TU RNAM PAR SMIN PA STE, RNAM PAR
SMIN PA ZHES BRJOD PA'I KUN GZHI RNAM PAR SHES PA'I BYE BRAG DE
MED DU ZIN NA RGYU MED PAS YANG SRID PA CAN NYID KYI CHOS GZUGS
CAN GYI DBANG POR MIG LA SOGS PA RNAMS 'BYUNG BAR RUNG BA MA YIN
TE, DE NI RNAM PAR SMIN PA'I

'BRAS BU YIN PAS SO, ,DE LA RGYU NYID DU RAB TU DBYE BA ZHES BYA
BA LA YANG KUN GZHI RNAM PAR SHES PA DE NYID LA YID RTEN PA'I
PHYIR BDAG TU BLTA BA DANG, BDAG TU 'DZIN PA'I RGYU MTSAN NYID
KYI KUN GZHI RNAM PAR SHES PA'I BYE BRAG STE, RGYU MTSAN ZHES BYA
BA DE MED NA 'JIG TSOGS LA LTA BA'I RGYU GANG YIN

PA YID KYIS BDAG TU BANG BA DE'I DMIGS PA MI RIGS TE, DE NI RGYU
MTHUN PA'I 'BRAS BU YIN PAS SO, ,DE LA MTSAN NYID KYIS RAB TU
DBYE BA ZHES BYA BA LA, DE NI RNAM PA MANG DU 'BYUNG NGO, ,DE
YANG THUN MONG GI MTSAN NYID DANG, THUN MONG MA YIN PA'I MTSAN
NYID DANG, TSOR BA MED PA 'BYUNG BA'I SA BON GYI

@143A *, ,MTSAN NYID DANG, TSOR BA DANG BCAS PA 'BYUNG BA'I SA
BON GYI MTSAN NYID DE ZHES BYA BA NI MDOR BSTAN PA'O, ,DE LA KUN
GZHI RNAM PAR SHES PA NI SEMS CAN THAMS CAD KYI THUN MONG GI SNOD
KYI 'JIG RTEN RGYUR GYUR PAS NA, TSOR BA MED PA 'BYUNG BA'I SA
BON NO, ,GANG THUN MONG MA YIN

PA ZHES BYA BA DE NI KUN GZHI RNAM PAR SHES PA SO SO RANG GI
GZUGS LA SOGS PA DANG, SKYE MCHED RNAMS KYI RGYUR GYUR PA STE, DE
NI TSOR BA DANG BCAS PA 'BYUNG BA'I SA BON NO, ,DE LTA BU'I RNAM
PA CAN GYI KUN GZHI RNAM PAR KUN SHES PA MED NA GANG SEMS CAN
THAMS CAD KYI THUN MONG GI LONGS SPYOD KYI RGYUR

GYUR PA SNOD KYI 'JIG RTEN YOD PAR MI 'GYUR RO, ,DE BZHIN DU KUN
GZHI RNAM PAR SHES PA GNYIS PA MED NA YANG SEMS CAN GYI 'JIG RTEN
YOD PAR YANG MI 'GYUR TE, DES NA SHING BZHIN DU TSOR BA 'BYUNG
BAR MI 'GYUR RO, ,YANG GNAS NGAN LEN GYI MTSAN NYID CES BYA BA NI
GANG RTEN LAS SU MI RUNG

BA NYID DO, ,SHIN TU SBYANGS PA'I MTSAN NYID NI GANG LAS SU RUNG
BA NYID DO, ,SPYAD ZIN PA'I MTSAN NYID NI KUN GZHI RNAM PAR SHES
PA MED NA YANG DANG YANG DU BYAS PA'I DGE BA DANG MI DGE BA'I LAS
GANG GIS 'BRAS BU 'BYUNG BA ZAD PAR 'GYUR BA DE YOD PAR MI RUNG
NGO, ,MA SPYAD PA'I MTSAN NYID NI GANG

MNGON PAR BRJOD PA'I BAG CHAGS KYI SA BON TE ZHES BYA BA NI MNGON
PAR BRJOD PA'I BAG CHAGS KYI BYE BRAG JI LTA BA BZHIN DU BSTAN
PA'O, ,THOG MA MED PA'I DUS NAS SPROS PA 'BYUNG BAS SA BON YIN
PA'I PHYIR RO ZHES BYA BA LA, THOG MA MED PA'I DUS NAS YANG DAG
PA'I THA SNYAD KYI RGYUR GYUR PA KUN

GZHI RNAM PAR SHES PA ZHES BRJOD PA DE MED NA MNGON PAR BRJOD
PA'I BAG CHAGS GSAR DU 'BYUNG BA YANG MI 'THAD DO, ,RNYING RNAMS
MED PAS DE'I PHYIR DA LTAR GYI MNGON PAR BRJOD PA YANG MA YIN NO,
,SNGA NA MED PAR YANG 'GYUR TE, GANG 'JIG RTEN NA THOG MA MED PA
NAS MA BYUNG BA'I PHYIR RO, ,DPE'I

MTSAN NYID NI CI SGYU MA SGYU MA BYAS PA'I RGYU NYID YIN PAS
'KHRUL PA'I GLANG PO LA SOGS PA'I RGYUR 'GYUR PA DE BZHIN DU KUN
GZHI RNAM PAR SHES PA DPE'I MTSAN NYID DU BSTAN PA YANG YANG DAG
PAR MA YIN PA'I KUN TU RTOG PA'I SA BON YIN PAS PHYIN CI LOG GI
RGYU MTSAN YIN TE, DE MED NA RGYU MTSAN

@143B NYID DU MI RUNG NGO, ,MA BSGRIBS LA LUNG DU MA BSTAN PA
ZHES BYA BA LA, MA BSGRIBS PA NI NYON MONGS PA CAN MA YIN PA STE,
NYON MONGS PA CAN GANG YIN PA DANG LUNG DU MA BSTAN PA NI MA
BSGRIBS LA LUNG DU MA BSTAN PA YIN GYI, JI LTAR GZUGS KYI KHAMS
SU SKYE BAS NYON MONGS PA DANG, DGE BA MA YIN PA DANG

LUNG DU MA BSTAN PA NI MA YIN NO, ,DGE BA DANG MI DGE BA'I RNAM
PAR SMIN PA NYID YOD NA KUN NAS NYON MONGS PAR LDOG PAR MI 'GYUR
RO, ,DE'I PHYIR NA DGE BA LAS DGE BA DANG, DGE BA LAS MI DGE BAR
'BYUNG BAS 'DUS BYAS LA MTHAR THUG PA MED DE, DES NA KUN NAS NYON
MONGS PA DANG, DGE BA ZAG PA

DANG BCAS PAS 'KHOR BAR 'GYUR RO, ,SHES BYA'I MTSAN NYID KYI
DBANG DU BYAS NAS BSTAN PA LA DE LA GZHAN GYI DBANG GI MTSAN NYID
GANG ZHE NA, DE NI MDOR BSDU NA ZHES BYA BA NI YANG DAG PAR BSDUS
PA'O, ,YANG DAG PA MA YIN PA KUN TU RTOG PAS BSDUS PA ZHES BYA BA
NI YANG DAG PA MA YIN PA KUN TU RTOG

PA'O; ;LUS DANG, LUS CAN DANG, ZAB PO'I RNAM PAR RIG PA ZHES BYA
BA DE LA, LUS NI MIG LA SOGS PA'I KHAMS LNGA'O, ,LUS CAN NI NYON
MONGS PA CAN GYI YID DO, ,ZA BA PO NI YID KYI KHAMS SO, ,DES NYE
BAR SPYAD PAR BYA BA'I RNAM PAR RIG PA NI PHYIR ROL GYI GZUGS LA
SOGS PA'I

KHAMS DRUG GO, ,DE LA NYE BAR SPYOD PA'I RNAM PAR RIG PA NI RNAM
PAR SHES PA DRUG GI KHAMS SO, ,DUS KYI RNAM PAR RIG PA NI 'KHOR
BA'I RGYUN 'JUG PA RNAM PAR CHAD PA MED PA NYID DO, ,GRANGS KYI
RNAM PAR RIG PA NI BGRANG BA'O, ,YUL GYI RNAM PAR RIG PA NI SNOD
KYI 'JIG RTEN NO, ,THA SNYAD

KYI RNAM PAR RIG PA NI MTHONG BA DANG, THOS PA DANG, SHES PA
DANG, RNAM PAR SHES PA STE, THA SNYAD RNAM PA BZHI'O, ,RE ZHIG DE
LTA BU'I RNAM PAR RIG PA DAG NI SHES BYA'I GNAS SU BSTAN PA NI
MNGON PAR BRJOD PA'I BAG CHAGS KYI RGYU CAN YIN NO, ,BDAG DANG
GZHAN GYI BYE BRAG GI RNAM PAR

RIG PA GANG YIN PA'I BYE BRAG GI RTEN NI BDAG TU LTA BA'I BAG
CHAGS KYI RGYU CAN NO, ,GANG BDE 'GRO DANG NGAN 'GRO DANG, 'CHI
'PHO BA DANG, SKYE BA'I RNAM PAR RIG PA STE, 'KHOR BA'I 'GRO BA
SNA TSOGS DE NI SRID PA'I YAN LAG GI BAG CHAGS KYI SA BON NYE BAR
LEN PA LAS BYUNG NGO, ,RNAM PAR RIG

@144A *, ,PA 'DI RNAMS KYIS ZHES BYA BA NI BSHAD MA THAG PA'I
RNAM PAR RIG PA DAG GO, ,KHAMS DANG, 'GRO BA DANG, SKYE GNAS
THAMS CAD BSDUS PA ZHES BYA BA NI KHAMS GSUM DANG DE'I KHONGS SU
GTOGS PA 'GRO BA RNAMS PA LNGA DANG, SKYE GNAS RNAM PA BZHI DAG
KUN

NAS NYON MONGS PA'O, ,BSDUS PA ZHES BYA BA NI DE'I NGO BO NYID
DO, ,GZHAN GYI DBANG GI MTSAN NYID CES BYA BA NI GZHAN GYI DBANG
GI BDAG NYID DE, YANG DAG PA MA YIN PA'I KUN TU RTOG PA BSTAN PA
YIN NO, ,RNAM PAR RIG PA 'DI RNAMS KYI RNAM PAR RIG PA TZAM NYID
YANG DAG PA MA YIN PA'I KUN TU

RTOG PAS BSDUS PA ZHES BYA BA DE LA YANG DAG PA MA YIN PA'I KUN
TU RTOG PAS BSDUS PA ZHES BYA BA NI DE'I NGO BO NYID DO, ,YOD PA
MA YIN PA DANG, NOR PA'I DON SNANG BA'I GNAS GANG YIN PA 'DI NI
ZHES BYA BA NI YOD PA MA YIN PA DANG, NOR BA'I DON SNANG BA'I
RGYU STE, DE LA YOD PA MA YIN PA NI MED PA STE,

'DI LTAR BDAG GI NGO BO DON DE BZHIN DU YOD PAR BZUNG NAS DE NYID
LA BDAG MED PAR BDAG CES SNANG BA STE, DE'I GNAS NI SNANG BA'I
GNAS TE RGYU ZHES BYA BA'I THA TSIG GO, ,DE LTA BU NI GZHAN GYI
DBANG GI MTSAN NYID DO, ,KUN TU RTOG PA'I MTSAN NYID GANG ZHE NA,
GANG DON MED KYANG 'DI LTAR BDEN PA NYID DU

SNANG BA'O, ,RNAM PAR RIG PA TZAM STE DON NYID DU ZHES BYA BA NI
YANG DAG PA MA YIN PA'I DON GYI SNANG BA STE, 'DI LTAR BDAG NYID
KYI DON SNANG BA TZAM DE'I SNANG BA'O, ,DON NYID DU SNANG BA ZHES
BYA BA NI GZUNG BA NYID DU SNANG BA STE, 'DI LTAR BDAG MED PA DE
BDAG TU SNANG BA'O, ,YONGS SU GRUB PA'I MTSAN NYID NI

GANG YOD PA MA YIN PA MI BDEN PA SNANG BA'I RGYU DON DE'I BDAG
NYID DU SNANG BA GTAN MED PAR 'GYUR BA STE, 'DI LTAR BDAG TU
SNANG BA GTAN MED PAR GYUR PA NYID NI BDAG MED PA TZAM YOD PAR
GYUR BA NYID YIN TE, 'DI DAG NI RNAM PAR SHES PA TZAM MO ZHES BYA
BA SA BCU PA LAS GSUNGS PA DANG, DGONGS PA

NGES PAR 'GREL PA'I MDO LAS KYANG, RNAM PAR SHES PA NI DMIGS PA
RNAM PAR RIG PA TZAM GYIS RAB TU PHYE BA CAN NO ZHES NGAS BSHAD
DO ZHES GSUNGS PA DES NA DMIGS PA RNAM PAR RIG PA TZAM GYIS RAB
TU PHYE BA CAN DE NI RNAM PAR RIG PA TZAM NYID DE, DON GYIS STONG
PA ZHES BYA BA'I THA TSIG GO, ,RNAM

@144B PAR SHES PA ZHES NGAS BSHAD DO ZHES BYA BA'I RNAM PAR SHES
PA SMOS PA DES NI TING NGE 'DZIN GYI SPYOD YUL GYI RNAM PAR SHES
PA BSTAN TO, ,'ON KYANG DE LTAR SKYES PA'I ZHES BYA BA NI RNAM PA
DE LTA BUR SKYES PA'O, ,DES NA DON THA DAD PAR SNANG BA ZHES BYA
BA LA, DE LAS ZHES BYAS BAS NI TING NGE 'DZIN GYI SPYOD YUL

LAS SO, ,DON THA DAD PAR ZHES BYA BA NI GZUNG BA'I NGO BO NYID DU
RNAM PAR CHAD PA LTA BUR RNAM PAR SHES PA SNANG BA NYID DO, ,RNAM
PAR BSNGOS PA LA SOGS PA'I TING NGE 'DZIN GYI SPYOD YUL GYI GZUGS
BRNYAN NI RNAM PAR SHES PAS DRAN PA NI MA YIN TE, GANG GI PHYIR
JI LTA BA BZHIN DU YUL NA GNAS

PA'I PHYIR RO, ,DE BZHIN DU NYAMS SU MYONG BA NI DRAN PA MA YIN
TE, MDUN DU BYAS PA MTHONG BA'I PHYIR DANG, RNAM PAR SHES PAS
DRAN PA'I DON NI MI GSAL BA YIN PA'I PHYIR LA, MDUN NA GNAS PA
'DI NI GSAL BAR MTHONG BA'I PHYIR RO, ,GZHAN YANG GAL TE JI LTAR
THOS PA DANG, BSAMS PA

DANG; GOMS PAR BYAS PA DE NI RING DU 'DAS PAR GYUR NA YANG, JI
LTAR DA LTAR BYUNG BA BZHIN DU DE YANG DE BZHIN NO ZHE NA, DE LA
THOS PA DANG BSAMS PA NI 'DAS NAS RING DU LON PA NYID KYIS MED PA
YIN LA, THOS PA DANG BSAMS PA'I RANG BZHIN NI 'DAS NAS RING DU
LON PAS MED PA'I PHYIR

TE MED PA NYID YIN TE DES NA GANG 'BYUNG BA DE NI RNAM PAR SHES
PA NYID DE, DE LTA BUR SNANG BAR GYUR BA YIN PAS DES NA 'DI DAG
NI RNAM PAR RIG PA TZAM NYID DU 'THAD DE, DE'I PHYIR DON MED PA
NYID DU GRUB BO, ,MIG GI RNAM PAR SHES PA LA SOGS PA'I RNAM PAR
RIG PA RNAMS NI GZUGS CAN MA YIN PAS RNAM PAR

RIG PA TZAM NYID DU RIGS NA, MIG LA SOGS PA'I RNAM PAR RIG PA
GZUGS CAN RNAMS JI LTAR ZHES BYA BA DE LA, DE DAG KYANG LUNG DANG
RIGS PAS BLTA BAR BYA STE, SNGA MA BZHIN NO ZHES BYA BAR BSTAN
TO, ,MTSUNGS LA BRTAN PAR RGYUN GYIS 'JUG, ,CES BYA BA DE LA
MTSUNGS PA NI 'DRA

BA'O; ;BRTAN PA NI DUS GZHAN DU GNAS PA'O, ,PHYIN CI LOG LA SOGS
PA'I KUN NAS NYON MONGS PA STE, NYON MONGS PA DANG SHES BYA'I
SGRIB PAS ZHES BYA BA RGYUR GYUR PA DAG GO, ,GZHI'I GNAS ZHES BYA
BA NI RGYU'I NGO BO'O 'DI DAG NYID GZHAN DU 'JUG PAR 'GYUR NA DON
MA YIN PA LA DON YIN

@145A *, ,NO ZHES SEMS PHYIN CI LOG TU 'BYUNG BAR MI 'GYUR LA, DE
MED PAS KYANG NYON MONGS PA'I SGRIB PA'I KUN NAS NYON MONGS PA
DANG, SHES BYA'I SGRIB PA'I KUN NAS NYON MONGS PA DE MI 'BYUNG
NGO, ,DON 'DI DAG NYID TSIGS SU BCAD PAS BSTAN PA NI, 'KHRUL PA'I
RGYU DANG

'KHRUL PA NI RIM PA BZHIN DU GZUGS KYI RNAM PAR RIG PA DANG, RNAM
RIG GZUGS CAN MIN PAR 'DOD, ,CES BYA BA'O, ,DE LA GZUGS CAN GYI
RNAM PAR RIG PA NI 'KHRUL PA'I RGYU STE, RGYUR GYUR PA'I GZUGS
CAN GYI RNAM PAR RIG PA MED NA 'BRAS BUR GYUR PA'I RNAM PAR RIG
PA GZUGS CAN MA

YIN PA GANG YIN PA YANG MI 'BYUNG BAS JI LTAR NA LUS DANG LONGS
SPYOD THAMS CAD YOD PAR 'GYUR ZHES BYA BA'O, ,LUS DANG LUS CAN
DANG ZAB POR RNAM PAR RIG PA GSUM RNAM PAR RIG PA LUS THAMS CAD
LA LHAN CIG 'BYUNG ZHING ZHES BYA BA NI DUS GCIG TU 'BYUNG BA'O,
,NYE BAR SPYOD PA ZHES BYA BA NI RGYU'I NGO BO STE,

RNAM PA GSUM CHAR RNAM PAR RIG PA TZAM DU TSIGS SU BCAD PA DANG,
RKYANG PAS RNAM PAR 'JOG PAR BYED DO, ,DE RKYANG PA NI TZAM DU
ZAS PAS ZHES BYA BA STE, THAMS CAD RNAM PAR RIG PA TZAM NI RNAM
PAR RIG PA TZAM NYID YIN PA'I PHYIR DE RNYED NI RNAM PAR RIG PA
TZAM MO, ,DE'I PHYIR RNAM PAR RIG PA TZAM PA YIN GYI

DON NI MED DO, ,YANG RNAM PA GNYIS NYID NI RGYU MTSAN DANG BCAS
PA DANG, LTA BA CAN GYI RNAM PAR SHES PAS RNAM PAR GZHAG PAR
'GYUR RO, ,GAL TE RNAM PAR RIG PA TZAM GCIG PO DE'I CHA GCIG NI
RGYU MTSAN YIN LA, GNYIS PA NI LTA BAR 'GYUR NA, DES NA YANG MIG
GI RNAM PAR SHES PA LA

SOGS PA RNAMS GNYIS NYID DE, SNA TSOGS KYI NGO BO NYID DU RNAM
PAR BZHAG PAS YANG RNAM PAR RIG PA TZAM GCIG PO DE NYID LA JI
LTAR RIGS PA CHA GCIG NI SNA TSOGS SU 'BYUNG BAR 'GYUR LA, GNYIS
PAS NI 'DI LTAR 'DZIN PAR BYED DO, ,YANG GANG GI PHYIR YID KYI
RNAM PAR SHES PAS 'DZIN

PAR BYED PA DES NA MIG LA SOGS PA'I RNAM PAR RIG PA CHOS KYI
MTHAR THUG PA THAMS CAD NI RGYU MTSAN YIN PAS YID KYI RNAM PAR
SHES PA NI 'DI LTAR LTA BA ZHES BYA BA'O, ,YID KYI RNAM PAR SHES
PA DE DAG NYID NI RGYU ZHES BYA BAR YANG BSTAN TE SO SOR NGES PA
MA YIN PA'I PHYIR RO, ,YANG GZHAN

@145B DAG NI YUL SO SOR NGES PA YIN PA'I PHYIR DANG, RNAM PAR
RTOG PA MED PA NYID DE, DES NA GANG RNAM PAR RTOG PA CAN DE NI
LTA BA ZHES BYA'O, ,DE LTAR NA 'DI NI RNAM PAR RIG PA TZAM DU
RNAM PAR GZHAG PA'O, ,TSIGS SU BCAD PA DE TZAM STE, DON MED PA LA
'JUG PA NYID DE, DE TZAM GNYIS DANG STE

RGYU MTSAN DANG BCAS PA DANG, LTA BA CAN GYI RNAM PAR RIG PA TZAM
MO, ,SNA TSOGS NYID 'JUG PA STE, GANG SNA TSOGS KYI RNAM PA CAN
NYID DU 'BYUNG BA'I RNAM PAR SHES PA DE'I'O, ,RNAL 'BYOR PA RNAMS
RTOGS PAR 'DOD, ,CES BYA BA NI RNAL 'BYOR SPYOD PA PA RNAMS 'DI
LTAR 'DOD PA'O, ,GANG DU ZHE NA,

SEMS TZAM LA NI ZHUGS GYUR PA, ,DE DANG BRAL NA DE PHYIR YANG,
,ZHES BYA BA STE, 'DI LTAR YANG SEMS TZAM LA ZHUGS PAS DON MED PA
BRAL BAR YANG 'GYUR RO, ,YANG GAL TE GZUNG BA'I DON MED NA SEMS
KYIS GANG LA 'DZIN PAR 'GYUR ZHE NA, DE TZAM NYID DANG, GNYIS
NYID DANG, SNA TSOGS

NYID LA ZHUGS PAR GYUR NA, RGYU TZAM DU BSTAN PA ZHES BYA BA'I
THA TSIG STE, GZHAN DANG MTSUNGS SO, ,BYANG CHUB SEMS DPA' KHA
CIG NI YID KYI RNAM PAR SHES PA GCIG PU NYID DU 'DOD DO, ,GANG
YANG DE'I RIM PA RNAM PAR GZHAG PA BSTAN PAR BYA STE, DE LA SEMS
PA LA LUS DANG NGAG GI

LAS ZHES BYA BA BZHIN NO ZHES BYA BA LA, JI LTAR SEMS PA LUS KYI
SGO NAS ZHUGS PAR GYUR PA NA LUS KYI LAS ZHES BYA BA LA, NGAG GI
SGO NAS NI NGAG GI LAS ZHES BYA, YID KYI LAS NI YID KYI LAS ZHES
BYA BA THOB PA BZHIN DU YID KYI RNAM PAR SHES PA GCIG PU YIN NA
YANG MIG LA BRTEN

NAS 'JUG PA NA DE MIG GI RNAM PAR SHES PA ZHES BYA BA'I MING
'THOB LA, DE BZHIN DU LUS KYI RNAM PAR SHES PA ZHES BYA BA'I BAR
GYI MING 'THOB KYI, YANG DE LA YID KYI RNAM PAR SHES PA MA YIN PA
RNAM PAR SHES PA GZHAN KUN GZHI RNAM PAR SHES PA ZHES BYA BA LTA
BU NI MED DO, ,DE

LTAR NA RTEN THAMS CAD DU 'BYUNG BA NA GANG GI SNA TSOGS KYI RNAM
PA GNYIS SU SNANG BAS BYUNG STE, DE DON TZAM DU SNANG BA DANG,
RNAM PAR RTOG PAR SNANG BA'I PHYIR RO ZHES BYA BA 'DI DAG GIS
YONGS SU SPONGS NGO, ,DE LA RTEN THAMS CAD DU ZHES BYA BA NI MIG
LA SOGS PA'I RTEN THAMS CAD DU'O, ,

@146A *, ,SNA TSOGS KYI RNAM PA GNYIS SU SNANG BA ZHES BYA BA NI
DE DON TZAM DU SNANG BA DANG, RNAM PAR RTOG PAR SNANG BA'I PHYIR
RO ZHES BYA BA'I TSIG GNYIS KYIS STON PAR BYED DO, ,GANG TSIG
GNYIS PO 'DIS NI RNAM PAR SHES PA GCIG PO DE NYID KYI CHA GCIG NI
DON TZAM DU SNANG

BAR 'GYUR LA, YANG DE GNYIS PA NI DON GYI RNAM PAR RTOG PA'I RNAM
PA 'BYUNG STE, DES NA SNGAR SMRAS PA'I SKYON MED DO, ,GANG GI
PHYIR GZUGS YOD NA THAMS CAD DU REG BYA'I SNANG BA 'BYUNG BAR
'GYUR TE, GANG GI PHYIR MNYAM PAR GZHAG PA NA RNAM PAR SHES PA
LNGA NI NYE BA MA YIN LA, NANG GI NYAMS

SU MYONG BA NI 'BYUNG BAR 'GYUR TE DE LAS GZHAN PA'I DBANG PO
GZUGS CAN LUS LA GNAS PA BZHIN DU BYA BA STE, DE JI LTAR LUS LA
GNAS PA'I DBANG PO MIG LA SOGS PA GZHAN RNAMS LUS DE LA GNAS PA
YIN PA'I PHYIR, DBANG PO'I RANG GI GNAS NYID DE LA DES BYAS PA'I
PHAN 'DOGS PA

DANG GNOD PA NYE BAR SGRUB PAR BYED DO, ,DE BZHIN DU 'DIR YANG
YID KYI RNAM PAR SHES PA NI LUS LA GNAS PA YIN PA'I PHYIR LUS
'GYUR BAR BYED PAR 'DOD PAR BYA'O, ,DON GZHAN YANG JI LTAR LUS
KYI DBANG PO RNAMS LUS LA BRTEN PA NYID NA PHYIR ROL GYI RKYEN
REG PAR BYA BA YOD NA LUS KYI DBANG PO LA

YANG REG BYA'I SNANG BA 'BYUNG BAR 'GYUR TE, DE BYUNG BAR GYUR PA
NA RANG GI RTEN LUS LA PHAN 'DOGS PA'AM, GNOD PAR 'GYUR BAR BYED
PAR 'GYUR RO, ,DE BZHIN DU YID KYI RNAM PAR SHES PA YANG LUS LA
BRTEN PA YIN PA'I PHYIR REG BYA'I SNANG BA BYUNG NAS LUS LA PHAN
'DOGS PA DANG, GNOD

PA SGRUB PAR BYED DO, ,'DI DAG GI LUS NI GAL TE MIG LA SOGS PA
RNAM PAR RTOG PA MED PA DE LA BRTEN PA'I YID KYI RNAM PAR SHES PA
'JUG PA YANG RNAM PAR RTOG PA MED PA NYID THOB PAR 'GYUR TE, JI
LTAR NYON MONGS PA CAN GYI YID KUN NAS NYON MONGS PA LA BRTEN NAS
NYON MONGS PA CAN

DU 'BYUNG BA BZHIN NO, ,DE YANG BYANG CHUB SEMS DPA' TSIGS SU
BCAD PAS BSGRUB PA'I PHYIR GSUNGS PA LA, RING DU 'GRO ZHES BYA BA
NI YUL THAMS CAD LA DMIGS PA CAN NYID KYIS SO, ,GCIG PU RGYU BA
NI GNYIS PA MED PA'I PHYIR RO, ,GANG ZHIG LUS MED CES BYA BA NI
LUS DANG BRAL

@146B BA NYID DO, ,PHUG GNAS ZHES BYA BA NI LUS KYI PHUG GI NANG
NA GNAS PA NYID DO, ,SEMS 'DUL BYED CES BYA BA NI DBANG DU BYED
PA'O, ,GDUL BAR DKA' BA ZHES BYA BA NI BCOS DKA' BA'O, ,YANG LUNG
NI 'DI DAG GI SPYOD YUL GYI YUL NI YID KYIS SO SOR NYAMS SU MYONG
STE ZHES BYA BA LA, GANG DBANG

PO'I SPYOD YUL DU BSTAN PA'I YUL DE NI YID KYIS RE RE ZHING SO SO
SO SOR NYAMS SU MYONG BAR 'GYUR TE, CHOS THAMS CAD LA RNAM PAR
RTOG PA CAN YIN PA'I PHYIR SO SOR NYAMS SU MYONG BA'O, ,YID NI
'DI DAG GI RTEN PA'O ZHES BYA BA LA, GANG GI PHYIR YID G-YENG BAR
GYUR NA DE DAG 'BYUNG BAR MI 'GYUR

BAS DBANG PO DE DAG 'BYUNG BA'I RGYUR GYUR PA'I PHYIR RO, ,YANG
LUNG GIS NI RNAM PAR NGES PA'I TSOGS DRUG NI YID CES BYA BA'I
SGRAS BSTAN GYI RNAM PAR SHES PA GZHAN GYI SGRAS NI MA YIN TE,
RNAM PAR SHES PA'I TSOGS DRUG NI YID KYI SKYE MCHED DO ZHES
GSUNGS PA'I PHYIR RO, ,DES NA YID 'BA' ZHIG

NI YOD DO ZHES 'DI LTAR RTOGS PAR BYA'O, ,MTSAN MA'I LTA BA DANG
BCAS PA'I RNAM PAR SHES PA RNAM PAR GZHAG PAR BYA BA NI KUN GZHI
RNAM PAR SHES PA STE, YID KYI RNAM PAR SHES PA KUN GZHI RNAM PAR
SHES PA DANG BCAS PA NI LTA BA'O, ,MIG LA SOGS PA RNAM PAR REG PA
NI RGYU MTSAN NO, ,DE NI

CHOS THAMS CAD KYANG YIN LA RNAM PAR RIG PA TZAM YANG YIN PAS
RNAM PAR RIG PA RGYU MTSAN DU GYUR PA DE DAG NYID CES BYA BA STE,
MIG LA SOGS PA 'BYUNG BA'I RGYUR GYUR PA NI DMIGS PA'I NGO BO
NYID DO, ,DE'I LTA BA 'BYUNG BA'I RGYU MTSAN YIN PA'I PHYIR ZHES
BYA BA NI DE NYID LTA BA YIN PA NI DE'I LTA BA'O, ,DE

LTA BA NYID DU SNANG BAR GYUR PA NA YID KYI RNAM PAR SHES PA'I
LTA BA RGYUN MI 'CHAD PAR GNAS PA'I RGYUR GYUR PA'I PHYIR RTEN
GYI BYA BA BYED DO ZHES BRJOD DO, ,RNAM PAR SHES PA MI MTHUN PA'I
RGYU MTSAN NYID SHES PAS NI ZHES BYA BA LA, RNAM PAR SHES PA MI
MTHUN PA RNAMS KYI RGYU MTSAN NI DON YIN NO, ,SHES PAR

BYED PAS NA SHES PA'O, ,DMIGS PA MED PA'I RNAM PAR RIG PA DMIGS
PAS ZHES BYA BA NI DMIGS PA MED PAR YANG RNAM PAR SHES PA 'BYUNG
BA NI LTA BA STE, DPER NA 'DAS PA LA SOGS PA DMIGS PA LTA BU'O,
,'BAD PA MED PAR YANG PHYIN CI LOG MED PAR THAL BAR 'GYUR TE 'DI
LTAR SHES PA'O, ,

@147A *, ,SHES PA RNAM PA GSUM GYI RJES SU MTHUN PAR SHES PAS NI
ZHES BYA BA LA, GANG GI PHYIR DON NI 'DI LTAR 'GYUR TE, JI LTAR
SNANG BA DE MED PAR YANG GNYEN PO 'BYUNG BAR 'GYUR BAS PHYIN CI
LOG MED PAR THAL BAR 'GYUR TE 'DI LTAR SHES PA'O, ,SHES PA RNAM
PA GSUM GYI

RJES SU MTHUN PAR SHES PAS ZHES BYA BA NI DON DE SHES PAS RNAM PA
GSUM GYI RJES SU MTHUN PAR SHES ZHES BYA BA'O, ,BSAM GTAN PA ZHES
BYA BA DANG, NYAN THOS DANG RANG SANGS RGYAS RNAMS ZHES BYA BA NI
NYAN THOS DANG RANG SANGS RGYAS RNAMS SO, ,SEMS LA DBANG THOB PAS
ZHES BYA BA NI SEMS LAS

SU RUNG BA THOB PA'O, ,MOS PA'I DBANG GIS DE LTAR DON DE DAG
SNANG BA ZHES BYA BA LA, GAL TE SA'I RANG BZHIN DU MOS NAS YANG
DE BZHIN DU 'GYUR LA, DE BZHIN DU ME LA SOGS PA LA YANG DON DE
BZHIN DU BLTA'O, ,ZHI GNAS THOB PA ZHES BYA BA NI TING NGE 'DZIN
THOB PA'O, ,CHOS LA LHAG MTHONG LA BRTZON

PA RNAMS LA ZHES BYA BA NI MDO SDE LA SOGS PA LA SPYOD PA LA
BRTZON PA RNAMS SO, ,YID LA BYED PA TZAM DU DON SNANG BA ZHES BYA
BA NI DON GCIG LA YANG JI LTA JI LTAR YID LA BYAS PA DE LTA DE
LTAR RNAM PA MANG PO SNANG BA'O, ,RNAM PAR MI RTOG PA'I YE SHES
THOB PA ZHES BYA BA LA, DRUG PO LA SNANG BA'I DON JI

LTA BA BZHIN DU YOD PA YIN NA RNAM PAR MI RTOG PA'I YE SHES MED
PA NYID DU 'GYUR RO, ,DE LTA NA YANG DE YOD PA'I DUS NA YANG DON
GYI NGO BO NYID MED PA NI NGES PAR KHAS BLANG BAR BYA'O, ,GAL TE
RNAM PAR RIG PA TZAM DON SNANG BA'I GNAS ZHES BYA BA NI DON MED
BZHIN DU YANG RNAM PAR RIG PA NYID DON

DU SNANG BA'I RGYU YIN NA ZHES BYA BA'I DON TO, ,GAL TE RNAM PAR
RIG PA TZAM GZHAN GYI DBANG YIN NA DE JI LTAR GZHAN GYI DBANG YIN
ZHE NA, RANG NYID GZUNG BAR BYA BA YIN TE, RGYU DES NA GZHAN GYI
DBANG YIN LA, GZHAN ZHES BRJOD NA NI RANG GI RGYU LAS BYUNG ZHING
BYUNG BA NYID NA GNAS PAR MI RUNG

BA DANG, RANG NYID KYIS 'DZIN PAS GZHAN ZHES BYA BA'I GZHAN DBANG
YIN NO, ,DE LA GNAS PA ZHES BYA BA NI BSTAN PA'I GZHAN GYI DBANG
RNAM PAR RIG PA TZAM LA BRTEN PA'O, ,DON MED PA ZHES BYA BA NI
YOD PA MA YIN PA ZHES BYA BA'I DON TO, ,SNANG BA ZHES BYA BA NI
DON DU DMIGS PA'O, ,DE JI LTAR

@147B NA ZHES BYA BA DANG CI'I PHYIR ZHES BYA BA DAG NI JI LTAR
BSHAD MA THAG PA LTA BU'O, ,DPAG TU MED PA'I RNAM PA CAN GYI ZHES
BYA BA NI YUL THAMS CAD LA DMIGS PA'I YID KYI RNAM PAR SHES PA'O,
,KUN TU RTOG PA ZHES BYA BA NI YID KYI RNAM PAR SHES PAS KUN TU
BRTAGS PA'O, ,PHYIN CI LOG 'BYUNG

BA'I RGYU MTSAN YIN ZHES BYA BA NI DMIGS PA'I NGO BO NYID KYIS
DON PHYIN CI LOG SKYE BA'I RGYU MTSAN DU GYUR PA NYID DO, ,RANG
GI MTSAN NYID MED CES BYA BA NI DE'I LUS MED PA'O, ,KUN TU RTOG
PA TZAM DU DMIGS PAS ZHES BYA BA NI 'KHRUL PA'I RNAM PAR SHES PA
TZAM LA DMIGS PA NYID DO, ,DE GTAN MED

PA'I MTSAN NYID CES BYA BA NI KUN TU BRTAGS PA'I NGO BO MED PA'I
NGO BO NYID DO, ,DE JI LTAR NA ZHES BYA BA DANG, CI'I PHYIR NA
ZHES BYA BA NI GZHAN GYI DBANG JI LTA BA BZHIN NO, ,GZHAN DU MI
'GYUR BA'I PHYIR ZHES BYA BA NI SLU BA MED PA NYID DO, ,SLU BA
MED PA'I 'KHOR BZHIN NO, ,RNAM PAR DAG PA'I DMIGS PA YIN

PA DANG, DGE BA'I CHOS THAMS CAD KYI MCHOG YIN PA'I PHYIR ZHES
BYA BA NI RNAM PAR DAG PA'I DMIGS PA'I NGO BO NI YONGS SU GRUB PA
YIN TE, MCHOG YIN PA'I PHYIR YONGS SU RDZOGS PA'I GNAS BZHIN NO,
,KUN TU RTOG PAS JI LTAR KUN DU RTOG CES BYA BA NI YID KYI RNAM
PAR SHES PA NI KUN TU RTOG

PA ZHES BYA BA LA, DE LA NI GZHAN GYI DBANG LA KUN TU RTOG PA
STE, RNAM PA GANG GIS KUN TU RTOG PA DE STON PAR BYED PA DE NI
MING GIS DMIGS PA DANG ZHES BYA BA LA SOGS PA'I GZHUNG YIN TE,
GZHAN GYI DBANG GI NGO BO NYID LA DER MTSAN MAR 'DZIN PA DANG
ZHES BYA BA LA, GZHAN GYI DBANG NYID LA MIG LA

SOGS PA'I MING GI MTSAN MAR 'DZIN PAS GANG GI PHYIR MTSAN MA
BZUNG NAS KUN TU RTOG GO, ,LTA BAS DE LA MNGON PAR ZHEN PA DANG
ZHES BYA BA NI 'DI NI 'DI LTA BU'O ZHES MTSAN MAS MTSAN MA NYID
DU BZUNG NAS ZHEN PA'O, ,RNAM PAR RTOG PA RNAMS KYIS NGAG KUN NAS
SLONG BA ZHES BYA BA LA, JI LTAR MNGON PAR

ZHEN PAS MI GNOD PA YIN NA YANG RNAM PAR RTOG PA GSUM GYIS NGA
KUN NAS 'BYUNG BAR BYED DO, ,MTHONG BA LA SOGS PA THA SNYAD BZHI
PO DAG GIS THA SNYAD 'DOGS PA ZHES BYA BA LA NI JI LTAR MTHONG BA
DANG, THOS PA DANG, SHES PA DANG, RNAM PAR SHES PA'O ZHES BYA
BA'I THA SNYAD RNAM PA BZHIS GZHAN DANG

@148A *, ,THA SNYAD DU BYED PA'O, ,MED PA'I DON LA YOD PA ZHES
SGRO 'DOGS PAS ZHES BYA BA NI THA SNYAD JI LTA BA BZHIN DU MED
PA'I DON LA DON YOD PA NYID DO ZHES BZUNG BA'I PHYIR RO, ,KUN TU
RTOG PA'I RGYU MTSAN ZHES BYA BA NI KUN TU RTOG PA ZHES BYA BA
NYID KYI RNAM PAR SHES PAS KUN TU BRTAGS

PA ZHES BYA BA'I MTSAN MAR BZUNG NAS DMIGS PA'I NGO BO NYID DU
SKYE'O, ,DES KUN NAS BRTAGS PA'I PHYIR RO ZHES BYA BA NI KUN TU
RTOG PA ZHES BYA BA YID KYI RNAM PAR SHES PA DES KUN TU BRTAGS PA
ZHES BYA BAS DMIGS PAR 'GYUR BA'I MTSAN MAS BZUNG NAS KUN TU RTOG
PAR BYED PAS DON DES NA GZHAN GYI

DBANG LA KUN TU BRTAGS PA ZHES BYA'O, ,YID KYI RNAM PAR SHES PA
KUN TU RTOG PAS KUN TU BRTAGS PA NYID KYIS KUN TU BRTAGS PA JI
LTAR KUN TU BRTAGS PA DE BZHIN DU DE GTAN MED PAS 'DI LTAR DON
DES NA GZHAN GYI DBANG DE NYID YONGS SU GRUB PAR ZHES BYA'O, ,KUN
NAS NYON MONGS PA DANG RNAM PAR BYANG BA'I

NGO BO NYID YONGS SU MA GRUB PA GZHAN GYI DBANG ZHES BYA BA NI
GANG GI PHYIR DE LTA BU'I GZHAN GYI DBANG DE RNAM PAR RTOG PAR
GYUR NA KUN NAS NYON MONGS PAR 'GYUR LA, RNAM PAR MI RTOG PAR
GYUR NA RNAM PAR BYANG BAR 'GYUR RO, ,DE DAG GNYI GA'I SGRA GCIG
TU ZHUGS PAR GYUR PA NI MA GRUB PA YIN NO, ,NGO BO NYID

DU KUN TU RTOG PA DANG, KHYAD PAR DU KUN TU RTOG PA ZHES BYA BA
DE LA, NGO BO NYID DU KUN TU RTOG PA NI JI LTAR MIG LA SOGS PA
RNAMS LA MIG GI NGO BO LA SOGS PA KUN TU RTOG PA'O, ,KHYAD PAR DU
KUN TU RTOG PA NI 'DI LTA STE, DE DAG NYID KYI NGO BO MI RTOG PA
LA SOGS PA'I BYE BRAG GIS KUN TU RTOG PAR

BYED PA'O, ,RANG BZHIN GYIS YONGS SU GRUB PA DANG, RNAM PAR DAG
PA YONGS SU GRUB PA ZHES BYA BA DE LA, RANG BZHIN GYIS YONGS SU
GRUB PA NI DRI MA DANG BCAS PA'I DE BZHIN NYID DO, ,RNAM PAR DAG
PAS YONGS SU GRUB PA NI DRI MA MED PA'I DE BZHIN NYID DO, ,BYANG
BA NI THA SNYAD LA MKHAS PA ZHES BYA BA

NI THA SNYAD SHES PA'O, ,THA SNYAD LA MI MKHAS PA RNAMS KYI ZHES
BYA BA NI BA LANG LA SOGS PA DAG GIS TE, GANG GI PHYIR DE DAG LA
RNAM PAR RTOG PA YOD NA YANG YI GER BRJOD PAR MI NUS PA'I PHYIR
RO, ,RNAM PAR RTOG PA THAMS CAD BSDUS NAS RNAM PAR RTOG PA RNAM
PA BCUR BSTAN TE, DE LA

@148B RTZA BA'I RNAM PAR RTOG PA ZHES BYA BA NI KUN TU BRTAG PAR
BYA BAS NA RNAM PAR RTOG PA'I RTZA BA ZHES BYA BA'I THA TSIG STE,
DE YANG KUN GZHI RNAM PAR SHES PA'O, ,MTSAN MA'I RNAM PAR RTOG PA
ZHES BYA BA NI RGYU MTSAN CAN GYI RANG BZHIN GYIS RNAM PAR RTOG
PA ZHES BYA BA'I THA TSIG STE, DE YANG GZUGS LA SOGS

PA'I RNAM PAR RIG PA'O, ,MTSAN MAR SNANG BA'I RNAM PAR RTOG PA
ZHES BYA BA NI GANG MTSAN MA'I RNAM PA CAN GYI RNAM PAR RTOG PA
SKYE BA STE, RNAM PAR BRTAG PAR BYA BA'AM, RNAM PAR RTOG PA ZHES
DBYE BA BYES TE, DE YANG MIG GI RNAM PAR SHES PA LA SOGS PA'I
RNAM PAR RIG PA RTEN DANG BCAS PA'O,

MTSAN MAR 'GYUR BA'I RNAM PAR RTOG PA ZHES BYA BA NI GANG MTSAN
MA'I 'GYUR BA LA MTSAN MAR 'GYUR BA'I BDAG NYID CAN RNAM PAR RTOG
PA ZHES BYAS NAS TE, RGA BA LA SOGS PA ZHES BYA BA NI LUS KYI
'BYUNG BA CHEN PO RNAMS KYI RANG BZHIN DE NGES SHING DON GZHAN DU
GYUR PA STE, DER RNAM PAR RTOG PA NI

MTSAN MAR 'GYUR BA'I RNAM PAR RTOG PA ZHES BYA'O, ,STZOGS PA SMOS
PAS NI NAD DANG, 'CHI BA DAG BSDU'O, ,BDE BA'I TSOR BA LA SOGS PA
YANG DE BZHIN TE, LUS GZHAN DU 'GYUR BA'O, ,STZOGS PA SMOS PAS NI
SDUG BSNGAL DANG, SDUG BSNGAL YANG MA YIN BDE BA YANG MA YIN PA
BSDU'O, ,'DOD

CHAGS LA SOGS PA LA YANG DE BZHIN TE, STZOGS PA SMOS PAS NI ZHES
SDANG DANG GTI MUG BSDU'O, ,GNOD PA DANG DUS KYI YONGS SU 'GYUR
BA LA SOGS PA ZHES BYA BA LA, DE BZHIN DU LUS GZHAN DU 'GYUR BA
STE, GANG RNAM PAR RTOG PA DE LA DMIGS NAS 'BYUNG BA'O, ,GNOD PA
DANG ZHES BYA BA NI RDEG

PA DANG; 'CHING BA LA SOGS PA'O, ,DUS KYI YONGS SU 'GYUR BA ZHES
BYA BA NI GRANG BA LA SOGS PA'I DUS NA GZHAN DU YONGS SU 'GYUR
BA'O, ,DMYAL BA BA'I 'GRO BA ZHES BYA BA LA SOGS PA YANG DE BZHIN
TE, STZOGS PAS NI DUD 'GRO DANG, YI DAGS BSDU'O, ,'DOD PA'I KHAMS
LA SOGS PA ZHES

BYA BA SNGA MA BZHIN TE, STZOGS PA SMOS PAS NI GZUGS DANG GZUGS
MED PA'I KHAS BSDU'O, ,MTSAN MAR SNANG BAR 'GYUR BA'I RNAM PAR
RTOG PA ZHES BYA BA LA, MIG LA SOGS PA'I MIG GI RNAM PAR SHES PA
LA SOGS PA DE'I MTSAN MAR SNANG BAR GANG 'GYUR BA STE, MTSAN MAR
SNANG

@149A *, ,BAR 'GYUR BA'I BDAG NYID KYI RNAM PAR RTOG PA'O, ,DE
LTA BAS NA 'DI DAG GI YANG DAG PA JI LTA BA BZHIN DU BSTAN PA'I
RGA BA LA SOGS PA GANG GIS DE DANG DE'I GNAS SKABS SU 'GYUR BA
SKYED PAR BYED PA'O, ,GZHAN GYIS BSTAN PA'I RNAM PAR RTOG PA ZHES
BYA BA NI GANG

GZHAN GYIS BSTAN PA'O, ,YANG DE NI RNAM PA GNYIS TE, DAM PA MA
YIN PA'I CHOS NYAN PA'I RJES SU 'GRO BA DANG DAM PA'I CHOS NYAN
PA'I RJES SU 'GRO BA'O, ,DE YANG RNAM PA GNYIS TE, CHOS RNAMS LA
RNAM PAR RTOG PA NI CHOS NYAN PA'I RJES SU 'GRO BA STE, DGE BA
RNAMS DANG MI DGE BA RNAMS ZHES

BYA BA 'DI LTAR BSDU BAR BYA'O, ,TSUL BZHIN MA YIN PA'I RNAM PAR
RTOG PA ZHES BYA BA LA, DE YANG DAM PA MA YIN PA'I CHOS MNYAN PA
LA BYUNG BA'O, ,'DI LAS PHYI RO PA RNAMS KYIS ZHES BYA BA NI MU
STEGS PA RNAMS SO, ,TSUL BZHIN GYI RNAM PAR RTOG PA ZHES BYA BA
LA, DE YANG DAM PA'I CHOS

NYAN PA LAS BYUNG BA STE, CHOS 'DI PA RNAMS ZHES BYA BA NI SANGS
RGYAS RNAMS SO, ,MNGON PAR ZHEN PA'I RNAM PAR RTOG PA ZHES BYA BA
NI GANG TSUL BZHIN MA YIN PA'I YID LA BYED PA'I RGYU LAS BYUNG BA
STE, BDAG TU LTA BA LA BRTEN PA MDO LAS BSTAN PA'I LTA BA DRUG CU
RTZA GNYIS SU GTOGS PA DANG

MTSUNGS PAR LDAN PA'I RNAM PAR RTOG PA GANG YIN PA'O, ,RNAM PAR
G-YENG BA'I RNAM PAR RTOG PA ZHES BYA BA NI BYANG CHUB SEMS DPA'
RNAMS KYANG RNAM PAR RTOG PA BCU GANG YIN PA'O, ,DE LA DNGOS PO
MED PA'I MTSAN MA'I RNAM PAR G-YENG BA ZHES BYA BA NI DNGOS PO
MED PA NYID MTSAN MA STE, RNAM PAR

G-YENG BA'O ZHES BYAS NA SO, ,YANG RNAM PAR G-YENG BA DE'I GNYEN
PO NI SHES RAB KYI PHA ROL TU PHYIN PA'I GZHUNG LAS, BYANG CHUB
SEMS DPA' NYID YOD BZHIN DU ZHES BYA BA STE, YOD CES SMOS PAS NI
BYANG CHUB SEMS DPA' STONG PA NYID KYI BDAG NYID DU YOD PA'O,
,'DI LTAR BSTAN TE, GANG

LAS BSTAN PA NYID BDAG NYID YOD PA DE NI STONG PA NYID KYI BDAG
NYID DO ZHES BYA BA'O, ,DNGOS PO'I MTSAN MA'I RNAM PAR G-YENG BA
ZHES BYA BA NI DNGOS PO NYID NI RNAM PAR G-YENG BA'I MTSAN MA
STE, DE'I GNYEN PO NI YANG GZHUNG DE NYID LAS, BYANG CHUB SEMS
DPA' YANG DAG PAR RJES SU MI MTHONG NGO

@149B ZHES BYA BA STE, KUN TU BRTAGS PA DANG, GZHAN GYI DBANG GI
BDAG NYID CAN GYI YANG DAG PAR RJES SU MI MTHONG NGO ZHES BYA BAR
DGONGS SO, ,SGRO 'DOGS PA'I RNAM PAR G-YENG BA ZHES BYA BA LA,
DE'I GNYEN POR NI YANG GZHUNG DE NYID LAS, GZUGS NI GZUGS KYI NGO
BO NYID KYIS STONG ZHES BYA BA

LA SOGS PA GSUNGS PA STE, KUN TU BRTAGS PA ZHES BYA BA'I THA TSIG
GO, ,SKUR 'DEBS PA'I RNAM PAR G-YENG BA ZHES BYA BA LA, DE'I
GNYEN PO 'DI YANG GZHUNG DE NYID LAS, STONG PA NYID NI MA YIN NO
ZHES BYA BA STE, CHOS NYID KYI NGO BO ZHES BYA BA'I THA TSIG GO,
,GCIG PU NYID DU RNAM PAR GNYEN

BA ZHES BYA BA LA, DE'I GNYEN PO'I GZHUNG NI GZUGS KYI STONG PA
NYID GANG YIN PA DE GZUGS MA YIN NO ZHES BYA BA STE, GAL TE GZHAN
GYI DBANG DANG YONGS SU GRUB PA DAG GCIG YIN NA DES NA GZHAN GYI
DBANG YANG YONGS SU GRUB PA BZHIN DU DMIGS PA RNAMS PAR 'GYUR RO,
,THA DAD PA NYID

DU RNAM PAR G-YENG BA ZHES BYA BAS LA, DE'I GNYEN PO'I GZHUNG NI
GZUGS NI STONG PA NYID LAS GZHAN PA YANG MA YIN TE, GZUGS NYID
STONG PA NYID DO ZHES BYA BA STE, GANG GI PHYIR DE DAG THA DAD PA
YIN NA CHOS LAS CHOS NYID THA DAD PA NYID DU 'GYUR NA, THA DAD PA
NYID DU 'GYUR BA NI MI RUNG BA MA YIN TE,

MI RTAG PA'I MI RTAG PA NYID BZHIN NO, ,KUN TU BRTAGS PA'I NGO BO
YONGS SU BZUNG NAS GZUGS NYIS STONG PA NYID DO, ,STONG PA NYID
GZUGS SO ZHES BYA BA STE, GANG KUN TU BRTAGS PA DE'I NGO BO NYID
MED PA DE NI STONG PA NYID YIN LA, GANG STONG PA NYID YIN PA DE
NI DE'I NGO BO NYID MED PA YIN GYI, JI LTAR GZHAN GYI

DBANG DANG YONGS SU GRUB PA DAG NI MA YIN NO, ,NGO BO NYID DU
RNAM PAR G-YENG BA ZHES BYA BA LA, DE'I GNYEN PO'I GZHUNG NI RAB
'BYOR 'DI LTA STE, GZUGS ZHES BYA BA 'DI NI MING TZAM MO ZHES BYA
BA STE, GANG GI PHYIR 'DI LA GZUGS KYI NGO BO NYID YOD PA MA YIN
NO ZHES BYA BA'I THA TSIG GO, ,KHYAD PAR DU RNAM PAR

G-YENG BA ZHES BYA BA LA, DE'I GNYEN PO NI NGO BO NYID NI MI SKYE
MI 'GAG KUN NAS NYON MONGS PA MA YIN, RNAM PAR BYANG BA MA YIN NO
ZHES BYA BA STE, DE LA SKYE BA NI KUN NAS NYON MONGS PA'O, ,'GAG
PA NI RNAM PAR BYANG BA STE, DE LTAR MI SKYE MI 'GAG ,KUN NAS
NYON MONGS PA MA YIN, RNAM PAR BYANG BA

@150A *, ,MA YIN NO ZHES BYA BA'I THA TSIG STE, RKANG PA 'DI
RNAMS KYI DON NI DE YIN NO, ,MING JI LTA BA BZHIN DU DON DU RNAM
PAR G-YENG BA ZHES BYA BA NI MING JI LTA BA BZHIN DU DON DU RNAM
PAR G-YENG BAR 'GYUR BA'O, ,DE'I GNYEN PO NI MING BCOS MA LA CHOS
DE DAG SO SOR BRTAGS NAS ZHES BYA BA

STE; SO SOR ZHES BYA BA NI MING DANG MING GIS SO SOR RO, ,DON JI
LTA BA BZHIN DU MING DU RNAM PAR G-YENG BA ZHES BYA BA LA, DON JI
LTA BA BZHIN DU MING DU RNAM PAR G-YENG BAR 'GYUR BA STE, DE'I
GNYEN PO NI GLO BUR MING GIS THA SNYAD DU BYED DE ZHES BYA BA
STE, DON GYI NGO BO NYID KYI MING NI MED DO ZHES BYA

BA'I THA TSIG GO, ,RNAM PAR G-YENG BA BCU PO 'DI DAG GI GNYEN POR
SHES RAB KYI PHA ROL TU PHYIN PA BSTAN TE, YANG BSTAN PA'I RGYU
LAS NI RNAM PAR MI RTOG PA'I YE SHES 'BYUNG BAR 'GYUR RO, ,GZHAN
GYI DBANG GI NGO BO NYID KUN TU RTAGS PA'I NGO BO NYID DU JI LTAR
SNANG BA DE'I BDAG NYID MA YIN PAR

CI MNGON ZHE NA, DE BSTAN PA NI MING GI SNGO ROL NA BLO MED PA
DE'I BDAG NYID DU 'GAL BA'I PHYIR ZHES BYA BA STE, GAL TE GZHAN
GYI DBANG DANG KUN TU BRTAGS PA DAG GCIG PA NYID DU GYUR NA MING
LA MA LTOS PAR BLO DON LA 'JUG PAR 'GYUR TE, JI LTAR BUM BA ZHES
BYA BA'I MING MED PAR NI

BUM PA'I DON LA BUM PA'I BLO 'BYUNG BAR MI 'GYUR RO, ,GAL TE YANG
BUM PA ZHES BYA BA'I MING DANG BUM PA MTSAN NYID GCIG PA YIN NA
NI DE LA 'JUG PAR 'GYUR NA YANG GANG GI PHYIR MTSAN NYID GCIG PA
NI MA YIN PA NYID DE, DES NA MING DANG DON DE'I BDAG NYID YIN PAR
'GAL BAR 'GYUR RO, ,

YANG 'DIR NI MING NI GZHAN GYI DBANG YIN LA, DON NI KUN BRTAGS PA
NYID DU RNAM PAR GZHAG STE, GANG GI PHYIR MING GZHAN GYI DBANG GI
STOBS KYIS DON GCIG LA YANG MING MANG PO KUN TU RTOG STE, GAL TE
MING DANG DON DAG MTSAN NYID GCIG PA NYID YIN NA DES NA MING
BZHIN DU DON YANG

MANG PO NYID DU 'GYUR RO, ,DE LTAR GYUR NA DON YANG MANG PO'I
BDAG NYID DU 'GYUR BAS DON GCIG MANG PO'I NYID KYANG YIN ZHES BYA
BA NI 'DI LTAR 'GAL BA NYID YIN NO, ,GZHAN YANG DE DAG NGO BO
NYID GCIG PA YIN NA 'GAL BA GNYIS PA 'DIR YANG THAL BAR 'GYUR TE,
GANG GI PHYIR GO'I SGRA

@150B DON RNAM PA BCU LA 'JUG PAR 'GYUR BA LTA BUS MING LA NI
NGES PAR MED PA MA YIN TE, DES NA GAL TE MING DANG DON DAG GCIG
PA NYID 'DOD NA NI DON DE GNYIS KYI BDAG NYID CAN YIN PAS 'GAL
BAR 'GYUR RO, ,DE LTAR 'DOD NA SKYON GSUM LA YANG 'BYUNG BAR
'GYUR TE, GANG GI PHYIR BAG

CHAGS LA SOGS PA MTSAN NYID CAN GYI MING GI DON RNAMS GCIG PA
NYID DU 'GYUR RO, ,DON 'DI NYID TSIGS SU BCAD PAS BSTAN PA LA,
GRUB PAR 'GYUR ZHES BYA BA NI GZHAN GYI DBANG DANG KUN TU BRTAGS
PA DAG GCIG PA NYID DU 'GRUB PA'O, ,CHOS RNAMS MED LA DMIGS PA
DANG, ,ZHES BYA BA LA

SOGS PA'I TSIGS SU BCAD PA 'DI NI SGYU MA LA SOGS PA'I DPE DAG
GIS SLOB MA YID CHES PAR BYED PA YIN TE, SLOB MAS 'GAL BA GNYIS
DRIS PA NI CHOS RNAMS MED LA DMIGS PA DANG, NYON MONGS MED PAR
DAG PA 'GAL LO ZHES THE TSOM ZA BAS DE LA SGYU MA'I DPES BSTAN
TE, JI LTAR SGYU MA'I

GLANG PO MED BZHIN DU YANG DMIGS PAR 'GYUR BA DE BZHIN DU YANG
YOD PA MA YIN NA YANG DMIGS SU RUNG NGO ZHES BLTA BAR BYA BA
DANG, JI LTAR NAM MKHA' RANG BZHIN GYIS 'OD GSAL BA YIN PA'I
PHYIR KHUG RNA LA SOGS PAS BSGRIBS PA MA YIN NA YANG DE DAG MED
PA TZAM LA DANG BZHES BRJOD PA BZHIN DU CHOS

RNAMS KYANG RANG BZHIN GYIS 'OD GSAL BA YIN PA'I PHYIR KUN NAS
NYON MONGS PA NYID MED PA YIN NA YANG GLO BUR BA'I DRI MAS SGRIB
G-YOGS SU SNANG BA MED PAR GYUR PA NI YANG RNAM PAR DAG PAR BLTA
BAR BYA'O, ,GZHAN GYI DBANG JI LTAR SNANG BA BCOM LDAN 'DAS ZHIN
MED DU ZIN NA GZHAN GYI DBANG GI NGO BO NYID THAMS CAD KYI

THAMS CAD DU MED PAR CI'I PHYIR MI 'GYUR, DE MED NA YANG YONGS SU
GRUB PA'I NGO BO NYID KYANG MED PAR 'GYUR TE, GANG GI PHYIR KUN
NAS NYON MONGS PA LA RNAM PAR BYANG BAR 'GYUR BAS SO, ,DES NA DE
DAG GNYI GA MED NA YANG THAMS CAD MED PAR JI LTAR MI 'GYUR BAS DE
BSTAN PAR BYA BA'I PHYIR,

KUN NAS NYON MONGS PA DANG RNAM PAR BYANG BA MED PA'I NYES PAR
'GYUR ZHES BYA BA LA SOGS PA BSTAN PA STE, GANG GI PHYIR KUN NAS
NYON MONGS PA DANG RNAM PAR BYANG BA NI DMIGS PA'I PHYIR RO, ,DES
NA DE DAG GNYI GA DMIGS PA BZHIN DU YANG MED DO ZHES 'DOD PA DES
NI KUN NAS NYON MONGS PA DANG

@151A *, ,RNAM PAR BYANG BA DAG YOD BZHIN DU YANG MED DO ZHES
SKUR PA BTAB PAR 'GYUR RO,, ,,BAM PO BZHI PA, RANG BZHIN GYIS
RNAM PAR BYANG BA ZHES BYA BA NI NGO BO NYID KYIS RNAM PAR BYANG
BA'I NGO BO NYID DE, DE YANG DE BZHIN NYID DU YOD PA YIN NO SEMS
CAN THAMS CAD

LA SPYI'I MTSAN NYID KYIS DE NI YOD PA NYID KYI PHYIR CHOS THAMS
CAD NI DE BZHIN GSHEGS PA'I SNYING PO CAN ZHES GSUNGS SO, ,DRI MA
MED PAS RNAM PAR BYANG BA ZHES BYA BA NI DE BZHIN NYID DE NYID
NYON MONGS PA DANG SHES BYA'I SGRIB PA ZHES BYA BA'I DRI MA DANG
BRAL BAR GYUR PA'I PHYIR GANG RNAM PAR DAG PA'I DE BZHIN

NYID KYIS RAB TU PHYE BA'I SANGS RGYAS NYID DO, ,DE 'THOB PA'I
LAM RNAM PAR BYANG BA ZHES BYA BA NI DE 'THOB PA'I LAM GANG YIN
PA DE YANG RNAM PAR BYANG BA STE, DE YANG BYANG CHUB KYI PHYOGS
DRAN PA NYE BAR GZHAG PA LA SOGS PA DANG, PHA ROL TU PHYIN PA
DRUG LA SOGS PA'O, ,DE SKYED PA NYID KYI DMIGS PA RNAM

PAR BYANG BA ZHES BYA BA NI BYANG CHUB KYI PHYOGS KYI CHOS DE
RNAMS MNGON PAR RTOGS PA SKYED PA YANG YIN LA DMIGS PA YANG YIN
PAS SKYED PA NYID KYI DMIGS PA'O, ,DE RNAM PAR BYANG BA YANG YIN
PAS DE SKYED PA NYID KYI DMIGS PA RNAM PAR BYANG BA ZHES BYA'O,
,DE YANG MDO'I SDE LA SOGS PA GSUNG RAB YAN

LAG BCU GNYIS SU GTOGS PA'I BSTAN PA STE, GANG GI PHYIR BSTAN PA
GANG YIN PA DE KUN TU BRTAGS PA YIN NA NI KUN NAS NYON MONGS PA'I
RGYU LAS BYUNG BAR 'GYUR RO, ,'ON TE GZHAN GYI DBANG YIN NA NI
BDEN PA MA YIN PA'I DON DU 'GYUR RO, ,CHOS KYI DBYINGS RNAM PAR
DAG PA'I RGYU MTHUN PA CAN YIN PAS DE

DAG GNYI GA LAS RNAM PAR GROL BA'I PHYIR MI BDEN PA MA YIN TE,
YONGS SU GRUB PA NYID LAS 'BYUNG BAR 'GYUR BA YIN NO, ,YANG GANG
DU RNAM PA BZHI PO DE DAG LAS GANG YANG RUNG BA ZHIG BSTAN PA NI
THEG PA CHEN PO STE, YONGS SU GRUB PA'I NGO BO STON PA YIN NO
ZHES 'DI LTAR RIG PAR BYA'O, ,DE LA DANG PO

GNYIS NI MI 'GYUR BAR YONGS SU GRUB PA NYID KYI YONGS SU GRUB
BA'O, ,PHYI MA NI PHYIN CI MA LOG PAR YONGS SU GRUB BA YIN NO,
,DON 'DI DAG NYID TSIGS SU BCAD PA PHYI MAS BSTAN TO, ,BYUNG RTEN
SGYU MA LA SOGS BSTAN, ,ZHES BYA BA NI GZHAN GYI DBANG DU 'BYUNG
BAR BSAM PA'O, ,DE YANG GANG DU CHOS

@151B THAMS CAD SGYU MA LTA BU'O ZHES BYA BA NAS SPRUL PA LTA
BU'O ZHES BYA BA'I BAR GYIS BSTAN PA STE, DE NI GZHAN GYI DBANG
GI NGO BO BSTAN PA YIN PAR SHES PAR BYA'O, ,BRTAGS LA BRTEN NAS
MED PA BSTAN, ,ZHES BYA BA NI GANG DU GZUGS MED CES BYA BA NAS,
CHOS THAMS CAD MED DO ZHES BYA BA'I BAR DU

BSTAN PA DER NI KUN TU BRTAGS PA BSTAN PA YIN PAR SHES PAR BYA'O,
,GANG GI PHYIR GZHAN GYI DBANG GI NGO BO NYID SGYU MA LA SOGS
PA'I DPE NYID KYIS BSTAN PAS DE STON PAR MDZAD PA NI DE LA NOR PA
NYID DU SOM NYI ZA BA YIN TE, NOR PA NYID LA SOM NYI ZA BA LA
GZHAN GYI DBANG GI NGO BO NYID DE SGYU MA'I DPES STON,

PAR MDZAD DE, JI LTAR SGYU MA'I GLANG PO DANG, RTA DON DU MED NA
YANG YUL DU 'GYUR BA DE BZHIN DU DON YANG BLTA BAR BYA'O ZHES
DE'I SOM NYI BZLOG PAR BYA BA'I PHYIR RO, ,GZHAN YANG SEMS DANG
SEMS LAS BYUNG BA DON MED PA RNAMS DMIGS PA MED PAR JI LTAR
'BYUNG BAR 'GYUR SNYAM DU SOM NYI ZA BAR 'GYUR

BAS DE'I GNYEN POR SMIG RGYU STE, DE LA SMIG RGYU'I GNAS LTA BU
NI SEMS DANG SEMS LAS BYUNG BA'O, ,CHU'I GNAS LTA BU NI DON TO,
,DES NA JI LTAR SMIG RGYU RGYU BAR GYUR PA NA CHU'I DON MED BZHIN
DU YANG CHU'I DON GYI BLO SKYED PAR BYED PA'O, ,DE BZHIN DU SEMS
DANG SEMS LAS BYUNG BA'I RGYU BAR GYUR PA NA

YANG YOD PA MA YIN PA'I DON GYI BLO 'BYUNG BAR 'GYUR RO, ,YANG
BYIS BA RNAMS JI LTAR DON MED NA 'DOD PA DANG MI 'DOD PA'I NYE
BAR SPYOD PA JI LTAR THOB PAR 'GYUR ZHES SOM NYI ZA BA DE BZLOG
PAR BYA BA'I PHYIR GZHAN GYI DBANG NI RMI LAM LTA BU NYID DE, RMI
LAM NA DON JI LTA BA BZHIN DU MED NA YANG 'DOD PA DANG

MI 'DOD PA'I NYE BAR SPYAD PA THOB PA MTHONG BA BZHIN DU 'DIR
YANG DE BZHIN DU 'GYUR RO ZHES SHES PAR BYA'O, ,YANG DON MED NA
LAS DGE BA DANG MI DGE BA RNAMS KYI 'BRAS BU 'DOD PA DANG MI 'DOD
PA JI LTAR MNGON PAR 'GYUR BAR 'GYUR SNYAM DU SOM NYI ZA BA DE
BZLOG PA'I PHYIR GZUGS BRNYAN GYI DPES CHOS

MTHUN PA'I GZHAN GYI DBANG BSTAN TE, JI LTAR GZUGS KYI DON MED
BZHIN DU YANG GZUGS BRNYAN LA GZUGS NYID KYI BLO 'BYUNG BAR 'GYUR
NA YANG GZUGS NYID KYI DON YOD PA NI MA YIN PA DE BZHIN DU 'DIR
YANG 'DOD PA DANG MI 'DOD PA'I 'BRAS BU'I DON YOD PA MA YIN NA
YANG DE DMIGS PA NYID

@152A *, ,DU BLTA BAR BYA'O, ,YANG DON MED NA JI LTAR RNAM PAR
SHES PA SNA TSOGS 'BYUNG BAR 'GYUR SNYAM DU SO MA NYI ZA BA DE'I
GNYEN POR GZHAN GYI DBANG DANG CHOS MTHUN PA MIG YOR GYI DPES
BSTAN TE, JI LTAR GRIB MA'I RTZED MO 'DOD PA'I DBANG GIS RNAM PHA
SNA TSOGS SU SGYUR BAR BYED

PA NA DE NA MIG YOR GYI DON MED BZHIN DU YANG RNAM PA SNA TSOGS
SU SNANG BA NI DMIGS SO, ,DE BZHIN RNAM PAR SHES PA YANG DON RNAM
PA SNA TSOGS MED NA YANG DON RNAM PA SNA TSOGS PA NYID DU SNANG
BA YIN NO, ,YANG DON MED NA JI LTAR THA SNYAD BRJOD PA RNAM PA
SNA TSOGS 'BYUNG BAR 'GYUR SNYAM DU SOM NYI ZA BA

DE BZLOG PA'I PHYIR BRAG CA LTA BU NYID DO ZHES 'DI LTAR RNAM PAR
'JOG PAR BYED DE, 'DI LTAR DON MED BZHIN DU YANG BRAG CA GRAG PA
DMIGS PAR 'GYUR BA DE BZHIN DU YANG THA SNYAD BRJOD PA SNA TSOGS
MED BZHIN DU DE NYE BAR DMIGS PAR 'GYUR RO, ,YANG DON MED NA JI
LTAR MNYAM PAR GZHAG PA RNAMS KYI

SEMS DANG SEMS LAS BYUNG BA RNAMS LA 'JIG RTEN PA'I DON DMIGS PAR
'GYUR ZHES BYA BA DANG, MNYAM PAR GZHAG PA'I SEMS KYIS JI LTA BA
BZHIN DU RAB TU SHES SHING JI LTA BA BZHIN MTHONG NGO ZHES 'DI
LTAR 'BYUNG BA DE JI LTA BU ZHES SOM NYI ZA BAS DE'I GNYEN POR
CHOS MTHUN PA CHU ZLA'I DPES BSTAN

TE; JI LTAR CHU LA ZLA BA'I DON MED BZHIN DU YANG RLAN PA NYID
DANG, DANG BA'I PHYIR CHU LA DE NYE BAR DMIGS PA BZHIN DU MNYAM
PAR GZHAG PA'I SEMS LA DMIGS PA'I DON MED BZHIN DU YANG DE NYE
BAR DMIGS PAR 'GYUR TE, 'DIR YANG CHU ZLA LTA BU NI RLAN PA'I
BDAG NYID CAN YIN PA'I PHYIR TING NGE 'DZIN YIN NO, ,

YANG JI LTAR DON MED NA SEMS CAN GYI BYA BA BSGRUB PA'I PHYIR
BYANG CHUB SEMS DPA' DE KHO NA NYID RTOGS PA RNAMS SEMS CAN RNAMS
KYI DON GYI PHYIR BLO SNGON DU BTANG NAS 'GRO BA DE DANG DE DAG
TU BDAG GI LUS 'DZIN PAR BYED CES SOM NYI ZA BA DE'I GNYEN POR
GZHAN GYI DBANG DANG CHOS MTHUN PA SPRUL PA LTA BUS

BSTAN TE, JI LTAR SPRUL PA'I DON MED BZHIN DU YANG SPRUL PA'I
DBANG GIS DGOS BA SGRUB PAR BYED PA NA YANG SPRUL PA'I DON DMIGS
PA BZHIN DU BDAG GI LUS LEN PA'I DON MED BZHIN DU YANG SEMS CAN
THAMS CAD KYI DON BYED PA PO'I BDAG GI LUS LEN PA'I DON NYE BAR
DMIGS PAR BLTA BAR

@152B BYA'O; ,BCOM LDAN 'DAS KYIS DON CI LAS DGONGS NAS YOD PA MA
YIN PA'I SGYU MA LA SOGS PA'I DPE BRGYAD BSTAN CE NA, DE BSTAN
PAR BYA'O, ,DE LA RE ZHIG SGYU MA'I DPE NI NANG GI BDAG NYID CAN
GYI SKYE MCHED DRUG PO MIG LA SOGS PA RNAMS KYI GNYEN PO STE GANG
GI PHYIR SGYU MA'I GLANG PO BZHIN DU

DE DAG YOD PA MA YIN NA YANG NYE BAR DMIGS PA NYID DU BLTA BAR
BYA'O ZHES STON TO, ,SMIG RGYU'I DPES KYANG GANG GI PHYIR SNOD
KYI 'JIG RTEN DE RNAMS KYANG DE DANG MTSUNGS PA'I PHYIR SMIG RGYU
BZHIN TE, YOD PA MA YIN NA YANG GDUNGS PA'I DBANG GIS CHUR DMIGS
PA BZHIN NO, ,GZUGS LA SOGS

PA'I NYE BAR SPYOD PA'I GNYEN PO NI RMI LAM GYI DPES TE, DES NA
RMI LAM BZHIN DU GZUGS LA SOGS PA 'DI DAG YOD PA MA YIN NA YANG
DE LAS BYUNG BA'I 'DOD PA DANG MI 'DOD PA'I NYE BAR SPYOD PA YANG
DE BZHIN DU BSTAN TO, ,LUS KYI LAS KYI GNYEN POR GZUGS BRNYAN GYI
DPE 'DRA BAR NYE BAR BSTAN

TE; DES NA LUS KYI LAS DGE BA DANG, MI DGE BA LA BRTEN NAS DE LAS
GZHAN PA'I GZUGS KYI GZUGS BRNYAN 'BYUNG NGO ZHES STON TO, ,NGAG
GI LAS KYI GNYEN POR NI BRAG CA DPE BSTAN TE, DAG GI LAS KYI RGYU
NYID LAS NGAG GI LAS KYI 'BRAS BU BRAG CA LTA BU NYID DU DES
BSTAN TO, ,YID KYI

LAS NI RNAM PA GSUM STE MNYAM PAR BZHAG PA'I SA PA DANG, THOS
PA'I RJES SU 'GRO BA DANG, 'DOD PA NA SPYOD PA DANG, DE LA MNYAM
PAR MA BZHAG PA'I SA PA GANG YIN PA'I GNYEN POR MIG YOR LTA BU
NYID CES BSTAN TE, DES NI MIG YOR LTA BUR ZHES BYA BA YID KYI LAS
KYI 'BRAS BU BSTAN TO, ,

MNYAM PAR GZHAG PA'I SA PA'I YID KYI LAS KYI GNYEN POR NI CHU
ZLA'I DPE STE, DES NI MNYAM PAR GZHAG PA'I SA PAS YID KYI LAS NI
CHU'I ZLA BA DANG 'DRA'O ZHES BSTAN TO, ,THOS PA'I RJES SU 'GRO
BA'I YID KYI LAS KYI GNYEN POR NI SPRUL PA'I DPE STE, DE LA THOS
PA'I RJES SU 'GRO BA NI THOS BA DANG

BSAM PAS BSGOS PA'O, ,DES NI THOS PA'I RJES SU 'GRO BA'I YID KYI
'JUG PA NI SGYU MA DANG 'DRA BA'O ZHES BSTAN TO, ,NGO BO NYID
GSUM GYI MTSAN NYID KYI CHOS KYI CHOS NYID DE DAG JI LTAR MDO LAS
'BYUNG BA DANG RJES SU MTHUN PAR 'GYUR BA YIN ZHE NA, DA NI DE
BSTAN PAR BYA BA'I PHYIR, TSANGS PAS ZHUS PA

@153A *, ,LAS BCOM LDAN 'DAS KYIS CI LAS DGONGS TE, DE BZHIN
GSHEGS PAS 'KHOR BA YANG MA DMIGS MYA NGAN LAS 'DAS PA YANG MA
DMIGS ZHES BSTAN ZHES BYA BA GANG, 'KHOR BA DANG MYA NGAN LAS
'DAS PA NYID BYE BRAG MED PA LAS DGONGS NAS BSTAN ZHES BYA BA
STE, GZHAN GYI

DBANG NI 'KHOR BA MA YIN TE, GANG GI PHYIR DE MYA NGAN LAS 'DAS
PAR 'GYUR BAS SO, ,KUN TU BRTAGS PA'I CHOS NI DE MYA NGAN LAS
'DAS PA YANG MA YIN TE 'KHOR BA YIN NO, ,DES NA GCIG PA NYID DU
BRJOD PAR MI NUS PAR GZIGS NAS GCIG NYID DU ZHUGS PA'I BYE BRAG
GI NGO BO MED PAS 'KHOR BA YANG MI

DMIGS LA MYA NGAN LAS 'DAS PA YANG MI DMIGS ZHES BYA BA NI DE LAS
DGONGS NAS DER GSUNGS PA YIN NO, ,DE BZHIN DU KUN TU BRTAGS PA'I
NGO BO NYID NI KUN NAS NYON MONGS PA NYID DO, ,YONGS SU GRUB PA'I
NGO BO NYID NI RNAM PAR BYANG BA NYID DO, ,GZHAN GYI DBANG NI DE
DAG GNYI GA'I BDAG NYID MA YIN

PA NYID DE, DE LA DGONGS NAS CHOS MNGON PA'I MDO LAS CHOS NI GSUM
STE, KUN NAS NYON MONGS PA'I CHAR GTOGS PA DANG, RNAM PAR BYANG
BA'I CHAR GTOGS PA DANG, DE GNYI GA'I CHAR GTOGS PA'O ZHES BYA BA
BSTAN PA YIN NO, ,DE YANG GSER GYI SNYING PO CAN GYI SA'I DPES
BSTAN TE, DE LA SA

KHONG NA GSER YOD PA ZHES BYA BA NI GSER GYI SA BON NO, ,SA'I
KHAMS NI SRA BA NYID DO, ,SA NI NYE BAR RTEN PA'I GZUGS SA'I KHA
DOG GANG YIN PA STE, DE LA GSUM PO DE DAG NYE BAR DMIGS PA YIN
NO, ,GSER NI SA NYID DU SNANG BA'O, ,DE'I GSER NYID DU SHES PA NI
PHYIS 'BYUNG BAR 'GYUR TE, GANG

GI TSE ME DANG 'PHEL BAR GYUR PA NA, GSER NYID DU DMIGS PAR 'GYUR
BA STE, DES NA DE YOD PA NYID DU GRUB PAR 'GYUR RO, ,DON GYI
TSIGS SU BCAD PA NI, JI LTAR CHOS RNAMS YOD MIN ZHING, ,JI LTAR
RNAM PA DU MAR SNANG, ,ZHES BYA BA LA GO RIMS BZHIN DU, DE BZHIN
CHOS DANG CHOS MED

MIN; ,ZHES BYA BA DANG SBYAR TE, RGYU GANG GIS GANG GI PHYIR MED
PA DES NA CHOS RNAMS YOD PA MA YIN ZHING GANG GI PHYIR SNANG BA
DES NA CHOS MED PA YANG MA YIN TE, CHOS YIN NO ZHES BYA BA'I THA
TSIG GO, ,DES NA, DE BZHIN CHOS DANG CHOS MED MIN, ,GNYIS SU MED
PA GNYIS SU BSTAN, ,CHA RES

@153B ZHES BYA BA STE MTHA' GCIG GIS SO, ,MED PA DANG YOD PA ZHES
BYA BA NI DNGOS PO DANG DNGOS PO MED PA'O, ,RAB TU BSTAN ZHES BYA
BA NI BSHAD PA'O, ,GNYI GA'I CHA NI YOD MIN ZHING, ,MED PA'ANG
MIN ZHES BRJOD PAR MDZAD, ,CES BYA BA NI GANG GI PHYIR GNYI GA'I
BDAG NYID CAN GYI GZHAN GYI DBANG YONGS

SU BZUNG NAS YOD PA DANG MED PA NYID DU BSTAN PA'O, ,JI LTAR
SNANG BA DE BZHIN MED, ,CES BYA BA NI JI LTAR DMIGS PA DE DANG DE
BZHIN DU MED PA STE, DE PHYIR MED CES BRJOD PAR MDZAD, ,GANG
PHYIR DE LTAR SNANG GYUR PA, ZHES BYA BA LA, SNANG BA TZAM DU YOD
PA'I PHYIR, YOD PA ZHES BRJOD PAS, DE PHYIR YOD CES

BRJOD PAR MDZAD, ,CES BYA BA'O, ,GANG LAS DGONGS NA NGO BO NYID
MED PAR BSTAN PA YIN PA DE STON PAR BYED PA NI, RANG DANG ZHES
BYA BA LA, GANG GI PHYIR RANG NYID RKYEN MED PAR MI 'BYUNG ZHES
BYA BA STE, RE ZHIG NGO BO NYID MED PA NYID KYI DGONGS PA GCIG
YIN NO, ,CHOS RNAMS KYI BDAG NYID MED PA'I PHYIR ZHES BYA BA

NI YANG 'DI'I DGONGS PA NI 'DI YIN TE, GANG 'GAGS PA DE NI DE'I
BDAG NYID DU YANG MI 'BYUNG BAS DE'I PHYIR NA YANG NGO BO NYID
MED DE, RANG GI DNGOS LA MI GNAS PHYIR, ,ZHES BYA BA NI BYUNG BA
TZAM NYID NA SKAD CIG PHYI MAR MI GNAS PA STE, GNAS PAR MI NUS
PA'I PHYIR NA YANG NGO BO NYID MED DO, ,DE LTA BU NI

RE ZHIG NYAN THOS DANG THUN MONG GI CHOS RNAMS KYI NGO BO NYID
MED PA NYID DO, ,GZUNG BA BZHIN DU DE MED PHYIR, ,ZHES BYA BA NI
'DIS NI NYAN THOS DANG THUN MONG MA YIN PA STE, GANG GI PHYIR JI
LTAR BYIS PAS YONGS SU BZUNG BA'I KUN TU BRTAGS PA'I NGO BO NI DE
BZHIN DU MED PAS DE LAS DGONGS NAS THEG

BA CHEN PO'I TSUL 'DIR CHOS THAMS CAD KYI NGO BO NYID MED PA'O
ZHES GSUNGS SO, ,THAMS CAD NGO BO NYID MED PA NYID NI 'DI LTAR
GRUB PA YIN PA STE, SKYE BA MED PA LA SOGS PAS SO, ,GANG GI PHYIR
GANG NGO BO NYID MED PA DE NI MA SKYES PA'O, ,GANG MA SKYES PA DE
NI MA 'GAGS PA'O, ,GANG MA SKYES PA MA

'GAGS PA DE NI GDOD MA NAS ZHI BA'O, ,GANG GDOD MA NAS ZHI BA DE
NI RANG BZHIN GYIS MYA NGAN LAS 'DAS PA YIN PAS SO, ,PHYI MA PHYI
MA RTEN BYAS TE, ,ZHES BYA BA NI PHYI MA PHYI MA'I RGYU'I NGO BO
YIN NO ZHES BYA BA'I THA TSIG GO, ,MNYAM PA NYID LA DGONGS PA NI
JI LTAR KHA CIG MNYAM PA NYID KYI CHOS NYID LA

@154A *, ,BSAMS NAS DE GANG YIN PA NI BDAG YIN LA BDAG GANG YIN
PA NI DE YIN NO ZHES SMRAS PA LTAR, BCOM LDAN 'DAS KYIS KYANG
CHOS KYI SKU MTSUNGS PA THUGS LA BZHAG NAS, NGAG NYID DE'I TSE
DE'I DUS NA ZHES BYA BA LA SOGS PA BSTAN PA YIN GYI, RNAM PAR
GZIGS

GANG YIN PA DE NI SH'AKYA THUB PA NYID NI MA YIN TE, MNYAM PA
NYID LA DGONGS PA NI 'DI YIN NO,,DUS GZHAN LA DGONGS PA ZHES BYA
BA LA, GANG SNYOM LAS MANG BA RNAMS THABS KYI RNAM PA 'DI NYID
KYIS CHOS 'DI LA SBYOR BAR BYED PA YIN TE, DE BZHIN GSHEGS PA RIN
CHEN MANG GI MTSAN BZUNG BA'I RGYU LAS BYUNG BA'I

DGE BA'I RTZA BAS DE DAG KHYAD PAR THOB PA'I RGYUR 'GYUR BA TZAM
LA DGONGS NAS YIN GYI MTSAN BZUNG BA TZAM NYID KYIS NGES PA LA
'JUG PAR 'GYUR ZHING, BLA NA MED PA'I BYANG CHUB THOB PA MA YIN
TE, JI LTAR PAn GCIG PAn STONG DU SGYUR ZHES BRJOD PA DE NI NYI
MA GCIG GIS SAM, DUS GZHAN DU

ZHES BYA BA'I DON TE, PAn GCIG PO DE NYID PAn STONG GI RGYUR GYUR
PA BZHIN NO, ,SMON LAM BTAB PA TZAM GYIS 'JIG RTEN GYI KHAMS BDE
BA CAN DU SKYE BAR 'GYUR RO ZHES BYA BA YANG DE BZHIN DU BLTA BAR
BYA'O, ,DON GZHAN LA DGONGS PA NI THEG PA CHEN PO'I CHOS KYI DON
KHONG DU CHUD PAR 'GYUR RO ZHES BYA BA'I

NGO BO NYID GSUM GYI DON GYI MTSAN NYID RANG GI KHONG DU CHUD PAR
NI MI 'GYUR RO, ,GAL TE SGRA JI BZHIN DU DON KHONG DU CHUD PA 'DI
BCOM LDAN 'DAS KYIS BZHED PA YIN NA NI 'DI LTAR BYAS PAS KYANG
RTOGS PAR 'GYUR BAS DES NA DGONGS PA 'DI'I DON 'DI NI, SANGS
RGYAS MANG PO LA BSNYEN BKUR BYAS PAR

GYUR BAS NI MA YIN NO ZHES BYA BA'O, ,GANG ZAG GI BSAM PA LA
DGONGS PA NI ZHES BYA BA LA, KHA CIG LA SBYIN PA'I BSNGAGS PA
GSUNGS LA, YANG DE NYID NI MI BSNGAGS PAR YANG MDZAD DO, ,DE LA
'DI NI GANG ZAG GI BSAM PA LA DGONGS PA YIN TE, GANG ZAG GANG SER
SNA CAN DU GYUR PA DE LA NI SBYIN

PA BSNGAGS PAR MDZAD LA, GANG SBYIN PA LA MOS PA YOD PA DE LA DE
NYID BSNGAGS PAR MI MDZAD DE, DES NA DGONGS PA 'DI MED NA SBYIN
PA LA BSNGAGS PA DANG MA BSNGAGS PA 'GAL BA NYID KYI PHYIR DGONGS
PA 'DI NYID KYIS NI SBYIN PA LA BSNGAGS PA DANG MI BSNGAGS PA RIG
PAR 'GYUR RO, ,DE BZHIN DU

@154B TSUL KHRIMS LA SOGS PA LA YANG BLTA BAR BYA'O, ,SGOM PA KHA
CIG KYANG ZHES BYA BA NI 'JIG RTEN PA'I BSGOM PA'O, ,DGONGS PA
DANG LDEM POR DGONGS PA LA THA DAD DU BYA BA CI YOD CE NA, BCOM
LDAN 'DAS KYIS KYANG THUGS LA BZHAG BA STON PAR MDZAD PA DE NI
DGONGS PA YIN NO, ,GANG NYID KYIS

NGES PAR BSTAN PA LA 'JUG PAR MDZAD PA DE NI LDEM POR DGONGS PA
YIN NO, ,DE LA BZHUGS PA LA LDEM POR DGONGS PA NI GANG DU GANG
ZAG DANG CHOS KYI NGO BO DANG, KHYAD PAR DU KUN RDZOB KYI BDEN
PA'I TSUL DU SEMS CAN RNAMS BZHUGS PA'I PHYIR BSTAN PA LA NI
BZHUGS PA LA LDAM POR DGONGS PA

DE LA MTSAN NYID LA LDEM POR DGONGS PA NI GANG DU CHOS KYI MTSAN
NYID BSTAN PAR BYA BA DER NGO BO NYID GSUM STON PA'O, ,GNYEN PO
LA LDEM POR DGONGS PA NI GANG DU SEMS CAN RNAMS KYA SPYOD PA'I
GNYEN PO BSTAN PA STE, SEMS CAN RNAMS NYON MONGS PA'I GNYEN PO LA
GNAS PAR BYA BA'I PHYIR

RO; ,BSGYUR BA LA LDEM POR DGONGS PA NI GANG DU TSIG GI DON GZHAN
DU BRJOD LA, DON DE NYID GZHAN DU STON PA STE, DPER NA SNYING PO
MED PA LA SNYING POR SHES, PHYIN CI LOG LA SHIN TU GNAS, ,NYON
MONGS KUN NAS RAB NYON MONGS, ,BYANG CHUB DAM PA THOB PAR 'GYUR,
,ZHES BYA BA LTA BU'O, ,DE LA

SNYING PO MED CES BYA BA NI TING NGE 'DZIN TE, 'PHRO BA MED PA NI
SNYING PO MED PA'O ZHES BYAS NAS TE, DE LA BLA MA'I BLO 'BYUNG BA
NI SNYING POR SHES PA'O, ,PHYIN CI LOG LA SHIN TU GNAS, ,ZHES BYA
BA NI MI MTHUN PA LA RAB TU GNAS ZHES BYA BA'I THA TSIG STE, MI
RTAG BA LA RTAG PA'O ZHES GANG PHYIN CI LOG

PA DE NI RTAG PA LAS BZLOG PA'I MI RTAG PA LA RAB TU GNAS ZHES
BYA BA'I THA TSIG GO, ,NYON MONGS KUN NAS RAB NYON MONGS, ,ZHES
BYA BA LA, NYON MONGS PA NI NGAL BA STE, DE NYID KYIS NI YUN RING
POR SEMS CAN GYI DON LA RAB TU NYON MONGS TE, JI LTAR NYON MONGS
PAR GYUR KYANG DUS RING POR

'KHOR BA NA 'DI LTAR GNAS SO ZHES GSUNGS PA LTA BU'O, ,BYANG CHUB
DAM PA THOB PAR 'GYUR, ,ZHES BYA BA'I TSIG GI DON NI GO SLA'O,
,CHOS RNAMS BRJOD PA'I BAG CHAGS LAS 'BYUNG STE, DE DAG NYID LAS
TE ZHES BYA BA DE LA BRJOD PA'I BAG CHAGS LAS TE, RNAM PAR RTOG
PA DANG PHYI ROL

@155A *, ,GYI BAG CHAGS KUN GZHI RNAM PAR SHES PA LA KUN TU GNAS
PA'O, ,BAG CHAGS DE LAS BYUNG BA NI CHOS THAMS CAD DE, GANG 'JUG
PA'I RNAM PAR SHES PA'I NGO BO'O, ,DE DAG NYID LAS TE ZHES BYA BA
NI RNAM PAR RTOG PA'I BAG CHAGS DE YANG CHOS KYI RGYU LAS

BYUNG NGO ZHES BYA BA'I THA TSIG GO, ,DES NI KUN GZHI RNAM PAR
SHES PA DANG 'JUG PA'I RNAM PAR SHES BDAG PHAN TSUN GYI RGYU CAN
DU BSTAN TO, ,'JUG PA'I RNAM PAR SHES PA'I MTSAN NYID KYI CHOS DE
DAG NI, RGYU MTSAN LTA BA DANG BCAS PA'I RNAM PAR RIG PA'I NGO BO
NYID DO ZHES BYA BA

NI; GANG RNAM PAR RIG PA RGYU MTSAN DANG BCAS, LTA BA DANG BCAS
PA DE'I BDAG NYID CAN NO ZHES BYA BA'I THA TSIG GO, ,DE DAG GI
MTSAN NYID KYANG RNAM PA GSUM STE 'DI LTAR GNAS KYI MTSAN NYID
CES BYA BA NI GZHAN GYI DBANG GI MTSAN NYID DO, ,DE LTAR BSTAN BA
'DI NI NGO BO NYID GSUM GYI MTSAN NYID

BSTAN PA YIN NO, ,DE DAG GI DON YANG TSIGS SU BCAD PA PHYED KYIS
BSTAN TE, RGYU MTSAN LTA DANG BCAS PA LAS, DE DAG MTSAN NYID GSUM
SHES BYA, ,ZHES BSHAD PA JI LTA BA BZHIN DU BSTAN PAR BYA'O, ,DE
GNYI GA YOD PA DANG MED PA MI DMIGS PA'AM, DMIGS PA'AM, DE KHO NA
NYID MA MTHONG BA

DANG MTHONG BA DAG DUS MNYAM PA NYID DU ZHES BYA BA LA, DE GNYI
GA TZAM NI KUN TU BRTAGS PA DANG, YONGS SU GRUB PA'O, ,DE GNYIS
LAS GCIG NI MED PA'O, ,GNYIS PA NI YOD PA STE, DES NA DE DAG GNYI
GA MED PA DANG YOD PAR ZHES GSUNGS PA YIN TE, GANG GI PHYIR DE
KHO NA NYID MA MTHONG BA LA NI KUN TU BRTAGS

BA NYE BAR DMIGS SHING YONGS SU GRUB PA DMIGS PAR MI 'GYUR RO,
,DUS DE NYID NA DE KHO NA NYID MTHONG BA LA KUN TU BRTAGS PA NI
MI DMIGS LA YONGS SU GRUB PA NI DMIGS PAR 'GYUR RO, ,DON DE DAG
NYID TSIGS SU BCAD PAS STON PA NI, GZHAN DBANG LA NI BRTAGS PA
MED, ,CES BYA BA LA SOGS PA

SMOS TE, DE PHYIR DE LA GNYI GA MNYAM, ,ZHES BYA BA LA, MNYAM PA
ZHES BYA BA NI DUS GCIG TU'O, ,DE LA ZHES BYA BA NI GZHAN GYI
DBANG DE LA'O, ,GNYI GA ZHES BYA BA NI DE KHO NA NYID MTHONG BA
DANG, MA MTHONG BA DAG GO, ,DE PHYIR ZHES BYA BA NI RGYU DES NA
ZHES BYA BA'I THA TSIG STE 'DI LTAR GZHAN GYI DBANG

@155B LA KUN TU BRTAGS PA NI MED LA, YONGS SU GRUB PA NI YOD DO
ZHES BYA BA'I DON TO, ,BYIS PA PHYIR CI LOG TU 'DZIN PA LA SDAR
BSTAN PA'I TSIG GI DON TSIG GI LHAG MAS YANG DAG PAR STON TE, DE
LA KUN TU SPYOD PA GNYIS MI MNGA' BA ZHES BYA BA NI GNYIS SU
SPYOD PA 'DI LA MI MNGA' BAS DE NI KUN DU

SPYOD PA 'DI LA MI MNGA' BA STE, JI LTAR NYAN THOS DANG, RANG
SANGS RGYAS RNAMS KYI SHES PA NI BSGRIBS PA DANG MA BSGRIBS PA
CAN YIN NO ZHES BYA BA'I DON TO, ,YOD PA DANG MED PA GNYIS SU MED
PA'I MTSAN NYID MCHOG TU RNAM PAR DAG PA STE, RNAM PAR DAG PA'I
DE BZHIN NYID DE NI MTSAN NYID MED PA'I CHOS TE

GANG GI PHYIR RE ZHIG 'DI LA DNGOS PO'I MTSAN NYID NI MED DE, 'DI
LTAR CHOS THAMS CAD MED PAS SO, ,MED PA'I MTSAN NYID KYANG MA YIN
TE, DNGOS PO'I RANG GI MTSAR NYID LA GNAS PAS SO, ,MTSAN NYID MED
PA'I CHOS MCHOG TU RNAM PAR DAG PA RTOGS PAS NA DE NI DE BZHIN
NYID MCHOG TU RNAM PAR DAG

PAR GSHEGS PAR MDZAD PA'I YON TAN ZHES BYA BA STE, MCHOG NYID DU
RTOGS PAS NA MCHOG TU GSHEGS PAR MDZAD PA STE, GSHEGS PA ZHES BYA
BA NI 'GRO BA ZHES BYA BA'I DON YIN PA'I PHYIR 'GRO BA'I THA TSIG
GO, ,SANGS RGYAS KYI MDZAD PA LHUN GYIS GRUB PA RGYUN MI GCOD PAR
GNAS PA'I

YON TAN ZHES BYA BA LA, SANGS RGYAS KYI MDZAD PA LA DMIGS NAS
GNAS PA STE, DES RNAM PAR GNAS ZHES BYA BA'I THA TSIG GO, ,SGRIB
PA THAMS CAD KYI GNYEN PO BSGOMS PA'I YON TAN DANG ZHES BYA BA NI
SGRIB PA THAMS CAD KYI GNYEN PO 'DI LTAR DUS THAMS CAD DU BSGOM
PA'I BLO'O, ,'JIG

RTEN DU SKYES KYANG 'JIG RTEN GYI CHOS KYIS MI 'PHROGS PA ZHES
BYA BA LA, DE 'JIG RTEN GYI SPYOD YUL DU 'JIG RTEN DU SKYES PA
YIN NA YANG RNYED PA LA SOGS PA'I 'JIG RTEN PA'I CHOS KYIS 'DI
LTAR MI GOS PA'O, ,CHOS RNAM PAR GZHAG PA'I YON TAN ZHES BYA BA
NI TSAD MED PA NYID DANG, BSAM

GYIS MI KHYAB BA NYID KYI MDO SDE LA SOGS PA'I CHOS BYIS BAS
RTOGS PAR DKA' BA RNAMS MKHYEN PAS SHIN TU RNAM PAR DAG PA'I BLO
MNGA' BA STE, SHIN TU RNAM PAR DAG PA'I BLO ZHES BYA BA'I THA
TSIG 'DI DAG NI TSIGS SO SO THAMS CAD LA SBREL BAR BYA'O, ,PHYI
MA LA CHOS 'BYUNG BA MKHYEN PA'I

@156A *, ,YON TAN ZHES BYA BA NI YE SHES KYIS MA 'ONGS PA NA CHOS
'DI LTA BU 'BYUNG NGO ZHES BYA BA MKHYEN PA'I THA TSIG GO, ,SKU
DPAG TU MED PAS SEMS CAN 'DUL BA SBYOR BA'I YON TAN ZHES BYA BA
LA, BYANG CHUB SEMS DPA' LUS DPAG TU MED PA GANG GIS SEMS CAN

RNAMS 'DUL BAR MDZAD PA STE, DES SANGS RGYAS LAS BDAG DANG GZHAN
MNYAM PA NYID DU SHES PA 'THOB PA DANG, YE SHES MNOS PA NYID YIN
PA'I PHYIR SANGS RGYAS NYID KYIS GDUL BYA RNAMS LA MDZAD PAR
'GYUR RO ZHES BYA BA'I DON TO, ,CHOS KYI SKU MNYAM PA LA PHA ROL
TU PHYIN PA RNAMS

GRUB PA'I YON TAN ZHES BYA BA NI GNYIS SU MED PA'I CHOS KYI SKU
NI CHOS KYI SKU MNYAM PA STE, DE LTA BAS NA 'DIR GNYIS SU MED
PA'I SKU SHIN TU RNAM PAR DAG PA'I PHA ROL TU PHYIN PA THOB CES
BYA BA'I THA TSIG GO, ,DE BZHIN GSHEGS PA THA MI DAD PA RNAM PAR
THAR PAR MDZAD PAR MDZAD PA'I YE SHES KYIS MTHAR PHYIN

PA ZHES BYA BA NI DE BZHIN GSHEGS PA THA MI DAD PA LA MOS PAR
MDZAD PA'I YE SHES KYIS MTHAR PHYIN PA ZHES BYA BA STE, 'DIR RNAM
PAR THAR PA NI MOS PA'O, ,SANGS RGYAS KYI SKU GSUM GYI YUL YONGS
SU CHAD PA'I YON TAN ZHES BYA BA LA, 'DI LTAR RE ZHIG CHOS KYI
SKU'I YUL NI 'DI DAG GO ZHES YONGS SU BCAD

PAR MI NUS SO, ,DE BZHIN DU LONGS SPYOD RDZOGS PA DANG, SPRUL
PA'I SKU YANG 'JIG RTEN KHAMS 'DI SNYED DO ZHES BCAD PAR MI NUS
SO, ,CHOS KYI DBYINGS KYI MCHOG CES BYA BA NI GANG 'DIR RNAM PAR
DAG PA'I CHOS KYI DBYANGS DE NI MCHOG YIN PAS CHOS KYI DBYINGS DE
YANG MCHOG YIN NO, ,NAM MKHA'I

KHAMS KYI MTHAS GTUGS PA ZHES BYA BA NI NAM MKHA' LTAR SANGS
RGYAS YE SHES MI ZAD PA'I PHYIR SHIN TU RNAM PAR DAG PA'I BLO
MNGA' BA ZHES BYA'O, ,YANG DON GYI DBANG DU BYA BA'I SEMS CAN
THAMS CAD LA PHAN PA DANG BDE BAR BYA BA'I LHAG PA'I BSAM PA ZHES
BYA BA GZHAN GYI DON 'DI NI LAS KYI TSIG LHAG MA BCU

DRUG GIS BSTAN TE, DE LA BDE BAR BYA BA'I LHAG PA'I BSAM PA'I LAS
JI LTA BU ZHIG CE NA, THAMS CAD MKHYEN PA'I YE SHES LA 'DZUD PA
ZHES BYA BA STE, 'DI LTAR SEMS CAN DE DAG THAMS CAD MKHYEN PA'I
YE SHES LA 'DZUD PAR GYUR PAS DES KYANG GCIG NAS GCIG TU BRGYUD
PA'I SBYOR BAS MAR ME

@156B GCIG LAS MAR MED STONG DU GYUR PA LTAR BDE BAR BYA BA'I
LHAG PA'I BSAM PA YANG DAG PAR BSTAN PAR 'GYUR RO, ,DE BZHIN DU
TSIG THAMS CAD LA YANG PHAN PA DANG BDE BAR BYA BA'I LHAG PA'I
BSAM PA LA SBYAR BAR BYA'O, ,BDAG CI RI ZHES YONGS SU SHES PA
DANG ZHES BYA BA NI PHAN PA DANG BDE BAR BYA BA'I

LHAG PA'I BSAM PA YOD LA, YANG PHYIN CI LOG KYANG YOD NA NI 'DI
LTAR LA LA PHAN PA DANG BDE BAR BYA BA'I LHAG PA'I BSAM PA NYID
KYIS MYOS PAR 'GYUR BA'I BTUNG BA LA SOGS PA LA NGES PAR SBYOR
BAR BYED DO, ,GAL TE DES BDAG NYID YANG DAG PAR JI LTA BA BZHIN
DU YONGS SU SHES PA YIN NA, DE DANG

RJES SU MTHUN PA LA SEMS CAN RNAMS LA YANG NYE BAR STON PAR BYED
DO, ,NGA RGYAL DANG LDAN PAR GYUR PA NI MI SHES BZHIN DU 'DI LTAR
PHAN BTAGS PA'I SEMS KYIS PHAN PA MA YIN PA LA SBYOR BAR BYED DO
ZHES BYA BA'I THA TSIG GO, ,NGA RGYAL BCOM PA ZHES BYA BA NI 'DI
LTAR NGA RGYAL BCOM PA'I SEMS KYIS

GSOL BA 'DEBS PA LA SDOD PA MED PAR CHOS STON PA ZHES BYA BA'I
THA TSIG GO, ,LHAG PA'I BSAM PA BRTAN PA ZHES BYA BA NI 'DI LTAR
SEMS CAN PHYIN CI LOG TU SGRUB PA LA SEMS BRTEN PA NYID KYI PHYIR
KHROS PAS PHAN PA'I LHAG PA'I BSAM PA MI 'DOR BA ZHES BYA BA'I
THA TSIG GO, ,BCOS MA

MA YIN PAR BYAMS PA ZHES BYA BA NI GANG RNYED PA'I RGYUS SEMS CAN
RNAMS LA PHAN PA DANG BDE BAR MI BYED PA DANG LHAG PA'I BSAM PA
DANG LDAN PA DANG, PHAN PA BYED PA YIN NO ZHES JI LTAR SHES PAR
GYUR ZHES BYA BA MA YIN PA'O, ,DE DANG MTHUN PA'I LUS DANG NGAG
GI LAS NGAG STE, DE LA TSIG CUNG

ZAD KYIS SNGON DU GSONG POR SMRA BA NI NGAG GI LAS SO, ,'DIR BDE
BA NYID RGYUN MI GCOD PA'I SNYING RJE CHEN PO DANG, BZHIN 'DZUM
PA NI LUS KYI LAS TE, DE LA TSIG CUNG ZAD CES BYA BAS NI 'DI LTAR
CHOS KYI GTAM BYED PA'O, ,SNYING RJE CHEN PO YONGS SU MA CHAD PA
NI SDUG BSNGAL GYIS SDUG BSNGAL BA DANG

BDE BA RNAMS NI 'GYUR BA'I SDUG BSNGAL DANG, SDUG BSNGAL YANG MA
YIN BDE BA YANG MA YIN PA NI 'DU BYED KYI SDUG BSNGAL NYID KYIS
SDUG BSNGAL BA LA BDE BA DANG SDUG BSNGAL GNYIS SU MED PA'O, ,MI
ZHUM PA'I LAS NI BDAG GIS SANGS RGYAS NYID BSGRUB PAR GA LA NUS
ZHES BYA BA'I RNAM

@157A *, ,PAS BDAG NYID LA SPYOD PA MED PA'O, ,YID YONGS SU MI
SKYO BA ZHES BYA BA NI GANG SANGS RGYAS NYID BSGRUB PA LA SKYE BA
MED PA'O, ,THOS PA DANG DON GYIS NGOMS MI MYONGS BA ZHES BYA BA
NI GANG THOS PA MANG PO NYID YIN NA YANG BTANG SNYOMS DANG BCAS
PAR MI 'GYUR BA'O, ,

SPYOD LAM THAMS CAD DU BYANG CHUB KYI SEMS YONGS SU SBYONG BAR
BYED PA DANG ZHES BYA BA'I TSIG GI DON NI SPYOD LAM YONGS SU DAG
PA'I MDO BZHIN NO, ,KHYAD PAR DU 'GRO BA'I LAS ZHES BYA BA LA,
PHAN PA'I LHAG PA'I BSAM PA 'PHEL BAR BYED PA'I RGYUR GYUR PA
YONGS SU RDZOGS PA SBYOR BA'I LAS DRUG

PO 'DI DAG MANG DU BYAS PAS RDZOGS PAR 'GYUR RO, ,GUS PAR BYAS TE
DGON PA LA GNAS ZHES BYA BA NI DE LA GNAS PA NA BDEN PA MA YIN
PA'I RNAM PAR RTOG PA YONGS SU SPONG BA'O, ,'JIG RTEN GYIS SNA
TSOGS ZHES BYA BA NI GANG DANG GANG BYED PA LA SOGS PA'O, ,'GRUB
PAR SBYOR BA LAS ZHES BYA BA NI DE'I RDZOGS

PAR BYED PA'I LAS KYI RTAGS SO, ,MTHU THOB PA ZHES BYA BA NI
MNGON PAR SHES PA DRUG GO, ,YE SHES LA RTON PA ZHES BYA BA NI YE
SHES LA RTON GYI RNAM PAR SHES PA LA NI MA YIN TE, SO SOR RANG
GIS RIG PA'I BDAG NYID KYIS YE SHES BSKYED NAS YE SHES DE LA
MNGON SUM DU SBYOR BA'I TSUL GYIS CHOS LA

RAB TU GNAS PA'O, ,DE LA 'JOG PA'I LAS ZHES BYA BA NI PHAN PA
DANG BDE BA BYA BA'I LHAG PA'I BSAM PA GANG GIS PHAN PA DANG BDE
BA DE NYID LA SEMS CAN RNAMS RAB TU 'GOG PAR BYED PA'O, ,DE LA
TSOGS YONGS SU SDUD PA'I YON TAN ZHES BYA BA GANG GIS TSUL KHRIMS
'CHAL BA YANG YONGS SU

GTONG BAR MI BYED CING THAMS CAD DU SPONG BA MA YIN TE, MI DGE BA
LAS BSLANGS NAS DGE BA LA SBYOR BAR BYED PA'O, ,THE TSOM MED PAR
'DOMS SHING RJES SU STON PA ZHES BYA BA NI GANG LA CHA GCIG GIS
GDAMS NGAG BYAS PA DE LA YANG BDAG GIS KHYOD LA BSTAN PA DE LA
BDAG GIS LEGS PAR BSTAN PA MA

YIN NO ZHES BRJOD PAR MI BYED PA STE, DES NA DE'I TSIG GZUNG BAR
'OS PAR 'GYUR RO, ,CHOS DANG ZANG ZING GIS SDUD PA YANG GANG BDEN
PAR SMRA BAR BYED PA'I CHOS DANG ZANG ZING CHOS GOS LA SOGS PA DE
RNAMS KYIS BSDUS PA DE DAG GIS KYANG DE BZHIN DU SGRUB PAR BYED
DO, ,SEMS KUN NAS NYON

@157B MONGS PA CAN MA YIN PA ZHES BYA BA NI GANG BYANG CHUB KYI
SEMS YONGS SU BZUNG NAS SEMS CAN GYI DON BYED PA YIN GYI, BDAG
NYID YONGS SU SPYOD PAR BYED PA NI MA YIN NO, ,DE LTAR NA YANG
DGE BA'I RTZA BA 'DIS BLA NA MED PA YANG DAG PAR RDZOGS PA'I
BYANG CHUB MNGON PAR RDZOGS PAR SANGS

RGYAS NAS SEMS CAN RNAMS NYE BAR SDUD PAR BYED PAR SHOG SHIG CES
BYA BA LTA BU'O, ,DON 'DI DAG NYID TSIGS SU BCAS PAS, DANG PO'I
TSIG NI NYER BZUNG NAS, ,ZHES BYA BA LA SOGS PAS BSTAN TO, ,DE
LTAR RE ZHIG SHES BYA DANG, MTSAN NYID RNAM PA GNYIS SO, ,JI LTAR
'JUG PAR 'GYUR BA DE

BSTAN PAR BYA'O, ,DE LA SHES BYA DANG MTSAN NYID LA 'JUG PA JI
LTA BU ZHE NA, BSOD NAMS DANG YE SHES KYI TSOGS LEGS PAR BSAGS
PA'I BYANG CHUB SEMS DPA'O ZHES BYA BA'O, ,YANG DE NI RIM PA JI
LTA BUS BSOD NAMS DANG YE SHES KYI TSOGS YONGS SU RDZOGS PAR BYED
CE NA, RGYU'I STOBS DANG, DGE

BA'I BA SHES GNYEN GYI STOBS DANG, YID LA BYED PA'I STOBS DANG,
NYE BAR STON PA'I STOBS KYIS SO, ,DE LA TSIG GNYIS KYIS NI STOBS
GNYIS LA GRANGS BZHIN DU RIG PAR BYA'O, ,DE LA YID LA BYED PA'I
STOBS KYIS NI GCIG TU MOS PAR BYED PA'O, ,DE YANG THEG PA CHEN
PO'I BAG CHAGS KYI RGYU CAN NO, ,

DE LA GCIG BU LHAG PAR MOS PA YOD NA SGRUB PA LA YANG DAG PAR
'JUG GO, ,SGRUB PA LA YANG DAG PAR GNAS NA DGE BA'I RTZA BA NYE
BAR SOGS PAR 'GYUR TE, DE LTAR NA YID LA BYED PA'I STOBS KYIS
BSOD NAMS DANG YE SHES KYI TSOGS LEGS PAR SOGS PAR 'GYUR BAS GO
RIMS KYI TSUL NI DE LTAR RO, ,

DE LTAR NA BSOD NAMS DANG YE SHES KYI TSOGS LEGS PAR BSAGS PA NI
SA LA 'JUG PAR 'GYUR LA, DE LTAR NYE BAR BSTAN PAR GYUR PA NI NYE
BAR STON PA'I STOBS KYIS THEG PA CHEN PO'I CHOS KYI RGYU LAS
BYUNG BA ZHES BYA BA STE, BSTAN PA'I CHOS LA DMIGS PA ZHES BYA
BA'I DON TO, ,GANG GIS 'JUG CE NA DGE

BA'I RTZA BA'I STOBS BSKYED PA DANG, RNAM PA GSUM GYIS SEMS
SBYONG BA ZHES BYA BA NAS, RTAG TU GUS PAR BYAS TE SBYOR BA DANG,
BAG YOD PAS 'JUG GO ZHES BYA BA'I BAR GYIS SO, ,DGE BA'I RTZA
BA'I STOBS SKYED PA NI YANG JI SKAD BSTAN PA'I TSIG BRGYAD LA
SBYAR BAR BYA'O, ,DE LA ZHUM PA GSUM GYI GNYEN

@158A *, ,POR SEMS SBYONG BA RNAM PA GSUM STE, DE YANG 'DI LTAR
BYANG CHUB SEMS DPA' MCHOG TU ZAB CING RGYA CHE BA'I BLA NA MED
PA YANG DAG PAR RDZOGS PA'I BYANG CHUB MNGON PAR RDZOGS PAR
'TSANG RGYA BAR RTOGS PAR DKA' BA THOS PA NA ZHUM PAR 'GYUR TE,
DE'I GNYEN POR NI SEMS

SBYONG BA DANG PO'O, ,YANG BYANG CHUB SEMS DPAS MCHOG TU ZAB CING
RGYA CHE BA RTOGS PAR DKA' BA'I PHA ROL TU PHYIN PA SGRUB PA LA
ZHUM PAR 'GYUR TE, DE'I GNYEN POR SEMS SBYONG BA GNYIS PA BSTAN
TE, BSAM PA GANG GIS SBYIN PA LA SOGS PA PHA ROL TU PHYIN PA
RNAMS LA KUN TU SPYOD PA'I BSAM PA

ZHES BYA BA DE LA, BSAM PA NI DAD PA DANG 'DUN PA'O, ,YOD PA
DANG, YON TAN DANG LDAN PA DANG, NUS PA NYID DANG PHA ROL TU
PHYIN PA LA YID CHES PA NYID DE NI BYANG CHUB SEMS DPA'I DAD
PA'O, ,DAD PAS BSKYED PA'I NAN TAN BYED PAR 'DOD PA NYID NI 'DUN
PA'O, ,DE LTA BU'I DAD PA DANG 'DUN PA'I NGO BO NYID

KYI BSAM PA THOB PAR GYUR PA'I BYANG CHUB SEMS DPA' NI TSIGS CUNG
NGU NYID KYIS PHA ROL TU PHYIN PA DRUG SGOM PA YONGS SU RDZOGS
PAR 'GYUR RO, ,YANG BYANG CHUB SEMS DPAS SANGS RGYAS RNAMS KYI
ZAB CING RGYA CHE BA'I CHOS RAB TU 'BYED PA LA MKHAS PAR GNAS PA
NA 'DI LTAR SEMS PAR BYED DE, 'DI

LTAR BLA NA MED PA YANG DAG PAR RDZOGS PA'I BYANG CHUB SKAD CIG
MA GCIG TU GTOGS PA THOB PAR BYA'O ZHES BYA BA NI RTOGS PAR DKA'O
ZHES ZHUM PAR 'GYUR BAS DE'I GNYEN POR SEMS SBYONG BA GSUM PA
BDAG DGE BA SGRIB PA MED PA ZHES BYA BA LA SOGS PA STE, GANG GI
PHYIR BDAG SA BCU PO THAMS

CAD DU YE SHES KYI TSOGS LEGS PAR BSAGS PA LTA ZHES BYA BAR SBYAR
RO, ,DGE BA SGRIB PA MED PA DANG, ZHES BYA BA NI 'DOD CHAGS DANG
BCAS PA'I GNAS NGAN LEN BSRABS PAR BYED CING DBRAL BAR DKA' BA'I
SGRIB PA 'BYED PA RDO RJE LTA BU'I TING NGE 'DZIN TE, TING NGE
'DZIN GYI BAR MTSAMS MED PAS SGRIB

PA THAMS CAD DANG BRAL ZHING DE'I RTEN GNAS GYUR PA DES THOB PAR
'GYUR RO ZHES BYA'O, ,SHI BA TZAM NYID DANG NI RNAM PAR BRAL BA
NYID CHOS MTHUN PA NYID DU 'DOD DO, ,PHUN SUM TSOGS PA NI RNAM PA
THAMS CAD MKHYEN PA'O, ,THE TSOM THAMS CAD THE TSOM MED PAR GZUNG
BAR BYA'O ZHES BYA BA NI MI GANG

@158B THEG PA CHEN PO'I CHOS KYI MTSAN NYID RNAM PAR GZHAG PA LA
BRTZAMS NAS NGO BO NYID GSUM STON PA STE, 'DI LTA STE, CHOS THAMS
CAD NGO BO NYID MED PA, MA SKYES PA MA 'GAGS PA, GDOD MA NAS ZHI
BA'O, ,CHOS THAMS CAD NI RANG BZHIN GYIS MYA NGAN LAS 'DAS PA'O
ZHES BYA BA LA SOGS

PA MED PA'I RNAM GRANGS KYIS KUN TU BRTAGS PA'I NGO BO NYE BAR
GZUNG BAR BYA'O, ,SGYUR MA DANG, SMIG RGYU DANG, RMI LAM DANG,
MIG YOR DANG, GZUGS BRNYAN DANG, CHU ZLA DANG, SPRUL PA BSTAN PAS
NI GZHAN GYI DBANG GI NGO BO NYE BAR GZUNG BAR BYA'O, ,DE BZHIN
NYID DANG, YANG DAG PA'I

MTHA' DANG, MTSAN MA MED PA DANG, DON DAM PA DANG, CHOS KYI
DBYINGS DANG, STONG PA NYID LA SOGS PA'I RNAM GRANGS BSTAN PAS NI
YONGS SU GRUB PA'I NGO BO NYID NYE BAR GZUNG BA NYID DE, 'DI LA
BLO GROS NGAN PA THAMS CAD KYI SOM NYI 'JUG PAR MI 'GYUR RO,
,THOS PA DANG BSAM PA'I CHOS LA

NGAR 'DZIN PA DANG NGA YID 'DZIN PA'I MNGON PAR ZHEN PA YONGS SU
SPONG BA ZHES BYA BA NI CHOS LA MNGON PAR ZHEN PA TZAM SPANG BAR
BZHED PA'O, ,RNAM PAR RTOG PA SPANGS PAS MDUN GNAS PA DANG BZHAG
PA'I MTSAN MA THAMS CAD YID LA MI BYED CING RNAM PAR MI RTOG PA
ZHES BYA BA NI SBYOR BA LAS BYUNG

BA'I RNAM PAR MI RTOG PA'I YE SHES LA GNAS PA'I DGE BA'I RTZA
BA'I STOBS LAS BYUNG BA'I SEMS SBYONG BA RNAM PA GSUM LA BRTEN
NAS 'DI LTAR RTAG TU GUS PA DANG BCAS PAS BAG YOD PAR 'BYUNG BA'I
TSUL BZHIN YID LA BYED PA'I GNAS SKABS LA GNAS PA THAMS CAD DU
MNYAM PAR GZHAG PA'I SEMS

RJES SU MTHUN PA'I BZOD PA RNON PO LA GNAS PA YIN PAR RIG PAR
BYA'O, ,LHAN CIG TU SNA TSOGS KYI RNAM PA'I DON SNANG BA 'BYUNG
BA'I PHYIR RO ZHES BYA BA NI MING DANG TSIG DANG YI GE'I TSOGS
SNA TSOGS KYI RNAM PA SNANG BA 'BYUNG BA'I PHYIR DANG, DE LA
BRTEN PA'I DON SNA TSOGS KYI RNAM PA SNANG BA 'BYUNG BYA'I PHYIR
RO, ,

TSIGS SU BCAD PA NI, CHOS DANG GANG ZAG CHOS DANG DON, ,BSDUS PA
DANG NI RGYAS DANG RIGS, ,MA DAG PA DANG DAG DANG MTHA', ,RAB TU
DBYE BAS MING GI YUL, ,MDOR BSDU NA BYANG CHUB SEMS DPA'I MING LA
DMIGS PA NI RNAM PA BCU STE, 'DI LTA STE, CHOS KYI MING NI MIG LA
SOGS PA'O, ,GANG ZAG GI

@159A *, ,MING NI BDAG DANG SEMS CAN LA SOGS PA'O, ,CHOS NI GSUNG
RAB YAN LAG BCU GNYIS SU GTOGS PA'O, ,DON NI GSUNG RAB YAN LAG
BCU GNYIS PO DE'I DON GANG YIN PA'O, ,MING BSDUS PA NI CHOS THAMS
CAD NI 'DUS BYAS DANG 'DUS MA BYAS ZHES BYA BA LA

SOGS PA'O, ,MING RGYAS PA NI GZUGS DANG, TSOR BA LA SOGS PA DANG
NAM MKHA' LA SOGS PA'O, ,RIGS KYI MING NI DANG PO YI GE AA NAS
HA'I MTHAR THUG PA'I BAR RO, ,MA DAG PA'I MING NI DON DANG BCAS
PA'I SO SO'I SKYE BA'O, ,DAG PA'I MING NI BDEN PA MTHONG BA RNAMS
KYI'O, ,MTHAR THUG

PA'I MING NI GANG MA 'DRES PA'I CHOS LA DMIGS PA'I 'JIG RTEN LAS
'DAS PA DANG, DE'I RJES LAS THOB PA'I YE SHES GNYIS KYI DMIGS
PA'O, ,DE BZHIN GSHEGS PA'I RIGS SU SKYES PA YIN, ,ZHES BYA BA NI
RNAM PA SNA TSOGS KYI CHOS THAMS CAD LA BRTEN NAS SO, ,SEMS CAN
THAMS CAD

LA SEMS MNYAM PA NYID NI BDAG DANG GZHAN MNYAM PA NYID DU RTOGS
PAS BDAG LA JI LTA BA BZHIN DU DE DAG LA YANG SDUG BSNGAL ZAD PAR
'DOD PA'O, ,BYANG CHUB SEMS DPA' THAMS CAD DANG SEMS MNYAM PA
NYID NI BYANG CHUB SEMS DPA' THAMS CAD DANG SBYOR BA'I BSAM PA
MNYAM PA'O, ,SANGS

RGYAS THAMS CAD DANG SEMS MNYAM PA THOB PA NI DE DAG DANG CHOS
KYI DBYINGS KYI BDAG NYID THA MI DAG PAR MTHONG BA'O, ,YONGS SU
TSOL BA NI BZHI PO DAG GI BSRABS PAS DON MED PAR BZOD PA CHUNG
NGU'I TSE SNANG BA THOB PA'I TING NGE 'DZIN ZHES BYA BA LA,
BSRABS PA NI DON MED PAR 'DOD PA ZHES BYA

BA'I THA TSIG STE, DON MED PAR SHES PA NI SNANG BA THOB PA ZHES
BYA BA'I SGRAS BSTAN TO, ,SNANG BA THOB PA'I TING NGE 'DZIN ZHES
BYA BA NI DON MED PA LA YANG DAG PAR BRTEN PA'I TING NGE 'DZIN
GYIS MTHONG BA'O, ,DON MED PAR BZOD PA CHEN PO'I TSE ZHES BYA BA
LA, DE LA BZOD PA NI 'DOD PA STE, MNGON PAR

'DOD PA'O, ,SNANG BA MCHED PA'I TING NGE 'DZIN ZHES BYA BA NI,
DON MED PAR SHES PA CHEN PO NI SNANG BA MCHED BZHES BYA BA'I
SGRAS BSTAN TO, ,TING NGE 'DZIN ZHES BYA BA'I SGRAS NI DON MED
PAR SHES PA DE LA YANG DAG PAR BRTEN PA DE BSTAN TO, ,DE KHO NA
NYID KYI DON GYI PHYOGS GCIG LA ZHUGS PA'I

@159B TING NGE 'DZIN ZHES BYA BA NI DON MED PAR NGES PAR BSTAN
TE, TING NGE 'DZIN GYI SGRAS NI DON MED PAR NGES PAR SHES PA DE
LA YANG DAG PAR BRTEN PA DE NI TING NGE 'DZIN ZHES BSTAN TO,
,BDEN PA'I RJES SU MTHUN PA'I BZOD PA'I GNAS ZHES BYA BA LA, CHOS
BDAG MED PA NI BDEN PA ZHES BYA'O, ,DE'I RJES SU MTHUN BA GANG

YIN PA'I BZOD PA NI BDEN PA'I RJES SU MTHUN PA'I BZOD PA'O, ,JI
LTAR BYAS PAS SHE NA, GZUNG BAR BYA BA MED NA NGES PA KHO NAR
'DZIN PA YANG MED DO ZHES MOS PAR 'GYUR BAS SO, ,SHES BYA'I MTSAN
NYID LA 'JUG PA ZHES BYA BA'I DON GZHAN YANG, MANG DU THOS PAS
BSGOS PA'I GNAS, ZHES BYA BA STE, THEG PA CHEN

PO YONGS SU BSGOM PA'I BDAG NYID KYI NGO BO'O, ,KUN GZHI RNAM PAR
SHES PA BSDUS PA MA YIN LA ZHES BYA BA DANG, KUN GZHI RNAM PAR
SHES PA LTAR TSUL BZHIN YID LA BYED PAS BSDUS PA'I SA BON YIN NO
ZHES BYA BA NI JI LTAR KUN GZHI RNAM PAR SHES PA KUN NAS NYON
MONGS PA'I CHOS RNAMS KYI RGYU YIN PA DE

BZHIN DU DE RNAM PAR BYANG BA'I CHOS RNAMS KYI GYUR 'GYUR RO ZHES
BYA BA'I THA TSIG GO, ,TSUL BZHIN YID LA BYED PAS BSDUS PA ZHES
BYA BA NAS BRTZAMS TE, LTA BA DANG BCAS PA'I YID KYIS BRJOD PA
RNAMS KYI YANG STE, TSUL BZHIN YID LA BYED PA LAS CHOS DANG DON
GYIS RNAM PA 'BYUNG BAR 'GYUR BA'I

RGYU YIN NO, ,TSUL CAN BZUNG BA'I DNGOS PO LTA BU ZHES BYA BA NI
GZUGS SU GYUR PA ZHES BYA BA'I DON TO, ,LTA BA DANG BCAS PA'I
ZHES BYA BA NI LTA BAR GYUR PA RNAMS SO, ,DE DAG NYID NI RGYU
MTSAN DANG LTA BA DANG BCAS PA'I RNAM PAR SHES PAR RNAM PAR 'JOG
PAR 'GYUR RO, ,DE LTA BU'I RNAM PA LA 'JUG

PA NA SU ZHIG 'JUG BA BSTAN PAR BYA STE, DE LA THEG PA CHEN PO
SMOS PAS NI NYAN THOS LA SOGS PA'I THEG PA SPANG BA'I DON TO,
,SANGS RGYAS 'BYUNG BA TSAD MED PA MNYES PAR BYA BA THOB PA ZHES
BYA BA NI GRANGS LAS SHIN TU 'DAS PA'I SANGS RGYAS 'BYUNG BA
MNYES PAR BYA BA GANG GIS THOB PAR GYUR PA STE,

SANGS RGYAS MNGON SUM DU BYAS ZHES BYA BA'I THA TSIG GO, ,GCIG TU
MOS PA CAN ZHES BYA BA NI GANG GI MOS PA THEG PA CHEN PO LAS
BSKYOD PAR MI NUS PA STE, 'DAS MA THAG PAR BSHAD PA'I DGE BA'I
RTZA BA BSAGS PA'I RGYU RNAM PA GSUM PO DANG, BSOD NAMS DANG YE
SHES KYI TSOGS LEGS

@160A *, ,PAR BSAGS PA NI MI DGE BA'I GROGS PO ZHES BYA BA'I THA
TSIG GO, ,DE LTA BU'I RNAM PAS 'JUG PA'I GNAS BSTAN PAR BYA BA'I
PHYIR SMRAS PA, YID KYI BRJOD PA STE YID KYI RNAM PAR RTOG PA'O,
,DE NI THEG PA CHEN PO'I CHOS GANG 'BYUNG BA'I RGYUR GYUR PA'O,
,YANG DE NYID DU

YID KYI BRJOD PA'I BYE BRAG GANG GIS DAG 'JUG PA DE NI MOS PAS
SPYOD PA'I SA LA 'JUG PAR 'GYUR TE, 'DI LTAR DE CHOS THAMS CAD
RNAM PAR RIG PA TZAM DU RJES SU SGROGS PA LA MOS PA SKYED PAR
BYED DE, DES NA DE DAG NI DER ZHUGS PA ZHES BRJOD DO, ,DE JI LTAR
MTHONG BA'I LAM LA 'JUG PA DE BSTAN

PAR BYA BA'I PHYIR RO, ,JI LTA BA BZHIN DU DE RAB TU RTOGS PA
DANG ZHES BYA BA STE, YID KYI BRJOD PA DE JI LTA BA BZHIN DU RAB
TU RTOGS PA'O, ,JI LTAR NA DE JI LTA BA BZHIN DU RAB TU RTOGS SHE
NA, JI LTAR CHOS MED PA, DON MED PA, GZUNG BA MED PA, 'DZIN PA
MED PA'O ZHES YID KYI BRJOD PA RTOGS PA GANG YIN PA'O,

BSGOM PA'I LAM LA 'JUG PA BSTAN PAR BYA BA'I PHYIR SGRIB PA THAMS
CAD KYI GNYEN PO BSGOM PA ZHES BYA BA STE RAB TU RTOGS PA DE NYID
GOMS PAR BYED PA NI SGOM PAR GYUR PA'O, ,DE LTA BAS NA RNAM PAR
MI RTOG PA LA SOGS PA DE DAG GIS GANG RTOGS PA DE NYID KYIS SGRIB
PA RNAM PAR SBYONG BAR BYED PA'O, ,MTHAR PHYIN

PA'I LAM LA 'JUG PA DE BSTAN PA'I PHYIR SGRIB PA MED PA'I PHYIR
ZHES BYA BA STE, SHIN TU RNAM PAR DAG PA'I YE SHES KYI DUS SKABS
NA SHIN TU PHRA BA'I SGRIB PA YANG MED PA NI MTHAR PHYIN PA'I LAM
LA 'JUG PA'O, ,GANG GIS 'JUG PA STON PAR BYED PA NI DGE BA'I RTZA
BA'I STOBS SKYED PA DANG, RNAM PA GSUM GYIS

SEMS GZENGS BSTOD PA ZHES BYA BA STE, DGE BA'I RTZA BA'I STOBS
SKYED PA'I BYANG CHUB SEMS DPA' NI DE'I STOBS KYIS BSTAN PA'I
PHYIR SEMS 'GONG BAR MI 'GYUR TE, RNAM PA GSUM GYIS SEMS SBYONG
BAS KYANG SEMS GZENGS PA BSTOD PA NYID DO, ,DE LA GNYIS PA GANG
YIN PA JI LTAR SBYOR BA YIN PA DE

BSTAN PAR BYA BA'I PHYIR, 'DI LTA STE, SER SNA LA SOGS PA'I SGRIB
PA SPANGS PAS PHA ROL TU PHYIN PA'I RNAM PAR 'CHING BA MED PA
NYID KYIS DE RNAMS YONGS SU RDZOGS PAR 'GYUR RO, ,DE YONGS SU
RDZOGS PA YANG SANGS RGYAS NYID YIN TE, CHOS DANG DON LA DMIGS PA
LA SOGS PA NAS, BAG YOD PA

@160B ZHES BYA BA'I BAR GYIS SO, ,DE LA RTAG TU ZHES PA NI RTAG
TU BYED PA NYID DO, ,GUS PAR BYAS TE SBYOR BA NI BLA MAR BYED PA
NYID DO, ,GANG GANG DU BSTAN PA'I RNAM PA NYID DE DE NI BAG YOD
PA'O, ,GSUM PA GANG YIN PA DE BSTAN PAR BYA STE DE LA DGE BA
SGRIB PA DANG BCAS PA ZHES BYA BA NI 'JIG RTEN PA'I DGE BA SGRIB
PA DANG

BCAS PA ZHES BYA BA'I DON TO, ,DE'I PHYIR BDAG DGE BA SGRIB PA
MED PA DANG SHIN TU LDAN PA NI SANGS RGYAS SU MI 'GYUR BA NYID NI
RIGS PA MA YIN TE ZHES BYA BA'O, ,DE DAG GI DON TSIGS SU BCAS PA
STON PA, DE'I PHYIR ZHUM PAR MI BYA'O, ,ZHES BYA BA NI SEMS ZHUM
PA NYID DU SEMS GNAS PAR MI BYA'O ZHES BYA

BA'I THA TSIG GO, ,JI LTAR BDAG GI BLA NA MED PA'I BYANG CHUB
MNGON PAR RDZOGS PAR 'TSANG RGYA BAR MI NUS ZHES DON DE LTA BUR
BYUNG BA'O, ,LEGS YID KYIS ZHES BYA BA NI MI DGE BA DANG LUNG DU
MA BSTAN PA'I SEMS MA YIN ZHES BYA BA'I THA TSIG STE, 'DI LTAR
LUNG DU MA BSTAN PA NI RNAM PAR G-YENG BA'I

SEMS KHA CIG GIS SBYIN PA LA SOGS PA BYED PA'O, ,DE BZHIN DU MU
STEGS PA LA SOGS PA MI DGE BA'I SEMS KYIS SBYIN PA LA SOGS PA
BYED PA MA YIN TE, BLA NA MED PA YANG DAG PAR RDZOGS PA'I BYANG
CHUB 'DOD PAS SO, ,YANG NA DE'I BSAM PAS DGE BA'I RTZA BA MCHOG
THOB PA NI BSTAN PA

RNAMS SO, ,SBYIN PA LA SOGS PA BYED PA'I ZHES BYA BA LA, DE LA
DE'I BSAM PA CI 'DRA BA CIG THOB NAS SBYIN PA LA SOGS PA PHA ROL
TU PHYIN PA GOMS PAR BYAS PAS DE'I MING MTHUN PA'I PHYOGS SER SNA
LA SOGS SPANGS PA'I SEMS THOB PA ZHES BYA BA'I THA TSIG GO,
,BYANG CHUB SEMS DPA' BRTAN RNAMS

KYI; ,SBYIN PA LA SOGS NYID DU BRJOD, ,CES BYA BA NI SBYIN PA LA
SOGS PA KHO NAR BRJOD PA'O, ,SOGS PA SMOS PAS NI TSUL KHRIMS LA
SOGS PA NAS, SHES RAB KYI PHA ROL TU PHYIN PA RNAMS GZUNG NGO,
,'DOD BZHIN PHUN SUM TSOGS LUS 'THOB, ,CES BYA BA NI 'DU SHES MED
'DU SHES

MED MIN SKYE MCHED KYI BAR 'THOB PA STE, 'GYUR RO ZHES BYA BA'I
THA TSIG GO, ,SPANGS PA ZHES BYA BA NI SGRIB PA SPANGS PA'O,
,PHUN SUM TSOGS DE ZHES BYA BA NI SANGS RGYAS NYID CES BYA BA'I
THA TSIG GO, GANG BZHI SPANG BAR BYA BA DE BSTAN PAR BYA STE, YID
LA BYED PA YONGS SU SPONG BA ZHES PA

@161A *, ,NI NYAN THOS LA SOGS PA'I YID LA BYED PA YONGS SU SPONG
BA'O, ,YID GNYIS DANG SOM NYI SPANGS NAS ZHES BYA BA NI ZAB CING
RGYA CHE BA'I THEG PA CHEN PO LA YID GNYIS DANG SOM NYI SPANGS
PA'O, ,DE LA YID GNYIS NI BLO NGAN PA'AM DE BZHIN DU G-YO BA'O,
,SOM NYI NI THE TSOM

MO; ;CHOS LA MNGON PAR ZHEN PA SPANGS PAS ZHES BYA BA NI JI SNYED
THOS PA DANG BSAM PA'I CHOS RNAMS LA BDAG TU 'DZIN PA DANG BDAG
GIR 'DZIN PA YOD KYI BAR 'JUG PAR MI 'GYUR RO, ,RNAM PAR RTOG PA
SPANGS PAS ZHES BYA BA NI GANG GZUGS LA SOGS PA MDUN NA GNAS PA
DANG, GANG YANG

MNYAM PAR BZHAG PAS RUS PA'I PHUNG PO LA SOGS PA DMIGS PAR 'GYUR
BA'I MTSAN MA THAMS CAD YID LA MI BYED PAS RNAM PAR BRTAG PAR BYA
BA LA RNAM PAR MI RTOG PA'I THABS KYIS 'JUG PAR 'GYUR GYI, ,GZHAN
DU RNAM PAR RTOG PAR GYUR NA 'JUG PAR MI 'GYUR RO, ,MDUN BZHAG
DANG ZHES BYA

BA NI TSIGS SU BCAD PA STE, SPANG BAR BYA BA'I DON PHYI MA GSAL
BAR BYED PA'O, ,GANG GIS JI LTAR 'JUG PA DE BSTAN PAR BYA STE, DE
LA THOS PA'I BAG CHAGS KYI RGYU LAS BYUNG ZHES BYA BA NI THOS
PA'I BAG CHAGS KYI RJES SU MTHUN PA'O, ,GANG DU 'JUG PA'I GNAS
SNGAR BSTAN PA STE, DE YANG THEG PA

CHEN PO'I BAG CHAGS LAS YANG DAG PAR BYUNG BA'I PHYIR YONGS SU
GRUB PA'I NGO BO NYID KYI BSDUS PA NYID DU BLTA BAR BYA'O, ,YANG
JI LTAR 'JUG PA DE STON PAR BYED PA NI TSOL BA RNAM PA BZHI STE,
DE STON PAR BYED PA YANG MING DANG DON DANG, NGO BO NYID LA SOGS
PA TSIG BZHI PO DE DAG GIS JI LTA BA BZHIN DU YONGS SU

SHES PA MDOR STON TE MING DANG, DON DANG, NGO BO NYID DANG, KHYAD
PAR DU BTAGS PA DANG, NGO BO NYID DANG, KHYAD PAR YANG DAG PA JI
LTA BAS BZHIN DU YONGS SU SHES PA ZHES BYA BA LA, NGO BO NYID KYI
KHYAD PAR GANG BTAGS PA DE BZHIN DU BYAS PA'O, ,MING KHYAD PAR DU
BTAGS PA NI ZHES BYA BA NI DE MI DMIGS PA ZHES BYA BA'I DON

TO; ;MI DMIGS PA NI MING DE'I NGO BO NYID DANG KHYAD PAR DU BTAGS
PA TZAM DPYOD PAR BYED PA'O, ,GANG GI PHYIR DE LTAR NA MING DE'I
NGO BO NYID DANG KHYAD PAR MED PA DES NA MING DE'I NGO BO NYID
BTAGS PA TZAM DU 'DZIN PA'O, ,GANG YANG DAG PAR DPYOD PA NI YONGS
SU TSOL BA'O, ,GANG MI DMIGS PA NI YANG DAG PA JI LTA BA

@161B BZHIN DU YONGS SU SHES PA'O, ,'JUG CES NI JI SKAD BYA, CI
'DRA BAR 'JUG CES NA ZHES BYA BA NI DPE DRIS PA'O, ,DE LA DE TZAM
NYID CES BYA BA NI RNAM PAR RIG PA TZAM NYID DO, ,RGYU MTSAN DANG
LTA BA DANG BCAS PA GNYIS ZHES BYA BA NI, RGYU MTSAN DANG LTA BA
DANG BCAS PA'I RNAM PAR SHES PA BSTAN

TE; RGYUD RAB TU GNAS PA DANG, RGYU MTSAN DU SNANG BA ZHES BYA
BAR GRAGS PA DE LTA BU'O RNAM PAR SHES PA GCIG NYID RNAM PAR SNA
TSOGS SU 'BYUNG BA STE, MYUR BA NYID DU BRGYUD MAR 'BYUNG BAS SO,
,GSUM PO 'DI DAG NYID RNAM PAR RIG PA TZAM NYID DU 'JUG GO, ,DE
LA NGO BO NYID

GSUM LA 'JUG PA NI DPE BSTAN TE, RNAM PA DRUG LA YANG DAG PA'I
DON GSAL ZHES BYA BA LA, DON GYI RNAM PA DRUG LA YANG DAG PA'I
DON RNAM PAR GSAL BA TZAM NI RNAM PAR GSAL BA'O, ,YID KYI BRJOD
PAR SNANG BA'I DON GYI MTSAN NYID LA 'JUG PAS ZHES BYA BA NI DON
GANG YIN PA DE KUN DU BRTAGS

PA TZAM YIN NO ZHES DE LTAR KUN DU BRTAGS PA LA 'JUG PAR 'GYUR
RO, ,NGO BO NYID KYI RNAM PAR RIG PA'I NGO BO TZAM LA 'JUG CES
BYA BA NI YID KYI BRJOD PA DE DAG GIS RNAM PAR RIG PA TZAM NYID
DU BZUNG NAS GZHAN GYI DBANG LA 'JUG PAR 'GYUR RO,, ,,BAM PO LNGA
PA, DON DU SNANG BA THAMS CAD

'BYUNG BA'I SKABS MED PA YIN NO ZHES BYA BA NI JI LTAR RNAM PAR
RIG PA TZAM GYI RNAM PAR YANG MI 'BYUNG NA DE DON GYI RNAM PAR
SNANG BA 'BYUNG BA LTA CI SMOS TE, DE'I PHYIR RNAM PAR RIG PA
TZAM NYID DU BRTAGS NA YANG DON DU 'GYUR BAS, DE'I PHYIR DE LAS
GZHAN PA DE BZHIN NYID MNGON SUM NYID DU

'GYUR BA YIN NO, ,GNAS SKABS DE NI BRJOD PAR NUS PA MA YIN TE, SO
SO RANG GIS RIG PAR BYA BA YIN PA'I PHYIR RO, ,DE'I TSE BYANG
CHUB SEMS DPA' DE'I DMIGS PAR BYA BA DANG DMIGS PAR BYED PA MNYAM
PAS MNYAM PA'I YE SHES RNAM PAR MI RTOG PA 'BYUNG BA STE ZHES BYA
BA LA DMIGS PAR

BYED PA NI YE SHES DANG DMIGS PAR BYA BA DE NI DE BZHIN NYID DE,
DE DAG MNYAM PA NYID DU GYUR PA NI NAM MKHA' NYID DU GZUNG BA
DANG, 'DZIN PA MED PAR GNAS PA ZHES BYA BA'I THA TSIG STE, GZUNG
BA DANG 'DZIN PAR RNAM PAR RTOG PA MED PA NI RNAM PAR MI RTOG
PA'O, ,DE LTAR NA YONGS SU GRUB PA NYID

@162A *, ,LA ZHUGS PA YIN NO, ,GANG GI TSE DON THAMS CAD LA RNAM
PAR MI RTOG PA'I MING LA GNAS SHING ZHES BYA BA NI DE'I MING CI
RNAM PA JI SNYED CES BYA BA'I THA TSIG LAS DE'I MING GI BYE BRAG
TSIGS SU BCAD PAS BSTAN TO, ,DE LA CHOS KYI MING NI GZUGS DANG,
TSOR BA DANG, MIG

CES BYA BA LA SOGS PA'O, ,GANG ZAG GI MING NI SANGS RGYAS BSHES
GNYEN DANG, DAD PAS RJES SU 'BRANG BA ZHES BYA BA LA SOGS PA'O,
,YANG CHOS KYI MING NI MDO SDE LA SOGS PA'O, ,DON GYI MING NI
CHOS DE DAG LA BRTEN PA'I DON TO, ,BSDUS PA'I MING NI SEMS CAN
ZHES BYA BA LTA BU'O, ,RGYAS PA'I

MING NI DE DAG NYID RE RE NAS BRJOD PA LTA BU'O, ,RIGS KYI MING
NI YI GE'I PHYI MO RNAMS SO, ,MA DAG PA'I MING NI SO SO'I SKYE BO
RNAMS KYI'O, ,DAG PA'I MING NI SLOB PA RNAMS KYI'O, ,MTHAR THUG
PA RNAMS KYI MING NI GANG 'DRES PA'I CHOS LA DMIGS PA STE, SA BCU
PA LA BU'O, ,DE LA DON THAMS

CAD NI 'DRES PA'I CHOS LA DMIGS PA'I YE SHES KYI DMIGS PA'O, ,DE
LTA BU'I RNAM PA NI BYANG CHUB SEMS DPA'I MING GI YUL YIN NO, ,DE
BZHIN GSHEGS PA'I RIGS SU SKYES PA YIN ZHES BYA BA NI GANG GIS
SANGS RGYAS KYI GDUNG RGYUN MI GCOD PAR GYUR PA'O, ,SEMS CAN
THAMS CAD LA SEMS

MNYAM PA YIN ZHES BYA BA NI GANG GI PHYIR BDAG JI LTA BA BZHIN DU
SEMS CAN THAMS CAD MYA NGAN LAS BZLA'O ZHES SEMS PA'O, ,BYANG
CHUB SEMS DPA' THAMS CAD DANG SEMS MNYAM PA ZHES BYA BA NI 'DI
LTAR DE DAG DANG SEMS MNYAM PA NYID THOB PA'O, ,SANGS RGYAS THAMS
CAD DANG SEMS MNYAM PA

ZHES BYA BA NI GANG GI PHYIR SANGS RGYAS RNAMS KYI CHOS KYI SKU'I
GNAS SKABS DES THOB PAR GYUR PA STE, DE THOB PAS SANGS RGYAS
THAMS CAD DANG SEMS MNYAM PA THOB PAR GYUR BA'O, ,ZHI GNAS DANG
LHAG MTHONG GI SHES PA ZHES BYA BA NI ZHIG GNAS DANG LHAG MTHONG
ZHES BRJOD PA'I SHES PA'O, ,KUN GZHI

RNAM PAR SHES PA'I SA BON RGYU MTSAN DANG BCAS PA'I RGYU MTSAN
SPANGS NAS ZHES BYA BA LA RGYU MTSAN DANG BCAS PA ZHES BYA BA NI
RGYU MTSAN DANG BCAS PA ZHES BYA BA'I THA TSIG STE, GANG KUN GZHI
RNAM PAR SHES PA KUN NAS NYON MONGS PA'I CHOS RNAMS KYI SA BON
CAN NO, ,YANG RGYU MTSAN SMOS PA NI DE'I

@162B SA BON DE DAG GI DMIGS PA'I RGYU MTSAN BSTAN PA'I DON TO,
,DE LTAR BYAS NAS SA BON DE DAG RGYU DANG 'BRAS BU DANG BCAS PAR
SPANGS PA BSTAN PAR 'GYUR RO, ,DE'I RJES LAS THOB PA LA DGOS PA
CI YOD, GAL TE RNAM PAR MI RTOG PAS SGRIB PA THAMS CAD SPANGS PA
DANG SANGS RGYAS

KYI CHOS RNAMS KUN TU BSGRUB PAR 'GYUR RO ZHE NA, RGYU DANG BCAS
PA'I 'BRAS BU'I CHOS RNAMS DES BSTAN PAR MI NUS TE, DE NI MI RTOG
PA YIN PA'I PHYIR RO, ,DE'I PHYIR RJES LA THOB PAS RGYU DANG
'BRAS BU'I CHOS RNAMS STON PAR BYED DE, RTEN PA YIN PA DANG, SGYU
MA MKHAN GYIS SGYU MA BYAS PA

BZHIN DU PHYIN CI MA LOG PAR 'GYUR BA'I PHYIR RO, ,KUN GZHI RNAM
PAR SHES PA LAS THAMS CAD RAB TU SKYE BA ZHES BYA BA NI GANG KUN
GZHI RNAM PAR SHES PA'I RGYU LAS BYUNG BA RNAMS SO, ,RNAM PAR RIG
PA'I MTSAN MA THAMS CAD DE, RNAM PAR RIG PA'I RGYUR GYUR BA LAS
SGYU MA BYAS PA BZHIN DU RJES

LAS THOB PA'I PHYIN CI LOG MED PAR 'BYUNG BAS YANG DUS THAMS CAD
DU STON PAR BYED DO, ,THAMS CAD DU DE KHO NA NYID LA 'JUG PA NI
NGES PAR 'BYED PA'I CHA DANG MTHUN PA LAS YIN PAS DE'I PHYIR 'DIR
YANG DE BSTAN PAR BYA BA'O, ,NGES PAR 'BYED PA'I CHA DANG MTHUN
PA LA YANG DAG PAR BRTEN PA ZHES BYA BA NI NGES PAR

'BYED PA'I CHA DANG MTHUN PA LA BRTEN PA ZHES BYA BA'I THA TSIG
GO, ,MNGON PAR RTOGS PA DANG NYE BA ZHES BYA BA NI MNGON PAR
RTOGS PA'I DUS SU ZHES BYA BA'I DON TO, ,JI LTAR RNAM PAR GNAS PA
BSTAN PA ZHES BYA BA NI GANG SGYU JI LTAR RNAM PAR GNAS PA SA BCU
PAR SA'I RNAM PAR GNAS PA BSTAN PA'O, ,'DRES PA

LA DMIGS PA ZHES BYA BA NI MKHAS PAS DMIGS PA'I GNAS LA DMIGS
PA'O, ,'JIG RTEN LAS 'DAS PA ZHES BYA BA NI RNAM PAR MI RTOG
PA'O, ,DE'I RJES LA THOB PA ZHES BYA BA NI RNAM PAR GZHAG PA STE,
DE NI 'JIG RTEN PA ZHES BRJOD PAR BYA STE, 'DI LTAR 'JIG RTEN PA
DANG RJES SU MTHUN PA'I PHYIR

RO; ;GANG GI PHYIR 'JIG RTEN LAS 'DAS PA 'BA' ZHIG NI 'JIG RTEN
PA LA REG PA MA YIN PAS SO, ,DE BAS NA GCIG TU ZHUGS PAR MI BRJOD
DO, ,DE GNAS GYUR NAS ZHES BYA BA NI 'DRES PA LA DMIGS PA'I YE
SHES KYI BYE BRAG GNAS GYUR PA'O, ,SANGS RGYAS KYI SKU RNAM PA
GSUM THOB PAR ZHES BYA BA NI

@163A *, ,SANGS RGYAS KYI SKU RNAM PA GSUM THOB PAR 'GYUR BA ZHES
SBYAR BAR BYA'O, ,MYA NGAN LAS 'DAS PA'I KHYAD PAR NI ZHES BYA BA
NI 'DI LTAR BYANG CHUB SEMS DPA' RNAMS MI GNAS PA'I MYA NGAN LAS
'DAS PA 'DZIN PAR BYED KYI NYAN THOS NI MA YIN NO, ,YONGS SU DAG
PA'I KHYAD

PAR NI ZHES BYA BA LA, 'DI LTAR BYANG CHUB SEMS DPA' RNAM BAG
CHAGS DANG BCAS PA'I NYON MONGS PA RNAMS SPONG BA DANG, SANGS
RGYAS KYI ZHING YONGS SU SBYONG BA YIN GYI NYAN THOS RNAMS NI MA
YIN NO, ,JI LTAR BUR DE KHO NA NYID LA 'JUG PA DE TSIGS SU BCAD
PA, MING DANG DNGOS GNYIS

PHAN TSUN DU, ,GLO BUR YIN PAR YONGS SU BTZAL, ,ZHES BYA BA LA,
MING NI DON LA GLO BUR BA YIN LA, DON NI MING LA GLO BUR BA STE,
DE'I BDAG NYID MA YIN PA NYID DO, ,YONGS SU BTZAL ZHES BYA BA NI
MNYAM PAR GZHAG PAS BLTA BAR BYA'O, ,BTAGS PA RNAM PA GSUM PO LA,
,DE TZAM NYID DU

BTZAL BAR BYA, ,ZHES BYA BA NI DON GYI NGO BO DANG KHYAD PAR MA
YIN PA BTAGS PA'I DON DANG, BTAGS PA'I KHYAD PAR DE TZAM PA NYID
DU BLTA BAR BYA'O ZHES BYA BA'I THA TSIG GO, ,YANG DAG JI BZHIN
YONGS SU SHES PAS, ,ZHES BYA BA NI YANG DAG PA JI LTA BA BZHIN DU
YONGS SU SHES PA STE, 'DI LTAR GANG GI

PHYIR TSOL BA RNAM PA BZHI ZHES BYA BA'I RGYU LAS YANG DAG PA JI
LTA BA BZHIN DU SHES PAR 'GYUR RO ZHES BYA BA'I THA TSIG GO, ,DON
MED PAR NI RTOG PA GSUM DANG, MTHONG BA GSUM PA LA ZHES BYA BA
LA, DON MED PAR BRTAGS PA RNAM PA GSUM MTHONG BA STE, MING DU
BRTAGS PA DANG, NGO BOR BRTAGS PA DANG,

KHYAD PAR DU BRTAGS PA'O, ,DON MED PA NI DON MED PA NYID DO,
,MTHONG BA GSUM PA LA ZHES BYA BA NI DON MED NA RTOGS PA YANG MED
PAR 'GYUR BA STE, GANG GI PHYIR BRTAG PAR BYA BA YOD NA DE LA
DMIGS PA YOD DE, DE'I PHYIR DON MED PAR GYUR NA RTOGS PAR BYED PA
YANG MED PAR BLTA'O ZHES BYA BA'I THA TSIG GO, ,

GSUM LA 'JUG PA ZHES BYA BA NI NGO BO NYID GSUM LA 'JUG PA'O, ,DE
LA MING DANG DON GNYIS PHAN TSUN GLO BUR BA NYID DU MTHONG BA
NYID DU MTHONG BAR GYUR NA KUN TU BRTAGS PA'I NGO BO NYID LA
BZHUGS PA YIN NO, ,MING GI NGO BO NYID BRTAGS PA DANG, KHYAD PAR
DU BRTAGS PA TZAM DU MTHONG BA NA GZHAN GYI

@163B DBANG GI NGO BO NYID LA ZHUGS PA YIN NO, ,BRTAGS PA DE NYID
MTHONG BA NA YONGS SU GRUB PA LA ZHUGS PA YIN TE, DE LTA BU NI
GSUM LA 'JUG PA YIN NO, ,GANG GIS DE KHO NA NYID LA 'JUG PA'I DON
GYI MAN NGAG SBYIN PAR BYED DE, DE LA DON GYI TSIGS SU BCAD PA,
GZUGS BRNYAN YID DU MTHONG BA NI, ,ZHES

BYA BA LA, CHOS DANG DON DU SNANG BA GANG YIN PA'I GZUGS BRNYAN
DE YID YIN NO ZHES MTHONG BA'O, ,GANG GIS MTHONG ZHE NA, BYANG
CHUB SEMS DPAS SO, ,GANG GI DUS NA ZHE NA, MNYAM GZHAG PAS SO,
,DON GYI 'DU SHES BZLOG NAS SU, ,RANG GI 'DU SHES NGES PAR GZUNG,
,ZHES BYA BA NI DE'I DUS

NA DON GYI 'DU SHES BOR NAS RANG GI SEMS NYID CHOS DANG DON GYI
RNAM PA DE YIN PAR GZUNG ZHES BYA BA'I THA TSIG GO, ,DE LTAR NANG
DU SEMS GNAS SO, ,ZHES BYA BA NA GANG GI SEMS 'DI LTAR GNAS PAR
GYUR BA STE, DON NI MED DO, ,DE LTA NA YANG SEMS LA SEMS GNAS PAR
'GYUR RO ZHES BYA BA'I THA

TSIG GO, ,GZUNG BA MED PAR RTOGS PAR BYOS, ,ZHES BYA BA NI, GZUNG
BA MED PAR SHES PAR GYIS SHIG CES BYA BA'I THA TSIG GO, ,DE PHYIR
'DZIN PA MED RTOGS KYIS, ,ZHES BYA BA NI GANG GI PHYIR GZUNG BAR
BYA BA'I DON YOD PA MA YIN PAS 'DZIN PAR BYED PA'I SEMS NYID
KYANG RIGS PA MA YIN PA

NYID DU 'GYUR RO, ,DES NA DMIGS PA MED PA REG ,CES BYA BA NI,
DE'I PHYIR NA DE LAS GZHAN PA'I DE BZHIN NYID LA REG PAR 'GYUR RO
ZHES SMRAS PA YIN TE, DE BZHIN NYID NI DMIGS SU MED PA'I PHYIR
RO, ,DE LA GZHAN PA MNGON PAR RTOGS PA'I TSIGS SU BCAD PA JI LTAR
MDO SDE'I RGYAN

LAS BSTAN PA LAS GANG DE LAS RTOGS PAR DKA' BA DE BSTAN PAR BYAS
PA, MTHA' YAS PHA ROL MED CES BYA BA STE, PHA ROL RING PAS JI
LTAR TSIG LA MTHA' MED CES BYA BA LTA BU STE, DE LA MTHA' MED PA
MA YIN NA YANG MANG PO NYID LA MTHA' MED CES BYA BA'I BRJOD PA
'THOB STE, 'DI YANG DE DANG

'DRA'O; ,CI'I TSOGS RNAMS SHE NA, BSOD NAMS YE SHES KYI'O, ,DE LA
SBYIN PA LA SOGS PA LA PHA ROL TU PHYIN PA GSUM NI BSOD NAMS KYI
TSOGS SO, ,SHES RAB KYI PHA ROL TU PHYIN PA NI YE SHES KYI TSOGS
SO, ,BRTZON 'GRUS KYI PHA ROL TU PHYIN PA NI GNYI GA STE, DE'I
DON GYI THABS KYI

@164A *, ,BRTZON 'GRUS NI YE SHES SO, ,GANG SEMS CAN GYI DON GYI
BRTZON 'GRUS NI BSOD NAMS KYI TSOGS SO, ,DE BZHIN DU BSAM GTAN
GYI PHA ROL TU PHYIN PA YANG RNAM PA GNYIS TE, DE LA GANG YANG
TSAD MED PA RNAMS LA DMIGS PA'I BSAM GTAN GYI BSOD NAMS

SO; ;DE LAS GZHAN BDAG NI YE SHES KYI TSOGS SO, ,GANG ZHE NA,
BYANG CHUB SEMS DPA' NYID DO, ,CHOS LA SEMS PA LEGS PAR RNAM NGES
PHYIR, ,ZHES BYA BA NI, ,GANG TING NGE 'DZIN GYI RJES LA CHOS
RNAMS SEMS PAR BYED PA DE LAGS PAR RNAM PAR NGES PA YIN GYI GZHAN
NI MA YIN NO, ,

DON GYI RNAM PA BRJOD PA'I RGYUS BYUNG RTOGS, ,ZHES BYA BA LA,
DON GYI RNAM PA BRJOD PA'I RGYUS ZHES BYA BA NI YONGS SU SHES
PA'O, ,DE 'DRA BA'I SEMS TZAM NYID LA GNAS ZHES BYA BA NI GANG GI
PHYIR DE NI 'DI LTAR DON DU SNANG BA 'DI DAG NI SEMS TZAM NYID DO
ZHES BYA BAR SHES PA'O, ,DE BAS GNYIS KYI MTSAN

NYID BRAL BA YI, ,CHOS KYI DBYINGS NI MNGON SUM NYID DU 'GYUR,
,ZHES BYA BA NI GZUNG BA DANG 'DZIN PA DANG BRAL BA NYID KYIS DE
LAS GZHAN PA'I DE GZHAN NYID MNGON SUM NYID DU 'GYUR PA'O, ,DE
LAS GZHAN PA JI LTAR MNGON SUM NYID DU 'GYUR ZHE NA, DE BSTAN PAR
BYA BA'I PHYIR, SEMS LA GZHAN MED PAR NI

BLOS RTOGS NAS, ,DE PHYIR SEMS KYANG MED PA NYID DU RTOGS, ,ZHES
BYA BA LA, SEMS LAS GZHAN PA'I DMIGS PAR BYA BA'I DON MED LA DE
MED PAS DMIGS PAR BYED PA'I SEMS KYANG MED PA NYID 'THOB PA STE,
DE GNYIS KYI MED PA NYID BYANG CHUB SEMS DPAS RTOGS NAS, DE DANG
MI LDAN CHOS KYI DBYINGS

LA GNAS, ,ZHES BYA BA STE, DON DE DAG DANG SEMS BRAL BAR GYUR CES
BYA BA'I THA TSIG GO, ,RTOG MED SHES STOBS ZHES BYA BA RNAM PAR
MI RTOG PA'I YE SHES KYI STOBS SO, ,MNYAM PA'I RJES SONG BAS ZHES
BYA BA NI NAM MKHA' DANG 'DRA BAR MDO SDE LA SOGS PA'I CHOS THAMS
CAD MNYAM PA NYID DU MTHONG BA'O, ,

KUN NAS ZHES BYA BA NI PHYI DANG NANG GI BDAG NYID DO, ,JI LTAR
MTHONG BA'I CHOS DE DAG NYID DUS RTAG TU MTHONG BAR NI RTAG PAR
YANG NGO, ,DE'I GNAS THIBS PO NYES PA BSAGS PA ZHES BYA BA NI KUN
NAS NYON MONGS PA'I CHOS DE'I GNAS TE RGYU'O, ,THIBS PO ZHES BYA
BA NI RJES SU RTOGS PAR DKA' BA NYID DO, ,

@164B NYES PA BSAGS PA ZHES BYA BA NI KUN NAS NYON MONGS PA'I
CHOS RNAMS KYI BAG CHAGS KYI NGO ZHES BYA BA'I DON TO, ,THUB PAS
GSUNGS PA'I LEGS CHOS GZHAG PA, RTZA BA CHOS KYI DBYINGS LA DE
BLA BZHAG ,CES BYA BA LA, RTZA BA DANG BCAS PA'I SEMS KYIS DMIGS
PA GANG

LA BLO NGES PAR BZHAG PA STE, DE BZHIN NYID DE LA'O, ,DE LA RTZA
BA'I SEMS NI GANG DE BZHIN GSHEGS PA MA LUS PA'I STON PA BSDUS PA
LA DMIGS PA STE, DE YANG RNAM PAR MI RTOG PA'I YE SHES YIN PAR
BLTA'O, ,DRAN PA'I RGYUD NI RTOG PA TZAM SHES NAS, ,ZHES BYA BA
LA, DE YANG RTZA BA'I

SEMS LA GNAS PA STE, BSTAN PA'I RJES LA THOB PA'I DON TE, 'DAS PA
DRAN PA NI DRAN PA NI DRAN PA'I RGYUD DE GANG RNAM PAR RTOG PA
TZAM DU GYUR PA'O, ,RNAM PAR MI RTOG PA DANG, DE'I RJES LA THOB
PA DE DAG GNYI GAS KYANG, YON TAN RGYA MTSO'I PHA ROL TE SANGS
RGYAS NYID DU'O, ,BRTAN MYUR TE BYANG CHUB

SEMS DPA' NYID DO, ,TSIGS SU BCAD PA DE RNAMS KYI BSDUS PA'I DON
NI DANG POS NI TSOGS KYI LAM MO, ,GNYIS PA'I PHYED KYIS NI SBYOR
BA'I LAM MO, ,PHYED PHYI MA DANG GSUM PAS NI MTHONG BA'I LAM MO,
,BZHI PAS NI BSGOM PA'I LAM MO, ,LNGA PAS NI MTHAR PHYIN PA'I LAM
MO, ,GANG

GI TSE ZHUGS PA DE'I TSE LHAG PA'I BSAM PA RNAM PAR DAG PA YIN
PA'I PHYIR PHA ROL TU PHYIN PA DRUG LA KUN TU SPYOD PA'I SBYOR BA
ZHES BYA BA NI KUN TU SPYOD PA SBYOR BA THAMS CAD DU SBYOR BA'O,
,BSTAN PA LA MOS PA ZHES BYA BA NI GANG PHA ROL TU PHYIN PA DRUG
DANG RAB TU LDAN PA'I SHIN TU ZAB PA DE DAG LA

YANG NGO, ,RO MYANG BA YID LA BYED PA STE, DE DAG GI YON TAN
MTHONG BAR RO MYANG BA'O, ,MNGON PAR DGA' BA YID LA BYED PA NI JI
LTA BU'I LHAG PA'I BSAM PAS MCHOG TU PHA ROL TU PHYIN PA THOB PA
NGES PA DE LTA BU BDAG DANG SEMS CAN THAMS CAD KYIS THOB PAR GYUR
CIG CES DE LTA BU MNGON

PAR DGA' BA'O, ,RE ZHIG LHAG PA'I BSAM PA DAG PA DE DAG NYID KYI
MTSAN NYID GANG YIN, GANG GIS DE DAG YONGS SU BZUNG BA YIN ZHE
NA, GANG GI RJES THOGS SU TSIGS SU BCAD PA DAG GIS DE'I MTSAN
NYID STON PAR BYED PA DE, DE LA RE ZHIG MOS PAS SPYOD PA'I SA LA
TSOGS LEGS

@165A *, ,PAR BSAGS PA DANG, DKAR PO'I CHOS RNAMS KUN RDZOGS PA
NYID DO, ,BZOD RNON THOB DANG ZHES BYA BA NI CHUNG NGU LA SOGS PA
BZOD PA RNAMS PA GSUM LAS BZOD PA'I MCHOG PA GNAS PA ZHES BYA
BA'I THA TSIG GO, ,GANG LA DMIGS NAS DAG PAR 'GYUR PA DE BSTAN
PAR BYA

BA'I PHYIR, THEG CHEN LA ZHES BYA BA STE, GANG DU ZHE NA, ZAB
CING RGYA CHE BSTAN PA LA'O, ,DE NYID NI RANG GI THEG PA STE,
BYANG CHUB SEMS DPA' RNAMS KYI'O, ,DE LA BZOD PA NI CHOS BDAG MED
PA'O, ,RGYA CHE BA NI NAM MKHA' MDZOD LA SOGS PA'I TING NGE 'DZIN
TO, ,YID LA BYED PA JI LTA BUS RNAM PAR DAG PA

DE BSTAN PA'I PHYIR GAL TE RTOG PA TZAM DU CHOS THAMS CAD RTOGS
PA DE'I NGO BO NYID DE BSTAN PAR BYA STE, 'DOD PA DANG NI MOS PA
DAG ,DAG PA BSAM PA DAG PA NYID YIN NO, ,DE LA 'DOD PA NI MNGON
PAR 'DOD PA'O, ,MOS PA NI DAD PA'O, ,DE'I RTAGS GANG YIN PA DE
BSTAN PAR BYA STE, SNGA LA SOGS SU NI THOG

MAR BSAM PA DAG PA'O, ,DER ZHES BYA BA NI BAM PA DAG PA DER SANGS
RGYAS RNAMS NI MTHONG BAR 'GYUR BA STE, DE NI RTAGS SO, ,CHOS KUN
ZHES BYA BA NI MNYAM PAR GZHAG PA'I DUS SO, ,DE'I PHAN YON GANG
YIN PA DE BSTAN PAR BYA BYA STE, DE LA GNAS PA NI BYANG CHUB NYE
BAR RTOGS GYUR NAS TE, DE THOB PAR BYED

PA'I THABS RNYED PAS TSEGS MED PAR 'THOB PAR 'GYUR PA'O, ,BSAM PA
DAG PA GANG YIN PA DANG, RGYU CI 'DRA BA DANG, JI LTA BU'I BZOD
PA DANG, DMIGS PA GANG YIN PA DANG, JI LTA BU'I YID LA BYED PA
DANG, RTAGS GANG YIN PA DE TSIGS SU BCAD PA DE DAG GIS BSTAN TE,
DE DAG NI LHAG PA'I BSAM PA

DAG PA'I LUS RNAM PAR GZHAG PA'O, ,CHUD ZA BA'I RGYU 'CHAL PA'I
SHES RAB CES BYA BA LA, DE LA SHES RAB 'CHAL PA'I NI PHYIN CI LOG
TU 'DZIN PA STE, JI LTAR MU STEGS PA LTA BU'O, ,DES KYANG DE CHUD
ZA BAR 'GYUR RO, ,LHAG MA'I DON NI GO SLA BA'O, ,MI MTHUN PA'I
PHYOGS DANG, GNYEN

POS GRANGS RNAM PAR GZHAG PA DANG, SANGS RGYAS KYI CHOS THAMS CAD
YANG DAG PAR 'GRUB PA'I GZHI'I GNAS KYIS ZHES BYA BA STE, SANGS
RGYAS THAMS CAD KYIS CHOS RNAMS KYI RGYU'I DNGOS POS NI RNAM PAR
GZHAG PA'I RNAM GRANGS GNYIS PA STE, DE'I PHYIR PHA ROL TU PHYIN
PA DRUG LAS LHAG PA

@165B YANG MA YIN ZHING CHAD PA YANG MA YIN PA STE, RNAM PAR
G-YENG BA MED PA LA BRTEN NAS SANGS RGYAS KYI CHOS RNAMS KYI DE
KHO NA NYID RTOGS PAR 'GYUR BAS BSAM GTAN GYI PHA ROL TU PHYIN PA
LA BRTEN PA'I SHES RAB KYI PHA ROL TU PHYIN PAS YANG DAG PAR JI
LTA BA BZHIN DU DE KHO NA NYID RTOGS PAR 'GYUR

ZHES BYA BA'I THA TSIG GO, ,'DI DAG GI DON LHAG MA NI GO SLA
BA'O, ,GANG GI PHYIR RNAM PAR GZHAG PA'I RGYU GSUM PA NI SEMS CAN
THAMS CAD YONGS SU SMIN PAR BYA BA DANG RJES SU MTHUN PAS ZHES
BYA BA STE, SEMS CAN THAMS CAD YONGS SU SMIN PAR BYA BA NYID LA
RJES SU MTHUN PA'I PHYIR NA 'DI LTAR

DRUG TU 'GYUR TE, DE'I PHYIR NA YANG DRUG TU RNAM PAR GZHAG GO,
,SEMS MNYAM PA RNAMS MNYAM PAR GZHAG PAR BYA BA'I PHYIR BSAM GTAN
GYI PHA ROL TU PHYIN PA'O, ,SEMS MNYAM PAR GZHAG PA RNAMS RNAM
PAR THAR PAR BYA BA'I PHYIR SHES RAB KYI PHA ROL TU PHYIN PA STE,
YONGS SU

SMIN PAR BYED PAS SO, ,GDAMS PAR BYA BA RNAMS PAR ZHES BYA BA NI
GDAMS NGAG SBYIN PAR BYA'O ZHES BYA BA'I THA TSIG GO, ,SBYIN PA
LA SOGS PA RNAMS MTSAN NYID GANG DANG LDAN PAS PHA ROL TU PHYIN
PA ZHES BYA BA THOB CE NA, GANG GI PHYIR 'JIG RTEN PA DANG NYAN
THOS LA SOGS PA DAG LA YANG SBYIN PA

LA SOGS PA YOD PAS DES NA 'DI DAG GI MTSAN NYID NGES PAR BRJOD
PAR BYA STE, PHA ROL TU PHYIN PA DRUG GI MTSAN NYID LA GNAS DAM
PA ZHES BYA BAS NI 'DI LTAR BYANG CHUB KYI SEMS GNAS PA YIN PA'I
PHYIR RO, ,DNGOS PO DAM PA ZHES BYA BA NI PHYI DANG NANG GI BDAG
NYID MTHA' DAG KUN DU SBYONG BA NI GZHAN

YOD PA MA YIN LA, BYANG CHUB SEMS DPA' NI 'DIR DNGOS PO MTHA' DAG
YONGS SU SPYOD PA YIN NO, ,CHED DU BYA BA DAM PA ZHES BYA BA NI
SBYIN PA GANG SEMS CAN THAMS CAD LA PHAN PA DANG, BDE BA'I CHED
DU BYED PA'O, ,THABS LA MKHAS PA DAM PA ZHES BYA BA NI 'DIR 'KHOR
GSUM YONGS SU DAG

PA'I THABS LA MKHAS PAS YONGS SU BZUNG BA STE, SBYIN PAR BYA BAR
YANG MA YIN, SBYIN PA POR YANG MA YIN LA, LEN PA POR YANG RTOG
PAR MI BYED PA'O, ,DE LTAR NA SBYIN PA LA SOGS PA RNAMS RNAM PAR
MI RTOG PA'I YE SHES KYIS YONGS SU ZIN PAR GYUR BA'O, ,YONGS SU
BSNGO BA

@166A *, ,DAM PA ZHES BYA BA NI 'DI LTAR SBYIN PA LA SOGS PA
RNAMS BLA NA MED PA YANG DAG PAR RDZOGS PA'I BYANG CHUB TU YONGS
SU BSNGO BA'O, ,RNAM PAR DAG PA DAM PA ZHES BYA BA NI GANG GIS
TSE SANGS RGYAS SU 'GYUR BA NYID KYI SBYIN PA LA SOGS PA RNAMS
TE, DE YANG NYON MONGS PA'I

SGRIB PA DANG SHES BYA'I SGRIB PA DAG LAS RNAM PAR GROL BA KUN TU
SGRUB PAR GYUR PA'O, ,SBYIN PA GANG YIN PA DE PHA ROL TU PHYIN PA
YANG DE YIN NAM, PHA ROL TU PHYIN PA GANG YIN PA DE SBYIN PA YANG
DE YIN NAM ZHES DRIS PA'I PHYOGS DE BSTAN PAR BYA STE, SBYIN PA
GANG YIN PA DE PHA ROL TU PHYIN PA MA YIN PA NI GANG PHA ROL

TU PHYIN PA DRUG DANG BRAL BA'O, ,PHA ROL TU PHYIN PA NI YIN LA
SBYIN PA MA YIN PA NI TSUL KHRIMS LA SOGS PA PHA ROL TU PHYIN PA
DRUG GIS YONGS SU BSDUS PA'O, ,SBYIN PA YANG YIN LA PHA ROL TU
PHYIN PA YANG YIN PA NI PHA ROL TU PHYIN PA DRUG GIS BSDUS PA'I
SBYIN PA'O, ,SBYIN PA YANG MA YIN PA PHA ROL TU PHYIN PA YANG MA

YIN PA NI TSUL KHRIMS LA SOGS PA DRUG PO DE DAG DANG BRAL BA'O,
,DE BZHIN DU MU BZHI PO THAMS CAD LA BLTA BAR BYA'O, ,NGES PA'I
TSIG BLTA BAR BYA STE, RE ZHIG THAMS CAD KYI SPYI'I NGES PA'I
TSIG NI PHA ROL TU PHYIN PA NI PA STE, 'JIG RTEN PA DANG, NYAN
THOS DANG RANG SANGS RGYAS RNAMS KYI SBYIN PA

LA SOGS PA THAMS CAD KYI MCHOG TU PHYIN PAS DES NA PHA ROL TU
PHYIN PA'O, ,SO SO'I NI RGYU'I DUS NA SER SNA MA BCOM PAR SBYIN
PA GTONG BAR MI BYED PA'I PHYIR DANG, 'BRAS BU'I DUS NA NI DBUL
BA LUS 'DZIN PAR BYED PA'I PHYIR DANG, LONGS SPYOD CHEN PO DANG,
BSOD NAMS KYI TSOGS SBYIN PAR BYED PAS

SBYIN PA'O, ,RGYU'I DUS NA 'CHAL BA'I TSUL KHRIMS ZHI BAR BYED PA
DANG, 'BRAS BU'I DUS NA NGAN 'GRO ZHI BAR BYED PA DANG, BDE 'GRO
DANG TING NGE 'DZIN THOB PAR BYED PAS TSUL KHRIMS SO, ,DE BZHIN
DU PHA ROL TU PHYIN PA THAMS CAD KYI NGES PA'I TSIG JI LTAR RIGS
PA BZHIN DU SBYAR BAR BYA STE, BDAG DANG

GZHAN DAG LA BDE BAR BYED PAS ZHES BYA BA LA BDAG NYID NGAN 'GRO
DANG, KHO NA DU 'DZIN PA DANG, KHRO BA LA SBYOR BAR MI BYED CING,
PHA ROL DAG KYANG BDE BAR BYED DE, DE DAG LA SDUG BSNGAL SKYED
PAR MI BYED DO, ,BSGOM PA RNAM PA LNGAR BLTA BAR BYA STE ZHES BYA
BA DE LA KUN TU SPYOD PA LA SBYOR BA NI KUN TU SPYOD PA

@166B LA BSGOM PA'O, ,BYA BA SGRUB PA BSGOM PA ZHES BYA BA NI
SANGS RGYAS KYI MDZAD PA SHIN TU SBYANGS PA 'BAD PA MED PA MNGA'
BAS KUN TU SPYOD PA MED BZHIN DU YANG SANGS RGYAS RNAMS KYI SKU'I
GNAS SKABS KYI PHA ROL TU PHYIN PAS SEMS CAN RJES SU BZUNG BA'I
PHYIR BYA BA SGRUB PA 'BYUNG BAR 'GYUR BA'O, ,DE

LTA BU RE ZHIG BSGOM PA'O, ,DE SNYED KYI DUS SKAD CIG MA GCIG TU
ZHES BYA BA LA, GANG DE LTA BU'I GRANGS MED PA GSUM LA SOGS PA'I
TSAD KYI DUS SKAD CIG MA GCIG TU BYAS LA, DE LTA BU'I SKAD CIG
MAS JI SRID BYANG CHUB PAR GYUR PA DE SRID KYI DUS SU SKAD CIG RE
RE LA BDAG GI LUS ZHES BYA BA LA

SOGS PA RTZA BA'I GZHUNG GI RJES SU 'BRANGS NAS BLTA BAR BYA STE
GO SLA'O, ,RIM PA DE LTA BU NYID KYIS BYANG CHUB KYI SNYING PO LA
GNAS KYI BAR DE SRID DU DE LTA BU'I TSUL KHRIMS LA SOGS PA'I SEMS
GCIG NYID SKYED PAR BYED PA NYID DO, ,STONG GSUM GYI STONG CHEN
PO'I 'JIG RTEN GYI KHAMS MES YONGS SU

GANG BA SKAD CIG RE RE LA SPYOD LAM BZHI BYED CING YO BYAD THAMS
CAD DANG MI LDAN PA YANG ZHES BYA BA LA, 'DIS NI GNAS MED CING YO
BYAD THAMS CAD DANG MI LDAN PA NYID BSTAN TO, ,NGES PAR BYAS PA'I
SGRIB PA THAMS CAD KYANG BSHIG PAR 'GYUR NA ZHES BYA BA NI NGES
PAR BSHIG PA TZAM GYIS RNAM PAR SMIN

PAR MI NUS PAR 'DOD PA'O, ,YANG NANG NA 'GROR 'GRO BA'I GNYEN PO
NYID YIN PA'I PHYIR BSAM PA RGYA CHEN PO NYID NI MI NGOMS PA'I
BSAM PA'O, ,'DI LTAR DE DAG NYID RGYUN RING POR YANG MI 'DOR BA'I
BSAM PA DE YOD PAS NA RGYUN RING PO'I BSAM PA STE, RGYUN RING DU
ZHES BYA BA NI DUS RING DU'O, ,DON LHAG

MA NI GO SLA'O, ,PHA ROL TU PHYIN PA'I LUS RNAM PAR GZHAG PA
DANG, RAB TU DBYE BA BSTAN PA DE BSHAD PAR BYA STE, GANG GI PHYIR
SBYIN PA RNAM PA GSUM YIN ZHE NA, CHOS KYI SBYIN PA LA SOGS PA
STE, 'DI LTAR CHOS KYI SBYIN PA NI GZHAN GYI DGE BA'I RTZA BA NYE
BAR BRTAN PAR BYED PA'O, ,ZANG ZING GI

SBYIN PA NA 'DI'I LUS BRTAN PAR BYED PA'O, ,MI 'JIGS PA'I SBYIN
PA NI DE NYID KYI SEMS BRTAN PAR BYED PA STE, DE'I PHYIR RGYU DES
NA SBYIN PA RNAM PA GSUM DU BSTAN TO, ,TSUL KHRIMS KYANG RAB TU
GNAS PA'I TSUL KHRIMS NI SDOM PA'I TSUL KHRIMS TE, LHAG MA GNYIS
PO DAG GI DON GYI

@167A *, ,GNAS YIN PA'I PHYIR TE, 'DI LTAR SDOM PA LA GNAS PA'I
DGE BA'I CHOS SDUD PA'I TSUL KHRIMS KYIS SANGS RGYAS KYI CHOS
RNAMS DANG, BYANG CHUB MNGON PAR SGRUB PAS RTEN DU GYUR PA NYID
DANG, SEMS CAN GYI DON BYED PA'I TSUL KHRIMS KYIS SEMS CAN YONGS
SU SMIN PAR BYED

PAS RTEN DU GYUR PA'O, ,BZOD PA YANG GNOD PAR BYED PA LA JI MI
SNYAM PA'I BZOD PA NI GANG GZHAN GYIS GNOD PA BYED PA LA KHRO BAR
RAB TU SPONG BA NYID DO, ,DE'I DBANG GIS 'KHOR BA'I SDUG BSNGAL
DANG DU LEN PA'I BZOD PA STE, GANG GI STOBS KYIS 'KHOR BA'I SDUG
BSNGAL GANG YIN PA DES LDOG PAR MI 'GYUR PA'O, ,

CHOS LA NGES PAR RTOGS PA'I BZOD PA NI YANG CHOS GANG LA NGES PAR
BRTAG PA DE LA 'DOD PA STE, DE YANG BSHAD MA THAG PA'I BZOD PA
GNYIS PO DAG GI RTEN DU GYUR PA'O, ,BRTZON 'GRUS KYI LUS KYANG
RNAM PA GSUM DU GZHAG STE, 'DI LTAR BCOM LDAN 'DAS KYIS MDO SDE
GZHAN DAG LAS, BRTAN PA DANG LDAN PA

PA DANG, BRTZON 'GRUS DANG LDAN PA DANG, SPRO BA CAN DANG, PHA
ROL GNON PA BRTAN PA DANG, BLANGS PA MI 'DOR ZHING ZHES GSUNGS
PA'I TSIG DE DAG BRTZON 'GRUS KYI LUS RNAM PAR GZHAG PA GSUM DANG
SBYAR BAR BYA'O, DE LA GO CHA'I BRTZON 'GRUS NI BRTAN PA DANG
LDAN PA NYID DU 'GYUR RO, ,DANG POR SBYOR BA'I BRTZON

'GRUS NI BRTZON 'GRUS DANG LDAN PAR 'GYUR RO, ,SBYOR BA'I DUS SU
MI ZHUM PA DANG, MI 'KHRUGS PA DANG, CHOG PAR MI 'DZIN PA ZHES
BYA BAS DAG RIM PA JI LTA BA BZHIN DU SPRO BA CAN DANG, PHA ROL
GNON PA BRTAN PA DANG, BLANGS PA MI 'DOR BA ZHES BYA BA 'DI DAG
GIS BSTAN PA YIN NO, ,GANG GI PHYIR GANG

DAG DANG POR BLA NA MED PA'I BYANG CHUB KYI DON DU BRTAN PA DANG
YANG LDAN LA, SBYOR BA'I DUS SU BRTZON 'GRUS DANG LDAN DU ZIN
KYANG SEMS ZHUM PAR GYUR NA MA YIN PAS DE LTA BAS NA DE'I GNYEN
POR SPRO BA CAN TE, GANG SEMS SPRO BA DANG LDAN PA DE SEMS ZHUM
PAR MI 'GYUR TE, ZHUM PA NI 'DIR SEMS 'GONG

PA'I BDAG NYID DU 'DOD DO, ,SEMS ZHUM PA MED DU ZIN KYANG 'KHRUGS
PAR GYUR NA SANGS RGYAS NYID LAS LDOG PAR 'GYUR BAS DES NA DE'I
GNYEN POR MI 'KHRUGS PA'I BRTZON 'GRUS BSTAN TE, DE YANG PHA ROL
GNON PA BRTAN PA ZHES BYA BAS PHA ROL GNON PA BRTAN PA NYID DU
BSTAN TO, ,'DI LTAR PHA

@167B ROL GNON PA BRTAN PA NYID NI SDUG BSNGAL GYIS LDOG PAR MI
'GYUR RO, ,SDUG BSNGAL GYIS LDOG PAR MI 'GYUR DU ZIN KYANG GANG
NYUNG ZAD KYIS CHOG PAR 'DZIN NA BLA NA MED PA'I BYANG CHUB THOB
PAR MI 'GYUR BAS, DE'I PHYIR CHOG PAR MI 'DZIN PA'I BRTZON 'GRUS
ZHES BYA BAR YANG BSTAN TE, CUNG ZAD KYIS

CHOG PAR MI GZUNG NGO ZHES BYA BA'I THA TSIG GO, ,DE YANG BLANGS
PA MI 'DOR BA ZHES BYA BA 'DIS BSTAN TE, DON DE DAG NYID KYIS NI
BRTZON 'GRUS RNAM PA GSUM BSHAD PA YIN NO, ,YANG GNAS PA'I BSAM
GTAN NI GANG GIS MTHONG BA'I CHOS LA BDE BAR GNAS PAS GNAS PA'O,
,MNGON PAR BSGRUB PA

NI GANG GIS MNGON PAR SHES PA DRUG MNGON PAR BSGRUB PA'O, ,BYA BA
SGRUB PA'I BSAM GTAN ZHES BYA BA NI GANG BSAM GTAN LA BRTEN NAS
SEMS CAN GYI DON BYED PA STE, DE NI BYA BA SGRUB PA'I BSAM GTAN
NO, ,BSAM GTAN RNAM PA GSUM GYI DON NI DE DAG NYID DO, SHES RAB
KYI LUS RNAM PAR GZHAG

PA GSUM GYI DON NI GO SLA'O, ,'DI DAG BSDUS PAR JI LTAR BLTA ZHE
NA ZHES BYA BA NI PHA ROL TU PHYIN PA 'DI DAG GIS DGE BA'I CHOS
RNAMS JI LTAR BSDU ZHES BLTA BAR BYA'O, ,GANG GI PHYIR DE DAG TU
'DI DAG BSDUS PA'I PHYIR 'DI DAG TU YANG DE DAG BSDUS PA YIN PAR
BLTA BAR BYA'O, ,'DI DAG GIS

DGE BA'I CHOS THAMS CAD BSDUS ZHES BYA BA NI 'DIR DGE BA'I CHOS
THAMS CAD NI BYANG CHUB KYI PHYOGS KYI CHOS RNAMS SU 'DOD DO,
,DE'I MTSAN NYID CES BYA BA LA, DE'I MTSAN NYID NI SHES RAB TO,
,DE'I RGYU MTHUN PA ZHES BYA BA LA, DE NI JI LTAR MNGON PAR SHES
PA DANG, STOBS BCU LA SOGS

PA'I YON TAN GZHAN DAG GI YANG RGYUR MTHUN PAR GYUR BA'O, ,DE
DANG MTHUN PA ZHES BYA BA NI DAD PA LA SOGS PA NI DE DANG MTHUN
PAR BLTA BAR BYA STE, GANG YANG DKAR PO'I CHOS RNAMS THAMS CAD
YANG DAG PAR BSDUS PA PHA ROL TU PHYIN PA RNAMS DES BSTAN TO, ,DE
DAG GI MI MTHUN PA'I PHYOGS

RNAMS KYI KUN NAS NYON MONGS PA'I CHOS THAMS CAD JI LTAR BSDUS PA
DE BSTAN PAR BYA'O, ,DE LA DE'I MTSAN NYID DE ZHES BYA BA NI DE'I
MTSAN NYID 'DOD CHAGS PA LA SOGS PA DAG GO, ,DE'I GZHI ZHES BYA
BA NI GZHI STE, JI LTAR SER SNA'I GZHI DANG, MA DAD PA NYID DANG,
LTA BA LOG PA LA SOGS

@168A *, ,PA'O; ,DE'I 'BRAS BU ZHES BYA BA NI JI LTAR SER SNA
DANG, 'CHAL BA'I TSUL KHRIMS DANG, KHRO BA LA SOGS PA'I 'BRAS
BU'O, ,PHA ROL TU PHYIN PA 'DI DAG GI PHAN YON BSTAN PAR BYA BAS
NI, KHA NA MA THOB PA MED PAR MNGON PAR MTHO BA STE, JI LTAR
PHYIR ROL PA'I LTA BU NI MA YIN TE

DE DAG GI MNGON PAR MTHON BA NYID YIN NA YANG KHA NA MA THOB PA
DANG BCAS PAS DMAN PA NYID YIN PA DANG, YANG DE DAG NI MI RTAG PA
NYID YIN PAS SO, ,YANG PHA ROL TU PHYIN PA'I 'BRAS BU NI MI RTAG
PA MA YIN TE, BYANG CHUB KYI SNYING PO LA GNAS KYI BAR DU ZHES
GSUNGS PA'I PHYIR RO, ,YANG DE NI BDAG 'BA' ZHIG

GI DON YIN GYI, GZHAN GYI MA YIN PA DE NI MA YIN TE, GANG GI
PHYIR PHA ROL TU PHYIN PA'I 'BRAS BU NI SEMS CAN GYI DON BYA BAR
NYE BAR GNAS PA ZHES BSTAN PA'I PHYIR RO, ,PHA ROL TU PHYIN PA
THAMS CAD KYI 'BRAS BU'I PHAN YON NI, KHA NA MA THO BA MED PA LA
SOGS PA 'DI DAG YIN NO, ,SHES RAB KYI PHA ROL TU PHYIN PA

SUM BRGYA PA LA SOGS PA LAS PHA ROL TU PHYIN PA GCIG BSTAN PAR
BYAS PA DER GANG THAMS CAD BSTAN PA YIN NO ZHES BYA BA DE'I
DGONGS PAR GANG YIN ZHE NA, GCIG LA RAB TU SBYOR BA NA THAMS CAD
KYI BYED PA 'GRO BAR 'GYUR RO ZHES DGONGS PA YIN NO, ,DE LA SBYIN
PA BYED PA NI LUS DANG NGAG BSDAMS NAS SBYIN PAR BYED PA

NI DE'I TSUL KHRIMS KYI PHA ROL TU PHYIN PA'I BYED PA YIN NO,
,SBYIN PA'I RGYU DANG 'BRAS BU SHES PA NYID NI SHES RAB KYI BYED
PA STE, LHAG MA RNAMS KYI BYED PA LA YANG SBYAR BAR BYA'O, ,DE'I
RGYU DANG 'BRAS BU'I BYED BRAG LAS BRTZAMS PA NI SHES BYA CHOS
KYI DBYINGS RNAM PA BCU PO KUN TU 'GRO BA'I DON DANG, GZUNGS DANG
TING

NGE 'DZIN GYI SGO LA DBANG BA'I DON GYI BAR DU'O, ,DE LA SHES BYA
CHOS KYI DBYINGS RNAM PA BCU NI LUS DANG SA LA SHES BYA'I RNAM PA
RE RE STE, DE YANG MA RIG PA'I DBANG GIS MI SHES PA YIN PAS DE'I
PHYIR DE LTA BU'I MA RIG PA'I GNYEN POR SA BCU PA'O, ,YANG NA
DE'I MI MTHUN PA'I PHYOGS RNAM PA BCU LAS SA BCUR GZHAG

STE; DE'I MI MTHUN PA'I PHYOGS RNAM PA BCU GANG ZHE NA, SO SO'I
SKYE BO NYID DANG, BDEN PA LA LUS LA SOGS PAS PHYIN CI LOG TU
SGRUB PA DANG DBUL BA NYID DO, ,THOS PA DANG, BSAMS PA DANG,
BSGOMS PA BRJOD PA NYID DO, ,NYON MONGS PA PHRA BA KUN TU RGYU BA
STE, LHAN CIG SKYES PA'I 'JIG TSOGS LA

@168B LTA BA LA SOGS PAS BSDUS PA'O, ,DE YANG CHUNG BA'I RNAM PA
NYID KYI PHYIR DANG, YID LA BYED PA DANG BCAS PA'I DMIGS PA NYID
KYI PHYIR DANG, KUN TU SPYOD PA'I RING DU SONG BA NYID NI PHRA BA
YIN PAR RIG PAR BYA'O, ,THEG PA DMAN PAS MYA NGAN LAS 'DA' BA
DANG, MTSAN MA RGYA CHEN PO LA KUN TU SPYOD PA

DANG; MTSAN MA PHRA MO LA KUN TU SPYOD PA DANG, MTSAN MA MED PAR
MNGON PAR 'DU BYED PA DANG SEMS CAN GYI DON BYED PA LA MNGON PAR
'DU BYED PA MED PA DANG, THOB PAR BYA BA'I CHOS LA GTZO BOR BYA
BA MED PA'O, ,DE LA SNGON DU 'GRO BA'I DON LAS BRTZAMS PA NI CHOS
KYI DBYINGS KUN TU 'GRO BA STE, 'DI LTAR

CHOS GANG YANG BDAG MED PA'I BDAG NYID MA YIN PA'O, ,MCHOG GI DON
ZHES BYA BAS NI DE NI SA GNYIS PA'I YE SHES SO, ,RGYU MTHUN PA'I
DON GYI MCHOG NI GONG DU THEG PA CHEN PO'I CHOS BSTAN PA'I RGYU
MTHUN PA'O, ,MCHOG CES BYA BA NI SA GSUM PAR GYUR PA'I YE SHES
SO, ,GANG LA BDAG TU 'DZIN PA YOD PA

DE NI KUN TU 'DZIN PA CAN TE, JI LTAR BDAG TU 'DZIN PA MED PA NI
BYANG GI SGRA MI SNYAN NO, ,DE LA 'DI LTAR BU'I CHOS KYI DBYINGS
THOB PAR GYUR BA NI GANG LA YANG BDAG GIR 'DZIN PA 'BYUNG BAR MI
'GYUR TE, 'DI LTAR DE LTA BU'I YE SHES NI BZHIN PA LAS 'BYUNG BAR
'GYUR RO, ,DE NYID RGYU THA DAD PA MED PA STE,

JI LTAR MIG LA SOGS PA SEMS CAN SO SO LA YOD PA RNAMS NYID THA
DAD PA MA YI PAR SHES PA DE NI LNGA PA'O, ,KUN NAS NYON MONGS PA
MA YIN PA NI RANG BZHIN GYIS KUN NAS NYON MONGS PA MA YIN PA'I
PHYIR KUN NAS NYON MONGS PA MA YI PA STE DAG PA NYID KYI YE SHES
DE NI DRUG PA'O, ,MDO SDE LA SOGS PA

SNA TSOGS KYI DON THA DAD PA MED PA NYID KYI YE SHES NI BDUN
PA'O, ,DE NI NYON MONGS PA SPANGS PA BRI BA MED CING SBEL BAS
RNAM PAR BYANG BA LA 'PHEL MED PA DANG, RGYU MTSAN LA DBANG BA'I
GNAS DANG, ZHING LA DBANG BA'I GNAS SHES PA DE NI BRGYAD PA'O,
,DE LA MTSAN LA DBANG BA NI 'DI LTAR DE

'DOD PAR GYUR NA MTSAN MA DE MNGON SUM DU BYED PAR 'GYUR BA'O,
,ZHING LA DBANG BA NI JI LTAR GSER GYI RANG BZHIN DU SGYUR BAR
'DOD NA YANG DER 'GYUR BA DE NI DE LA DBANG PA'O, ,SO SO YANG DAG
PAR RIG PA'I YE SHES LA DBANG BA'I GNAS NI DGU PA'O, ,LUS LA SOGS
PA'I LAS LA DBANG BA'I GNAS

@169A *, ,NI BCU PA'O, ,GZUNGS DANG TING NGE 'DZIN GYI SGO LA
DBANG BA NYID KYI GNAS KYI DON KYANG BCU PA STE, MA RIG PA 'DI
YANG NYAN THOS RNAMS KYIS NI NYON MONGS PA CAN MA YIN TE, GANG GI
PHYIR DE DAG SA LA MI 'JUG PAS SO, ,DANG PO NYID KYIS THAMS CAD
RAB TU RTOGS PAR GYUR NA, YANG CI'I PHYIR

SO SO'I RIM PA GZHAG PAR BYED CES RGOL BA LA DES LAN GDAB PA'I
PHYIR GANG LA GNAS PA'I GNAS PA DE'I DBANG GIS SA RNAM PAR GZHAG
PAR BYA STE, JI LTAR DANG PO NYID KYIS THAMS CAD YANG DAG PAR SO
SOR RTOGS NA CI'I PHYIR DANG PO LA RAB TU DGA' BA ZHES BYA ZHE
NA, 'DI LTAR BDAG DANG GZHAN GYI DON YANG DAG PAR BSGRUB

PA'I NUS PA DE'I TSE DANG THOB PA YIN PAS SO, ,YANG NYAN THOS
RNAMS KYIS DE KHO NA NYID DU MNGON PAR RTOGS PA'I DUS NA NI BDAG
GI DON YANG DAG PAR BSGRUB PA'I NUS PA NI THOB KYI, DE DAG GIS
GZHAN GYI DON GYIS NI MA YIN PAS, BYANG CHUB SEMS DPA' RNAMS KYI
JI LTA BU DE LTA BU'I DGA' BA 'BYUNG BAR MI 'GYUR RO, ,CI'I

PHYIR DRI MA MED PA ZHES BYA BA NI GANG GIS DE RANG BZHIN GYI
TSUL KHRIMS CAN DU GYUR PA NYID YIN GYI, DANG PO BZHIN DU SO SOR
BRTAGS PA'I TSUL KHRIMS CAN NI MA YIN NO, ,DES NA 'DI THAR 'TSAL
BA'I TSUL KHRIMS KYI DRI MA RING DU BYED PA'I PHYIR, DE NI RANG
BZHIN GYI TSUL KHRIMS CAN NYID YIN NO, ,GANG GI PHYIR SA GSUM PA
LA

'OD BYED PA'O ZHES BYA ZHES NA 'DI LTAR DE NI TING NGE 'DZIN LA
SNYOMS PAR ZHUGS PA DE LAS 'BRAL BAR MI 'GYUR TE, DE LAS NYAMS PA
MED PA NA THEG PA CHEN PO'I CHOS KYI SNANG BA 'BYUNG BAR 'GYUR
BAS SO, ,GANG GI PHYIR BZHI BA LA 'OD 'PHRO BA ZHES BYA ZHE NA,
'DI LTAR DE YAS BYANG CHUB KYI PHYOGS KYI CHOS DE DAG LA GNAS PAR
GYUR BA

NA; DE LA GNAS PAR GYUR BA NYID KYIS NYON MONGS PA DANG NYE BA'I
NYON MONGS PA THAMS CAD SREG PAR BYED PAS SO, ,CI'I PHYIR SA LNGA
PA LA SHIN TU SBYANG DKA' BA ZHES BYA BAS ZHE NA, GANG GIS DE
BDEN PAR SHES PA'I RNAM PAR MI RTOG PA DANG, 'JIG RTEN PA'I BZO
DANG BSTAN BCOS LA SOGS PA RNAM PAR RTOG PA DANG

BCAS PA KUN TU SGRUB PAR BYED PA NA DE DAG 'GAL BAS SHIN TU DKA'
BA DANG, DE GNYIS 'GAL BA YANG MNGON PAR SGRUB PAR BYED PA NA
SDUG BSNGAL BAS SHIN TU SBYANG DKA' BA ZHES BYA'O, ,YANG GANG GI
PHYIR DRUG PA LA MNGON DU GYUR BA ZHES BYA ZHE NA, 'DI LTAR DES
RTEN CING 'BREL PAR 'BYUNG BA SHES PA LA

@169B GNAS PAR GYUR PA NA, ,DE NAS DE RNAM PAR MI RTOG PA LA GNAS
PA'I YE SHES KYI STOBS KYIS SHES RAB KYI PHA ROL TU PHYIN PA ZHES
BYA BAS KUN NAS NYON MONGS PA'I CHOS NA YIN RNAM PAR DAG PA'I
CHOS KYANG MA YIN, BDUN PA MNGON PAR 'DU BYED PA DANG LDAN PA
DANG, BRGYAD PA MNGON PAR 'DU BYED

PA MED PA LA MNGON DU PHYOGS PAR GYUR PAS SO, CI'I PHYIR SA BDUN
PA LA RING DU SONG BA ZHES BYA ZHE NA, 'DI NI SBYOR BA LAS BYUNG
BA'I SPYOD PA DE'I MTHAR 'GRO BAR 'GYUR BA YIN PA DANG, GANG GI
PHYIR MTSAN MA THAMS CAD KYIS MI BSKYOD PAS MNGON PAR 'DU BYED PA
DANG BCAS PAR GYUR BAS SO, ,CI'I PHYIR

SA BRGYAD PA LA MI G-YO BA ZHES BYA BA ZHE NA, MTSAN MA MED PA
DANG, MNGON PAR 'DU BYED PA THAMS CAD KYIS BSKYOD PAR MI NUS PA
STE, RANG GI NGANG GIS 'JUG PA'I PHYIR DANG, RNAM PAR RTOG PA MED
PA'I PHYIR RO, ,CI'I PHYIR SA DGU PA LA LEGS PA'I BLO GROS ZHES
BYA ZHE NA, LEGS PA'I BLO NI LEGS PA'I BLO

GROS TE, 'DIR SO SO YANG DAG PAR RIG PA NI 'DIR BLO GROS KYI
SGRAS BSTAN TE, YE SHES DE NI 'DIR LEGS PA'I BLO GROS ZHES BYA'O,
,CI'I PHYIR SA BCU PA LA CHOS KYI SPRIN ZHES BYA ZHE NA, GANG GIS
CHOS THAMS CAD BSDUS PA LA DMIGS PA'O, ,'DI LTAR DE LA YE SHES NI
SPRIN LTA BU'O, ,TING NGE

'DZIN DANG GZUNGS KYI SGO RNAMS NI CHAR GYI CHU LTA BU'O, ,DE
YANG YE SHES DE'I KHONG NA GNAS PA STE, 'DI LTAR NAM MKHA' SPRIN
GYIS KHEBS PAR BYAS NAS GNAS PA LTAR 'DRES PA'I CHOS LA DMIGS
PA'I YE SHES KYIS KYANG SGRIB PA RGYA CHEN PO RNAMS MI MNGON PAR
BYED DO, ,CHOS KYI SKU YONGS SU RDZOGS

PAR BYA BA'I PHYIR ZHES BYA BA NI JI LTAR SPRIN GYIS NAM MKHA'
RGYAS PAR 'GENGS PA LTAR CHOS KYI SKUS BYANG CHUB SEMS DPA'I RTEN
LA RGYAS PAR 'GENGS SO, ,'DIR 'GENGS PA NI SPROS PA'O, ,'GRUB PAS
THOB PA NI ZHES BYA BA NI GANG GIS SA 'DI RNAMS BSGOM PA LAS
MTHAR PHYIN PAR 'GYUR BA'O ZHES

BLTA BAR BYA'O, ,JI LTAR SA 'DI DAG RE RE ZHING BSGOM PAR SGOM
PAR 'GYUR BA DE BSTAN PAR BYA BA NI SA RNAM PA LNGA STE, YANG DE
NI ZHI GNAS DANG LHAG MTHONG DAG BSGOM PA NA DE DAG GNYI GA YANG
RNAM PA LNGAS BSGOMS TE, SKAD CIG RE RE LA GNAS NGAN LEN GYI GNAS
SKABS THAMS CAD 'JIG PAR BYED

@170A *, ,PA ZHES BYA BA NI 'DI LTAR GNAS NGAN LEN ZHES BYA BA
NYON MONGS PA DANG SHES BYA'I SGRIB PA'I SA BON THOG MA MED PA'I
DUS CAN GYI BAG CHAGS ZHES BYA BA STE, SGRIB PA DE'I TSOGS DE NI
'DRES PA'I CHOS LA DMIGS PA'I ZHI GNAS DANG LHAG MTHONG GI YE
SHES KYI SKAD CIG RE RE LA

STOBS CHUNG BAR BYED PA'AM, TSOGS 'JIG PAR BYED PA NI 'DIR 'JIG
PAR BYED PAR BZHED DO, ,YANG STOBS CHUNG BAR BYED PA NI 'JIG PAR
BYED PA'O, ,SNA TSOGS KYI 'DU SHES DANG BRAL BA STE, CHOS KYI KUN
DGA' LA DGA' BA THOB PA DANG ZHES BYA BA LA PHYOGS BCUR RNAM PA
YONGS SU MA CHAD PA'I CHOS KYI SNANG BA

RAB TU SHES PA STE, GZHUNG BA TON LEGS PAR BYANG BA BZHIN NO,
,RNAM PAR DAG PA'I CHA DANG MTHUN PA'I MTSAN MA RNAM PAR BRTAGS
PA MA YIN PA RNAMS DE LA KUN TU 'BYUNG BA ZHES BYA BA LA DGOS PA
YONGS SU GRUB PA DANG RAB TU LDAN PA NI 'DI'I RNAM PAR DAG PA'I
CHA DANG MTHUN PA'I MTSAN RNAM PAR BRTAGS PA MA

YIN PA RNAMS DE LA KUN TU 'BYUNG BA STE, 'DIR SANGS RGYAS NYID NI
DGONGS PA YONGS SU RDZOGS PA'O ZHES 'DOD DO, ,CHOS KYI SKU YONGS
SU RDZOGS PA DANG YONGS SU GRUB PAR BYA BA'I PHYIR GONG MA BAS
CHES GONG MA'I RGYU YONGS SU 'DZIN PAR BYED CES BYA BA NI DE LA
YONGS SU RDZOGS PA NI SA BCU PA'O, ,YONGS SU

GRUB PA NI BCU GCIG PAS SANGS RGYAS KYIS SA LA CHOS KYI SKU YONGS
SU GRUB PA'O, ,GONG MA BAS CHES GONG MA'I RGYU YONGS SU 'DZIN PA
ZHES BYA BA NI 'DI LTAR RGYU DE LAS KYANG SANGS RGYAS KYIS SA'I
BAR DU 'JUG PAR 'GYUR BA'O, ,GTZOR NI SA BCU DAG TU PHA ROL TU
PHYIN PA BCU SGOM PAR 'GYUR TE ZHES BYA BA LA, 'DI LTAR

SA BCU PA LAS 'BYUNG BA BZHIN DU STE, DANG PO LA SBYIN PA'I PHA
ROL TU PHYIN PA LHAG PAR 'JUG PA NAS JI SRID BCU PA LA YE SHES
KYI PHA ROL TU PHYIN PA'I BAR GTZO BOR 'JUG PAS NA BCU PO DAG TU
BCU BSTAN PA YIN LA, 'DI LTAR YANGS THAMS CAD LA THAMS CAD KYANG
BSGOM PAR BYA BA YIN NO, ,DRUG TU

NI DRUG CES BYA BA NI GO RIMS BZHIN BSTAN PA YIN TE, 'DI LTAR
SBYIN PA'I PHA ROL TU PHYIN PA PHYI NAS BSTAN LA, YE SHES KYI PHA
ROL TU PHYIN PA SNGON DU BSTAN PA LTA BU NI MA YIN NO, ,PHYI MA
BZHI NI JI LTAR BSTAN PAR BYA BA BZHI PA'O, ,GONG DU PHA ROL TU
PHYIN PA DRUG PA BSTAN PA DER THABS LA

@170B MKHAS PA'I PHA ROL TU PHYIN PA LA SOGS PA BZHI PO DAG KYANG
'DUS PAR 'GYUR BA NYID YIN NO, ,GANG YANG BCUR BSTAN PA DER NI
RNAM PAR MI RTOG PA'I YE SHES NYID NI SHES RAB KYI PHA ROL TU
PHYIN PA'O, ,DE'I RJES LA THOB PAS BSDUS PA NYID PAS NI DE LAS
GZHAN PA'I THABS LA MKHAS PA LA SOGS PA'I PHA ROL TU

PHYIN PAR 'GYUR RO, ,DES NA PHYI MA RNAMS LA 'DI DAG SGOM PAR
'GYUR BA YIN NO, ,THABS LA MKHAS PA'I PHA ROL TU PHYIN PA NI ZHES
BYA BA DE STON PAR BYED PA NA SEMS CAN THAMS CAD DANG THUN MONG
DU ZHES BYA BA LA SOGS PA STE, DE LA THUN MONG NYID NI DGE BA'I
RTZA BA BSAGS PA RNAMS SEMS CAN RNAMS LA JI LTA BA BZHIN

DU 'BYUNG BAR BYED PA'O, ,DE YANG BSTAN PAR BYA STE, GANG YANG
BLA NA MED PA YANG DAG PAR RDZOGS PA'I BYANG CHUB THOB PAR 'DOD
PAS BYANG CHUB MNGON PAR RDZOGS PAR BYANG CHUB NAS SEMS CAN THAMS
CAD KYI DON BYA'O ZHES BYA BA DE LTA BU'I BSAM PA DANG MTHUN
PA'O, ,DES NA GANG SU DAG DE LTA BU'I SEMS DANG, DE

LTA BU'I DGE BA'I RTZA BA YONGS SU BSNGO BAS SEMS CAN THAMS CAD
KYI DON BYA'O ZHES BYA BA DES NI SEMS CAN THAMS CAD DANG THUN
MONG DU THABS LA MKHAS PA'I SHES RAB DANG SNYING RJE DAG BSTAN
TE, 'DI LTAR PHA ROL TU PHYIN PA DRUG GIS DGE BA'I RTZA BA BSAGS
PA RNAMS SNYING RJES NI SEMS CAN THAMS CAD

DANG THUN MONG DU BYED DO, ,SHES RAB KYIS NI BRGYA BYIN LA SOGS
PA NYID DU YANG YONGS SU SNGO BAR MI BYED DO, ,DES NAS NYON MONGS
PA 'BYUNG BAR YANG MI 'GYUR TE, YONGS SU SHES PA'I PHYIR RO,
,'KHOR BA YANG YONGS SU MI GTONG LA, DER YANG KUN NAS NYON MONGS
PA 'BYUNG BAR MI 'GYUR BA NI THABS LA

MKHAS PAR 'GYUR BA YIN TE, 'DI NI THABS LA MKHAS PA'O, ,GANG SMON
LAM SNA TSOGS KYI RGYU'I DBANG GIS PHA ROL TU PHYIN PA SNA TSOGS
KYI RKYEN SDUD PA DE LTA BU NI SMON LAM GYI PHA ROL TU PHYIN PA'I
LAS YIN TE, SMON LAM NYID KYI PHA ROL TU PHYIN PA NI SMON LAM GYI
PHA ROL TU PHYIN PA'O, ,PHYIN MA LA

ZHES BYA BA LA PHYI MA'I RGYU MTSAN NI PHYI MA STE 'DI NI RGYU
MTSAN BDUN PA YIN TE, DE'I TSE SMON LAM SNA TSOGS BSGOM PAS DES
NI PHYI MA LA 'DI DAG RNAMS SGOM PAR 'GYUR BA YIN TE, DE'I DBANG
GIS PHA ROL TU PHYIN PA SNA TSOGS KYI RKYEN SDUD PA 'THOB BO,
,MDO GZHAN LAS STOBS GNYIS BSTAN PA NI

@171A *, ,SO SOR RTOG PA'I STOBS DANG, BSGOM PA'I STOBS SO, ,YANG
GAL TE BSGOM PA'I STOBS MED PA NI SO SOR RTOG PA'I STOBS KYIS
'JUG PAR 'GYUR TE, PHA ROL TU PHYIN PA GANG GIS PHA ROL TU PHYIN
PA'I MI MTHUN PA'I PHYOGS ZIL GYIS MNAN NAS PHA ROL TU PHYIN PA

RGYUN MI 'CHAD PAR 'BYUNG BAR 'GYUR TE, 'DI DAG NI STOBS KYI PHA
ROL TU PHYIN PA'O, ,YE SHES KYI PHA ROL TU PHYIN PA'I LAS GANG
YIN PA DE BSTAN PAR BYA STE, YE SHES DES NI SHES RAB KYI PHA ROL
TU PHYIN PA'I NGO BO RNAM PAR MI RTOG PA'I YE SHES KYI PHA ROL TU
PHYIN PA GANG YIN PA RNAM PAR 'JOG PA STE, GANG

GIS CHOS LA LONGS SPYOD PA MYONG BA DANG, LHAN CIG TU CHOS DANG
LDAN PA'I DON DANG, SEMS CAN YONGS SU SMIN PAR BYED PA'I DON YANG
YE SHES KYI PHA ROL TU PHYIN PAS RNAM PAR GZHAG PA YIN NO, ,CHOS
KYI RNAM GRANGS DE PHA ROL TU PHYIN PA'I SDE SNOD KYIS BSDUS PA'I
PHYIR RO ZHES BYA BA LA, DE LA PHA ROL TU PHYIN

PA'I SDE SNOD NI THEG PA CHEN PO'I CHOS THAMS CAD DO, ,SA BCU
PA'I CHOS KYI RNAM GRANGS 'DI YANG PHA ROL TU PHYIN PA'I SDE SNOD
NYID YIN GYI NYAN THOS KYI NI MA YIN NO, ,DE BSDUS PA NYID KYI
YANG PHYIR NA YANG PHA ROL TU PHYIN PA THAMS CAD BSGOM PA NI SA
THAMS CAD LA 'BYUNG BAR 'GYUR BA YIN NO, ,SANGS RGYAS KYI

ZHING RAB 'BYAMS THAMS CAD DU SANGS RGYAS BYUNG BA THAMS CAD KYIS
KYANG RAB TU BSGOMS PA YIN PA'I PHYIR SA 'DI RNAMS NI SHIN TU
MCHOG TU GYUR PA NYID YIN PA'I PHYIR CHOS KYI RNAM GRANGS DE NI
YUL GYI MCHOG NYID DU BSTAN LA DANG POR BSTAN PA YANG YIN NO,
,YANG YUL DE NI SHIN TU GNAS PAR GYUR PA

YIN PA DANG, NYE BA NA GNAS PA'I YUL GZHAN GYI GTZO BOR GYUR PA
NYID KYIS DE NI MCHOG YIN NO, ,GANG ZAG LNGA NI BSKAL PA GRANGS
MED PA GSUM GYIS RDZOGS PAR 'GYUR TE ZHES BYA BA LA, DE LA RE
ZHIG MOS PAS SPYOD PAS NA MOS PAS SPYOD PA STE, DE NI MOS PAS
SPYOD PA'I SA BSKAL PA GRANGS MED

PA GCIG GIS RDZOGS PAR 'GYUR RO, ,GANG YONGS SU RDZOGS PAS NI
LHAG PA'I BSAM PA RNAM PAR DAG PA DANG, DE KHO NA NYID SO SOR RIG
PAR 'GYUR RO, ,DE NI YANG SA BCU PO THAMS CAD DU LHAG PA'I BSAM
PA RNAM PAR DAG PAS SPYOD PAR 'GYUR RO, ,DE NI YANG SA DRUG PA LA
NI MTSAN MA DANG

@171B BCAS PAR SPYOD DO, ,BDUN PA LA NI MTSAN MA MED PAR SPYOD
CING MNGON PAR 'DU BYED PA DANG BCAS PA YIN TE, GRANGS MED PA
GNYIS PAS GRUB PAR 'GYUR BA YIN NO, ,BRGYAD PA LA ZHUGS PA NI
MNGON PAR 'DU BYED PA MED PA YIN TE, MNGON PAR 'DU BYED PA MED PA
LA SPYOD PA YONGS SU RDZOGS PA NI MA YIN

NO; ;MNGON PAR 'DU BYED PA MED PA LA SPYOD PA YONGS SU RDZOGS PA
NYID NI DGU PA DANG BCU PA LA YIN TE, GANG ZAG DE'I NI BSKAL PA
GRANGS MED PA GSUM PAS SO, ,DE LTA BU DAG NI GANG ZAG GCIG LA
RGYUN DU ZHUGS PA DANG, LAN CIG PHYIR 'ONG BA DANG, PHYIR MI 'ONG
BA RNAM PAR GZHAG PA BZHIN DU RNAM PAR

GZHAG PA'I KHYAD PAR GZHAN RNAM PAR LNGAR 'GYUR BA YIN NO, ,GANG
BSKAL PA GRANGS MED PA GSUM GYIS BYANG CHUB SEMS DPA' BSGOM PA
RDZOGS PAR 'GYUR ZHES BSTAN PA DE THOG MA MED PA'I DUS NAS 'KHOR
BA NA GNAS PA'I TSE SBYIN PA LA SOGS PA BYIN PAS KYANG 'DI LTAR
SANGS RGYAS 'BYUNG BA DANG PHRAD PAR

GYUR PAS GANG DE LTA BU'I BSKAL PA GRANGS MED PA GSUM PO DE DANG
PO GANG NAS BRTZAMS NAS BSTAN PA YIN ZHE NA, DE TSIGS SU BCAD PAS
BSTAN PAR BYA STE, BZANG DANG SMON PA'I STOBS CAN DANG, ,ZHES BYA
BA NI, DGE BA'I RTZA BA'I STOBS CAN DU 'GYUR BA DANG, SMON LAM
GYI STOBS CAN DU 'GYUR BA'O, ,DE LA DGE BA'I RTZA BA'I STOBS

CAN NI MI MTHUN PA'I PHYOGS KYIS ZIL GYIS GNON PAR MI NUS PAR
BLTA BAR BYA'O, ,SMON LAM GYI STOBS KYIS NI RTAG TU DGE BA'I
BSHES GNYEN DANG PHRAD PA YIN PAR BLTA BAR BYA'O, ,SEMS BRTAN
KHYAD PAR 'GRO BA ZHES BYA BA NI, SEMS BSKYED PA BRTAN PA CAN DU
'GYUR BA DANG KHYAD PAR DU 'GRO

BAR 'GYUR BA'O, ,DE LA SEMS BSKYED PA BRTAN PA NI, DGE BA'I BSHES
GNYEN GYI DBANG GIS BYANG CHUB KYI SEMS YONGS SU MI GTONG BAR
BLTA BAR BYA'O, ,KHYAD PAR DU 'GRO BA NYID NI SKYE BA GZHAN DANG
GZHAN DU MTHONG BA'I CHOS NYID LA DGE BA RNAMS 'PHEL BAR 'GYUR
ZHING NYAMS PAR MI 'GYUR BAR

BLTA BAR BYA'O, ,LHAG MA NI GO SLA'O, ,JI LTAR BYAS NA BYANG CHUB
SEMS DPA' RNAMS KYI BSLAB PA NYAN THOS LA SOGS PA DAG LAS KHYAD
PAR DU 'PHAGS PA YIN ZHE NA, RAB TU DBYE BA'I KHYAD PAR DANG,
,ZHES BYA BA LA, 'DI LTAR NYAN THOS RNAMS LA NI SDOM PA'I TSUL
KHRIMS GCIG PU YOD KYI DGE

@172A *, ,BA'I CHOS SDUD PA'I TSUL KHRIMS KYANG MA YIN, SEMS CAN
GYI DON BYED PA'I TSUL KHRIMS KYANG MA YIN NO, ,THUN MONG DANG
THUN MONG MA YIN PA'I ZHES BYA BA LA, DE LA RANG BZHIN GYIS KHA
NA MA THO BA DANG BCAS PA SROG GCOD PA LA SOGS PA NI THUN MONG
GI'O, ,SA BRKO BA

DANG RTZVA GCOD PA LA SOGS PA NI THUN MONG MA YIN PA STE, GANG
YANG BCAS PA'I KHA NA MA THO BA'I BSLAB PA PHYI MA RNAMS SO,
,NYAN THOS KYI LTUNG BAR 'GYUR BA DE LA BYANG CHUB SEMS DPA'I
LTUNG BA MED DO ZHES BYA BA NI JI LTAR DBYAR GYI NANG DU NYAN
THOS RNAMS SONG BAR GYUR NA LTUNG BA YIN NO, ,SEMS CAN GYI DON
MTHONG LA

MA SONG NA BYANG CHUB SEMS DPA' RNAMS KYI LTUNG BA YIN LA, SONG
NA NI LTUNG BA MED DO, ,KHA NA MA THO BA MED PAR SEMS CAN THAMS
CAD LA PHAN 'DOGS PA ZHES BYA BA NI SEMS CAN THAMS CAD LA KHA NA
MA THO BA MED PAS PHAN 'DOGS PAR BYED KYI, JI LTAR BUD MED KHYER
LA SHOG CES BYA BA LTA BUS NI MA YIN TE, GANG GI

PHYIR YANG DE NI GZHAN GYIS YONGS SU GZUNG BA YIN PAS KHA NA MA
THO BA MED PAR YANG JI LTAR 'GYUR, DE BAS NA DE DANG 'DRA BA'I
DON GZHAN YANG YONGS SU SPANGS LA KHA NA MA THO BA MED PAS PHAN
GDAGS PAR BYA'O, ,SEMS KYI LTUNG BA ZHES BYA BA NI GANG 'DOD BA
DANG GNOD SEMS LA SOGS PA'I RNAM PAR RTOG PA

NI BYANG CHUB SEMS DPA' RNAMS KYI LTUNG BA YIN GYI, NYAN THOS
RNAMS KYI NI MA YIN NO, ,LHAG PA'I TSUL KHRIMS KYI BSLAB PA LA
SOGS PA GSUM NI PHA ROL TU PHYIN PA'I NGO BO NYID YIN NA, CI'I
PHYIR DE PHA ROL TU PHYIN PA LAS THA DAD DU RNAM PAR GZHAG PAR
BYA ZHE NA, GANG GI PHYIR THA DAD DU RNAM PAR GZHAG PAR BYA BA

DE BSTAN PAR BYA STE, 'DI LTAR BSLAB PA RNAMS PHAN TSUN RGYU'I
NGO BO RNAM PAR GZHAG PAR BYA STE, TSUL KHRIMS LA BRTEN NAS NI,
BSAM GTAN BSKYED PAR BYA BA YIN NO, ,BSAM GTAN LA BRTEN NAS NI
SHES RAB BSKYED PAR BYA BA YIN NO, ,SNA TSOGS DANG TSAD MED PA'I
BSLAB PA RGYA CHE BA ZHES BYA BA NI, BYANG

CHUB SEMS DPA' RNAMS KYI BSLAB PA SNA TSOGS PA DANG TSAD MED PA
STE, GANG GI PHYIR DES SEMS CAN YONGS SU SMIN PAR BYED PA DANG,
DE DAG LA PHAN 'DOGS PA NI DGONGS PA'O, ,BSOD NAMS TSAD MED PA
YONGS SU 'DZIN PA ZHES BYA BA NI 'DI LTAR DES SEMS CAN TSAD MED
PA'I BSOD NAMS

@172B KYI TSOGS YONGS SU 'DZIN GYI NYAN THOS RNAMS KYIS NI MA YIN
NO, ,SEMS CAN THAMS CAD LA PHAN PA DANG BDE BAR BYA BA'I BSAM PA
YONGS SU 'DZIN PA ZHES BYA BA NI DE LA PHAN PA LA 'GOD PA NI PHAN
PA'I BSAM PA'O, ,GANG DGE BA'I RTZA BA 'DI LA 'BRAS BU CI YOD PA
DE GANG ZAG 'DIS THOB PAR GYUR CIG CES BYA BA NI

BDE BA'I BSAM PA'O, ,BLA NA MED PA YANG DAG PAR RDZOGS PA'I BYANG
CHUB LA BRTEN PA RGYA CHE BA ZHES BYA BA NI GANG GI PHYIR TSUL
KHRIMS 'DI NI BLA NA MED PA YANG DAG PAR RDZOGS PA'I BYANG CHUB
KYI RTEN DU 'GYUR GYI NYAN THOS RNAMS KYI NI MA YIN NO,, ,,BAM PO
DRUG PA, ZAB PA NYID NI GANG BYANG CHUB SEMS DPA'

THABS LA MKHAS PA'I RNAM PA DE LTA BUS ZHES BYA BA DE LA, BYANG
CHUB SEMS DPA' JI LTA BA DE LTA BU'I THABS LA MKHAS PA'I RNAM
PA'I NUS PA CAN DU 'GYUR BA DE BSTAN PAR BYA STE, GAL TE RE ZHIG
'DI LTAR SHES TE, GANG ZAG 'DI NI 'DIR MI DGE BA MTSAMS MED PA LA
SOGS PA DANG LDAN PAR BYA'O ZHES GAL TE

PHA ROL GYI SEMS SHES PAR GYUR NA, GAL TE DE LAS BZLOG PAR BYA
BA'I THABS GZHAN MED NA, 'DI NGES PAR 'DI LTAR BSAD NA NI BDE
'GROR 'GRO BAR 'GYUR LA, NGES PAR LAS 'DI BYAS NA NI NGES PA KHO
NAR NGAN 'GROR 'GRO BAR 'GYUR BAR SHES SHING DE LTA BUR RIG PAR
GYUR NA, GANG 'DI LTAR SEMS

BSKYED PAR BYA STE, 'DI LTAR YANG BDAG GIS LAS 'DI BYAS PAS BDAG
NGAN SONG DU 'GRO BA DE NI 'DOD KYI, 'DI DA LTAR GYI SDUG BSNGAL
CUNG ZAD LA SBYAR BAS MA 'ONGS PA'I BDE BA THOB PAR 'GYUR BAR
BYA'O ZHES DES 'DI LTAR SMAN PA DANG 'DRA BA'I SEMS BSKYED NAS
BSAD PAR GYUR KYANG BSOD

NAMS MA YIN PA MED KYI, BSOD NAMS NYID MANG DU 'PHEL BAR 'GYUR
TE, GANG BSOD NAMS NYID MANG DU 'PHEL BAR 'GYUR BA DES NA MYUR DU
BLA NA MED PA YANG DAG PAR RDZOGS PA'I BYANG CHUB RJES SU THOB
PAR 'GYUR BA STE, 'DI LTA BU NI SHIN TU ZAB PA'O, ,GANG YANG
SPRUL PA'I LUS DANG NGAG GI LAS

KYANG BYANG CHUB SEMS DPA'I ZAB PA'I TSUL KHRIMS SU RIG PAR BYA
STE, DES RGYAL SRID KYANG BYED CING SEMS CAN LA GTZE BA SNA TSOGS
BSTAN NAS SEMS CAN 'DUL BA LA 'GOD DO ZHES BYA BA LA, GANG YANG
SPRUL PA'I NGO BO NYID NI SPRUL PA STE, 'DI LTAR DE YANG RGYAL PO
ME YIS GZHON NU NOR BZANGS LA JI

@173A *, ,LTAR BSTAN PA BZHIN DU SBYAR BAR BYA'O, ,SKYES PA'I
RABS SNA TSOGS BSTAN PAS ZHES BYA BA NI JI LTAR THAMS CAD SGROL
GYI SKYES PA'I RABS 'BYUNG BA LTA BU STE, DER BYANG CHUB SEMS
DPAS BRAM ZE LA BU SBYIN PAR GTONG BA DE NI SPRUL PA YIN TE, SEMS
CAN GZHAN LA GNOD PA

BYED PAS SEMS CAN GZHAN LA PHAN 'DOGS PA NI MA YIN NA YANG, GANG
GI PHYIR BYANG CHUB SEMS DPA' SEMS CAN GZHAN LA GNOD PA BYAS NAS
SEMS CAN GZHAN LA PHAN 'DOGS PAR BYED PA 'DI LTA BU NI ZAB PA YIN
NO, ,KHYAD PAR RNAM PA BZHI PO DE DAG NYID NI YANG 'DUL BA
BSGRAGS PA ZHES BYA BA SHIN TU RGYAS

PA'I MDO SDE LAS BRGYA STONG DU MAR BSTAN TO, ,LHAG PA'I SEMS LAS
BRTZAMS NAS THEG PA CHEN PO'I CHOS LAS DMIGS PA ZHES BYA BA NI
GANG GI PHYIR BYANG CHUB SEMS DPA' RNAMS THEG PA CHEN PO'I CHOS
LA DMIGS KYI, NYAN THOS RNAMS NI MA YIN NO, ,THEG PA CHEN PO
SNANG BA DANG, BSOD NAMS THAMS CAD

YANG DAG PAR BSAGS PA DANG, TING NGE 'DZIN GYI RGYAL PO ZHES BYA
BA LA, TING NGE 'DZIN SMOS PA NI 'DI LTA BU'I TING NGE 'DZIN SNA
TSOGS LAS GANG GI PHYIR NYAN THOS RNAMS LA NI GCIG TZAM YANG MED
DO, ,GNYEN POS RAB TU DBYE BA ZHES BYA BA NI GANG GI PHYIR SGRIB
PA THAMS CAD KYI GNYEN POR RNAM PAR GNAS PA STE

JI LTAR KHYE'U RAGS PA NI PHRA MOS 'BYIN PAR BYED PA DE BZHIN DU
KUN GZHI RNAM PAR SHES PA LA RNAM PAR GNAS PA'I KUN NAS NYON
MONGS PA'I SA BON BAG CHAGS ZHES BYA BA RAGS PA NI GNYEN PO PHAR
MOS 'BYIN PAR BYED DO ZHES BYA BA'I THA TSIG GO, ,LAS SU RUNG BA
NYID KYIS RAB TU DBYE BA ZHES BYA BA NI LAS SU

RUNG BA BSAM GTAN GANG LA BDE BAR GNAS NA GANG DU SEMS CAN GYI
DON MTHONG BA DER SKYE BAR 'GYUR BA STE, DER YANG BSAM GTAN NYAMS
PAR MI 'GYUR RO, ,DE LTA BU NI NYAN THOS RNAMS LA MED DO, ,MNGON
PAR SGRUB PAS RAB TU DBYE BA DANG ZHES BYA BA NI 'JIG RTEN GYI
KHAMS THAMS CAD DU THOGS

PA MED PA NI MNGON PAR SHES PA BSAM GTAN GYIS MNGON PAR SGRUB PAR
BYED PA'O, ,LAS KYIS RAB TU DBYE BA ZHES BYA BA LA, G-YO BAR BYED
PA NI 'JIG RTEN GYI KHAMS RNAMS G-YO BAR BYED PA'O 'BAR BAR BYED
PA NI DE DAG NYID 'BAR BAR BYED PA'O, ,KHYAB PAR BYED PA NI 'OD
KYIS KHYAB PAR BYED PAR BLTA

@173B BAR BYA'O, ,STON PA NI GANG GZHAN GYIS MI NUS PA DE'I 'OD
KYIS GZHAN 'JIG RTEN GYI KHAMS DU MA'I SANGS RGYAS LA SOGS PA
MTHONG BAR BYED PA'O, ,GZHAN GYI DNGOS POR BSGYUR BA NI SA LA
SOGS PA RNAMS CHU NYID LA SOGS PAR BSGYUR BAR BLTA BAR BYA'O,
,'GRO BA NI SKAD CIG GCIG LA 'JIG RTEN

GYI KHAMS DU MAR 'GRO BA'O, ,'ONG BA NYID NI DE DAG NYID NAS SO,
,SDUD PA NI RDUL PHRA RAB GCIG GI NANG DU 'JIG RTEN GYI KHAMS DU
MA CHUD PAR BYAS NA YANG DE LA 'PHEL BA MED PA'O, ,RGYAS PAR BYED
PA NI RDUL PHRA RAB GCIG GIS 'JIG RTEN GYI KHAMS TSAD MED PA
RNAMS 'GENGS PAR BYED PA'O, ,

GZUGS THAMS CAD LUS SU 'JUG PA ZHES BYA BA NI JI LTAR LUS LA BYA
BA RNAM PA SNA TSOGS SU DU MA THAMS CAD STON PA'O, ,SKAL PA MNYAM
PAS 'GRO BA NI JI LTAR GDUL BYA'I DON DU SUM CU RTZA GSUM PA
RNAMS LA KHA DOG DANG DBYIBS DAG DE DANG MTHUN PAS MNYAM PAR 'GRO
BA

STE; DE BZHIN DU THAMS CAD DU SBYAR RO, ,SNANG BAR BYED PA NI RAB
TU GSAL BAR BYED PA'O, ,MI SNANG BAR BYED PA NI RAB TU MI SNANG
BA'O, ,DBANG NYID DU BYED PA NI JI LTAR BDUD SANGS RGYAS NYID DU
BYED PA LTA BU'O, ,GZHAN GYI RDZU 'PHRUL RAB TU 'JOMS PA NI GZHAN
GYI RDZU 'PHRUL ZIL GYIS GNON PAR BYED PA'O, ,

SPOBS PA SBYIN PA NI 'DRI BA NYID LA'O, ,DRAN PA SBYIN PA DANG,
BDE BA SBYIN PA NI NYAN PAS TING NGE 'DZIN SBYIN PA'O, ,'OD ZER
GTONG BA'I RDZU 'PHRUL CHEN PO NI 'JIG RTEN GYI KHAMS GZHAN NAS
BYANG CHUB SEMS DPA' RNAMS SDUD PA'O, ,RDZU 'PHRUL CHEN PO MNGON
PAR SGRUB PA NI CHEN POR GYUR PA'I RDZU 'PHRUL TE,

BSTAN MA THAG PA DE DAG NYID YIN TE DE DAG NI NYAN THOS RNAMS LA
MED DO, ,BYANG CHUB SEMS DPA' NI DKA' BA SPYOD PA YIN NO ZHES
GSUNGS PA'I DKA' BA SPYOD PA GANG YIN ZHE NA, DKA' BA SPYOD PA
RNAM PA BCU PO DE DAG THAMS CAD KYIS BSTAN PA YIN NO, ,DE LA MI
'BYED PAR KUN NAS NYON MONGS PA MED

PAR DKA' BA SPYOD PA ZHES BYA BA NI MI 'BYED PA NI 'DIR MA THAR
PA'O, ,'DI LTA BU NI THAR PA YIN TE, GANG 'KHOR BA LAS KYANG MA
GROL LA, DE NYID DU KUN NAS NYON MONGS PA YANG MA YIN PA'O, ,LHAG
MA DKA' BA SPYOD PA DGU NI DON GO SLA'O, ,DGONGS TE GSUNGS PA'I
DGONGS PA BSTAN PAR BYA STE, DE LA

@174A *, ,JI LTAR NA BYANG CHUB SEMS DPA' SBYIN PHOD PA YIN ZHE
NA ZHES BYA BA LA, SEMS CAN THAMS CAD BDAG NYID LTA BUR RTOGS PAS
DE'I PHYIR DES SBYIN PA BYIN PAR GYUR PA MA YIN NO ZHES DGONGS
SO, ,JI LTAR NA SBYIN PA 'DOD PA YIN ZHE NA, KHA NA MTHO BA DANG
BCAS PA'I SBYIN PA LA

SOGS PA LA 'DI LTAR 'DOD PA MED PA STE, BYANG CHUB SEMS DPA'I
SBYIN PA NYID LA 'DOD PAR BYED PAS RO MYANG BA MED PA'I DON TE,
RO MYANG BAR MI BYED CES BYA BAR BZHED DO, ,DES NA RO MI MYANG BA
NI RO MYANG BA MED PA'I SBYIN PA'O, ,JI LTAR NA SBYIN PA LA MOS
PA YIN ZHE NA, GANG GI PHYIR BDAG NYID KYIS SBYIN PA

BYED PA THOB PA YIN GYI, GANG GZHAN GYI RKYEN GYIS 'GRO BA MA YIN
PA'O, ,JI LTAR NA SBYIN PA LA 'JUG PAR BYED PA YIN ZHES BYA BA
LA, RANG BZHIN GYIS SBYIN PA GTONG PA YIN ZHES BYA BA DGONGS PA
STE, 'DI LTAR BDAG NYID KYIS KYANG 'JUG PAR DGOS PA MA YIN TE,
SER SNA SHIN TU SPANGS PA'I

PHYIR RO, ,DES NA GZHAN DAG BZHUGS PA LA YANG NUS PA DANG LDAN
PAR 'GYUR RO, ,JI LTAR NA SBYIN PA LA MNGON PAR DGA' BA YIN ZHES
BYA BA LA, RES 'GA' ZHIG 'GA' SBYIN PAR BYED PA MA YIN GYI RTAG
TU CI BDOG PA SBYIN PA'O, ,JI LTAR NA SBYIN PA LA CHE BA YIN ZHES
BYA BA LA, SNYING PO MED PA

NI RNAM PAR G-YENG BA MED PA STE, DE NI 'DI LTAR MNYAM PAR BZHAG
PAS SBYIN ZHING G-YENG BA MED PAS SBYIN PAR BYA'O ZHES BYA BA'I
THA TSIG GO, ,JI LTAR NA SBYIN PA DAG PA YIN ZHES BYA BA LA,
'BYUNG BA NI RAB TU GNAS PA STE, SER SNA RTZA BA NAS 'BYIN PAR
BYED PA STE, GAL TE SER SNA RGYAS PAR GYUR

NA 'BYIN PAR BYED CING NYE BAR 'BYIN PAR BYED PA'O, ,JI LTAR NA
SBYIN PA MTHAR PHYIN PA YIN ZHE NA ZHES BYA BA LA, GAL TE MTHA'
ZHES BYA BA MYA NGAN LAS 'DAS PA LA, NYAN THOS BZHIN DU GNAS PAR
MA GYUR NA'O, ,'DI LTAR SBYIN PA LA SOGS PA'I MI MTHUN PA'I
PHYOGS DE DAG GI DBANG DU GYUR PA

MA YIN TE, DES SBYIN PA LA SOGS PA'I DBANG DU GYUR PA YIN TE,
DE'I MI MTHUN PA'I PHYOGS KYI DBANG DU MA GYUR PA'I PHYIR RO, ,JI
LTAR NA SBYIN PA MI ZAD PA YIN ZHES BYA BA LA, ZAD PA MED PA NI
'DIR MYA NGAN LAS 'DAS PA YIN PAR BZHED DE, 'DI LTAR NYAN THOS
BZHIN DU MYA NGAN LAS

@174B 'DAS PA LA GNAS PA MA YIN NO ZHES BYA BA'I THA TSIG GO,
,GANG MDO SDE LAS DGE SLONG DAG NGA NI SROG GCOD PA YIN NO ZHES
BYA BA LA SOGS PA GSUNGS PA DE DAG GI DGONGS PA GANG GIS GSUNGS
PA DE STON PAR BYED PA STE, JI LTAR NA 'DOD PAS LOG PAR SPYOD PA
YIN ZHES BYA BA LA, GANG GI PHYIR

'DOD PA 'DI DAG NI LOG PA YIN NO ZHES DE LTAR SPYOD PA'O, ,SHES
BYA'I PHA ROL TU GNAS PA ZHES BYA BA NI SHES BYA'I PHA ROL TU
PHYIN PAR BYAS NAS GNAS ZHES BYA BA'I THA TSIG GO, ,JI LTAR NA
LOG PAR LTA BA CAN YIN ZHES BYA BA LA, GANG THAMS CAD DU GTOGS
PA'I GZUGS LA SOGS PA DAG LOG PA NYID

YIN PA'I PHYIR KUN TU BRTAGS PA NYID DANG, GZHAN GYI DBANG NYID
YANG DAG PA JI LTA BA BZHIN DU MTHONG BA STE, KUN TU BRTAGS PA
NYID NI GZHAN GYI DBANG LAS LOG PA NYID DU MTHONG ZHES BYA BA'I
THA TSIG GO, ,LHAG MA MI DGE BA BCU'I LAS KYI LAM RNAMS NI GO
SLA'O, ,YANG MDO GZHAN LAS GSUNGS PA'I RTAG

PA'I CHOS RNAMS NI SANGS RGYAS KYI CHOS RNAMS TE ZHES BYA BA, MI
GOS PA'I CHOS RNAMS NI SANGS RGYAS KYI CHOS RNAMS TE ZHES GSUNGS
PA'I BAR LA DE DAG LA DGONGS PA GANG YIN ZHE NA, DE BSTAN PAR BYA
STE, RTAG PA NI CHOS KYI SKU'O, ,DE BAS NA CHOS DE NI RTAG PA'I
CHOS RNAMS ZHES BSTAN TO, ,CHAD PA'I

CHOS RNAMS ZHES BYA BA NI SGRIB PA JI SNYED PA DAG DE LA YONGS SU
CHAD PAR GYUR PAS DE'I PHYIR DON DES NA DE NI CHAD PA'I CHOS
RNAMS ZHES BRJOD DO, ,DMIGS PA'I CHOS RNAMS NI SANGS RGYAS KYI
CHOS RNAMS TE ZHES BYA BA LA, SEMS CAN GYI SPYOD PA GNYEN PO DANG
BCAS PA STONG PHRAG BRGYAD CU RTZA BZHI NYE BAR

DMIGS PA STE, DES NA CHOS DE NI DMIGS PA'I CHOS RNAMS SO, ,MI DGE
BA'I CHOS RNAMS ZHES BYA BA LA, SGRIB PA THAMS CAD KYIS MI GOS PA
ZHES BYA BA NI DE BZHIN NYID DO, ,DE'I PHYIR CHOS DE NI MI GOS
PA'I CHOS YIN NO ZHES BYA BA'I THA TSIG GO, ,LAS KYI RAB TU DBYE
BA MA BSTAN PAS DE'I

PHYIR BYANG CHUB SEMS DPA' RNAMS KYI TING NGE 'DZIN RNAMS KYI LAS
GANG YIN PA BSTAN PAR BYA'O, ,DE LA TING NGE 'DZIN LA YANG DAG
PAR BRTEN NAS BYANG CHUB SEMS DPA' RNAMS PHA ROL TU PHYIN PA
RNAMS SGOM PAR BYED DO, ,DE BZHIN DU DE LA YANG DAG PAR BRTEN NAS
SEMS CAN RNAMS YONGS SU SMIN PAR

@175A *, ,BYED DO, ,RDZU 'PHRUL LA SOGS PA DAG GIS 'DUN PAR BYAS
NAS 'JUG PAR BYED DO, ,DE BZHIN DU DE'I STOBS KYIS SANGS RGYAS
KYI ZHING YONGS SU SBYONG BAR BYED DE, SEMS LA DBANG THOB PAR
GYUR NA JI LTAR 'DOD PA BZHIN DU DE GSER LA SOGS PA'I RANG BZHIN
DU

BYED DO, ,DE BZHIN DU DE'I STOBS KYIS SANGS RGYAS KYI CHOS THAMS
CAD SGRUB PAR BYED DE, DE'I LAS NI DE DAG YIN NO, ,LHAG PA'I SHES
RAB BRJOD PAR BYA BA'I DUS LA BAB PAS DE BRJOD DO, ,DE LA RNAM
PAR MI RTOG PA'I YE SHES NI LHAG PA'I SHES RAB TU 'DOD DO, ,DE
YANG RNAM PA GSUM STE, SBYOR

PA LAS BYUNG BA'I RNAM PAR MI RTOG PA STE, KUN TU TSOL BA'I RNAM
PAR MI RTOG PA DANG, DNGOS GZHI DANG, DE'I RJES LAS THOB PA'O,
,DE LA SHES RAB KYI DBANG DU BYAS PA NI LHAG PA'I SHES RAB DANG
PO'O, ,NANG GI BDAG NYID KYI SHES RAB NI LHAG PA'I SHES RAB GNYIS
PA'O, ,GANG GNAS PA'I

SHES RAB NI LHAG PA'I SHES RAB GSUM PA'O, ,DE LA RE ZHIG RNAM PAR
MI RTOG PA NYID NI BSGRUB BAR BYA BA YIN PAS DE'I DE NYID NI
'BRAS BU YIN LA, KUN TU TSOL BA NI RGYUR GYUR PA YIN NO, ,'BRAS
BUR GYUR PA DE NI RJES LA THOB PA'I RGYUR GYUR PA YANG YIN PAS DE
BSGRUBS NA GNYI GA YANG

BSGRUB PA BYAS PAR 'GYUR RO, ,DE LA DANG POR RE ZHIG RNAM PAR MI
RTOG PA'I YE SHES KYI NGO BO BRJOD PAR BYA'O, ,'DIR NGO BO NYID
DE NI MTSAN NYID CES BRJOD DE, BYANG CHUB SEMS DPA' RNAMS KYI
SHES, ,RNAM RTOG MED PA'I NGO BO NYID, ,RNAM PA LNGA NI RNAM
SPANGS SHING, ,YANG DAG DON LA BKRAR

'DZIN MED, ,CES BYA BAR SBYOR RO, ,RNAM PA LNGA NI YID LA BYED PA
MED PA TZAM RNAM PAR MI RTOG PA'I YE SHES NYID YIN NA GNYID LOG
PA DANG, RA RO BA DANG, BAG MED PA LA SOGS PA YANG RNAM PAR MI
RTOG PA'I YE SHES SU THAL BAR 'GYUR RO, ,YANG RNAM PAR RTOG PA
DANG BCAS RNAM PAR DPYOD

PA DANG BCAS PA'I SA LAS 'DAS PA RNAM PAR MI RTOG PAR 'DOD NA,
DE'I PHYIR BSAM GTAN GNYIS PA LA SOGS PA THAMS CAD KYANG RNAM PAR
MI RTOG PAR THAL BAR 'GYUR RO, ,DE LTA YIN NA NI 'JIG RTEN PAS
KYANG RNAM PAR MI RTOG PA THOB PAR THAL BAR 'GYUR RO, ,YANG NA
GANG DU SEMS DANG SEMS

@175B LAS BYUNG BA MI 'JUG PA 'DU SHES DANG TSOR BA 'GOG PA LA
SOGS PA DE'I GNAS SKABS RNAM PAR MI RTOG PAR 'DOD NA DE NI YE
SHES NYID DU MI 'GYUR TE, 'GOG PA'I SNYOMS PAR 'JUG PA LA SOGS
PA'I DUS NA SEMS MED PA'I PHYIR RO, ,YANG NA GZUGS KYI NGO BO
BZHIN DU RNAM PAR SHES PA

'DOD NA YANG DE'I PHYIR JI LTAR GZUGS BEMS PO YIN PA BZHIN DU
RNAM PAR SHES PA YANG BEMS PO NYID DU 'GYUR RO, ,YANG NA GANG DE
KHO NA NYID KYI DON LA BKRA BAR 'DZIN PAR ZHUGS PA DE RNAM PAR MI
RTOG PA YIN NA, DE NYID NI RNAM PAR RTOG PAR 'GYUR TE, 'DI NI DE
KHO NA NYID DO ZHES RTOGS PA'I PHYIR RO,

DE LTA BU'I RNAM PA 'DI LNGA YONGS SU SPANGS PA'I YE SHES KYIS DE
KHO NA NYID KYI DON LA GAL TE ZHUGS PAR GYUR NA NI DE KHO NA NYID
KYI DON NI 'DI'O ZHES DE 'O NA NYID KYI DON LA BKRA BAR 'DZIN PAR
MI 'GYUR RO, ,DE LTA BU NI RNAM PAR MI RTOG PA'I YE SHES KYI
MTSAN NYID DE KHO NA NYID KYI DON LA DMIGS PA MA YIN TE,

MIG GI RNAM PAR SHES PA BZHIN DU SNA TSOGS KYI RANG BZHIN MA YIN
NO ZHES BYA BA'I THA TSIG GO, ,DON 'DI DAG NYID KYIS TSIGS SU
BCAD PA DANG PO YANG BSTAN PAR GYUR PA YIN NO, ,DE LTAR NGO BO
NYID BSTAN NAS GNAS GANG LA 'BYUNG BAR 'GYUR BA BSTAN PAR BYA
STE, DE LTAR BSTAN PA'I YE SHES

DE'I GNAS NI SEMS YIN NO, ,GAL TE DE'I GNAS SEMS YIN NA SEMS NI
SEMS PAR BYED PAS NA SEMS ZHES BYA BA YIN PAS SEMS KYI GNAS LA
'JUG PAR 'GYUR BA NI RNAM PAR MI RTOG PA ZHES BYA BAR MI RIGS SO,
,YANG SEMS MED PA YIN NA NI DE NI SHES PA MA YIN PA THOB PAR
'GYUR

RO ZHE NA, SKYON GNYI GA SPANG BAR BYA BA'I PHYIR TSIGS SU BCAD
PA, BYANG CHUB SEMS DPA' RNAMS KYI SHES, ,RNAM PAR RTOG PA MED
PA'I GNAS, ,ZHES BYA BA LA SOGS PA GSUNGS TE, DE'I GNAS NI SEMS
NI MA YIN TE, DON LA MI SEMS PA'I PHYIR RO, ,SEMS MED PA YANG MA
YIN

TE; GANG DE'I GNAS SEMS KYI 'PHEN PA'I GNAS SKABS LAS DE 'BYUNG
BAR GYUR PAS NA DE SEMS KYI RGYU LAS BYUNG BA'I PHYIR TE, DE'I
PHYIR SEMS KHO NA ZHES BRJOD PAR BYA'O ZHES BYA BA'I THA TSIG GO,
,RGYU GANG LAS 'BYUNG BAR 'GYUR BA DE TSIGS SU BCAD PAS BSTAN PA
NI, BYANG CHUB

@176A *, ,SEMS DPA' RNAMS KYI SHES, ,RNAM PAR RTOG PA MED PA'I
GZHI, ,THOS PA'I BAG CHAGS BRJOD BCAS PA'I, ,ZHES BYA BA LA SOGS
PA LA, GANG GZHAN GYIS BSTAN PA THOS PA LA BAG CHAGS SO, ,GANG
BAG CHAGS KYI RGYU LAS NI YID KYI BRJOD PA YID LA

BYED PA STE, DE NI TSUL BZHIN YID LA BYED PA ZHES BYA'O, ,YANG YE
SHES DE'I DMIGS PA GANG YIN PA DE DE LAS GZHAN PA'I TSIGS SU BCAD
PAS BSTAN PA LA, BYANG CHUB SEMS DPA' RNAMS KYI SHES, ,RNAM RTOG
MED PA'I DMIGS PA NI, ,ZHES BYA BA LA, DE LA GANG KUN TU BRTAGS
PA'I NGO BO NYID KYI

CHOS THAMS CAD NI BRJOD PAR BYA BA MED PA YIN PAS NA CHOS RNAMS
BRJOD DU MED PA NYID DO, ,YANG DE'I BRJOD DU MED PA NYID GANG YIN
ZHE NA, BDAG MED DE BZHIN NYID KYANG DE, ,DA NI GANG ZAG DANG
CHOS KYI BDAG MED PA STE, KUN TU BRTAGS PA'I NGO BO NYID KYI BDAG
MED PA'O, ,DE'I NGO BO NI DE NYID DE, DE BZHIN

NYID DO, ,DES NA CHAD PAR LTA BAR MA GYUR CIG PA'O, ,YANG DE LA
DMIGS PAR BYED PA'I RNAM PA GANG YIN ZHE NA, DE STON PA'I TSIGS
SU BCAD PA, BYANG CHUB SEMS DPA' RNAMS KYI SHES, ,RNAM PAR MI
RTOG RNAM PA NI, ,ZHES BYA DMIGS PA DE NYID LA, ,MTSAN MA MED PA
GANG YIN PA'O, ,ZHES BYA

BA LA; YE SHES DE NI DE BZHIN NYID DE LA MNYAM PAR 'BYUNG BAS
MTSAN MA MED PA THA MI DAD PA'I RNAM PA STE, 'DI NI RNAM PA'O,
,JI LTAR MIG GIS GZUGS RNAMS 'DZIN PA NA DE LA SNGON PO LA SOGS
PA MTHONG BA NYID KYI RNAM PA DANG, GZUGS SNGON PO LA SOGS PA
NYID GZHAN MA YIN

PA DE BZHIN DU, 'DIR YANG YE SHES DANG DE BZHIN NYID DAG GZHAN MA
YIN PA NI RNAM PA'O, ,YANG GAL TE CHOS THAMS CAD BRJOD DU MED PA
YIN NA DE LTA NA GANG LA RNAM PAR RTOG PAR BYED CE NA, SBYOR BA
LAS BYUNG BA'I RANG BZHIN TE, DON DU, RNAM BRTAGS DE LAS GZHAN DU
MIN, ,DE BAS NA DE LAS GZHAN DU

MA YIN NO, ,YANG JI LTAR BYAS NAS SHE NA, DE BSGRUB PAR BYA STE,
YI GE PHAN TSUN SBYOR BAS NA, DON DE SBYOR LAS BYUNG BA YIN TE,
YI GE GZHAN DANG GZHAN DAG LHAN CIG TU BRJOD PA'I DON NI SBYOR BA
LAS BYUNG BA'I DO YIN TE, JI LTAR MIG CES BYA BA LTA BU'I YI GE
RNAM PAR MA CHAD PAR

@176B BRJOD PA'I DON NI 'DI LTAR SBYOR BA STE, RNAM PAR BRTAG PAR
BYA BA NI DE YIN NO, ,CHOS THAMS CAD BRJOD PAR BYA BA MED PA YIN
NO ZHES BSTAN PA DE GANG GIS GRUB PA YIN ZHE NA, 'DI LTAR, BRJOD
PA MED PAR BRJOD CES LA, ,SHES PA 'JUG PA MA YIN NO, ,RJOD PAR
BYED PA LA MA BYANG BA'I PHYIR

BRJOD PAR BYA BA YOD NA YANG DE'I BLOR MI 'GYUR RO, ,YANG GAL TE
RJOD PAR BYED PA NI BRJOD PAR BYA BA'I BLO 'GYUR RO ZHE NA, 'GAL
BA'I PHYIR NA BRJOD LA MIN TE, RJOD PAR BYED PA DANG, BRJOD PAR
BYA BA MTSAN NYID GZHAN YIN PA'I PHYIR 'GAL BA NYID DO, ,RJOD PAR
BYED PA DANG, BRJOD PAR BYA BA

DAG; DE PHYIR THAMS CAD BRJOD DU MED, ,CES BYA BA STE, RJOD PAR
BYED PA DANG, BRJOD PAR BYA BA DAG RGYU DE'I PHYIR BRJOD DU MED
DO ZHES BYA BA'I THA TSIG GO, ,YANG RNAM PAR MI RTOG PA'I YE SHES
DE GANG GI RTEN YIN ZHE NA, RNAM PAR MI RTOG YE SHES DE, BYANG
CHUB SEMS DPA'I DE RJES LA, ,THOB

PAR BYA BA'I RTEN YIN TE, ,GANG RNAM PAR MI RTOG PA'I YE SHES KYI
RJES LA BYANG CHUB SEMS DPA'I SPYOD PA THOB PAR 'GYUR BAS DE'I
PHYIR YE SHES DE'I RTEN DU 'GYUR RO, ,DE NI 'PHEL BAR 'GYUR RO
ZHES BYA BA STE, DE'I PHYIR DE LTA BU'I BYANG CHUB SEMS DPA'I
SPYOD PA 'PHEL BAR 'GYUR BA'I PHYIR YANG RNAM

PAR MI RTOG PA'I YE SHES NI RTEN DU 'GYUR RO, ,YANG DE'I GROGS
GANG YIN ZHE NA, BYANG CHUB SEMS DPA' RNAMS KYI SHES, ,RNAM PAR
RTOG PA MED PA'I GROGS, ,LAM GNYIS SU NI BRJOD PA DE, ,PHA ROL
PHYIN LNGA'I RANG BZHIN NO, ,DE LA LAM GNYIS NI TSOGS KYI LAM
DANG, ,RTEN GYI LAM MO, ,

DE LA TSOGS KYI LAM NI SBYIN PA DANG, TSUL KHRIMS DANG, BZOD PA
DANG, BRTZON 'GRUS KYI PHA ROL TU PHYIN PA'O, ,RTEN GYI LAM NI
BSAM GTAN GYIS PHA ROL TU PHYIN PA STE, GANG GI PHYIR SNGAR BSTAN
PA'I PHA ROL TU PHYIN PA LAS YANG DAG PAR BYUNG BA DGE BA'I RTZA
BA DANG, BSAM GTAN LA

BRTEN NAS RNAM PAR MI RTOG PA'I YE SHES SHES RAB KYI PHA ROL TU
PHYIN PA ZHES BYA BA DE 'BYUNG BAR 'GYUR BAS SO, ,SANGS RGYAS
NYID MA THOB KYI BAR DU RNAM PAR MI RTOG PA'I YE SHES DES RNAM
PAR SMIN PA GANG SGRUB PAR 'GYUR ZHE NA, BYANG CHUB SEMS DPA'
RNAMS KYI SHES, ,RNAM RTOG MED PA'I

@177A *, ,RNAM SMIN NI, SANGS RGYAS DKYIL 'KHOR GNYIS SU STE,
,SANGS RGYAS RNAMS KYI DKYIL 'KHOR GNYIS NI LONGS SPYOD RDZOGS
PA'I DKYIL 'KHOR DANG, SPRUL PA'I DKYIL 'KHOR TE, GANG GI TSE
GANG GIS RNAM PAR MI RTOG PA'I SBYOR BA LA ZHUGS PA'I RNAM PAR
SMIN PA NI

SPRUL PA'O, ,RNAM PAR MI RTOG PA'I DON THOB PA DE'I RNAM PAR SMIN
PA NI LONGS SPYOD RDZOGS PAR 'GYUR RO, ,DE DAG NYID KYI DON BSTAN
PA NI, SBYOR BA DANG NI THOB PAS SO, ,ZHES BYA BA YIN NO, ,YE
SHES DE'I RGYU MTHUN PA GANG YIN ZHES NA, BYANG CHUB SEMS DPA'
RNAMS KYI SHES, ,RNAM RTOG MED

PA'I RGYU MTHUN NI, ,PHYI MA PHYI MA'I TSE RNAMS SU, ,ZHES BYA BA
STE, BSHAD MA THAG PA'I DKYIL 'KHOR GNYIS PO DAG PHYI MA PHYI
MA'I TSE LA RNAM PAR RTOG PA MED PA'I RGYU MTHUN PAS, KHYAD PAR
DU MI 'GRO BAR 'DOD, ,CES BYA BA STE, GANG RNAM PAR MI RTOG PA'I
YE SHES BYE BRAG TU GYUR BA DE NYID DE'I RGYU

MTHUN PAR BLTA BAR BYA'O, ,DE JI LTAR NGES PAR 'BYUNG BAR 'GYUR
ZHE NA, DE LA, BYANG CHUB SEMS DPA' RNAMS KYI SHES, ,RNAM RTOG
MED PA'I NGES 'BYUNG NI, ,ZHES BYA BA LA, ,MTHAR THUG PAR 'GRO BA
NI NGES PAR 'BYUNG BA STE, MYA NGAN LAS 'DAS PA ZHES BYA BA'I THA
TSIG GO, ,THOB PA DANG NI GRUB

PHYIR RO, ,ZHES BYA BA LA, YE SHES DE DANG PO THOB PA DANG LDAN
PAR 'GYUR RO, ,DE NAS SKAL PA BRGYA STONG DU MA NA GRUB PA DANG
LDAN PAR 'GYUR RO, ,SA BCU DAG TU SHES BYA STE, ,ZHES BYA BA LA,
DANG PO NAS BRTZAMS NAS RIM PA 'DI NYID KYIS SA DANG PO LA NI
THOB PA TZAM DU 'GYUR RO, ,DUS PHYIS

NI CHEN PO NYID DU 'GRUB PAR 'GYUR TE, DE'I PHYIR 'DI LTAR BSKAL
PA GRANGS MED PA GSUM GYIS MYA NGAN LAS 'DAS PAR 'GYUR TE, 'DI
LTAR BYANG CHUB SEMS DPA' RNAMS KYIS DE SRID KYIS RNAM PAR MI
RTOG PA'I MTHAR NGES PAR 'BYUNG BAR 'GYUR RO, ,MTHAR THUG PAR
'GRO BA GANG YIN ZHE NA, 'DI LTAR

BSHAD MA THAG PA'I RIM PA 'DI NYID KYIS THOB PAR GYUR PA NI MTHAR
THUG PA STE, BYANG CHUB SEMS DPA' RNAMS KYI SHES, RNAM RTOG MED
PA'I MTHAR THUG PA, ,DAG PA'I SKU GSUM THOB PHYIR DANG, ,ZHES BYA
BA'I DON TE, DAG PA SMOS PA NI 'DIR 'DI LTAR SKU GSUM PO SA DANG
PO NYID DU THOB PA YIN LA,

@177B BCU PA LA NI SHIN TU RNAM PAR DAG PAR 'GYUR RO, ,DBANG GI
MTHONG NI THOB PHYIR RO, ,ZHES BYA BA NI DAG PA'I SKU GSUM 'BA'
ZHIG THOB PAS MTHAR THUG PAR 'GRO BA MA YIN GYI, GANG YANG YE
SHES RNAM PAR MI RTOG PA DANG, 'CHAD PAR 'GYUR BA'I DBANG BCU PO
DE DAG THOB PAS KYANG YIN PAR BLTA BAR BYA'O, ,RNAM

PAR MI RTOG PA DE'I PHAN YON GANG YIN ZHE NA, DE LA RE ZHIG RNAM
PAR MI RTOG PA NI RNAM PAR GSUM STE, SBYOR BA LAS BYUNG BA'I RNAM
PAR MI RTOG PA DANG RTZA BAS TE, GANG RNAM PAR MI RTOG PA NYID
DANG, RNAM PAR MI RTOG PA'I RJES LAS THOB PA'O, ,DE LAS SBYOR BA
LAS BYUNG BA'I RNAM PAR MI RTOG PA NYID NI GANG BYANG

CHUB SEMS DPA' DES DANG POR PHA ROL PO LAS RNAM PAR MI RTOG PA
THOB PA LA DE NAS BDAG NYID KYIS RIGS PAS DPYAD NAS LHAG PAR MOS
PAR BYED CING, LHAG PAR MOS PA DE LA BRTEN NAS GANG NGES PAR
ZHUGS PA'I RNAM PAR MI RTOG PA ZHES BYA BAS, DE LTA BU

NYID NI RNAM PAR MI RTOG PA NYID DU 'GYUR RO, ,SBYOR BA LAS BYUNG
BA DE'I PHAN YON GANG ZHE NA, RNAM RTOG MED PA'I YE SHES DE, ,GOS
PA MED DE, NAM MKHA' BZHIN, ,GANG GIS MA GOS SHE NA, DE BSTAN PA,
SDIG PA SNA TSOGS DRAG RNAMS KYIS SO, ,RGYU GANG GIS MA GOS PA DE
BSTAN PA, DAD PA TZAM DANG

MOS PA YIS, ,ZHES BYA BA LA, DAD PA TZAM DANG, GANG RNAM PAR MI
RTOG PA LA LHAG PAR MOS PA DE NI DE'I PHYIR NGAN 'GROR 'GRO BA'I
GNYEN PO NYID YIN ZHING, SGRIB PA SPANGS PAR GYUR BAS MI GOS
PA'O, ,RTZA BA RNAMS PAR MI RTOG PA'I PHAN YON YANG, GOS PA MED
DE NA MA MKHA' BZHIN, GANG ZHE NA, RNAM

RTOG MED PA'I YE SHES DE, ,GANG GIS SHE NA, SGRIB PA KUN LAS SO,
,JI LTAR ZHE NA, THOB PA DANG GRUB PA DANG LDAN PAS NA, ,ZHES BYA
BA STE, SA RNAMS THOB PA DANG LDAN PA DANG, GRUB PA DANG LDAN
PA'I PHYIR RO, ,'DIS NI SGRIB PA DE'I GNYEN PO NYID BSTAN PAR
'GYUR RO, ,RNAM PAR MI RTOG PA'I RJES LAS THOB

PA'I PHAN YON JI LTA BU YIN ZHE NA, DE YANG RNAM RTOG MED PA'I YE
SHES DE, ,GOS PA MED DE NAM MKHA' BZHIN, ,'JIG RTEN DAG NA RNAM
RGYU YANG, ,'JIG RTEN CHOS KYI RTAG MI GOS, ,ZHES BYA BA LA, YE
SHES DE NYID KYIS NI SEMS CAN GYI DON MTHONG NAS SRID PA DAG TU
YANG SKYE BAR 'GYUR

@178A *, ,LA; DE 'JIG RTEN DU SKYES PAR GYUR NA YANG DE LA 'JIG
RTEN GYI CHOS KYIS NI MI GOS TE, 'JIG RTEN GYI CHOS NI RNYED PA
DANG MA RNYED PA DANG, GRAGS PA DANG, MA GRAGS PA DANG, BSTOD PA
DANG, SMAD PA DANG, BDE BA DANG, SDUG BSNGAL ZHES BYA'O, ,DE YANG
RNAM

PAR MI RTOG PA NYID YIN TE, RNAM PAR MI RTOG PA'I YE SHES LAS DE
BYUNG BA'I PHYIR RO, ,GANG YE SHES GSUM PO DE DAG NYID KYI BYE
BRAG NI JI LTAR DE DAG BSTAN PA BZHIN DU DE YANG BSTAN PAR BYA'O,
,JI LTAR LKUGS PAS DON NI MYONG 'DOD LTAR TE, BRJOD PA MED PA
LTAR SBYOR BA LAS BYUNG BA'I RNAM

PAR MI RTOG PA NI DE BZHIN NO, ,JI LTAR LKUGS PAS DON MYONG DANG
STE BRJOD PA MED PA DE LTA BU DE NI DNGOS GZHIG RNAM PAR MI RTOG
PA'O, ,MA LKUGS PAS NI DON MYONG LTAR TE, BRJOD PA LTAR DE BZHIN
DU RNAM PAR MI RTOG PA'I RJES LAS THOB PA'I RNAM PAR MI RTOG PA
BLTA BAR BYA'O, ,'DIR BRJOD PA NI

YI GE BRJOD PA YIN PAR BZHED DO, ,RMONGS PAS DON NI MYONG 'DOD
DANG, ,ZHES BYA BA LA, 'DIR THA SNYAD LA MA BYANG BA NI RMONGS PA
YIN PAR BZHED DO, ,RMONGS PA 'DI DAG KYANG YE SHES GSUM DANG DPE
YANG LKUGS PA BZHIN DU SBYAR BAR BYA'O, ,LNGA POS DON NI MYONG
'DOD DANG, ,ZHES BYA BA LA, LNGA

SMOS PAS NI RTOG PA MED PA'I MIG LA SOGS PA RNAMS BSDUS BAR BLTA
BAR BYA'O, ,DE DAG GI 'DOD PA DANG MYONG BA ZHES BYA BA NI THAMS
CAD LKUGS PA BZHIN DU YE SHES GSUM DANG SBYAR BA'O, ,YID KYIS DON
NI MYONG BA LTAR, ,ZHES BYA BA LA, JI LTAR YID KYIS DON LA RNAM
PAR RTOG CING

NYAMS SU MYONG BA LTAR DE'I RJES LAS THOB PAS NYAMS SU MYONG BA
YANG DE BZHIN TE, RNAM PAR RTOG PAR BYED DO ZHES BYA BA'I THA
TSIG GO, ,BSTAN BCOS MA SHES PAS BSTAN BCOS 'DOD PA LTA BU NI
SBYOR BA LAS BYUNG BA'O, ,JI LTAR BSTAN BCOS DE'I CHOS DANG DON
MYONG BA LTA BU NI RNAM PAR MI RTOG PA'O, ,

'DIR CHOS NI YI GE TZAM DU BZHED DO, ,JI LTAR BSTAN BCOS SHES PAS
CHOS DANG DON MYONG BA DE LTA BUR NI DE'I RJES LAS THOB PAR BLTA
BAR BYA'O, ,GO RIMS SMOS PA NI 'DIR CHOS DANG DON DANG YE SHES
KYIS BSTAN PA YIN NO, ,MI ZHIG MIG NI BTZUMS PA LTAR, ,ZHES BYA
BA LA SOGS PA'I TSIGS SU

@178B BCAD PA NI RNAM PAR MI RTOG PA DANG, DE'I RJES LAS THOB PA
GNYIS PO DE DAG GI BYE BRAG BSTAN TO, ,NAM MKHA' BZHIN DU ZHES
BYA BA NI, JI LTAR NAM MKHA' KHYAB PA DANG, MA GOS BA DANG, MI
RTOG PA DANG, BRTAG PA DANG, BRTAG PAR BYA BA MA YIN PA DE BZHIN
DU RNAM PAR MI RTOG PA'I YE SHES KYANG CHOS THAMS CAD LA RO

GCIG PA STONG PA NYID KYIS KHYAB PAS NA KHYAB PAS NA KHYAB PA'O,
,CHOS THAMS CAD KYI MA GOS PAS NA GOS PA MED PA'O, ,RANG NYID
KYIS RNAM PAR MI RTOG PAS NA RNAM PAR RTOG PA MED PA'O, ,GZHAN
GYIS BRTAG PAR BYA BA MA YIN PA NYID KYIS RNAM PAR BRTAG PAR BYA
BA MA YIN PA STE, RNAM PAR MI RTOG PA'I YE SHES NI DE LTAR

BLTA BAR BYA'O, ,DE LA GZUGS NI SNANG BA LTAR, ,DE YI RJES THOB
SHES DE 'DRA, ,JI LTAR NAM MKHA' LA GZUGS KYI SNANG BA RNAM PAR
BRTAGS PA LTAR, DE BZHIN DU DE'I RJES LAS THOB PA'I YE SHES BLTA
BAR BYA STE, RNAM PAR BRTAG PAR BYA BA LA RNAM PAR RTOG PA MED PA
ZHES BYA BA'I THA TSIG GO, ,YANG GAL

TE DE LTA BU'I RNAM PAR MI RTOG PA'I YE SHES KYIS RAB TU BSGOS
PA'I SANGS RGYAS NYID DES SEMS CAN GYI RNAM PAR RTOG PA MED PA DE
BZHIN DU, DE'I SEMS CAN GYI DON MDZAD PA YANG RNAM PAR RTOG PA
MED PAR JI LTAR 'GYUR ZHE NA, DE TSIGS SU BCAD PAS NOR BU DANG
SIL SNYAN GYI DPES BSTAN PA, JI LTAR NOR

BU SIL SNYAN DAG ,CES BYA BA LA, JI LTAR YID BZHIN GYI NOR BU
RNAM PAR RTOG PA MED PA BZHIN DU YANG SEMS CAN RNAMS KYI 'DOD
PA'I DON GYI LAS BYED PA DANG, LHA RDZAS KYI SIL SNYAN RNAMS MA
BRDUNGS PAR YANG DER SKYES PA'I SEMS CAN RNAMS KYI 'DOD PA BZHIN
DU SGRA 'BYUNG BAR 'GYUR BA BA LTA NA, SANGS

RGYAS RNAMS KYANG RNAM PAR RTOG PA MI MNGA' BZHIN DU YANG PHRIN
LAS RNAM PA SNA TSOGS 'BYUNG BAR 'GYUR RO ZHES BYA BA'O, ,RNAM
PAR MI RTOG PA'I ZAB PA NYID BRJOD PAR BYA STE, CI YE SHES DE
GZHAN GYI DBANG ZHES BRJOD PA'I RNAM PAR BRTAG PAR BYA BA'I DNGOS
PO LA 'JUG GAM, 'ON TE GZHAN

ZHIG LA DMIGS DES CIR 'GYUR, GAL TE RNAM PAR BRTAG PAR BYA BA LA
DMIGS NI NA DE'I RNAM PAR MI RTOG PA NYID MI DMIGS SO, ,GZHAN LA
MI DMIGS SO ZHES NA, DE'I DMIGS PA GZHAN NI MED PA NYID KYI
PHYIR, DE LA MA YIN GZHAN LA MIN, ,ZHES BYA STE, DE LA RE ZHIG DE
LA NI MA YIN

@179A *, ,TE; RNAM PAR BRTAG PAR BYA BA LA DMIGS PA NI MI 'GYUR
TE, RNAM PAR MI RTOG PA YIN PA'I PHYIR RO, ,GZHAN LA YANG MA YIN
TE, GANG GI PHYIR GZHAN GYI DBANG ZHES BRJOD PA'I CHOS DE NYID
KYI CHOS NYID LA DMIGS PA'I PHYIR TE, DE'I CHOS NYID DANG CHOS DE
DAG NI GCIG

PA NYID DANG GZHEN PA NYID DU BRJOD PAR BYA BA MA YIN PA NYID DO,
,DE'I PHYIR RNAM PAR BRTAG PAR BYA BA LA DMIGS PA'AM, GZHAN LA
DMIGS PA YIN ZHES BRJOD PAR MI BYA'O, ,GZHAN YANG DE SHES PA YIN
NAM, YANG NA MA YIN, DES CIR 'GYUR, GAL TE SHES PA YIN NA NI DE
JI LTAR RTOGS MED PAR

'GYUR, 'ON TE MI SHES PA'I NGO BO YIN NA NI JI LTAR NA YE SHES
RNAM PAR MI RTOG PA ZHES BRJOD PAR BYA ZHE NA, SHES DANG MI SHES
PA MA YIN, ,ZHES BYA BAS BSTAN TE, RE ZHIG DE SHES PA NI MA YIN
TE, 'DI LTAR SBYOR BA LAS BYUNG BA'I RNAM PAR RTOG PA DANG BCAS
PA'I YE SHES KYI NGO BO LTAR MI 'JUG PAS

SO; ,DE MI SHES PA YANG MA YIN TE, GANG GI PHYIR SBYOR BA LAS
BYUNG BA RNAM PAR RTOG PA DANG BCAS PA'I YE SHES RGYUR GYUR BA
LAS DE BYUNG BA'I PHYIR RO, ,DE LA MA YIN GZHAN LA MIN, ,SHES
DANG MI SHES PA MA YIN, ,ZHES BYA BA'I DON GZHAN YANG GANG GI
PHYIR RNAM PAR RTOG PA 'JUG PA DE LA YANG MA

YIN TE, DES NA SHES PA YANG MA YIN NO, ,GANG GI PHYIR CHOS NYID
LA 'JUG PAS DE LAS GZHAN PA YANG MA YIN TE, DES NA MI SHES PA MA
YIN NO, ,DE NI SNGA MA PHYI MAS BSHAD PAR GYUR PA MA YIN NO,
,SHES BYA DANG NI KHYAD MED PA'I, ,SHES GANG DE NI MI RTOG NYID,
,CES BYA BA LA, GANG

GZUNG BA DANG 'DZIN PA'I NGO BOR 'JUG PA'I SBYOR BA LAS BYUNG BA
LTA BU NI RNAM PAR MI RTOG PA MA YIN GYI, GANG YANG GZUNG BA DANG
SHES BYA THA MI DAD PAR 'JUG PAS MNYAM PA NYID DU 'JUG PA DE NI
RNAM PAR MI RTOG PA NYID DO, ,YE SHES DE NI GZUNG BA DANG 'DZIN
PA'I NGO BO LA MI GNAS PA NYID DO, ,GANG

YANG BCOM LDAN 'DAS KYIS MDO GZHAN LAS, CHOS THAMS CAD RNAM PAR
RTOG PA MED PA'O ZHES GSUNGS PA DE BSTAN PAR BYA BA'I PHYIR, CHOS
RNAMS THAMS CAD RANG BZHIN GYIS, ,RNAM RTOG MED PA ZHES BYA BA
LA, CHOS THAMS CAD NI RANG BZHIN GYIS RNAM PAR RTOG PA MED PA'O
ZHES BYA BA'I THA

@179B TSIG GO, ,GANG GI PHYIR ZHE NA, RNAM PAR BRTAG BYA MED PAS
NA, ,ZHES BYAS BA STE, GANG GI PHYIR BRTAG PAR BYA BA'I DNGOS PO
MED PAS SO, ,GANG YANG DE LTAR RNAM PAR BRTAG PAR BYA BA MED PAS
RANG BZHIN GYIS CHOS RNAMS RNAM PAR MI RTOG PA NYID YIN PA DE'I
PHYIR DES NA SEMS CAN THAMS CAD GANG GI

PHYIR THAR PAR MI 'GYUR ZHE NA, 'DI LTAR, SHES GANG DE NI MI RTOG
NYID, ,CES BYA BAS CHOS THAMS CAD RANG BZHIN GYIS RNAM PAR RTOG
PA MED PA NYID YIN NA YANG SEMS CAN LA THAR PA MED PAR BSTAN PA
NI GANG YANG RNAM PAR RTOG PA MI BRTEN PA NYID YOD PA'I PHYIR RO,
,DES CHOS THAMS CAD RANG BZHIN GYIS RNAM PAR

MI RTOG PA NYID YIN NA YANG, GAL TE DER RTOGS PA'I YE SHES SKYES
PAR GYUR NA DES MNGON SUM DU MTHONG BAR 'GYUR LA, DE NI RNAM PAR
MI RTOG PA NYID DO, ,DES KYANG GROL BAR 'GYUR TE SKYES PAR MA
GYUR NA NI GROL BAR MI 'GYUR RO ZHES BYA BA'I THA TSIG GO, ,DE'I
PHYIR YE SHES DE NI RNAM PAR MI RTOG PA'O, ,YE

SHES GSUM PA DE RNAMS KYI RAB TU DBYE BA BSTAN PAR BYA BA'I PHYIR
RGYU DANG 'PHEN PA DANG, GOMS PA LAS BYUNG BAS RAB TU DBYE BA'I
PHYIR RO ZHES BYA BA STE, DE LA RNAM PAR MI RTOG PA'I SBYOR BA
LAS BYUNG BA NI RNAM PAR GSUM STE, 'DI LTAR KHA CIG NI RIGS KYI
STOBS LAS, KHA CIG NI 'PHEN PA'I STOBS

LAS; KHA CIG NI DA LTAR GYI DUS SU GOMS PA'I STOBS LAS 'BYUNG BAR
'GYUR RO, ,DE LA RIGS KYI STOBS LAS NI DER RGYU GYUR PA LAS
'BYUNG BAR 'GYUR BA NYID DO, ,DE 'PHEN PA'I STOBS LAS NI DE SKYES
PA SNGA MA LA GOMS PAR BYAS PA'I RGYU NYID LAS 'BYUNG BAR 'GYUR
RO, ,GANG GOMS PA'I STOBS

LAS DA LTAR GYI SKYE BA NYID LA SKYES BU BYED PA'I STOBS KYI RGYU
LAS DE 'BYUNG BAR 'GYUR BA'O, ,CHOS SHES PA DANG, PHYIN CI MA LOG
PA DANG, SPROS PA MED PAS RNAM PAR MI RTOG PA'I PHYIR RO ZHES BYA
BA LA, DE LA CHOG SHES PAS RNAM PAR MI RTOG PA NI THOS PA DANG
BSAMS PA LAS BYUNG BA'I MTHAR PHYIN PA

YIN PAR BLTA BAR BYA STE, CHOG SHES PA LAS RNAM PAR MI RTOG PA NI
CHOG SHES PAS RNAM PAR MI RTOG PA'O ZHES DE LTAR BYAS NAS THOS
PA'AM BSAMS PA GANG GIS BLO GANG GI MTHAR PHYIN PAR GYUR PA DE NI
SO SO'I SKYE BO'I SA LA GNAS PA'I BYANG CHUB SEMS DPA'I CHOG SHES
PA 'BYUNG BAR 'GYUR BA

@180A *, ,STE; DE NI RE ZHIG 'DI TZAM MO ZHES DE LTAR BYAS PA'I
DON 'DIS CHOG SHES PA'I RNAM PAR MI RTOG PA'O, ,DON GZHAN YANG
'JIG RTEN PA'I CHOG SHES PA'I RNAM PAR MI RTOG PAR BLTA BAR BYA
STE, GANG SRID PA'I RTZE MOR PHYIN PAR GYUR PA DE NI MYA NGAN LAS
'DA' BAR BLTA BAS DE'I

PHA ROL NA RTOGS PAR BYA BA GZHAN MED DO ZHES CHOG SHES PA 'BYUNG
BAR 'GYUR BA'O, ,PHYIN CI MA LOG PA'I RNAM PAR RTOG PA NYAN THOS
LA SOGS PA RNAMS YIN PAR BLTA BAR BYA STE, GANG GI PHYIR DE DAG
RNAMS KYI DE KO NA NYID RAB TU RTOGS PA'I YE SHES DE NI MI RTAG
PA LA SOGS PA'I PHYIN CI MA

LOG PA RNAM PA BZHI LAS DE RTAG PA LA SOGS PA'I RNAM PA PHYIN CI
LOG TU RNAM PAR MI RTOGS PA'I PHYIR RO, ,YANG SPROS PA MED PAS
RNAM PAR MI RTOG PA NI BYANG CHUB SEMS DPA' RNAMS KYI YIN PAR
BLTA BAR BYA STE, GANG GI PHYIR CHOS THAMS CAD NAS BYANG CHUB KYI
BAR LA YANG SPROS PA MED PAR

RNAM PAR MI RTOG PA NYID KYI PHYIR RNAM PAR RTOG PAR MI BYED DO,
,YANG SPROS PA MED PA NI GANG GI YUL LAS YANG DAG PAR 'DAS PA
DANG, 'JIG RTEN PA'I SHES PA'I YUL LAS YANG DAG PAR 'DAS PA YIN
PAR RIG PAR BYA STE, GANG GI PHYIR TSIG GIS BSTAN PAR MI NUS PA
DANG, 'JIG RTEN

PA'I SHES PAS SHES PAR MI NUS PA'I PHYIR RO, ,YANG RNAM PA MI
RTOG PA'I RJES LAS THOB PA DE YANG RAB TU DBYE BA RNAM PA LNGA
BLTA BAR BYA BA YIN PAS RTOGS PA DANG, RJES SU DRAN PA DANG, RNAM
PAR GZHAG PA DANG, 'DRES PA DANG, 'BYOR BA LA DPYOD PA THA DAD
PA'I PHYIR RO ZHES BYA BA LA,

DE YANG RTOGS PA LA DPYOD PA DANG, RJES SU DRAN PA LA DPYOD PA
DANG, RNAM PAR GZHAG PA LA DPYOD PA DANG, 'DRES PA LA DPYOD PA
DANG, 'BYOR BA LA DPYOD PA ZHES BYA BA STE RAB TU DBYE BA RNAM PA
LNGA YIN NO, DE LA RTOG PA LA DPYOD PA NI, GANG RTOGS PA'I DUS
NYID NA BDAG GIS DI

LTAR RTOGS SO ZHES DPYOD PA STE, KHONG DU CHUD PA NI 'DIR DPYOD
PA YIN PAR 'DOD DO, ,RJES SU DRAN PA LA DPYOD PA NI GANG LANGS PA
NA BDAG GIS RNAM PAR MI RTOG PA RTOGS SO ZHES DRAN PA'O, ,RNAM
PAR GZHAG PA LA DPYOD PA NI GANG PHA ROL LA BDAG GIS RTOGS PA DE
STON PAR BYED PA'O, ,

@180B 'DRES PA LA DPYOD PA NI GANG CHOS THAMS CAD 'DRES SHING
BSDUS PA LA DMIGS PA'I YE SHES KYIS MTHONG BA STE, 'DI LTAR RTEN
GNAS GYUR PA NYID DO, ,RTEN GNAS GYUR PA DE NYID LAS NI 'GYUR BA
LA DPYOD PAR 'GYUR TE, GANG CI BSAMS PA DE THAMS CAD 'BYOR BAR
'GYUR RO, ,DE YANG JI LTAR SA LA SOGS PA

YANG DE LTAR BRTAGS NA GZHAN GSER LA SOGS PAR 'GYUR BA'O, ,YANG
DE NI BRTAGS PAS 'BYOR BAR 'GYUR BAS NA 'BYOR BA LA DPYOD PA STE,
JI LTAR DPYOD PA DE BZHIN DU 'BYOR BAR 'GYUR BA'O, ,RNAM PAR MI
RTOG PA'I RNAM PAR GZHAG PA BSTAN ZIN TO, ,SGRUB PAR BYED PA MA
BSTAN PAS DE STON PAR BYED PA'I

TSIGS SU BCAD PA NI, YID DAGS DUD 'GRO MI RNAMS DANG, ,KHA RNAMS
JI LTAR 'OS 'OS SU, ,ZHES BYA BA STE, DUD 'GRO RNAMS KYIS CHU LA,
YI DAGS RNAMS KYIS THANG DU DANG, MI RNAMS KYIS MI GTZANG BA
DANG, DUD 'GRO PHAG LA SOGS PAS GTZANG BAR MTHONG BA DANG, MI
RNAMS LA ZAS DE DAG

GTZANG BA LA, LHA RNAMS LA DE DAG MI GTZANG BA DE LTAR BYAS NAS,
DNGOS GCIG YID NI THA DAD PAR MTHONG BAS NA DON RNAMS GRUB PA MED
PAR 'DOD PAR BYA'O, ,DE LA BDEN PA NYID DU MA GRUB PAS DON GANG
YANG YOD PA MA YIN TE, DES NA RNAM PAR SHES PA DMIGS PA MED PA
NYID DU 'GYUR BA YIN NO, ,DE'I

PHYIR 'DI NI DMIGS PA MED PA YIN TE, 'DI'I DMIGS PA NI RMI LAM JI
LTA BA BZHIN NO, ,JI LTAR 'DAS PA DANG MA 'ONGS PA LA DE DMIGS PA
DANG, JI LTAR ME LONG DANG, TING NGE 'DZIN GYI SPYOD YUL LTA BU
YIN PAS DE TSIGS SU BCAD PAS STON PA NI, 'DAS SOGS DE BZHIN PHYI
LAM DANG, ,ZHES BYA BA

LA SOGS PA STE, DE YANG PHYE SNGA MAS PHYI MA DANG GO RIMS JI LTA
BA BZHIN DU BLTA BAR BYA'O, ,'DI LTAR YOD PA MA YIN PA'I DMIGS PA
NI, DMIGS PA YOD PA MA YIN PA'I PHYIR TE, DMIGS PA MED PA NYID
DO, ,DE NYID LA DMIGS PA NI DE LA DMIGS PA STE, RANG GI GZUGS
BRNYAN LA DMIGS PA

NYID DO ZHES BYA BA'I THA TSIG GO, ,DE YANG 'DAS PA DANG, MA
'ONGS PA DANG, RMI LAM DANG, GZUGS BRNYAN DAG GO RIMS BZHIN DU
SBYAR BAR BYA'O, ,DON NI DON DU GRUB NA NI, ,YE SHES RTOG PA MED
MI 'GYUR, ,ZHES BYAS BA LA, GAL TE DON GYI NGO BO NYID DU YOD NA
NI NGES NA RNAM PAR MI RTOG

@181A *, ,PA'I YE SHES MED PAR 'GYUR RO, ,'ON TE DE MED PA'I NGO
BO NYID NI 'DOD PA YIN NO ZHE NA, DES NA RNAM PAR MI RTOG PA DE
MED PAS NA SANGS RGYAS NYID KYANG 'THOB PAR MI 'GYUR RO, ,DES NA
NGES PAR 'DI LTAR 'DOD PAR BYA BA YIN PAS, BYANG CHUB SEMS DPA'
DBANG THOB DANG, ,

ZHES BYA BA STE, DBANG THOB PAR GYUR PA ZHES BYA BA'I THA TSIG
GO, ,MOS DBANG GIS ZHES BYA BA NI BSAM PA'I DBANG GIS DE LTA BU
MED PA'I SA LA SOGS PA DAG 'DI LTAR GSER LA SOGS PA'I RANG BZHIN
DU 'GYUR BA ZHES BYA BA'I THA TSIG GO, ,BSAM GTAN PA'I ZHES BYA
BA NI NYAN THOS LA SOGS PA GZHAN GYI

YANG NGO; ;'DI LA RNAM PAR 'BYED GRUB PA, ,ZHES BYA BA NI LHAG
MTHONG GRUB PA ZHES BYA BA'I THA TSIG GO, ,BLO LDAN ZHES BYA BA
NI BYANG CHUB SEMS DPA'O, ,ZHI BA THOB PA ZHES BYA BA NI TING NGE
'DZIN THOB PA ZHES BYA BA'I DON TE NANG GI BDAG NYID KYI'O, ,CHOS
KUN YID LA BYED PA LA, ,DE LTAR DON DU SNANG PHYIR RO, ,ZHES

BYA BA LA 'DI LTAR JI LTA JI LTAR MDO SDE LA SOGS PA'I CHOS RNAMS
KYI DON YID LA BYED PA NA DE LA DE LTA DE LTA BUR SNANG BAR 'GYUR
TE, GAL TE SANGS RGYAS NYID YIN NO ZHES CHOS DE DANG DE DAG YID
LA BYED PA NA SANGS RGYAS KYI DON DU SNANG BAR 'GYUR RO, ,DE
BZHIN DU GZUGS DANG TSOR BA LA SOGS PA YANG DE

BZHIN NO, ,YE SHES RGYU BA RTOG MED LA, ,DON RNAMS THAMS CAD MI
SNANG PHYIR, ,ZHES BYA BA LA, RNAM PAR RTOG PA MED PA'I YE SHES
KYI RGYU BA 'JUG PA LA 'DI LTAR DON THAMS CAD SNANG BAR MI 'GYUR
RO, ,DE'I PHYIR, DON MED KHONG DU CHUD PAR BYA STE, DES NA GAL TE
DON MED PA YIN NA RNAM PAR RIG PA YANG MED

PAR 'GYUR RO, ,JI LTAR ZHE NA, RNAM PAR RIG PA MED PA BSTAN PAR
BYA BA'I PHYIR, DON MED PAS NA RNAM RIG MED, ,CES BYA BA LA, RNAM
PAR RIG PAR BYA BA'I DON MED NA, RNAM PAR RIG PA YANG RIGS PAR MI
'GYUR BAS DE MED PAR BLTA BAR BYA'O, ,DON 'DI NI SHES BYA'I MTSAN
NYID DU GO SLA BAR

PHYE ZIN TO, ,DE LTA BU'I RNAM PAR MI RTOG PA'I YE SHES GANG YIN
PA DE NI SHES RAB KYI PHA ROL TU PHYIN PA YIN TE, GANG GI PHYIR
DE NI SHES RAB KYI PHA ROL TU PHYIN PA LA MI GNAS PA'I TSUL GYIS
GNAS NAS ZHES BYA BA LA SOGS PA 'BYUNG BAS SO, ,DE DAG NYID KYI
DON GSAL BAR BYA BAR 'DOD NAS GZHUNG

@181B 'DI DAG GIS BSTAN TE, JI LTAR MI GNAS PA'I TSUL GYIS GNAS
NAS PHA ROL TU PHYIN PA RNAMS BSGOM PA YONGS SU RDZOGS PAR BYED
CE NA, MU STEGS CAN GYI NGAR 'DZIN PA'I GNAS YONGS SU SPONG BA
DANG ZHES BYA BA LA MU STEGS CAN SHES RAB LA GNAS NAS NGA RGYAL
DANG BCAS PAR 'GYUR TE, BDAG

NI SHES RAB LA GNAS PA, BDAG GI SHES RAB NI 'DI LTA BU ZHES MU
STEGS KYI GNAS PA'I RNAM PAR RTOG PA SPONG BA'I PHYIR SHES RAB
KYIS GNAS PA MED PA'I TSUL GYIS GNAS PAR 'GYUR RO, ,DE KHO NA MA
MTHONG BA'I BYANG CHUB SEMS DPA'I RNAM PAR RTOG PA GNAS YONGS SU
SPONG BA DANG ZHES BYA BA LA, JI

LTAR DE KHO NA MA MTHONG BA'I BYANG CHUB SEMS DPA' RNAMS SHES RAB
KYI PHA ROL TU PHYIN PA RNAM PAR BRTAG PAR BYA BA MED PA LA 'DI
NI SHES RAB KYI PHA ROL TU PHYIN PA'O ZHES RNAM PAR RTOG PAR BYED
PA DES NA MI GNAS PA'I TSUL GYIS DE BZHIN DU RNAM PAR RTOG PAR MI
BYED DO, ,'KHOR BA DANG MYA NGAN LAS

'DAS PA'I MTHA' GNYIS KYI GNAS YONGS SU SPONG BA DANG ZHES BYA BA
LA, JI LTAR 'JIG RTEN PA 'KHOR BA'I MTHA' LA GNAS PA DANG, NYAN
THOS MYA NGAN LAS 'DAS PA'I MTHA' LA GNAS PA DE BZHIN DU BYANG
CHUB SEMS DPA' GNAS PA MA YIN TE, DE LTAR NA MI GNAS PAS GNAS PA
NI JI LTAR RIGS

PA NYID DU BLTA BAR BYA'O, ,NYON MONGS PA'I SGRIB PA SPANGS PA
TZAM GYIS CHOG PAR 'DZIN PA'I GNAS YONGS SU SPONG BA DANG ZHES
BYA BA LA, JI LTAR NYAN THOS RNAMS NYON MONGS PA'I SGRIB PA
SPANGS PA TZAM GYIS CHOG PAR 'DZIN PA DE BZHIN DU BYANG CHUB SEMS
DPA' NI MA YIN TE, DE'I PHYIR NA DGONGS

PA 'DIR BYANG CHUB SEMS DPA' RNAMS MI GNAS PA'I TSUL GYIS GNAS
PAR RIG PAR BYA'O, ,SEMS CAN GYI DON LA MI LTA BA PHUNG PO LHAG
MA MED PA'I MYA NGAN LAS 'DAS PA'I DBYINGS KYI GNAS YONGS SU
SPONG BA ZHES BYA BA LA, JI LTAR NYAN THOS RNAMS SEMS CAN GYI DON
LA LTOS PA MED PAR

PHUNG PO DAG PA DANG MA DAG PA NI RTEN NYID YIN NO, ,DE DAG NI
KHAM GYI ZAS POR BA REG PA DANG, YID LA SEMS PA DANG, RNAM PAR
SHES PA'I ZAS GSUM GYIS DE'I RTEN GNAS PAR BYED PAR 'GYUR TE,
DE'I PHYIR DE'I RTEN GNAS PAR BYED PA NI GSUM YIN NO, ,DAG PA'I
RTEN GNAS PAR BYED

@182A *, ,PA NI KHAM GYI ZAS LA SOGS PA BZHI PO DE DAG NYID YIN
TE, NYAN THOS LA SOGS PA DE DAG GI RTEN YANG DAG PA RNAMS 'DI
LTAR GNAS PAR BYED PA'I PHYIR RO, ,GNAS PAR STON PA YANG BZHI PO
DE DAG NYID DE, DE YANG GNAS PA LTAR STON PA'I ZAS NI SANGS RGYAS
RNAMS KYI STE

BZHI PA'O, ,'DI LTAR SANGS RGYAS BCOM LDAN 'DAS RNAMS DES STON PA
LTAR STON TE, SEMS CAN SBYIN PA PO RNAMS DES RAB TU MGU BAR BYA
BA'I PHYIR DANG, BSOD NAMS BSAGS PA'I DON DU YIN GYI YANG DE DAG
GI ZAS KYI BYA BA MDZAD PAR MI 'GYUR TE, ZAS DE DAG BZHES PA'I
DUS SU SANGS

RGYAS LAS LHA RNAMS KYIS BLANGS NAS GZHAN SEMS CAN RNAMS LA SBYIN
PAR BYED DE, DE DAG KYANG RGYU DES BYANG CHUB THOB PAR 'GYUR RO,
,DE DAG THAMS CAD KYANG ZAB PA GCIG NYID DU RIG PAR BYA'O, ,DE
LTA MOD KYI SANGS RGYAS KYI SKYE BA MED PA DANG SKYE BA'I MTSAN
NYID NI RNAM PA BCUR RIG PAR BYA STE,

KUN TU RMONGS PA RNAM PAR SEL BA NYID DANG, THA DAD PA RNAM PAR
SEL BA NYID DANG, LEN PA LA RANG DBANG NYID DANG, GNAS PA LA RANG
DBANG NYID DANG, GTONG PA LA RANG DBANG NYID DANG, GNYIS SU MED
PA'I MTSAN NYID DANG, SNANG BA TZAM NYID DANG, SGYU MA LTA BU
NYID DANG, MI GNAS PAR RAB TU GNAS

PA NYID DANG, DON CHEN PO SGRUB PA NYID DO, ,RNAM PA BCUS DE
BZHIN GSHEGS PA RNAMS 'KHOR BA DANG MYA NGAN LAS 'DAS PA LA RAB
TU MI GNAS PAR RIG PAR BYA STE, LAGS PAR YONGS SU SHES PA NYID
DANG, LEGS PAR SPANGS PA NYID DANG, DNGOS PO MED PA SHES PA NYID
DANG, DNGOS PO MED PA'I NGO BO

NYID SHES PA NYID DANG, MI DMIGS SHING MI RTOG PA NYID DANG, SEMS
YONGS SU SPANGS PA NYID DANG, SEMS SO SOR THOB PA NYID DANG, SEMS
MNYAM PA NYID DANG, DNGOS PO LA MI DMIGS PA NYID DANG, DMIGS PA
LA DMIGS PA NYID DO, ,SANGS RGYAS RNAMS KYIS SANGS RGYAS KYI
MDZAD PA LHUN

GYIS GRUB PA YANG RNAM PA BCUS 'GRUB STE RAB TU SPANGS PA NYID
DANG, BYA BA LA LHUN GYIS GRUB PA NYID DANG, BYED PA LHUN GYIS
GRUB PA NYID DANG, LAS LHUN GYIS GRUB PA NYID DANG, MED PA LHUN
GYIS GRUB PA NYID DANG, YOD PA LHUN GYIS GRUB PA NYID DANG, SNGA
MA LAS KHYAD PA NYID DANG, BYA BA

@182B MTHAR PHYIN PA NYID DANG, BYA BA MTHAR MA PHYIN PA NYID DO,
,RNAM PA BCUS NA SANGS RGYAS ZAS KYIS ZAS KYI BYA BA MI MDZAD
KYANG SKU ZAS KYIS GNAS PAR STON TE, SEMS CAN RNAMS KYI BSOD NAMS
BSAGS PA'I PHYIR DANG, CHOS MTHUN PA NYID DU YANG DAG PAR BSTAN
PA'I PHYIR DANG, RIGS PA LA

LONGS SPYAD PAR RJES SU BSLAB PAR BYA BA'I PHYIR DANG, CHAGS PA
MED PA BSLAB PAR BYA BA'I PHYIR DANG, MCHOD PA NYE BAR BSDU BA'I
PHYIR DANG, BRTZON 'GRUS BRTZAMS PA YANG DAG PAR SHES PAR BYA
BA'I PHYIR DANG, DGE BA'I RTZA BA YONGS SU SMIN PAR BYA BA'I
PHYIR DANG, BDAG NYID CHAGS PA MED PAR BSTAN

PAR BYA BA'I PHYIR DANG, LAS LA GUS PA NYE BAR BSTAN PAR BYA BA'I
PHYIR DANG, SMON LAM 'BYUNG BA YONGS SU RDZOGS PAR BYA BA'I PHYIR
RO, ,DE LA GANG 'OG NAS BRJOD PAR BYA BA RNAM PAR GNAS PA DANG,
GRANGS DANG PHRIN LAS ZAB PA NYID TSIGS SU BCAD PAS BSTAN PA, THA
DAD MED CING DPAG TU MED, ,CES BYA

BA STE, RNAM PAR GNAS PA ZAB PA YIN NO, ,DE LA THA DAD MED CES
BYA BA NI CHOS KYI SKU LA DBYE BA MED PA'O, ,DPAG TU MED PA NI
RTEN DU MA LAS MNGON PAR BYANG CHUB PAS SO, ,PHRIN LAS DPAG TU
MED CING GCIG ,CES BYA BA NI GRANGS ZAB PA NYID DE, GANG GI PHYIR
SANGS RGYAS RNAMS DU MA NYID YIN NA YANG PHRIN

LAS NI GCIG PA NYID YIN NO, ,MI BRTAN BRTAN PA'I PHRIN LAS CAN,
,SANGS RGYAS RNAMS NI SKU GSUM LDAN, ,ZHES BYA BA LA, SANGS RGYAS
RNAMS SKU GSUM DANG LDAN PAS LONGS SPYOD RDZOGS PA'I PHRIN LAS NI
BRTAN PA YIN LA, SPRUL PA'I PHRIN LAS NI MI BRTAN PA YIN TE, DE
LTA BU DAG NI PHRIN LAS ZAB PA

NYID YIN NO, ,MNGON PAR RDZOGS PAR BYANG CHUB PA ZAB PA NYID
TSIGS SU BCAD PAS BSTAN PA NI, GANG YANG MNGON RDZOGS SANGS RGYAS
MED, ,CES BYA BA NI, GANG ZAG DANG CHOS DNGOS PO MED PA'I PHYIR
RO, ,THAMS CAD SANGS RGYAS MA YIN MIN, ,ZHES BYA BA NI DI LTAR
GDAGS PA NI YANG SANGS RGYAS

THAMS CAD MNGON PAR RDZOGS PAR SANGS RGYAS PA YIN NO, ,DE'I MNGON
BAR RDZOGS PA JI LTA BU ZHE NA, SKAD CIG RE LA DPAG TU MED, ,CES
BYA BAS BSTAN TE, GANG GI PHYIR SKAD CIG RE RE LA YANG DPAG TU
MED PA MNGON PAR RDZOGS PAR 'TSANG RGYA BAR 'GYUR BAS SO, ,DNGOS
PO'I DNGOS MED RAB TU PHYE, ,

@183A *, ,ZHES BYA BA NI 'DIR DE BZHIN NYID NI DNGOS PO'I DNGOS
PO MED PA STE, DES RAB TU PHYE BA NI SANGS RGYAS YIN NO ZHES BYA
BA'I THA TSIG GO, ,'DOD CHAGS DANG BRAL BA ZAB PA NYID BSTAN PAR
BYA BA'I PHYIR, CHAGS PA MA YIN MI CHAGS MIN, ,ZHES BYA BA GSUNGS
TE, 'DOD CHAGS MED

PAS CHAGS PA MA YIN LA, CHAGS PA MED PA NYID KYIS NA YANG MI
CHAGS PA YANG MA YIN TE, 'DI LTAR CHAGS PA YOD NA MI CHAGS PA
YANG RIGS PA'I PHYIR RO, ,'DOD CHAGS NYID KYIS BYUNG BA YIN,
,ZHES BYA BA NI GANG GI PHYIR 'DOD CHAGS KYI KUN NAS DKRIS PA
SPANGS PAS 'DOD CHAGS KYI BAG LA

NYAL DAG MA BZUNG BA'I PHYIR GANG 'DI MA BZUNG BA NYID KYIS DES
NA NYAN THOS BZHIN DU MYA NGAN LAS 'DA' BAR 'GYUR BAS SO, ,'DOD
CHAGS 'DOD CHAGS MIN MKHYEN NAS, ,'DOD CHAGS CHOS NYID LA YANG
ZHUGS, ,ZHES BYA BA NI KUN TU BRTAGS PA'I 'DOD CHAGS NI 'DOD
CHAGS MA YIN NO ZHES RNAM

PAR SHES NAS, 'DOD CHAGS KYI DE BZHIN NYID LA ZHUGS SO ZHES BYA
BA'I THA TSIG GO, ,PHUNG PO SPANGS PA ZAB PA NYID STON PA'I TSIGS
SU BCAD PA NI, SANGS RGYAS PHUNG PO RNAMS LAS 'DAS, ,PHUNG PO
RNAMS LA'ANG RNAM PAR BZHUGS, ,ZHES BYA BA STE, NYE BAR LEN PA'I
PHUNG PO LNGA PO GZUGS LA

SOGS PA LAS SHIN TU 'DAS NAS DE DAG MI DMIGS PA'I CHOS NYID KYI
PHUNG PO LA RAB TU GNAS PA'O, ,DE LAS GZHAN MIN GZHAN MIN MIN,
,ZHES BYA BA NI, KUN TU BRTAGS PA'I PHUNG PO DE DAG SPANGS PA LAS
DE GZHAN MA YIN TE, GANG GI PHYIR DE DAG NYID KYI CHOS NYID GANG
YIN PA DE LA GNAS

PA'I PHYIR RO, ,YANG GZHAN MA YIN PA YANG MA YIN TE, GANG GCIG
NYID YIN NA YANG KUN TU BRTAGS PA RNAM PAR DAG PA LA DMIGS PA
DANG LDAN PA'I PHYIR RO, ,DE MA BTANG BAS LEGS PAR 'DAS, ,ZHES
BYA BA NI DE DAG GIS YONGS SU GRUB PA'I PHUNG PO MA BTANG BAS
LEGS PAR 'DAS SO ZHES BYA

BA'I THA TSIG GO, ,YONGS SU SMIN PAR MDZAD PA STON PA'I TSIGS SU
BCAD PA NI, KUN KYANG 'DRES PA'I PHRIN LAS CAN, ,ZHES BYA BA STE,
THAMS CAD KYANG SEMS CAN YONGS SU SMIN PAR MDZAD PA'I PHRIN LAS
MNYAM PA NYID YIN NO, ,JI LTA BUR ZHE NA, RGYA MTSOR CHU 'DRA
ZHES BYA BA STE, JI LTAR RGYA

@183B MTSOR 'JUG PA'I CHU RNAMS NI NYA DANG, RUS SBAL LA SOGS PA
RNAMS KYI NYE BAR SPYAD PAR 'GYUR RO, ,DE BZHIN DU CHOS KYI
DBYINGS SU BZHUGS PA DE DAG KYANG, SEMS CAN YONGS SU SMIN PAR
MDZAD PA NYE BAR 'BYUNG BA MNYAM PA NYID YIN NO, ,BYAS SO BYED DO
BYA'O ZHES BYA BA NI DUS GSUM DU SEMS CAN

GZHAN GYI DON LA DGONGS PA MED CES BYA BA STE, DE LTA NA YANG NOR
BU DANG SIL SNYAN BZHIN DU SEMS CAN THAMS CAD KYI DON MDZAD PAR
'JUG PAR 'GYUR BA NYID YIN NO ZHES BYA BA'I THA TSIG GO, ,MTHONG
BA ZAB PA NYID BSTAN PAR BYA BA'I PHYIR, GANG, SANGS RGYAS RTAG
PA'I SKU YIN NO, ,ZHES BRJOD PA DE LA RTAG PA'I

SKU NYID YIN NA 'JIG RTEN GYIS MI MTHONG BA DE RGYU GANG GIS MI
MTHONG ZHE NA, SEMS CAN NYES PAS MI SNANG STE, ,SNOD CHAG PA YI
ZLA BA BZHIN, ,JI LTAR SNOD CHAG PA'I NANG DU CHU GNAS PAR MI
'GYUR LA, DE MED NA YANG DER ZLA BA MTHONG BAR MI 'GYUR RO, ,DE
BZHIN DU ZHI GNAS KYI RLAN MED PA'I SEMS CAN GYI

RGYUD LA YANG SANGS RGYAS KYI ZLA BA MTHONG BAR MI 'GYUR TE, 'DIR
CHU ZLA LTA BU NI TING NGE 'DZIN YIN TE, RLAN PA'I BDAG NYID YIN
PA'I PHYIR RO, ,'JIG RTEN KUN LA NYI BZHIN DU, ,DE DAG CHOS 'OD
KHYAB PAR MDZAD, ,CES BYA BA NI, SANGS RGYAS RNAMS NI MA MTHONG
DU ZIN KYANG PHRIN LAS MDZAD PA NYID YIN TE, 'DI

LTAR MDO'I SDE LA SOGS PA'I CHOS BSTAN PA 'OD ZER LTA BU GANG YIN
PA DES, SANGS RGYAS KYI MDZAD PA SEMS CAN YONGS SU SMIN PA LA
SOGS PA 'JIG RTEN LA SNANG BAR MDZAD PA NYID YIN NO, ,MNGON PAR
RDZOGS PAR BYANG CHUB PA DANG, MYA NGAN LAS 'DAS PA KUN TU STON
PA ZAB PA NYID NI, LA LAR RDZOGS

PAR BYANG CHUB STON, ,LA LAR ME BZHIN MYA NGAN 'DAS, ,ZHES BYA BA
STE, LA LAR RDZOGS PAR BYANG CHUB PA DANG, LA LAR MYA NGAN LAS
'DAS PA STON PA NI ME BZHIN DU STE, JI LTAR ME NI LA LA NA 'BAR,
LA LA NA ZHI BA DE BZHIN DU SANGS RGYAS KYANG SEMS CAN YONGS SU
SMIN PA KHA CIG LA NI MYA NGAN LAS

'DAS PAR STON LA, YONGS SU MA SMIN PA KHA CIG LA NI DE YONGS SU
GROL BAR BYA BA'I PHYIR RDZOGS PAR BYANG CHUB PAR STON TE, MER
THA MI DAD PA GCIG LA JI LTA BA DE BZHIN DU CHOS KYI SKU GCIG LA
YANG DE BZHIN DU BLTA BAR BYA'O, ,TSIGS SU BCAD PA LHAG MA'I DON
NI GO SLA'O, ,BZHUGS PA ZAB PA

@184A *, ,NYID BSTAN PA'I PHYIR, SANGS RGYAS 'PHAGS MIN CHOS
RNAMS DANG, ,MI DANG NGAN SONG BA RNAMS DANG, ,TSANGS SPYOD MA
YIN CHOS RNAMS LAS, ,BDAG NYID DANG NI BZHUGS PA MCHOG ,CES BYA
BA LA, BDAG NYID MCHOG DANG BZHUGS PA MCHOG STE, 'PHAGS PA LA
SOGS

PA'I BZHUGS PAS BZHUGS PA'O, ,DE LA 'PHAGS PA'I BZHUGS PA NI
STONG PA NYID LA BZHUGS PA GANG YIN PA'O, ,LHA'I BZHUGS PA NI
BSAM GTAN GYIS BZHUGS PA'O, ,TSANGS PA'I BZHUGS PA NI BYAMS PA LA
SOGS PA TSAD MED PA DAG GIS BZHUGS PA'O, ,DE LA 'PHAGS MIN CHOS
RNAMS

ZHES BYA BA NI MI DGE BA STE, DES DE DAG STONG PA NYID LA BZHUGS
PAS DE'I PHYIR YANG 'PHAGS PA'I BZHUGS PA'O, ,GANG MI DANG NGAN
SONG BA RNAMS KYI SEMS CAN DE DAG LA DMIGS PA'I BSAM GTAN DE NI
LHA'I BZHUGS PA'O, ,TSANGS PAR SPYOD PA MA YIN PA LA SOGS PA'I
CHOS RNAMS LAS

MCHOG KYANG YIN LA BDAG NYID KYANG YIN PAS 'DI NI BDAG NYID MCHOG
STE, STONG PA NYID LA BZHUGS PA DE'I BDAG NYID DO, ,SKU KUN TU
STON PA ZAB PA NYID NI, DE DAG KUN TU RNAM PAR DPYOD, ,GANG
DU'ANG RNAM PAR DPYOD MI MNGA', ,ZHES BYA BA LA, DGE BA DANG MI
DGE BA LA BLO 'JUG PAR 'GYUR BA

STE; DE'I RJES LAS THOB PAS DE DAG YONG SU DPYOD LA, RNAM PAR MI
RTOG PAS NI GANG LA YANG DPYOD PAR MI BYED DO, ,DON GZHAN GNYIS
PA NI SPRUL PA'I SKUS NI THAMS CAD LA DPYOD PAR BYED LA, SKU
GZHAN GYIS NI MA YIN NO, ,ZHES BYA BA'O, ,GNAS RNAMS KUN NA'ANG
MTHONG MOD KYI, ,ZHES

BYA BA NI SPRUL PA'I LUS DE NYID THAMS CAD DU MTHONG BAR 'GYUR RO
ZHES BYA BA'I THA TSIG GO, ,DBANG PO DRUG GI SPYOD YUL MIN, ,ZHES
BYA BA NI SEMS CAN DMYAL BA LA SOGS PAR SKYES PAS MTHONG BA'I
SPRUL PA DE NI DER SKYES PA DE DAG 'DUL BA'I PHYIR YIN GYI, DE
DAG NYID NI SPRUL PA'I SKU'I NGO BO NYID

NI MA YIN TE, DMYAL BA DE DAG GIS DE MTHONG BA NA 'DI YANG SEMS
CAN DMYAL BA YIN NO ZHES SHES PAS YANG DMYAL BA DE DAG GIS DE
DBANG PO DRUG GI SPYOD YUL DU GYUR PA MA YIN NO ZHES BYA BA'I THA
TSIG GO, ,NYON MONGS PA SPANGS PA ZAB PA NYID STON PA NI, NYON
MONGS THUL LA SPANGS PA

@184B MED; ;SNGAGS KYIS BSAD PA'I DUG DANG 'DRA, ,ZHES BYA BA
STE, BYANG CHUB SEMS DPA'I GNAS SKABS KYI KUN NAS DKRIS PA'I NYON
MONGS PA THUL NA YANG NYON MONGS PA SPANGS PA NI MA YIN TE, DE'I
BAG LA NYAL YOD PA'I PHYIR RO, ,SNGAGS KYIS BSAD PA'I DUG DANG
'DRA, ,ZHES BYA BA NI JI LTAR,

SNGAGS KYIS BSAD PA'I DUG GIS NI 'CHI BAR MI NUS PA DE BZHIN DU
DE DAG GIS KYANG NYON MONGS PA YONGS SU SHES PAS KUN NAS NYON
MONGS PAR MI BYED DO ZHES BYA BA'I THA TSIG GO, ,SANGS RGYAS
RNAMS NI NYON MONGS LAS, ,NYON MONGS ZAD PA KUN MKHYEN BRNYES,
,ZHES BYA BA NI 'DI LTAR NYON MONGS PA'I

BAG CHAGS BZUNG BA DANG LDAN PA NI NYAN THOS BZHIN DU MYA NGAN
LAS 'DA' BAR MI 'GYUR RO ZHES BYA BA THA TSIG GO, ,SANGS RGYAS
RNAMS NI ZHES BYA BA NI NYON MONGS PA ZAD PA DANG BCAS PA'I THAMS
CAD MKHYEN PA NYID BRNYES ZHES BYA BA'I DON TO, ,BSAM GYIS MI
KHYAB PA ZAB PA NYID DE BSTAN PAR BYA STE, DE YANG

'DI LTAR, NYON MONGS BYANG CHUB YAN LAG 'GYUR, ,ZHES BYA BA STE,
KUN 'BYUNG GI BDEN PA'O, ,'KHOR BA'ANG ZHES BYA BA SDUG BSNGAL
GYI BDEN PA NI ZHI BA'I BDAG NYID DO, ,DE LTA BU THAMS CAD KYIS
NI DE BZHIN GSHEGS PA'I BSAM GYIS MI KHYAB PA SNGAR BSTAN PA RGYU
GSUM GYIS SO SOR RANG GIS RIG

PAR BYA BA YIN PAR BSTAN PA YIN NO, ,DA NI JI LTAR SANGS RGYAS
RNAMS CHOS KYI SKUR RJES SU DRAN ZHE NA, BYANG CHUB SEMS DPAS
RNAM PA BDUN GYIS RJES SU DRAN PAR BYED CING DE DAG GIS DE BSGOM
PA NYID DO, ,DE LA CHOS THAMS CAD LA DBANG SGYUR BA ZHES BYA BA
NI MNGON PAR SHES PA DAG GIS CHOS THAMS

CAD LA DBANG SGYUR BA DE DAG NYID KYIS GNAS PA STE, 'DI LTAR 'JIG
RTEN GYI KHAMS THAMS CAD DU THOGS PA MED PA'I MNGON PAR SHES PA
CAN DU SANGS RGYAS RNAMS 'GYUR GYI, NYAN THOS BZHIN DU THOGS PA
DANG BCAS PA NI MA YIN NO, ,GAL TE CHOS THAMS CAD LA DBANG SGYUR
BA YIN NA DE CI'I PHYIR SEMS

CAN THAMS CAD MYA NGAN LAS 'DAS PAR MI BYED CE NA, DE TSIGS SU
BCAD PAS STON PAR BYED DE, RGYU GANG GI PHYIR MYA NGAN LAS BZLA
BAR MI NUS PA NI, BSGRUBS SHING RGYU DANG MI LDAN LA, ,ZHES PA LA
SOGS PA STE, DE LA BSGRIBS SHING ZHES BYA BA NI GANG LAS LAS LA
SOGS PA'I SGRIB PAS BSGRIBS PA

@185A *, ,SANGS RGYAS MANG POS KYANG MYA NGAN LAS BZLA BAR MI NUS
SO, ,RE ZHIG DE DAG LA RNAM PA DE LTA BUR SANGS RGYAS RNAMS LA
YANG NUS PA MI MNGA' BA NYID DO, ,RGYU DANG MI LDAN LA ZHES BYA
BA NI YONG SU MYA NGAN LAS MI 'DA' BA'I CHOS CAN NI 'DIR RGYU
DANG MI LDAN PAR 'DOD DE, GANG

LA DE'I RIGS MED PA'O, ,NGES PA GNYIS DANG LDAN PA'I ZHES BYA BA
LA, NGES PA GNYIS NI LAS BYAS PAR NGES PA DANG, RNAM PAR SMIN PA
SO SOR MYONG BAR NGES PA YIN PAR RIG PAR BYA'O, ,DE'I PHYIR NA
YANG NGES PA GNYIS PO DE DAG LA SANGS RGYAS RNAMS LA NUS PA MI
MNGA'O, ,DE LA RNAM PAR SMIN PA'I

SGRIB PA NI LKUGS PA'I DNGOS PO LA SOGS PA YIN PAR BLTA BAR
BYA'O, ,RNAM PAR SMIN PA SO SOR MYONG BA NI YANG DMYAL BA LA SOGS
PA DAG TU NGES PAR 'GRO BAR 'GYUR BA STE, DE NI DE DAG GI BYE
BRAG GO, ,SKU RTAG PA'O ZHES BYA BA NI DRI MA LAS RNAM PAR GROL
BA'I DE BZHIN NYID RGYUN MI 'CHAD PA DE NI RTAG

PA YIN LA, DE NI DE BZHIN GSHEGS PA'I SKU YIN TE, DE'I PHYIR NA
SKU RTAG PA'O, ,DE BZHIN GSHEGS PA RNAMS LONGS SPYOD CHEN PO
MNGA' BA'O ZHES BYA BA NI GANG SANGS RGYAS KYI ZHING YONGS SU DAG
PA DE NI CHEN PO YIN LA, DE BZHIN GSHEGS PA RNAMS KYIS RJES SU
LONGS SPYOD PAR MDZAD PA YIN

PAR RIG PAR BYA'O, ,DON CHEN PO'O ZHES BYA BA'I DON CHEN PO NYID
NI SANGS RGYAS RNAMS KYIS SEMS CAN YONGS SU SMIN PAR MDZAD PA
RNAMS YONGS SU GROL BAR MDZAD PA DANG, MA SMIN PA RNAMS SMIN PA
DANG, MNGON PAR RDZOGS PAR BYANG CHUB BA'I MYA NGAN LAS 'DA' BAR
BYED PA YIN PAR BLTA

BAR BYA'O, ,SANGS RGYAS RJES SU DRAN PA'I RNAM PA LHAG MA RNAMS
KYI DON NI GO SLA'O, ,SANGS RGYAS RJES SU DRAN PA RNAM PA BDUN PO
DE DAG NYID YANG TSIGS SU BCAD PA GNYIS KYIS BSTAN PA NI, RANG GI
SEMS LA RAG LAS DANG, ,ZHES BYA BA LA SOGS PA STE, DE LA RNAM PA
BDUN PO DES NI PHUN

SUM TSOGS PA BSTAN TE, DE LA RE ZHIG DANG POR RANG GI SEMS LA RAG
LAS PA'O ZHES BYANG CHUB SEMS DPA' SANGS RGYAS KYI PHUN SUM TSOGS
PA DRAN PAR BYA'O, ,DE YANG RTAG DANG DGE LDAN TE, ,DE'I PHYIR NA
YANG MCHOG TU KHA NA MA THO BA MED PA'O, ,BTZAL MI DGOS ZHES BYA
BA NI LHUN GYIS

@185B GRUB PAR SANGS RGYAS KYI MDZAD PA MDZAD PA'O, ,CHOS KYI
LONGS SPYOD CHEN PO NI SANGS RGYAS KYI ZHING YONGS SU DAG PAR RIG
PAR BYA'O, ,DBANG DU MA GYUR RAB TU RGYU, ,ZHES BYA BA NI GANG
SDUG BSNGAL GYI DBANG DU MA GYUR PA YANG YIN LA, DE NI RAB TU
RGYU BA YANG YOD DE, SANGS RGYAS RNAMS KYI THA SNYAD CES BYA

BA'I THA TSIG GO, ,DE'I PHYIR 'DI LTAR, SKYE BO MANG POR DE 'DOD
DO, ,ZHES BYA BA NI SKYE BO MANG PO'I DON 'DOD PAS PHUN SUM TSOGS
PA RJES SU DRAN PA GANG YIN PA'O, ,GANG YANG STONG PHRAG BRGYA
PA'I MDO SDE'I GLENG GZHI LAS SANGS RGYAS KYI ZHING YONGS SU DAG
PA RAB TU BSTAN TE, SANGS RGYAS KYI ZHING YONGS SU

DAG PA DE'I YON TAN PHUL DU BYUNG BA GANG YIN PA DE TSIG 'DI
RNAMS KYIS GSAL BAR BYED DE, RE ZHIG KHA DOG PHUN SUM TSOGS PA NI
RIN PO CHE SNA BDUN TE, GSER DANG, DNGUL DANG, BEE d'U RYA DANG,
MU SA LA GAR BA DANG, RDO'I SNYING PO DANG, DE SMOS PAS MA RGAD
LA SOGS PA YANG GZUNG BAR

RIG PAR BYA BA DANG, MU TIG DMAR PO STE, DE YANG SROG CHAGS DMAR
PO ZHIG GI NANG NAS 'BYUNG STE, DE YANG THAMS CAD KYI MCHOG YIN
TE, 'JIG RTEN GYI KHAMS DPAG TU MED PA RIN PO CHE'I RGYAL POS KUN
TU SNANG BAR BYED DE, BSHAD MA THAG PA'I RIN PO CHE RNAMS LAS KUN
TU BYUNG BAS

SO, ,TSIG GCIG GIS NI DBYIBS PHUN SUM TSOGS PA'O, ,TSIG GCIG GIS
NI TSAD PHUN SUM TSOGS PA'O, ,TSIG GCIG GIS NI YUL PHUN SUM TSOGS
PA'O, ,JI LTA BU'I RGYU LAS SHE NA, 'JIG RTEN LAS 'DAS PA RNAM
PAR MI RTOG PA DANG, DE'I BLA MA RJES LAS THOB PA DANG, DE DAG

GNYI GA'I DGE BA'I RTZA BA LAS YANG DAG PAR BYUNG BA'I DGE BA'I
RTZA BA NI RGYU YIN TE, RGYU PHUN SUM TSOGS PA DE LTA BU YANG
TSIG GCIG GIS SO, ,'BRAS BU PHUN SUM TSOGS PA YANG TSIG GCIG GIS
SO, ,SHIN TU RNAM PAR DAG PA'I RIGS LA GANG DBANG SGYUR BA'I
MTSAN NYID DE NI BDAG PO PHUN

SUM TSOGS PA STE TSIG GCIG GIS SO, ,PHYOGS PHUN SUM TSOGS PA NI
TSIG GCIG GIS SO, ,ZHAM RING BA PHUN SUM TSOGS PA YANG TSIG GCIG
GIS SO, ,DE DAG NYID LA KLU SMOS PAS NI LTO 'PHYE CHEN PO YANG
GZUNG BAR BYA STE, SPRUL CHEN PO BSDU BA'I PHYIR RO, ,DE LA NYE
BAR STON

@186A *, ,PAR BYED PA NI STON PA PHUN SUM TSOGS PA YIN TE, TSIG
GCIG GIS BSTAN TO, ,DE DAG BRJOD NAS PHRIN LAS GANG YIN ZHE NA,
SEMS CAN THAMS CAD KYI DON THAMS CAD MDZAD PA STE, PHUN SUM TSOGS
PA DE YANG TSIG GCIG GIS SO, ,PHAN 'DOGS PA PHUN

SUM TSOGS PA YANG TSIG GCIG GIS TE, GANG GI PHYIR DER NYON MONGS
PA YANG MI 'BYUNG SDUG BSNGAL YANG MI 'BYUNG BA'O, ,GANG LA DGRA
MED PA DE NI 'JIGS PA MED PA YIN TE, BDUN BZHI MED PA'I PHYIR RO,
,YANG DE NI SANGS RGYAS KYI ZHING DE NA PHUNG PO'I BDUD YOD PA MA
YIN, NYON MONGS PA'I

BDUD YOD PA MA YIN, 'CHI BDAG GI BDUD YOD PA MA YIN NA, LHA'I
BU'I BDUD YOD PA MA YIN TE, DE'I PHYIR 'JIGS PA MED PA PHUN SUM
TSOGS PA ZHES BYA BA STE, DE YANG TSIG GCIG GIS BSTAN TO, ,GNAS
PHUN SUM TSOGS PA YANG GCIG GIS BSTAN TO, ,YANG LAM GANG GIS
SANGS

RGYAS KYI ZHING YONGS SU DAG PA DER DE 'JUG DE NA, THEG PA CHEN
PO THOS PA DANG, BSAMS PA DANG, BSGOMS PA'I SHES RAB KYIS TE,
DRAN PA DANG, BLO GROS DANG, RTOGS PA CHEN PO DANG GO RIMS BZHIN
DU SBYAR RO, ,LAM PHUN SUM TSOGS PA DE YANG TSIG GCIG GIS BSTAN
TO, ,BZHON

PA NI ZHI GNAS DANG LHAG MTHONG STE, DES 'GRO BA YIN PA'I PHYIR
RO, ,PHUN SUM TSOGS PA DE YANG GCIG GIS BSTAN TO, ,SGO GANG NAS
DER 'JUG CE NA, STONG PA NYID DANG, MTSAN MA MED PA DANG, SMON PA
MED PA NYID NI SGO PHUN SUM TSOGS PA STE, DE YANG TSIG GCIG GIS
BSTAN TO, ,

GZHI PHUN SUM TSOGS PA YANG TSIG GCIG GIS BSTAN TE, JI LTAR SA
GZHI RLUNG GI DKYIL 'KHOR LA RAB TU BRTEN CING GNAS PA DE BZHIN
DU SANGS RGYAS KYI ZHING YONGS SU DAG PA DE DAG LA BRTEN CING
GNAS SHES NA, YON TAN GYI TSOGS TSAD MED PAS BRGYAN PA'I RIN PO
CHE'I PADMA'I RGYAL PO

CHEN PO BKOD PA LA BRTEN PA NA ZHES BYA'O, ,YONGS SU DAG PA DE'I
LONGS SPYOD NI SHIN TU GTZANG BA ZHES BYA BA LA, GANG GI PHYIR
DE'I GTZANG BA NYID NI DE NA PHYI SA LA SOGS PA MI GTZANG BA MED
PA NYID DO, ,SHIN TU BDE BA NI GANG TSOR BA BDE BA 'BA' ZHIG DANG
LDAN GYI SDUG BSNGAL YANG MED CING

@186B BTANG SNYOMS KYANG MED PA'O, ,SHIN TU KHA NA MA THO BA MED
PA ZHES BYA BA NI, 'DI LTAR DE NI MI DGE BA'AM, LUNG DU MA BSTAN
PA MED PA'O, ,SHIN TU DBANG SGYUR BA ZHES BYA BA NI, DES RANG GI
SEMS LA DBANG SGYUR BA YIN PA'I PHYIR GANG RKYEN GZHAN LA NI MI
LTOS PA'O, ,YANG SANGS RGYAS RNAMS KYI

CHOS KYI DBYINGS DE NI ZHES BYA BA NI CHOS KYI SKU'O, ,DE YANG
PHRIN LAS LNGA DANG LDAN PAR RIG PAR BYA'O, ,SEMS CAN THAMS CAD
KYI GNOD PA LAS YONGS SU SKYONG BA'I PHRIN LAS CAN ZHES BYA BA NI
GANG GIS KHAMS GSUM LAS SHIN TU 'DA' BAR BYED PA'I LAM DE 'JIG
RTEN LA STON PA'O, ,KHAMS GSUM NI

'DIR 'JIG TSOGS SMOS PAS BSTAN PA YIN NO, ,TSIG LHAG MA RNAMS KYI
DON NI GO SLA'O, ,SANGS RGYAS THAMS CAD PHRIN LAS LNGA PO 'DI DAG
GIS PHRIN LAS MNYAM PA YIN PAR BLTA BAR BYA'O, ,'DIR DON 'DI DAG
GI TSIGS SU BCAD PA NI, RGYU DANG GNAS DANG BYA BA DANG NI BSAM
PA DANG, ,ZHES BYA BA LA

SOGS PAS NI GANG SANGS RGYAS RNAMS KYI PHRIN LAS MNYAM PA NYID DE
RGYU GANG GIS YIN PA RGYAS PAR BSTAN TO, ,GANG YANG 'JIG RTEN PA
RNAMS KYI YUL GYI LAS NYID GANG YIN PA DE NI TSIGS SU BCAD PA 'DI
DAG GIS BSTAN TE, 'JIG RTEN PA RNAMS KYI RGYU THA DAD PA YIN PA
DE'I PHYIR 'DI LTAR DMYAL BA YANG RGYU GZHAN

LAS; MI RNAMS KYANG RGYU GZHAN LAS DE BZHIN DU YI DAGS KYI BAR DU
YANG STE, DE'I PHYIR RGYU THA DAD PA DES NA, 'JIG RTEN RNAMS KYI
LAS NI THA DAD GYUR PAR 'DOD, GNAS THA DAD PA NYID NI 'DI LTAR
'DI DAG GIS GNAS THA DAD PA STE LUS SO, ,DES NA LAS KYANG THA DAD
DO, ,BYA BA THA DAD PA ZHES BYA BA NI 'DI

LTAR GZHAN DAG NI TSONG BYED, GZHAN DAG NI GAR BYED PA LA SOGS
PA'I LAS THA DAD PA DANG RAB TU LDAN PA STE, DE'I PHYIR BYA BA
THA DAD PAS KYANG 'JIG RTEN PA RNAMS KYI LAS THA DAD PA YIN NO,
,BSAM PA THA DAD PA ZHES BYA BA LA, BSAM PA NI 'DIR MOS PA STE,
DE LTA BAS NA BSAM PA THA DAD PA'I PHYIR YANG

'JIG RTEN PA RNAMS KYI LAS THA DAD DO, ,'DU BYED RNAMS KYANG 'DI
LTAR THA DAD PA NYID DU 'JUG PA STE, GANG 'DU BYED PA RNAMS KYI
BYA BA THA DAD PA GANG YIN PA DE YIN NO, ,GANG DAG GI ZHES NA,
'JIG RTEN PA RNAMS KYI'O, ,SANGS RGYAS RNAMS KYI NI LHUN GYIS
GRUB PAR MDZAD PA'I BYA BA YIN PAS DE DAG

@187A *, ,THAMS CAD MED PA'I PHYIR SANGS RGYAS RNAMS KYI RGYU LA
SOGS PA THA DAD PA MED PAS DE'I PHYIR DE DAG RNAMS KYI PHYIN LAS
KYI MDZAD PA LA THA DAD PA MED DO, ,THEG PA GCIG NYID DU BSTAN PA
DGONGS PA CAN DU GSUNGS PA YIN PAR STON PA'I TSIGS SU BCAD PA NI,
KHA

CIG DAG NI DRANG PHYIR DANG, ,ZHES BYA BA LA, NYAN THOS RIGS MA
NGES PA RNAMS THEG PA CHEN PO DRANG BAR BYA BA'I CHED DU STE, MA
NGES PA DE CI NAS KYANG THEG PA CHEN POR MYA NGAN LAS 'DA' BAR
BYA'O ZHES BYA'O, ,GZHAN YANG KUN TU GZUNG BA'I PHYIR, ,ZHES BYA
BA NI BYANG CHUB SEMS DPA' RIGS MA NGES

PA GANG YIN PA DE DAG CI NAS THEG PA CHEN PO LA THUN MONG DU
'GYUR BA DANG, THEG PA CHEN PO BOR NAS NYAN THOS KYI THEG PAS MYA
NGAN LAS 'DA' BAR MA GYUR CIG CES BYA BAS SO, ,DON DE DAG GI
PHYIR THEG PA GCIG NYID DU BSTAN PA YIN NO, ,YANG MA NGES PA
RNAMS KYI DON NI GO SLA'O, ,CHOS DANG BDAG MED GROL

MTHUN PHYIR, ,ZHES BYA BA LA SOGS PA RGYAS PAR 'BYUNG BA LA, 'DIR
YANG DGONGS PA'I DBANG GIS THEG PA GCIG NYID DU GCIG PAR BSTAN
TO, ,YANG 'DI'I DGONGS PA GANG YIN ZHE NA, CHOS MTHUN PA'I PHYIR
DANG, BDAG MED PA MTHUN PA'I PHYIR DANG GROL BA MTHUN PA'I PHYIR
RO, ,DE LA CHOS MTHUN PA NYID NI RE ZHIG 'DIR

CHOS NI DE BZHIN NYID DO, ,DE NI MTHUN PA NYID DE, NYAN THOS LA
SOGS PA THAMS CAD 'DIR 'GRO BAR BYA BA YIN PAS NA THEG PA CHEN PO
ZHES BYAS NAS SO, ,DE MTHUN PA NYID YIN PA'I PHYIR THEG PA GCIG
NYID DO, ,BDAG MED PA MTHUN PA NYID NI BDAG DANG GANG ZAG MED PAS
DE'I PHYIR MED PA 'DI LA 'DI NI

NYAN THOS SO, ,'DI NI BYANG CHUB SEMS DPA'O ZHES BRJOD PAR MI
RIGS TE, DE'I PHYIR NA YANG BDAG MED PA LA DGONGS NAS THEG PA
GCIG NYID DO, ,GROL BA MTHUN PA NYID CES BYA BA NI NYAN THOS LA
SOGS PA RNAMS KYANG NYON MONGS PA LAS GROL BA MTHUN PA NYID YIN
TE, DE'I PHYIR 'DI LA DGONGS

NAS KYANG THEG PA GCIG NYID DU BSTAN TE, DE'I PHYIR BCOM LDAN
'DAS KYIS KYANG RNAM PAR GROL BA DANG, RNAM PAR GROL BA NI THA
DAD DU BYA BA MED DO ZHES GSUNGS SO,, ,,BAM PO BRGYAD PA'O, ,RIGS
NI THA DAD CES BYA BA NI GANG LA RIGS THA DAD PA YOD PA STE, RIGS
MA NGES PA'I

@187B NYAN THOS DAG SANGS RGYAS SU 'GYUR BA LA DGONGS NAS KYANG
THEG PA GCIG NYID DU BSTAN TE, BSAM GNYIS RNYED PHYIR ZHES BYA BA
NI BSAM PA GNYIS THOB PA'I PHYIR TE, GCIG NI MNYAM PA NYID KYI
BSAM PA STE, GANG GIS SEMS CAN THAMS CAD GANG YIN PA NYID NI BDAG
YIN LA, BDAG KYANG DE

DAG NYID YIN NO ZHES DE LTAR 'DZIN PA STE, DE LTAR 'DZIN PAS
KYANG DE MNGON PAR RDZOGS PAR SANGS RGYAS PAR GYUR BAS DE DAG
KYANG MNGON PAR RDZOGS PAR SANGS RGYAS PAR GYUR BA YIN TE, DGONGS
PA DE'I PHYIR YANG THEG PA GCIG NYID DO, ,YANG BSAM PA GNYIS PA
NI GANG DAM PA'I CHOS PADMA DKAR PO

LAS NYAN THOS LUNG BSTAN PA DE DAG GIS NI SANGS RGYAS KYIS KYANG
CHOS NYID MNYAM PA NYID LA DGONGS NAS, CHOS KYI SKU THOB PA NYID
YIN NO ZHES BSAMS NAS MNYAM PA NYID LA DGONGS PA DANG, MTHUN PA'I
BSAM PA THOB PA NI SANGS RGYAS KYI CHOS NYID YANG DAG PAR THOB PA
YIN NO ZHES BYA BA'O, ,

DON GZHAN YANG DE LTA BU'I MING CAN GYI BYANG CHUB SEMS DPA'I
'KHOR DE LUNG BSTAN PA YIN PAS SPRUL PA'I PHYIR YANG ZHES BYA BA
SMOS TE, JI LTAR NGAS MNGON PAR SHES TE, DA NYID LAN BRGYA STONG
DU MAR NYAN THOS KYI THEG PAR MYA NGAN LAS 'DAS PAR GYUR TO ZHES
PA DE LTA BU LA DGONGS NAS THEG PA

GCIG NYID DU BSTAN TE, GANG NYAN THOS KYI THEG PAS GDUL BA'I SEMS
CAN RNAMS MYA NGAN LAS BZLA BA'I PHYIR BSTAN PA YIN NO, ,MTHAR
PHYIN PAS NA ZHES BYA BA NI 'DI LTAR THEG PA 'DIS MTHAR PHYIN PAR
GROL BAR BYA BA'I THEG PA GZHAN NI MED PAS SANGS RGYAS KYI THEG
PA 'DI NI NYAN THOS LA SOGS

PA DE DAG LAS KHYAD PAR DU 'PHAGS PA YIN PAS DE LAS DGONGS NAS
KYANG THEG PA GCIG NYID DU BSTAN TE, DA NI SANGS RGYAS THAMS CAD
CHOS KYI SKU MNYAM PA NYID YIN NA, YANG RGYU GANG GIS GCIG NYID
DAM MANG PO NYID DU BLTA BAR BYA BA DE BSTAN PAR BYA STE, DE LA
RE ZHIG GCIG NYID DU BLTA BAR

BYA BA NI DE DAG GCIG NYID NI MNYAM PA NYID YIN LA SANGS RGYAS
KYANG DE'I RANG BZHIN YIN PAS DE'I PHYIR DE NI GCIG NYID YIN TE,
CHOS KYI DBYINGS GCIG PA NYID DU BLTA BAR BYA'O, ,YANG GCIG NYID
DU BLTA BAR BYA STE, GANG DUS GCIG LA 'JIG RTEN GYI KHAMS GCIG TU
SANGS RGYAS GNYIS 'BYUNG

@188A *, ,BA NI MI SRID PAS DE'I PHYIR YANG GCIG NYID DU BLTA BAR
BYA'O, ,YANG MANG PO NYID DANG GCIG NYID TSIGS SU BCAD PAS BSTAN
PA NI, KHAMS GCIG NA NI ZHES BYA BA LA SOGS PA RGYAS PAR 'BYUNG
STE, KHAMS GCIG NA NI GNYIS MED PHYIR, ,ZHES BYA BA'I TSIG

GIS NI GCIG PA NYID DU BSTAN PA'I DON TE, GANG 'JIG RTEN GYI
KHAMS GCIG TU SANGS RGYAS GNYIS 'BYUNG BA NI MI SRID DO ZHES BYA
BA'I THA TSIG GO, ,LHAG MAS NI MANG PO NYID DU BSTAN TE, DPAG MED
CIG CAR TSOGS BSAGS PHYIR, ,ZHES BYA BA NI GANG DUS GCIG TU BYANG
CHUB SEMS

DPA' MANG PO RNAMS TSOGS YONGS SU BSAGS PAR 'GYUR LA, GAL TE DE
DAG GIS BSOD NAMS DANG YE SHES KYI TSOGS BSAGS KYANG SANGS RGYAS
NYID THOB PAR MI 'GYUR NA TSOGS BSAGS PA DON MED PA NYID DU 'GYUR
RO, ,DE'I PHYIR NA MANG PO RNAMS KYIS TSOGS YONGS SU

RDZOGS PAR 'GRUB PAS SANGS RGYAS MANG PO NYID DU BLTA BAR BYA'O,
,RIM GYIS 'BYUNG BAR MI RIGS PHYIR, ,ZHES BYA BA NI RIM GYIS
MNGON PAR RDZOGS PAR BYANG CHUB PAR YANG MI 'GRUB STE, GAL TE
GANG GI PHYIR TSOGS YONGS SU RDZOGS PAR GYUR PA RNAMS RIM GYIS
GZHES PAR GYUR NA, DE

DAG NYID KYI RJES SU RIM GYIS THOB PAR 'GYUR TE, GZHAN DAG KYANG
MNGON PAR RDZOGS PAR BYANG CHUB PAR 'GYUR BA YIN NO ZHES BYA BA
STE, DE DAG MANG BA NYID KYI PHYIR RIM GYIS RIGS PA MA YIN TE,
GZHAN DAG KYANG MNGON PAR RDZOGS PAR 'TSANG RGYA BAR 'GYUR BAS
SO, ,DE'I PHYIR NA

YANG; SANGS RGYAS NYID MANG PO YIN NO, ,YANG KHA CIG NI SANGS
RGYAS RNAMS LA GTAN DU YONGS SU MYA NGAN LAS 'DA' BA MED DO ZHES
ZER LA, NYAN THOS KYI THEG PA PA'I SDE PA GZHAN DAG NI GTAN DU
YONGS SU MYA NGAN LAS 'DA' BA YIN NO ZHES ZER TE, 'DI LTAR DE DAG
GNYI GA'I

DGONGS PA TSIGS SU BCAD PAS STON PA NI, SGRIB PA KUN LAS NGES
GROL PHYIR, ,ZHES BYA BA LA SOGS PA RGYA CHER 'BYUNG STE, DE LA
GANG GI PHYIR SANGS RGYAS NI NYON MONGS PA DANG SHES BYA'I SGRIB
PA THAMS CAD LAS RNAM PAR GROL BA YIN PA'I PHYIR DES NA GTAN DU
MYA NGAN LAS 'DAS PAR 'GYUR BA

@188B YIN TE, DGONGS PA DE'I PHYIR RO, ,YANG GANG GI PHYIR MDZAD
PA RNAMS KYANG YONGS SU MA RDZOGS PA STE MA SMIN PA RNAMS SMIN
PAR BYA BA DANG, SMIN PA RNAMS RNAM PAR GROL BAR BYA BA DGONGS
PA'I PHYIR DE'I MDZAD PA DE LA DGONGS NAS GTAN DU YONGS SU MYA
NGAN LAS 'DA' BA MA YIN NA, ,DE LTA MA YIN TE,

NYAN THOS BZHIN DU GTAN DU YONGS SU MYA NGAN LAS 'DA' BA MA YIN
NA SMON LAM BTAB PA 'BRAS BU MED PAR 'GYUR RO, ,DA NI GANG LAS
DGONGS NAS NGO BO NYID KYI SKU LONGS SPYOD RDZOGS PA'I SKU MA YIN
ZHE NA, DE BSTAN PAR BYA STE, DE GZUGS KYI SKUR SNANG BA DANG
ZHES BYA BA LA, SANGS RGYAS NI CHOS KYI SKU

YIN LA, DE NI GZUGS SU MTHONG BA'I PHYIR, CHOS KYI SKU MA YIN TE,
DE LTA BU NI CHOS KYI SKU MA YIN PAS, DE'I PHYIR NA CHOS KYI SKU
MA YIN NO, ,LONGS SPYOD RDZOGS PA'I SKU DE NI SANGS RGYAS KYI
'KHOR GYI DKYIL GYI DKYIL 'KHOR TSAD MED PA DAG NA THA DAD PAR
SNANG LA, CHOS KYI SKU LA NI THA DAD PA MED DO, ,DE'I

PHYIR TSUL 'DIS KYANG LONGS SPYOD RDZOGS PA'I SKU NGO BO NYID KYI
SKU MA YIN NO, ,MOS PA JI LTA BA BZHIN DU LONGS SPYOD RDZOGS PA
MTHONG BAS KYANG, JI LTAR MDO LAS, KHA CIG NI KHA DOG SER PO, KHA
CIG NI KHA DOG SNGON PO ZHES BYA BA LA SOGS PA RGYAS PAR 'BYUNG
BA'I PHYIR RO, ,DE BZHIN DU LONGS SPYOD

RDZOGS PA'I SKU NI MA NGES PA'I NGO BO NYID DU SNANG BA YIN GYI,
NGO BO NYID KYI SKU NI MA NGES PA'I NGO BO NYID DU MI RIGS TE,
DE'I PHYIR NA YANG NGO BO NYID KYI SKU MA YIN NO, ,YANG LONGS
SPYOD RDZOGS PA DE NI GCIG NYID YIN NA YANG GZHAN DANG GZHAN DU
MTHONG BAR 'GYUR LA, YANG DE NYID

KHO NA DE LAS KYANG GZHAN DU MTHONG BAR 'GYUR BAS DE NI G-YO BA'I
NGO BA'I NGO BO NYID YIN PA'I PHYIR NGO BO NYID KYI SKU YIN PAR
MI RIGS TE, DE'I PHYIR NA YANG NGO BO NYID KYI SKU MA YIN NO,
,YANG LONG SPYOD RDZOGS PA DE NI LHA LA SOGS PA'I 'KHOR DANG RTAG
TU 'DRES SHING BSKOR NAS GNAS PA YIN GYI, NGO BO NYID

NI 'DRES PAR MI 'GYUR TE, DE'I PHYIR NA YANG NGO BO NYID KYI SKU
MA YIN NO, ,GANG YANG KUN GZHI RNAM PAR SHES PA YONGS SU GYUR PA
NI NGO BO NYID YIN LA, GAL TE DE DAG NGO BO NYID GCIG PA NYID YIN
NA DE NI LONGS SPYOD RDZOGS PA YANG YIN PAS 'JUG PA RNAMS PAR
SHES PA YONGS SU GYUR PA LAS SKU GANG MNGON

@189A *, ,PAR 'GRUB PAR 'GYUR, DE'I PHYIR NA YANG LONGS SPYOD
RDZOGS PA NI NGO BO NYID MA YIN TE, RNAM PA DRUG PO DE DAG MI
RIGS PA'I PHYIR NA YANG MI RUNG NGO, ,DA NI GANG GI PHYIR SPRUL
PA'I SKU NGO BO NYID KYI SKU MA YIN PA'I TSUL DE BSTAN PAR BYA
STE, RGYU BRGYAD KYI PHYIR RO, ,DE LA RE

ZHIG MI RIGS PA DANG PO NI BYANG CHUB SEMS DPA' YUN RING PO NAS
BSKAL PA DU MAR YANG MI MNYAM PA'I TING NGE 'DZIN THOB PA RNAMS
NI DGA' LDAN GYI LHA RNAMS KYI NANG DU YANG SKYE BAR MI RIGS NA
MI RNAMS KYI NANG DU LTA SMOS KYANG CI DGOS TE, SPRUL PA DE NI
YANG 'JIG RTEN PA YANG YIN NO, ,YANG

BYANG CHUB SEMS DPA' SKYE PA DRAN PA RNAMS NI YI GE DANG, RTZIS
DANG, GRANGS LA SOGS PA MI MKHYEN PA NI MI RIGS TE, DE'I PHYIR NA
YANG SPRUL PA NYID SEMS CAN DE RNAMS GDUL BA'I DON DU BYUNG BA
YIN NO, ,YANG BSKAL PA GRANGS MED PA GSUM DU BYANG CHUB SEMS DPA'
BSGRUBS PAR GYUR KYANG

NYES PAR BSHAD PA DANG, LEGS PAR BSHAD PA'I CHOS DE DAG RNAMS PAR
MA MKHYEN NA YANG, DE LAS GZHAN PA MNGON PAR RDZOGS PAR BYANG
CHUB PA'I DUS NA MKHYEN PAR 'GYUR BAS DE'I PHYIR NA YANG SPRUL PA
NI NGO BO NYID KYI SKU MA YIN NO, ,YANG 'DZAM BU'I GLING BYE BA
PHRAG BRGYA BOR TE, GCIG TU MNGON PAR RDZOGS

PAR BYANG CHUB PA DANG, CHOS KYI 'KHOR LO BSKOR BAR MI RIGS PAS,
SPRUL PA YIN PAR MI RIGS TE, GANG GI PHYIR DE DAG THAMS CAD KYIS
SPRUL PA MTHONG BAR MTHUN PA'I PHYIR RO, ,GAL TE GCIG TU MNGON
PAR RDZOGS PAR BYANG CHUB NAS GZHAN DAG TU SPRUL PA RNAMS 'BYUNG
BAR MDZAD PA YIN

NO ZHES BYA BA'I PHYOGS LEN PAR BYED PA YIN NA YANG, DE LTA NA
DGA' LDAN NYID NA GNAS BZHIN DU, GLING BZHI PA THAMS CAD DU SPRUL
PA 'GYED PAR CI'I PHYIR MI 'DOD, YANG LA LA 'DI SKAD DU, SANGS
RGYAS KYI ZHING DU GTOGS PA'I GLING BZHI PA LA LA NAS SANGS RGYAS
MA MTHONG NGO ZHES

ZER NA, GLING BZHI PA THAMS CAD NA MNGON PAR RDZOGS PAR BYANG
CHUB PA MED PA LA NI YANG LUNG DANG RIGS PA MED DO, ,GAL TE DE
LTA YIN NA MDO DANG 'GAL TE, MDO LAS KYANG, SANGS RGYAS GNYIS
'BYUNG BAR MI 'GYUR TE, 'KHOR LOS SGYUR BA'I RGYAL PO GNYIS MI
'BYUNG

@189B PA YIN NO, ,ZHES GSUNGS PAS SO, ,ZHES NA, GANG GI PHYIR 'DI
LTAR 'KHOR LOS SGYUR BA'I RGYAL PO GNYIS MI 'BYUNG NGO ZHES
'BYUNG ZHES 'BYUNG BA DE NI, GLING BZHI PA GCIG TU MI 'BYUNG BA
YIN GYI, YANG SANGS RGYAS KYI ZHING DU MI MA YIN NO, ,DE BZHIN DU
SANGS RGYAS GNYIS

MI 'BYUNG BA YANG GLING BZHI PA GCIG TU MI RIGS KYI, 'DI LTAR
'JIG RTEN GYI KHAMS GCIG TU NI 'DOD DO, ,DA NI MNGON PAR RDZOGS
PAR BYANG CHUB PA TSIGS SU BCAD PAS BSTAN PAR BYA BA NI, SANGS
RGYAS RNAM 'PHRUL ZHES BYA BA LA SOGS PA RGYAS PAR 'BYUNG BA STE,
DON NI

DUS GANG GI TSE DGA' LDAN NA BZHUGS PA LAS, SANGS RGYAS MNGAL DU
GSHEGS PA DE BZHIN DU DUS DE NYID KYI TSE NA, GNAS BRTAN SH'A
RI'I BU LA SOGS PA 'KHOR 'DI DAG KYANG DE BZHIN DU SPRUL PA'I
GNAS SKABS KYIS DE DANG DER BZHUGS PAR BLTA BAR BYA'O, ,DE DAG

RNAM PAR GZHAG PAS KYANG DE LTAR BYAS NA RNAM PA THAMS CAD MNGON
PAR RDZOGS PAR BYANG CHUB PAR BSTAN PAR BYA'O, ,DA NI GTAN DU
YONGS SU MYA NGAN LAS 'DA' BA MI RIGS PAR BSTAN PAR BYA STE, SEMS
CAN THAMS CAD KYI DON DU SMON LAM BTAB PAR BYAS PA DANG, SEMS

CAN GYI DON DU SGRUB PA NYID BYAS PA JI LTAR SEMS CAN GYI DON
BYA'O ZHES BYA BA LTA BUR BYAS PA'O, ,GAL TE GTAN DU MYA NGAN LAS
'DA' BAS MYA NGAN LAS 'DAS PA YIN NA GANG SMON LAM BTAB PA DANG,
SGRUB PA DAG 'BRAS BU MED PAR 'GYUR RO, ,GANG YANG DE BZHIN
GSHEGS PA'I RTAG

PA'I SKU YIN NO ZHES BYA BA DE LONGS SPYOD RDZOGS PA DANG, SPRUL
PA DAG MI RTAG PA YIN PA'I PHYIR, JI LTAR RTAG PA'I SKU YIN ZHE
NA, DE BSGRUB PAR BYA STE, DE DAG NYID RTAG PA NYID YIN TE, GANG
GI PHYIR RTAG PA'I SKU CHOS KYI SKU LA BRTEN PA'I PHYIR DES NA
RTAG PA YIN NO, ,YANG LONGS

SPYOD RDZOGS PA NI RDZOGS PA'I LONGS SPYOD DE LA RGYUN CHAD PA
MED PA'I PHYIR RTAG PA YIN NO, ,SPRUL PA YANG MNGON PAR RDZOGS
PAR BYANG CHUB PA DANG, YONGS SU MYA NGAN LAS 'DA' BA STON PA'I
RGYUN CHAD PA MED PAS RTAG PA YIN NO, ,DE DAG GNYI GA YANG RTAG
PA NYID YIN

@190A *, ,PA'I DPE BSTAN PA NI, JI LTAR NA 'JIG RTEN NA RTAG TU
BDE BA LA SPYOD DO ZHES BRJOD PA LTA BU STE, DE NI RTAG TU RGYUN
MI 'CHAD PAR BYED PAR 'GYUR BA NI MA YIN NO, ,'ON KYANG RTAG TU
BDE BA LA SPYOD DO ZHES NI RJOD PAR BYED DO, ,YANG GANG DAG 'DI
NI RTAG TU SLONG MO SBYIN PA

YIN NO ZHES ZER NA, YANG DE NI RTAG TU SBYIN PA NI MA YIN TE, RES
'GA' ZHIG SBYIN PAR BYED PA YIN NA YANG, 'ON KYANG RTAG TU SLAD
MO SBYIN PA PO YIN NO ZHES RJOD PAR BYED PA LTAR RTAG PA DE DAG
KYANG DE BZHIN NO, ,'DIR RGOL BAR BYED DO, YANG GAL TE SANGS
RGYAS RNAMS KYI CHOS KYI SKU THOG MA MED PA'I DUS

NAS BYE BRAG MED PA DPAG TU MED PA DE DAG NYID SEMS CAN GYI DON
BYA BA LA NUS PA YOD PA'I PHYIR, YANG CI'I PHYIR SEMS CAN GYI DON
DU 'BAD PAR BYED CE NA, LAN TSIGS SU BCAS PAS BSTAN PA YIN NO,
,GAL TE SANGS RGYAS BRNYES PA KHYAD PAR MED DPAG MED PA, ,ZHES
BYA BA'I RGYU 'DI NYID KYIS 'BAD

PAR MI BYA'O ZHES ZER NA, DE'I PHYIR SANGS RGYAS RNAMS THOG MA
MED PA'I DUS CAN YIN PA'I PHYIR, SKYON THAMS CAD 'BYUNG BAR THAR
BAR 'GYUR BA THOB PA'AM, THAMS CAD RGYU MED PA NYID DU 'GYUR
BA'AM, RGYU RGYUN CHAD PA MED PAR 'GYUR RO ZHES BYA BA'O, ,GZHAN
YANG SNYING RJES RGYUD BSGOS

PA'I BYANG CHUB SEMS DPA' RNAMS SEMS CAN THAMS CAD LA BU GCIG PA
BZHIN DU BRTZE BA 'BYUNG BAS, SEMS CAN GYI DON LA GZHAN BYED PAR
'GYUR GYI ZHE'AM, GZHAN BYED KYANG RUNG, MI BYED KYANG RUNG, BDAG
GIS NI MI BYA'O ZHES BYA BA MI RIGS SO, ,THEG PA CHEN PO BSDUS

PA'I 'GREL PA, THEG PA CHEN PO LA RAB TU GNAS PA, BSTAN BCOS PHUN
DU BYUNG BA DU BYUNG MA MDZAD PA'I SLOB DPON DBYIG GNYEN GYIS
MDZAD PA RDZOGS SO,, ,,RGYA GAR GYI MKHAN PO D'Am PAm KA RA SHR'I
DZNY'A NA DANG, LO TZTSA BA DGE SLONG TSUL KHRIMS RGYAL BAS, YUL
BRAG DMAR

LHA SDINGS, RI KHAS PO RI'I RTZA, CHU BO LO HI TA'I 'GRAM, DPAL
BSAM YAS LHUN GYIS GRUB PA'I GNAS, DBYIG 'DUL PE KAR GLING DU
BSGYUR CING ZHUS TE GTAN LA PHAB PA'O, ,'DI LA SH'O KA NYIS STONG
TSIG BRGYA BRGYAD CU YOD DE, BAM PO NI BRGYAD DU BYAS SO,, ,,

