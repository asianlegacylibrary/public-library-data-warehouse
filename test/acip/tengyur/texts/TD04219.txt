@355B #, ,RGYA GAR SKAD DU, SANTA N'A N+YA TA RA SIDDHI N'A MA
PRA KA RA nA, BOD SKAD DU, RGYUD GZHAN GRUB PA ZHES BYA BA'I RAB
TU BYED PA, 'JAM DPAL GZHON NUR GYUR PA LA PHYAG 'TSAL LO, ,RANG
LUS BLO SNGON 'GRO PA YI, ,BYA BA MTHONG NAS

GZHAN LA DE, ,'DZIN PHYIR GAL TE BLO SHES 'GYUR, ,SEMS TZAM LA
YANG TSUL 'DI MTSUNGS, ,GAL TE BDAG NYID LA BYA BA DANG, BRJOD PA
SEMS KYI G-YO BA SNGON DU 'GRO BA CAN DAG MTHONG NAS, GZHAN LA DE
DAG MTHONG BAS G-YO PA RJES SU DPOG PAR

BYED NA, TSUL 'DI NI SEMS TZAM LA YANG MTSUNGS PAS, SEMS TZAM DU
SMRA BAS KYANG GZHAN GYI SEMS RJES SU DPAG PAR BYA NUS TE, DE
YANG SHES PA GZHAN GYIS G-YO BA'I KHYAD PAR MED PAR LUS NGAG GI
RNAM PAR RIG BYED DU SNANG PA'I SHES PA DE LTA

@356A *, ,BU DAG YOD PAR MI 'DOD DO, ,GAL TE GZHAN GYI SHES PA'I
BYED PA MA DMIGS PA'I PHYIR GZHAN GYI RJES SU DPAG PAR MI RUNG
NGO ZHE NA, 'DRA BA'I PHYIR MA YIN TE, PHA ROL POS KYANG GZHAN
GYI SHES PA SNGON DU 'GRO BA CAN DE DAG NAM YANG MA MTHONG

PAS DES KYANG DE SHES PAR MI 'GYUR RO, ,GAL TE BDAG NYID KYI SEMS
GZHAN LA YOD PA DAG GI RGYU MTSAN NYID DU MI RUNG BA'I PHYIR RO,
,GZHAN GYI SEMS SHES PAR 'GYUR RO ZHE NA, JI LTAR MI RUNG, RANG
GI KUN NAS SLONG BA'I SEMS SO SOR YANG DAG PAR MYONG

BA MED PA'I PHYIR DANG, BDAG NYID KYI SEMS KYI RTEN CAN YANG BDAG
NYID LA MTHONG BA'I PHYIR TE, DE DAG KYANG DE LTA BU YIN NA NI DE
DANG 'DRA BAR DMIGS PAR 'GYUR BA ZHIG NA, DE LTA MA YIN PAR
MTHONG BAS, RGYU MTSAN GZHAN GRUB PA YIN NO ZHE NA, GZHAN LA

YANG RANG GI KUN NAS SLONG BAR BYED PA'I SEMS YANG DAG PAR MYONG
BA MED PAS 'DRA LA, RNAM PAR RIG BYED DU SNANG BA'I SHES PA RANG
GI SEMS KYI G-YO BA'I RGYU MTSAN CAN DAG KYANG KHA NANG DU BLTAS
PA'I SNANG BAS YIN PAR RTOGS PA'I PHYIR KHA PHYIR PA LTAS PA'I

SNANG BA DAG RGYU MTSAN GZHAN LAS SKYE BAR 'GYUR RO, ,KHA PHYIR
BLTAS PA'I SNANG BA DAG RGYU MTSAN MED PA KHO NAR CI STE MI 'DOD
CE NA, RGYU MTSAN MED PA NYID YIN NA THAMS CAD RGYU MTSAN NYID DU
THAL BAR 'GYUR RO, ,RNAM PAR CHAD PA DANG RNAM PAR MA CHAD PAR
SNANG BAS

BYAS PA'I KHYAD PAR NI SHES PA DAG PA'I RGYU MTSAN G-YO BA NYID
THA DAD PAR RNAM PAR 'BYED PA MA YIN NO, ,DES NA RNAM PAR MA CHAD
PAR SNANG BA DAG KYANG RGYU MTSAN MED PA NYID DU 'GYUR TE, KHYAD
PAR MED PA'I PHYIR RO, ,DE LTA BAS NA SNANG BA'I KHYAD PAR RNAM

PAR MA CHAD PA'I KHYAD PAR CAN NI G-YO BA SNGON DU 'GRO BA CAN MA
YIN NO, ,'O NA CI ZHE NA, RNAM PAR CHAD PA LA, YANG BYA BA'I
KHYAD PAR DU SNANG BA KHO NA YIN NO, ,MDA' DANG RDO 'PHANGS PA
DANG, SGYOGS DANG SPRUL PA DANG, GZHAN GYIS RAB TU BSKYOD PA LA
SOGS

@356B PA'I BYA BA'I KHYAD PAR DU SNANG BA CAN RNAMS, YUL CHAD PAR
SNANG YANG G-YO BA SNGON DU 'GRO BA CAN YIN PA'I PHYIR LA, GZHAN
GYIS BYAS PA'I G-YO BA LA SOGS PA RNAM PAR MA CHAD PA YIN YANG DE
SNGON DU 'GRO BA CAN MA YIN PA'I PHYIR RO, ,DE LTA BAS NA 'DIR
BYA BA'I

KHYAD PAR TZAM GYIS G-YO PA RTOGS PA YIN PAR RIGS SO, ,DE LA 'GA'
ZHIG SNGON DU 'GRO BA CAN MA YIN BA NYID YIN NA, 'GA' YANG DE
SNGON DU 'GRO BA CAN DU MI 'GYUR TE, KHYAD PAR MED PA'I PHYIR RO,
,DE LTA BAS NA BYA BA'I KHYAD PAR GYI SPYI NI G-YO BA'I SPYI

RTOGS PAR BYED PA YIN NO, ,DE LA JI LTAR BYA BA DMIGS LA BA DAG
NYID LA G-YO BA MI DMIGS PA'I PHYIR, GZHAN LA G-YO BA RTOGS PA
LTAR, BYA BAR SNANG BA DMIGS PA LA YANG DE DANG 'DRA'O, ,PHA ROL
PO YANG GZHAN GYI BRJOD PA DANG BYA BA DAG RGYU MTSAN

MED PAR CI STE MI 'DOD DE 'DI NI MTSUNGS SO, ,DES NA GDON MI ZA
BAR DE GNYIS NI G-YO BA'I RGYU MTSAN CAN YIN PA'I PHYIR DE MED NA
MI 'BYUNG NGO ZHES BYA BA 'DI BRJOD DGOS SO, ,PHA ROL PO YANG DER
SNANG BA DAG LA DE DANG 'DRA PAR SMRA BAR 'GYUR BAS 'DI DAG NI

PHAN TSUN KHYAD PAR MED DO, ,GAL TE DER SNANG BA DAG G-YO BA'I
RGYU MTSAN CAN NYID YIN PAR SMRA BA NA, RMI LAM GYI LA YANG CI'I
PHYIR MI SMRA ZHE NA, THAMS CAD MTSUNGS TE, PHA ROL PO YANG RMI
LAM NA GZHAN GYI BYA BA DANG TSIG DMIGS PA DAG G-YO BA'I RGYU
MTSAN CAN

YIN PAR CI STE MI SMRA, GAL TE DE DAG MED PA'I PHYIR RO ZHE NA,
DE BZHIN DU DMIGS PA MTSUNGS NA CI STE MED, GAL TE MI GNYID KYIS
ZIL GYIS NON PA'I PHYIR, DON GYIS STONG PA'I RNAM PAR SHES PA
'BYUNG NGO ZHE NA, PHA ROL PO'I LTAR NA YANG, DE KHO NA'I PHYIR

GZHAN GYI DBANG GIS STONG PA'I RNAM PAR SHES PA 'BYUNG BAR 'GYUR
RO, ,GAL TE RMI LAM NA YANG SHES PA DON DANG LDAN PA YIN LA, DE'I
TSE DMIGS PA RNAMS KYANG RGYUD GZHAN NYID YIN NO ZHE NA, GAL TE
PHA ROL PO LA BSNGO BA'I PHYIR, LUNG DANG RIGS PA DANG BRAL

@357A *, ,BA'I PHYIR RGOL BA DAM PA MA YIN PA DE LTA BU LA RTEN
PAR BYED NA NI, PHA ROL PO YANG DE GZHAN GYI DBANG CAN DU 'DOD PA
LA SU YANG ZLOG PAR MI BYED DO, ,'DI 'BA' ZHIG GI LTAR NA DE LTA
BU'I SHES PA THAMS CAD RGYUD GZHAN DBANG CAN YOD BA

KHO NA YIN TE, KHYAD PAR NI MNGON SUM DANG BRGYUD PA 'DI YOD DO,
,RES 'GA' NI RMI LAM NA YANG YOD PA MNGON SUM DE RGYUD GZHAN GYI
DBANG CAN DU 'DOD PA KHO NA STE, LHA LA SOGS PA'I BYIN GYI RLABS
KYIS RMI LAM MTHONG BA'I PHYIR RO, ,DE BAS NA 'DI'I

'DI NI RGOL BA DAM PA MA YIN PA LA BRTEN PA MA YIN NO, ,RE ZHIG
BYA BA DE NYID KYIS KYANG SEMS DE CI STE RTOGS PAR BYED, SEMS KYI
'BRAS BU YIN PA'I PHYIR RO, ,DE'I 'BRAS BU YIN PA NI SEMS GZHAN
LA YANG 'DRA BAS CI STE RTOGS PAR MI BYED, GZHAN YANG GAL TE BYA
BA

DE RANG YOD PA TZAM GYIS RANG GI RGYUD RTOGS PAR BYED NA NI, MI
DMIGS PAS KYANG DE LTA BU RTOGS PAR 'GYUR RO, ,GAL TE RTAGS NI
SHES PA LA LTOS PA'I PHYIR MI 'GYUR RO ZHE NA, DE LA DE'I TSE
GZHAN GYI SEMS LAS NI BYA BA'O, ,BYA BA LAS NI SHES PA'O, ,SHES

PA LAS NI DE RTOGS PA'O ZHES BYA BA BRGYUD PA 'DIS CI ZHIG BYA,
BYA BAR SNANG BA GZHAN GYI SEMS LAS RAB TU SKYE BA'I CHOS CAN GYI
SHES PA KHO NA 'DI RTOGS PAR BYED PA YIN PAR 'GYUR TE, DE RTOGS
PA NI THA MAR YANG DE LA BRTEN PA'I PHYIR RO, ,G-YO BA TZAM

GYIS SPYI NI BYA BA DANG BRJOD PA'I SHES PA SPYI'I RGYU YIN PAS
'BRAS BU'I RGYU RTOGS PA YIN NO, ,DE LA BDAG NYID KYI G-YO BA'I
RGYU MTSAN CAN NI KHA NANG DU BLTAS PAR 'JUG LA, GZHAN NI GZHAN
DU YIN TE, KHYAD PAR 'DI NI PHAL CHE BA'I DBANG DU BYAS PA

YIN NO, ,'DI DAG GI RGYU DANG 'BRAS BU'I NGO BO DE NI GNYID LOG
PA LA SOGS PA'I GNAS SKABS DANG GZHAN NA YANG MTSUNGS SO, ,'KHRUL
PA'I GNAS SKABS NA NI BDAG NYID JI LTA BA BZHIN GYI RKYEN GYI
KHYAD PAR LA NYE BAR BRTEN PA'I PHYIR GZHAN GYI

@357B G-YO BA LA SOGS PA'I RGYU MTSAN GYIS 'BYUNG BA'I RNAM PAR
SHES PA'I BAG CHAGS DE DAG KHO NA RES 'GA' GZHAN GYIS NYE BAR
SBYAR BA LA SOGS PAS BAR DU CHOD KYANG 'JUG PA RNYED PAR 'GYUR
GYI, NYE BAR SBYOR BA GTAN MED PA NI MA YIN NO, ,DE'I PHYIR NA
GNAS

SKABS THAMS CAD DU BYA BA LA SOGS PA'I RNAM PAR RIG BYED KYIS
SEMS KYI G-YO BA RJES SU DPAG PAR BYA BA KHO NA YIN NO, ,BYA BAS
G-YO BA RTOGS NA NI, GNYID LOG PA DANG, GZHAN NA RTOGS PAR 'GYUR
RO, ,YANG NA NI NAM YANG MI 'GYUR TE,

GZHAN GYI G-YO BA MED PAR YANG BYA BA DMIGS PA 'BYUNG BA'I PHYIR
RO, ,DMIGS PA 'BYUNG BAR 'GYUR GYI BYA BA NI MA YIN NO, ,BYA BAS
NI G-YO BA RTOGS PAR BYED NA 'KHRUL BA'I GNAS SKABS NA NI BYA BA
YANG MED DO, ,DON GYIS STONG PA'I SHES PA 'BYUNG

BA'I PHYIR NYES PA MED DO, ,RNAM PA THAMS CAD DU THA SNYAD GDAGS
PA MTSUNGS PA LAS RES 'GA' NI SHES PA DON GYIS STONG NGO, ,GZHAN
NI GZHAN DU YIN NO ZHES BYA BA'I DBANG 'DI GA LAS THOB, GAL TE
GNYID LA SOGS PAS GNAS SKABS 'GYUR

BA YIN NO ZHE NA, GAL TE 'DI LTA BU SRID PA YONG NA MA RIG PAS
DKRUGS PA'I PHYIR DE LTAR 'BYUNG DU ZAD MOD, DE LTA NA NI DON
GZHAN DU SMRA BA NYAMS PAR 'GYUR BAS GLAGS DU MA SBA BAR MI NUS
PA CAN TSEGS CHEN PO CAN 'DI LAN GDAB BA GCIG GIS NGES PAR

CHOMS PAR 'GYUR RO, ,CI GA DE DAG MTHONG BAS LUS DANG NGAG GI
RNAM PAR RIG BYED DAG LAS RAB KUN NAS SLONG BAR BYED PA'I RJES SU
DPAG PAR RIGS PA MA YIN NAM, RGYUD GZHAN DANG 'BREL BA'I RNAM PAR
RIG BYED DU SNANG BA'I SHES PA DAG NI GZHAN GYI RNAM

BAR RIG BYED DAG YIN BAR 'OS PA MA YIN TE, DE DAG NI NYE BAR LEN
PA DANG NYE BAR LEN PA LAS BYUNG BA MA YIN PA'I PHYIR RO ZHE NA,
GZHAN GYI SEMS KYIS KUN NAS BSLANG BA'I RNAM PAR RIG BYED KYI NGO
BO CAN NYID YIN PA'I PHYIR, DER SNANG BA'I SHES PAS KUN NAS

@358A *, ,SLONG BAR BYED PA'I SEMS RTOGS PAR BYED DO ZHAS NI MI
ZER RO, ,'O NA CI ZHE NA, DE'I 'BRAS BU YIN PA'I PHYIR RO, ,RNAM
PAR RIG BYED DAG NI BYA BA DANG TSIG GI RNAM PA CAN GYI SHES PA,
KUN NAS SLONG BAR BYED PA'I SEMS KYI RGYUD LAS SKYES PA DAG KHO
NA YIN

NO; ;KUN NAS SLONG BAR BYED PA'I SEMS KYANG DE DAG GI NI NYE BAR
LEN PA'I RGYU KHO NA YIN LA, RGYUD GZHAN GYI SHES PA DAG NI BDAG
PO'I RKYEN YIN NO, ,RNAM PAR RIG BYED KYI NYE BAR LEN PAS BSKYED
PA DE DAG LA 'BREL BA DES KYANG NYE BAR GDAGS PAS RNAM PAR RIG
BYED DAG

YIN PAR 'GYUR RO, ,BDAG DANG GZHAN LA RANG RANG GI SNANG BA NYAMS
SU MYONG MOD KYI, RAB RIB CAN NYID KYIS ZLA BA GNYIS MTHONG BA
BZHIN DU RNAM PAR SHES PA DE LTA BU'I RGYU'I BAG CHAGS SKYE BA'I
RANG BZHIN GYI KHYAD PAR THOG MA MED PA'I DUS LAS DON GCIG 'DZIN
PAR NGES

PA'I PHYIR RO, ,RGYU GCIG LAS SKYES PAS RANG DANG GZHAN GYI RNAM
PAR RIG BYED KYI SHES PA DAG LA RNAM PAR RIG BYED DU NYE BAR
'DOGS SO, ,CI STE BYA BA LA SOGS PAR SNANG BA'I RNAM PAR SHES PA
'BRAS BU'I RTAGS LAS SKYES PA GZHAN GYI SEMS SHES PA DE DAG

GZHAN GYI SEMS YUL DU BYED DAM, 'ON TE MA YIN TE, YUL DU BYED NA
NI DON GZHAN YIN PAR 'GYUR RO, ,YUL DU MI BYED NA NI SHES PAS PHA
ROL GYI SEMS YOD PA JI LTAR SHES TE, DE'I NGO BO NYID MA SHES PAR
DE 'GRUB PA MI SRID PA'I PHYIR RO ZHE NA, 'DI YANG THAL BAR 'GYUR
BAR

MTSUNGS TE, BYA BA DANG TSIG DAG GIS GZHAN GYI SEMS RTOGS PA LTAR
NA YANG DE'I NGO BO NYID YUL DU BYED NA NI, DE'I TSE RANG GI SEMS
SHES PA BZHIN DU DE'I RNAM PA YANG SHES PAR THAL BAR 'GYUR RO,
,DE MI SHES NA NI DES DE'I NGO BO NYID JI LTAR 'DZIN, GAL TE
RTAGS KYIS NI SPYI RTOGS PA'I

PHYIR RNAM PAR RTOGS PA MA YIN NO ZHE NA, SPYI DE CI GZHAN GYI
SEMS NYID YIN NAM, 'ON TE GZHAN ZHIG GAM, 'ON TE BRJOD DU MI RUNG
BA ZHIG YIN, GZHAN NYID DANG BRJOD DU MI RUNG BA NYID DAG CIG YIN
NA NI 'DIS SPYI DE KHO NA GZUNG GI ,GZHAN GYI SEMS NI MA YIN NA,
JI LTAR 'DIS DE

@358B RTOGS PAR 'GYUR, SPYI GZHAN GYI SEMS NYID KYANG MA YIN TE,
DE YOD NA DE'I RNAM PA YANG SHES PAR THAL BAR 'GYUR RO ZHES BSHAD
ZIN TE, 'DI NI RJES SU DPAG PA'I TSUL YANG MA YIN NO, ,RJES SU
DPAG PA NI DON GYI RANG GI NGO BO 'DZIN PAR BYED PA MA YIN TE,
MNGON SUM DANG 'DRA BAR SNANG

PA KHYAD PAR MED PA LA SOGS PAR THAL BAR 'GYUR BA'I PHYIR RO,
,DE'I PHYIR 'DI NI TSAD MA NYID MA YIN NO, ,DE'I RANG GI NGO BO
MI 'DZIN KYANG MNGON PAR 'DOD PA'I DON LA MI SLU BAS TSAD MA NYID
YIN PA'I PHYIR RO, ,DU BA LA SOGS PA'I RTAGS LAS SKYES PA YANG ME
LA SOGS PA'I RANG GI NGO BO'I

YUL CAN MA YIN TE, MTHONG BA DANG KHYAD PAR MED PAR THAL BAR
'GYUR BA'I PHYIR RO, ,RJES SU DPAG PA 'DAS PA LA SOGS PA DANG,
NGO BO NYID MED PA DAG LA YANG 'JUG PAR MI 'GYUR BA'I PHYIR DANG,
DON BYED PAR THAL BAR 'GYUR BA'I YANG PHYIR RO, ,GZHAN GYI SEMS
RJES SU DPAG

PA LA YANG MNGON PAR 'DOD PA'I DON LA MI SLU BA YOD PA KHO NA
STE, 'JUG PAR BYED PA DE'I SGO NAS SROG CHAGS GZHAN YOD PAR RTOGS
NAS YANG NAS YANG DU THA SNYAD DAG LA 'JUG NA, DE'I DBANG GIS
'BYUNG BA'I DON THOB PA'I PHYIR RO, ,'JIG RTEN NI 'BRAS BU DE
TZAM LA SEMS SHING SROG

CHAGS GZHAN RJES SU DPAG PA LA 'JUG PA'I YANG PHYIR TE, SKYES BU
DON PHYI MA'I KHYAD PAR DU SNANG BA'I SHES PA MYONG BA TZAM GYIS
RE BA MED PA NYID KYI PHYIR RO, ,SHES PA SNGA MAS THA SNYAD
RDZOGS PAS DON BYAS PA NYID TSAD MA NYID DU GRUB PA'I PHYIR RO, ,
RMI LAM NA YANG SHES PA SNGA MA

LAS DON PHYI MAR SNANG BA'I SHES PA SKYE BA MA YIN NA MA, DE TZAM
GYIS NI SHES PA SNGA MA TSAD MA YIN PAR 'OS PA MA YIN TE, DE'I
TSE SHES PA THAMS CAD 'KHRUL BA YIN PA'I PHYIR RO ZHE NA, 'DIR
RNAM PAR RIG BYED KYI SHES PA NI NAM YANG SEMS KYI G-YO PA'I
DBANG MED PAR MI

'BYUNG BAS, DE DAG GIS KYANG DI DAG RJES SU DPOG PAR BYED DO,
,'KHRUL PA'I DBANG GIS NI RES 'GA' BAR DU CHOD KYANG 'BYUNG STE,
DE DAG GI DBANG GIS STONG PA NI MA YIN GYI MNGON SUM DANG BRGYUD
PA ZHES PA'I KHYAD PAR 'DI NI YOD DO ZHES BSHAD ZIN TO, ,DE LA JI
LTAR RNAM PAR RIG BYED

@359A *, ,KYI SHES PA SNGA MA RNAMS BRGYUD DE G-YO BA'I DBANG GIS
SKYE BA LTAR, DE'I 'OG ROL GYI GNAS SKABS NA YOD PA DAG KYANG DE
DANG 'DRA'O, ,RNAM PAR RIG BYED KYI SHES PA'I RTEN G-YO BA'I GNAS
SKABS PHYI MA'I SEMS KYI RGYUD KHO NA LAS BRGYUD DE SKYE'O, ,DE
YANG RJES SU DPAG PA CI

'DRA BA DE LTA BU'I MI SLU BA DANG, THA SNYAD KYANG YOD PA KHO NA
YIN PAS CIS KYANG MI GZUNG NGO, ,GZHAN GYI SEMS KYI RJES SU DPAG
PA NI DE'I RANG GI NGO BO MI 'DZIN KYANG MI SLU BA'I PHYIR DE
LTAR TSAD MA NYID YIN DU CHUG NA GZHAN GYI SEMS MNGON SUM DU SHES
PA RNAMS KYIS GO, ,JI LTAR, GAL TE GZHAN GYI

SEMS KYIS RANG GI NGO BO MNGON SUM DU SHES PAR GYUR NA NI DE'I
GZUNG BA DON GZHAN YIN PAR 'GYUR RO, ,MI SHES NA NI DE DAG JI
LTAR MNGON SUM DU SHES PA YIN, JI LTAR MNGON SUM GYI DON GYI RANG
GI NGO BO MI 'DZIN PAR YANG 'GYUR, 'ON TE MI 'DZIN NA NI JI LTAR
TSAD MA YIN ZHE NA, GNAS MA GYUR BA'I PHYIR RNAL

'BYOR PA GZUNG BA DANG 'DZIN PA'I RNAM PAR RTOG PA MA SPANGS PA
RNAMS KYIS GZHAN GYIS SEMS SHES PA YANG, THA SNYAD LA MI SLU BA
NYID KYIS GZUGS LA SOGS PA MTHONG BA BZHIN DU TSAD MA NYID YIN
NO, ,RNAL 'BYOR GYI STOBS KYIS NI DE DAG LA SHES PA GZHAN GYI
SEMS KYI RNAM PA'I BYE BRAG GI ,RJES

SU BYED PA GSAL BAR SNANG BA 'BYUNG BAR 'GYUR TE, LAS DANG LHA LA
SOGS PA'I BYIN GYI RLABS KYI STOBS KYIS RMI LAM BDEN PA MTHONG BA
BZHIN NO, ,DE DAG LA YANG GZHAN GYI SEMS KYI YUL CAN NYID KYI
SHES PA 'BYUNG BA NI MA YIN TE, DE DAG KYANG RANG GI SEMS SNANG
BA DE DANG, RNAM PA MTSUNGS PA KHO NA NYID

SHES PA LAS, GZHAN GYI SEMS SHES PA ZHES BYA BA NGES PAR GZUNGS
BAS THA SNYAD 'DOGS SO, ,MNGON SUM DU NI DE'I RNAM PA'I RJES SU
BYED PA GSAL BAR SNANG BA'I PHYIR DANG, MI SLU PA'I TSAD MA ZHES
BYA BAR 'DOD DO, ,BCOM LDAN 'DAS KYIS DON THAMS CAD THUGS SU
CHUNG PA NI BSAM GYIS MI KHYAB STE, RNAM

PA THAMS CAD DU SHES PA DANG BRJOD PA'I YUL LAS 'DAS PA'I PHYIR
RO, ,RGYUD GZHAN GRUB PA ZHES BYA BA'I RAB TU BYED PA SLOB DPON
DHARM'A K'I RTIS MDZAD PA RDZOGS SO,, ,,RGYA GAR GYI MKHAN PO BI
SHUDDHA SIm HA DANG, ZHU CHEN GYI LO TZ'A BA DGE SLONG DPAL
BRTZEGS KYIS BSGYUR CING ZHUS TE GTAN LA PHAB BA'O,, ,,