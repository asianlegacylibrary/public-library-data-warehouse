@318B `, ,DGONGS PA NGES PAR 'GREL PA'I MDO LAS 'PHAGS PA BYAMS PA'I
LE'U'I BSHAD PA BZHUGS SO, ,#, ,'PHAGS PA DGONGS PA NGES PAR
'GREL PA'I MDO LAS, 'PHAGS PA BYAMS PA'I LE'UR NYE TSE BSHAD PA,
BAM PO DANG PO, 'PHAGS

PA BYAMS PA LA PHYAG 'TSAL LO, ,CHOS GDAGS PA RNAM PAR GZHAG PA
LAS BRTZAMS NAS, RNAL 'BYOR GYIS YONGS SU BSDUS PA'I ZHI GNAS
DANG LHAG MTHONG GI LAM GYI RAB TU DBYE BA RIG PAR BYA'O ZHES BYA
BAS NI, NGO BO NYID DANG, SBYOR BA'I RGYU DANG, 'THOB PA DANG,
'THOB

PA'I THABS DANG, CHUD MI ZA BAR BYA BA'I PHYIR GDAGS PA GTAN LA
DBAB PAS RNAL 'BYOR GYI LAM STON TE, DE LA RNAL 'BYOR GYIS YONGS
SU BSDUS PA NYID NI ZHI GNAS DANG LHAG MTHONG GI LAM GYI NGO BO
NYID DO, ,'DI RNAL 'BYOR ZHES BYA BA NI TSUL KHRIMS KYI PHUNG PO
YIN PAR

DGONGS SO, ,TSUL KHRIMS KYI PHUNG POS YONGS SU BSDUS PA TING NGE
'DZIN DANG, SHES RAB KYI PHUNG PO'I NGO BO NYID KYIS ZHI GNAS
DANG LHAG MTHONG GI LAM GYI RAB TU DBYE BA NI NGO BO NYID LA SOGS
PA YIN PAR RIG PAR BYA'O, ,YANG NA RNAL 'BYOR NI RIGS PA YIN TE,
RIGS PA BZHIS

BSDUS PA'I ZHI GNAS DANG LHAG MTHONG GI LAM GYI YIN PAR SBYAR RO,
,DGONGS PA NGES PAR 'GREL PA ZHES BYA BA NI DGONGS PA ZAB MO NGES
PAR BKROL BAS, NYON MONGS PA DANG SHES BYA'I SGRIB PA'I MDUD PA
GCOD PA ZHES BYA BA'I DON TO, ,MDO ZHES BYA BA NI NGES PAR MA LUS
PAR SMOS PA NYID

KYIS SO, ,BCOM LDAN 'DAS LA BYANG CHUB SEMS DPA' BYAMS PAS ZHU BA
ZHUS PA NI, ZHI GNAS DANG LHAG MTHONG GI LAM 'DI NI BYANG CHUB
CHEN PO DANG NYE BA'I RGYU YIN LA, 'PHAGS PA BYAMS PA YANG BYANG
CHUB CHEN PO DANG NYE BA YIN PAS, BCOM LDAN 'DAS LA ZHU BA ZHUS
SO, ,

DE LTAR ZHI GNAS DANG LHAG MTHONG GI LAM GYI NGO BO NYID NGES PAR
BYAS NAS, BCOM LDAN 'DAS BYANG CHUB SEMS DPA' CI LA GNAS ZHES BYA
BA LA SOG PAS SBYOR BA'I RGYU ZHUS TE, SBYOR BA'I RGYU NI GNAS
DANG, RTEN DANG, DMIGS PAS STON TO, ,BYAMS PAS CHOS GDAGS PA RNAM
PAR

@319A *, ,GZHAG PA DANG, BLA NA MED PA YANG DAG PAR RDZOGS PA'I
BYANG CHUB TU SMON LAM MI GTONG BA LA GNAS SHING BRTEN NAS SO
ZHES BYA BA NI ZHI GNAS DANG LHAG MTHONG GI GNAS KYIS SBYOR BA'I
RGYU DANG, RKYEN GYIS SBYOR BA'I RGYU STON TE, CHOS GDAGS PA RNAM
PAR GZHAG PA NI

BSHAD PA'I CHOS KYI TSOGS YIN PA'I PHYIR, GNAS KYI RGYU YIN NO,
,BLA NA MED PA YANG DAG PAR RDZOGS PA'I BYANG CHUB NI RTOGS PA'I
CHOS KYI SKU YIN PA'I PHYIR, DER SMON PA NI RTEN GYI RGYU YIN TE,
SMON LAM NI BYANG CHUB CHEN PO 'DREN PAR BYED PA'I CHOS THAMS CAD
KYI SNGON DU 'GRO BA YIN

PA'I PHYIR RO, ,BCOM LDAN 'DAS KYI ZHI GNAS DANG LHAG MTHONG GI
DMIGS PA'I DNGOS PO BZHI PO 'DI LTA STE ZHES BYA BA LA SOGS PA
YONGS SU ZHUS PAS NI, DMIGS PAS SBYOR BA'I RGYU STON TO, ,RNAM
PAR RTOG PA DANG BCAS PA'I GZUGS BRNYAN DANG, RNAM PAR MI RTOG
PA'I GZUGS

BRNYAN DANG DNGOS PO'I MTHA' DANG, DGOS PA YONGS SU GRUB PA ZHES
BYA BA LA, GZUGS BRNYAN ZHES BYA BA NI 'DRA BA ZHES BYA BA'I THA
TSIG GO, ,GANG GI GZUGS BRNYAN ZHE NA, SEMS KYI STE, SNANG BA
THAMS CAD NI DE NYID YIN PA'I PHYIR RO, ,DMIGS PA LA SNGON DU
PHYOGS PA NI, RNAM

PAR RTOG PA DANG BCAS PA'I GZUGS BRNYAN NO, ,NANG DU BSDUS PA NI
RNAM PAR MI RTOG PA'I GZUGS BRNYAN NO, ,DNGOS PO NI KUN GZHI RNAM
PAR SHES PA STE, DE LA GNAS DANG DMIGS PA DANG BCAS PA'I SEMS
DANG LAS BYUNG BA DAG RGYU DANG 'BRAS BU'I DNGOS POS GNAS PA'I
PHYIR RO, ,

DE'I MTHA' YONGS SU ZAD PAS NI DNGOS PO'I MTHA' NYID DE, ,GNAS
GYUR PA CHOS KYI SKU ZHES BYA BA'I THA TSIG GO, ,DGOS PA YONGS SU
GRUB PA YANG BDAG DANG GZHAN GYI BYA BA GRUB PAS, SHES BYA THAMS
CAD LA THOGS PA MED PA DANG, CHAGS PA MED PA'I YE SHES MTHONG BA
'JUG PA NI DGOS PA

YONGS SU GRUB PA YIN PAR BSTAN TO, ,DE LA ZHES BYA BA LA SOGS PAS
NI DMIGS PA BZHI PO DE DAG LAM GANG GIS DMIGS PA DU DAG LAGS ZHES
ZHUS SO, ,BKA' STZAL PA GCIG STE, 'DI LTA STE, RNAM PAR MI RTOG
PA'I GZUGS BRNYAN NO ZHES BYA BA NI ZHI GNAS KYI DMIGS PA STE,
ZHI

@319B GNAS NI NANG DU LTA STE, 'JUG PA'I PHYIR NANG DU BSDUS PA
YIN NO, ,DU ZHIG LHAG MTHONG GI DMIGS PA LAGS ZHES BYA BA LA SOGS
PAS GCIG KHO NA STE 'DI LTA STE, RNAM PAR RTOG PA DANG BCAS PA'I
GZUGS BRNYAN NO ZHES GSUNGS PA NI, LHAG MTHONG GI STE, DMIGS PA
LA RNAM PAR DPRO [?]

BA NYID MTSAN MAR 'DZIN PA'I PHYIR RO, ,DU ZHIG DE GNYI KA'I
DMIGS PA LAGS, BKA' STZAL PA GNYIS TE, GNYIS GANG ZHE NA, 'DI LTA
STE, DNGOS PO'I MTHA' DANG, DGOS PA YONGS SU GRUB PA'O ZHES
GSUNGS PA NI, DE GNYIS SPANGS PA DANG, YE SHES KYI NGO BO NYID
YIN PA'I PHYIR,

ZHI GNAS DANG LHAG MTHONG ZUNG DU 'BREL BA'I LAM GYI DMIGS PA
NYID YIN PAR GSUNGS TE, MTHAR THUG PA'I 'BRAS BU YIN PA'I PHYIR
RO, ,ZHI GNAS DANG LHAG MTHONG GI LAM GYI NGO BO NYID DANG, SBYOR
BA'I RGYU NGES PAR BYAS NAS, DA NI BYANG CHUB SEMS DPA' ZHI GNAS
YONGS SU BTZAL BAR BYA BA

DANG; JI LTAR LHAG MTHONG LA MKHAS PAR BYA BA BSTAN PA'I PHYIR,
BCOM LDAN 'DAS BYANG CHUB SEMS DPA' ZHI GNAS DANG LHAG MTHONG GI
DMIGS PA'I DNGOS PO BZHI PO DE DAG LA BRTEN CING GNAS NAS, JI
LTAR ZHI GNAS YONGS SU TSOL BAR BGYID PA DANG, LHAG MTHONG LA
MKHAS PA LAGS

ZHES GSUNGS PAS DE GNYIS KYI THOB PA ZHUS SO, ,ZHI GNAS NI SEMS
KYI YONGS SU GDUNG BZHI BA'I NGO BO NYID YIN PA'I PHYIR, ,BYANG
CHUB SEMS DPA' YONGS SU BTZAL BAR BYA BA YIN LA, LHAG MTHONG NI
CHOS RAB TU RNAM PAR 'BYED PA'I NGO BO NYID YIN PA'I PHYIR, DES
DE LA MKHAS PAR BYA DGOS

PAR BSTAN PA'I PHYIR BYAMS PA NGAS ZHES BYA BA LA SOGS PA GSUNGS
SO, ,CHOS GDAGS PA RNAM PAR GZHAG PA ZHES BYA BA NI SPYIR BSTAN
TE, MING GI TSOGS DANG, TSIG GI TSOGS DANG, YI GE'I TSOGS KYI
GDAGS PAS CHOS RNAMS SPYIR RNAM PAR GZHAG PA'O, ,MDO'I SDE LA
SOGS PA NI BYE

BRAG TU BSTAN PA'O, ,MDO'I SDE LA SOGS PA SPYI DANG BYE BRAG TU
BSTAN PA DE DAG LEGS PAR THOS PA DANG LEGS PAR GZUNG BA DANG KHA
TON BYANG BAR BYAS PA DANG, YID KYIS LEGS PAR BRTAGS PA DANG,
MTHONG BAS SHIN TU RTOGS PAR BYAS PA JI LTAR ZHI GNAS KYI SBYOR
BA'I RGYU GYUR CE NA, DE GCIG

@320A *, ,PU DBEN PAR 'DUG STE ZHES BYA BA LA SOGS PA GSUNGS SO,
,GCIG PU ZHES BYA BA NI LUS DBEN PA'I PHYIR RO, ,DBEN PA ZHES BYA
BA NI SEMS DBEN PA'I PHYIR RO, ,SEMS GANG GIS CHOS DE DAG YID LA
BYED PA'I SEMS DE YANG CHOS KYI NGO BO NYID YIN LA, CHOS RNAMS

KYANG SEMS KYI NGO BO NYID YIN PAR BSTAN PA'I PHYIR, DE LTAR
ZHUGS SHING SA DE LA NA MANG DU GNAS PA DE LA ZHES BYA BA LA SOGS
PA GSUNGS SO, ,LUS SHIN TU SBYANGS PA NI LUS DBEN PA LAS SKYES
PA'O, ,SEMS SHIN TU SBYANGS PA NI SEMS DBEN PA LAS SKYES PA'O,
,YANG NA GNYEN PO

CHOS YID LA BYED PA JI SKAD BSTAN PA THOB PAS BSGOMS PAS SPANG
BAR BYA BA'I NYON MONGS PA BSRABS PA'I PHYIR, ,LUS SHIN TU
SBYANGS PA YIN NO, ,MTHONG BAS SBYANG BAR BYA BA'I NYON NONGS PA
BSRABS PA'I PHYIR, SEMS SHIN TU SBYANGS PA YIN TE, LUS NGAL BA
MED PA'I PHYIR DANG, SEMS

YONGS SU GDUNG BA MED PA'I PHYIR LUS DANG SEMS SHIN TU SBYANGS PA
NI ZHI GNAS ZHES BYA'O, ,DE LTAR NA ZHES BYA BA LA SOGS PAS NI
BYANG CHUB SEMS DPA' CHOS YID LA BYED PA KHO NAS ZHI GNAS YONGS
SU TSOL BAR BYED PA YIN GYI GZHAN GYI NI MA YIN NO ZHES NGES PAR
BYED DO, ,YANG BYANG CHUB

SEMS DPA' LHAG MTHONG LA MKHAS PA YIN PAR BSTAN PA'I PHYIR, ,DE
LUS SHIN TU SBYANGS PA DANG ZHES BYA BA LA SOGS PA GSUNGS SO, ,DE
ZHES BYA BA NI BYANG CHUB SEMS DPA' YIN PAR SBYAR TE, BYANG CHUB
SEMS DPA' DE LUS SHIN TU SBYANGS PA DANG, SEMS SHIN TU SBYANGS PA
LA THOB PA

DE LA GNAS SHING BRTEN NAS SO, ,JI LTAR BSAMS PA'I CHOS ZHES BYA
BA NI PHYIN CI MA LOG PAR YID LA BYAS PA DAG GO, ,DE DAG NYID CES
BYA BA NI SNGAR BSTAN PA RNAMS SO, ,NANG DU ZHES BYA BA NI PHYIR
ROL TU MA GYUR PA'O, ,TING NGE 'DZIN GYIS SPYOD YUL GZUGS BRNYAN
DU MNYAM PAR GZHAG PA'I SEMS KYI

GZUGS BRNYAN DU GYUR PA'I CHOS RNAMS LA, ,SO SOR RTOGS PAR BYED
PA NI RAB TU RNAM PAR 'BYED PAR BYED PA'O, ,MOS PAR BYED PA NI
NGES PAR BYED PA'O, ,RTOGS PA'I GNAS SKABS NA RNAM PA MED PA'I
CHOS RNAMS RNAM PA DANG BCAS PA'I SEMS DANG GCIG TU BYAS TE, JI
LTAR SO SOR BRTAGS PA

@320B DANG MOS PAR BYAR RUNG ZHE NA, DE'I PHYIR SEMS KYI RNAM PAR
SPANGS NAS ZHES BYA BA GSUNGS TE, SEMS KYI RNAM PA NI LOG PAR
SNANG BA YIN PA'I PHYIR RO, ,'ON TING NGE 'DZIN DANG, SHES RAB NI
SA MANG PO PA MA YIN PA'I PHYIR, RTAG TU SEMS DANG 'JUG PA YIN
PAS, SEMS KYI RNAM PA MED NA CI

LTAR DE GNYIS 'JUG PAR 'GYUR TE, 'DI LTAR ZHI GNAS NI TING NGE
'DZIN YIN LA LHAG MTHONG NI SHES RAB YIN PAS, DE GNYIS MED NA CI
LTAR, CHOS RNAMS SEMS KYI GZUGS BRNYAN DU SO SOR BRTAG PAR RUNG
ZHE NA, 'DIR RNAL 'BYOR SPYOD PAS SMRAS PA, SEMS GANG YIN PA DANG
TING NGE 'DZIN

GANG YIN PA DANG, SHES RAB GANG YIN PA DANG, CHOS DE DAG GANG DAG
YIN PA DE DAG THAMS CAD NI, RTOGS PA'I GNAS SKABS NI, SEMS LAS
PHYI ROL TU GYUR PA MA YIN PA'I PHYIR, SEMS BZHIN DU NGO BO NYID
MED PA DAG YIN NO, ,SEMS KYI NGO BO NYID MED PA NI, SEMS KYI SEMS
MED

PA NYID YIN TE, DE SKAD DU SHES PA RAB KYI PHA ROL TU PHYIN PA
LAS KYANG SEMS DE NI SEMS MED PA YIN TE, SEMS KYI RANG BZHIN 'OD
GSAL BA YIN NO ZHES GSUNGS SO, ,DE'I PHYIR SEMS KYIS RNAM PAR
SPANGS NAS ZHES BYA BA GSUNGS SO, ,TING NGE 'DZIN GYI SPYOD YUL
GZUGS BRNYAN ZHES

BYA BA NI SEMS LAS PHYI ROL TU MA GYUR PA RNAMS SO, ,DE DAG LA
ZHES BYA BA NI DE DAG NYID LA'O, ,SHES BYA'I DON ZHES BYA BA NI
GNYIS MED PA'I DON TO, ,RNAM PAR 'BYED PA ZHES BYA BA NI RTOGS
PA'O, ,RAB TU RNAM PAR 'BYED CES BYA BA LA SOGS PA NI DE MCHOG TU
BYA BA'I RNAM GRANGS KYI SGRA YIN NO, ,

BZOD PA ZHES BYA BA NI BRJOD DU MED PA GNYIS MED PA'I DON GYI
CHOS LA NGES PAR SEMS PA'I MI MJED PA NYID DO, ,DE NI LHAG MTHONG
ZHES BYA STE ZHES BYA BA LA LA LHAG MTHONG ZHES BYA BA NI RANG
DANG SPYI'I MTSAN NYID DANG LDAN PA'I CHOS RNAMS RNAM PAR GZHIG
PA'I PHYIR, ,LTA BA NI LHAG MTHONG ZHES BYA'O, ,

DE LTAR NA ZHES BYA BA LA SOG PAS NI, BYANG CHUB SEMS DPA' DE LTA
BU NYID YIN NO, ,LHAG MTHONG LA MKHAS PA YIN GYI GZHAN NA MA YIN
NO ZHES NGES PAR BYED DO, ,ZHI GNAS DANG LHAG MTHONG GI 'THOB PA
NGES PAR BYAS NAS, 'THOB PA'I THABS ZHU BA'I PHYIR, BCOM LDAN
'DAS BYANG CHUB SEMS

@321A *, ,DPA' DE JI SRID DU ZHES BYA BA LA SOGS PA GSOL TO,
,SEMS LA DMIGS PA'I ZHES BYA BA DES NI, MTSAN MA LA DMIGS PA ZHES
BYA BAR BSTAN TO, ,NANG DU ZHES BYA BA NI PHYI ROL TU GYUR PA MA
YIN PAR YID LA BYED PA'O, ,LUS DANG SEMS SHIN TU SBYANGS PA MA
THOB PA NI SBYOR

BA'I GNAS SKABS NA'O, ,YID LA BYED PA DE LA CI ZHES BYA ZHE NA,
ZHI GNAS NI MA YIN TE ZHES BYA BA GSUNGS SO, ,DE NI ZHI GNAS DANG
RJES SU MTHUN PA'I MOS PA DANG MTSUNGS PAR LDAN PA YIN PAR BRJOD
PAR BYA STE, ZHI GNAS 'THOB PA'I THABS YIN PA'I PHYIR RO, ,BCOM
LDAN 'DAS BYANG CHUB

SEMS DPA' JI SRID DU ZHES BYA BA LA SOGS PA LA, ,LUS DANG SEMS
SHIN TU SBYANGS PA MA THOB CES BYA BA NI, ,LUS DANG SEMS LAS SU
MI RUNG ZHES BYA BA'I PHYIR RO, ,JI LTAR LEGS PAR BSAMS PA'I CHOS
DE DAG LA TING NGE 'DZIN GYI SPYOD YUL GZUGS BRNYAN NANG DU YID
LA BGYID PA ZHES BYA BA NI, SBYOR

BA'I MTHAR MA PHYIN PA'I PHYIR RO, ,YID LA BYED PA DE LA CI ZHES
BYA ZHE NA, LHAG MTHONG NI MA YIN TE ZHES BYA BA GSUNGS TE, LHAG
MTHONG 'THOB PA'I THABS YIN PA'I PHYIR RO, ,'DI MAN CHAD NI CHUNG
MI ZA BAR BYA BA'I PHYIR GDAGS PA GTAN LA DBAB PA RNAM PA MANG PO
SHES PAR BYA STE, RNAM PAR MI RTOG

PA'I YE SHES LA GNAS PA'I TING NGE 'DZIN CHUD MI ZA BAR BYA BA'I
PHYIR GDAGS PA GTAN LA DBAB PA NI, BCOM LDAN 'DAS ZHI GNAS KYI
LAM DANG LHAG MTHONG GI LAM THA DAD CES BGYI'AM, THA DAD PA MA
LAGS ZHES BGYI ZHES BYA BA LA SOGS PA'O, ,DE GNYIS CI'I PHYIR THA
DAD PA MA YIN ZHE NA, DE'I PHYIR

LHAG MTHONG GIS DMIGS PA'I SEMS LA DMIGS PA'I PHYIR RO ZHES BYA
BA GSUNGS SO, ,ZHI GNAS KYI LAM LHAG MTHONG GI LAM DANG THA DAD
PA MA YIN TE, LHAG MTHONG GI DMIGS PA'I SEMS LA DMIGS PA'I PHYIR
TE, ZHI GNAS KYI LAM NI LHAG MTHONG GIS DMIGS PA'I SEMS KHO NA LA
DMIGS PAS DMIGS

PAR BYA BA DANG, DMIGS PAR BYED PA GNYIS KA SEMS KYI NGO BO NYID
YIN PA'I PHYIR THA DAD PA MA YIN PA NYID DO, ,CI'I PHYIR THA DAD
PA MA YIN PA MA YIN ZHE NA ZHES BYA BA LA SOGS PAS, THA DAD PA MA
YIN PA MA YIN PA NYID BSTAN PA'I PHYIR, RNAM PAR RTOG PA DANG
BCAS PA'I GZUGS BRNYAN LA DMIGS PA'I PHYIR

@321B RO ZHES BYA BA GSUNGS SO, ,ZHI GNAS KYI LAM DANG LHAG
MTHONG GI LAM THA DAD PA YIN TE, 'DI LTAR DE NI RNAM PAR RTOG PA
DANG BCAS PA MTSAN MA DANG BCAS PA'I GZUGS BRNYAN LA DMIGS PA'I
PHYIR RO, ,'DI SKAD BSTAN PA YIN TE, DE GNYIS NI SEMS KYI NGO BO
NYID YIN PAS NI, GCIG

PA NYID YIN LA, RNAM PAR RTOG PA DANG BCAS PA DANG, RNAM PAR MI
RTOG PA NYID KYIS NI THA DAD PA NYID YIN NO ZHES BSTAN TO, ,RNAM
PAR MI RTOG PA'I YE SHES RTOGS PA CHUD MI ZA BAR BYA BA NI, BCOM
LDAN 'DAS RNAM PAR LTA BAR BGYID PA'I TING NGE 'DZIN GYI SPYOD
YUL GZUGS BRNYAN GANG LAGS PA

DE CI SEMS DANG, THA DAD PA ZHES BGYI'AM, THA DAD PA MA LAGS PA
ZHES BGYI ZHES GSUNGS PA'O, ,DMIGS PAR BYED PA SEMS DANG, DMIGS
PAR BYA BA TING NGE 'DZIN GYI SPYOD YUL GZUGS BRNYAN DE GNYIS CI
THA DAD PA NYID CES BYA'AM ZHES ZHUS PA DANG, THA DAD PA MA YIN
ZHES BYA'O ZHES

BYA BA GSUNGS SO, ,CI'I PHYIR ZHES BRI BA LA GTAN TSIGS BSTAN
PA'I PHYIR, GZUGS BRNYAN DE RNAM PAR RIG PA TZAM DU ZAD PA'I
PHYIR TE ZHES BYA BA GSUNGS SO, ,DES 'DI SKAD STON TE, SEMS NYID
GZUGS BRNYAN LTA BUR DMIGS PAR SNANG STE, SEMS DANG THA DAD PA MA
YIN NO ZHES STON TO, ,RIGS

PA BSTAN PA'I PHYIR, RNAM PAR SHES PA NI DMIGS PA RNAM PAR RIG PA
TZAM GYIS RAB TU PHYE BA YIN NO ZHES NGAS BSHAD DO ZHES GSUNGS
SO, ,DMIGS PA NI YUL GYI RNAM PAR SEMS SNANG BA YIN LA, DE YANG
RNAM PAR RIG PA DANG THA DAD PA MA YIN TE, CIG CAR DMIGS PA'I
PHYIR RO, ,TING NGE 'DZIN GYI

SPYOD YUL GZUGS BRNYAN DE GAL TE ZHES BYA BA LA SOGS PAS NI,
GZHAN RGOL BA'I SKABS KYI GNAS ZHUS TE, RTOGS PAR BYED PA'I MTSAN
MA NI BYED PA POR GYUR PA YIN LA, BRTAG PAR BYA BA GZUGS BRNYAN
NI LAS SU GYUR PA YIN NA, JI LTAR DE GNYIS THA DAD PA MA YIN PAR
RUNG STE 'JIG RTEN NA BYED PA PO

DANG; LAS NI THA DAD PAR SNANG BA'I PHYIR RO ZHE NA, YANG DAG PAR
NA THA DAD PA MA YIN PA NYID DU SGRUB PA'I PHYIR, BYAMS PA DE LA
ZHES BYA BA LA SOGS PA GSUNGS TE, GANG YANG ZHES BYA BA NI BYED
PA PO BSTAN PA YIN LA, GANG LA YANG ZHES BYA BA NI LAS BSTAN PA
YIN TE, GANG GI PHYIR CHOS GCIG PU NI 'GA' YANG

@322A *, ,MED PAS DE'I PHYIR GANG RTOGS PAR BYED PA DANG, BRTAG
PAR BYA BA BYED PA PO DANG, LAS SU GYUR BA GANG YIN, YANG DAG PAR
NA, SEMS DANG SEMS LAS BYUNG BA DAG LA, RDUL PHRAR BA RE RE NI MI
SNANG BA'I PHYIR BYED PA PO DANG, LAS KYI THA SNYAD KYANG MED LA,
'DUS PA DAG LA YANG

KUN RDZOB YIN PA'I PHYIR DANG, LTOS PA DANG BCAS PA'I PHYIR DANG,
MTHU MED PA'I PHYIR RO, ,YANG DNGOS PO RANG DBANG CAN NI 'GA'
YANG MED PA YIN NA, BYED PA PO LA MNGON PAR ZHEN PAS BYA BA DAG
'JUG PAR BYED PAR ZAD DE, BYED PA PO MI RIGS PA'I PHYIR, BYED PA
PO DANG LAS DANG BYA BA YANG MI RIGS

SO; ,'ON JI LTAR GZUNG BA DANG 'DZIN PA'I RNAM PAR SHES PA'I SEMS
SNANG BAR 'GYUR ZHE NA, 'ON KYANG DE LTAR SKYES PA'I SEMS GANG
YIN PA DE NI DE LTAR SNANG NGO ZHES BYA BA GSUNGS SO, ,DES 'DI
SKAD BSTAN PA YIN TE, THOG MA MED PA'I DUS CAN GZUNG BA DANG,
'DZIN PAR MNGON PAR BRJOD PA'I BAG

CHAGS KYIS YONGS SU BSGOS PA'I RNAM PAR SHES PA'I SA BON LAS
SKYES PA'I RNAM PAR SHES PA DE LTAR GZUNG BA DANG 'DZIN PA'I RNAM
PAR SNANG NGO ZHES BSTAN TO, ,DON DE GSAL BAR BYA BA'I PHYIR, 'DI
LTA STE DPER NA ZHES BYA BA LA SOGS PAS DPE STON TO, ,DES 'DI
SKAD BSTAN PA YIN TE,

ME LONG GI DKYIL 'KHOR LA GZUGS BRNYAN 'BYUNG BA MED MOD KYI, 'ON
KYANG GZUGS NYID 'KHRUL BA'I GZUGS BRNYAN SKYED PAR BYED DE DES
NA GZUGS BRNYAN MTHONG NGO SNYAM DU SEMS SO ZHES BSTAN TO, ,'DI
LA SMRA BA PO DAG GZHI ME LONG GI DKYIL 'KHOR NYID DANG, MTSAN MA
GZUGS LA

BRTEN NAS GZUGS BRNYAN RDZAS GZHAN KHO NA ZHIG 'BYUNG STE, RTEN
DE BYUNG BA GANG YIN PA DE DAG THAMS CAD NI YOD PA MA YIN NA, DPE
'DI JI LTAR RUNG BAR 'GYUR ZHES ZER BA DAG KYANG YOD DE, 'DIR DE
DAG LA 'DI SKAD BRJOD PAR BYA STE, GZUGS DANG GZUGS BRNYAN GYI
RNAM PA'I RNAM PAR SHES PA LAS GZHAN

PA'I DON MED PA'I PHYIR RO, ,JI LTAR DON MED CE NA, DON MED KYANG
RNAM PAR SHES PA SKYE BA SNANG BA'I PHYIR TE, 'DAS PA DANG MA
'ONGS PA DANG, RMI LAM LA SOGS PA LA DON MED PAR YANG DE'I RNAM
PAR SHES PA SKYE BA MTHONG BA LTA BU'O, ,YANG DON MTSUNGS PA LA
MOS PA'I DBANG GIS RNAM PAR RIG PA THA DAD

@322B PAR DMIGS PAS KYANG SEMS NYID GZUGS BRNYAN DU SNANG BAR
NGES PA YIN TE, DPER NA CHU KLUNG LA SOGS PA'I DNGOS PO GCIG LA,
DUD 'GRO RNAMS KYIS NI GNAS KYI RNAM PAR MTHONG, YI DAGS RNAMS
KYIS NI RNAG LA SOGS PA'I RNAM PAR MTHONG, MI RNAMS KYIS NI CHU'I
RNAM

PAR MTHONG BA LTA BU DANG, LHA RNAMS KYIS SA GZHI BEE d'UR R+YA'I
RANG BZHIN DU MTHONG BA LTA BU'O, ,DE BZHIN DU ZHES BYA BA LA
SOGS PAS NI JI LTAR GZUGS DANG GZUGS BRNYAN GNYIS THA DAD PA MED
KYANG THA DAD PAR SNANG BA BZHIN DU, NGES PAR CIG CAR SNANG BA'I
PHYIR, DMIGS PAR BYA BA DANG, DMIGS

PAR BYED PA GNYIS THA MI DAD PA NYID DU GRUB PO ZHES NGES PAR
BYED DO, ,BCOM LDAN 'DAS SEMS CAN RNAMS KYI ZHES BYA BA LA SOGS
PA LA, GZUGS LA SOGS PA ZHES BYA BA NI SNGON PO LA SOGS PA'I
RDZAS SO, ,SEMS KYI GZUGS BRNYAN ZHES BYA BA NI SEMS LA SNANG BAR
GYUR PA'O, ,

RANG BZHIN DU GNAS PAR ZHES BYA BA NI NGO BO NYID DU GNAS PA'O,
,DE YANG ZHES BYA BA NI PHYI ROL GYI DNGOS PO'O, ,SEMS DANG THA
DAD PA MA LAGS PA NI LAS DANG NYON MONGS PA ZHES BYA BA LA SOGS
PA, GANG LAS SHES PA NI LAS DANG NYON MONGS PA DANG BDUD KYI YANG
NGO, ,LAM DE YANG BYE BRAG TU MA BYAS PA'I

PHYIR DGE BA DANG, MI DGE BA DANG, MI G-YO BA'I BYE BRAG GIS GSUM
CHAR YANG BZUNG NGO, ,DE LA MI DGE BA'I LAS DANG NYON MONGS PA
ZHES BGYI'AM ZHES ZHUS PA DANG, BYAMS PA THA DAD PA MA YIN ZHES
BYA STE ZHES GSUNGS SO, ,'O NA CI'I PHYIR THA DAD PAR SNANG ZHE
NA, BYIS PA PHYIN CI LOG GI BLO CAN RNAMS NI GZUGS

BRNYAN DE DAG LA RNAM PAR RIG PA TZAM DE NYID YANG DAG PA JI LTA
BA BZHIN DU MI SHES PAS PHYIN CI LOG TU SEMS SO ZHES BYA BA
GSUNGS SO, ,DES 'DI SKAD BSTAN PA YIN TE, BYIS PA DE KHO NA MA
MTHONG BA LTA BU RAB RIB KYIS NYAMS PAR BYAS PA RNAMS NI, PHYI
ROL GYI DON MED PA BZHIN DU YOD PAR MTHONG BA

YIN NO ZHES BSTAN TO, ,BYANG CHUB SEMS DPA' JI TZAM GYIS NA GCIG
TU LHAG MTHONG BSGOM PA LAGS ZHES ZHUS PA'I LAN DU GANG GI TSE
RGYUN CHAGS SU YID LA BYED PAS ZHES BYA BA LA SOGS PA GSUNGS SO,
,BAR CHAD MED PA'I SEMS BYA BA LA BAR CHAD NI BAR DU CHOD PA YIN
LA, BAR DU CHOD PA MED PA NI BAR

@323A *, ,CHAD MED PA YIN TE, DMIGS PA LA MNGON DU PHYOGS PA ZHES
BYA BA'I THA TSIG GO, ,JI TZAM GYIS NA ZHI GNAS DANG LHAG MTHONG
GNYIS ZHES BYA BA LA, LHAG MTHONG NI DMIGS PA LA SEMS RTZE GCIG
PA NYID DO, ,ZHI GNAS NI NANG DU SEMS RTZE GCIG PA NYID YIN NO,
,SEMS

KYI MTSAN MA ZHU BA'I PHYIR, SEMS KYI MTSAN MA GANG LAGS ZHES BYA
BA GSOL TO, ,BYAMS PA LHAG MTHONG GI DMIGS PA ZHES BYA BA LA SOGS
PAS STON TE, TING NGE 'DZIN GYI SPYOD YUL RNAM PAR RTOG PA DANG
BCAS PA'I SEMS KYI GZUGS BRNYAN LHAG MTHONG GI DMIGS PAR BYA BA
GANG YIN PA

DE NI SEMS KYI MTSAN MA YIN TE, DMIGS PA'I RNAM PA BYE BRAG 'DZIN
PA'I PHYIR RO, ,BAR CHAD MA MCHIS PA'I SEMS GANG LAGS ZHES ZHUS
PA DE'I LAN DU BYAMS PA ZHI GNAS KYI DMIGS PA ZHES BYA BA LA SOGS
PA GSUNGS TE, GZUGS BRNYAN LA DMIGS PA'I ZHI GNAS KYI DMIGS PA
NANG DU

'JUG PA GANG YIN PA DE NI BAR CHAD MED PA'I SEMS ZHES BYA STE,
DMIGS PA THAMS CAD NANG DU BSDUS PA'I PHYIR RO, ,SEMS RTZE GCIG
PA NYID GANG LAGS ZHES GSOL BA'I LAN DU, TING NGE 'DZIN GYI SPYOD
YUL GZUGS BRNYAN DE LA ZHES BYA BA LA SOGS PA GSUNGS SO, ,DES 'DI
SKAD BSTAN

TE; CHOS GANG DAG TING NGE 'DZIN LA SEMS KYI GZUGS BRNYAN GYIS
RNAM PAR SNANG BA DE DAG NI SEMS DANG THA DAD PA MA YIN TE, DE
DAG GI NGO BO NYID MA GRUB PA'I PHYIR RO, ,DE'I PHYIR 'DI NI RNAM
PAR RIG PA TZAM YIN NO ZHES BYA BAR YANG DAG PA'I MTHA' RTOGS PA
YIN NO ZHES BSTAN TO, ,RTOGS PA

ZHES BYA BA NI SO SOR RANG RIG PA'O, ,DE RTOGS NAS KYANG DE BZHIN
NYID DU YID LA BYED PA ZHES BYA BA LA, DE RTOGS ZHES BYA BA NI
RNAM PAR RIG PA TZAM NYID DU RTOGS PA'O, ,DE RTOGS NAS DE BZHIN
NYID RTOGS PA NI RNAM PAR RIG PA TZAM YANG RNAM PAR BSHIGS
[*BSHIG] PAS SEMS RTZE GCIG PA NYID YONGS SU 'GRUB

PAR 'GYUR TE, SEMS KYI DE BZHIN NYID NI RANG GI KHAMS NYID LA
GNAS PA'I PHYIR RO, ,LHAG MTHONG GI RAB TU DBYE BA ZHU BA NI,
BCOM LDAN 'DAS LHAG MTHONG RNAM PA DU MCHIS ZHES GSOL BA STE,
ZHUS PA'I LAN DU RNAM PA GSUM STE ZHES BYA BA GSUNGS SO, ,GSUM
GANG YIN SNYAM PA LA

@323B MTSAN MA LAS BYUNG BA DANG YONGS SU TSOL BA LAS BYUNG BA
DANG, SO SOR RTOG PA LAS BYUNG BA'O ZHES BYA BA GSUNGS TE, MTSAN
MA LAS BYUNG BA NI THOS PA LAS BYUNG BA'O, ,YONGS SU TSOL BA LAS
BYUNG BA NI BSAMS PA LAS BYUNG BA'O, ,SO SOR RTOG PA LAS BYUNG BA
NI BSGOMS PA LAS BYUNG BA'O, ,

YANG NA RNAM PAR DAG PA BZHI PO DMIGS PA RNAM PAR DAG PA DANG,
LAM RNAM PAR DAG PA DANG, DRI RNAM PAR DAG PA DANG, RANG BZHIN
RNAM PAR DAG PA ZHES RNAM PAR BSHAD PA DE LAS, ,DMIGS PA RNAM PAR
DAG PAS RAB TU PHYE BA NI MTSAMS MA LAS BYUNG BA YIN NO, ,LAS
RNAM PAR DAG PAS

RAB TU PHYE BA NI YONGS SU TSOL BA LAS BYUNG BA YIN NO, ,DRI MA
MED PA RNAM PAR DAG PAS RAB TU PHYE BA DANG, RANG BZHIN RNAM PAR
DAG PAS RAB TU PHYE BA NI SO SOR RTOG PA LAS BYUNG BA YIN NO,
,YANG NA RIGS PA BZHI PO LTOS PA'I RIGS PA DANG, BYA BA BYED PA'I
RIGS PA DANG, 'THAD PAS BSGRUBS

PA'I RIGS PA DANG, CHOS NYID KYI RIGS PA ZHES BYA BA DE DAG LA
LTOS PA'I RIGS PA'I MTSAN NYID CAN DANG, BYA BA BYED PA'I RIGS
PA'I RGYU MTSAN LA BRTEN TE 'JUG PA GANG YIN PA DE NI MTSAN MA
LAS BYUNG BA YIN NO, ,'THAD PAS BSGRUBS PA'I RIGS PAS YONGS SU
TSOL BA LA 'JUG PA GANG YIN PA

DE NI; YONGS SU TSOL BA LAS BYUNG BA YIN NO, ,CHOS NYID KYI RIGS
PAS CHOS NYID SO SOR RTOG PA LAS BYUNG BA GANG YIN PA DE NI SO
SOR RTOG PA LAS BYUNG BA YIN NO, ,MTSAN MA LAS BYUNG BA GANG YIN
ZHE NA ZHES 'DRI BA LA TING NGE 'DZIN GYI SPYOD YUL RNAM PAR RTOG
PA DANG BCAS PA'I GZUGS BRNYAN 'BA'

ZHIG YID LA BYED PA'I LHAG MTHONG GANG YIN PA'O ZHES BYA BA
GSUNGS SO, ,DES 'DI SKAD BSTAN TE, RTOG PA DANG BCAS DPYOD PA
DANG BCAS PA'I TING NGE 'DZIN GYI YUL THOS PA LA SOGS PA'I CHOS
LA DMIGS PA RNAM PAR DAG PA'I MTSAN MA'I GZUGS BRNYAN GANG YIN PA
DE YID LA BYED PA'I LHAG MTHONG GANG

YIN PA DE NI MTSAN MA LAS BYUNG BA YIN NO ZHES BSTAN TO, ,YONGS
SU TSOL BA LAS BYUNG BA GANG YIN ZHE NA ZHES 'DRI BA DANG DE DANG
DER ZHES BYA BA LA SOGS PA GSUNGS TE, DE DANG DER ZHES BYA BA NI
SEMS KYI GZUGS BRNYAN GYI NGO BO NYID DAG LA'O, ,SHES RAB KYIS
SHIN TU LEGS PAR MA RTOGS PA ZHES BYA BA

@324A *, ,LA, SHES RAB NI LAM RNAM PAR DAG PA'O, ,DES SHIN TU MA
DMIGS PA DAG LA'O, ,GANG DAG LA ZHE NA CHOS ZHES BYA BA GSUNGS
SO, ,DE DAG NYID CES BYA BA NI SEMS KYI GZUGS BRNYAN NYID DO,
,SHIN TU LEGS PAR RTOGS PAS BYA BA'I PHYIR YID LA BYED PA'I BYANG
CHUB SEMS

DPA'I LHAG MTHONG GANG YIN PA DE NI YONGS SU TSOL BA LAS BYUNG BA
YIN NO, ,SO SOR RTOG PA LAS BYUNG BA GANG ZHE NA ZHES 'DRI BA LA
DE DANG DER ZHES BYA BA LA SOGS PA GSUNGS TE, DE DANG DER ZHES
BYA BA NI RNAM PAR RIG PA TZAM NYID KYIS RAB TU PHYE BA DAG LA'O,
,SHES RAB KYIS ZHES BYA BA NI 'JIG RTEN LAS

'DAS PA'I SHES RAB KYIS SO, ,SHIN TU NGES PAR LEGS PAR KUN DU
RTOG PA RNAM PAR BSGOM PA'I CHOS RNAMS LA, RNAM PAR GROL BA'I
SHES BYA DRI MA MED PA RNAM PAR DAG PA DANG, RANG BZHIN RNAM PAR
DAG PA NYON MONGS PA'I SGRIB PA SPANGS PAS, SEMS RNAM PAR GROL
BA'I PHYIR, DRI MA MED PA RNAM

PAR DAG PA DANG, SHES BYA'I SGRIB PA SPANGS PAS SHES RAB RNAM PAR
GROL BA'I PHYIR, RANG BZHIN RNAM PAR DAG PA DES SHIN TU YONGS SU
RDZOGS PAR LEGS PAR YANG DAG PAR BDE BA LA REG PAR BYA BA'I
PHYIR, YID LA BYED PA'I LHAG MTHONG GANG YIN PA DE NI SO SOR RTOG
PA LAS BYUNG BA ZHES BYA'O, ,ZHI GNAS

LA RNAM PA DU MCHIS ZHES ZHUS PA LA, BAR CHAD MED PA'I SEMS DE'I
RJES SU 'BRANG BAS ZHES PA LA SOGS PA GSUNGS TE, MNYAM PAR GZHAG
PA'I SEMS GANG LAS BAR CHAD MED PAR LHAG MTHONG 'BYUNG BA DE NI
BAR CHAD MED PA'I SEMS ZHES BYA'O, ,DE YANG RNAM PA GSUM DU BRJOD
PAR BYA'O ZHES BYA BA

YANG MTSAN MA LAS BYUNG BA DANG YONGS SU TSOL BA LAS BYUNG BA
DANG, SO SOR RTOG PA LAS BYUNG BA STE, LHAG MTHONG RNAM PA GSUM
YOD PA'I PHYIR, ZHI GNAS KYANG RNAM PA GSUM DU RIG PAR BYA'O,
,NANG DU 'JUG PA'I PHYIR DANG, CHA PHRA BA'I PHYIR MTSAN NYID NI
BKA' MA STZAL TO, ,YANG ZHI GNAS NI RNAM

PA BRGYAD DE ZHES BYA BA LA SOGS PAS NI RAB TU DBYE BA BSTAN TO,
,BSAM GTAN DANG GZUGS MED PA'I RAB TU DBYE BAS NANG DU BSDUS PA
RNAM PA BRGYAD KYI DBYE BA YOD PA'I PHYIR, ZHI GNAS KYANG RNAM PA
BRGYAD DU RNAM PAR BSHAD DO, ,YANG RNAM PA BZHI STE ZHES BYA BA
NI BYAMS PA TSAD MED PA DANG, SNYING RJE DANG,

@324B DGA' BA DANG, BTANG SNYOMS TSAD MED PA RNAMS NI SEMS NANG
DU 'JUG PA YIN PA'I PHYIR TE, GNOD SEMS LA SOGS PA SEMS YONGS SU
GDUNG BA ZHI BA'I NGO BO NYID YIN PA'I PHYIR ZHI GNAS SU RNAM PAR
BSHAD DO, ,YANG ZHI GNAS DANG LHAG MTHONG GNYIS KYI CHOS LA GNAS
PA DANG MI

GNAS PA'I DBYE BA ZHU BA'I PHYIR, BCOM LDAN 'DAS ZHI GNAS DANG
LHAG MTHONG GI CHOS LA GNAS PA ZHES KYANG BGYI ZHES BYA BA GSOL
TO, ,MDO'I SDE LA SOGS PA JI LTAR BZUNG BA DANG BSAMS PA'I CHOS
KYI MTSAN MA'I RJES SU 'BRANG BAS ZHES BYA BA LA, CHOS KYI MTSAN
MA NI TSIG DANG YI GE

LA SOGS PA'O, ,DON LA ZHES BYA BA NI DON GYI RGYU MTSAN LA'O,
,DES 'DI SKAD BSTAN TE, MDO'I SDE LA SOGS PA'I CHOS LA BZUNG BA
DANG BSAM PA'I MTSAN MA'I RJES SU 'BRANG NAS DON LA ZHI GNAS DANG
LHAG MTHONG GANG YIN PA DE NI CHOS LA GNAS PA YIN TE, CHOS LA MOS
PA DON GYI RJES

SU 'BRANG BA'I PHYIR RO ZHES BSTAN TO, ,BZUNG BA DANG BSAMS PA'I
CHOS LA MI LTOS PAR ZHES BYA BA LA SOGS PA NI MDO'I SDE LA SOGS
PA'I CHOS GZUNG BA MED PA'O, ,GZHAN GYIS ZHES BYA BA NI GZHAN GYI
RKYEN LAS YIN GYI, RANG GI RKYEN GYI STOBS KYIS MA YIN PA'O, ,GAD
MA SA NGAG DANG

RJES SU BSTAN PA ZHES BYA BA LA RTOGS PAR BYA BA'I NGAG NI GDAMS
NGAG GO, ,'O NA GZHAN LAS THOS PA YANG CHOS LA GNAS PA KHO NA YIN
TE, GZHAN GYIS SMRAS PA'I CHOS KYI RJES SU 'BRANG BA'I PHYIR RO
ZHE NA, MDO'I SDE LA SOGS PA'I CHOS BZUNG BA'I STOBS KYIS 'JUG PA
MA YIN GYI, DAD

PAS GZHAN GYI RKYEN GYIS 'JUG PA YIN TE, CHOS RNAMS LA NGES PA
MED PAS DE'I PHYIR, CHOS LA GNAS PA NYID MA YIN NO, ,'DI LTA STE,
RNAM PAR BSNGOS PA'AM ZHES BYA BA LA SOGS PA YANG DAD PAS GZHAN
LAS LUNG MA MNOS TE, MI SDUG PA LA SOGS PA BSGOM PA'I ZHI GNAS
DANG,

LHAG MTHONG NI SBYOR BAS RJES SU 'BRANG BA YIN PA'I PHYIR CHOS LA
GNAS PA MA YIN NO, ,BYAMS PA DE LA NGA NI ZHES BYA BA LA SOGS PAS
NI 'DI SKAD BSTAN TE, BYANG CHUB SEMS DPA' DBANG PO RNON PO JI
LTAR THOS PA DANG, GZUNG BA'I CHOS RNAMS KYI RJES SU 'BRANG BA NI
RANG GI BLO'I STOBS KYIS CHOS LA

@325A *, ,GNAS PA'I ZHI GNAS DANG LHAG MTHONG BSTAN PAR SKYES PA
LA SGOM PAR BYED PA YIN PAS, DE'I PHYIR DE NI PHYIR MI LDOG PA
YIN NO ZHES BSTAN TO, ,CHOS LA MI GNAS PA LA BRTEN NAS ZHES BYA
BA LA SOGS PAS NI 'DI SKAD BSTAN TE, BYANG CHUB SEMS DPA' DANG PO
NYID NAS MDO'I

SDE LA SOGS PA'I CHOS NYAN PA DANG 'DZIN PAR MI NUS SHING, DAD
PAS GZHAN GYI RKYEN GYIS 'JUG PA NI DBANG PO RTUL PO YIN PAS DE'I
PHYIR DE NI GZHAN DAG GIS BSKYOD DU RUNG BA'I PHYIR, BSTAN PA MA
YIN NO ZHES BSTAN TO, ,MA 'DRES PA DANG 'DRES PA'I CHOS LA DMIGS
PA'I DBYE BA ZHU BA'I PHYIR,

BCOM LDAN 'DAS ZHI GNAS DANG LHAG MTHONG NI MA 'DRES PA'I CHOS LA
DMIGS PA ZHES KYANG BGYI ZHES BYA BA LA SOGS PA GSOL TO, ,JI LTAR
BZUNG BA DANG BSAMS PA'I CHOS RNAMS LAS ZHES BYA BA NI, STONG PA
NYID LA SOGS PA'I RNAM PA GANG GIS MDO'I SDE LA SOGS PA'I CHOS
BZUNG BA DANG BSAMS

PA DE DAG LA ZHI GNAS DANG LHAG MTHONG SGOM PAR BYED PA DE NI MA
'DRES PA'I CHOS LA DMIGS PA'I ZHI GNAS DANG LHAG MTHONG ZHES
BYA'O ZHES BSTAN TO, ,MDO'I SDE LA SOGS PA'I CHOS SO SO LA DMIGS
PA ZHES BYA BA NI MDO'I SDE LA SOGS PA'I CHOS THA DAD PAR RNAM
PAR GNAS PA LA DMIGS PA

ZHES BYA BA'I TSIG GO, ,GAL TE MDO'I SDE LA SOGS PA'I CHOS DE
NYID CES BYA BA LA SOGS PA LA, CHOS 'DI DAG THAMS CAD NI ZHES BYA
BA NI MDO'I SDE LA SOGS PA SNGAR BSTAN PA DAG GO, ,DE BZHIN NYID
LA GZHOL BA ZHES BYA BA NI DE BZHIN NYID LA 'DUD PA'O, ,DE BZHIN
NYID LA 'BAB PA ZHES BYA BA

NI DE BZHIN NYID GTZO BOR BYED PA'O, ,DE BZHIN NYID LA BAB PA
ZHES BYA BA NI DE BZHIN NYID LA ZHUGS PA ZHES BYA BA'I THA TSIG
GO, ,DE DAG GIS NI 'DI SKAD CES, ,CHOS 'DI DAG THAMS CAD NI DE
BZHIN NYID DU RO GCIG PA YIN NO ZHES BSTAN TO, ,DE BZHIN NYID CES
BYA BA NI CHOS KYI DBYINGS RANG BZHIN GYIS

RNAM PAR DAG PA ZHES BYA BA'I THA TSIG GO, ,BYANG CHUB LA GZHOL
BA ZHES BYA LA SOGS PA LA BYANG CHUB NI 'JIG RTEN LAS 'DAS PA
RNAM PAR RTOG PA'I YE SHES SO, ,GNAS GYUR PA LA GZHOL BA ZHES BYA
BA LA SOGS PA LA GNAS NI, SANGS RGYAS KYI CHOS RNAMS KYI STE, SA
DANG PHA ROL TU PHYIN PA'I

@325B STOBS SO, ,GNAS GYUR PA NI CHOS KYI SKU ZHES BYA'O, ,MDO'I
SDE LA SOGS PA'I CHOS 'DI DAG THAMS CAD GCIG TU GYUR PA NI DGE
BA'I CHOS ZHES BYA BA LA SOGS PA LA DGE BA'I CHOS ZHES BYA BA NI,
RTOGS PA'I GNAS SKABS NA MYA NGAN LAS 'DAS PA'I NGO BO NYID KYIS
DON DAM PAR DGE BA DANG,

LUNG GI GNAS SKABS NA LAM GYI NGO BO NYID KYIS NGO BO NYID DGE BA
DAG GO, ,DPAG TU MED PA ZHES BYA BA NI TSAD MED PA STE, ZAG PA
MED PA'I CHOS KYI DBYINGS NI YONGS SU GCAD DU MED PA'I PHYIR RO,
,GRANGS MED PA ZHES BYA BA NI DPAG TU MED PA DE NYID KYI PHYIR
TE, GRANGS LAS YANG DAG PAR

'DAS PA'I PHYIR RO, ,MNGON PAR BRJOD PAS MNGON PAR BRJOD PA ZHES
BYA BA NI DE LTAR ZAG PA MED PA'I CHOS MNGON SUM DU BRJOD PAS
RJOD PAR BYED PA'O, ,DE NI 'DRES PA'I CHOS LA DMIGS PA'I ZHI GNAS
DANG LHAG MTHONG YIN NO ZHES BYA BA NI BSDUS PA'I CHOS LA DMIGS
PA'I ZHI GNAS DANG

LHAG MTHONG YIN PA'O, ,'DRES PA'I CHOS LA DMIGS PA RNAMS KYIS
CHUNG NGU DANG CHEN POR GYU PA DANG TSAD MED PA'I DBYE BA ZHU
BA'I PHYIR, BCOM LDAN 'DAS ZHI GNAS DANG LHAG MTHONG NI 'DRES PA
CHUNG NGU'I CHOS LA DMIGS PA ZHES KYANG BGYI ZHES BYA BA LA SOGS
PA GSOL TO, ,BYAMS PA

MDO'I SDE NAS ZHES BYA BA LA SOGS PAS NI 'DI SKAD BSTAN TO,
,MDO'I SDE LA SOGS PA'I CHOS GANG YANG RUNG BA DAG GZUNG BA RNAMS
KYI DANG PO DANG BAR DANG THA MA GCIG TU BZLUMS TE, YID LA BYED
PA'I ZHI GNAS DANG LHAG MTHONG NI 'DRES PA CHUNG NGU'I CHOS LA
DMIGS PA YIN PAR RIG PAR BYA STE,

CHOS MTHA' DAG LA DMIGS PA LA MA YIN PA'I PHYIR RO ZHES BSTAN TO,
,MDO'I SDE LA SOGS PA DE DAG JI SNYED GZUNG BA DANG ZHES BYA BA
LA SOGS PAS NI, MDO'I SDE LA SOGS PA DE DAG THAMS CAD SO SOR GCIG
TU BZLUMS TE, YID LA BYED PA NI 'DRES PA CHEN POR GYUR PA'I CHOS
LA DMIGS PA'I ZHI GNAS

DANG LHAG MTHONG YIN PAR RIG PAR BYA STE, MDO'I SDE LA SOGS PA'I
CHOS MTHA' DAG LA DMIGS PA'I PHYIR RO ZHES BSTAN TO, ,DE BZHIN
GSHEGS PA RNAMS KYI CHOS BSTAN PA TSAD MED PA RNAMS DANG ZHES BYA
BA LA SOGS PAS NI 'DI SKAD BSTAN TE, DE BZHIN GSHEGS PA'I BSTAN
PA DMIGS PA THAMS CAD

@326A *, ,KYI PHYIR, THAMS CAD DANG DUS THAMS CAD DU GDUL BA'I
SKYE BO THAMS CAD KYI BSAM PA YANG DAG PAR MGU BAR BYED PAS, 'JUG
PA GANG YIN PA LA NI TSAD MED DO ZHES BSTAN TO, ,CHOS KYI TSIG
DANG YI GE TSAD MED PA RNAMS DANG, GONG NAS GONG DU SHES RAB DANG
SPOBS PA TSAD MED PA

RNAMS KYANG DE BZHIN NO, ,GCIG TU BZLUMS TE ZHES BYA BA NI CHOS
RNAMS KYI CHOS NYID DMIGS SU MED PA NYID KYIS, RO GCIG PAR BYED
PA'I ZHI GNAS DANG LHAG MTHONG NI, 'DRES PA TSAD MED PA'I CHOS LA
DMIGS PA YIN PAR RIG PAR BYA'O ZHES BYA BA'I THA TSIG GO, ,BCOM
LDAN 'DAS BYANG CHUB SEMS

DPA' JI TZAM GYIS NA ZHES BYA BA LA SOGS PAS NI DE'I 'THOB PA'I
RGYU ZHUS PA YIN NO, ,BYAMS PA DE NI RGYU LNGAS 'THOB PAR RIG PAR
'GYUR BAR BYA STE ZHES BYA BA LA SOGS PAS NI 'THOB PA'I RGYU STON
TO, ,YID LA BYED PA'I TSE SKAD CIG SKAD CIG LA GNAS NGAN LEN GYI
RTEN THAMS CAD 'JIG PAR BYED PA ZHES BYA

BA LA GNAS NGAN LEN NI RNAM PA GNYIS TE, 'DOD CHAGS LA SOGS PA'I
NYON MONGS PA'I GNAS NGAN LEN DANG, LTA BA'I RNAM PA'I NYON MONGS
PA'I GNAS NGAN LEN TO, ,DE'I RTEN NI KUN GZHI RNAM PAR SHES PA
STE, 'DRIS PA'I CHOS LA DMIGS PA'I ZHI GNAS DANG LHAG MTHONG NI
GNAS NGAN LEN

DE GNYIS KYI GNYEN PO YIN PA'I PHYIR DE'I GNAS 'JIG PAR BYED PA
YIN NO, ,'DU SHES SNA TSOGS RNAM PAR SPANGS TE, CHOS KYI KUN DGA'
LA DGA' BA THOB PA ZHES BYA BA NI GNAS NGAN LEN GYI SGRIB PA DANG
BRAL BA DE'I PHYIR, LUS DANG SEMS SHIN TU SBYANGS PAS, 'DU SHES
SNA TSOGS DANG BRAL BA'I

CHOS KYI KUN DGA' LA DGA' BA 'THOB PA'O, ,CHOS SNANG BA PHYOGS
BCUR TSAD MED CING RNAM PA YONGS SUM CHAD PA YANG DAG PAR SHES PA
ZHES BYA BA NI CHOS DPAG TU MED PA LA SHIN TU LEGS PAR REG PA'I
PHYIR RO, ,DGOS PA YONGS SU GRUB PA DANG LDAN PA RNAM PAR DAG
PA'I CHA DANG MTHUN PA'I MTSAN MA

RNAM PAR MA BRTAGS PA RNAMS DE LA KUN DU 'BYUNG BA ZHES BYA BA
NI, GANG ZAG DANG CHOS KYI RNAM PA'I LTA BA YONGS SU DAG PA'I
PHYIR TE, RNAM PA THAMS CAD MKHYEN PA NYID NI BDAG DANG GZHAN GYI
DON PHUN SUM TSOGS PAR BYED PA'I RGYU YIN PA'I PHYIR, DGOS PA
YONGS SU GRUB PA DAG YIN NO, ,DE'I CHA

@326B NI RTOGS PA STE, DE DANG MTHUN PA'I MTSAN MA RNAM PA MA
BRTAGS PA DAG RANG GI DANG GIS KUN DU 'BYUNG BA'O, ,CHOS KYI SKU
THOB PA DANG YONGS SU RDZOGS PA DANG YONGS SU GRUB PAR BYA BA'I
PHYIR, RGYU GONG MA BAS CHES GONG MA BZANG PO BAS CHES BZANG PO
YANG DAG PAR YONGS SU 'DZIN PAR

BYED PA ZHES BYA BA LA SA DANG PO LA NI CHOS KYI SKU RTOGS PA YIN
NO, ,SA GSUM PA LA NI 'THOB PO, ,SA BCU PA LA NI YONGS SU RDZOGS
SO, ,DE BZHIN GSHEGS PA'I SA LA NI YONGS SU 'GRUB STE, MTHAR THUG
PAR GYUR PA'I PHYIR RO, ,RGYU ZHES BYA BA NI SA DANG PHA ROL TU
PHYIN PA BSGOMS PAS NGES

PAR 'BYUNG BA'O, ,GONG MA BAS CHES GONG MA BZANG PO BAS CHES
BZANG PO ZHES BYA BA NI, RTOG PA BAS 'THOB PA DANG 'THOB PA BAS
YONGS SU RDZOGS PA DANG, YONGS SU RDZOGS PAS YONGS SU GRUB PA
CHES GONG MA BAS GONG MA DANG, CHES BZANG PO BAS CHES BZANG PO
YIN PA'O, ,YANG DE GNYIS KYI DBYE

BA ZHU BA'I PHYIR, BCOM LDAN 'DAS JI LTAR NA ZHES BYA BA LA SOGS
PA GSOL TO, ,RTOG PA DANG BCAS SHING DPYOD PA DANG BCAS PA'I TING
NGE 'DZIN ZHES BYA BA LA SEMS RAGS PA NYID NI RTOG PA'O, ,ZHIB BA
NYID NI DPYOD PA'O, ,JI LTAR GZUNG ZHING ZHES BYA BA LA SOGS PA
LA DE DAG GI MTSAN MA ZHES BYA BA NI,

MDO SDE LA SOGS PA'I CHOS JI LTAR GZUNG ZHING BRTAG PA DANG DPYAD
PA DAG GI MTSAN MA DMIGS PAR GYUR PA, GSAL ZHING RAGS PAR MYONG
BA'I RJES SU DPYOD PA'I ZHI GNAS DANG LHAG MTHONG GANG YIN PA DE
NI RTOG PA DANG BCAS SHING DPYOD PA DANG BCAS PA'I TING NGE 'DZIN
YIN NO ZHES BSTAN PA'O, ,DE DAG

NYID KYI MTSAN MA ZHES BYA BA LA SOGS PA LA, DE DAG NYID CES BYA
BA DES NI MDO'I SDE LA SOGS PA'I CHOS JI LTAR BZUNG ZHING BRTAG
PA DANG, DPYAD PA DAG GI MTSAN MA BZUNG NGO, ,DE LA NI RTOG PA
MED PA'I PHYIR GSAL ZHING RAGS PA'I MTSAN MA MED DE, DE SNANG BA
'OL PHYIR DRAN PA TZAM PHRA MO MYONG

BA'I RJES SU DPYOD PA'I ZHI GNAS DANG LHAG MTHONG GANG YIN PA DE
NI RTOG PA MED CING DPYOD PA TZAM GYI TING NGE 'DZIN YIN NO ZHES
STON TO, ,DE DAG GI MTSAN MA LA THAMS CAD KYI THAMS CAD DU ZHES
BYA BA LA SOGS PA LA DE DAG GI MTSAN MA LA THAMS CAD KYI THAMS
CAD DU LHUN GYIS GRUB PAR ZHES BYA BA NI, SEMS

@327A *, ,KYI RGYUD GCIG TU GYUR PA'I PHYIR DANG, RTOG PA DANG
DPYOD PA NYE BAR ZHI BA'I PHYIR, MDO'I SDE LA SOGS PA'I CHOS KYI
MTSAN MA GZUNG BA MED PAR LHUN GYIS GRUB PAR CHOS MYONG BA'I YID
LA BYED PAS RNAM PAR DPYOD PAS ZHI GNAS DANG LHAG MTHONG GANG YIN
PA DE NI, RTOG

PA MED PA DANG DPYOD PA MED PA'I TING NGE 'DZIN YIN NO ZHES BSTAN
TO, ,YANG YONGS SU TSOL BA LAS BYUNG BA'I ZHES BYA BA LA SOGS PAS
NI, RTOG PA DANG BCAS SHING DPYOD PA DANG BCAS PA'I SA LA, CHOS
RNAMS KYI KUN RDZOB DANG DON DAM PA'I BDEN PA YONGS SU TSOL BA
LAS BYUNG BA'I ZHI GNAS

DANG LHAG MTHONG GANG YIN PA DE NI RTOG PA DANG BCAS SHING DPYOD
PA DANG BCAS PA'I TING NGE 'DZIN YIN NO ZHES BSTAN TO, ,SO SOR
RTOG PA LAS BYUNG BA GANG YIN PA DE NI RTOG PA MED CING DPYOD PA
TZAM GYI TING NGE 'DZIN YIN NO ZHES BYA BA NI MDO'I SDE LA SOGS
PA'I CHOS LA ZHIB TU SO SOR RTOG PA'I PHYIR RO,,

'DRES PA'I CHOS LA DMIGS PA'I ZHI GNAS DANG LHAG MTHONG GANG YIN
PA DE NI RTOG PA MED PA DANG, DPYOD PA MED PA'I TING NGE 'DZIN
YIN NO ZHES BYA BA NI CHOS THAMS CAD DE BZHIN NYID DU RO GCIG
PAS, LHUN GYIS GRUB PAR 'JUG PA'I PHYIR RO, ,BCOM LDAN 'DAS ZHI
GNAS KYI RGYU MTSAN NI

GANG LAGS ZHES BYA BA LA SOGS PAS NI ZHI GNAS DANG LHAG MTHONG
RAB TU 'DZIN PA DANG, BTANG SNYOMS KYI RGYU MTSAN ZHUS SO, ,BYAMS
PA SEMS RGOD PA'AM ZHES BYA BA LA SOGS PA LA RGOD PA ZHES BYA BA
NI NYE BAR MA ZHI BA'O, ,RGOD DU DOGS PA ZHES BYA BA NI 'PHRO
BA'I BSAM PA'O, ,KUN DU SKYO BAR

'GYUR BA DANG MTHUN PA'I CHOS RNAMS ZHES BYA BA NI SDUG BSNGAL
DANG KUN 'BYUNG BA'I RNAM PA DAG GO, ,BAR CHAD MED PA'I SEMS DE
ZHES BYA BA NI SEMS YUL RNAMS LA MI DMIGS PA'O, ,BYAMS PA SEMS
BYING NGAM ZHES BYA BA LA SOGS PA LA, SEMS BYING ZHES BYA BA NI
RMUGS PA DANG GNYID

KYIS NYAMS PAR BYAS PA'O, ,BYING DU DOGS PA ZHES BYA BA NI BYING
BA'I RJES SU MTHUN PA'O, ,MNGON PAR DGA' BA DANG MTHUN PA'I CHOS
RNAMS ZHES BYA BA NI 'GOG PA DANG LAM GYI RNAM PA DAG GO, ,SEMS
KYI MTSAN MA DE ZHES BYA BA NI, MNGON PAR DGA' BAR 'GYUR BA DANG
MTHUN PA'I CHOS RNAMS

@327B LA DMIGS PA'I SEMS KYI MTSAN MA ZHES BYA BA'I THA TSIG GO,
,ZHI GNAS KYI RGYU MTSAN DANG RAB TU 'DZIN PA'I RGYU MTSAN RNAM
PAR BSHAD NAS, BYAMS PA'I ZHI GNAS LA GCIG TU NGES PA'AM, LHAG
MTHONG LA GCIG TU NGES PA'AM, ZUNG DU 'BREL PA'I LAM YANG RUNG
STE ZHES BYA BAS BTANG

SNYOMS KYI RGYU MTSAN STON TO, ,DE GNYI GA'I NYE BA'I NYON MONGS
PAS NYE BAR NYON MONGS PA MED PA ZHES BYA BAS NI LAM RNAM PA GSUM
PO DE DAG GI BYE BRAG BSTAN TE, RGOD PA DANG 'GYOD PA DANG RMUGS
PA DANG GNYID KYIS NYAMS PAR MA BYAS PA'I LAM LA, SEMS RANG GI
NGANG GIS 'JUG PA

NA YID LA BYED PA LHUN GYIS GRUB PA GANG YIN PA DE NI BTANG
SNYOMS KYI RGYU MTSAN ZHES BYA'O ZHES BSTAN TO, ,BCOM LDAN 'DAS
BYANG CHUB SEMS DPA' ZHI GNAS DANG LHAG MTHONG BSGOM PA CHOS SO
SO YANG DAG PAR RIG PA DANG, DON SO SO YANG DAG PAR RIG PA LAGS
NA, JI LTAR CHOS SO SO YANG DAG

PAR RIG PA LAGS, JI LTAR DON SO SO YANG DAG PAR RIG PA LAGS ZHES
ZHUS PAS DE NI, CHOS DANG DON GYI NGO BO NYID KYI RAB TU DBYE BA
ZHUS SO, ,CHOS NI GNAS YIN LA, DON NI GNAS YIN PA DE'I PHYIR,
BYAMS PA RNAM PA LNGAS CHOS SO SO YANG DAG PAR RIG PA YIN TE ZHES
BYA BA LA SOGS PAS

GNAS SU GYUR PA'I CHOS KYI RAB TU DBYE BA DANG POR BKA' STZAL TO,
,CHOS KYI NGO BO NYID KYANG RNAM PA GNYIS TE, BSHAD PA'I CHOS
DANG RTOGS PA'I CHOS SO, ,BSHAD PA'I CHOS NI RTOGS PA'I CHOS KYI
RTZA BA YIN PA'I PHYIR DANG, BSHAD PA'I CHOS KYANG MING DANG TSIG
'BRU DANG, SO SO BA DANG, BSDUS

PA'I NGO BO NYID YIN PA'I PHYIR, MING DANG ZHES BYA BA LA SOGS PA
BSTAN TO, ,MING GANG ZHE NA, KUN NAS NYON MONGS PA DANG RNAM PAR
BYANG BA'I CHOS RNAMS LA NGO BO NYID DANG BYE BRAG GI MING DU BYA
BAR BTAGS PA GANG YIN PA'O ZHES BYA BA LA KUN NAS NYON MONGS PA
NI 'DOD CHAGS LA SOGS PA'O, ,

RNAM PAR BYANG BA PA NI DAD PA LA SOGS PA'O, ,DE DAG LA 'DOD
CHAGS ZHES BYA BA DANG, DAD PA ZHES BYA BA NI NGO BO NYID KYI
MING DU BYA BAR BTAGS PA YIN NO, ,'DOD CHAGS DE YANG YONGS SU
SHES PAR BYA BA ZHE'AM, SPANG BAR BYA BA ZHES BYA BA NI BYE BRAG
GI MING DU BYA BAR BTAGS PA YIN NO, ,DE BZHIN

@328A *, ,DU DAD PA YANG BSGOM PAR BYA BA ZHE'AM, LAN MANG DU BYA
BA ZHES BYA BA NI BYE BRAG GI MING DU BYA BAR BTAGS PA YIN TE, DE
NI MING YIN NO, ,TSIG GANG ZHE NA, KUN NAS NYON MONGS PA DANG
RNAM PAR BYANG BA PA'I DON RJES SU THA SNYAD BTAGS PA'I PHYIR,
GNAS DANG RTEN MING DE

DAG NYID KYI TSOGS LA BRTEN PA GANG YIN PA'O ZHES BYA BA LA 'DI
LTA STE, 'DOD PA DANG GZUGS DANG GZUGS MED PA'I 'DOD CHAGS SPANG
BAR BYA BA ZHES BYA BA NI MING RNAMS KYI TSOGS SO, ,RNAM PAR
BYANG BA PA'I MING GI TSOGS KYANG DE BZHIN DU BSTAN PAR BYA STE,
'DI LTA STE SEMS CAN MED PA'I

LAS DANG 'BRAS BUR 'BREL BA LA, DAD PA NI DGE BA YIN NO ZHES BYA
BA LTA BU'O, ,YI GE GANG ZHE NA DE GNYI GA'I GNAS KYI YI GE'I
'BRU GANG YIN PA'O ZHES BYA BA NI MING DANG TSIG GI GNAS SU GYUR
PA NI YI GE'I 'BRU YIN NO ZHES BYA BA'I THA TSIG GO, ,DE DAG SO
SO LAS SO SO YANG DAG PAR RIG

PA GANG ZHE NA, MA 'DRES PA LA DMIGS PA'I YID LA BYED PAS SO SO
YANG DAG PAR RIG PA GANG YIN PA'O ZHES BYA BAS NI 'DI SKAD BSTAN
TE, MING DANG TSIG DANG YI GE BKOD PA KHYAD PAR DU 'PHAGS PA'I
MDO SDE LA SOGS PA'I CHOS KYI TSIG SO SOR NGES PAR 'DZIN PAR BYED
PA YIN NO ZHES BSTAN

TO; ,BSDUS PA LAS SO SO YANG DAG PAR RIG PA GANG ZHE NA, 'DRES PA
LA DMIGS PA'I YID LA BYED PAS SO SO YANG DAG PAR RIG PA GANG YIN
PA'O ZHES BYA BAS NI MDO'I SDE LA SOGS PA'I CHOS BSDUS PA DE DAG
NYID GCIG TU BYAS TE NGES PAR 'DZIN PAR BYED PA YIN NO ZHES BSTAN
TO, ,

BYANG CHUB SEMS DPA' ZHI GNAS DANG LHAG MTHONG BSGOM PA JI LTAR
CHOS SO SO YANG DAG PAR RIG PA YIN PA DE LTAR RNAM PAR BSHAD NAS
RNAM PA DU DAG GIS DON SO SO YANG DAG PAR RIG PA BSTAN PA'I
PHYIR, BYANG CHUB SEMS DPA' RNAM PA BCUS DON SO SO YANG DAG PAR
RIG PA YIN TE,

JI SNYED YOD PA NYID DANG ZHES BYA BA LA SOGS PA RGYA CHER GSUNGS
SO, ,BYAMS PA DE LA KUN NAS NYON MONGS PA DANG RNAM PAR BYANG BA
PA'I CHOS RNAMS LA RNAM PA RAB TU DBYE BA THAMS CAD KYI MTHAR
THUG PA GANG YIN PA DE NI JI SNYED YOD PA NYID YIN TE ZHES BYA BA
LA KUN NAS NYON MONGS PA LA NI 'DOD

@328B CHAGS LA SOGS PA'O, ,RNAM PAR BYANG BA PAS NI DAD PA LA
SOGS PA STE, KUN NAS NYON MONGS PA DANG, RNAM PAR BYANG BA PA DE
DAG GI GRANGS KYI RNAM PA JI SNYED YOD PA DE DAG GI RNAM PAR RAB
TU DBYE BA'I MTHAR THUG PAR GYUR PA DE NI JI SNYED YOD PA NYID
YIN NO, ,'DI LTA STE ZHES BYA BA LA SOGS

PAS NI, PHUNG PO RNAMS KYI NI PHUNG PO LNGA PO DAG GIS KUN NAS
NYON MONGS PA DANG, RNAM PAR BYANG BA'I PHUNG PO RNAMS LHAG CHAD
MED PAR BSDUS PA'I PHYIR RO, ,NANG GI SKYE MCHED DRUG PO DAG GIS
NI ZAB PO BSTAN TO, ,PHYI ROL GYI SKYE MCHED DRUG PO DAG GIS NI
LONGS SPYOD PA BSTAN TO ZHES

BYA BA LA SOGS PA'O ZHES BYA BA NI DBANG PO LA SOGS PA GRANGS
LNGAS BSDUS PA DAG KYANG GZUNG BAR BYA'O, ,JI SNYED YOD PA NYID
CES BYA BA NI CHOS JI SNYED YOD PA GANG DAG GIS KUN NAS NYON
MONGS PA'AM, RNAM PAR BYANG BA PA YOD PAR SRID PA NYID NI JI
SNYED PA NYID CES BYA'O, ,BYAMS PA DE LA

KUN NAS NYON MONGS PA DANG RNAM PAR BYANG BA PA'I CHOS DE DAG
NYID KYI DE BZHIN NYID GANG YIN PA DE NI JI LTA BA BZHIN DU YOD
PA NYID YIN TE ZHES BYA BAS NI 'DI SKAD BSTAN TE, KUN NAS NYON
MONGS PA DANG RNAM PAR BYANG BA PA'I CHOS GANG DAG LA RNAM PAR
DPYAD PA'I GNAS SKABS NA JI LTA BA BZHIN DU PHYIN CI MA

LOG PA YOD PAR SRID PA NYID NI JI LTA BA BZHIN DU YOD PA NYID YIN
NO ZHES BSTAN TO, ,DE YANG RNAM PA BDUN TE ZHES BYA BAS NI YANG
RAB TU DBYE BA BSTAN TO, ,'BYUNG BA'I DE BZHIN NYID NI ZHES BYA
BA LA NYON MONGS PA DANG LAS DANG SKYE BA'I RGYUN GYIS 'JUG PA NI
'BYUNG BA YIN NO, ,DE BZHIN

NYID CES BYA BA NI RNAM PA DES GZHAN DU MA YIN TE, PHYIN CI MA
LOG PA'I NGO BO NYID BSTAN PA'O, ,'DU BYED RNAMS KYI THOG MA DANG
THA MA MED PA NYID GANG YIN PA'O ZHES BYA BAS NI, SNGON GYI MTHA'
DANG PHYI MA'I MTHA' MED PA STON TO, ,MTSAN NYID KYI DE BZHIN
NYID NI CHOS THAMS CAD KYI GANG ZAG

LA BDAG MED PA DANG, CHOS LA BDAG MED PA GANG YIN PA'O ZHES BYA
BA LA, CHOS THAMS CAD CES BYA BA NI 'DUS BYAS DANG 'DUS MA BYAS
SO, ,DE LA RE ZHIG 'DUS BYAS RNAMS LA NI RDUL PHRA RAB RE RE DANG
SEMS DANG SEMS LAS BYUNG BA MTHA' DAG LA GANG ZAG MED DO, ,'DUS
MA BYAS NAM

@329A *, ,MKHA' DANG SO SOR BRTAGS TE 'GOG PA DANG, SO SOR BRTAGS
PA MA YIN PA'I 'GOG PA DAG LA YANG GANG ZAG MED PAS, DE'I PHYIR
CHOS RNAMS KYI MTSAN NYID NI GANG ZAG LA BDAG MED PA YIN NO,
,RNAM PAR RIG PA'I DE BZHIN NYID NI 'DU BYED RNAMS KYI

RNAM PAR RIG PA TZAM NYID GANG YIN PA'O ZHES BYA BA NI NANG DANG
PHYI ROL GYI DNGOS PO RNAMS RNAM PAR RIG PA TZAM GYIS RAB TU PHYE
BA YIN PA'I PHYIR RO, ,GNAS PA'I DE BZHIN NYID NI NGAS SDUG
BSNGAL GYI BDEN PA BSTAN PA GANG YIN PA'O ZHES BYA BA LA GNAS PA
ZHES BYA BA NI BDAG PO MED PA'I CHOS

RNAMS DUS LA SOGS PAR GNAS PA'O, ,DE DAG THAMS CAD NI 'PHAGS PA
RNAMS LA SDUG BSNGAL BAR BDEN TE MI MTHUN PA'I PHYIR RO, ,LOG PAR
BSGRUB PA'I DE BZHIN NYID NI NGAS KUN 'BYUNG BA'I BDEN PA BSTAN
PA GANG YIN PA'O ZHES BYA BA LA LOG PAR BSGRUB PA NI BDAG MED PA
LA

BDAG TU RMONGS PA LA SOGS PA'I NGO BO NYID YIN PA'I PHYIR MNGON
PAR 'GRUB PA DANG SKYE BA'I SDUG BSNGAL GYI RGYU YIN PA'O, ,RNAM
PAR DAG PA'I DE BZHIN NYID NI NGAS 'GOG PA'I BDEN PA BSTAN PA
GANG YIN PA'O ZHES BYA BA NI DE YANG DAG PA MA YIN PA'I KUN RTOG
PA GLO BUR 'GAGS PA

YIN PAS RNAM PAR DAG PA YIN NO, ,YANG DAG PAR GRUB PA'I DE BZHIN
NYID NI LAS LAM GYI BDEN PA BSTAN PA GANG YIN PA'O ZHES BYA BA LA
YANG DAG PAR BSGRUBS PA NI LOG PAR BSGRUB PA'I GNYEN PO YIN PA'I
PHYIR, BDAG TU RMONGS PA LA SOGS PA NYE BAR ZHI BA'I LAM RNAM PAR
DAG PA

YIN NO, ,BYAMS PA DE LA ZHES BYA BA LA SOGS PAS NI DE BZHIN NYID
DE DAG GI KHYAD PAR GYI TSUL BSTAN TE, 'BYUNG BA'I DE BZHIN NYID
GANG YIN PA DANG ZHES BYA BA LA SOGS PAS RGYA CHER GSUNGS PA NI,
SEMS CAN THAMS CAD NI 'JIG TSOGS LA LTA BA'I BAG CHAGS BRTAS PA'I
PHYIR,

'BYUNG BA'I DE BZHIN NYID LA SOGS PAS, MTSUNGS SHING MNYAM MO
ZHES BSTAN TO, ,MTSAN NYID KYI DE BZHIN NYID GANG YIN PA DANG
RNAM PAR RIG PA'I DE BZHIN NYID GANG YIN BDE NI CHOS THAMS CAD
MTSUNGS SHING MNYAM MO ZHES BYA BA NI CHOS THAMS CAD NI GANG ZAG
LA BDAG MED PA'I

@329B MTSAN NYID YIN PA'I PHYIR DANG, RNAM PAR RIG PA TZAM GYIS
RAB TU PHYE BA YIN PA'I PHYIR RO, ,BYAMS PA DE LA ZHES BYA BA LA
SOGS PAS NI BYANG CHUB GSUM PO DAG GO, ,RNAM PAR DAG PA'I DE
BZHIN NYID KYIS MTSUNGS SHING MNYAM PAR STON TE, DE DAG GI 'GOG
PA'I NGO BO NYID

KYIS MTSUNGS PA'I PHYIR RO, ,DE DAG MA TSANGS NA CI'I PHYIR,
SANGS RGYAS KYI RNAM PAR GROL BAS NI CHOS KYI SKU'I MTSAN NYID
KYIS SEMS CAN GYI DON LA 'JUG PAR 'GYUR LA NYAN THOS DANG RANG
SANGS RGYAS KYI RNAM PAR GROL BAS MA YIN ZHE NA, SANGS RGYAS KYIS
RNAM PAR GROL BA NI

SNGON GYI SMON LAM GYI SHUGS KYI DBANG GIS SNA TSOGS YIN LA, NYAN
THOS LA SOGS PA'I RNAM PAR GROL BA NI MA YIN TE, DPER NA GOS MDUD
PA DANG MA MDUD PA DAG MTSUNGS PAR TSON GYI SNOD DU BCUG KYANG,
SHUGS KYI DBANG GIS NA MDUD PA RNAMS LA NI TSON BKRA BAR SNANG LA

MA MDUD PA RNAMS LA NI MA YIN NO, ,DE BZHIN DU MYA NGAN LAS 'DAS
PA'I TSON RTZI'I SNOD LTA BUR MTSUNGS PAR BCUG KYANG SANGS RGYAS
KYI MYA NGAN LAS 'DAS PA NI SHUGS KYI DBANG GIS NA SNA TSOGS KHO
NA YIN LA, NYAN THOS LA SOGS PA'I MYA NGAN LAS 'DAS PA NI MA YIN
TE, DE

BAS NA DE DAG GI RNAM PAR DAG PA MNYAM PA NYID NI RNAM PAR GROL
BA LA THUN MONG BA'I DBANG DU BYAS PA KHO NA YIN GYI CHOS KYI
SKUS NI MA YIN NO, ,BYAMS PA DE LA YANG DAG PAR SGRUB PA'I DE
BZHIN NYID DES NI ZHES BYA BA LA SOGS PAS NI THOS PA 'DRES PA LA
DMIGS PA'I ZHI GNAS DANG

LHAG MTHONG GIS BSDUS PA'I SHES RAB MTSUNGS SHING MNYAM STE, SHES
RAB NI GTI MUG THAMS CAD KYI GNYEN PO YIN PA'I PHYIR, YANG DAG
PAR SGRUB PA'I DE BZHIN NYID KYIS JI LTA BA BZHIN DU YOD PA NYID
MTSUNGS SHING MNYAM MO ZHES BSTAN TO, ,'DZIN PA'I DON GYI DBANG
DU

MDZAD NAS BYAMS PA DE LA, 'DZIN PA'I DON NI SKYE MCHED GZUGS CAN
LNGA DANG ZHES BYA BA LA SOGS PA GSUNGS TE, GZUGS CAN LNGA NI MIG
LA SOGS PA LNGA STE GZUGS KYI PHUNG POS BSDUS PA YIN PA'I PHYIR
RO, ,SEMS DANG YID DANG RNAM PAR SHES PA DANG SEMS LAS

@330A *, ,BYUNG BA'I CHOS RNAMS KYANG 'DZIN PA'I DON GYI DBANG DU
BYAS PA KHO NA YIN TE, SEMS NI KUN GZHI RNAM PAR SHES PAS SO,
,YID NI NYON MONGS PA CAN NO, ,RNAM PAR SHES PA NI 'JUG PA'I RNAM
PAR SHES PA DRUG GO, ,SEMS LAS BYUNG BA NI TSOR

BA LA SOGS PA'O, ,DE DAG NI 'DZIN PA YIN TE, DMIGS PA DANG BCAS
PA'I RNAM PA YIN PA'I PHYIR RO, ,'DZIN PA'I DON BSHAD NAS GZUNG
BA'I DON GYI DBANG DU MDZAD NAS, BYAMS PA DE LA GZUNG BA'I DON NI
ZHES BYA BA LA SOGS PA GSUNGS SO, ,PHYI ROL GYI SKYE MCHED

DRUG PO DAG CES BYA BA NI, GZUGS DANG, SGRA DANG, DRI DANG, RO
DANG, REG BYA DANG CHOS RNAMS TE GZUNG BA YIN NO, ,CHOS THAMS CAD
YID KYIS RNAM PAR SHES PA'I GZUNG BA YIN PAR BSTAN PA'I PHYIR,
BYAMS PA YANG 'DZIN PA'I DON GANG YIN PA DE NI GZUNG BA'I DON
KYANG YIN

NO ZHES GSUNGS SO, ,GZUNG BA'I DON BSTAN NAS, GNAS KYI DON BSTAN
PA'I PHYIR BYAMS PA DE LA GNAS KYI DON NI ZHES BYA BA LA SOGS PA
RGYA CHER GSUNGS SO, ,GRONG TSIGS DANG GRONG TSIGS RGYA ZHES BYA
BA LA SOGS PA BSTAN PA NI 'JIG RTEN GYI KHAMS DPAG TU MED PA
MNGON PAR

BSGRUB PA'I RGYU YIN NO, ,GNAS KYI DON RNAM PAR BSHAD NAS LONGS
SPYOD KYI DON BSTAN PA'I PHYIR, BYAMS PA DE LA LONGS SPYOD KYI
DON NI ZHES BYA BA LA SOGS PA GSUNGS SO, ,YONGS SU SPYOD PAR BYA
BA'I PHYIR ZHES BYA BA NI SKYES PA DANG BUD MED KYI BSNYEN BKUR
LA SOGS PA'I

LONGS SPYOD PA'I PHYIR RO, ,YOD BYAD CES BYA BA NI GOS LA SOGS PA
STE, BYANG CHUB SEMS DPA' DON SO SO YANG DAG PAR RIG PAS NI THAMS
CAD RAB TU DBYE BAR BYA DGOS PA'I PHYIR RO, ,LONGS SPYOD KYI DON
RNAM PAR BSHAD PA'I 'OG TU PHYIN CI LOG GI DON BSTAN PA'I PHYIR,
BYAMS PA

DE LA PHYIN CI LOG GI DON NI ZHES BYA BA LA SOGS PA GSUNGS SO,
,'DZIN PA LA SOGS PA'I DON DE DAG NYID LA ZHES BYA BA NI SNGAR
BSTAN PA DAG LA'O, ,PHYIN CI LOG CES BYA BA DAG NI BDEN PA DAG LA
LOG PA'I RNAM PAR LTA BA'O, ,RTEN CING 'BREL PAR 'BYUNG BA GZUNG
BA DANG,

@330B 'DZIN PA'I MI RTAG PA LA SOGS PA'I NGO BO NYID DAG LA, RTAG
PA LA SOGS PAR SGRO 'DOGS PA NI 'DU SHES PHYIN CI LOG YIN NO,
,'DU SHES DANG SEMS PHYIN CI LOG GNYIS KYIS LTA BA'I PHYIN CI LOG
KUN NAS SLONG BA'I PHYIR, YANG DAG PA'I LTA BAS DE DAG SPONG NGO,
,PHYIN

CI LOG GI DON RNAM PAR BSHAD NAS PHYIN CI MA LOG PA'I DON BSTAN
PA'I PHYIR, BYAMS PA DE LA PHYIN CI MA LOG PA'I DON NI ZHES BYA
BA LA SOGS PA GSUNGS SO, ,DE LAS BZLOG PA STE, DE'I GNYEN PO YIN
PAR RIG PAR BYA'O ZHES BYA BA NI 'DZIN PA LA SOGS PA'I DON MI
RTAG PA

DAG LA MI RTAG PAR LTA BA DANG, 'PHAGS PA DANG MI MTHUN PA SDUG
BSNGAL BA'I NGO BO NYID DAG LA SDUG BSNGAL BAR LTA BA DANG, MI
GTZANG BA'I NGO BO NYID DAG LA MI GTANG BAR LTA BA DANG, BDAG MED
PA RKYEN LA RAG LAS PA DAG LA BDAG MED PAR LTA BA STE, GNYEN PO
THOB PAS LTA BA

PHYIN CI LOG DANG BRAL NA 'DU SHES DANG SEMS PHYIN CI LOG DAG
DANG YANG BRAL BAR 'GYUR RO, PHYIN CI MA LOG PA'I DON GYI 'OG TU
KUN NAS NYON MONGS PA'I DON BSTAN PA'I PHYIR, BYAMS PA DE LA KUN
NAS NYON MONGS PA'I DON NI RNAM PA GSUM STE ZHES BYA BA LA SOGS
PA GSUNGS

SO; ,GANG ZHE NA KHAMS GSUM PA'I ZHES BYA BA GSUNGS SO, ,GSUM
GANG ZHE NA NYON MONGS PA'I KUN NAS NYON MONGS PA DANG LAS KYI
KUN NAS NYON MONGS PA DANG SKYE BA'I KUN NAS NYON MONGS PA'O ZHES
BYA BA GSUNGS SO, ,SRID PA'I YAN LAG RNAMS LAS MA RIG PA DANG
SRED PA DANG

LEN PA NI NYON MONGS PA'I KUN NAS NYON MONGS PA'O, ,'DU BYED DANG
SRID PA NI LAS KYI KUN NAS NYON MONGS PA'O, ,RNAM PAR SHES PA
DANG, MING DANG, GZUGS DANG, SKYE MCHED DRUG DANG, REG PA DANG,
TSOR BA DANG, SKYE BA DANG, RGA SHI NI SKYE BA'I KUN NAS NYON
MONGS PA YIN NO, ,

DE LTAR KUN NAS NYON MONGS PA'I DON RNAM PAR BSHAD NAS, RNAM PAR
BYANG BA'I DON BSTAN PA'I PHYIR, BYAMS PA DE LA RNAM PAR BYANG
BA'I DON NI KUN NAS NYON MONGS PA RNAM PA GSUM PO DE DANG BRAL
BAR BYA BA'I PHYIR, BYANG CHUB KYI PHYOGS DANG MTHUN PA'I CHOS
GANG YIN PA RNAMS TE, ZHES

@331A *, ,BYA BA GSUNGS TE, DRAN PA NYE BAR GZHAG PA LA SOGS PA
YIN PAR SHES PAR BYA'O, ,BYAMS PA RNAM PA BCU PO DAG GIS DON
THAMS CAD BSDUS PAR RIG PAR BYA'O ZHES BYA BA NI BYANG CHUB SEMS
DPA' JI SNYED YOD PA NYID LA SOGS PA BCU PO DE DAG GIS DON

SO SOR YANG DAG PAR RIG PA'I PHYIR, DON SO SOR YANG DAG PAR RIG
PA ZHES BSTAN TO,, ,,BAM PO GNYIS PA STE THA MA'O, ,YANG RNAM PA
LNGA'I DBYE BA BSTAN PA'I PHYIR, BYAMS PA YANG BYANG CHUB SEMS
DPAS RNAM PA LNGAS DON SO SO YANG DAG PAR RIG

PA YIN TE ZHES BYA BA LA SOGS PA GSUNGS SO, ,DON RNAM PA LNGA
GANG ZHE NA ZHES 'DRI BA LA LAN DU, YONGS SU SHES PAR BYA BA'I
DNGOS PO DANG, YONGS SU SHES PAR BYA BA'I DON DANG, YONGS SU SHES
PA DANG, YONGS SU SHES PA'I 'BRAS BU 'THOB PA DANG DE RAB TU RIG
PAR

BYED PA'O ZHES GSUNGS TE RNAM PA DE LNGAS KUN BSDUS PA'I PHYIR
RO, ,BYAMS PA DE LA YONGS SU SHES PAR BYA BA'I DNGOS PO DE NI
SHES BYA THAMS CAD YIN PAR BLTA BAR BYA STE, 'DI LTA STE PHUNG PO
RNAMS ZHES BYA BA'AM ZHES BYA BA LA SOGS PA LA, PHUNG PO LA SOGS
PAS NI YONGS

SU SHES PAR BYA BA'I DNGOS PO THAMS CAD BSDUS PA'I PHYIR RO,
,BYAMS PA DE LA YONGS SU SHES PAR BYA BA'I DON NI RNAM PA JI
SNYED KYI SHES BYA DE JI LTA BA BZHIN SHES PAR BYA BA STE ZHES
BYA BAS NI DE RNAM PA JI SNYED CIG GIS YONGS SU SHES PAR BYA
ZHING JI LTAR YONGS SU SHES PAR BYA ZHES

YONGS SU SHES PAR BYA BA'I DON TO, ,'DI LTA STE, KUN RDZOB DANG
ZHES BYA BA LA SOGS PA RGYA CHER GSUNGS PA LA, KUN RDZOB DANG DON
DAM PA ZHES BYA BA NI SANGS RGYAS RNAMS NI BDEN PA GNYIS LA BRTEN
TE STON PAR MDZAD PA'I PHYIR RO, ,SKYON ZHES BYA BA NI KUN NAS
NYON MONGS

PA'I SKYON BRJOD PA'I PHYIR RO, ,YON TAN ZHES BYA BA NI RNAM PAR
BYANG BA'I YON TAN BRJOD PA'I PHYIR RO, ,RKYEN ZHES BYA BA NI KUN
NAS NYON MONGS PA DANG, RNAM PAR BYANG BA DE DAG RANG GI RGYU KHO
NA LAS BYUNG GI ,DBANG PHYUG LA SOGS PA LAS MA YIN PA'O, ,DUS
ZHES BYA BA NI DE DAG

@331B KYANG 'DAS PA DANG MA 'ONGS PA DANG DA LTAR BYUNG BA'I DUS
SU GTOGS PA'O, ,SKYE BA DANG GNAS PA DANG 'JIGS PA'I MTSAN NYID
CES BYA BA NI YONGS SU SHES PAR BYA BA'I DON LA SOGS PA 'DUS BYAS
KYI MTSAN NYID KYI RKYEN RNAMS KYIS RAB TU PHYE BA'O, ,NAD LA
SOGS PA ZHES BYA BA NI

SDUG BSNGAL BAR RO, ,SDUG BSNGAL DANG KUN 'BYUNG LA SOGS PA ZHES
BA BA NI NYAN THOS KYI THEG PA LA'O, ,DE BZHIN NYID CES BYA BA LA
SOGS PA NI THEG PA CHEN PO LA'O, ,BSDU BA DANG DBYE BA ZHES BYA
BA NI DE DAG KYANG MDOR BSDU BA DANG, RGYA CHER BYA BA GNYIS KYIS
STON PAR MDZAD PA

PA'O; ,DE DAG GI LAN 'DEBS NA YANG, MGO GCIG TU LAN GDAB PA LA
SOGS PAS LAN 'DEBS PAR MDZAD DE, CI NAS SEMS CAN THAMS CAD 'CHI
BAR 'GYUR RAM ZHES DRIS NA, 'CHI BAR 'GYUR RO ZHES MGO GCIG TU
LAN GDAB PAR BYA'O, ,RNAM PAR DBYE ZHING LAN GDAB

PA NI SHI BA THAMS CAD SKYE BAR 'GYUR ZHES DRIS NA, SEMS CAN GANG
DAG NYON MONGS PA DANG BCAS PA DE DAG NI SKYE BAR 'GYUR LA, NYON
MONGS PA MED PA RNAMS NI SKYE BAR MI 'GYUR RO ZHES RNAM PAR DBYE
ZHING LAN GDAB PAR BYA'O, ,DRIS TE LAN GDAB PA NI CI MI RNAMS
KHYAD PAR DU

'PHAGS PA YIN NAM 'ON TE DMAN PA YIN ZHES DRIS NA, DE DAG GANG LA
LTOS TE 'DRI, GAL TE NGAN SONG BA DAG LA LTOS TE 'DRI NA NI DE
DAG PAS KHYAD PAR DU 'PHAGS PA YIN NO ZHES BRJOD PAR BYA DGOS LA,
'ON TE LHA RNAMS LA LTOS TE 'DRI NA NI DMAN PA YIN NO ZHES

BRJOD PAR BYA DGOS PAS DRIS TE LAN GDAB PAR BYA'O, ,GZHAG PA ZHES
BYA BA NI CI PHUNG PO RNAMS DANG BDAG GCIG GAM THA DAD CES 'DRI
NA, DE NI GZHAG PAR BYA STE, BDAG RDZAS SU MED PA'I PHYIR RO,
,GSANG BA ZHES BYA BA NI SEMS CAN YONGS SU MA SMIN PA DAG LA CHOS
ZAB

MO GSANG BAR BYA BA'I PHYIR RO, ,BSGRAGS PA ZHES BYA BA NI, DE
LAS BZLOG PA'I PHYIR RO, ,DE LTA BU DANG MTHUN PA ZHES BYA BA NI,
GANG ZAG GDAGS PA LA SOGS PA GZHAN DAG KYANG YONGS SU SHES PAR
BYA BA'I DON YIN PAR RIG PAR BYA'O, ,JI SNYED KYIS ZHES BYA BA NI
KUN RDZOB

@332A *, ,LA SOGS PA'I RNAM PA DAG GIS SO, ,JI LTA BA BZHIN ZHES
BYA BA NI NYAN THOS KYI THEG PA LA NI SDUG BSNGAL LA SOGS PA'I
BDEN PA DAG GIS SO, ,THEG PA CHEN PO LA NI DE BZHIN NYID LA SOGS
PA DAG GIS SHES PAR BYA'O, ,BYAMS PA DE LA YONGS SU SHES

PA NI DE GNYI GA 'DZIN PAR BYED PA ZHES BYA BA NI YONGS SU SHES
PAR BYA BA'I DNGOS PO PHUNG PO LA SOGS PA DANG, YONGS SU SHES PAR
BYA BA'I DON JI SNYED YOD PA NYID DANG JI LTA BA BZHIN DU YOD PA
NYID LA DMIGS PA NYID KYIS 'DZIN PAR BYED PA BYANG CHUB KYI
PHYOGS DANG MTHUN PA'I CHOS DRAN PA

NYE BAR GZHAG PA LA SOGS PA NI YONGS SU SHES PA YIN TE, SHES PA'I
NGO BO NYID YIN PA'I PHYIR RO, ,YONGS SU SHES PA RNAM PAR BSHAD
NAS YONGS SU SHES PA'I 'BRAS BU 'THOB PA BSTAN PA'I PHYIR, BYAMS
PA DE LA YONGS SU SHES PA'I 'BRAS BU 'THOB PA NI ZHES BYA BA

LA SOGS PA GSUNGS SO, ,'DI LTA STE 'DOD CHAGS DANG ZHE SDANG DANG
GTI MUG 'DUL BA ZHES BYA BA NI BDAG DANG GNYI GA'I LUS DANG, TSOR
BA DANG SEMS DANG CHOS DRAN PA NYE BAR GZHAG PA LA SOGS PAS, 'DOD
CHAGS LA SOGS PA 'DUL BA'O, ,MA LUS PAR SPONG BA ZHES BYA BA NI

YONGS SU GTUGS TE SPONG BA'O, ,DGE SBYONG NYID KYI 'BRAS BU RNAMS
ZHES BYA BA NI RGYUN DU ZHUGS PA LA SOGS PA BZHI'O, ,NYAN THOS
DANG DE BZHIN GSHEGS PA'I YON TAN 'JIG RTEN PA ZHES BYA BA NI
BSAM GTAN DANG, TSAD MED PA LA SOGS PA'O, ,'JIG RTEN LAS 'DAS PA
ZHES BYA

BA NI ZAD PA DANG MI SKYE BA SHES PA LA SOGS PA'O, ,THUN MONG
ZHES BYA BA NI NYON MONGS PA MED PA DANG, SMON NAS SHES PA LA
SOGS PA'O, ,DE DAG MNGON DU BYA BA GANG YIN PA NI, YONGS SU SHES
PA'I 'BRAS BU THOB PA YIN NO, ,YONGS SU SHES PA'I 'BRAS BU THOB
PA BSTAN NAS, YONGS SU SHES

PA'I 'BRAS BU THOB PA DE RAB TU REG PAR BYED PA BSTAN PA'I PHYIR,
BYAMS PA DE RAB TU RIG PAR BYED PA NI ZHES BYA BA LA SOGS PA
GSUNGS SO, ,MNGON SUM DU BYAS PA'I CHOS DE DAG NYID LA ZHES BYA
BA NI BSTAN MA THAG PA DAG LA'O, ,RNAM PAR GROL BAR SHES PA ZHES
BYA BA NI RANG GI

@332B RIG PA'O, ,GZHAN DAG LA YANG RGYA CHER STON PA DANG, YANG
DAG PAR STON PA ZHES BYA BA NI DE BZHIN GSHEGS PA DANG, THUN MONG
LA SOGS PA'I YON TAN RANG GIS MNGON SUM DU BYAS PA DAG GZHAN GYI
RGYUD LA GO BAR BYED PA ZHES BYA BA'I THA TSIG GO, ,BYAMS PA DON
LNGA

PO DE DAG GIS KYANG DON THAMS CAD BSDUS PAR RIG PAR BYA'O ZHES
BYA BA BSTAN NAS BYAMS PA YANG BYANG CHUB SEMS DPA' ZHES BYA BA
LA SOGS PAS JI LTAR RNAM PA LNGAS DON THAMS CAD SO SO YANG DAG
PAR RIG PA DE BZHIN DU, RNAM PA BZHIS DON SO SO YANG DAG PAR RIG
PA YIN TE

ZHES BYA BAR STON TO, ,DON RNAM PA BZHI GANG ZHE NA ZHES 'DRI BA
LA SEMS KYIS LEN PA'I DON DANG, MYONG BA'I DON DANG RNAM PAR RIG
PA'I DON DANG KUN NAS NYON MONGS PA DANG, RNAM PAR BYANG BA'I DON
GYIS TE ZHES BYA BA LA SOGS PAS, JI LTAR RNAM PA LNGAS DON THAMS
CAD SO SO YANG

DAG PAR RIG PA DE BZHIN DU RNAM PA BZHIS DON SO SO YANG DAG PAR
RIG PA YIN TE ZHES BYA BA BSTAN TE, BZHI GANG ZHE NA ZHES 'DRI BA
LA SEMS KYIS LEN PA'I DON DANG, MYONG BA'I DON DANG, RNAM PAR RIG
PA'I DON DANG, KUN NAS NYON MONGS PA DANG, RNAM PAR BYANG BA'I
DON GYIS TE

ZHES BYA BA GSUNGS SO, ,SEMS KYIS LEN PA'I DON NI, KUN GZHI RNAM
PAR SHES PA'I BAG CHAGS TE, RGYU NYID YIN PA'I PHYIR RO, ,MYONG
BA'I DON DANG NI SEMS DE NYID KYIS BDAG TU RMONGS PA DANG, BDAG
TU LTA BA DANG, BDAG TU NGA RGYAL DANG, BDAG LA CHAGS PA DANG,

MYONG BA'I DON YIN PA'I PHYIR RO, ,RNAM PAR RIG PA'I DON NI PHYI
ROL DU DMIGS PA'I 'JUG PA'I RNAM PAR SHES PA RNAMS KYIS RNAM PAR
RIG PA TZAM NYID KYIS GNAS DANG GNAS PA DANG, DMIGS PA'I RNAM PAR
GYUR PA THA DAD PA'I DNGOS PO YIN PAR STON TO, ,KUN NAS NYON
MONGS

PA DANG, RNAM PAR BYANG BA'I DON NI SEMS DE NYID KYI SEMS DANG
SEMS LAS BYUNG BA DE DAG GI GNAS DANG GNAS PA DANG, DMIGS PA'I
RNAM PA DAG MA RTOGS PA DANG RTOGS PA'O, ,BYAMS PA DON RNAM PA
BZHI PO DE DAG GIS KYANG DON THAMS CAD BSDUS PAR RIG PAR BYA'O
ZHES BYA

@333A *, ,BAS DON THAMS CAD BSDUS PA BSTAN NAS, BYAMS PA YANG
ZHES BYA BA LA SOGS PAS, BYANG CHUB SEMS DPA' RNAM PA GSUM GYIS
DON SO SO YANG DAG PAR RIG PA YIN TE ZHES BYA BAR STON TO, ,TSIG
'BRU'I DON DANG, DON GYI DON DANG, KHAMS KYI

DON GYIS SO ZHES BYA BA LA TSIG 'BRU'I DON NI GNAS SO, ,DON GYI
DON NI GNAS PA YIN NO, ,KHAMS KYI DON NI GNYI GA'I DON TO, ,BYAMS
PA DE LA DON GYI DON NI RNAM PA BCUR RIG PAR BYA STE ZHES BYA BA
LA SOGS PA LA, DE KHO NA'I MTSAN NYID CES BYA BA NI GZUNG BA NYID
KYIS SO, ,YONGS

SU SHES PA'I MTSAN NYID CES BYA NI 'DZIN PA NYID KYIS SO, ,SPANG
BA'I MTSAN NYID CES BYA BA NI BRAL BA NYID KYIS SO, ,MNGON DU BYA
BA'I MTSAN NYID CES BYA BA NI 'THOB PA NYID KYIS SO, ,BSGOM PA'I
MTSAN NYID CES BYA BA NI CHUD MI ZA BA'I TSUL GYIS SO, ,DE KHO
NA'I MTSAN NYID LA SOGS PA

DE DAG NYID KYI RNAM PA RAB TU DBYE BA'AM MTSAN NYID CES BYA BA
NI ME LONG GI DE KHO NA DANG, SNANG BA'I DE KHO NA ZHES BYA BA LA
SOGS PA'I RNAM PA RAB TU DBYE BAS SO, ,GNAS DANG GNAS PAR 'BREL
PA'I MTSAN NYID CES BYA BA LA GNAS NI DE KHO NA LA SOGS PA'I CHOS
SO, ,GNAS PA NI

DON TO, ,YONGS SU SHES PA LA SOGS PA'I BAR DU GCOD PA'I MTSAN
NYID CES BYA BA NI SGRIB PA LA SOGS PA'O, ,RJES SU MTHUN PA'I
MTSAN NYID CES BYA BA NI LEGS PAR THOB PA LA SOGS PA'O, ,YONGS SU
MI SHES PA LA SOGS PA'I NYES DMIGS NI BDAG DANG GZHAN GYI

DON YONGS SU NYAMS PA'O, ,YONGS SU SHES PA LA SOGS PA'I PHAN YON
NI BDAG DANG GZHAN GYI DON PHUN SUM TSOGS PA'O, ,BYAMS PA DE LA
KHAMS KYI DON NI KHAMS LNGA STE ZHES BYA BA LA, 'JIG RTEN GYI
KHAMS NI SNOD KYI 'JIG RTEN GYIS BSDUS PA STE, DE NI BYANG CHUB
SEMS

DPA' RNAM PAR SBYANG BAR BYA BA YIN PA'I PHYIR RO, ,SEMS CAN GYI
KHAMS NI YONGS SU SMIN PAR BYA BA YIN PA'I PHYIR RO, ,CHOS KYI
KHAMS NI RTOGS PAR BYA BA YIN PA'I PHYIR RO, ,GDUL BA'I KHAMS NI
YONGS SU SMIN PAR BYAR RUNG BA'I PHYIR RO, ,GDUL BA'I THABS KYI
KHAMS NI

@333B LEGS PAR BSTAN PA'I DNGOS PO YIN PA'I PHYIR RO, ,BYAMS PA
DON RNAM PA GSUM PO DE DAG GIS KYANG DON THAMS CAD BSDUS PAR RIG
PAR BYA'O ZHES BYA BA NI DRANG BA'I DON DANG, NGES PA'I DON MA
LUS PAR BSDUS PAR BLTA BAR BYA'O, ,BCOM LDAN 'DAS KYIS THOS PA
LAS BYUNG BA'I SHES

RAB KYIS DON SO SO YANG DAG PAR RIG PA GANG LAGS PA DANG ZHES BA
BA LA SOGS PAS NI THOS PA DANG, BSAMS PA DANG BSGOMS PA LAS BYUNG
BA RNAMS LA THA DAD DU BGYI BA CI MCHIS LAGS ZHES ZHUS PA YIN NO,
,BYAMS PA BYANG CHUB SEMS DPA' THOS PA LAS BYUNG BA'I SHES RAB
KYIS

NI ZHES BYA BA LA THOS PA LAS BYUNG BA'I SHES RAB NI TSIG 'BRU LA
GNAS TE, 'BYUNG BA KHO NA YIN GYI DON LAS NI MA YIN NO, ,SGRA JI
BZHIN PA DANG DGONGS PA MED PA KHO NA 'DZIN PAR BYED PA NI, CHOS
ZAB MO DAG LA NGES PAR MA BSAMS PA'I PHYIR RO, ,MNGON DU MA GYUR
PA NI MNGON SUM DU MA

BYAS PA'I PHYIR RO, ,RNAM PAR THAR PA'I RJES SU MTHUN PA ZHES BYA
BA NI RNAM PAR THAR PA'I RGYUR GYUR PA STE, BRGYUD PAS DON SO SO
YANG DAG PAR RIG PA'I PHYIR RO, ,RNAM PAR THAR PAR BYED PA NI MA
YIN NO, ,BYAMS PA BSAMS PA LAS BYUNG BA'I SHES RAB KYIS NI ZHES
BYA BA LA, BSAMS

PA LAS BYUNG BA ZHES BYA BA NI RIGS PAS BSAMS PA LAS BYUNG BA
STE, DES TSIG 'BRU LA GNAS PA KHO NA DANG, SGRA JI BZHIN MA YIN
PA DANG, DGONGS PA CAN GYI DON 'DZIN PA NI, THOS PA YONGS SU
'DRIS PA'I PHYIR RO, ,MNGON DU MA GYUR PA DANG RNAM PAR THAR PA
DANG CHES RJES SU MTHUN

PA; RNAM PAR THAR PA'I RKYEN NYID YIN PA'I PHYIR RO, ,RNAM PAR
THAR PAR BYED PA MA YIN PA'I DON SO SO YANG DAG PAR RIG PAR BYED
PA NI, ,RNAM PAR THAR PA MNGON SUM DU MA BYAS PA'I PHYIR RO,
,BYAMS PA BYANG CHUB SEMS DPAS BSGOMS PA LAS BYUNG BA'I SHES RAB
KYIS NI ZHES BYA BA LA

BSGOMS PA LAS BYUNG BA'I SHES RAB NI CHOS NGES PA LAS BYUNG BA
YIN TE, DES TSIG 'BRU LA GNAS PA DANG TSIG 'BRU LA GNAS PA MA YIN
PA, ,'DZIN PAR BYED PA NI SHIN TU 'DRIS PA'I PHYIR, SGRA JI BZHIN
PA DANG DGONGS PA CAN 'DZIN PA NI THOS PA'I BAG CHAGS YONGS SU
SMIN PA'I PHYIR RO, ,

@334A *, ,SHES BYA'I DNGOS PO DANG CHA MTHUN PA ZHES BYA BA NI,
RNAM PA JI SNYED KYIS JI LTA BA BZHIN SHES PAR BYA BA'I DNGOS PO
GANG YIN PA'I DNGOS PO DE DANG CHA MTHUN PA'O, ,CI 'DRA BA ZHIG
CE NA, TING NGE 'DZIN GYI SPYOD YUL GZUGS BRNYAN GYIS ZHES GSUNGS
PA STE, THOS PA

DANG BSAMS PA'I BRJOD PA'I SPYOD YUL GYIS SO SO YANG DAG PAR RIG
PAR BYED PA MA YIN NO, ,MNGON DU GYUR PA NI SO SO RANG RIG PA'I
PHYIR RO, ,RNAM PAR THAR PA DANG CHES SHIN TU RJES SU MTHUN PA
ZHES BYA BA NI, DE DANG NYE BAR GYUR PA YIN PA'I PHYIR RO, ,RNAM
PAR THAR PAR BYED PA'I DON

KYANG SO SO YANG DAG PAR RIG PAR BYED PA NI MNGON SUM DU GYUR
PA'I PHYIR RO, ,DE DAG GI THA DAD DU BYA BA NI DE YIN TE ZHES BYA
BA NI THOS PA DANG BSAMS PA DANG BSGOMS PA LAS BYUNG BA'I SHES
RAB RNAMS KYI'O, ,BCOM LDAN 'DAS BYANG CHUB SEMS DPA' ZHI GNAS
DANG LHAG MTHONG SGOM PA ZHES

BYA BA LA SOGS PA RGYA CHER GSUNGS PA LA, 'DRES PA'I CHOS LA
DMIGS PA'I ZHI GNAS DANG LHAG MTHONG LA SHES RAB GANG YIN PA DE
NI SHES PA YIN NO ZHES BYA BA NI RNAM PA SNA TSOGS MA YIN PA'I
PHYIR RO, ,MA 'DRES PA'I CHOS LA DMIGS PA'I ZHI GNAS DANG LHAG
MTHONG LA SHES

RAB GANG YIN PA DE NI MTHONG BA YIN NO ZHES BYA BA NI RNAM PA SNA
TSOGS YIN PA'I PHYIR RO, ,BCOM LDAN 'DAS BYANG CHUB SEMS DPA' ZHI
GNAS DANG LHAG MTHONG BSGOM PAS ZHES BYA BA LA SOGS PA LA YID LA
BGYID PA GANG GIS MTSAN MA GANG JI LTAR RNAM PAR SEL BAR BGYID PA
LAGS ZHES

BYA BAS NI BYANG CHUB SEMS DPA' CHOS DANG DON SO SO YANG DAG PAR
RIG PAS YID LA BYED PA GANG GIS MTSAN MA GANG JI LTAR RNAM PAR
SEL BAR BYED CES ZHU BA RNAM PA GSUM BSTAN TO, ,DE BZHIN NYID LA
BYED PAS ZHES BYA BA NI, GNYIS MED PA YID LA BYED PA ZHES BYA
BA'I THA TSIG GO, ,CHOS KYI

MTSAN MA DANG DON GYI MTSAN MA YANG RNAM PAR SEL BAR BYED LA ZHES
BYA BA NI MTSAN MA RNAM PA GNYIS SO, ,CHOS KYI MTSAN MA DANG, DON
GYI MTSAN MA RNAM PAR SEL BAR BYED DE, MTSAN MA ZHES BYA BA NI
DMIGS PA ZHES BYA BA'I THA TSIG GO, ,JI LTAR RNAM PAR SEL BAR
BYED CES, MING LA MING GI

@334B NGO BO NYID KYANG MI DMIGS SHING ZHES BYA BA LA SOGS PA
GSUNGS TE, CHOS KYI MTSAN MA NI MING DANG TSIG DANG YI GE'I NGO
BO NYID YIN PA'I PHYIR RO, ,DE'I GNAS KYIS CHOS KYANG MI MTHONG
NGO, ,MING GI CHOS KYI GNAS JI LTA BA BZHIN DU TSIG DANG YI GE'I
CHOS KYI MTSAN MA YANG RNAM PAR SEL

BA NA; YANG DAG PAR RJES SU MI MTHONG NGO, ,DON THAMS CAD LA YANG
DE BZHIN DU RIG PAR BYA'O ZHES BYA BA NI RNAM PAR BCU DANG, RNAM
PA LNGA DANG, RNAM PA BZHI DANG, RNAM PA GSUM PO GANG DAG BSTAN
PA DE DAG KYANG YANG DAG PAR RJES SU MI MTHONG BA'O, ,KHAMS KYI
BAR LA KHAMS

KYI NGO BO NYID KYANG MI DMIGS SHING ZHES BYA BA NI, KHAMS LNGA
PO GANG DAG BSTAN PA DE DAG GI NGO BO NYID KYANG RNAM PAR SEL BAR
BYED PA NA YANG DAG PAR RJES SU MI MTHONG BA'O, ,DE'I GNAS KYI
MTSAN MA YANG ZHES BYA BA NI DON GYI GNAS KYI MTSAN MA STE, DON
GYI GNAS NI CHOS YIN PAS MTSAN

MA DE YANG RNAM PAR SEL BAR BYED PA NA, YANG DAG PAR RJES SU MI
MTHONG BAS RNAM PAR SEL TO, ,DE BZHIN NYID YID LA BYED PA NI
GNYIS MED PA NYID YIN PA'I PHYIR, CHOS KYI MTSAN MA MING DANG
TSIG DANG YI GE GANG YIN PA DANG, 'DZIN PA LA SOGS PA DON GANG
DAG YIN PA DE DAG GI DE BZHIN

NYID BSGOM PA LA GNYIS MED PA'I RNAM PA YIN PAS MTSAN MA DE DAG
YANG DAG PAR RJES SU MI MTHONG NGO ZHES BYA BA'I THA TSIG GO,
,BCOM LDAN 'DAS CI LAGS ZHES BYA BA LA SOGS PAS, DE BZHIN NYID
KYI DON SO SO YANG DAG PAR RIG PA'I MTSAN MA ZHES BYA BA LA, DE
BZHIN NYID SO SO YANG

DAG PAR RIG PA NI RNAM PA THAMS CAD MKHYEN PA NYID DE, DE'I DMIGS
PA NI DNGOS PO MED PA'O, ,DE SKAD DU SHES RAB KYI PHA ROL TU
PHYIN PA LAS KYANG, RAB 'BYOR RNAM PA THAMS CAD MKHYEN PA NYID
KYI DMIGS PA NI, DNGOS PO MED PA YIN, RNAM PA NI ZHI BA YIN, BDAG
PO NI DRAN

PA YIN, MTSAN NYID NI MED PA YIN NO ZHES GSUNGS SO, ,BYAMS PA DE
BZHIN NYID KYI DON SO SO YANG DAG PAR RIG PAS NI CHOS DANG CHOS
KYI MTSAN MA THAMS CAD ZIL GYIS GNON GYI ZHES BYA BA NI, CHOS
DANG DON GYI MTSAN MA THAMS CAD NI YANG DAG PA MA YIN PA'I KUN DU
RTOG PA YIN

@335A *, ,LA, DE'I GNYEN PO NI DE BZHIN NYID KYI DON SO SOR YANG
DAG PAR RIG PA YIN PAS, DES DE ZIL GYIS GNON TO, ,DE NI GANG GIS
KYANG ZIL GYIS MNAN PAR BYA BA YIN PAR NGA MI SMRA'O ZHES BYA BA
NI DER LTA BA'I MTSAN MA THAMS CAD KYI GNYEN PO YIN PA'I

PHYIR DANG, DMIGS PA DANG RNAM PA YONGS SU MA CHAD PA YIN PA'I
PHYIR GANG GIS KYANG ZIL GYIS MI NON TO, ,BCOM LDAN 'DAS, BCOM
'DAS KYIS CHAB RNYOG PA CAN MCHIS PA'I SNOD KYI DPE DANG ZHES BYA
BA LA SOGS PA LA RGYA CHER GSUNGS PA LA, SEMS LA SO SOR BRTAG PA
NI GANG LAGS,

DE BZHIN NYID NI GANG LAS DGONGS TE, BKA' STZAL LAGS ZHES BYA BA
NI SO SOR BRTAGS PA RNAM PA GSUM DANG, DE BZHIN NYID RNAM PA BDUN
YOD PAS DE'I PHYIR ZHUS SO, ,BYAMS PA SEMS LA SO SOR BRTAGS PA
GSUM GYI PHYIR TE ZHES BYA BA LA SOGS PAS NI 'DI SKAD BSTAN TE,
THOS

PA LAS BYUNG BA DANG, BSAMS PA LAS BYUNG BA DANG, BSGOMS PA LAS
BYUNG BA'I SEMS LA SO SOR BRTAGS PA DANG RNAM PAR RIG PA'I DE
BZHIN NYID NI GNYIS SU MED PA YIN PAS, DE'I PHYIR DE LAS DGONGS
TE, YONGS SU BSTAN PA YIN NO ZHES BYA BA'I THA TSIG GO, ,BYAMS
PA'I LE'U'I

K'A RI KA, ,,BCOM LDAN 'DAS BYANG CHUB SEMS DPA' DE LTAR CHOS
DANG DON SO SO YANG DAG PAR RIG PA DANG MTSAN MA RNAM PAR SEL BA,
CHOS DANG DON GYI MTSAN MA ZIL GYIS GNON PA LA ZHUGS PA'I MTSAN
MA DU MA ZHIG NI, RNAM PAR BSAL DKA' BA DAG LAGS, GANG

GIS NI DE DAG RNAM PAR SEL LAGS ZHES ZHUS PA DANG, BCU STE ZHES
BYA BA LA SOGS PA GSUNGS SO, ,CHOS DANG DON SO SO YANG DAG PAR
RIG PAR BYED PA'I TSIG DANG, YI GE'I MTSAN MA SNA TSOGS GANG YIN
PA DE NI CHOS THAMS CAD STONG PA NYID KYIS RNAM PAR SEL TO ZHES
BYA BA NI, CHOS

THAMS CAD STONG PA NYID LAS MA GTOGS PA'I TSIG DANG YI GE'I MTSAN
MA SNA TSOGS ZHES BYA BA'I CHOS GZHAN MED PA'I PHYIR RO, ,GNAS
PA'I DE BZHIN NYID KYI DON SO SO YANG DAG PAR RIG PAR BYED PA'I
SKYE BA DANG, 'JIG PA DANG, GNAS PA DANG, GZHAN DU GYUR PA NYID
KYI RGYUN GYI RJES SU

@335B 'JUG PA'I MTSAN MA GANG YIN PA DE NI MTSAN NYID STONG PA
NYID THOG MA DANG THA MA MED PA STONG PA NYID KYIS RNAM PAR SEL
TO ZHES BYA BA LA GNAS PA ZHES BYA BA NI, 'DU BYED DUS GSUM DU
GTOGS PA RNAMS KYI SKYE BA DANG, GNAS PA DANG, RGA BA DANG, MI
RTAG PA'I MTSAN NYID DO, ,DE YANG

MTSAN GZHI MED PA'I PHYIR, MTSAN NYID STONG PA DANG, MTSAN GZHI
MED PA'I PHYIR, MTSAN GZHI'I MTSAN NYID KYANG STONG PA YIN TE,
MTSAN GZHI DANG MTSAN NYID GCIG DANG, THA DAD PA BRAL BA'I PHYIR
RO, ,DE SKAD DU, GAL TE MTSAN NYID MTSAN GZHI LAS, ,GZHAN NA
MTSAN

GZHI MTSAN MED 'GYUR, ,GCIG NA GNYI GA'I DNGOS MED CES, ,YANG DAG
GSUNG BA KHYOD KYIS GSUNGS, ,ZHES SMRAS PA LTA BU'O, ,THOG MA
DANG THA MA MED PA NI SNGON DANG PHYI MA'I MTHA' MED PA STE,
SNGON DANG PHYI MA'I MTHA' MED PA LA NI YANG DAG PAR GNAS PA MED
PA'I PHYIR RO, ,'DZIN

PA'I DON SO SO YANG DAG PAR RIG PAR BYED PA'I 'JIG TSOGS LA LTA
BA'I MTSAN MA DANG, NGA'O SNYAM PA'I MTSAN MA GANG YIN PA DE NI
NANG STONG PA NYID DANG MI DMIGS PA STONG PA NYID KYIS RNAM PAR
SEL TO ZHES BYA BA LA 'DZIN PA NI MIG LA SOGS PA DANG, SEMS DANG
SEMS

LAS BYUNG BA RNAMS TE, DE LA BDAG DANG BDAG GI 'DZIN PA'I MTSAN
MA DANG ZAG TU SNANG BA GANG YIN PA DE NI NANG STONG PA NYID KYIS
STONG PA DANG, MI DMIGS PA STONG PA NYID KYIS STONG STE, NGO BO
NYID MI DMIGS PA'I PHYIR RO, ,GZUNG BA'I DON SO SO YANG DAG PAR
RIG PAR BYED PA'I

LONGS SPYOD LA LTA BA'I MTSAN MA GANG YIN PA DE NI SPYI STONG PA
NYID KYIS RNAM PAR SEL TO ZHES BYA BA LA GZUNG BA NI GZUGS LA
SOGS PA'I PHYI ROL NA SNANG BA DAG STE, DE DAG NI RDUL PHRA RA BA
RE RE DANG, BSDUS PA DAG LA STONG PA YIN TE, KHA DOG DANG DBYIBS
YUL DU SNANG BA'I NGO BO NYID KYI RANG

GI NGO BOR BYED PA MI RIGS PA'I PHYIR RO, ,YONGS SU LONGS SPYOD
PA'I DON DU SKYES PA DANG BUD MED KYI BSNYEN BKUR DANG YO BYAD
LDAN PA SO SO YANG DAG PAR RIG PAR BYED PA'I NANG GI BDE BA'I
MTSAN MA DANG, PHYI ROL GYI SDUG PA'I MTSAN MA GANG YIN PA DE NI
PHYI NANG STONG PA NYID DANG, RANG BZHIN GYIS STONG

@336A *, ,PA NYID KYIS RNAM PAR SEL TO ZHES BYA BA LA NANG GI BDE
BA'I MTSAN MA ZHES BYA BA NI LOG PA'I TSOR BA LA MOS PA'O, ,PHYI
ROL GYI SDUG PA'I MTSAN MA ZHES BYA BA NI, SKYES PA DANG BUD MED
KYI LUS LA LOG PAR MOS PA STE, DE NI RMI LAM LA SOGS PA LOG

PAR MOS PA BZHIN DU STONG PA YIN TE, NANG DANG PHYI ROL LA MOS PA
DE'I RANG BZHIN DE NI STONG PA YIN TE, GZOD MA NAS MA SKYES PA'I
PHYIR RO, ,GNAS KYI DON SO SO YANG DAG PAR RIG PAR BYED PA'I TSAD
MED PA'I MTSAN MA GANG YIN PA DE NI CHEN PO STONG PA NYID KYIS
RNAM PAR SEL TO ZHES BYA

BA LA 'JIG RTEN GYI KHAMS TSAD MED PA MNGON PAR BSGRUB PA NI NAM
MKHA'I KHAMS DANG 'DRA BAR CHEN PO STONG PA NYID KYIS STONG PA'I
PHYIR RO, ,DE LTAR GZUGS MED PA LA BRTEN TE, NANG GI ZHI BA RNAM
PAR THAR PA'I MTSAN MA GANG YIN PA DE NI, 'DUS BYAS STONG PA NYID
KYIS RNAM PAR SEL TO

ZHES BYA BA NI 'DUS BYAS GANG YIN PA CI YANG RUNG BA DE NI STONG
PA NYID YIN TE, RGYU DANG RKYEN LA RAG LAS PA'I PHYIR RO, ,MTSAN
NYID KYI DE BZHIN NYID KYI DON SO SO YANG DAG PAR RIG PAR BYED
PA'I GANG ZAG LA BDAG MED PA'I MTSAN MA DANG, CHOS LA BDAG MED
PA'I MTSAN MA DANG, RNAM PAR

RIG PA'I MTSAN MA DANG, DON DAM PA'I MTSAN MA GANG YIN PA DE NI
MTHA' LAS 'DAS PA STONG PA NYID DANG, DNGOS PO MED PA'I NGO BO
NYID DANG, DNGOS PO MED PA'I NGO BO NYID STONG PA NYID DANG, DON
DAM PA'I STONG PA NYID KYIS RNAM PAR SEL TO ZHES BYA BA LA, GANG
ZAG LA BDAG MED PA'I

MTSAN MA GANG YIN PA DE NI MTHA' LAS 'DAS PA STONG PA NYID KYIS
STONG STE, GANG ZAG YOD NA NI GANG ZAG DGAG PA YANG RIGS PAR
'GYUR RO, ,CHOS LA BDAG MED PA'I MTSAN MA NI DNGOS PO MED PA
STONG PA NYID KYIS STONG STE, CHOS RNAMS YOD NA NI CHOS DGAG PA
YANG YOD DO, ,RNAM

PAR RIG PA COM GYI MTSAN MA NI DNGOS PO MED PA'I NGO BO NYID
STONG PA NYID KYIS STONG STE, 'KHRUL PA'I RANG BZHIN GYI RNAM PAR
RIG PA NI, DNGOS PO MED PA'I NGO BO NYID KHO NA YIN TE, GNYIS MA
GRUB PA'I PHYIR RO, ,DON DAM PA'I MTSAN MA NI DON DAM PA STONG PA
NYID KYIS STONG STE, DGAG

@336B PAR BYA BA DANG 'GOG PAR BYED PA GNYIS DON DAM PA MA YIN
PA'I PHYIR DANG, DGAG PAR BYA BA MED PA'I PHYIR DANG, 'GOG PAR
BYED PA NAM YANG GSAL BAR BYED PA YOD PA MA YIN PAS, DE'I PHYIR
STONG PA NYID RTOGS PA LAS GZHAN PA DON DAM PA 'GA' YANG MED PA'I
PHYIR RO, ,

RNAM PAR DAG PA'I DE BZHIN NYID KYI DON SO SO YANG DAG PAR RIG
PAR BYED PA'I 'DUS MA BYAS KYI MTSAN MA DANG, 'GYUR BA MED PA'I
MTSAN MA GANG YIN PA DE NI, 'DUS MA BYAS STONG PA NYID DANG, DOR
BA MED PA STONG PA NYID KYIS RNAM PAR SEL TO ZHES BYA BA LA RNAM
PA DAG PA'I

DE BZHIN NYID CES BYA BA NI, 'GOG PA'I BDEN PA STE, DE NI 'DUS MA
BYAS PA DANG 'GYUR BA MED PA YIN LA, 'DUS MA BYAS PA DANG, 'GYUR
BA MED PA DE GNYIS KYI MTSAN MA GZUNG BA DE NI 'DUS MA BYAS STONG
PA NYID DANG, DOR BA MED PA STONG PA NYID KYIS RNAM PAR SEL BAR
BYED DO, ,

MTSAN MA DE'I GNYEN PO STONG PA NYID DE NYID LA BYED PA'I STONG
PA NYID KYI MTSAN MA GANG YIN PA DE NI STONG PA NYID STONG PA
NYID KYIS RNAM PAR SEL TO ZHES BYA BA NI STONG PA NYID SHES PA
GANG GIS MTSAN MA THAMS CAD RNAM PAR SEL BAR BYED PA DE YANG
STONG PA'I PHYIR RO, ,BCOM LDAN 'DAS MTSAN

MA RNAM PA BCU RNAM PAR SEL BAR BGYID PA NA ZHES BYA BA LA SOGS
PA RGYA CHER GSUNGS PA LA, TING NGE 'DZIN GYI SPYOD YUL GZUGS
BRNYAN GYI MTSAN MA RNAM PAR SEL BAR BYED PA NI GNYEN PO YIN LA,
KUN NAS NYON MONGS PA'I CHOS KYI MTSAN MA NI MI MTHUN PA'I PHYOGS
YIN PA'I PHYIR RO, ,

BYAMS PA STONG PA NYID DE DAG NI ZHES BYA BA LA SOGS PA NI DON RE
RE YANG MTSAN MA THAMS CAD KYI GNYEN POR MI 'GYUR BA NI MA YIN NO
ZHES BYA BA NI DE DAG THAMS CAD KYANG RNAM PAR DAG PA LA DMIGS PA
YIN NO ZHES BYA BA'I THA TSIG GO, ,BCOM LDAN 'DAS THEG PA CHEN PO
LA ZHES BYA BA LA

SOGS PAS NI CHUD MI ZA BAR BYA BA'I PHYIR, GDAGS PA ZHUS TE,
STONG PA NYID NI BYANG CHUB SEMS DPA' RNAMS KYI CHUD MI ZA BA'I
RGYU MNGON PA'I NGA RGYAL GYI GNYEN PO YIN PA'I PHYIR, BYANG CHUB
SEMS DPA' DE'I MTSAN NYID YONGS SU SHES NA THEG PA CHEN PO LA
CHUD ZA BAR MI 'GYUR RO, ,

@337A *, ,LEGS SO LEGS SO BYA BA LA SOGS PA LA, STONG PA NYID LAS
RAB TU NYAMS PA ZHES BYA BA NI, STONG PA NYID KYI MTSAN NYID
YONGS SU MI SHES PA ZHES BYA BA'I THA TSIG GO, ,THEG PA CHEN PO
MTHA' DAG LAS KYANG RAB TU NYAMS PAR 'GYUR BA'I PHYIR RO ZHES

BYA BA NI STONG PA NYID KYIS SKRAG PA'I PHYIR RO, ,BYAMS PA DE'I
PHYIR NYON CIG DANG ZHES BYA BA LA SOGS PA LA, GZHAN GYI DBANG GI
MTSAN NYID CES BYA BA NI RGYU DANG RKYEN LA RAG LAS PA'O, ,YONGS
SU GRUB PA'I MTSAN NYID CES BYA BA NI GNYIS MED PA'I MTSAN NYID
DO, ,RNAM PA

THAMS CAD KUN NAS NYON MONGS PA DANG RNAM PAR BYANG BA PA'I KUN
BRTAGS PA'I MTSAN NYID DANG, SHIN TU BRAL BA NYID DANG ZHES BYA
BA DE LA CHOS GANG DAG RGYU DANG RKYEN LA RAG LAS PA DE DAG NI
GZHAN GYI DBANG GI MTSAN NYID DE, SKYE BA NGO BO NYID MED PA NYID
KYIS STONG PA'I NGO BO NYID YIN NO, ,DE NYID

KYIS RNAM PAR BYANG BA RNAM PAR DAG PA NI YONGS SU GRUB PA'I
MTSAN NYID DE, DON DAM PAR STONG PA NYID KYIS STONG PA YIN NO,
,GZHAN GYI DBANG GI MTSAN NYID LA KUN NAS NYON MONGS PA'O SNYAM
PA DANG YONGS SU GRUB PA'I MTSAN NYID LA RNAM PAR BYANG BA'I
SNYAM DU RNAM RNAM PAR RTOG PA GANG YIN

PA DE NI KUN BRTAGS PA'I MTSAN NYID DE NI MTSAN NYID STONG PA
NYID KYIS STONG PA YIN NO, ,DE LA MI DMIGS PA ZHES BYA BA NI
GZHAN GYI DBANG GI NGO BO NYID LA KUN BRTAGS PA'I NGO BO NYID DE,
MI DMIGS PA STE, KUN NAS NYON MONGS PA DANG, RNAM PAR BYANG BA'I
NGO BO NYID DU YONGS SU MA GRUB

PA'I PHYIR RO, ,STONG PA NYID DU YONGS SU GRUB PA NYID KYIS NI
YONGS SU GRUB PA'I NGO BO NYID YIN TE, RANG GI NGANG GIS GCIG PA
YANG MA YIN THA DAD PA YANG MA YIN TE, MTSAN GZHI DANG MTSAN NYID
BZHIN NO, ,DE NI THEG PA CHEN PO LA STONG PA NYID KYI MTSAN NYID
BSDUS PA ZHES BYA'O

ZHES BYA BA NI KUN RDZOB PA DANG DON DAM PA'I BDEN PAS BSDUS PA'I
NGO BO NYID GSUM STONG PA'I PHYIR STONG PA NYID KYI MTSAN NYID
BSDUS PA YIN NO, ,BCOM LDAN 'DAS ZHI GNAS DANG LHAG MTHONG DAG
GIS TING NGE 'DZIN DU ZHIG BSDUS LAGS ZHES BYA BA LA SOGS PA LA
BCOM LDAN 'DAS ZHI

@337B GNAS DANG LHAG MTHONG GI RGYU GANG LAS BYUNG BA LAGS ZHES
ZHUS PA LAS, TSUL KHRIMS RNAM PAR DAG PA'I RGYU LAS BYUNG BA ZHES
BYA BAR GSUNGS PA NI, TSUL KHRIMS RNAM PAR DAG PA NA MNYAM PAR
GZHAG PAR 'GYUR BA'O, ,THOS PA DANG BSAMS PA LAS BYUNG BA'I LTA
BA RNAM PAR

DAG PA'I RGYU LAS BYUNG BA YIN NO ZHES BYA BA NI MNYAM PAR GZHAG
PA'I THOS PA DANG, BSAMS PA LAS BYUNG BA'I LTA BA DE RNAM PAR DAG
PAR 'GYUR BA'O, ,ZHI GNAS DANG LHAG MTHONG GI RGYU RTOGS PAR BYAS
NAS 'BRAS BU ZHU BA'I PHYIR, BCOM LDAN 'DAS DE DAG GI 'BRAS BU
GANG

LAGS PAR BRJOD PAR BGYI ZHES BYA BA GSOL TO, ,SEMS RNAM PAR DAG
PA NI 'BRAS BU YIN, SHES RAB RNAM PAR DAG PA NI 'BRAS BU YIN NO
ZHES BYA BA DES NI 'DI SKAD BSTAN TE 'BRAS BU NI SEMS RNAM PAR
GROL BA DANG, SHES RAB RNAM PAR GROL BA YIN NO ZHES BSTAN TO, ,

BYAMS PA YANG ZHES BYA BA LA SOGS PA RGYA CHER GSUNGS PAS ZHI
GNAS DANG LHAG MTHONG GI 'BRAS BU NGES PAR BYAS NAS, LAS ZHU BA'I
PHYIR, LAS CI LAGS ZHES BYA BA GSOL TO, BYAMS PA 'CHING BA RNAM
PAR GNYIS PO LAS RNAM PAR THAR BAR BYED PA YIN NO ZHES GSUNGS PA
LA 'CHING BA

RNAM PA GNYIS PO DE GANG DAG LAS MNYAM PA LA, MTSAN MA'I 'CHING
BA DANG, GNAS NGAN LEN GYI 'CHING BA LAS ZHES BYA BA GSUNGS TE,
CHAGS PAR 'GYUR BA LA SOGS PA'I YUL GYI MTSAN MA GZUNG BA LAS
'DOD CHAGS LA SOGS PA NYON MONGS PA SKYA BA'I MTSAN MA'I 'CHING
BA'O, ,

PHUNG PO RNAMS LA BDAG DANG BDAG GI DNGOS PO MNGON PAR ZHEN PA NI
GNAS NGAN LEN GYI 'CHING BA STE, 'CHING BA RNAM PA GNYIS PO DE
DAG LAS, RNAM PAR THAR PAR BYED PA NI ZHI GNAS DANG LHAG MTHONG
GI LAS YIN NO, ,BCOM LDAN 'DAS BCOM LDAN 'DAS KYIS GAGS RNAM PA

LNGA GSUNGS PA GANG DAG LAGS PA DE DAG LAS ZHES BYA BA LA SOGS PA
LA LUS DANG LONGS SPYOD LA LTA BA ZHES BYA BA NI, NANG DANG PHYI
ROL GYI SKYE MCHED RNAMS LA CHAGS PA'O, ,'PHAGS PA'I GTAM ZHES
BYA BA NI DAM PA'I CHOS MNYAN PA'I GTAM MO, ,'BREL PAR GNAS PA
ZHES

@338A *, ,BYA BA NI LUS MI DBEN PA'O, ,CUNG ZAD TZAM GYIS CHOG
PAR 'DZIN PA ZHES BYA BA NI, 'JIG RTEN PA'I BSAM GTAN TZAM GYIS
SO, ,GCIG GIS NI SBYOR BAR MI BYED DO ZHES BYA BA NI LUS MI DBEN
PAS TE, ZHI GNAS DANG LHAG MTHONG LA SBYOR BAR MI

BYED PA'O, ,CIG SHOS KYIS NI SBYOR BA MTHAR THUG PAR MI 'GYUR RO
ZHES BYA BA NI CUNG ZAD TZAM GYIS CHOG PAR 'DZIN PAS TE, SBYOR BA
MTHAR THUG PAR MI 'GYUR RO, ,BCOM LDAN 'DAS SGRIB PA LNGA PO GANG
DAG LAGS PA DE DAG LAS ZHES BYA BA LA SOGS PA LA, RGOD PA DANG
'GYOD PA

ZHES BYA BA LA RGOD PA NI DBANG PO MA ZHI BA'O, ,'GYOD PA NI NGAN
PA BYAS PA'I DNGOS PO STE, DGE BA'I LAS MA BYAS LA MI DGE BA'I
LAS BYAS PA NI YID LA CHAGS PA'O, ,RMUGS PA ZHES BYA BA NI LUS
DANG SEMS LAS SU MI RUNG BA'O, ,GNYID CES BYA BA NI GNYID BRO
BA'O, ,THE TSOM ZHES

BYA BA NI DKON MCHOG DANG, BDEN PA DANG, LAS DANG 'BRAS BU DAG
LAS 'KHRUL PA'O, ,'DOD PA LA 'DUN PA ZHES BYA BA NI 'DOD PA'I YON
TAN LNGA PO DAG LA CHAGS PA'O, ,GNOD SEMS ZHES BYA BA NI, SEMS
CAN LA RNAM PAR SDANG BA'O, ,BCOM LDAN 'DAS JI TZAM GYIS NA

ZHI GNAS KYI LAM YONGS SU DAG PA LAGS ZHES BYA BA LA SOGS PA LA,
RMUGS PA DANG GNYID NI NANG DU ZHUM PAR BYED PA YIN PA'I PHYIR
RO, ,RGOD PA DANG 'GYOD PA NI PHYI ROL DU RNAM PAR G-YENG BA YIN
PA'I PHYIR RO, ,ZHI GNAS DANG LHAG MTHONG GIS TING NGE 'DZIN
THAMS CAD BSDUS PA YIN LA,

TING NGE 'DZIN DE DAG GI BAR DU GCOD PAR BYED PA'I CHOS NI SEMS
RNAM PAR G-YENG BA YIN PAS DE NI YONGS SU SHES PAR BYA STE, SPANG
BAR BYA DGOS PAS DE'I PHYIR, BCOM LDAN 'DAS KYI ZHI GNAS DANG
LHAG MTHONG LA ZHUGS PAS RNAM PA DU DAG GIS SEMS RNAM PAR G-YENG
BA YONGS SU 'TSAL

BAR LAGS ZHES BYA BA GSOL TO, ,YID LA BYED PA'I RNAM PAR G-YENG
BA DANG PHYI ROL DU SEMS RNAM PAR G-YENG BA ZHES BYA BA LA SOGS
PAS NI, THEG PA CHEN PO LA YANG DAG PAR ZHUGS PA'I BYANG CHUB
SEMS DPAS THEG PA DMAN PA YID LA BYED PA'I RNAM PAR G-YENG BA LA
SOGS PA NI, 'JIG

@338B RTEN LAS 'DAS PA RNAM PAR MI RTOG PA'I YE SHES KYI RTEN DU
GYUR PA'I TING NGE 'DZIN GYI BAR DU GCOD PAR BYED PA YIN PA'I
PHYIR, YONGS SU SPANG BAR BYA'O ZHES STON TO, ,SNYOMS PAR 'JUG
PA'I RO MYANG BA ZHES BYA BA NI BSAM GTAN DANG GZUGS MED PA DANG,
SNYOMS PAR 'JUG PA'I RO MYONG

BAR BYED PA NI, LHA TSE RING PO RNAMS SU SKYE BA SKYED PAR BYED
PA YIN PAS, DE'I PHYIR SEMS CAN GYI DON BYA BA NYAMS PAR 'GYUR PA
YIN PA'I PHYIR RO, ,GAL TE PHYI ROL GYI MTSAN MA LA BRTEN NA ZHES
BYA BA LA SOGS PAS NI 'DI SKAD BSTAN TE, RGYU'I GNAS SKABS NA
PHYI ROL GYI MTSAN MA

SDUG PA DANG MI SDUG PA GZUNG BA GANG YIN PA DE LA BRTEN NAS GNAS
KHANG NA GNAS TE NANG DU MTSAN MAR YID LA BYED PA NI MTSAN MA MED
PA'I TING NGE 'DZIN GYI MI MTHUN PA'I PHYOGS YIN PA'I PHYIR YONGS
SU SHES PAR BYA STE, SPANG BAR BYA'O ZHES BSTAN TO, ,GAL TE NANG
GI YID LA BYED PA LA BRTEN NAS

ZHES BYA BA LA SOGS PAS NI, GNAS NGAN LEN DANG LDAN PA'I LUS NI
NYON MONGS PA THAMS CAD KYI GNAS YIN PA'I PHYIR, RNAM PAR G-YENG
BAR BYED PA YIN PAR STON TO, ,NANG GI YID LA BYED PA LA BRTEN NAS
'BYUNG BA'I TSOR BA LA ZHES BYA BA NI ZHES BYA BA NI 'JIG TSOGS
LA LTA BA LA BRTEN PA'I YID LA BYED

BA LA BRTEN NAS, BYUNG BA'I TSOR BA ZAG PA DANG BCAS PA STE, SRID
PA DANG RJES SU MTHUN PA'I PHYIR DANG, 'PHAGS PA'I LAM THAMS CAD
MI MTHUN PA'I PHYIR GNAS NGAN LEN GYI RNAM PAR G-YENG BA'O ZHES
BYA'O, ,ZHI GNAS DANG LHAG MTHONG NI TING NGE 'DZIN DANG, SHES
RAB KYI NGO BO NYID

YIN PA'I PHYIR SA THAMS CAD NA YANG YOD PAR BSTAN PA'I PHYIR,
BCOM LDAN 'DAS ZHI GNAS DANG LHAG MTHONG DAG BYANG CHUB SEMS
DPA'I SA DANG PO NAS BZUNG NAS, DE BZHIN GSHEGS PA'I SA'I BAR LA
GANG GI GNYEN PO LAGS ZHES BYA BA ZHUGS SO, ,BYAMS PA ZHI GNAS
DANG LHAG

MTHONG SA DANG PO LA NI NGAN SONG BA'I NYON MONGS PA DANG, LAS
DANG SKYE BA'I KUN NAS NYON MONGS PA'I GNYEN PO YIN NO ZHES BYA
BA NI GANG ZAG DANG CHOS SU LTA BA'I GNYEN PO YE SHES THOB PA'I
PHYIR RO, ,GNYIS PA LA NI LTUNG BA PHRA MO'I 'KHRUL PA KUN DU
'BYUNG BA RNAMS KYI GNYEN PO YIN TE,

@339A *, ,TSUL KHRIMS RNAM PAR DAG PA'I PHYIR RO, ,GSUM PA LA NI
'DOD PA'I 'DOD CHAGS KYI GNYEN PO YIN TE, MI NYAMS PA'I BSAM GTAN
DANG, SNYOMS PAR 'JUG PA THOB PA'I PHYIR RO, ,BZHI PA LA NI
SNYOMS PAR 'JUG PA LA SRED PA DANG CHOS LA SRED

PA'I GNYEN PO YIN TE BYANG CHUB KYI PHYOGS DANG MTHUN LA LAN MANG
DU GNAS PA'I PHYIR DANG, MDO SDE LA SOGS PA'I CHOS SNA TSOGS KYI
NGA RGYAL RNAM PAR BSHIG PA'I PHYIR RO, ,LNGA PO LA NI 'KHOR BA
DANG MYA NGAN LAS 'DAS PA DAG LA GCIG TU MI PHYOGS PA NYID DANG,
MNGON DU PHYOGS PA NYID KYI

GNYEN PO YIN TE, 'PHAGS PA'I BDEN PA BZHI BSGOM PA NA KUN NAS
NYON MONGS PA DANG RNAM PAR BYANG BA'I GNAS MI DMIGS PA'I PHYIR
RO, ,DRUG PA LA NI MTSAN MA MANG PO KUN DU 'BYUNG BA'I GNYEN PO
YIN TE, ZHI GNAS DANG LHAG MTHONG GI RNAL 'BYOR GYIS RTEN CING
'BREL PAR 'BYUNG BA'I DE BZHIN NYID

LA LAN MANG DU GNAS PA NYID KYIS KUN NAS NYON MONGS PA DANG, RNAM
PAR BYANG BA'I MTSAN MA NAG PO DANG DKAR PO'I PHYOGS KYI DE BZHIN
NYID MI MTHONG BA'I PHYIR RO, ,BDUN PA LA NI MTSAN MA PHRA MO KUN
DU 'BYUNG BA'I GNYEN PO YIN TE, BGROD PA GCIG PA DANG 'BREL PAS
MTSAN MA MED PA'I

GNAS PA THOB PA'I PHYIR RO, ,BRGYAD PA LA NI MTSAN MA MED PA LA
SOGS PA DANG MTSAN MA LA DBANG DU MA GYUR PA'I GNYEN PO YIN TE,
MNGON PAR 'DU BYED PA MED CING MTSAN MA MED PA LA GNAS PA'I PHYIR
DANG, SANGS RGYAS KYI ZHING RNAM PAR SBYONG BA'I PHYIR RO, ,DGU
PA LA NI RNAM PA THAMS CAD

DU CHOS STON PA LA DBANG DU MA GYUR PA'I GNYEN PO YIN TE, SO SO
YANG DAG PAR RIG PA DANG SEMS CAN YONGS SU SMIN PAR BYA BA YONGS
SU GRUB PA'I PHYIR, RNAM PA THAMS CAD DU YONGS SU SMIN PAR BYA
BA'I MTHU YOD PA'I PHYIR RO, ,BCU PA LA NI CHOS KYI SKU YONGS SU
RDZOGS PA SO SO YANG DAG

PAR RIG PA MI THOB PA'I GNYEN PO YIN TE, TING NGE 'DZIN GYI SGO
DANG GZUNGS KYI SGO RNAM PAR DAG PA'I PHYIR RO, ,DE BZHIN GSHEGS
PA'I SA LA NI NYON MONGS PA DANG, SHES BYA'I SGRIB PA SHIN TU
PHRA BA MCHOG TU CHES SHIN TU PHRA BA'I GNYEN PO YIN TE ZHES BYA
BA NI, TING NGE 'DZIN DANG GZUNGS KYI

@339B SGO DPAG TU MED PAS KHYAB PA'I PHYIR SANGS RGYAS THAMS CAD
KYIS, SANGS RGYAS NYID DU DBANG BSKUR BA'I BYANG CHUB SEMS DPA'I
NYON MONGS PA DANG, SHES BYA'I SGRIB PA'I BAG CHAGS PHRA MO DANG,
MCHOG TU PHRA BA GANG YIN PA DE NI SANGS RGYAS KYI SA LA SPANGS
PA'I PHYIR RO, ,DE LEGS PAR

BCOM PAS THAMS CAD LA CHAGS PA MED PA DANG, THOGS PA MED PA'I
SHES PA DANG, MTHONG BA THOB CING ZHES BYA BA NI, SHES BYA THAMS
CAD LA MNGON DU MI PHYOGS PA'I PHYIR CHAGS PA MED PA DANG, GANG
LA NYAN THOS LA SOGS PA'I SHES PA THOGS PAR 'GYUR BA DE LA THOGS
PA MED PA'I

PHYIR; THOGS PA MED PA'I SHES RAB DANG, MTHONG BA BRNYES PA'O,
,DGONGS PA YONGS SU SGRUB PA'I DMIGS PA LA ZHES BYA BA NI BDAG
DANG GZHAN GYI DON MTHAR PHYIN PA THOB PA'I PHYIR RO, ,CHOS KYI
SKU SHIN TU RNAM PAR DAG PA ZHES BYA BA NI NYON MONGS PA DANG
SHES BYA'I SGRIB PA GTAN SPANGS

PA'I PHYIR RO, ,CHOS KYI SKU SHIN TU RNAM PAR DAG PA LA GNAS PA
YIN NO ZHES BYA BA NI GNAS THAMS CAD GYUR PA'I PHYIR RO, ,'THOB
PA'I THABS ZHU BA'I PHYIR, BCOM LDAN 'DAS BYANG CHUB SEMS DPA'
ZHI GNAS DANG LHAG MTHONG LA JI LTAR SGRUB NA ZHES BYA BA LA SOGS
PA GSOL TO, ,ZHI

GNAS DANG LHAG MTHONG NI NYAN THOS LA SOGS PA'I BYANG CHUB RNAMS
KYI BYED RGYU THUN MONG YIN PA'I PHYIR, JI LTAR BLA NA MED PA
YANG DAG PAR RDZOGS PA'I BYANG CHUB MNGON PAR RDZOGS PAR SANGS
RGYAS PAR 'GYUR LAGS ZHES BYA BA ZHUS SO, ,BCOM LDAN 'DAS KYIS
BKA' STZAL PA ZHES BYA BA

LA SOGS PA LA, DE BZHIN NYID RNAM PA BDUN LAS BRTZAMS TE ZHES BYA
BA NI 'BYUNG BA'I DE BZHIN NYID DANG, MTSAN NYID KYI DE BZHIN
NYID DANG, RNAM PAR RIG PA'I DE BZHIN NYID DANG, GNAS PA'I DE
BZHIN NYID DANG, LOG PAR SGRUB PA'I DE BZHIN NYID DANG, RNAM PAR
DAG PA'I DE BZHIN

NYID DANG, YANG DAG PAR SGRUB PA'I DE BZHIN NYID DE, DE BZHIN
NYID RNAM PA BDUN PO DE DAG LAS BRTZAMS TE'O, ,JI LTAR THOS PA
DANG BSAMS PA'I CHOS RNAMS LA ZHES BYA BA NI ZHI GNAS DANG LHAG
MTHONG DANG DE BZHIN NYID RNAM PA BDUN GYI DMIGS PAR GYUR PA'I
CHOS RNAMS LA'O, ,CHOS

@340A *, ,DE DAG LAS SEMS JI LTA BUR SEMS PAR BYED CE NA, MNYAM
PAR GZHAG PA'I SEMS KYIS ZHES BYA BA GSUNGS TE, CHOS DE DAG LA
MNYAM PAR GZHAG PA'I SEMS KYIS DMIGS PAR BYED PA NA SEMS KYI
GZUGS BRNYAN DU GYUR PA YIN PAS DE'I PHYIR, ,DE DAG

SEMS KYI DE BZHIN NYID LAS BZLOG PAR 'GYUR RO, ,LEGS PAR GZUNG BA
DANG LEGS PAR BSAMS PA DANG LEGS PAR RNAM PAR GZHAG PA NYID KYIS
NI DE BZHIN NYID DE NANG DU YID LA BYAR RUNG BAR STON TO, ,DE
NYID CES BYA BA NI DE BZHIN NYID DO, ,DE DE LTAR DE BZHIN NYID
YID LA BYED PA NA

ZHES BYA BA LA, DE ZHES BYA BA NI BYANG CHUB SEMS DPA'O, ,MTSAN
MA PHRA MO KUN DU 'BYUNG BA THAMS CAD LA YANG RE ZHIG SEMS LHAG
PAR BTANG SNYOMS 'JOG NA ZHES BYA BA NI, DE BZHIN NYID YID LA
BYED PA NI MTSAN MA THAMS CAD KYI GNYEN PO YIN PA'I PHYIR, DE YID
LA BYED PA'I BYANG CHUB

SEMS DPA' LA NI MTSAN MA PHRA MO DAG KYANG KUN DU MI 'BYUNG NA,
MTSAN MAR RAGS PA KUN DU 'BYUNG BA LTA SMOS KYANG CI DGOS ZHES
BSTAN TO, ,MTSAN MA PHRA MO DAG NI, SEMS KYIS LEN PA'I MTSAN MA
ZHES BYA BA NAS, CHOS LA BDAG MED PA'I MTSAN MA ZHES BYA BA'I BAR
DAG GO, ,DE

LTAR ZHUGS SHING ZHES BYA BA NI MTSAN MA THAMS CAD RNAM PAR
BRTZAL BA'I PHYIR DE BZHIN NYID LA ZHUGS PA'O, ,DE LA MANG DU
GNAS PA ZHES BYA BA NI DE BZHIN NYID YID LA BYA BA SGOM PA LA LAN
MANG DU GNAS PA'O, ,DUS DUS SU ZHES BYA BA NI, 'DI NI ZHI GNAS
KYI DON YIN TE LHAG MTHONG

GI MA YIN NO, ,'DI NI LHAG MTHONG GI DUS YIN GYI, ZHI GNAS KYI
DUS MA YIN NO, ,'DI NI ZUNG DU 'BREL BA'I LAM GYI DUS YIN NO ZHES
BYA BA'O, ,DE LTAR DUS JI LTAR BYA BA BZHIN GNAS PA'I BYANG CHUB
SEMS DPA' GAGS DANG SGRIB PA DANG RNAM PAR G-YENG BA DAG LAS SEMS
RNAM

PAR SBYONG BAR BYED PA DE LA, CI ZHIG 'BYUNG BAR 'GYUR ZHE NA,
NANG GI SO SO BDAG NYID LA SO SO RANG GIS RIG PA DE BZHIN NYID
RNAM PA BDUN SO SOR RTOG PA SHES PA BDUN SKYE BAR 'GYUR TE ZHES
BYA BA GSUNGS TE, DE BZHIN NYID RNAM PA BDUN GYIS CHOS THAMS CAD
BSDUS PA'I PHYIR RO, ,SO

@340B SO RANG RIG PA'I SHES PA RNAM PA BDUN NI BYANG CHUB SEMS
DPA'I MTHONG BA'I LAM YIN PAS DE'I PHYIR, DE NI DE'I MTHONG BA'I
LAM YIN NO ZHES BYA BA GSUNGS SO, ,DE THOB PAS ZHES BYA BA LA
SOGS PA LA YANG DAG PA NYID KYI SKYON MED PA ZHES BYA BA NI DANG
PO KHO NAR DE KHO NA MTHONG BA'O, ,

SA DE'I PHAN YON YANG NYAMS SU MYONG BA YIN NO ZHES BYA BA NI
BYANG CHUB SEMS DPA' SA DANG PO LA PHAN YON GANG DAG BSTAN PA DE
DAG NYAMS SU MYONG BA ZHES BYA BA'I THA TSIG GO, ,DES SNGAR ZHES
BYA BA NI, BYANG CHUB SEMS DPA' SA MTHONG BA'I LAM 'THOB PA'I
SNGA ROL TE, MOS PAS SPYOD PA'I

SA LA'O, ,RNAM PAR RTOG PA DANG BCAS PA'I GZUGS BRNYAN DANG, RNAM
PAR MI RTOG PA'I GZUGS BRNYAN GYI DMIGS PA THOB PA NI RNAM PA
GNYIS 'THOB PA ZHES BYA BA'O, ,DE LTAR NI MTHONG BA'I LAM THOB
PAS DNGOS PO'I MTHA'I DMIGS PA THOB PA YIN TE ZHES BYA BA NI
THAMS CAD DU 'GRO

BA'I DON GYIS CHOS KYI DBYINGS RAB TU RTOGS PA'I PHYIR DANG, KUN
NAS NYON MONGS PA DANG, RNAM PAR BYANG BA'I GNAS KYI DNGOS PO MI
DMIGS PA'I PHYIR DANG RTOGS PAR BYA BA'I MTHAR THUG PAR GYUR PA'I
PHYIR DNGOS PO'I MTHA' NI RTOGS PA'I CHOS KYI SKU YIN, BYANG CHUB
SEMS DPA' MTHONG BA'I LAM

LA GNAS PA'I ZUNG DU 'BREL BA'I LAM GYI DMIGS PA CHOS KYI SKU'I
NGO BO NYID DNGOS PO'I MTHA'I DMIGS PA DE THOB PA YIN NO, ,DES
GONG MA RNAMS SU BSGOM PA'I LAM LA ZHUGS SHING ZHES BYA BA NI SA
GNYIS PA LA SOGS PA'O, ,DMIGS PA RNAM PA GSUM PO DE DAG NYID YID
LA BYED PA NA

ZHES BYA BAS NI, RNAM PAR RTOG PA DANG BCAS PA'I GZUGS BRNYAN
DANG, RNAM PAR MI RTOG PA'I GZUGS BRNYAN DANG, DNGOS PO'I MTHA'
NYID DO, ,MTSAN MA PHRA MO DE GSUM NANG DU YID LA BYED PA DANG,
'DI LTA STE, DPER NA LA LA ZHIG KHYE'U CHES PHRA MOS KHYE'U CHES
SBOM PO 'BYIN PAR

BYED PA DE BZHIN DU YANG, KHYE'US KHYE'U DBYUNG BA'I TSUL DU NANG
GI MTSAN MA RNAMS RNAM PAR SEL BA NI RIM GYIS KUN NAS NYON MONGS
PA'I CHA DANG MTHUN PA'I MTSAN MA THAMS CAD RNAM PAR SEL BAR BYED
DE, ,MTSAN MA RNAMS RNAM PAR SEL BA NA, GNAS NGAN LEN RNAMS KYANG
RNAM PAR SEL BAR

@341A *, ,BYED DO ZHES BYA BA LA 'DOD CHAGS LA SOGS PA'I SKYON
DAG NI MTSAN MA RNAMS SO, ,LTA BA DAG NI GNAS NGAN LEN RNAMS SO,
,MTSAN MA DANG GNAS NGAN LEN THAMS CAD LEGS PAR BCOM PAS, RIM
GYIS GONG MA GONG MA RNAMS SU GSER LTA BUR SEMS RNAM PAR

SBYONG LA ZHES BYA BA NI, DPER NA GSER GSER MGAR GYIS GONG NAS
GONG DU SBYONG BA'I LAS KYIS YONGS SU SBYONG BAR BYED PA NA, CHES
'OD GSAL BAR 'GYUR ZHING DE LAS GZHAN PA'I SA LE SBRAM DAG GIS MI
'PHROGS PA DE BZHIN DU SA GONG MA GONG MA RNAMS SU BSGOM PA'I LAM
LA, GLO BUR GYI

DRI MA THAMS CAD DANG BRAL BAS SEMS LAS SU RUNG BAS CHES 'OD GSAL
BAR 'GYUR RO, ,DE LTAR TSUL DES BLA NA MED PA YANG DAG PAR RDZOGS
PA'I BYANG CHUB KYI BAR DU MNGON PAR RDZOGS PAR 'TSANG RGYA ZHING
DGOS PA YONGS SU GRUB PA'I DMIGS PA YANG THOB STE ZHES BYA BA LA
DGONGS PA YONGS

SU GRUB PA NI BDAG DANG GZHAN GYI DON BYA BA'I RJES SU SONG BAS
CHAGS PA MED PA DANG, THOGS PA MED PA'I SHES PA DANG, MTHONG BA
BRNYES PA'O, ,BYANG CHUB SEMS DPA' JI LTAR SGRUB PAR BGYID NA
ZHES BYA BA LA SOGS PA ZHUS PA LA, BYAMS PA BYANG CHUB SEMS DPA'
GNAS DRUG LA MKHAS

PA NI, BYANG CHUB SEMS DPA'I MTHU CHEN PO MNGON PAR BSGRUB PA YIN
TE ZHES BYA BA LA SOGS PA GSUNGS TE, BYANG CHUB SEMS DPA' SEMS
KYI SKYE BA DANG, GNAS PA DANG, BSLANG BA DANG, 'PHEL BA DANG,
'GRIB PA DANG, THABS LA MKHAS PAS NI, BYANG CHUB SEMS DPA'I

MTHU CHEN PO MNGON PAR BSGRUB PAR 'GYUR TE, BYANG CHUB SEMS DPA'I
MTHU CHEN PO MNGON PAR BSGRUB PA NI, SEMS KYI SKYE BA LA SOGS PA
LA RAG LAS PA'I PHYIR RO ZHES STON TO, ,JI LTAR NA SEMS KYI SKYE
BA LA MKHAS PA YIN ZHE NA, SEMS KYI SKYE BA RNAM PA BCU DRUG SHES
NA, SEMS

KYI SKYE BA LA YANG DAG PA JI LTA BA BZHIN DU MKHAS PA YIN TE
ZHES BYA BA LA GSUNGS SO, ,BRTAN PA DANG SNOD RNAM PAR RIG PA NI
ZHES BYA BA LA BRTAN PA RNAM PAR RIG PA ZHES BYA BA NI SA BON
THAMS CAD PA, KUN GZHI RNAM PAR SHES PA STE, DE NI KUN NAS NYON
MONGS PA DANG RNAM PAR BYANG BA'I CHOS

@341B RNAMS KYI BAG CHAGS BSGO BAR BYA BA YIN PAS BRTAN PA YIN
NO, ,'JUG PA'I RNAM PAR SHES PA RNAMS NI G-YO BA'I PHYIR BAG
CHAGS BSGO BAR BYA BA MA YIN GYI BAG CHAGS BSGO BAR BYED PA KHO
NA YIN TE, DE DAG NI DGE BA LA SOGS PA'I NGO BO NYID YIN PA'I
PHYIR RO, ,SNOD RNAM PAR RIG PA

NI GNAS TE, BRTAN PA RNAM PAR RIG PA DANG, SNOD RNAM PAR RIG PA
DE GNYIS NI, RNAM PA DANG DMIGS PA YONGS SU MA CHAD PA NYID YIN
PA'I PHYIR MA RIG PA YIN NO, ,SEMS DE'I SKYE BA GANG YIN PA DE NI
BRTAN PA DANG SNOD RNAM PAR RIG PA MI RIG PA'I SEMS SKYE BA YIN
NO, ,BYANG

CHUB SEMS DPA' DE LA MKHAS PA NI CHOS THAMS CAD 'DRES PA LA DMIGS
PA'I KUN GZHI RNAM PAR SHES PA'I SGRIB PA DANG GNAS NGAN LEN
THAMS CAD BSAL BA'I PHYIR, BYANG CHUB SEMS DPA'I MTHU CHEN PO
MNGON PAR SGRUB PAR BYED DO, ,DMIGS PA RNAM PA SNA TSOGS RNAM PAR
RIG PA

NI ZHES BYA BA LA SOGS PA LA, GZUGS LA SOGS PA YUL CIG CAR 'DZIN
PA'I PHYIR, DMIGS PA RNAM PA SNA TSOGS RNAM PAR RIG PA YIN NO,
,NGES PAR RTOGS PA DANG RJES SU DRAN PAR NUS PA'I PHYIR RNAM PAR
RTOG PA YIN NO, ,'JUG PA'I RNAM PAR SHES PA RNAMS SHES PAR BYED
PA'I

BDAG NYID YIN PA'I PHYIR YID KYI RNAM PAR SHES PA YIN NO, ,BYANG
CHUB SEMS DPA' DE LA MKHAS PA NI ZHES BYA BA NI THAMS CAD LA YANG
SBYAR BAR SHES PAR BYA'O, ,PHYI ROL DANG NANG GI YUL CIG CAR
'DZIN PA ZHES BYA BA LA, PHYI ROL GYI YUL NI GZUGS LA SOGS PA'O,
,NANG GI

YUL NI DMIGS PA LA SOGS PA'O, ,DE DAG THAMS CAD DUS GCIG TU 'DZIN
PA GANG YIN PA DE NI YID KYI RNAM PAR SHES PA RNAM PAR RTOG PA
CAN TE, DE'I SKYE BA LA MKHAS PA YANG SNGA MA BZHIN NO, ,SKAD CIG
THANG CIG YUD TZAM CIG LA ZHES BYA BA LA SOGS PA RGYA CHER GSUNGS
PA LA

BYANG CHUB SEMS DPA' ZHI GNAS DANG LHAG MTHONG BSGOM PA'I YID KYI
RNAM PAR SHES PAS SKAD CIG GCIG LA CIG CAR TING NGE 'DZIN MANG PO
LA SNYOMS PAR 'JUG PA NI RE ZHIG RUNG STE, TING NGE 'DZIN NI NANG
DU 'JUG PA YIN PA'I PHYIR RO, ,SKAD CIG GCIG LA PHYOGS THA DAD PA
NA RNAM PAR GNAS

@342A *, ,PA'I SANGS RGYAS KYI ZHING MANG PO MTHONG BA DANG DE
BZHIN GSHEGS PA MANG PO MTHONG BA JI LTAR YID KYI RNAM PAR SHES
PA DE NYID KYIS MTHONG BAR RUNG STE, PHYI ROL GYI GZUGS SNANG BA
RNAMS NI MIG GI RNAM PAR SHES PA'I YUL YIN PA'I PHYIR RO ZHE NA
RUNG STE, 'JUG PA'I

RNAM PAR SHES PA THAMS CAD NI YID KYI RNAM PAR SHES PA'I YUL YIN
PA'I PHYIR YID KYI RNAM PAR SHES PA RNAM PA SNA TSOGS PA RNAM PAR
RTOG PA DANG BCAS PA, DE NYID GNAS DE DANG DE NAS 'JUG PA NA DE
DANG DE'I MING 'THOB STE, DPER NA SEMS PA LUS DANG NGAG GI LAS
BZHIN TE, SEMS PA

NYID BSOD NAMS DANG BSOD NAMS MA YIN PA DANG, MI G-YO BA'I 'DU
BYED KYI MTSAN NYID LUS DANG NGAG GI LAS SHES PAR BYA BA DE BZHIN
DU, YID KYI RNAM PAR SHES PA ZHI GNAS DANG LHAG MTHONG GI YONGS
SU DAG PA DE NYID KYIS, SKAD CIG GCIG LA MIG GI RNAM PAR SHES
PA'I GZUNG

BA SANGS RGYAS KYI ZHING MANG PO DANG, SANGS RGYAS BCOM LDAN 'DAS
MANG PO MTHONG BA'I BYANG CHUB SEMS DPA' NI SEMS KYI SKYE BA RNAM
PA SNA TSOGS LA MKHAS PA YIN PAR RIG PAR BYA'O, ,DMIGS PA'I MTSAN
MA CHUNG NGU RNAM PAR RIG PA'I YANG SEMS SKYE BA'I DBANG DU MDZAD
PA

KHO NA'O, ,'DI LTA STE, 'DOD PA DANG LDAN PA'I'O ZHES BYA BA NI
'DOD PA'I KHAMS DANG LDAN PA'I SEMS SKYE BA NI MNYAM PAR MA BZHAG
PA'I SA PA YIN PA'I PHYIR, DMIGS PA'I MTSAN MA CHUNG NGU YIN NO,
,DMIGS PA'I MTSAN MA CHEN POR GYUR PA RNAM PAR RIG PA'I NI 'DI
LTA STE,

GZUGS DANG LDAN PA'I'O ZHES BYA BA NI GZUGS KYI KHAMS DANG LDAN
PA'I SEMS SKYE BA NI SHIN TU MNYAM PAR GZHAG PA'I SA PA YIN PA'I
PHYIR, DMIGS PA'I MTSAN MA CHEN POR GYUR PA YIN NO, ,DMIGS PA'I
MTSAN MA CHAD MED PA RNAM PAR RIG PA'I NI, 'DI LTA STE, NAM MKHA'

DANG RNAM SHES MTHA' YAS SKYE MCHED DANG LDAN PA'O ZHES BYA BA NI
NAM MKHA' MTHA' YAS SO, ,RNAM SHES MTHA' YAS SO SNYAM DU SNYOMS
PAR 'JUG PA DANG, SKYE BA LAS SEMS SKYE BA GANG YIN PA DE NI NAM
MKHA' DANG RNAM PAR SHES PA MTHA' YAS PA DANG LDAN PA YIN PA'I
PHYIR

@342B DMIGS PA'I MTSAN MA TSAD MED PA YIN NO, ,DMIGS PA'I MTSAN
MA PHRA MO RNAM PAR RIG PA'I NI 'DI LTA STE, CI YANG MED PA'I
SKYE MCHED DANG LDAN PA'I'O ZHES BYA BA NI 'JIG TSOGS LA LTA BA
DANG LDAN PA'I SEMS KYIS CI YANG MED DO SNYAM DU MTSAN MA PHRA MO
LA DMIGS PA

LAS SEMS SKYE BA GANG YIN PA DE NI DMIGS PA'I MTSAN MA PHRA MO
RNAM PAR RIG PA YIN NO, ,DMIGS PA'I MTSAN MA MTHAR THUG PA RNAM
PAR RIG PA'I NI 'DI LTA STE, 'DU SHES MED 'DU SHES MED MIN SKYE
MCHED DANG LDAN PA'I'O ZHES BYA BA NI, KHAMS DANG GNAS DANG 'JIG

RTEN PA'I SNYOMS PAR 'JUG PA'I MTHAR THUG PA LAS, DMIGS PA'I
MTSAN MA MTHAR THUG PA RNAM PAR RIG PA'I SEMS SKYE BAR 'GYUR
BA'O, ,MTSAN MA MED PA RNAM PAR RIG PA'I NI 'DI LTA STE, 'JIG
RTEN LAS 'DAS PA DANG 'GOG PA LA DMIGS PA'I'O ZHES BYA BA NI 'JIG

RTEN LAS 'DAS PA'I SEMS SKYE BA NI MTSAN MA THAMS CAD KYI GNYEN
PO YIN PA'I PHYIR MTSAN MA MED PA RNAM PAR RIG PA YIN NO, ,'GOG
PA LA DMIGS PA'I SEMS SKYE BA YANG DE BZHIN NO, ,SDUG BSNGAL DANG
LDAN PA'I NI 'DI LTA STE, SEMS CAN DMYAL BA'I'O ZHES BYA BA NI
SEMS CAN DMYAL BA

PA'I SEMS SKYE BA NI BDE BA DANG MA 'DRES PA'I PHYIR SDUG BSNGAL
DANG LDAN PA YIN NO, ,TSOR BA 'DREN MA DANG LDAN PA'I NI, 'DI LTA
STE, 'DOD PA NA SPYOD PA'I'O ZHES BYA BA NI BDE BA DANG SDUG
BSNGAL DANG BTANG SNYOMS KYI TSOR BA 'DREN MA'I SEMS SKYE BA ZHES
BYA BA'I THA TSIG STE, 'DOD PA'I KHAMS NI LAS KYI RNAM

PAR SMIN PA SNA TSOGS DANG LDAN PA YIN PA'I PHYIR RO, ,DGA' BA
DANG LDAN PA NI 'DI LTA STE, BSAM GTAN DANG PO DANG BSAM GTAN
GNYIS PA'I'O ZHES BYA BA NI BSAM GTAN DANG PO DANG GNYIS PA GNYIS
LA NI, DBEN PA LAS SKYES PA'I DGA' BA DANG LDAN PA'I SEMS SKYE
BA'I PHYIR RO, ,BDE BA DANG LDAN

PA'I NI 'DI LTA STE, BSAM GTAN GSUM PA'I'O ZHES BYA BA NI BSAM
GTAN GSUM PA LA NI NANG YONGS SU DANG BA LAS, SEMS LAS BYUNG BA
BDE BA SKYE BA'I PHYIR RO, ,SDUG BSNGAL BA YANG MA YIN BDE BA
YANG MA YIN PA DANG LDAN PA NI 'DI LTA STE, BSAM GTAN BZHI PA
DANG, 'DU SHES MED 'DU SHES

@343A *, ,MED MIN SKYE MCHED KYI BAR GYI'O ZHES BYA BA NI BSAM
GTAN BZHI PA YAN CHAD NI SKYON RNAM PA BRGYAD DANG BRAL BA'I
PHYIR, BTANG SNYOMS DANG LDAN PA'I SEMS SKYE'O, ,SKYON RNAM PA
BRGYAD NI RTOG PA DANG DPYOD PA DANG, DBUGS RNGUB PA DANG, DBUGS
'BYUNG BA DANG,

BDE BA DANG, SDUG BSNGAL DANG, YID BDE BA DANG, YID MI BDE BA'O,
,NYON MONGS PA CAN DANG LDAN PA'I NI 'DI LTA STE, NYON MONGS PA
DANG NYE BA'I NYON MONGS PA DANG LDAN PA'I'O ZHES BYA BA NI, NYON
MONGS PA NI 'DOD CHAGS LA SOGS PA'O, ,NYE BA'I NYON MONGS PA NI
KHRO BA LA

SOGS PA'O, ,DGE BA DANG LDAN PA'I NI 'DI LTA STE DAD PA LA SOGS
PA DANG LDAN PA'I'O ZHES BYA BA NI DKON MCHOG DANG, BDEN PA DANG,
LAS DANG 'BRAS BU LA MNGON PAR YID CHES PA LA SOGS PA DANG LDAN
PA'I SEMS SKYE BA ZHES BYA BA'I THA TSIG GO, ,LUNG DU MA BSTAN PA
DANG LDAN

PA'I NI, 'DI LTA STE, DE GNYI GA DANG MI LDAN PA'I'O ZHES BYA BA
NI RNAM PAR SMIN PA LAS SKYES PA DANG, SPYOD LAM LAS BYUNG BA
DANG, BZO'I GNAS LAS BYUNG BA DANG, SPRUL PA BYED PA'I SEMS SKYE
BA ZHES BYA BA'I THA TSIG GO, ,DE LTAR SEMS KYI SKYE BA LA MKHAS
PA RNAM PAR BSHAD NAS

JI LTAR GNAS PA LA MKHAS PA YIN ZHE NA ZHES BYA BA LA SOGS PAS,
SEMS KYI GNAS PA LA MKHAS PA LA 'JUG PAR BYED DE, GAL TE RNAM PAR
RIG PA'I DE BZHIN NYID YANG DAG PA JI LTA BA BZHIN RAB TU SHES
PA'O ZHES BYA BA NI BYANG CHUB SEMS DPA' 'DU BYED RNAM PAR RIG PA
TZAM DU

RAB TU SHES PA NI SEMS KYI GNAS PA LA MKHAS PA YIN TE, SEMS KYI
GNAS PA LA MKHAS PA NA, BYANG CHUB SEMS DPA'I MTHU CHEN PO MNGON
PAR SGRUB PAR BYED DO ZHES STON TO, ,RNAM PAR RIG PA'I DE BZHIN
NYID JI LTA BU ZHE NA, RNAM PAR RIG PA THAMS CAD KYI DE TZAM NYID
DE, DON DANG

BRAL BA'I PHYIR RO, ,RMI LAM LA SOGS PA'I SEMS KYI GNAS PA NI
RNAM PAR RIG PA TZAM NYID YIN PAR RUNG NA, MIG GI RNAM PAR SHES
PA LA SOGS PA'I RNAM PAR RIG PA RNAMS DANG, MIG LA SOGS PA'I RNAM
PAR RIG PA GZUGS CAN RNAMS JI LTAR RNAM PAR RIG PA TZAM DU RUNG
ZHE

@343B NA, RNAM PAR RIG PA MTSAN MA DANG BCAS PA'I LTA BA THAMS
CAD NI, DON MED PAR YANG GNYIS NYID DU SNANG STE, MIG GI RNAM PAR
RIG PA LA SOGS PA NI, GZUGS LA SOGS PA'I MTSAN MA DANG, DE'I RNAM
PAR SHES PA'I LTA BA DANG LUS KYI RNAM PAR SHES PA'I BAR GYI LTA
BAS SO, ,

YID KYI RNAM PAR RIG PA NI MIG LA SOGS PA CHOS KYI MTHAR THUG
PA'I RNAM PAR RIG PA THAMS CAD KYI MTSAN MA DANG BCAS PA DANG,
YID KYI RNAM PAR SHES PA'I RNAM PAR RIG PAS LTA BA DANG BCAS PA
DAG YIN TE, MTSAN MA DANG LTA BA NI PHYIN CI LOG LA SOGS PA KUN
NAS NYON

MONGS PA'I GZHI'I GNAS YIN NO, ,DE LTA MA YIN NA NI DON MED PA LA
DON DU PHYIN CI LOG MED PAR 'GYUR BA DANG, DE MED NA NYON MONGS
PA DANG SHES BYA'I SGRIB PA KUN NAS NYON MONGS PA YANG MED PAR
'GYUR BA DANG, DE MED NA RNAM PAR BYANG BA YANG MED PA'I SKYON DU
'GYUR TE, RNAM PAR

RIG PA'I DE BZHIN NYID, DE TZAM NYID YIN PAR RIGS PA DANG LUNG
GIS RIG PAR BYA'O, ,SEMS KYI GNAS PA RNAM PAR BSHAD NAS, JI LTAR
NA BSLANG BA LA MKHAS PA YIN ZHE NA ZHES BYA BA LA SOGS PAS SEMS
KYI BSLANG BA STON TO, ,BYANG CHUB SEMS DPA' SEMS KYI BSLANG

BA LA MKHAS PA NI 'DOD CHAGS LA SOGS PA NYON MONGS PA'I MTSAN
MA'I 'CHING BA DANG, 'JIG TSOGS LA SOGS PA NYON MONGS PA'I GNAS
NGAN LEN GYI 'CHING BA LAS SEMS 'DI NI 'DI LAS BSLANG BAR BYA'O
ZHES YANG DAG PA JI LTA BA BZHIN RAB TU SHES PAS, BYANG CHUB

SEMS DPA'I MTHU CHEN PO MNGON PAR SGRUB PAR BYED DO, ,SEMS KYI
BSLANG BA RNAM PAR BSHAD NAS, JI LTAR 'PHEL BA LA MKHAS PA YIN
ZHE NA ZHES BYA BA LA SOGS PAS SEMS KYI 'PHEL BA STON TO, ,GAL TE
MTSAN MA DANG, GNAS NGAN LEN GYI GNYEN PO'I SEMS GANG

YIN PA DE SKYE BA DANG, 'PHEL BA'I TSE SKYE'O 'PHEL LO ZHES BYA
BA LA MKHAS PA YIN NO ZHES BYA BA NI GNAS NGAN LEN GYI 'CHING
BA'I GNYEN POR GYUR BA ZHI GNAS DANG LHAG MTHONG ZUNG DU 'BREL
BAS, 'JUG PA'I MTSAN MA 'PHEL BA NA, 'PHEL LO ZHES 'PHEL BA LA
MKHAS PA YIN

@344A *, ,NO, ,SEMS KYI 'PHEL BA RNAM PAR BSHAD NAS, JI LTAR NA
'GRIB PA LA MKHAS PA YIN ZHE NA ZHES BYA BA LA SOGS PAS SEMS KYI
'GRIB PA STON TO, ,GAL TE DE DANG MI MTHUN PA'I PHYOGS SU GYUR PA
MTSAN MA DANG, GNAS NGAN LEN GYIS KUN

NAS NYON MONGS PA CAN DU GYUR PA'I SEMS DE 'GRIB CING, 'BRI BAR
GYUR PA NA 'GRIB CING 'BRI'O ZHES 'GRIB PA LA MKHAS PA YIN NO
ZHES BYA BA LA MI MTHUN PA'I PHYOGS SU GYUR PA ZHES BYA BA NI,
GAGS DANG SGRIB PA DANG RNAM PAR G-YENG BA DANG LDAN PA'I SEMS
ZHES BYA BA'I THA TSIG GO, ,

SEMS KYI 'GRIB PA RNAM PAR BSHAD NAS JI LTAR NA THABS LA MKHAS PA
YIN ZHE NA ZHES BYA BA LA SOGS PAS SEMS KYI THABS STON TO, ,GAL
TE RNAM PAR THAR BA DANG ZIL GYIS GNON PA'I SKYE MCHED DANG, ZAD
PAR GYI SKYE MCHED DAG SGOM PAR BYED PA STE ZHES BYA BA NI BYANG
CHUB SEMS

DPA' RNAM PAR THAR PA DANG, ZIL GYIS GNON PA DANG ZAD PAR GYI
SKYE MCHED DAG SGOM PAR BYED PA NI, SEMS RNAM PAR DAG PA'I THABS
YIN NO, ,BYAMS PA DE LTAR NA ZHES BYA BA LA SOGS PAS NI, BYANG
CHUB SEMS DPA' DE LTAR GNAS DRUG LA MKHAS PA RNAMS NI BYANG CHUB
SEMS

DPA'I MTHU CHEN PO MNGON PAR BSGRUBS PA DANG, MNGON PAR BSGRUB
PAR 'GYUR BA DANG, MNGON PAR SGRUB PAR BYED PA YIN NO ZHES MJUG
SDUD PAR BYED DO, ,BCOM LDAN 'DAS KYIS PHUNG PO'I LHAG MA MED
PA'I MYA NGAN LAS 'DAS PA'I DBYINGS SU TSOR BA THAMS CAD MA LUS
PAR

'GOG GO ZHES GANG GSUNGS PA LA ZHES BYA BA LA SOGS PA RGYA CHER
GSUNGS PA LA, BYAMS PA MDOR BSDU NA TSOR BA RNAM PA GNYIS TE,
GNAS KYI GNAS NGAN LEN RIG PA DANG DE'I 'BRAS BU YUL RIG PA'O,
,DE LA GNAS KYI GNAS NGAN LEN RIG PA NI RNAM PA BZHIR RIG PAR BYA
STE,

GZUGS KYI GNAS RIG PA DANG ZHES BYA BA NI, GZUGS KYI PHUNG PO
GNAS GYUR PA'I PHYIR ZHING DANG, SKU DANG, MTSAN MA DANG, DPE
BYAD BZANG PO DANG, GSUNG DBYANGS MTHA' YAS PA DANG, SPYI GTZUG
PA LTAR MI MTHONG BA NYID RIG PA'O, ,GZUGS MED PA'I GNAS RIG

@344B PA ZHES BYA BA NI, PHUNG PO GZUGS CAN MA YIN PA RNAM PA
BZHI GNAS GYUR PA'I MTSAN NYID DE, DE LA TSOR BA'I PHUNG PO GNAS
GYUR PA'I PHYIR BDE BA KHA NA MA THO BA MED PA TSAD MED PA RGYA
CHEN PO LA GNAS PA RIG PA DANG, 'DU SHES KYI PHUNG PO GNAS GYUR
PA'I TSE, MING GI TSOGS

DANG, TSIG GI TSOGS DANG, YI GE'I TSOGS THAMS CAD KYIS STON PA LA
DBANG 'BYOR BA RIG PA DANG, 'DU BYED KYI PHUNG PO GNAS GYUR PA'I
PHYIR SPRUL PA DANG, BSGYUR BA DANG, 'KHOR BSDU BA DANG, DKAR
PO'I CHOS CAN DGUG PA RIG PA DANG, RNAM PAR SHES PA'I PHUNG

PO GNAS GYUR PA'I PHYIR, ME LONG LTA BU DANG MNYAM PA NYID DANG
SO SOR RTOG PA DANG, BYA BA GRUB PA'I YE SHES RIG PA'O, ,DE LA
'BRAS BU GRUB PA NI DA LTAR GYI GANG YIN PA'O ZHES BYA BA NI
GZUGS DANG, GZUGS MED PA'I GNAS RIG PA DE DAG NYID SKAD CIG DE LA
'BYUNG BA'O, 'BRAS

BU MA GRUB PA NI MA 'ONGS PA'I RGYUR GYUR BA GANG YIN PA'O ZHES
BYA BA NI DE DAG NYID KYI 'BRAS BU MA 'ONGS PA'O, ,YUL RIG PA
YANG RNAM PA BZHIR RIG PAR BYA STE, BZHI GANG ZHE NA, GNAS RIG PA
NI DE BZHIN GSHEGS PA'I GNAS GZHAL MED KHANG CHEN PO KHA DOG
DANG, DBYIBS DANG, TSAD

LA SOGS PA THUN MONG MA YIN PA YONGS SU GRUB PA'O, ,YO BYAD RIG
PA NI LHA DANG MI'I LAS YANG DAG PAR 'DAS PA YO BYAD TSAD MED PA
SNA TSOGS SNANG BA'O, ,LONGS SPYOD RIG PA NI LONGS SPYOD RDZOGS
PA DANG, SPRUL PA'I SKU GNYIS KYIS BDAG DANG, GZHAN THEG PA CHEN
PO'I CHOS KYI LONGS SPYOD

MYONG BAR MDZAD PA'O, ,LTOS PA RIG PA NI, YUL RIG PA'I RGYU GANG
DAG DANG RKYEN GANG DAG YIN PA DE DAG YONGS SU MA GTUGS PA'O, ,DE
YANG PHUNG PO'I LHAG MA DANG BCAS PA'I MYA NGAN LAS 'DAS PA'I
DBYINGS NA'O ZHES BYA BA LA DE YANG ZHES BYA BA NI GNAS RIG PA
DANG, DE'I 'BRAS BU

YUL RIG PA STE, DE BZHIN GSHEGS PA'I PHUNG PO LHAG MA DANG BCAS
PA'I MYA NGAN LAS 'DAS PA'I DBYINGS LA YOD PA'O, ,'BRAS BU MA
GRUB PA ZHES BYA BA NI MA 'ONGS PA'I RGYUR GYUR PA'O, ,RIG PA'I
'DUS TE REG PA LAS BYUNG BA'I TSOR BA MYONG BA NI ZHES BYA BA NI
NYON MONGS PA CAN DANG,

@345A *, ,NYON MONGS PA CAN MA YIN PA'I RIG PA MA SPANGS PA'I
PHYIR RO, ,DE'I MI MTHUN PA'I PHYOGS THAMS CAD KYI THAMS CAD DU
'GAGS PA MA YIN TE ZHES BYA BA NI, RIG PA'I 'DUS TE REG PA LAS
BYUNG BA GNAS RIG PA RNYED PA'I PHYIR, DE'I MI MTHUN PA'I PHYOGS
SU GYUR PA NYON

MONGS PA CAN DANG, NYON MONGS PA CAN MA YIN PA'I MA RIG PA'I 'DUS
TE REG PA LAS BYUNG BA'I TSOR BA RANG GI RNAM PAR RTOG PAS KUN DU
GZUNG BA THUN MONG MA YIN PA'I TSOR BA SKYE BA'I SA BON 'GAGS PA
DANG, RIG PA'I 'DUS TE REG PA LAS BYUNG BA DE'I 'BRAS BU YUL RIG
PA BRNYES PA'I PHYIR YANG

GZHAN GYI RNAM PAR RTOG PAS KUN DU GZUNG BA THUN MONG PA'I TSOR
BA SKYE BA'I SA BON DMIGS PA THAMS CAD LA, SGRIB PA MA 'GAGS PA'I
PHYIR RO, ,PHUNG PO'I LHAG MA MED PA'I MYA NGAN LAS 'DAS PA'I
DBYINGS SU YONGS SU MYA NGAN LAS 'DA' BA NA, DE YANG 'GAGS PAR
'GYUR

TE ZHES BYA BA NI, DE BZHIN GSHEGS PA'I RIG PA 'DUS TE REG PA LAS
BYUNG BA GNAS DANG, YUL RIG PA DA LTAR BYUNG NA, 'THOB PA DE YANG
'GOG PAR MDZAD PA STE, TSOR BA DANG, TSOR BA MED PA'I SKYE BA'I
SA BON KUN GZHI'I LUS YONGS SU ZAD PA'I PHYIR RO, ,DE'I PHYIR
ZHES BYA

BA LA SOGS PAS NI, DE NYID KYIS MJUG SDUD PAR BYED DO, ,GAL TE DE
BZHIN GSHEGS PA PHUNG PO'I LHAG MA MED PA'I MYA NGAN LAS 'DAS
PA'I DBYINGS SU YONGS SU MYA NGAN LAS 'DA' NA, JI LTAR 'KHOR BA'I
BAR DU GZHAN GYI DON MDZAD PA GRUB PAR 'GYUR ZHE NA, SNGON

GYI SMON LAM GYI SHUGS KYIS NA, DE BZHIN GSHEGS PA NI YONGS SU
MYA NGAN LAS 'DAS KYANG, SEMS CAN GYI DON MDZAD PA 'GRUB STE, DE
BZHIN GSHEGS PA'I RNAM PAR ROL PA NI SNA TSOGS YIN PA'I PHYIR RO,
,'PHAGS PA DGONGS PA NGES PAR 'GREL BA'I MDO

LAS, 'PHAGS PA BYAMS PA'I LE'U'I BSHAD PA, SLOB DPON YE SHES
SNYING POS MDZAD PA RDZOGS SO,, ,,