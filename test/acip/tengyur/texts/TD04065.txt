@171B #, ,RGYA GAR SKAD DU, PRA KA RA nA BING SHA KA t'I K'A, BOD SKAD
DU, RAB TU BYED PA NYI SHU PA'I 'GREL BSHAD, 'JAM DPAL GZHON NUR
GYUR PA LA PHYAG 'TSAL LO, ,GANG THUGS THUGS RJE RAG LAS PHYIR,
,GZHAN GYI DON LA RTAG DGYES PA, ,MI SHES BCOM LA PHYAG 'TSAL

@172A *, ,LO; ,NYI SHU PA NI RNAM PAR DBYE, ,THEG PA CHEN PO LA
KHAMS GSUM PA RNAM PAR RIG PA TZAM DU RNAM PAR GZHAG CES BYA BA
TSIG DANG PO 'DIS NI RAB TU BYED PA 'DI'I DGOS PA DANG, BRJOD PAR
BYA BA'I RANG GI NGO BO DANG, DGOS PA'I YANG DGOS PA DNGOS SU
STON TO, ,'BREL

PA NI DON GYIS BRTAG PAR BYA'O, ,RAB TU BYED PA'I 'BREL PA DANG,
BRJOD PAR BYA BA DANG, DGOS PA RNAMS NGES PAR BRJOD PAR BYA'O,
,GZHAN DU NA 'BREL PA MED PA DANG, BRJOD PAR BYA BA MED PA DANG,
DGOS PA MED PA DANG, DGOS PA'I YANG DGOS PA MED PA'I RAB TU BYED
PA NI RTOG PA SNGON

DU GTONG BA'I NYAN PA PO DAG KHAS MI LEN TE, ,DE LA THEG PA CHEN
PO ZHES BYA BA 'DIS NI DGOS PA'I YANG DGOS PA BSTAN TO, ,KHAMS
GSUM PA RNAM PAR RIG PA TZAM DU RNAM PAR GZHAG CES BYA BA 'DIS NI
BRJOD PAR BYA BA DANG, DGOS PA BSTAN TO, ,'DIR KHAMS GSUM PA RNAM
PAR

RIG PA TZAM NYID LUNG DANG RIGS PA GNYIS KYIS BSTAN TO, ,'DI NI
BRJOD PAR BYA'O, ,KHAMS GSUM PA RNAM PAR RIG PA TZAM NYID DU
BSTAN PA NI DGOS PA'O, ,BSTAN PA DE YANG RAB TU DBYE BAS BYED
PA'I PHYIR TE, RAB TU BYED PA NI DGOS PA 'DI'I THABS YIN NO, ,DE
BAS NA RAB TU

BYED PA DANG DGOS PA GNYIS NI THABS DANG THABS LAS BYUNG BA'I
MTSAN NYID KYIS 'BREL BAR GNAS SO, ,DE LTAR GNAS PA LA BRGYA LA
'GA' ZHIG KHAMS GSUM PA RNAM PAR RIG PA TZAM DU BSTAN PA 'DIS NI
CI ZHIG BYA ZHES RGOL DU 'ONG BAS DE'I PHYIR, THEG PA CHEN PO
ZHES BYA BA 'DI

SMOS SO, ,DE LAS NI KHAMS GSUM PA RNAM PAR RIG PA TZAM NYID DU
BSTAN PA NI THAG PA CHEN PO THOB PAR BYA BA'I PHYIR RO ZHES BYA
BA'I TSIG GI DON 'DI 'BYUNG STE, 'DI NI RE ZHIG SPYI'I DON NO,
,YAN LAG GI DON BRJOD PAR BYA STE, THEG PA CHEN PO ZHES BYA BA
'DIS 'DONG PAS NA THEG PA'O, ,

YANG NA 'DIR 'DOD PAS NA THEG PA'O, ,DE'I THEG PA YANG YIN LA
CHEN PO YANG YIN PAS THEG PA CHEN PO'O, ,DE'I PHYIR BYANG CHUB
SEMS DPA'I LAM 'BRAS BU DANG BCAS PA LA THEG PA CHEN PO ZHES
BSTAN PA YIN NO, ,CHEN PO NI DE MA YIN PA'I THEG PA GZHAN PAS
MCHOG TU GYUR PAR RIG

@172B PAR BYA'O, 'DI LTAR DER NI GANG ZAG LA BDAG MED PAR SHES
PAS NYON MONGS PA'I SGRIB PA TZAM SPONG BA'O, ,'DIR NI GANG ZAG
DANG CHOS LA BDAG MED PAR SHES PAS NYON MONGS PA DANG SHES BYA'I
SGRIB PA SPONG BA'O, ,YANG NA CHEN PO RNAM PA BDUN DANG LDAN PA'I
PHYIR CHEN PO STE, CHEN

PO RNAM PA BDUN NI DMIGS PA DANG, SGRUB PA DANG, YE SHES DANG,
BRTZON 'GRUS DANG, THABS LA MKHAS PA DANG, YANG DAG PAR 'GRUB PA
DANG, LAS ZHES BYA BA'O, ,LA NI 'DIR RGYU'I DON DU BLTA BAR BYA
STE, THEG PA CHEN PO'I RGYU THEG PA CHEN PO THOB PAR BYED PA'I
DON ZHES

BYA BA'I THA TSIG GO, ,'DI LTAR 'DUL BA NI RNAM PA GNYIS TE, GANG
ZAG LA BDAG MED PAR BSTAN PAS 'DUL BA DAG DANG, CHOS LA BDAG MED
PAR BSTAN PAS 'DUL BA DAG GO, ,DE LA GANG ZAG LA BDAG MED PAR
BSTAN PAS 'DUL BA DAG GI NI DE BSTAN PA LA BRTEN NAS 'BYUNG BA
DANG

'JIG PA'I CHOS CAN BDAG DANG BDAG GI DANG BRAL BA PHUNG PO TZAM
DU SHES NAS THOS PA DANG SEMS PA LA SOGS PA'I RIM GYIS GANG ZAG
LA BDAG MED PA LA 'JUG GO, ,BDAG MED PA LA 'JUG PA DES NYON MONGS
PA'I SGRIB PA DANG BRAL NAS MTHAR PHYIN PA'I GNAS 'THOB STE, DE
DAG GI DE'I THABS

BSTAN PA NI GZHAN NAS BRJOD PA NYID DO, ,GANG DAG CHOS LA BDAG
MED PAR BSTAN PAS 'DUL BA DE DAG NI DE BSTAN PA LA BRTEN NAS CHOS
KYI DBYINGS RAB TU RTOGS PA DANG MTHUN PA'I BSTAN BCOS NYAN PA
DANG SEMS PA LA SOGS PA'I RIM GYIS GZUNG BA DANG 'DZIN PA RNAM
PAR GZHIG PA'I PHYIR RO, ,

RAB TU BYED PA 'DIS NI GZUNG BA DANG 'DZIN PA RNAM PAR GZHIG BA'I
THABS NYID STON TO, ,RNAM PAR BSHIG NAS GZUNG PA DANG 'DZIN PA
DANG BRAL BA'I RNAM PAR RIG PA TZAM NYID LA 'JUG GO, ,DE NAS SA
DANG PHA ROL TU PHYIN PA BSGRUBS PAS GZUNG BA DANG 'DZIN PA MA
LUS PAR BSAL NAS CHOS

KYI DBYINGS RTOGS TE, DE BZHIN GSHEGS PA'I GO 'PHANG BLA NA MED
PA 'THOB PAS DE LA BSAMS NAS THEG PA CHEN PO THOB PAR BYA BA'I
PHYIR ZHES BSHAD DO, ,KHAMS GSUM PA ZHES BYA BA NI 'DOD PA DANG
GZUGS DANG GZUGS MED PA ZHES BYA BA DAG STE, GSUM PO NYID KHAMS
YIN PAS

@173A *, ,KHAMS GSUM PA'O, ,DE LA SEMS DANG SEMS LAS BYUNG BA
GANG DAG 'DOD PA LAS 'DOD CHAGS DANG MA BRAL BA DE DAG NI 'DOD
PA'I KHAMS SO, ,GANG DAG 'DOD PA LAS 'DOD CHAGS DANG BRAL LA,
GZUGS LAS 'DOD CHAGS DANG MA BRAL BA DE DAG NI GZUGS

KYI KHAMS SO, ,GANG DAG GZUGS LAS 'DOD CHAGS DANG BRAL LA GZUGS
MED PA LAS 'DOD CHAGS DANG MA BRAL BA DE DAG NI GZUGS MED PA'I
KHAMS SO, ,RNAM PAR RIG PA TZAM ZHES BYA BA NI DMIGS PA DANG BRAL
BA STE, 'BA' ZHIG PAS RNAM PAR RIG PA TZAM STE, GZUNG BA

DANG 'DZIN PA DANG BRAL BA'I SEMS DANG SEMS LAS BYUNG BA ZHES BYA
BA'I THA TSIG GO, ,RNAM PAR GZHAG PA ZHES BYA BA NI BSTAN PA'O,
,DE NI 'DI SKAD DU SEMS DANG SEMS LAS BYUNG BA DAG NYID LA KHAMS
GSUM RNAM PAR GZHAG GO ZHES STON TE, DPER NA, GZUGS MED KYANG NAM
MKHA'

MTHA' YAS SKYE MCHED LA SOGS PA THA DAD PAR RNAM PAR GZHAG PA
BZHIN NO ZHES BSTAN PAR 'GYUR RO, ,YANG NA THEG PA CHEN PO LA
ZHES BYA BA NI YUL GYI LA STE, DES THEG PA CHEN PO ZHES BYA BA'I
GSUNG RAB LA RNAM PAR RIG PA TZAM ZHES BYA BAR BSTAN PAR 'GYUR
RO, ,LHAG MA'I BSHAD PA NI SNGA

MA BZHIN NO, ,DE LAS NI THEG PA CHEN PO ZHES BYA BA'I GSUNG RAB
LA KHAMS GSUM PA RNAM PAR GZHAG PA RIG PA TZAM NYID DU DAM 'CHA'O
ZHE'AM 'DOGS SO ZHE BYA BA'I THA TSIG GI DON 'DI 'BYUNG NGO,
,BSHAD PA 'DI LA NI GZUNG BA DANG 'DZIN PA RNAM PAR GZHIG PA LA
SOGS PA DGOS PA'I

YANG DGOS PA YIN PAR RIG PAR BYA'O, ,THEG PA CHEN PO THOB PAR BYA
BA'I PHYIR LUNG DANG RIGS PA GNYIS KYIS KHAMS GSUM PA RNAM PAR
RIG PA TZAM NYID DU DE BSTAN ZHES GANG SMRAS PA DE LA, RE ZHIG
LUNG GIS BSTAN PA'I PHYIR, KYE RGYAL BA'I SRAS DAG KHAMS GSUM PA
'DI NI ZHES BYA BA LA

SOGS PA SMOS SO, ,YANG NA BSHAD PA GNYIS PA'I DBANG DU BYAS NAS
THEG PA CHEN PO LA RNAM PAR RIG PA TZAM DU BSTAN ZHES BYA BA DE
JI LTAR NGES ZHES RGOL BA DE'I PHYIR, KYE RGYAL BA'I SRAS DAG
KHAMS GSUM PA 'DI NI ZHES BYA BA LA SOGS PA SMOS SO, ,MDO SDE LAS
NI KHAMS GSUM PA

@173B MTHA' DAG SEMS TZAM MO ZHES GSUNGS TE, GZUGS DANG MI LDAN
PA DANG, 'DUS MA BYAS NI RNAM PAR SHES PA LAS LOGS SHIG NA MED
LA, GZUNG BA DANG 'DZIN PA YANG MED DO ZHES DGONGS PA'O, ,RANG GI
SDE PA DAG LA RE ZHIG LUNG 'DI'O, ,GANG DAG GZHUNG GZHAN LA GNAS
PA

DE DAG LA NI RIGS PA BRJOD DO, ,LUNG NI MCHOD PA DANG, BRJOD PA
NYUNG BA'I PHYIR THOG MA NYID DU GZHAG PAR RIGS SO, ,RNAM PAR RIG
PA TZAM NYID KYI PHYOGS LA SGRA'AM MING GI TSOGS LA SOGS PA MED
DU ZIN KYANG TSIG LA SOGS PA'I RNAM PAR SHES PA NYID LUNG STE,
'DI LTAR DON JI LTA BA BZHIN DU

GZIGS PA LA SOGS PA'I YON TAN DANG LDAN PA 'GRO BA'I BLA MA'I
DBANG LAS BYUNG STE, DE LTA BAS NA GZHAN LAS 'ONGS PA'I PHYIR
LUNG ZHES BYA'O, ,GZHAN GYIS KYANG 'DI NGES PAR KHAS BLANG PAR
BYA STE, 'DI LTAR SGRA'I SPYI NYID TSIG YIN GYI SGRA'I BYE BRAG
NI MA YIN NO, ,SGRA'I SPYI DE YANG SHES PA'I GZUNG BA'I

CHA YIN TE, GUD NA DNGOS POR GYUR PA MED DO, ,DE BAS NA SGRA'I
SPYI'I RNAM PA'I SHES PA NYID LUNG ZHES BSTAN PAR 'GYUR RO, ,'DIR
NI RNAM PAR RIG PA TZAM DU DAM BCA' LA, MDO SDE LAS NI SEMS TZAM
ZHES 'BYUNG NA DE NI JI LTAR KHUNGS SU RUNG SNYAM DU DOGS PA DE
LA, SEMS DANG

YID CES BYA BA LA SOGS PA SMOS SO, ,'DI NI PHAN TSUN DU DON 'BREL
BA MED PA MA YIN TE, 'DI LTAR SEMS ZHES BYA BA DANG, YID CES BYA
BA DANG, RNAM PAR SHES PA ZHES BYA BA DANG, RNAM PAR RIG PA ZHES
BYA BA 'DI DAG NI RNAM GRANGS SU GTOGS SO, ,RGYU THA DAD PA MED
PA'I SGRA NI RNAM GRANGS

SU GTOGS PA ZHES BYA BA STE, 'DI LTAR RIM ZHES BYA BA RNAM GRANGS
KYI DON DE STON TO, ,RNAM GRANGS SU GTOGS PA BZHI BRJOD PA NI
GSUNG RAB KYI THA SNYAD LA MGO RMONGS PA MED PAR BYA BA'I PHYIR
RO, ,GANG RAB TU BYED PA 'DI LAS RNAM PAR RIG PA ZHES BYA BA'I
SGRA SMOS PA DANG, GANG YANG MDO SDE

LAS SEMS ZHES BYA BA 'DI GNYIS KYIS NI RNAM PAR SHES PA'I TSOGS
BRGYAD BSDUS SO, ,RNAM PAR SHES PA 'DI NYID DON DU SNANG BAR
'BYUNG STE ZHES 'OG NAS 'BYUNG BA YANG DE DANG 'GAL BA MED DO,
,'DI LTAR RNAM PAR SHES PA'I TSOGS DE DAG DON DU SNANG BAR 'DOD
DO, ,GAL TE KHAMS GSUM PA

@174A *, ,SEMS 'BA' ZHIG TZAM YIN NA, 'O NA NI SEMS LAS BYUNG BA
RNAMS KYANG MED PAR THAL BAR 'GYUR DU DOGS PA LA, SEMS DE YANG
ZHES BYA BA LA SOGS PA SMOS TE, KHAMS GSUM PA GDAGS PA'I RGYU
SEMS GANG YIN PA DE MDO SDE LAS MTSUNGS PAR LDAN PA DANG

BCAS PAR DGONGS PA'O, ,YANG NA MDO SDE LAS SEMS ZHES SMOS PA GANG
YIN PA DE RAB TU BYED PA 'DIR MTSUNGS PAR LDAN PA DANG BCAS PAR
LTA'O, ,SEMS DE YANG ZHES BYA BA NI KHAMS GSUM PA GDAGS PA'I
RGYU'AM MDO SDE LAS 'BYUNG BA'O, ,'DIR ZHES BYA BA NI MDO SDE'AM
RAB TU BYED

PA'O, ,MTSUNGS PAR LDAN PA DANG BCAS PA ZHES BYA BA NI 'DI DAG
DANG SEMS SU MTSUNGS PAR LDAN PAS MTSUNGS PAR LDAN PA DAG STE,
TSOR BA LA SOGS PA LA BYA'O, ,MTSUNGS PAR LDAN PA RNAMS LA SOGS
PA DANG LHAN CIG 'JUG PAS NA MTSUNGS PAR LDAN PA DANG BCAS PA'O,,

DGONGS ZHES BYA BA NI KHAS LEN TO, ,'DOD DO ZHES BYA BA'I THA
TSIG GO, ,DE NI 'DI SKAD DU KHAMS GSUM PA 'DI NI SEMS DANG SEMS
LAS BYUNG BA TZAM YIN GYI, SEMS 'BA' ZHIG TZAM NI MA YIN NO ZHES
BSTAN PAR 'GYUR RO, ,SEMS ZHES BYA BA NI GSUNG RAB LAS SEMS LAS
BYUNG BA

DAG LA YANG BYA STE, 'DI LTAR SEMS BTUL NA LEGS ZHES BYUNG STE,
SEMS LAS BYUNG BA YANG MI BTUL BA MA YIN NO, ,DE SKAD DU, 'JIG
RTEN 'DI NI SEMS KYIS KHRID, ,CES GSUNGS TE, TSOR BA DANG SRED PA
LA SOGS PA SEMS LAS BYUNG BA RNAMS KYIS KHRID PA YANG YIN NO, ,

GAL TE SEMS LAS BYUNG BA DAG KYANG KHAS LEN NA CI'I PHYIR TZAM
ZHES BYA BA SMOS SNYAM DU DOGS PA DE LA, TZAM ZHES BYA BA SMOS PA
NI ZHES BYA BA LA SOGS PA SMOS TE, TZAM ZHES BYA BA SMOS PA GANG
YIN PA DE NI RNAM PAR SHES PA LAS MA GTOGS PA'I DON DGAG PA'I
PHYIR SMOS KYI, SEMS LAS

BYUNG BA RNAMS KYANG DGAG PA MA YIN NO, ,DON DGAG PA'I PHYIR RO
ZHES BYA BA NI RNAM PAR SHES PA LAS MA GTOGS PA GZUNG BA DANG
'DZIN PA'I MTSAN NYID KYI DON DGAG PA'I PHYIR RO ZHES BYA BA'I
THA TSIG GO, ,DE NI 'DI SKAD DU RNAM PAR SHES PA LAS MA GTOGS PA
GZUNG BA GANG YANG MED LA,

@174B GANG GIS RNAM PAR SHES PA DE LA 'DZIN PA'I 'DZIN PA YANG
MED DO ZHES BSTAN PAR 'GYUR RO, ,GAL TE GZUNG BA DANG 'DZIN PA'I
MTSAN NYID KYI DON MED NA 'O NA SNGON PO LA SOGS PAR SNANG BA 'DI
CI ZHIG ,GANG GIS SNANG SNYAM DU DOGS PA DE LA RNAM PAR SHES PA
'DI NYID DU SNANG ZHES BYA BA LA SOGS PA

SMOS SO, ,SPROS PA'I BAG CHAGS YONGS SU SMIN PA'I DBANG GIS RNAM
PAR SHES PA NYID SNGON PO LA SOGS PA'I DON GYI RNAM PAR 'BYUNG
NGO, ,DE LTA BUR GYUR PA BYUNG BA DE LA SROG CHAGS LOGS SHIG NA
YOD PA'I DON ZHIG MTHONG NGO SNYAM DU MNGON PA'I NGA RGYAL DU
GYUR TO, ,'DI LTAR SNGON PO LA

SOGS PA'I RNAM PA DE SNANG BA NA NAM MKHA'I KHAMS DANG LHAN CIG
TU SNANG NGO, ,NAM MKHA'I KHAMS DE SNANG BA NA SNGON PO LA SOGS
PA'I RNAM PAR SHES PA DANG DE LAS RIS SU CHAD PA LTA BUR SNANG
BAR BYED DO, ,DPER NA ME LONG GI NGOS LA ZLA BA'I GZUGS BRNYAN
'BYUNG BA NA

NAM MKHA'I KHAMS GZUGS BRNYAN DANG LHAN CIG TU 'BYUNG NGO, ,NAM
MKHA'I KHAMS DE DER GZUGS BRNYAN DU GYUR PA NA ZLA BA'I DKYIL
'KHOR DE ME LONG GI NGOS DE LAS RIS SU CHAD DE KHRON PA'I NANG DU
LHUNG BA BZHIN DU SNANG BAR BYED DO, ,DE BZHIN DU RNAM PAR SHES
PA LA NAM MKHA'I KHAMS

SNANG BA NA YANG RIS SU CHAD PA LTA BUR SNGON PO LA SOGS PA'I
RNAM PAR SNANG BAR BYED DO, ,SNGON PO LA SOGS PA'I RNAM PA RIS SU
CHAD PA LTA BU DE LA BRTEN NAS SROG CHAGS RNAMS PHYI ROL GYI DON
ZHIG MTHONG BA SNYAM DU MNGON PA'I NGA RGYAL BYED DO, ,'DIR DPE
BSTAN PA'I PHYIR, DPER NA RAB RIB CAN

RNAMS KYIS ZHES BYA BA LA SOGS PA SMOS TE, DPER NA RAB RIB KYIS
NYAMS PA'I MIG CAN RNAMS KYIS SHES PA SKRA DANG SHA SBRANG DANG
SBRANG BU LA SOGS PA'I RNAM PAR 'BYUNG STE, SKRA LA SOGS PA MED
PAR YANG SGRA LA SOGS PA MTHONG NGO SNYAM DU MNGON PA'I NGA RGYAL
BYED PA DE BZHIN DU GZHAN DU YANG RNAM

PAR SHES PA NYID SNGON PO LA SOGS PA'I RNAM PAR 'BYUNG NGO, ,DON
SNGON PO LA SOGS PA GUD NA GANG YANG MED DO ZHES BYA BA NI MJUG
BSDU BA'O, ,RAB RIB DANG LDAN BA NI RAB RIB CAN NO, ,DE LTAR RE
ZHIG GZUNG BA BKAG GO, ,GZUNG BA BKAG NA 'DZIN PA YANG BKAG PAR
DE NYID KYIS GRUB STE,

@175A *, ,'DI LTAR GZUNG BA MED NA 'DZIN PA YANG MED DO, ,DE LTAR
GZUNG BA BKAG PA YANG, ,PHYI ROL GYI DON DU SMRA BAS GRAGS PA'I
GNOD PA BSTAN PA'I PHYIR RO, ,'DIR 'DI SKAD CES BRGAL TE ZHES BYA
BA LA SOGS PA SMOS SO, ,GAL TE RNAM PAR RIG PA PHYI ROL GYI DON

LAS MA BYUNG NA DE'I TSE RNAM PAR RIG PA RNAMS KYI YUL NGES PA MI
'GRUB, DUS NGES PA DANG, SEMS NGES PA MED PA DANG, BYA BA MED PA
YANG MI 'GRUB BO ZHES MDOR BYAS PA'I DON BSDUS PA'O, ,'DIR ZHES
BYA BA NI SNGA MA'I PHYOGS 'DIR RO, ,'DI SKAD BSGRAL ZHES BYA BA
NI 'OG NAS

'BYUNG BA'I YUL LA SOGS PA NGES PA BLO LA RNAM PAR BZHAG NAS 'DI
LTAR RTOG PA'O, ,YUL DANG DUS LA NGES MED CING, ,ZHES BYA BA LA
NGES PA NI RNAM PAR GNAS PA'O, ,YUL LA LAR SNANG LA THAMS CAD NA
MA YIN ZHES BYA BA NI YUL NGES PA'O, ,RES 'GA' SNANG LA THAMS CAD
DU MA YIN

ZHES BYA BA NI DUS NGES PA'O, ,YUL DANG DUS DE NA 'KHOD PA THAMS
CAD LA BYE BRAG MED PAR SNANG GI GCIG 'GA' LA MA YIN ZHES BYA BA
NI SEMS NGES PA MED PA'O, ,BYA BA BYED PA NI BYA BA BYED PA'O,
,BSTAN BCOS BYED PAS MDO'I DON CIS GSAL BAR BSTAN PA'I PHYIR RO,
,JI SKAD DU BSTAN

PAR 'GYUR ZHE NA ZHES BYA BA LA SOGS PA SMOS SO, ,GAL TE GZUGS LA
SOGS PA'I DON MED PAR GZUGS LA SOGS PAR SNANG BA'I RNAM PAR RIG
PA 'BYUNG STE, GZUGS LA SOGS PA'I DON DANG 'BREL BA MA YIN NA
DE'I TSE 'DIR CI'I PHYIR 'DI LTAR YUL LA LAR GZUGS LA SOGS PA'I

DON DU SNANG BA'I RNAM PAR RIG PA 'BYUNG BA YUL THAMS CAD NA MA
YIN, DE BZHIN DU GANG NA PHYI ROL GYI DON MTHONG BA MNGON PA'I
NGA RGYAL 'BYUNG BA'I YUL DE NYID NA RES 'GA' 'BYUNG GI DUS THAMS
CAD DU MA YIN PA 'DI LA RGYU CI YOD, DE NI 'DI SKAD DU GANG GI
LTAR NA RNAM PAR RIG PA PHYI ROL GYI

DON LA RAG LAS PA DE LTAR NA GANG NA GANG GI TSE PHYI ROL GYI DON
YOD PA DE NYID NA DE'I TSE RNAM PAR RIG PA 'BYUNG STE, YUL DANG
DUS NGES PAR RIGS SO, ,GANG GI LTAR NA RNAM PAR RIG PA PHYI ROL
GYI DON LA RAG LAS PA MA YIN PA DE'I LTAR NA NGES PAR BYED PA DON
MED PAS YANG NA THAMS CAD NAS

@175B THAMS CAD DU 'BYUNG NGO, ,YANG NA GANG DU YANG MI 'BYUNG
STE NAM YANG MA YIN NO, ,GANG DU YANG LA LAR 'BYUNG LA LA LAR MA
YIN PA DANG, DE BZHIN DU RES 'GA' NI 'BYUNG LA RES 'GA' MI 'BYUNG
BA DER MI 'GYUR RO, ,DE LTAR RE ZHIG YUL DANG DUS NGES PA MI
'THAD PAR BSTAN TO, ,SEMS

NGES PA MED PA MI 'THAD PAR BSTAN PA'I PHYIR, YUL DANG DUS DE NA
'KHOD PA THAMS CAD KYI ZHES BYA BA LA SOGS PA SMOS SO, ,GAL TE
PHYI ROL GYI DON YOD PAR MI 'DOD NA DE'I TSE CI'I PHYIR YUL DANG
DUS DE NA 'KHOD PA'I SROG CHAGS THAMS CAD KYI SEMS RNAMS LA RNAM
PAR RIG PA NGES PA MED

PAR 'GYUR LA 'GA' TZAM LA MA YIN, 'DIR DPE BSTAN PA'I PHYIR, JI
LTAR RAB RIB CAN ZHES BYA BA LA SOGS PA SMOS SO, ,DPER NA RAB RIB
CAN LA SNANG BA'I SKRA LA SOGS PA MTHONG BAR BA RIB CAN NYID KYI
SEMS NYID LA 'BYUNG GI ,RAB RIB MED PA GZHAN DAG LA MA YIN PA DE
BZHIN

DU; GAL TE PHYI ROL GYI DON MED PAR RNAM PAR RIG PA 'BYUNG NA
DE'I TSE GANG LA SNGON PO LA SOGS PA'I DON SNANG BA'I RNAM PAR
RIG PA DE 'BYUNG BA DE NYID LA SNGON PO LA SOGS PA'I DON MTHONG
NGO SNYAM PA'I MNGON PA'I NGA RGYAL 'BYUNG GI GZHAN LA NI MA YIN
NO, ,DE NI 'DI SKAD DU GZUNG BA'I

CHA LA DON DU MTHONG BA'I NGA RGYAL 'BYUNG BA GANG YIN PA NI GANG
LA BZUNG BA'I CHA YOD PA DE NYID KYI YIN GYI GZHAN NI MA YIN NO
ZHES BSTAN PAR 'GYUR TE, 'DI LTAR GZHAN GYI BZUNG BA'I CHA NI
GZHAN GYIS MI MYONG NGO, ,BYA BA BYED PA YANG MI 'THAD PAR BSTAN
PA'I PHYIR, CI'I PHYIR ZHES BYA BA LA SOGS

PA SMOS SO, ,GAL TE RNAM PAR RIG PA DON LA RAG LAS PA MA YIN NA
DE'I TSE CI'I PHYIR RAB RIB CAN GYIS MTHONG BA'I SKRA DANG SBRANG
BU DANG SHA SBRANG LA SOGS PAS BCING BA DANG ZA BA DANG SKYUG
PA'I BYA BA MI BYED LA, DE MA YIN PA'I MIG MA NYAMS PAS DMIGS
PA'I SKRA LA SOGS PA, GZHAN DAG GIS NI JI SKAD DU

BSTAN PA DE THAMS CAD BYED, DE BZHIN DU CI'I PHYIR GANG DAG RMI
LAM NA MTHONG BA'I BZA' BA DANG BTUNG BA LA SOGS PA DE DAG GI ZAS
SKOM LA SOGS PA'I BYA BA 'GRANGS PA DANG NGOMS PA LA SOGS PA MI
BYED LA, DE MA YIN PA GNYID KYIS MA LOG PA'I DUS NA MTHONG BA
GZHAN DAG GIS NI BYED, 'DI

@176A *, ,LA YANG CI'I PHYIR DRI ZA'I GRONG KHYER MED PAS GRONG
KHYER GYI BYA BA KUN DU SRUNG BA LA SOGS PA MI BYED LA DE MA YIN
PA RGYAL PO DANG BLON PO DANG BRAM ZE DANG GRONG GI SKYE BO GNAS
PA GZHAN DAG GIS NI BYED, THAMS CAD MED DU 'DRA NA DE'I PHYIR
YANG THAMS CAD SKRAL [*SGRA LA?] SOGS PA'I

DON GYI BYA BA BYED PA'AM, YANG NA GANG YANG MI BYED PAR 'GYUR
RO, ,DE NI 'DI SKAD DU GAL TE SKRA LA SOGS PA'I DON GYI BYA BA
BZUNG BA'I CHA TZAM DANG 'BREL PA YIN NA DE'I TSE THAMS CAD LA
BZUNG BA'I CHA YOD DU MTSUNGS PAS THAMS CAD KYANG DON BYED PAR
'GYUR RO ZHES BSTAN PAR 'GYUR

RO; ,GANG GI LTAR NA PHYI ROL GYI DON YOD PA DE'I LTAR NA SKRA LA
SOGS PA DANG, BZA' BA DANG BTUNG BA LA SOGS PA DANG, GRONG KHYER
LA SOGS PA YANG YOD DE, DE DAG RANG RANG DANG MTHUN PA'I DON GYI
BYA BA YANG BYED DO, ,GANG DAG PHYI ROL NA MED PA RAB RIB CAN GYI
SKRA LA SOGS PA

DANG; RMI LAM GYI ZAS SKOM LA SOGS PA DANG, DRI ZA'I GRONG KHYER
LA SOGS PA DE DAG NI DON GYI BYA BA GANG YANG MI BYED DO ZHES BYA
BA DE 'THAD DO, ,DPE GSUM PO 'DI DAG NI 'KHRUL BA RNAM PA GSUM DU
BSTAN PA YIN TE, DANG PO NI RAB RIB KYI 'KHRUL BA'O, ,GNYIS PA NI

GNYID DO, ,GSUM PA NI THAG RING BA'O, ,DE'I PHYIR DE LTAR YUL LA
SOGS PA NGES PA MED PAR BSTAN NAS MJUG BSDU BA'I PHYIR, 'DI DAG
DON MED PAR MED DU 'DRA NA ZHES BYA BA LA SOGS PA SMOS TE, DE
SKAD BSTAN PA'I RNAM PA'I PHYI ROL GYI DON MED NA YUL LA SOGS

PA BZHI MI RUNG NGO, ,DE BAS NA GDON MI ZA BAR PHYI ROL GYI DON
KHAS BLANG BAR BYA'O ZHES PHYOGS SNGA MA'O, ,'DI LA SLOB DPON LAN
GDAB PAR CI LA MA RAG PAR CHAGS NAS, MI RUNG BA MA YIN TE ZHES
BYA BA LA SOGS PA SMOS SO, ,YUL LA SOGS PA NGES PA RNAM PA 'DI
BZHI NI PHYI ROL GYI DON

MED PAR MI RUNG BA MA YIN TE RUNG BA NYID DO ZHES DGONGS PA'O,
,DGAG PA GNYIS KYIS NI 'DIR SKABS YIN PAR STON TO, ,JI LTAR RUNG
ZHE NA DE'I PHYIR, 'DI LTAR, YUL LA SOGS PA NGES 'GRUB STE, ,ZHES
BYA BA LA SOGS PA SMOS SO, ,'DI LTAR YUL DANG DUS NGES TE, RMI
LAM DANG 'DRA

@176B BAR 'GRUB BO, ,'DRA ZHES BYA BA'I DON BSTAN PA'I PHYIR, RMI
LAM DU RMIS BA DANG MTSUNGS PAS NA ZHES BYA BA LA SOGS PA SMOS
TE, DE'I PHYIR RMI LAM DU RMIS PA DANG MTSUNGS SO ZHES BSTAN PA
GANG YIN PA DE NYID RMI LAM DANG 'DRA'O ZHES BSTAN PA'O, ,DPE'I
DON RNAM PAR DGROL BA'I PHYIR

RO; ,JI LTA ZHE NA ZHES BYA BA LA SOGS PA SMOS SO, ,GAL TE DON
MED PAR RNAM PAR RIG PA RNAMS KYI YUL DANG DUS NGES PAR MI 'GRUB
NA, RMI LAM NA YANG PHYI ROL GYI DON MED PAR YUL LA LAN GRONG
DANG KUN DGA' RAB LA SOGS PA SNANG LA THAMS CAD NA NI MA YIN PAR
JI LTAR 'GYUR, DE BZHIN

DU YUL DE NYID NA YANG GRONG DANG KUN DGA' RAB LA SOGS PA DE RES
'GA' SNANG LA DUS THAMS CAD DU MA YIN PAR JI LTAR 'GYUR, DON MED
PAR YANG YUL LA SOGS PA NGES PAR BSTAN NAS MJUG BSDU BA'I PHYIR,
DON MED BAR YANG ZHES BYA BA LA SOGS PA SMOS SO, ,JI SKAD BSTAN
PA'I

RNAM PAS PHYI ROL GYI DON MED PAR YANG YUL DANG DUS NGES PAR
'GRUB BO, ,SEMS NGES PA MED PAR GRUB PA DANG DPE GZHAN GYIS BSTAN
PA'I PHYIR, SEMS KYANG NGES PA MED CES BYA BA LA SOGS BA SMOS SO,
,DPER NA DON MED PAR YI DGAS RNAMS SEMS NGES PA MED PAR GRUB BA
DE BZHIN

DU GZHAN DU YANG 'GYUR RO ZHES MDOR BYAS PA'I DON TO, ,MDO LAS MA
SMOS TE BYA BA'I TSIG KHONG NAS DBYUNG BA'I PHYIR, GRUB CES BYA
BAR SNYEGS SO ZHES BYA BA SMOS TE, MDOR ZHES BYA BA SNGA MA LAS
GRUB BA SMOS PA'I RJES SU BSNYAG GO ZHES DGONGS PA'O, ,'DIR YANG
BZHIN ZHES BYA BA'I

DON BSTAN PA'I PHYIR, YI DAGS RNAMS KYI DANG MTSUNGS BAS ZHES BYA
BA LA SOGS PA SMOS TE, 'DIR NI KYE ZHES BYA BA LA BZHIN ZHES BYA
BA BSTAN PAR 'GYUR RO, ,YI DAGS RNAMS KYI SEMS NGES PA MED PA MA
BSTAN PA'I PHYIR, JI LTAR GRUB CES DRIS PA DANG, BSTAN BCOS BYED
PAS

GRUB BA'I THABS BSTAN PA'I PHYIR THAMS CAD KYI ZHES BYA BA LA
SOGS PA SMOS SO, ,'DI LTAR YUL DANG DUS DE NA 'KHOD PA'I YI DAGS
THAMS CAD KYIS KLUNG LA RNAG LA SOGS PAR MTHONG STE, DE BAS NA
DON MED PAR YANG SEMS NGES PA MED PAR GRUB BO, ,TSIG GI DON KHONG
DU CHUD

@177A *, ,PA NI NGAG GI DON KHONG DU CHUD PA'I SNGON DU 'GRO BAS
TSIG GI DON RNAM PAR DGROL BA'I PHYIR, RNAG GIS GANG BA'I KLUNG
NI ZHES BYA BA LA SOGS PA SMOS SO, ,RNAG GI KLUNG ZHES BYA BA 'DI
LA, GANG BA ZHES BYA BA'I SGRA MA SMOS SO ZHES STON TO, ,'DIR DPE
BSTAN PA'I

PHYIR, MAR GYI BUM PA BZHIN NO ZHES BYA BA SMOS TE, DPER NA MAR
GYIS GANG BA'I BUM PA LA MAR GYI BUM PA ZHES BYA BA DE BZHIN DU,
'DI LA YANG RNAG GIS GANG BA'I KLUNG LA RNAG GI KLUNG ZHES BYA'O,
,RNAG MED PA LA THAMS CAD KYIS RNAG TU JI LTAR MTHONG ZHE NA, LAS
KYI RNAM PAR SMIN PA

MTSUNGS PA LA GNAS PA ZHES BYA BA LA SOGS PA SMOS TE, 'DI LTAR
RNAM PAR SMIN BA MTSUNGS PA LA GNAS PA'I YI DAGS JI SNYED PA DE
DAG KUN GYIS KYANG 'DRA BAR KLUNG RNAG GIS GANG BAR MTHONG STE
GCIG 'GAS NI MA YIN NO, ,DE LA RNAG THIGS BA 'GA' YANG MED NA
RNAG GIS GANG BA'I KLUNG

LTA GA LA YOD DE, LAS KYI RNAM PAR SMIN PA'I DBANG GIS NA DE DAG
GIS DE MTHONG NGO, ,SOGS PA ZHES BYA BA'I SGRAS BSDUS PA'I DON
BSTAN PA'I PHYIR, RNAG GIS GANG BA JI LTA BA BZHIN DU ZHES BYA BA
LA SOGS PA SMOS TE, DPER NA KHA CIG GIS RNAG GIS GANG BAR MTHONG
BA DE BZHIN DU,

KHA CIG GIS GCIN GYIS GANG BA DANG, KHA CIG GIS NGAN SKYUGS KYIS
GANG BA DANG, KHA CIG GIS DBYIG PA THOGS PA'I MI DAG GIS BSRUNGS
PA DANG, KHA CIG GIS KLUNG LA RAL GRI THOGS BA DAG GIS BSRUNGS
PAR MTHONG NGO, ,YI DAGS RNAMS KYIS LAS KYI DBANG GIS DBYIG PA
DANG RAL

GRI THOGS PA'I MI 'BYUNG BAR NI MI RIGS TE, GZHAN GYI LAS KYIS
GZHAN DAG BYUNG BAR GYUR TA RE, DE'I PHYIR DE LTAR SEMS NGES PA
MED PAR BSTAN NAS MJUG BSDU BA'I PHYIR, DE LTAR NA ZHES BYA BA LA
SOGS PA SMOS SO, ,DE SKAD DU BSTAN PA'I RNAM PAS DON MED PAR YANG
RNAM PAR RIG PA RNAMS

KYIS SEMS NGES PA MED PAR GRUB BO, ,DON MED PA LA BYA BA BYED BA
BSTAN PA'I PHYIR, BYA BYED RMI LAM GNOD BA 'DRA, ,ZHES BYA BA
SMOS SO, ,DPER NA RMI LAM GYI GNOD PA DON MED PAR YANG GRUB BA DE
BZHIN DU DON BYED PA DE GZHAN YANG DON MED PAR GRUB BO ZHES MDOR
BYAS PA'I DON TO, ,BYA BA'I

@177B TSIG KHONG NAS DBYUNG BA'I PHYIR, GRUB CES BYA BAR RIG PAR
BYA'O ZHES BYA BA SMOS TE, MDOR BYAS PA GONG MA LAS GRUB CES BYA
BA'I SGRA LA SNYEGS PA 'DIR YANG SBYAR RO ZHES BYA BA'I THA TSIG
GO, ,DPE RNAM PAR DGROL BA'I PHYIR, DPER NA RMI LAM NA ZHES BYA
BA LA SOGS PA SMOS SO, ,DPER NA RMI

LAM NA SKYES PA DANG BUD MED GNYIS MA PHRAD PAR KHU BA BYUNG BA
DE BZHIN DU RMI LAM GYI GNOD PA 'BYUNG BA DE BZHIN DU SKRA DANG
SHA SBRANG DANG BZA' BA DANG BTUNG BA DANG, GRONG KHYER DANG
GRONG RDAL DANG DUG DANG MTSON DANG LCE 'BAB PAS BSGRIB PAR BYA
BA'I DON SKRA LA SOGS PA MED PAR YANG 'BYUNG NGO, ,GNYIS KYIS

GNYIS PHRAD PA MED PAR YANG ZHES BYA BA NI SKYES PA DANG BUD MED
GNYIS KYIS GNYIS PHRAD PA MED PA ZHES BYA BA'I THA TSIG GO, ,DE'I
PHYIR DE LTAR GONG DU SMOS PA'I BRGAL BA RNAM PA BZHI CHAR GYI
LAN BTAB NAS MJUG BSDU BA'I PHYIR, DE LTAR RE ZHIG CES BYA BA LA
SOGS PA SMOS SO, ,DE SKAD

BSTAN PA'I RNAM PAS RE ZHIG DPE GZHAN DANG GZHAN DAG GIS YUL DANG
DUS NGES PA LA SOGS PA BZHI GRUB BO, ,RE ZHIG CES BYA BA'I SGRA
NI YANG 'GRUB BO ZHES 'OG NAS 'BYUNG BA BSTAN TO, ,YANG DPE GCIG
GIS BRGAL BA BZHI CHAR GYI LAN GDAB PA'I PHYIR, THAMS CAD SEMS

CAN DMYAL BA BZHIN ZHES BYA BA SMOS SO, ,DPER NA SEMS CAN DMYAL
BA DAG NA DON MED PAR YANG YUL NGES PA LA SOGS PA RNAM PA BZHI
YOD PA DE BZHIN DU GZHAN DU YANG DON MED PAR RNAM PA BZHI PO YANG
THAMS CAD GRUB BO ZHES MDOR BYAS PA'I DON TO, ,BYA BA'I TSIG KHO
NAS DBYUNG BA'I

PHYIR, GRUB CES BYA BAR RIG PAR BYA'O ZHES BYA BA SMOS TE, DON DE
BRDA PHRAD PAR ZAD DO, ,'DRA BA'I DON BSTAN PA'I PHYIR, SEMS CAN
DMYAL BA DAG NA ZHES BYA BA LA SOGS PA SMOS TE, DON DE BRDA PHRAD
PAR ZAD DO, ,SEMS CAN DMYAL BA DAG NA YUL LA SOGS PA NGES PA BZHI
MA BSTAN PA'I

PHYIR JI LTAR GRUB CES DRIS BA DANG, BSTAN BCOS BYED PAS GRUB PA
NYID DU BSTAN PA'I PHYIR, DMYAL BA'I SRUNG MA ZHES BYA BA LA SOGS
PA SMOS TE, 'DI LTAR SEMS CAN DMYAL BA'I SRUNG MA DANG, RDZA MA
DANG, ZANGS PO CHE LA SOGS BA MED PAR YANG SEMS CAN DMYAL BA
RNAMS KYIS

@178A *, ,YUL DANG DUS NGES PAR MTHONG NGO, ,YUL DANG DUS DE NA
'KHOD PA THAMS CAD KYIS BYE BRAG MED PAR MTHONG STE, MED PAR YANG
DE DAG GNOD PA RNAM PA SNA TSOGS BYED DO ZHES MDOR BYA BA'I DON
TO, ,BSTAN BCOS BYED PAS MDOR BYAS PA'I DON DE RGYA CHER BSTAN

BA'I PHYIR, DPER NA SEMS CAN DMYAL BA PA DAG NA ZHES BYA BA LA
SOGS PA SMOS SO, ,DPER NA SEMS CAN DMYAL BA'I SEMS CAN RNAMS KYI
SEMS CAN DMYAL BA DAG NA SEMS CAN DMYAL BA'I SRUNG MA LA SOGS PA
YUL NGES PA DANG DUS NGES PAR GRUB PA BZHIN NO, ,SOGS PA'I

SGRAS BSDUS PA'I DON BSTAN PA'I PHYIR, KHYI DANG BYA ROG CES BYA
BA LA SOGS PA SMOS TE, KHYI DANG BYA ROG DANG LCAGS KYI RIL SOGS
PA'O ZHES TSIG RNAM PAR SBYAR RO, ,'DIR YANG SOGS PA SMOS PA NI
RDZA MA DANG ZANGS PO CHE LA SOGS PA BSDU'O, ,SEMS NGES PA MED PA
BSTAN PA'I PHYIR,

THAMS CAD KYIS ZHES BYA BA LA SOGS PA SMOS TE, DON DE YANG BRDA
PHRAD PAR ZAD DO, ,BYA BA BYED PA BSTAN PA'I PHYIR, DE DAG GIS DE
DAG LA GNOD PA YANG GRUB STE ZHES BYA BA STE, GNOD PA'I BYE BRAG
RNAM PA SNA TSOGS BYED PAR GRUB BO, ,'DI LA 'DIR 'GYUR TE, GAL TE
SEMS

CAN DMYAL BA'I SRUNG MA LA SOGS PA DAG MED NA YUL LA SOGS PA NGES
PA RNAM PA BZHI PO JI LTAR 'BYUNG SNYAM PA LA, MED PAR YANG ZHES
BYA BA LA SOGS PA SMOS TE, DE DAG MED KYANG RNAM PA BZHI PO DE
GRUB BO, ,MED PA DE JI LTAR GRUB SNYAM PA LA, RANG GI LAS KYI
RNAM PAR

SMIN PA MTSUNGS PA ZHES BYA BA LA SOGS PA SMOS TE, GANG DE DAG
GIS SDUG BSNGAL MYONG BAR 'GYUR BA'I LAS SNGON BYAS PA LAS, DE'I
RNAM PAR SMIN PA GANG GI TSE MNGON DU GYUR PA DE'I TSE SEMS CAN
DMYAL BA'I SRUNG MA DANG, KHYI DANG BYA ROG DANG, LCAGS KYI RI
DANG, RDZA MA DANG ZANGS PO CHE

LA SOGS PA'I RNAM BAR SHES PA NYID BYUNG NAS SEMS CAN DMYAL BA'I
SRUNG MA LA SOGS PA'I SGYU THABS KYIS SEMS CAN DMYAL BA PA DE DAG
SDUG BSNGAL GYI TSOR BA SKYED DE, JI SNYED KYI SDUG BSNGAL MYONG
BAR 'GYUR BA'I LAS DE BYAS PAR GYUR PA DE DAG THAMS CAD KYI RNAM
PAR SHES PA NYID

@178B SEMS CAN DMYAL BA'I SRUNG MA LA SOGS PA'I RNAM PA BYUNG NAS
SDUG BSNGAL GYI TSOR BA BSKYED KYI GCIG 'GA' LA NI MA YIN NO, ,DE
YANG MI SRID PA MA YIN TE, RMI LAM GYI GNAS NA YANG MTHONG BA'I
PHYIR RO, ,DPER NA SDIG BA CAN GYI RMI LAM NA LAS KYI DBANG GIS
RNAM PAR

SHES PA NYID SENG GE DANG STAG DANG CHOM RKUN LA SOGS PA'I RNAM
PAR BYUNG NA SDUG BSNGAL DANG SKRAG PA DANG 'DRA BA LA SOGS PA
SKYED PA DE BZHIN DU SEMS CAN DMYAL BA DAG NA YANG DE SRID DO,
,DE'I PHYIR DA LTAR DPE LA YUL LA SOGS PA NGES PA RNAM PA BZHI
BSTAN NAS DNGOS LA BSTAN PA'I

PHYIR; DE BZHIN DU GZHAN NA YANG ZHES BYA BA LA SOGS PA SMOS TE,
DE'I DON YANG BSHAD ZIN TO, ,BYE BRAG TU SMRA BA SEMS CAN DMYAL
BA'I SRUNG MA LA SOGS PA SEMS CAN RNAMS SU 'DOD DE, 'DIR DE LTAR
BRGAL BA'I PHYIR, CI'I PHYIR ZHES BYA BA LA SOGS PA SMOS SO,
,KHYED

CI'I RGYUS SEMS CAN DMYAL BA'I SRUNG MA DANG, KHYI DANG BYA ROG
DE DAG SEMS CAN RNAMS SU MI 'DOD, 'DI LTAR DE DAG LA NI SEMS CAN
GYI TSUL YANG SNANG, SEMS CAN BZHIN DU G-YO BA YANG YOD, 'DI LTAR
DE DAG LA BLO'I BYA BA SPYOD PA DANG RJOD PA YANG SNANG STE DE
GNYIS KYIS

GZHAN LA SEMS YOD PAR RJES SU DPAG TU RUNG NGO, ,GAL TE DE DAG LA
SEMS YOD PAR DPAG PA DE GNYIS MED NA DE'I TSE SROG CHAGS GZHAN LA
SEMS YOD PAR RJES SU DPAG PA MED PAR 'GYUR TE, DE GNYIS 'KHRUL PA
YOD PA'I PHYIR RO, ,SROG CHAGS SU MI RIGS PAR

BSTAN PA'I PHYIR, MI RIGS PA'I PHYIR RO ZHES BYA BA SMOS SO, ,MI
RIGS PA DE NYID BSTAN PA'I PHYIR, DE DAG NI ZHES BYA BA LA SOGS
PA SMOS TE, 'DI LTAR SEMS CAN DMYAL BA'I SRUNG MA DAG NI SEMS CAN
DMYAL BA PA RNAMS SU MI RIGS SO, ,CI'I PHYIR MI RIGS SHE NA,

DE BZHIN DU ZHES BYA BA LA SOGS PA SMOS TE, JI LTAR SEMS CAN
DMYAL BA PA'I SEMS CAN GZHAN DAG SEMS CAN DMYAL BA'I SDUG BSNGAL
SO SOR MYONG BA DE BZHIN DU DE DAG DE LTAR MI MYONG BA'I PHYIR
RO, ,GANG GNOD PA BYED PA DE GNOD PAR BYED PA BZHIN DU SDUG
BSNGAL MI MYONG STE,

@179A *, ,GANG SEMS CAN DMYAL BA'I SRUNG MA DE DAG LA GNOD PA
BYED PA NI GANG YANG YOD SKAD MI GRAG GO, ,GANG SEMS CAN BZHIN DU
G-YO BA DE YANG RANG DGA' STE MA YIN GYI, SEMS CAN DMYAL BA RNAMS
KYI LAS KYI DBANG GIS SO, ,SEMS CAN GYI TSUL NI

GZUGS KYI LUS DANG RI MO'I LUS LA YANG YOD DE, DE LA 'DIR 'GYUR
TE, GCIG LA GCIG GNOD PA BYED DO SNYAM PA LA, GCIG LA GCIG CES
BYA BA LA SOGS PA SMOS SO, ,GAL TE SEMS CAN DMYAL BA PA DANG,
SEMS CAN DMYAL BA PA'I SRUNG MA DAG GCIG LA GCIG

GNOD PA BYED NA NI 'DI DAG NI SEMS CAN DMYAL BA PA DAG GO, ,'DI
DAG NI SEMS CAN DMYAL BA'I SRUNG MA DAG GO ZHES MA 'DRES PAR RNAM
PAR GZHAG PA MED PAR 'GYUR RO, ,'DI LTAR GANG DAG GNOD PAR BYA BA
DE DAG NI SEMS CAN DMYAL BA PA RNAMS SU 'DOD, GANG DAG GNOD

PAR BYED PA DE DAG NI SEMS CAN DMYAL BA'I SRUNG MA DAG TU 'DOD NA
GNYIS MTSUNGS PAR GNOD PAR BYA BA'AM, GNOD PA BYED PA DE NYID YIN
NA NI GANG DAG NI SEMS CAN DMYAL BA PA, GANG DAG NI SEMS CAN
DMYAL BA PA'I SRUNG MA ZHES BRJOD PAR BYA, 'DIR GTAN TSIGS LHAG
PAR

BYAD GZUGS DANG BONG TSOD DANG STOBS MTSUNGS PA DAG NI ZHES BYA
BA LA SOGS PA SMOS SO, ,GAL TE SEMS CAN DMYAL BA'I SRUNG MA DAG
KYANG SEMS CAN DMYAL BA PAR GYUR PA NA NI DE'I TSE GNYI GA YANG
BYAD GZUGS MTSUNGS PA DANG, BONG TSOD MTSUNGS PA DANG, STOBS
MTSUNGS

PAR 'GYUR RO, ,DE'I PHYIR SEMS CAN DMYAL BA'I SRUNG MA DANG SEMS
CAN DMYAL BA PA BYAD GZUGS DANG BONG TSOD DANG STOBS MTSUNGS PA
DAG NI GCIG LA GCIG GNOD PA BYED KYANG JI LTAR GRAG PA RNAM PA DE
LTA BUR 'JIG PAR MI 'GYUR RO, ,GRAG PA NI 'DI SKAD DU GRAG STE,
SEMS CAN

DMYAL BA PA DAG SEMS CAN DMYAL BA'I SRUNG MA MA RUNG BA'I TSUL
CAN LUS BONG CHE BA SHIN TU STOBS DANG LDAN PA RNAMS MTHONG NAS
PHYOGS MTHA' DAG MUN PAR GYUR TE, DE DAG GI LUS KYANG BAG 'KHUMS
MGO YANG RMONGS SO, ,BYAD GZUGS NI RKANG LAG GNAS PA'I KHYAD PAR
RO, ,BONG TSOG [*TSOD,?]

@179B NI ZHENG GI KHYAD PAR RO, ,STOBS NI LUS KYI MTHU'O, ,'DIR
YANG RIGS PA GZHAN BSTAN PA'I PHYIR, LCAGS RAB TU 'BAR BA'I SA
GZHI ZHES BYA BA LA SOGS PA SMOS SO, ,GAL TE SEMS CAN DMYAL BA'I
SRUNG MA DAG KYANG SEMS CAN DMYAL BA BA BZHIN DU SDUG BSNGAL
MYONG BA NI

DE'I TSE TSA BA'I SDUG BSNGAL YANG MI BZOD NA JI LTAR DE NA SEMS
CAN DMYAL BA PA RNAMS LA GNOD PA BYED PAR 'GYUR, DE DAG RAB TU
'BAR BA'I SA GZHI DE LA 'GRE LDOG STE RANG GI LUS KYANG 'DZIN PAR
MI NUS NA GZHAN LA GNOD PA BYED PA LTA CI SMOS, GAL TE SEMS CAN
DMYAL BA

PAR MA GYUR DU ZIN KYANG YI DAGS SAM DUD 'GRO ZHIG NI YIN NO
SNYAM PA LA, DE'I PHYIR, SEMS CAN DMYAL BA PA MA YIN PA DAG CES
BYA BA LA SOGS PA SMOS SO, ,GAL TE SEMS CAN DMYAL BA PA'I SRUNG
MA DAG KYANG KHYI DANG BYA ROG RNAMS SEMS CAN DMYAL BA PAR MI
'DOD NA,

DE'I TSE DUD 'GRO DANG YI DAGS KYI BYE BRAG YI DAGS DANG DUD
'GRO'I 'GRO BAS BSDUS PA DE DAG SEMS CAN DMYAL BA'I 'GRO BAR
'BYUNG BAR GA LA 'GYUR, BYE BRAG TU SMRA BAS DE'I LAN GDAB PA'I
PHYIR, 'O NA DUD 'GRO DAG KYANG ZHES BYA BA LA SOGS PA SMOS SO,
,GAL TE 'GRO BA

GZHAN GYIS BSDUS PA DAG 'GRO BA GZHAN DU MI 'BYUNG NA MTHO RIS SU
GLANG PO CHES SRUNG GI BU DANG, NGANG MO DANG KHRUNG KHRUNG DANG
NE TSO DANG RI SKEGS LA SOGS PA JI LTAR 'BYUNG STE, DER JI LTAR
'BYUNG BA DE BZHIN DU SEMS CAN DMYAL BAR YANG DUD 'GRO'I BYE BRAG
KHYI DANG BYA ROG LA SOGS PA DANG, YI

DAGS KYI BYE BRAG DMYAL BA'I SRUNG MA 'BYUNG BAR 'GYUR ZHE NA, DE
BSAL BA'I PHYIR, JI LTAR DUD 'GRO MTHO RIS SU ZHES BYA BA LA SOGS
PA SMOS SO, ,JI LTAR DUD 'GRO MTHO RIS SU BYUNG BA DE LTAR SEMS
CAN DMYAL BA PAR 'BYUNG BAR MI RIGS SO, ,YI DAGS RNAMS KYANG MA
YIN TE,

'DI LTAR DUD 'GRO DANG YI DAGS DE DAG GIS SEMS CAN DMYAL BA NA
YOD PA'I SDUG BSNGAL MI MYONG NGO ZHES MDOR BYAS PA'I DON TO,
,BSTAN BCOS BYED PAS DPE DANG MI 'DRA BAR BSTAN PA'I THABS KYIS
MDOR BYAS PA'I DON BSTAN PA'I PHYIR, DUD 'GRO GANG DAG CES BYA BA
LA SOGS

@180A *, ,BA SMOS SO, ,DE NI DUD 'GRO MTHO RIS SU SKYE BA DAG
DANG MI MTSUNGS TE, 'DI LTAR DUD 'GRO GANG DAG MTHO RIS SU 'BYUNG
BA DE DAG NI MTHO RIS KYI SNOD KYI 'JIG RTEN NA BDE BA GANG DAG
YOD PA DE LAS GANG GIS GRUB PA DES MTHO RIS DER 'BYUNG BA DAG
MTHO RIS

KYI SNOD KYI 'JIG RTEN NA YOD PA'I BDE BA SO SOR MYONG NGO, ,GAL
TE DUD 'GRO DE DAG JI LTAR LHA'I BDE BA MYONG ZHE NA, SMRAS PA,
NGANG TSUL NGAN PAS NI DE DAG DUD 'GRO'I 'GRO BA 'THOB BO, ,SBYIN
PAS NI LHA'I LONGS SPYOD 'THOB STE 'GAL BA MED DO, ,'DI LTAR 'DOD
PA NA SPYOD PA'I

LAS 'GRO BA GZHAN LA YANG DE LAS GZHAN PA'I RKYEN GYI DBANG GIS
'GRO BA GZHAN DU RNAM PAR SMIN TE, SNOD KYI 'JIG RTEN NA BDE BA
MYONG BAR 'GYUR BA'I ZHES BYA BA NI SNOD KYI 'JIG RTEN DU BDE BA
ZHES BYA BAR TSIG RNAM PAR SBYAR RO, ,LAS GANG GIS SNOD KYI 'JIG
RTEN NA BDE BA

GRUB PA DE SNOD KYI 'JIG RTEN NA BDE BA MYONG BAR 'GYUR BA ZHES
BYA'O, ,DE NA YOD PA'I BDE BA ZHES BYA BA LA, DE ZHES BYA BA NI
MTHO RIS KYI SNOD KYI 'JIG RTEN DANG SBYAR TE, DE'I PHYIR MTHO
RIS KYI SNOD KYI 'JIG RTEN NA YOD PA ZHES BSTAN PAR 'GYUR RO, ,DE
LA 'DIR 'GYUR TE, SEMS CAN

DMYAL BAR YANG DE LTAR 'GYUR RO SNYAM PA LA DE'I PHYIR SEMS CAN
DMYAL BA'I SRUNG MA LA SOGS PA DAG NI ZHES BYA BA LA SOGS PA SMOS
SO, ,JI LTAR GLANG PO CHES SRUNG GI BU LA SOGS PA MTHO RIS NA BDE
BA MYONG BA DE BZHIN DU SEMS CAN DMYAL BA PA'I SRUNG MA LA SOGS
PAS SEMS CAN DMYAL

BA'I SNOD KYI 'JIG RTEN NA YOD PA'I SDUG BSNGAL MI MYONG NGO,
,DE'I PHYIR DE LTAR DPE DANG MI 'DRA BAR BSTAN NAS MJUG BSDU BA'I
PHYIR, DE'I PHYIR DUD 'GRO DAG DER ZHES BYA BA LA SOGS PA SMOS
SO, ,GANG GI PHYIR SEMS CAN DMYAL BA'I SRUNG MA LA SOGS PA SEMS
CAN DMYAL BA'I SDUG

BSNGAL MI MYONG BA DE'I PHYIR SEMS CAN DMYAL BA DER DUD 'GRO
'BYUNG BAR MI RIGS TE, YI DAGS RNAMS KYANG MA YIN NA ZHES BYA BAR
GNAS SO, ,DE LTAR BYE BRAG TU SMRA BA LAN MED PAR BYAS PA DANG
MDO SDE BAS LAN GDAB PA'I PHYIR, SEMS CAN DMYAL BA DE DAG GI ZHES
BYA BA LA SOGS PA SMOS

@180B SO; ,GAL TE SEMS CAN DMYAL BA'I SRUNG MA LA SOGS PA DE DAG
SEMS CAN GYI GRANGS SU MI RUNG NA YANG, SEMS CAN DMYAL BA DE DAG
GI LAS KYI RNAM PAR SMIN PA'I DBANG GIS SEMS CAN DMYAL BA DER SA
LA SOGS PA 'BYUNG BA'I BYE BRAG DAG 'BYUNG STE, SEMS CAN DMYAL BA
PA

DAG PAS MDOG GNAG PA DANG, SER BA LA SOGS PA DANG, LAG PA DANG,
RKANG PA LA SOGS PA 'JIGS SU RUNG BA'I BYAD GZUGS DANG, LUS KYI
KHRU LA SOGS PA'I BONG TSOD DANG, SEMS CAN DMYAL BA ZIL GYIS GNON
PA'I STOBS KYI BYE BRAG GANG GIS SEMS CAN DMYAL

BA'I SRUNG MA LA SOGS PA'I MING THOB BO, ,GAL TE SEMS MED NA JI
LTAR SEMS CAN BZHIN DU G-YO ZHE NA, DE'I PHYIR GANG LAG PA
BRKYANG BA LA SOGS PA SMOS SO, ,SEMS MED DU ZIN KYANG SEMS CAN
DMYAL BA PA'I SEMS CAN RNAMS KYI DBANG GIS DE DAG GANG GI PHYIR
MTSON CHA

'DEBS PAR GZAS PA DANG, SO GTZIGS PA DANG, MIG BGRAD PA DANG,
SMIN MA KHRO GNYER DU BSDUS PA DANG, GTUM PA'I BYA BA SNA TSOGS
BYED PAR SNANG BA DE LTA DE LTA BUR YANG 'GYUR RO, ,CI'I PHYIR DE
DAG SNANG ZHE NA, 'JIGS PA BSKYED PA'I PHYIR ZHES BYA BA SMOS SO,
,SEMS CAN

DMYAL BA PA RNAMS 'JIGS PA'I SDUG BSNGAL BSKYED PA'I PHYIR DE DAG
DE LTA BUR 'GYUR TE, SEMS CAN DMYAL BA PA DAG GIS 'JIGS PA SDUG
BSNGAL BA MYONG BAR 'GYUR BA'I LAS GANG SNGON BYAS PA NYID KYI
RNAM PAR SMIN PA YIN NO, ,JI LTAR 'BYUNG BA'I BYE BRAG RNAMS DE
LTAR GYUR NAS SEMS

CAN DMYAL BA PA DAG LA DE LTAR 'JIGS PAR BYED PA DANG, GNOD PA
BYED PA'I DPE 'DIR, DPER NA LUG LTA BU'I RI DAG CES BYA BA LA
SOGS PA SMOS SO, ,DPER NA SEMS CAN GYI GRANGS SU MA GTOGS KYANG
LAS KYI DBANG GIS LUG LTA BU'I RI DAG 'ONG BA DANG 'GRO BAS SEMS
CAN

DMYAL BA PA DAG LA 'JIGS PAR BYED PA DANG, GNOD PAR BYED PA LTA
BU'O, ,YANG DPER NA LCAGS KYI SHAL MA LI'I NAGS TSAL LA SEMS CAN
DMYAL BA DAG YAR 'DZEGS PA'I TSE NI TSER MA KHA THUR DU LTA, SLAR
'BAB PA'I TSE NI GYEN DU LTA STE, DE LA GNOD PAR BYED KYANG DE
DAG LA SEMS

@181A *, ,YOD PA MA YIN LA, SEMS YOD PA LTA BUR BYA BA BYED PA
DAG SNANG BA LTA BU'O, ,DE LA 'DIR 'GYUR TE, LUG LTA BU'I RI LA
SOGS PA YOD PA MA YIN NO SNYAM PA LA, DE DAG NI MED PA MA YIN NO
ZHES BYA BA SMOS TE, GANG LUG LTA BU'I RI LA SOGS PA DE DAG NI
MED PA

MA YIN PAR SHES PAR BYA STE, 'DI LTAR DE DAG NI MIG LA SOGS PA
MNYAM PA'I GZUNG BA'O ZHES PHYOGS SNGA MA'O, ,BSTAN BCOS BYED PAS
'DIR, GAL TE DE'I LAS KYIS DER ZHES BYA BA LA SOGS PA SMOS SO,
,GAL TE SEMS CAN DMYAL BA'I SEMS CAN DE DAG GI LAS KYI DBANG

GIS SEMS CAN DMYAL BA DER 'BYUNG BA DAG MDOG DANG BYAD GZUGS DANG
BONG TSOD DANG STOBS DANG LDAN PA DE LTA BU DAG 'BYUNG BAR 'DOD
NA LAG PA 'DEGS PA LA SOGS PA'I BYA BA BYED PA POR 'GYUR BA DAG
TU YANG 'DOD NA, DE'I TSE RNAM PAR SHES PA NYID SEMS CAN DMYAL
BA'I SRUNG MA LA

SOGS PA'I RNAM PA DAG DANG, LAG PA LA SOGS PA 'DEGS PA'I BYA BA
BYED PAR 'BYUNG BA DANG 'GYUR BAR CIS MI 'DOD CES MDOR BYAS PA'I
DON TO, ,RNAM PAR SHES PA GYUR PAS KHONG DU CHUD PAR DKA' BAS DE
NYID RNAM PAR GROL BA'I PHYIR, DE'I LAS RNAMS KYIS RNAM PAR SHES
PA NYID

CES BYA BA LA SOGS PA SMOS SO, ,DPER NA SEMS CAN DMYAL BA'I SEMS
CAN GYI LAS KYI DBANG GIS 'BYUNG BA RNAMS 'BYUNG BA DANG 'GYUR
BAR YANG 'DOD NA, DE BZHIN DU RNAM PAR SHES PA NYID DU CI'I PHYIR
MI 'DOD LA, KHYOD CI'I PHYIR 'BYUNG BA RNAMS SU RTOG ,DE DAG LA
NI MTHU LHAG MA CI

YANG MI SNANG NGO, ,'DI LTAR DE DAG YOD PA TZAM GYIS 'JIGS PA LA
SOGS PA MI SKYED KYI, DMIGS NAS 'JIGS BSKYED KYI, DMIGS PA NI DE
DAG GI DE'I RNAM PAR SHES PA 'BYUNG BA'O, ,DE BAS NA GNYI GA LA
GRUB PA'I RNAM PAR SHES PA 'GYUR BAR BRTAG PA NI RIGS KYI 'BYUNG
BA

RNAMS NI MA YIN TE, GNYI GA LAM GRUB PA'I PHYIR RMI LAM LA SOGS
PA'I GNAS NA YANG RNAM PAR SHES PA NYID TSIG DANG LUS DANG G-YO
BA LA SOGS PA RNAM PA SNA TSOGS KYI RNAM PAR GYUR PAR GRAGS KYI,
'BYUNG BA RNAMS NI GANG DU YANG MA GRAGS TE, LAS RNAMS KYI RNAM
PAR SHES PA

@181B NYID GYUR PAR RIGS SO, ,'DIR YANG GTAN TSIGS LHAG PAR YANG,
,GZHAN NA LAS KYI BAG CHAGS LA ZHES BYA BA LA SOGS PA SMOS SO,
,LAS KYIS SKYED PA'I BAG CHAGS NI RNAM PAR SHES PA'I RGYUD GZHAN
LA GNAS LA DE'I 'BRAS BU NI GZHAN DU PHYI ROL GYI 'BYUNG BA GYUR
PAR RTOG NA

RNAM PAR SHES PA'I RGYUD GANG LA BAG CHAGS DE GNAS PA DE NYID LA
DE'I 'BRAS BU MI 'DOD PA'I RGYU 'DIR BRJOD DGOS SO ZHES MDOR BYAS
PA'I DON TO, ,BSTAN BCOS BYED PAS MDOR BYAS PA'I DON DE RGYA CHER
BSTAN PA'I PHYIR, SEMS CAN DMYAL BA RNAMS KYI LAS GANG GIS ZHES
BYA BA

LA SOGS PA SMOS SO, ,SEMS CAN DMYAL BA'I SEMS CAN RNAMS KYI LAS
GANG GIS MDOG DANG BYAD GZUGS LA SOGS PA'I KHYAD PAR 'BYUNG BA
RNAMS LAS BYUNG BA DANG, LAG PA LA SOGS PA 'DEGS PA BYA BA'I
MTSAN NYID DU GYUR PA YANG RTOG PA'I LAS DE'I BAG CHAGS GANG YIN
PA

DE SEMS CAN DE DAG GI RNAM PAR SHES PA'I RGYU DE LA GNAS KYI
'BYUNG BA LA SOGS PA GZHAN LA NI MA YIN TE, LAS KYI DUS NA SEMS
CAN DMYAL BA RNAMS KYI 'BYUNG BA DAG MED PA'I PHYIR RO, ,GANG GI
TSE RNAM PAR SHES PA'I RGYUD LA BAG CHAGS GNAS PA DE'I TSE GANG
LA DE GNAS PA DE NYID LA

DE'I DE 'DRA BAR RNAM PAR SHES PA GYUR PAR RIGS NA, DE YANG DER
KHYOD MI 'DOD DE, 'BYUNG BA LA SOGS PA GANG NA BAG CHAGS MED PA
DER DE'I 'BRAS BUR RTOGS PA 'DI LA GTAN TSIGS CI YOD, 'JIG RTEN
NA NI GANG DUS BON BTAB PA DER 'BRAS BU 'BYUNG STE, ZHING LA SA
BON BTAB LA

RI'I RTZE MOR 'BRAS BU 'BYUNG BA NI MED DO, ,'DIR MDO SDE BAS
LUNG GI GTAN TSIGS YOD DE ZHES BYA BA LA SOGS PA SMRAS PA NI BAG
CHAGS GZHAN NA YOD LA 'BRAS BU GZHAN NA MED NA ZHES BYA BA'I GTAN
TSIGS NI LUNG STE, 'DI LTAR GAL TE RNAM PAR SHES PA NYID GZUGS LA
SOGS PA'I

DON DU SNANG GI GZUGS LA SOGS PA'I DON GUD NA MED NA NI, DE'I TSE
GZUGS LA SOGS PA SKYE MCHED BCU PO DAG YOD PAR BCOM LDAN 'DAS
KYIS GSUNGS PAR MI 'GYUR RO, ,DE BAS NA KHA CIG GIS JI LTAR 'DIR
BCOM LDAN 'DAS KYI BKA' TSAD MAR BYAS TE, GZUGS LA SOGS

@182A *, ,PA'I RGYU RNAM PAR SHES PA LAS GUD NA YOD PAR KHONG DU
CHUD PA DE BZHIN DU, SEMS CAN DMYAL BA DAG NA YANG SEMS CAN DMYAL
BA PA'I SEMS CAN RNAMS KYI MIG LA SOGS PA'I RNAM PAR SHES PA'I
RGYU 'BYUNG BA'I KHYAD PAR DAG LOGS SHIG NA YOD PAR RTOGS TE,

'DI NI DBANG GI 'BRAS BU YIN GYI RNAM PAR SMIN PA DANG RGYU MTHUN
PA'I 'BRAS BU NI MA YIN NO, ,RNAM PAR SMIN PA DANG RGYU MTHUN
PA'I 'BRAS BU NI SA BON DANG YUL MTSUNGS PAR 'DOD DO, ,DBANG GI
'BRAS BU NI SA BON DANG YUL MTSUNGS MI MTSUNGS 'GAL BA MED DE,
DPER NA RGYUD GZHAN GYI RNAM PAR

RIG PA'I DBANG GIS RGYUD GZHAN LA RNAM PAR RIG PA DAG 'BYUNG STE,
DE DAG NI DBANG GI 'BRAS BU YANG YIN LA YUL THA DAD PA YANG YIN
PA DE BZHIN DU 'BYUNG BA GYUR BA THA DAD PA YANG 'BYUNG STE,
DBANG GI 'BRAS BU YIN PA'I PHYIR RO, ,'DI LTAR BSTAN BCOS BYED
PAS, 'DI NI GTAN TSIGS MA YIN TE ZHES

BYA BA LA SOGS PA SMOS SO, ,LUNG 'DI NI GZUGS LA SOGS PA PHYI ROL
YOD PAR RAB TU BSGRUB PA'I GTAN TSIGS MA YIN TE, 'DI LTAR GZUGS
LA SOGS PA BSTAN PAS 'DUL BA'I SKYE BO'I CHED DU GZUGS LA SOGS
PA'I SKYE MCHED RNAMS YOD PA SKAD DU DGONGS PA'I DBANG GIS GSUNGS
TE, DPER NA RDZUS TE BYUNG

BA'I SEMS CAN YOD DO ZHES BYA BA BZHIN NO ZHES MDOR BYAS PA'I DON
TO, ,BSTAN BCOS BYED PAS DPE RNAM PAR DGROL BA'I PHYIR, DPER NA
BCOM LDAN 'DAS KYIS ZHES BYA BA LA SOGS PA SMOS TE, BCOM LDAN
'DAS KYIS RDZUS TE BYUNG BA'I SEMS CAN YOD DO ZHES GSUNGS PA DE
YANG DGONGS PA'I DBANG GIS GSUNGS

PA'O; ,DGONGS PA DE NYID BSTAN PA'I PHYIR, PHYI MA LA SEMS KYI
RGYUD RGYUN MI 'CHAD PA ZHES BYA BA LA SOGS PA SMOS TE, SEMS CAN
KHA CIG 'DI SKAD DU BDAG 'DI NI 'DI NYID DU RGYUN CHAD DE 'JIG
RTEN PHA ROL MED DO ZHES 'DZER TE, DE DAG CHAD PAR LTA BA DES DGE
BA DANG MI DGE BA'I LAS DANG DE'I 'BRAS BU LA SKUR PA

'DEBS SHING CI DGA' DGUR BYED DO, ,DE BAS NA LTA BA NGAN PA'I DRI
MA DE BKRU BA'I PHYIR SHI BA'I 'OG TU BAR MDO'I SRING PA ZHES BYA
BA SEMS KYI RGYUD RGYUN MI 'CHAD PA LA DGONGS TE, BCOM LDAN 'DAS
KYIS RDZUS TE BYUNG BA'I SEMS CAN YOD DO ZHES GSUNGS SO, ,PHYI MA
LA ZHES BYA BA NI 'JIG RTEN PHA ROL DU'O, ,DGONGS

@182B NAS ZHES BYA BA NI LDEM POR DGONGS PA'O, ,BCOM LDAN 'DAS
KYIS DGONGS PA 'DIS RDZUS TE BYUNG BA'I SEMS CAN YOD DO ZHES
GSUNGS KYI, YANG DAG PA'I DON DU NA BDAG NI MED DO ZHES BYA BAR
'DI CI MNGON SNYAM PA LA, DE'I PHYIR 'DI NI BDAG GAM SEMS CAN MED
CES BYA BA LA SOGS PA SMOS TE, BCOM LDAN 'DAS

KYIS DE MA YIN PA GZHAN NAS CHOS YOD PA 'DI DAG NI RGYU DANG BCAS
PA DAG STE, 'DI LA BDAG GAM SEMS CAN NI MED DO ZHES GSUNGS PA'I
MDO SDE DE TSAD MAR BYAS NAS RDZUS TE BYUNG BA'I SEMS CAN YOD PA
SKAD DU BSTAN PA NI DGONGS PA YIN PAR NGES SO, ,CI'I PHYIR MDO
SDE SNGA MA NI DGONGS PA YIN LA PHYI MA NI MA YIN

ZHE NA; SMRAS PA, 'DI LTAR BDAG NI RTAG PA'I PHYIR RDZUS TE BYUNG
BA MA YIN TE, 'DI LTAR GANG SKYE BAR 'OS PA DE RDZUS TE BYUNG BA
ZHES BYA NA, BDAG NI RTAG PA'I PHYIR MA YIN NA DE LAS 'OS PA ZHES
BYA BA DE LA GA LA YOD, DE DAG GIS NA 'DI RDZUS TE BYUNG BAR
'GYUR, DE LTAR DPE BSHAD NAS DNGOS DANG SBYAR BA'I

PHYIR, DE BZHIN DU BCOM LDAN 'DAS KYIS GZUGS LA SOGS PA'I SKYE
MCHED YOD PAR ZHES BYA BA LA SOGS PA SMOS TE, DPER NA CHAD PAR
SMRA BA'I SKYE BO'I CHED DU RDZUS TE BYUNG BA'I SEMS CAN YOD DO
ZHES GSUNGS PA DE BZHIN DU GZUGS LA SOGS PA BSTAN PAS 'DUL BA'I
SKYE BO'I CHED DU GZUGS LA

SOGS PA'I SKYE MCHED RNAMS YOD DO ZHES GSUNGS TE, BKA' DE NI
DGONGS PA CAN NO, ,DE NI 'DI SKAD DU BKA' DE NI DRANG BA'I DON
YIN GYI NGES PA'I DON MA YIN NO ZHES BSTAN PAR 'GYUR RO, ,CHED DU
ZHES BYA BA NI DON NO, MDO SDE PAS MDO SDE 'DI'I DGONGS PA 'DRI
BA'I PHYIR, 'DIR CI LAS DGONGS ZHES BYA BAR

SLOS SO; ,JI LTAR SEMS KYI RGYUD RGYUN MI 'CHAD PA LA DGONGS NAS
RDZUS TE BYUNG BA'I SEMS CAN YONG DO ZHES GSUNGS PA DE BZHIN DU
'DIR GZUGS LA SOGS PA'I SKYE MCHED YOD PAR YANG CI LAS DGONGS TE
GSUNGS PA BRJOD DGOS SO, ,BSTAN BCOS BYED PA'I DGONGS PA BSTAN
PA'I PHYIR, RANG GIS BON GANG

LAS SU ZHES BYA BA LA SOGS PA SMOS SO, ,RNAM PAR RIG PA'I BAG
CHAGS ZHES BYA BA RANG GI SA BON GANG LAS MIG GI RNAM PAR SHES PA
LA SOGS PA'I RNAM PAR RIG PA BYUNG BA DANG SNANG BA 'BYUNG BA
GANG YIN PA SA BON DANG SNANG BA DE DAG NI RNAM PAR RIG PA DE'I
NANG DANG PHYI'I SKYE MCHED DU BCOM LDAN 'DAS KYIS GSUNGS SO ZHES

@183A *, ,MDOR BYAS PA'I DON TO, ,DE LTAR RE ZHIG SKYE MCHED BCU
RNAM PAR GZHAG PA'I PHYIR BSTAN TO, ,DA NI SO SOR BSTAN PA'I
PHYIR, JI SKAD BSTAN PAR 'GYUR ZHE NA ZHES BYA BA LA SOGS PA SMOS
SO, ,GZUGS SU SNANG BA'I MIG GI RNAM PAR RIG PA RNAM PAR SMIN
PA'I BAG CHAGS ZHES BYA BA

RANG GI SA BON YONGS SU SMIN PAR GYUR PA GANG LAS BYUNG BA'I SA
BON DE NI BCOM LDAN 'DAS KYIS RNAM PAR RIG PA DE'I MIG GI SKYE
MCHED DU GSUNGS SO, ,SNANG BA 'BYUNG BA GANG YIN PA DE NI DE'I
GZUGS KYI SKYE MCHED DU GSUNGS SO, ,DE BZHIN DU RNA BA DANG, SNA
DANG, LCE DANG, LUS KYI RNAM PAR RIG

PA RNAMS NI RANG RANG GI SA BON DANG, SNANG BA YANG PHYI'I SKYE
MCHED DU BRJOD PAR BYA'O, ,RNAM PAR SHES PA LAS SNANG BA BZHIN MA
YIN NA THA DAD PAR SKYE MCHED DU JI LTAR RNAM PAR GZHAG, ,SMRAS
PA, DPER NA RNAM PAR SHES PA DRUG GI TSOGS LAS YID KYI KHAMS GUD
NA MED KYANG 'BRAS BU LA LTOS NAS LOGS SHIG

TU RNAM PAR GZHAG PA LTAR 'DIR YANG DE BZHIN NO, ,DE'I PHYIR DE
LTAR DGONGS PA DANG BCAS PA BSTAN NAS MJUG BSDU BA'I PHYIR, 'DI
NI 'DIR DGONGS PA'O ZHES BYA BA SMOS SO, ,SA BON DANG SNANG BA LA
DGONGS NAS GZUGS LA SOGS PA'I SKYE MCHED YOD PA SKAD DU GSUNGS
KYI, DE DAG RNAM PAR SHES

PA LAS GUD NA YOD PAR NI MA GSUNGS SO, ,MDO SDE PAS DGONGS TE
BSTAN PA'I DGONGS PA DRI BA'I PHYIR, DE LTAR ZHES BYA BA SMOS SO,
,JI LTAR RDZUS TE BYUNG BA'I SEMS CAN DGONGS TE BSTAN PA'I 'BRAS
BU BSHAD PA DE DE BZHIN DU, GZUGS LA SOGS PA'I SKYE MCHED YOD PAR
DGONGS TE BSTAN

PA'I 'BRAS BU CI YIN PA YANG BRJOD DGOS SO, ,BSTAN BCOS BYED PAS
'BRAS BU BSTAN PA'I PHYIR, DE LTAR GANG ZAG BDAG MED PAR 'JUG PAR
'GYUR RO ZHES BYA BA SMOS SO, ,DE NYID RNAM PAR DGROL BA'I PHYIR,
DE LTAR BSHAD NA ZHES BYA BA LA SOGS PA SMOS TE, GANG GI PHYIR DE
LTAR SKYE MCHED

BCU GNYIS PO DAG BSHAD NA GANG ZAG DNGOS PO MED PAR RTOGS PAR
'GYUR TE, DNGOS PO MED PA NI BDAG MED PA'O, ,JI LTAR ZHIG GU
SNYAM PA LA DRUG PO GNYIS LAS ZHES BYA BA LA SOGS PA SMOS TE, 'DI
LTAR MIG LA SOGS PA NANG GI DRUG PO DANG GZUGS LA SOGS PA PHYI
ROL GYI DRUG PO LAS

@183B MIG GI RNAM PAR SHES PA LA SOGS PA RNAM PAR SHES PA DRUG
'BYUNG GI LTA BA BO BDAG GCIG PU NI YANG DAG PA'I DON DU GANG
YANG MED DE, BDAG REG PA PO'I BAR DU YANG MED DO, ,'DI LTAR GANG
DAG LTA BA LA SOGS PA BYED PA BDAG GO ZHES BDAG TU SMRA BA RNAMS
KYIS KHAS BLANGS PA'I LTA BA LA SOGS PA

DE DAG KYANG NANG DANG PHYI'I SKYE MCHED RNAMS KYIS BYED DO ZHES
GANG GI TSE BSTAN PAR GYUR PA DE'I TSE GANG ZAG LA DNGOS PO MED
PAR RTOGS SO, ,DE NI 'DI SKAD DU SKYE MCHED BCU GNYIS BSTAN PAR
'DU BYED RNAMS MIG LA SOGS PA LAS GZHAN PA'I BDAG GIS BDAG MED
PAR RTOGS SO, ,'DU BYED RNAMS

BDAG MED PAR RTOGS NAS DE DAG LAS SEMS SKYO STE, MTHAR PHYIN PA'I
GNAS THOB BO ZHES BSTAN PAR 'GYUR RO, ,DE LA 'DIR 'GYUR TE, GANG
ZAG LA BDAG MED PAR KHONG DU CHUD PA NYID KYIS MYA NGAN LAS 'DAS
PA THOB PAR GRUB NA SEMS TZAM DU BSTAN PA CI DGOS SNYAM PA LA,
DE'I PHYIR

GZHAN DU YANG BSTAN PAS CHOS LA BDAG MED PAR ZHES BYA BA LA SOGS
PA SMOS SO, ,GANG YANG SEMS TZAM DU BSTAN PAS DES CHOS LA BDAG
MED PAR 'JUG STE, DE'I PHYIR CHOS LA BDAG MED PA LA GZHUG PA'I
DON DU SEMS TZAM DU BSTAN TO ZHES BSHAD PA YIN NO, ,'DIR 'JUG PAR
BYED

PAS 'JUG PA STE, KHONG DU CHUD CES BYA BA'I THA TSIG GO, ,GZHAN
DU ZHES BYA BA'I SGRA'I DON BSTAN PA'I PHYIR, GZHAN DU YANG ZHES
BYA BA NI ZHES BYA BA LA SOGS PA SMOS TE, DE NI GO SLA BSAM BSHAD
DO, ,SEMS TZAM DU BSTAN PAS CHOS LA BDAG MED PAR 'JUG PA YID MA
CHES NAS JI

LTAR CHOS LA BDAG MED PAR 'JUG CES DRIS TE, BSTAN PA 'DIS JI LTAR
CHOS LA BDAG MED PAR 'JUG CE NA, BSTAN BCOS BYED PAS 'JUG PA'I
THABS BSTAN PA'I PHYIR, RNAM PAR RIG PA TZAM 'DI NYID CES BYA BA
LA SOGS PA SMOS SO, ,RNAM PAR RIG PA TZAM 'DI NYID LA GZUGS

LA SOGS PA'I RNAM PAR GYUR NAS BYUNG STE, SEMS LA SA LOGS SHIG NA
GZUGS LA SOGS PA'I RANG BZHIN CHOS GANG YANG MED PAR GANG GI TSE,
DE LTAR RTOGS PAR GYUR PA DE'I TSE CHOS LA BDAG MED PA LA ZHUGS
PA YIN NO, ,CHOS LA BDAG MED PAR ZHUGS NA BYANG CHUB SEMS DPA'

@184A *, ,RNAMS RIM GYIS DE BZHIN GSHEGS PA'I GO 'PHANG 'THOB BO,
,DE BAS NA DON 'DI NI GTZO BO ZHES BYA'O ZHES DE LTA BU'I DON DU
BCOM LDAN 'DAS KYIS SEMS TZAM DU BSTAN TO, ,JI LTAR GANG ZAG LA
BDAG MED PA RNAM PA THAMS CAD DU GANG ZAG DNGOS PO MED PA DE
BZHIN

DU CHOS LA BDAG MED PA YANG RNAM PA THAMS CAD DU CHOS MED PA LTA
BUR RIGS NAS GZHAN GYIS BRGAL BA'I PHYIR, GAL TE CHOS ZHES BYA BA
LA SOGS PA SMOS SO, ,GAL TE CHOS MED PA CHOS LA BDAG MED PA YIN
NA NI RNAM PA THAMS CAD DU CHOS GANG YANG MED DO, ,DE LTA NA NI
SEMS TZAM DE YANG

MED DE, DE'I PHYIR JI LTAR RNAM PAR GZHAG CE NA, 'DIR SLOB DPON
GYIS CHOS NI ZHES BYA BA LA SOGS PA SMOS TE, THAMS CAD DU THAMS
CAD CHOS GANG YANG MED PA DE LTA BU NI CHOS LA BDAG MED PA LA
'JUG PA MA YIN GYI KUN BRTAGS PA'I CHOS MED PAS CHOS LA BDAG MED
PA LA 'JUG GO,

BRTAGS PA'I NGO BO DE LA YANG JI LTA BU SNYAM PA LA GANG BYIS PA
RNAMS KYIS ZHES BYA BA LA SOGS PA SMOS SO, ,GANG SO SO'I SKYE BO
RNAMS KYIS CHOS RNAMS LA GZUNG BA DANG 'DZIN PA'I MTSAN NYID KYI
NGO BO NYID DU SGRO BTAGS PA NI GZUNG BA DANG 'DZIN PA'I MTSAN
NYID DU SGRO BTAGS PA'I BDAG NYID DES DE DAG

BDAG MED KYI, SANGS RGYAS RNAMS KYI YUL BRJOD DU MED PA GANG YIN
PA YANG MED PA NI MA YIN NO, ,DE NI 'DI SKAD DU DE KHO NA MA
MTHONG BA RNAMS KYI GANG CHOS RNAMS LA GZUNG BA DANG 'DZIN PA'I
DNGOS POR SGRO BTAGS PA DE DAG GI DE MED KYI, DE DAG GI GZHAN GYI
DBANG DANG YONGS SU GRUB PA'I

NGO BO GANG YIN PA DE BZHIN GSHEGS PA'I YE SHES KYI YUL NI MED PA
MA YIN NO ZHES BSTAN PAR 'GYUR RO, ,'DI LTAR CHOS LA BDAG MED PA
ZHES BYA BA'I SGRA NI MED PA TZAM LA MI BYA'I GNAS KYI KHYAD PAR
BYA'O, ,'DI LTAR DE NYID LA TSIG 'DI LTAR RNAM PAR SBYAR TE,
GZHAN GYI DBANG DANG YONGS SU

GRUB PA'I DNGOS PO GZUNG BA DANG 'DZIN PA'I MTSAN NYID KYI BDAG
DANG BRAL BA DE BDAG MED PA'O, ,DE'I DNGOS PO NI BDAG MED PA'O,
,CHOS RNAMS LA BDAG MED PA NI GZHAN GYI DBANG YANG YONGS SU GRUB
PA'I CHOS RNAMS LA GZUNG BA DANG 'DZIN PA MED CES BYA BA'I THA
TSIG GO, ,DE BAS NA

@184B GZUNG BA DANG 'DZIN PA DANG BRAL BA'I SEMS DANG SEMS LAS
BYUNG BA RNAMS LA BDAG MED PA ZHES BSTAN PA YIN GYI, MED PA CAN
NI MA YIN NO, ,GANG ZAG LA BDAG MED PA YANG GANG ZAG MED PA TZAM
'BA' ZHIG MA YIN GYI, 'DU BYED RNAMS LA GZHAN GYIS YONGS SU
BRTAGS PA'I GANG

ZAG MED DO, ,BRJOD DU MED PA'I BDAG NYID KYIS ZHES BYA BA NI
BRJOD PAR MI NUS PAR RANG GI NGO BOS ZHES BYA BA'I THA TSIG GO,
,CHOS LA BDAG MED PA RNAM PA DE LTA BU YONGS SU 'DZIN PA'I YON
TAN BSTAN PA'I PHYIR, DE LTAR RNAM PAR RIG PA TZAM YANG ZHES BYA
BA LA SOGS PA SMOS SO, ,GAL

TE GZUNG BA DANG 'DZIN PA MED PA LA CHOS LA BDAG MED PAR YONGS SU
'DZIN NA, DE'I TSE SEMS DANG SEMS LAS BYUNG BA RNAMS KYANG DE MA
YIN PA SEMS DANG SEMS LAS BYUNG BA GZHAN GYIS KUN BRTAGS PA'I
GZUNG BA DANG 'DZIN PA'I MTSAN NYID KYI BDAG NYID DANG BRAL BAR
KHONG DU CHUD PAS

GZUNG BA DANG 'DZIN PA DANG BRAL BA SEMS DANG SEMS LAS BYUNG BA
TZAM DU RNAM PAR GZHAG PA MED PA YIN NO, ,SEMS DANG SEMS LAS
BYUNG BA GZUNG BA DANG 'DZIN PA DANG BRAL BAR RNAM PAR GZHAG PAS
CHOS THAMS CAD LA BDAG MED PAR 'JU PA YIN GYI CHOS YOD PA RNAMS
LA YANG RNAM

PA THAMS CAD DU SKUR PAS MA YIN NO, ,JI STE DE LTAR MI 'DOD NA CI
NYES SNYAM PA LA, DE'I PHYIR GZHAN DU NA NI ZHES BYA BA LA SOGS
PA SMOS SO, ,GAL TE SEMS DANG SEMS LAS BYUNG BA GZHAN GYIS KUN
BRTAGS PA'I GZUNG BA DANG 'DZIN PA'I MTSAN NYID KYIS BDAG BRAL BA
MA YIN NA NI, DE'I TSE

RNAM PAR RIG PA GZHAN GYI DON DU KHAS BLANGS PAR 'GYUR TE, DE BAS
NA RNAM PAR RIG PA TZAM DU MI 'GRUB BO, ,CI'I PHYIR SNYAM PA LA,
RNAM PAR RIG PA RNAMS DON DANG LDAN PA'I PHYIR RO ZHES BYA BA
SMOS SO, ,'DI LTAR DON DANG LDAN PA NI DE'I TSE RNAM PAR RIG PAR
MI 'GYUR TE, DE LTA NA YANG RNAM

PAR RIG PA TZAM DU 'GRUB PAR GA LA 'GYUR, 'DI LTAR RNAM PAR RIG
PA TZAM GYI SGRA NI GZUNG BA DANG 'DZIN PA DANG BRAL BA'I SEMS
DANG SEMS LAS BYUNG BA DAG LA BYA NA, GAL TE 'GA' ZHIG DE DAG
'DZIN TAM, GAL TE GZHAN DAG LA YANG 'DZIN NA DE'I TSE RNAM PAR
RIG PA TZAM DUG LA

@185A *, ,'GRUB, 'DI LTAR GZUGS KYI PHUNG PO 'BA' ZHIG LA GZUNG
BA DANG 'DZIN PA DGAG PA NI MA YIN GYI CHOS THAMS CAD LA'O, ,DA'I
PHYIR SEMS DANG SEMS LAS BYUNG BA RNAMS KYANG GZUNG BA DANG 'DZIN
PA DANG BRAL BAR 'GYUR RO, ,DE LTAR NA CHOS THAMS CAD LA

BDAG MED PAR GRUB PA YIN NO, ,GZUNG BA DANG 'DZIN PA DNGOS PO MED
PAR DA DUNG GI BAR DU RIGS PA 'GA' YANG MA BRJOD PAS DE'I PHYIR
'DIR PHYI ROL GYI DON DU SMRA BAS PHYIR GZHIL BA'I PHYIR, BCOM
LDAN 'DAS KYIS DGONGS PA 'DIS ZHES BYA BA LA SOGS PA SMOS SO,
,RANG GIS BON DANG

SNANG BA LA DGONGS NAS BCOM LDAN 'DAS KYIS GZUGS LA SOGS PA'I
SKYE MCHED YOD PAR GSUNGS KYI YANG DAG PA'I DON DU YOD PA'I GZUGS
LA SOGS PA DE DAG RNAM PAR RIG PA RNAMS KYI YUL GYI DNGOS POR
GYUR PA NI MA YIN NO ZHES BYA BA CI MNGON, DE NI 'DI SKAD DU SGRA
JI BZHIN DU NA,

GAL TE 'DIR 'GA' ZHIG RIGS PA DANG 'GAL NA NI DE'I TSE DGONGS PA
CAN DU YANG BRTAGS PA'I YANG RIGS NA, 'DI LA NI SGRA JI BZHIN DU
NA RIGS PA DANG 'GAL BA 'GA' YANG MED NA CI'I PHYIR RO ZHES
DGONGS PA CAN DU YONGS SU BRTAG CES BSTAN PAR 'GYUR RO, ,'DIR
SLOB DPON GYIS

RIGS PA DANG 'GAL BA BSTAN PA'I PHYIR, 'DI LTAR, DE NI GCIG NA NA
'ANG YUL MIN LA, ,ZHES BYA BA LA SOGS PA SMOS SO, ,GZUGS LA SOGS
PA'I RAGS PA DE GCIG PU YANG YUL MA YIN NO, ,RDUL PHRA RAB PHRAG
CAN DU GNAS PA DU MA YANG YUL MA YIN NO, ,RDUL PHRA RAB DE DAG

MED PAR GNAS PA YANG YUL MA YIN TE, 'DI LTAR RDUL PHRA RAB NYID
MI 'GRUB PA'I PHYIR RO ZHES MDOR BYAS PA'I DON TO, ,BSTAN BCOS
BYED PAS MDAR BYAS PA'I DON RGYA CHER BSTAN PA'I PHYIR, JI SKAD
DU BSTAN PAR 'GYUR ZHE NA ZHES BYA BA LA SOGS PA SMOS SO, ,GANG
KHYED KYI RNAM PAR

SHES PA LAS LOGS SHIG NA, GZUGS DANG SGRA LA SOGS PA'I SKYE MCHED
GZUGS DANG SGRA LA SOGS PA'I RNAM PAR RIG PA SO SO'I YUL DU KHAS
BLANGS PA DE GCIG PU ZHIG YIN NA BYE BRAG PA RNAMS KYI CHA SHAS
KYI NGO BOR RAGS PA KHYON CHE BA DBANG PO'I BLO GZUNG BAR 'DOD PA
LTA BU'AM, PHRAG

@185B YOD PAR GNAS PA'I RDUL PHRA RAB DU MA YUL DU 'DOD DAM, DE
STE PHAN TSUN LTOS PA DANG CAS PA'I RDUL PHRA RAB DE DAG NYID
'DUS PA DAG DU 'DOD GRANG NA, PHYOGS DANG PO'I DBANG DU BYAS NAS,
GCIG PU DE NI YUL MA YIN TE ZHES BYA BA LA SOGS PA SMOS SO, ,CHA
SHAS CAN ZHES BYA BA

GCIG PU NI YUL MA YIN TE, 'DI LTAR CHA SHAS RNAMS LAS MA GTOGS PA
CHA SHAS CAN GZHAN GANG LA YANG MI 'DZIN TE, BUM PA DANG SNAM BU
LA SOGS PA THAMS CAD LA YANG NGES CHA DANG RGYU SKUD PA LA SOGS
PA'I CHA SHAS NYID LA 'DZIN GYI, DE DAG LAS GUD NA BUM PA DANG
SNAM BU LA

SOGS PAR MI 'DZIN TO, ,PHYOGS GNYIS PA BSTZAL PA'I PHYIR, DU MA
YANG YUL MA YIN TE ZHES BYA BA SMOS SO, ,DU MA PHRAG CAN DU GNAS
PA YANG YUL MA YIN TE, 'DI LTAR RDUL PHRA RAB SO SO LA 'DZIN PAR
KHAS MI LEN TO, ,'DI LTAR RNAM PAR SHES PA LNGA'I TSOGS NI BSAGS
PA LA

DMIGS SO ZHES GZHAN DAG GIS KHAS BLANGS PA'I PHYIR RO, ,PHYOGS
GSUM PA BSTZAL BA'I PHYIR RO, ,DE DAG 'DUS PA YANG YUL MA YIN TE
ZHES BYA BA LA SOGS PA SMOS SO, ,PHAN TSUN NAS NYE STE BAR MED
PAR GNAS PA'I RDUL PHRA RAB DAG KYANG YUL MA YIN TE, 'DI LTAR
RDUL PHRA RAB

CES BYA BA GANG YANG RDZAS GCIG TU MI 'GRUB PA'I PHYIR RO, ,GAL
TE RDUL PHRA RAB DAG RDZAS SU YOD PAR GRUB NA NI DE'I PHYIR CI DE
DAG 'DUS PA YUL YIN NAM, 'ON TE PHRAG CAN DU GNAS PA ZHES BSAM
PAR YANG BYA NA DE DAG NI RDZAS YOD PAR MA GRUB BO, ,PHYI ROL GYI
DON DU SMRA BA RDUL PHRA RAB MA

GRUB PAR YID MI CHES NAS JI LTAR MI 'GRUB CES DRIS TE, MA GRUB
PA'I RGYU GANG YANG MI SNANG NGO SNYAM DU SEMS SO, ,SLOB DPON
GYIS MA GRUB PA'I RGYU BSTAN PA'I PHYIR, 'DI LTAR DRUG GIS GCIG
CAR SBYAR BA NA ZHES BYA BA LA SOGS PA SMOS SO, ,DE NYID RNAM PAR
DGROL BA'I PHYIR, PHYOGS DRUG NAS ZHES BYA

BA LA SOGS PA SMOS SO, ,GANG GI TSE DBUS NA 'DUG PA'I RDUL PHRA
RAB LA PHYOGS DRUG NAS 'ONGS PA'I RDUL PHRA RAB DRUG GIS CIG CAR
DU SBYAR BA DE'I TSE PHYOGS GZHAN DANG GZHAN DAG NAS SBYAR TAM,
'ON TE GCIG KHO NA NAS SBYAR ZHES BRJOD PAR BYA'O, ,GAL TE RDUL
PHRA RAB DRUG PO DAG GIS

@186A *, ,GZHAN DANG GZHAN DAG NAS CIG CAR DU SBYAR NA NI DE'I
TSE DBUS NA 'DUG PA'I RDUL PHRA RAB CHA DRUG TU 'GYUR RO, ,CI'I
PHYIR SNYAM PA LA, GCIG GI GO GANG YIN PA DER ZHES BYA BA LA SOGS
PA SMOS SO, ,'DI LTAR DBUS SU 'DUG PA'I RDUL PHRA RAB KYI PHYOGS
KYI DOS LA 'DUG

PA'I RDUL PHRA RAB GCIG GIS NON PA GANG YIN PA DE'I RDUL PHRA RAB
GZHAN GO SKABS MED DE, DE'I PHYIR DE NI PHYOGS GZHAN DU GNAS PAR
BYA DGOS SO, ,GZHAN DAG KYANG DE BZHIN DU CHA DRUG TU GRUB BO,
,DE LTAR RDUL PHRA RAB CHA DRUG 'DUS PAR GYUR NA DES DE RDZAS SU
YOD PAR GA LA 'GYUR, PHYOGS

GNYIS PA'I DBANG DU BYAS NAS, DRUG PO DAG NI GO GCIG NA ZHES BYA
BA LA SOGS PA SMOS SO, ,'DI NYID RNAM PAR DGROL BA'I PHYIR, JI
STE RDUL PHRA RAB GCIG GI GO GANG YIN PA DE NYID CES BYA BA LA
SOGS PA SMOS SO, ,JI STE DBUS NA GNAS PA'I RDUL PHRA RAB GCIG GI
GO GANG YIN PA DE NYID NGOS LA

'DUG PA'I RDUL PHRA RAB DRUG PO RNAMS KYI GO YANG YIN NA NI DES
NA RDUL PHRA RAB MANG PO RNAM PA GO GCIG PA'I PHYIR GONG BU THAMS
CAD RDUL PHRA RAB TZAM DU 'GYUR TE, TSUL 'DIS RI RAB LA SOGS PA
YANG RDUL PHRA RAB TU 'GYUR RO, ,CI'I PHYIR SNYAM PA LA PHAN TSUN
DU THA DAD PA MED PA'I PHYIR ZHES BYA BA LA

SOGS PA SMOS TE, 'DI LTAR PHYOGS 'DI LA RDUL PHRA RAB THAMS CAD
KYANG PHAN TSUN THA DAD PA MED DE, DE'I PHYIR DE'I GONG BU GANG
YANG SNANG BAR MI 'GYUR TE, RI RAB KYANG SNANG BAR MI 'GYUR BAR
'DOD DO, ,PHYOGS DANG PO NI CHA SHAS DANG BCAS PA'I PHYIR RDZAS
SU YOD PAR 'GYUR RO, ,PHYOGS

GNYIS PA NI CHA SHAS MED PA'I PHYIR SOGS PA YOD PAR MI 'GRUB BO,
,DE BAS NA SNANG BAR MI 'GYUR RO ZHES BSDUS PA'I DON TO, ,PHYOGS
DANG PO LA BYE BRAG TU SMRA BAS LAN GDAB PA'I PHYIR, RDUL PHRA
RAB RNAMS NI ZHES BYA BA LA SOGS PA SMOS SO, ,GAL TE RDUL PHRA
RAB RNAMS SBYOR NA NI DE'I PHYIR

DRUG GIS CIG CAR DU SBYOR BAS CHA DRUG TU YANG 'GYUR NA, DE DAG
NI CHA SHAS MED PA'I PHYIR MI SBYOR RO, ,DE BAS NA 'DI LA CHA
DRUG GI NYES PAR 'GYUR BA MED DO, ,GAL TE RDUL PHRA RAB RNAMS MI
SBYOR NA GANG SBYAR BAR BYED PA DE GANG GI YIN SNYAM PA LA, 'DUS
PA DAG NI ZHES BYA BA LA SOGS PA

@186B SMOS TE 'DUS PA DAG NI CHA SHAS DANG BCAS PA'I PHYIR PHAN
TSUN SBYOR RO, ,DE BAS NA GRAGS PA DANG MI 'GAL LO SNYAM DU KHAS
'CHE BA'I BYE BRAG TU SMRA BA RNAMS SEMS SO, ,BSTAN BCOS BYED PAS
DE BAS LA BA'I PHYIR, DE DAG LA 'DI SKAD DU ZHES BYA BA LA SOGS
PA SMOS SO, ,BYE BRAG TU SMRA BA DE

DAG LA 'DI SKAD DU RDUL PHRA RAB RNAMS 'DUS PA GANG YIN PA DE
RDUL PHRA RAB RNAMS LAS GZHAN NAM 'ON TE MA YIN ZHES DRI BAR
BYA'O, ,GAL TE DON THA DAD PA MA YIN NO ZHES ZER NA DE LA NYES
PAR BSTAN PA'I PHYIR, RDUL PHRAN ZHES BYA BA LA SOGS PA SMOS SO,
,GAL TE RDUL PHRA RAB RNAMS MI SBYOR LA,

'DUS PA'I YANG DE LAS DON GZHAN DU MI 'DOD NA DE'I TSE 'DUS PA'I
SBYOR BA GANG YIN PA DE DAG GANG GI YIN PAR 'DOD, RDUL PHRA RAB
RNAMS KYI NI MA YIN TE, CHA SHAS MED PA DANG KHAS MI LEN PA'I
PHYIR RO, ,DE NI 'DUS PA'I YANG MA YIN TE, DE DAG LAS DON GZHAN
MA YIN PA'I PHYIR RO, ,DE DAG

LAS DON GZHAN MA YIN PA NI DE LAS MA BYUNG BAS 'BRAS BU KHAS
BLANG DU MI RUNG NGO, ,DE'I PHYIR SBYOR BA DE GANG GI YIN ZHES
BRJOD PAR BYA'O, ,MDOR BYAS PA SNGA MA LAS BYED PA'I TSIG KHONG
NAS DBYUNG BA'I PHYIR, SBYOR BA ZHES BYA BAR SNYEGS SO ZHES BYA
BA SMOS TE, DE NI GO SLA BAS MA BSHAD DO, ,BRGYA LA

BYE BRAG TU SMRA BA DE DAG NYES PA DES 'JIGS TE 'DUS PA YANG
SBYOR BAR MI 'DOD DU DOGS NAS, CHA SHAS YOD PA MA YIN PAS ZHES
BYA BA LA SOGS PA SMOS SO, ,DE NYID RNAM PAR DGROL BA'I PHYIR, JI
STE 'DUS PA DAG KYANG ZHES BYA BA LA SOGS PA SMOS SO, ,JI STE
NYES PA 'DI 'BYUNG DU 'ONG ZHES

TE 'DUS PA DAG KYANG PHAN TSUN MI SBYOR RO ZHE NA, DE LTA NA NI
RDUL PHRA RAB RNAMS CHA SHAS MED PA'I PHYIR SBYOR BA MED DO ZHES
MA ZER CIG ,CI'I PHYIR MI BRJOD SNYAM PA LA, 'DUS PA CHA SHAS
DANG BCAS PA YANG ZHES BYA BA LA SOGS PA SMOS SO, ,'DI LTAR 'DUS
PA CHA SHAS DANG BCAS PA YANG SBYOR

BAS KHAS MI LEN PA'I PHYIR RO, ,GAL TE 'DUS PA CHA SHAS DANG BCAS
PA SBYOR BAR MI 'DOD NA NI, DE'I TSE RDUL PHRA RAB RNAMS CHA SHAS
MED PA'I PHYIR SBYOR BAR MI 'GRUB BO ZHES SMRA BA'I MI RIGS SO,
,GANG GI TSE CHA SHAS DANG BCAS PA YANG MI 'DOD PA DE'I TSE CHA
SHAS MED PA NI SBYOR BA MED PA'I

@187A *, ,GTAN TSIGS YIN NO ZHES MA ZER CIG ,DE'I PHYIR DE LTAR
BYE BRAG TU SMRA BA BSAL NAS SNGA MA'I SKABS MJUG BSDU BA'I
PHYIR, DE BAS NA RDUL PHRA RAB CES BYA BA LA SOGS PA SMOS SO,
,GANG GI PHYIR DE LTAR DRUG GIS CIG CAR DU SBYAR BAS RDUL PHRA
RAB CHA SHAS DRUG TU 'GYUR

BA DE'I PHYIR RDUL PHRA RAB RDZAS GCIG TU MI 'GRUB BO, ,CHA SHAS
MED PA'I PHYOGS LTAR NA YANG GONG BU THAMS CAD MI SNANG BAR 'GYUR
BA'I RIGS TE BSHAD ZIN TO, ,YANG RDUL PHRA RAB BSTZAL BA'I PHYIR
RDUL PHRA RAB SBYOR BAR 'DOD KYANG RUNG ZHES BYA BA LA SOGS PA
SMOS SO, ,RDUL PHRA RAB

SBYOR BAR 'DOD KYANG RUNG STE, SBYOR BAR 'DOD PA 'DIS BDAG LA CI
ZHIG BYA, YE NI GAL TE RDUL PHRA RAB LA PHYOGS KYI CHA THA DAD
PAR KHAS LEN PA DE'I TSE, GANG LA PHYOGS CHA THA DAD YOD, ,DE NI
GCIG TU MI RUNG NGO, ,PHYOGS KYI CHA THA DAD PAR BSHAD PAR 'DOD
NAS, RDUL PHRA RAB KYI SHAR

PHYOGS KYI CHA YANG GZHAN ZHES BYA BA LA SOGS PA SMOS SO, ,PHYOGS
KYIS MTSON PA'I CHA NI PHYOGS KYI CHA STE DE YANG SHAR PHYOGS
KYIS MTSON PA YANG GZHAN PA NAS 'OG GI PHYOGS KYIS MTSON PA'I BAR
DU YANG GZHAN NO, ,DE LTAR PHYOGS KYI CHA THA DAD NA CHA DU MA
YOD PA'I RDUL PHRA RAB GCIG PUR

JI LTAR RUNG, DE NI 'DI SKAD DU GANG LA CHA DE DAG YOD PA NI CHA
LAS LOGS SHIG NA GZHAN GANG YANG MED DE, DE'I PHYIR CHA 'DUS PA
TZAM GYI RDUL PHRA RAB DE GCIG TU GA LA 'GYUR ZHES BSTAN PAR
'GYUR RO, ,DE LA 'DIR 'GYUR TE, RDUL PHRA RAB LA PHYOGS KYI CHA
THA DAD PA MED DO SNYAM PA LA, DE'I PHYIR

GRIB MA DANG SGRIB PAR JI LTAR 'GYUR ZHES BYA BA SMOS SO, ,CHA
MED PA'I RDUL PHRA RAB LA GRIB MA DANG SGRIB PA MI 'GRUB BO ZHES
MDOR BYAS PA'I DON BSDUS PA'O, ,BSTAN BCOS BYED PAS MDOR BYAS
PA'I DON DE RGYA CHER BSTAN PA'I PHYIR, GAL TE RDUL PHRA RAB RE
RE LA ZHES BYA BA LA SOGS PA SMOS

SO; ,GAL TE RDUL PHRA RAB CHA SHAS MED PA'I PHYIR PHYOGS KYI CHA
THA DAD PA MED NA DE'I DUS NA NYI MA SHAR BA'I TSE NGOS GCIG LA
GRIB MA 'BAB PA GCIG TU NYI MA SHAR BAR JI LTAR 'GYUR, DE LTAR
'GYUR DU MI RUNG BA CI YOD SNYAM PA LA DE'I PHYIR DE LA NI GANG
DU NYI MA MI 'BAB PA'I ZHES BYA BA LA SOGS PA

@187B SMOS TE, 'DI LTAR RDUL PHRA RAB DE LA GANG NYI MAS GSAL BAR
MA GYUR PA'I PHYOGS GZHAN NI GANG YANG MED DO, ,DE LTAR RI ZHIG
GRIB MA MED PAR BSTAN TO, ,SGRIB PA MED PAR BSTAN PA'I PHYIR, GAL
TE PHYOGS KYI CHA ZHES BYA BA LA SOGS PA SMOS SO, ,GAL TE CHA
SHAD MED PA'I PHYIR PHYOGS

KYI CHA THA DAD PAR MI 'DOD NA DE'I TSE RDUL PHRA RAB DE LA RDUL
PHRA RAB GZHAN GYIS SGRIB PAR YANG JI LTAR 'GYUR, CI'I PHYIR MI
'GYUR SNYAM PA LA, DE'I PHYIR RDUL PHRA RAB GANG LA YANG ZHES BYA
BA SMOS TE, 'DI LTAR CHA GZHAN GANG LA RDUL GZHAN 'ONGS PAS RDUL
GZHAN THOGS PAR RNAM PAR GZHAG PA'I

CHA GZHAN NI RDUL PHRA RAB LA GANG YANG MED DO, ,GAL TE THOGS PA
MED NA CI NYES SNYAM PA LA, DE'I PHYIR, THOGS PA MED NA NI ZHES
BYA BA LA SOGS PA SMOS SO, ,GAL TE RDUL PHRA RAB LA RDUL PHRA RAB
GZHAN GYIS THOGS PAR MI BYED NA, DE'I TSE RDUL PHRA RAB THAMS CAD
GO GCIG TU 'GYUR

TE; DE'I PHYIR, THAMS CAD GO GCIG TU GYUR PAS RI RAB LA SOGS PA
GONG BU THAMS CAD RDUL PHRA RAB TZAM DU 'GYUR TE, DE NI SNGAR
BSHAD ZIN TO, ,PHYI ROL GYI DON DU SMRA BAS 'GRO BA'I TSUL DU
GRIB MA DANG SGRIB PA ZHES BYA BA LA SOGS PA SMOS SO, ,GAL TE
RDUL PHRA RAB CHA SHAS MED PA'I

PHYIR GRIB MA DANG SGRIB PA MI RIGS KYANG GONG BU CHA SHAS DANG
BCAS PA DE YIN PAR CI'I PHYIR MI 'DOD NA, BSTAN BCOS BYED PAS
GONG BU DPYAD PA'I PHYIR, RDUL PHRA RAB RNAMS LAS ZHES BYA BA LA
SOGS PA SMOS SO, ,KYE KHYED RDUL PHRA RAB RNAMS LAS GONG BU GZHAN
ZHIG YIN PAR 'DOD DAM CI NA

GRIB MA DANG SGRIB PA DE DAG DE'I YIN PAR 'DOD, GA LTE DE DAG LAS
DE GZHAN YIN NA NI DE LTAR YANG RUNG NGO, ,MDO SDE PAS SMRAS PA
MA YIN NO ZHES BYA BA SMOS SO, ,KHO BO NI GONG BU RDUL PHRA RAB
LAS GZHAN YIN PAR MI 'DOD DO, ,BSTAN BCOS BYED PAS, GONG BU GZHAN
MIN DE DE'I MING,

ZHES BYA BA SMOS SO, ,DE GNYIS DGROL BA'I PHYIR GAL TE RDUL PHRA
RAB RNAMS LAS GONG BU GZHAN MA YIN NA ZHES BYA BA LA SOGS PA SMOS
SO, ,GAL TE RDUL PHRA RAB RNAMS LAS GONG BU GZHAN YIN PAR MI 'DOD
NA NI GRIB MA DANG SGRIB PA DAG GONG BU DE'I YIN PAR GRUB PA YIN
NO, ,PHYI ROL GYI DON DU SMRA BAS

@188A *, ,SLAR BRGAL BA'I PHYIR, YONGS SU RTOG PA 'DI NI ZHES BYA
BA LA SOGS PA SMOS TE, DPER NA CHA SHAS GNAS PA JI LTA BU ZHIG
GIS GNAS PA'I GZUGS LA SOGS PA 'KHOR LO ZHES BRJOD KYANG, DE DAG
'KHOR LO'I RANG BZHIN MA YIN PA DE BZHIN DU GZUGS

LA SOGS PA ZHIG PA'I MTHAR PHYIN PA LA NI RDUL PHRA RAB DAG CES
BYA BAR MED PAR GNAS PA DAG LA NI 'DUS PA ZHES BYA YANG DE DAG NI
RDUL PHRA RAB KYI NGO BO NYID KYANG MA YIN, 'DUS PA'I NGO BO NYID
KYANG MA YIN NO, ,DE BAS NA GZUGS LA SOGS PA'I MTSAN NYID GANG
YIN PA DE NI MA BKAG

NA RDUL PHRA RAB CES SAM 'DUS PA ZHES BSAM PA DES CI ZHIG BYA, DE
MA BKAG PAS PHYI ROL GYI DON YANG MA BKAG PA YIN NO, ,BSTAN BCOS
BYED PAS GZUGS LA SOGS PA'I MTSAN NYID DRI BA'I PHYIR, DE DAG NI
MTSAN NYID GANG YIN PA ZHES BYA BA SMOS SO, ,KYE GZUGS LA SOGS

PA'I MTSAN NYID GANG YIN SMOS SHIG ,PHYI ROL GYI DON DU SMRA BAS,
MIG LA SOGS PA'I YUL NYID DANG ZHES BYA BA LA SOGS PA SMOS SO,
,SPYIR NA MIG LA SOGS PA'I DBANG PO'I YUL NYID GZUGS LA SOGS PA
MTSAN NYID DANG BYE BRAG TU NA SNGON PO DANG SER PO LA SOGS PA
NYID NI DE DAG GI

MTSAN NYID DO, ,BSTAN BCOS BYED PAS GANG MIG LA SOGS PA'I YUL
ZHES BYA BA LA SOGS PA SMOS SO, ,KHYOD KYIS GANG MIG LA SOGS PA'I
YUL SNGON PO DANG SER PO LA SOGS PA 'DOD PA DE CI, ,CHA SHAS CAN
ZHES BYA BA RDZAS GCIG BU ZHIG GAM, 'ON TE RDUL PHRA RAB CES BYA
BA DU MA ZHIG CES KHO BOS DE DPYAD

PAR BYA'O, ,PHYI ROL GYI DON DU SMRA BAS NYES PA MA MTHONG NAS,
'DIS CI ZHIG BYA ZHES DRIS TE, DE LTAR BA YANG CI NYES, BSTAN
BCOS BYED PAS, DU MA'I ZHES BYA BA LA SOGS PA SMOS SO, ,DU MA'I
PHYOGS KYI NYES PA NI, ,PHRA RAB RDUL DU DU MA'ANG MIN, ,DE DAG
'DUS PA'ANG MA YIN TE, ,

'DI LTAR RDUL PHRAN MI 'GRUB PHYIR, ,ZHES BYA BA'I SKABS DER
BSHAD ZIN TO, ,GCIG BU'I NYES PA'ANG BSHAD PA NYID DE YANG BSTAN
PA'I PHYIR, GCIG NA RIM GYIS 'GRO BA MED, ,CES BYA BA LA SOGS PA
SMOS SO, ,SA LA SOGS PA CHA SHAS GCIG PU ZHIG YIN DU ZIN NA SROG

@188B CHAGS RNAMS RIM GYIS 'GRO BAR MI 'GYUR RO, ,TSUL ROL GYI
CHA DANG PHA ROL GYI THA DAD PA GNYIS ZIN PA DANG MA ZIN PA CIG
CAR MI 'GYUR RO, ,GCIG NA 'DUG PA'I GLANG PO CHE LA SOGS PA DU MA
RIS SU CHAD PAR 'DUG PAR MI 'GYUR RO, ,SROG CHAGS PHRA MO RNAMS
KYANG BLTA BAR MI SNANG BAR MI

'GYUR RO ZHES MDOR BYAS PA'I DON TO, ,BSTAN BCOS BYED PAS MDOR
BYAS PA'I DON DE RGYA CHER BSTAN PA'I PHYIR, GAL TE MIG GI YUL
ZHES BYA BA LA SOGS PA SMOS SO, ,GAL TE MIG GI YUL SNGON PO DANG
SER PO LA SOGS PA JI SNYED PA KLUNG DANG NGAM GROG LA SOGS PAS
RIS SU CHAD PAR

'DOD DE, DE DAG THAMS CAD RDZAS GCIG PAR RTOG NA DE'I TSE SROG
CHAGS RNAMS RIM GYIS 'GRO BAR MI 'GYUR RO, ,CI'I PHYIR RIM GYIS
'GRO BAR MI 'GYUR SNYAM PA LA, DE CI'I PHYIR, GOM PA GCIG BOR BAS
ZHES BYA BA LA SOGS PA SMOS TE, JI LTAR GOM PA GCIG BOR BAS BGROD

PAR BYA BA MTHA' DAG TU SON PAS GOM PA DOR BAS GZHAN GYIS 'GRO CI
DGOS TE, GANG DU RIM GYIS 'GRO BAR 'GYUR, ,'DI LTAR SA NI RIS SU
MA CHAD DE CHA SHAS CAN RDZAS SU GCIG PA CHA SHAS MED PAR 'DOD
PAS DE'I PHYIR RIM GYIS 'GRO BAR MI 'THAD DO, ,DE NI 'DI SKAD DU
GCIG LA

YUL GYI DNGOS POR SNGA PHYI THA DAD PA JI LTAR 'GRUB CES BSTAN
PAR 'GYUR RO, ,'DI GNYIS LA NYES PA GZHAN BSTAN PA'I PHYIR, TSUL
ROL GYI CHA ZIN LA ZHES BYA BA LA SOGS PA SMOS SO, ,GAL TE MIG GI
YUL SNGON PO LA SOGS PA DE DAG THAMS CAD GCIG TU ZIN NA DE'I TSE
RTZIG PA LA SOGS

PA DAG GI TSU ROL GYI CHA ZIN LA PHA ROL GYI CHA MA ZIN PA CIG
CAR DU MI 'GYUR RO, ,CI'I PHYIR SNYAM PA LA, DE'I TSE ZHES BYA BA
LA SOGS PA SMOS TE, 'DI LTAR DE'I TSE DNGOS PO GCIG LA ZIN PA
DANG MA ZIN PA MI RUNG NGO, ,YANG 'DI NYID LA NYES PA GZHAN BSTAN
PA'I PHYIR RO, ,GLANG PO CHE DANG,

ZHES BYA BA LA SOGS PA SMOS SO, ,GAL TE RIS SU CHAD PAR SNANG BA
JI SNYED PA DE DAG THAMS CAD GCIG TU ZIN NA, DE'I TSE GNAS GCIG
GI STENG NA 'DUG PA'I GLANG PO CHE DANG RTA LA SOGS PA DU MA RIS
SU CHAD PAR 'DUG PAR MI 'GYUR RO, ,CI'I PHYIR SNYAM PA LA, GCIG
GANG NA 'DUG PA ZHES

@189A *, ,BYA BA LA SOGS PA SMOS TE, 'DI LTAR GLANG PO CHE GCIG
GANG NA 'DUG PA DE NYID NA GZHAN YANG BA GLANG DANG RTA LA SOGS
PA YANG 'KHOD NA NI DE'I PHYIR DE DAG RIS SU CHAD PAR JI LTAR
RUNG, 'DI LTAR SA DE NI RDZAS GCIG PA YIN NA GCIG NA GNAS PA
RNAMS YUL THA DAD

PA NA 'DUG PAR GA LA 'GYUR, BRGYAL GZHAN NA NYES PA DES 'JIGS NAS
GLANG PO CHE LA SOGS PA GNAS PHAN TSUN SPANGS TE 'DUG PAR RTOG TU
DOGS NAS, DE GNYIS KYIS ZHES BYA BA LA SOGS PA SMOS SO, ,JI STE
YUL RIS SU CHAD PAR SNANG BA MED NA MI RUNG ZHES GNAS GCIG GIS,

SPANGS TE, GLANG PO CHE LA SOGS PA YUL SO SO NA 'KHOD DE ZHE NA,
DE LTA NA YANG GLANG PO DANG RTAS GANG NON PA DAG GCIG TU JI LTAR
RUNG STE, DE GNYIS KYIS NON PA GANG YIN PA DANG, MNON PA GANG YIN
PA DE GCIG TU MI 'GYUR RO ZHES BYA BA'I THA TSIG GO, ,GNYI GAS
GNYI GNON PAR BRTAG BAR

YANG MI RIGS SO, ,CI'I PHYIR SNYAM PA LA, BAR NA DE DAG GIS STONG
PA ZHES BYA BA LA SOGS PA SMOS TE, 'DI LTAR GLANG PO CHE DANG BA
GLANG DANG RTA'I BAR STONG PA SNANG BA'I PHYIR RO, ,GAL TE GLANG
PO CHE'I GOR BA GLANG DANG, RTAS KHYAB PAR GYUR LA, BA GLANG DANG
RTA'I GOR YANG GLANG PO CHES KHYAB NA NI DE'I

BAR YANG DE DAG GIS KHYAB PAR 'GYUR TE, DE BAS NA BAR DU YANG DE
GNYIS GZUNG BAR 'GYUR RO, ,YANG DE NYID LA NYES PA GZHAN BSTAN
PA'I PHYIR, CHU'I SKYE BO PHRA MO ZHES BYA BA LA SOGS PA SMOS TE,
GAL TE SNGON PO DANG SER PO LA SOGS PA MIG GI YUL JI SNYED BA DE
DAG THAMS CAD GCIG TU ZIN

NA, DE'I TSE CHU'I SKYE BO PHRA MO RNAMS KYANG KHANG PA DANG RIL
SOGS PA CHEN PO DAG DANG RANG BZHIN GCIG PAS MIG GIS MI SOD PAR
MI 'GYUR TE, GCIG PU RANG BZHIN THA DAD BA MED PA LA MIG GIS SOD
PA DANG MIG GIS MI SOD PA MI RIGS SO, ,GANG GI TSE NYES PA 'DI
'BYUNG SNYAM PA LA,

GAL TE MTSAN NYID THA DAD PA NYID KYIS ZHES BYA BA LA SOGS PA
SMOS SO, ,GAL TE DNGOS PO RNAMS YUL THA DAD PA DANG, RGYU THA DAD
PA DANG, DUS THA DAD PAS THA DAD PAR MI 'DOD KYI MTSAN NYID THA
DAD PA 'BA' ZHIG GIS DNGOS PO THA DAD PAR KHAS LEN PA DE'I TSE
NYES PA 'DI DAG 'BYUNG BAR

@189B 'GYUR RO, ,'DIR MTSAN NYID NI MIG LA SOGS PA'I YUL NYID
DANG SNGON PO LA SOGS PA NYID DO, ,GZHAN DU NI MA YIN NA GO ZHES
BYA BA LA 'DIS NI YUL THA DAD PA LA SOGS PA STON TO, ,DE'I PHYIR
DA LTAR 'DI LA NYES PA BSTAN NAS MJUG BSDU BA'I PHYIR, DE'I PHYIR
ZHES BYA BA LA SOGS PA SMOS TE,

GANG GI PHYIR DE LTAR GCIG GI PHYOGS LA NYES PA MANG BA DE'I
PHYIR MIG LA SOGS PA'I YUL SNGON PO LA SOGS PA NGES PAR RDUL PHRA
RAB THA DAD PAR BRTAG PAR BYA'O, ,JI LTAR NYES PA MED PA DE LTAR
YOD SNYAM PA LA, DE'I PHYIR DE GCIG TU MI 'GRUB BO ZHES BYA BA
SMOS TE, RDUL PHRA RAB DE GCIG TU

MI 'GRUB PO ZHES BSTAN TO, ,DE LA 'DIR 'GYUR TE, MIG LA SOGS PA'I
YUL GZUGS LA SOGS PA YOD BAR 'GRUB STE, KHO BO LA DE TZAM GYIS
CHOG GI RDUL PHRA RAB GRUB PAS CI ZHIG BYA SNYAM PA LA, DE'I
PHYIR DE MI 'GRUB PAS ZHES BYA BA LA SOGS PA SMOS SO, ,GAL TE
RDUL PHRA

RAB MI 'GRUB NA GZUGS LA SOGS PA YANG MIG LA SOGS PA'I YUL NYID
DU MI 'GRUB STE, DE'I PHYIR YUL MED PA RNAM PAR RIG PA TZAM DU
GRUB PA YIN NO ZHES BYA BA NI MJUG BSDU BA'O, ,'DIR MDO SDE PAS
SLAR BRGAL BA'I PHYIR, TSAD MA'I DBANG GIS ZHES BYA BA LA SOGS PA
SMOS SO,,

'DI NI YOD DO 'DI NI MED DO ZHES BYA BA NI TSAD MA'I DBANG GIS
DMIGS KYIS DBYE BAR 'GYUR LA, TSAD MA THAMS CAD KYI NANG NA YANG
MNGON SUM GYI TSAD MA NI MCHOG YIN GYI, 'DI LTAR MNGON SUM GYIS
THE TSOM THAMS CAD LDOG STE 'DI NI NYE BA'I 'BRAS BU YANG MED NA
MNGON SUM MCHOG TU ZIN KYANG

DES CIR 'GYUR SNYAM PA LA, DON DE MED NA ZHES BYA BA LA SOGS PA
SMOS SO, ,GAL TE PHYI ROL GYI DON MED NA DE'I TSE GZUGS DANG SGRA
LA SOGS PA 'DI NI BDAG GI MNGON SUM MO SNYAM DU SEMS PA'I BLO 'DI
JI LTAR 'BYANG ZHES SEMS PA'O, ,GZHAN GYI 'DOD PA LTAR GAL TE
GZUGS LA SOGS

PA MNGON SUM GYIS MA MYONG NA DE'I TSE GZUGS LA SOGS PA 'DI NI
BDAG GI MNGON SUM MO ZHES GZUGS LA SOGS PA MTHONG NGO SNYAM DU
SEMS PA'I BLO 'DI NI JI LTAR 'BYUNG ZHES BYA BA DE DE'I LAN DU
BSTAN BCOS BYED PAS, MNGON SUM BLO NI RMI SOGS BZHIN, ,ZHES BYA
BA LA SOGS PA SMOS SO,,

@190A *, ,DPER NA RMI LAM LA SOGS PA LA DON MED PAR YANG 'DI NI
BDAG GI MNGON SUM MA SNYAM PA'I BLO 'BYUNG BA DE BZHIN TE, RNAM
PAR SHES PA 'DI NYID DON DU SNANG BAR 'BYUNG STE, DON GANG YANG
MED DO ZHES BYA BA'I SKABS DER SNGAR BSTAN PA NYID DO, ,DE NYID
LA YANG GTAN

TSIGS LHAG PAR, DE YANG GANG TSE ZHES BYA BA LA SOGS PA SMOS SO,
,DE NYID RNAM PAR DGROL BA'I PHYIR, GANG GI TSE 'DI NI ZHES BYA
BA LA SOGS PA SMOS TE, GANG GI TSE 'DI NI BDAG GI MNGON SUM DU
MTHONG BA'I DNGOS PO LA SEMS PA DE LTA BU'I BLO SKAD CIG MA GSUM
PAS 'BYUNG BA DE'I TSE

KHYOD KYI DON DE MI SNANG NGO, ,CI'I PHYIR SNYAM PA LA, YID KYI
RNAM PAR SHES PA ZHES BYA BA LA SOGS PA SMOS SO, ,'DI LTAR YID
KYI RNAM PAR SHES PA DES DE LTAR SKAD CIG MA GSUM PA LA GANG BCAD
PA DANG, 'DI LTAR MIG GI RNAM PAR SHES PA DE'I TSE 'GAG PA'I
PHYIR RO, ,DA BAS NA RTOG PA'I DUS NA

DON DE MNGON SUM DU JI LTAR 'DOD, DE NI 'DI SKAD DU DBANG PO'I
RNAM PAR SHES PAS GZUGS LA SOGS PA MTHONG BA DE NI RNAM PAR MI
RTOG PA DANG, DE'I TSE 'GAG PA'I PHYIR TE, DE LTAR GZUNG BA MI
NUS SO, ,GANG DE LTAR YONGS SU GCOD PA YID KYI RNAM PAR SHES PA
DE YANG DON DE'I RANG GI NGO

BO MI 'DZIN TE, DE'I PHYIR DE'I TSE JI LTAR DON DE MNGON SUM DU
'GYUR ZHES BSTAN PAR 'GYUR RO, ,GAL TE DON DE DUS GZHAN NA YANG
GNAS PA, GAL TE PHYIS MNGON SUM GYIS 'DZIN PA DE'I TSE NYES PA CI
YOD SNYAM DU DGONGS PA DE LA, LHAG PAR YANG ZHES BYA BA LA SOGS
PA SMOS SO, ,

GAL TE DON DE DUS GZHAN NA GNAS NA NI NYES PA 'DI YANG MED NA DON
DE NI SKAD CIG PA STE, DE'I PHYIR SKAD CIG PAR SMRA BA LA DON DE
SHIN TU MNGON SUM DU MI 'GYUR RO, ,'DI LTAR RTOG PA'I DUS NA DE'I
TSE GZUGS DANG RO LA SOGS PA NI 'GAGS ZIN TO, ,YANG MDO SDE PAS
GZHAN DU SLAR BRGAL

BA'I PHYIR, MYONG BA MED PAR ZHES BYA BA LA SOGS PA SMOS SO,
,GANG MA MYONG BA DE NI YID KYI RNAM PAR SHES PAS DRAN PAR MI
'GYUR NA, PHYI ROL SNGON PO DANG SER PO LA SOGS PA YID KYI RNAM
PAR SHES PAS DRAN PA LAS DE BAS NA SNGON PO LA SOGS PA'I DON GDON
MI ZA BAR MYONG BAR 'GYUR RO, ,

@190B DE LTAR 'GYUR DU ZIN KYANG DES CIR 'GYUR SNYAM PA LA, DE NI
MTHONG BA YIN NO ZHES BYA BA LA SOGS PA SMOS SO, ,DON GANG MYONG
BA DE GZUGS LA SOGS PA'I DON MTHONG BA'O SNYAM DU DE LTAR BSAMS
NAS MTHONG BA'I YUL GZUGS LA SOGS PA MNGON DU 'DOD DO, ,SLOB DPON
GYIS

'DIR LAN DU MYONG BA'I DON ZHES BYA BA LA SOGS PA SMOS SO, ,RNAM
PAR SHES PA LAS GZHAN DU GYUR PA'I DON DRAN PA YIN NO ZHES BYA BA
DE KHO BO LA MA GRUB BO, ,CI'I PHYIR MA GRUB SNYAM PA LA, 'DI
LTAR ZHES BYA BA LA SOGS PA SMOS SO, ,DE NYID DGROL BA'I PHYIR,
DPER NA DON MED PAR ZHES BYA BA

LA SOGS PA SMOS SO, ,DPER NA GZUGS LA SOGS PA PHYI ROL NA MED PAR
YANG GZUGS LA SOGS PA'I DON DU SNANG BA'I MIG GI RNAM PAR SHES PA
LA SOGS PA'I RNAM PAR RIG PA BYUNG BA DE BZHIN TE, KHO BOS RNAM
PAR SHES PA 'DI NYID DON DU SNANG BAR 'BYUNG STE, DON GANG YANG
MED DO ZHES BYA

BA'I BAR SKABS DER BSHAD ZIN TO, ,DE LTAR GYUR DU ZIN KYANG SKABS
'DIR CI ZHIG 'GRUB SNYAM PA LA, DE'I PHYIR, DE LAS DRAN PAR ZAD
CES BYA BA SMOS SO, ,DE NYID DGROL BA'I PHYIR, RNAM PAR RIG PA DE
LAS ZHES BYA BA LA SOGS PA SMOS SO, ,GZUGS LA SOGS PAR SNANG BA'I
RNAM PAR

RIG PA DE LAS RNAM PAR RTOG PA'I YID KYIS RNAM PAR RIG PA DRAN PA
DANG MTSUNGS PAR LDAN PA 'BYUNG STE, DRAN PA 'BYUNG BA DE LAS
GZHAN MYONG BA MI 'GRUB PA, ,DE NI 'DI SKAD DU MYONG BA NI DRAN
PA'I RGYU YIN LA, MYONG BA NI BDAG CAG LA YOD DO, ,GZUGS LA SOGS
PA'I DON DU SNANG BA'I

RNAM PAR SHES PA'O, ,DE BAS NA GZUGS LA SOGS PA'I DON DU SNANG
BA'I RNAM PAR SHES PA MYONG BA NYID LA DRAN PA 'BYUNG GI ,DON
GUNG NA YOD PAS CI ZHIG BYA, YANG MDO SDE PAS GZHAN DU BRGAL BA'I
PHYIR, DPER NA RMI LAM GYI ZHES BYA BA LA SOGS PA SMOS SO, ,DPER
NA RMI LAM GYI RNAM

PAR RIG PA THAMS CAD KYI DON MED PAR 'BYUNG BA DE BZHIN DU GAL TE
GNYID KYIS MA LOG PA'I DUS NA YANG 'GYUR NA NI, DE'I TSE DPER NA
RMI LAM NA DMIGS PA'I DON NI MED PAR 'JIG RTEN RANG GIS KHONG DU
CHUD PA DE BZHIN DU, GNYID KYIS MA LOG PA NA DMIGS PA'I DON MED
PAR 'JIG RTEN

@191A *, ,RANG GIS KHONG DU CHUD PA'I RIGS NA KHONG DU MA CHUD DE
DE'I PHYIR RMI LAM BZHIN DU GNYID KYIS MA LOG PA'I DUS NA 'BYUNG
BA'I BLO THAMS CAD DON MED PA MA YIN NO, ,'DIR BSTAN BCOS BYED
PAS, DE NI GTAN TSIGS SU MI RUNG STE ZHES BYA BA LA SOGS PA SMOS
SO, ,'DI NI

RMI LAM DANG MI 'DRA BA MED DE, 'DI LTAR JI SRID DUS DPAR MA GYUR
PA DE SRID DU RMI LAM GYI BLO YANG YUL MED PAR KHOD DU CHUD PAR
MI 'GYUR GYI, NAM SAD BAR GYUR BA DE NA KHONG DU CHUD PA DE BZHIN
DU, GNYID KYI SAM LOG PA'I DUS 'DI NA YANG LOG PAR RNAM PAR RTOG
PA LA GOMS PA'I BAG

CHAGS KYI GNYID KYIS LOG PA'I 'JIG RTEN NI RMI LAM BZHIN DU YANG
DAG PA MA YIN PA'I DON MTHONG STE, JI SRID DU MA SAD PA DE SRID
DU GNYID KYIS MA LOG PA NA DMIGS PA'I DON DE MED PAR KHONG DU MA
CHUD DO, ,DE NI LOG PA YANG YIN LA RNAM PAR RTOG PA YANG YIN NO
ZHES BSDU'O, ,DE LA GOMS

PA NI LOG PAR RNAM PAR RTOG PA LA GOMS PA STE, YANG DANG YANG
MNGON DU GYUR PA NI GOMS PA ZHES BYA'O, ,LOG PAR RNAM PAR RTOG PA
DE LAS BYUNG BA'I BAG CHAGS GANG YIN PA DE LA DE SKAD CES BYA'O,
,GNYID DANG 'DRA BA'I BAG CHAGS RNAM PA DE LTA BU DE LA GNYID CES
BYA'O, ,JI LTA BA

BZHIN DU RTOGS PA MA YIN GYI ZHES BYA BA NI MA NOR BAR KHONG DU
MI CHUNG CES BYA BA'I THA TSIG GO, ,NAM ZHIG DE MED PAR KHONG DU
CHUD PAR 'GYUR SNYAM PA LA, GANG GI TSE DE'I GNYEN PO ZHES BYA BA
LA SOGS PA SMOS SO, ,GANG GI TSE BAG CHAGS DE'I GNYEN BOR GYUR PA
'JIG RTEN LAS 'DAS PA RNAM

BAR MI RTOG PA'I YE SHES THOB NAS SAD PAR GYUR PA DE'I TSE 'JIG
RTEN LAS 'DAS PA DE'I RJES LAS THOB PA DAG PA 'JIG RTEN PA'I YE
SHES MNGON DU 'GYUR RO, ,DE MNGON SUM DU GYUR NAS YUL MED PA JI
LTA BA BZHIN DU KHONG DU CHUD DE, DE NI 'DI SKAD DU GZUGS LA SOGS
PA BYIS PA'I SKYE BOS

YONGS SU BRTAGS PA DAG NI 'JIG RTEN LAS 'DAS PA'I YE SHES KYI YUL
MA YIN TE, GANG DAG DE'I YUL GYI DNGOS POR MA GYUR PA DE DAG GI
RTOG PA'I SHES PA DAG PA 'JIG RTEN PA ZHES BYA BA RNAMS KYIS SEL
TO, ,DE BAS NA DE NI MTSUNGS SO, ,'JIG RTEN LAS 'DAS PA RNAM PAR
MI RTOG PA'I

@191B YE SHES THOB CES BYA BA NI 'JIG RTEN DANG MI MTHUN PAS 'JIG
RTEN LAS 'DAS PA'O, ,GZUNG BA DANG 'DZIN PA'I RNAM PAR RTOG PA
MED PA'I PHYIR RNAM PAR MI RTOG PA'O, ,DE'I RJES LAS THOB PA DAG
PA 'JIG RTEN PA'I YE SHES MNGON DU GYUR ZHES BYA BA NA DE'I RJES
LAS THOB PA STE, DE ZHES BYA BA

NI 'JIG RTEN LAS 'DAS PA'I YE SHES DANG SBYAR RO, ,RJES ZHES BYA
BA NI STOBS LA BYA'O, ,DE NI DE'I RJES LAS THOB PA YANG YIN LA
DAG PA 'JIG RTEN PA'I YE SHES KYANG YIN NO ZHES BSDU'O, ,GZUNG BA
DANG 'DZIN PAR MNGON PAR ZHEN PA'I BAG CHAGS SPANGS PA'I PHYIR
DAG PA'O, ,MNGON PAR ZHEN PA

MED KYANG GZUNG BA DANG 'DZIN PA'I RNAM PAR 'BYUNG BAS 'JIG RTEN
PA'O, ,'DIR DE'I SPYI'I DON NI SPROS PA'I BAG CHAGS NANG NA GNAS
PA YONGS SU SMIN PA'I DBANG GIS GZUGS LA SOGS PA'I DON SNANG PA'I
SHES PA RNAMS 'KHOR BA'I GNAS SU 'JUG STE, GANG GI TSE 'JIG RTEN
LAS 'DAS

PA'I YE SHES KYIS BAG CHAGS DE DAG SPANGS PAR GYUR PA DE'I TSE
DAG PA 'JIG RTEN PA'I YE SHES BYUNG NAS YUL MED PAR RTOGS SO,
,GANG MDO SDE PAS SLAR BRGAL BA'I PHYIR, GAL TE RANG GI RGYUR
GYUR PA'I KHYAD PAR NYID LAS ZHES BYA BA LA SOGS PA SMOS SO, ,GAL
TE RANG GI RGYUD LA GNAS PA'I

BAG CHAGS GYUR PA'I KHYAD PAR GYI SROG CHAGS RNAMS KYI GZUGS LA
SOGS PA DON DU SNANG BA'I RNAM PAR RIG PA 'BYUNG GI SNGON PO LA
SOGS PA'I DON GYI KHYAD PAR LAS MA YIN NA, DE'I TSE GANG GIS SDIG
PA'I GROGS PO LA BRTEN PA LAS SEMS CAN RNAMS KYI LUS KYI BYA BA
MI DGE BA'I RNAM PAR RIG

BA NGES PA DANG, DGE BA'I BSHES GNYEN LA BRTEN PA LAS LUS KYI BYA
BA DGE BA'I RNAM PAR RIG PA NGES PA DANG, DE BZHIN DU DAM PA'I
CHOS MNYAN PAS NGAG GI BYA BA SDIG PA LAS LOG PA'I RNAM PA'I RNAM
PAR RIG PA NGES PA DANG, DAM PA MA YIN PA'I CHOS MNYAN PA LAS
SEMS CAN RNAMS KYI DBANG

GI BYA BA SDIG PA LA 'JUG PA'I RNAM PA'I RNAM PAR RIG PA NGES PAR
SDIG PA'I GROGS PO DANG, DGE BA'I BSHES GNYEN LA BRTEN PA MED LA,
DAM PA DANG DAM PA MA YIN PA'I CHOS BSTAN PA MED NA JI LTAR 'GRUB
PAR BRJOD DE, DE NI 'DI SKAD DU JI TZAM DU SDIG PA'I GROGS PO
DANG DGE BA'I BSHES

@192A *, ,GNYEN SPYOD PA MI DMIGS PA DE TZAM DU DE'I RJES SU BYED
MI NUS SO, ,JI TZAM DU SGRA'I RANG BZHIN DAM PA DANG DAM PA MA
YIN PA'I CHOS THOS PA MED PA DE TZAM DU DE DANG MTHUN PAR SGRUB
CING BYED MI NUS SO ZHES BSTAN PAR 'GYUR RO, ,BSTAN BCOS BYED PAS
DE BSTZAL BA'I PHYIR,

GCIG LA GCIG GI DBANG GIS NA, ,ZHES BYA BA LA SOGS PA SMOS SO,
,DE NYID DGROL BA'I PHYIR, SEMS CAN THAMS CAD KYI ZHES BYA BA LA
SOGS PA SMOS SO, ,'DI LTAR SROG CHAGS THAMS CAD KYI RNAM PAR SHES
PA PHAN TSUN GYI DBANG GIS RNAM PAR SHES PA RNAMS PHAN TSUN
'BYUNG BA NGES PAR

'GYUR RO, ,CI RIGS SU SBYOR RO ZHES BYA BA NI SDIG PA'I GROGS PO
DANG DGE BA'I BSHES GNYEN GYI SPYOD PA LA SLOB PAR 'DOD PA'I
DBANG GIS DE DANG MTHUN PAR BYED PA RNAMS KYI SDIG PA DANG, DGE
BA'I LUS KYI LAS KYI RNAM PA'I RNAM PAR RIG PA 'BYUNG GI ,PHYI
ROL NA LUS KYI LAS DANG LUS NI MED DO, ,

DE BZHIN DU DAM PA DANG DAM PA MA YIN PA'I CHOS SMRA BAR 'DOD
PA'I DBANG GIS NYAN PA RNAMS KYI DAM PA DANG, DAM PA MA YIN PA'I
CHOS KYI RNAM PA'I RNAM PAR RIG PA 'BYUNG GI ,PHYI ROL NA SGRA NI
MED DE 'DI LA CI RIGS PA ZHES BYA BA'I DON NI 'DI YIN NO, ,GCIG
LA GCIG CES BYA BA'I SGRA MA GRAGS

PAS DE BAS NA DE'I DON BSTAN PA'I PHYIR, GCIG LA GCIG CES BYA BA
LA SOGS PA SMOS TE, DE NI GO SLA BAS MA BSHAD DO, ,DE'I PHYIR DE
LTAR BRGAL BA'I LAN BTAB NAS, SROG CHAGS KYI THA SNYAD THAMS CAD
RNAM PAR RIG PA RNAMS KYIS PHAN TSUN GYI DBANG GIS 'BYUNG BAR
BSTAN PA'I

PHYIR, RGYUD GZHAN GYI RNAM PAR RIG PA'I KHYAD PAR ZHES BYA BA LA
SOGS PA SMOS SO, ,SROG CHAGS DANG 'BREL BA'I THA SNYAD THAMS CAD
NI RGYUD GZHAN GYI 'GRO BAR 'DOD PA DANG, BRJOD PAR 'DOD PA LA
SOGS PA'I RNAM PAR RIG PA'I KHYAD PAR LAS RGYUD GZHAN LA 'GRO BA
DANG SMRA BA LA SOGS PA'I

RNAM PAR DAG PA'I KHYAD PAR 'BYUNG GI PHYI ROL GYI DON GYI KHYAD
PAR LUS DANG NGAG GI THA SNYAD KYI MTSAN NYID LAS NI MA YIN NO,
,YANG PHYI ROL GYI DON DU SMRA BAS SLAR BRGAL BA'I PHYIR, DPER NA
RMI LAM GYI ZHES BYA BA LA SOGS PA SMOS SO, ,DPER NA RMI LAM GYI
RNAM PAR RIG PA'I DON MED PAR 'DOD

@192B PA DE BZHIN DU GAL TE GNYID KYIS MA LOG PA'I YANG DON MED
PAR 'DOD NA, GNYID KYIS LOG PA DANG MA LOG PA NA SBYIN PA LA SOGS
PA DGE BA KUN DU SPYAD PA'I 'BRAS BU PHYI MA LA 'DOD PAR 'DRA BAR
CI'I PHYIR MI 'GYUR, GNYID KYIS LOG PA DANG GNYID KYIS MA LOG PA
NA SROG GCOD

PA LA SOGS PA MI DGE BA KUN DU SPYOD PA'I 'BRAS BU YANG PHYI MA
LA MI 'DOD PAR 'DRA BAR CI'I PHYIR MI 'GYUR, GNYI GA YANG DON MED
PAR MTSUNGS NA GO SNYAM DU SEMS PA'O, ,BSTAN BCOS BYED PAS DE'I
LAN DU SEMS NI GNYID KYIS NON PAS NA ZHES BYA BA LA SOGS PA SMOS
SO, ,'DI LTAR RMI

LAM GYI GNAS SKABS NA NI DGE BA'AM MI DGE BA DAG GNYID KYIS NON
PA'I SEMS KYIS KYANG BYED DE, DE'I PHYIR GNYID KYIS MA LOG PA'I
DUS NA BYED PA'I DGE BA DANG MI DGE BA DANG RMI LAM GYI DGE BA
DANG MI DGE BA'I 'BRAS BU MTSUNGS PA MA YIN TE, GANG GNYID KYIS
NON PA DE NI 'DIR 'BRAS

BU MI 'DRA BA'I RGYU YIN GYI DON YOD PA NI MA YIN NO, ,'DI LTAR
SAD PA'I DUS NA G-YENGS PA DANG 'DRES PAR RNAM PAR RTOG PA NGAN
PAS DGE BA'I 'BRAS BU YANG CHUNG BAR 'GYUR TE, DE BAS NA RMI LAM
GYI GNOD PA YANG 'BRAS BU CHUNG DU'I RGYU YIN NO, ,YANG 'DI NI
'BRAS BU MI MTSUNGS PA'I

RGYU GZHAN YIN TE, RMI LAM NA SBYIN PA NI LEN PA PO SU YANG MED,
SU LA YANG PHAN 'DOGS PA MED DO, ,DE BZHIN DU RMI LAM NA GSAD PAR
BYA BA YANG SU YANG MED YANG DAG PA'I DON DU SU LA YANG GNOD PAR
BYED PA MED DO, ,GNYID KYIS MA LOG PA'I DUS NA NI SROG CHAGS DAG
KYANG YOD

LA; GANG DAG LA SBYIN PAR 'DOD PA'I DBANG GIS LEN PAR SNANG BA
'BYUNG ZHING RIM GYIS BDE BA MYONG BAR 'GYUR BAS PHAN 'DOGS PAR
'GYUR RO, ,GANG DAG LA GSAD PAR 'DOD PA'I DBANG GIS MTSON GYI
RNAM PA'I SHES PA RIG PAS MI BZOD PA'I TSOR BA 'BYUNG BA NA 'CHI
BA'I MTSAN NYID GNOD

PAR 'GYUR RO, ,YANG PHYI ROL GYI DON DU SMRA BAS SLAR BRGAL BA'I
PHYIR, GAL TE 'DI DAG RNAM PAR RIG PA TZAM DU ZAD NA ZHES BYA BA
LA SOGS PA SMOS SO, ,GAL TE 'GRO BA 'DIS MTHA' DAG RNAM PAR RIG
PA TZAM DU ZAD NA SEMS CAN GANG LA YANG LUS MED LA NGAG KYANG MED
DE, DE'I PHYIR

@193A *, ,SHAN PA LA SOGS PAS GSOD PA NA LUG LA SOGS PA 'CHI BAR
JI LTAR 'GYUR, GAL TE SHAN PA LA SOGS PA LA LUS DANG NGAG YOD LA
LUG RNAMS KYI LUS KYANG YOD NA DE'I TSE DE DAG GIS DE DAG RANG GI
LUG LAG DAR TE GSOD PA'AM, GZHAN LA SOD CES TSIG GIS BSGO BAS LUG
RNAMS

'CHI BAR 'GYUR RO, ,LUS DANG NGAG MED NA GSAD PAR BSAMS PA TZAM
GYIS GZHAN DAG 'CHI BAR JI LTAR 'GYUR TE DE LTAR 'DOD NA NI GANG
ZAG 'GA' ZHIG KHOS TE GNOD PAR BYA BA'I SEMS BSKYED BA DE NYID
KYIS 'CHI BAR 'GYUR RO, ,JI STE NYES PA 'DI DAG 'BYUNG DU 'ONG
ZHES DE DAG 'CHI BA DES BYAS PAR MI 'DOD NA

NI DE'I TSE LUG 'CHI BA SHAN PA RNAMS KYIS MA BSAD PAS, SHAN PA
LA SOGS PA SROG GCOD PA'I KHA NA MA THOB DANG JI LTAR LDAN PAR
'GYUR, BSTAN BCOS BYED PAS DE BSAL BA'I PHYIR, 'CHI BA GZHAN GYI
RNAM RIG GIS, ,ZHES BYA BA LA SOGS PA SMOS SO, ,RNAM PAR RIG PA'I
BYE BRAG GANG GIS MTSON GDAB PAR

GZAS PAS PHYI ROL GYI DON DU SMRA BAS GZHAN GSOD PAR BYED DO, ,DE
BAS NA RNAM PAR RIG PA'I BYE BRAG MTSON CHA MED PA LAS GZHAN 'CHI
BAR 'GYUR RO, ,DPER NA 'DRE LA SOGS PA'I YID KYI DBANG GIS SEMS
CAN GZHAN DAG GI DRAN PA NYAMS PA LA SOGS PA BYED PAR 'GYUR RO
ZHES MDOR BYAS PA'I DON TO, ,BSTAN BCOS

BYED PAS MDOR BYAS PA'I DON DE RGYA CHER BSTAN PA'I PHYIR, DPER
NA 'BREL SOGS PA'I YID KYI DBANG GIS ZHES BYA BA LA SOGS PA SMOS
SO, ,DPER NA 'DRE LA SOGS PA'I NGAN SEMS KYI SEMS KYI DBANG GIS
SROG CHAGS GZHAN DAG GI DRAN PA NYAMS PAR 'GYUR BA DANG MKHA'
'GRO MA RNAMS KYI GNOD PA'I SEMS KYI DBANG GIS

GZHAN DAG GI SNYING GI KHRAG 'BYIN PA DANG, DE BZHIN DU LHA'I
BYIN GYI RLABS KYIS RMI LTAS SU MTHONG BA DANG, DE BZHIN DU
SNGAGS MKHAN GYI YID KYI DBANG GIS 'BYUNG PO'I GDON PHAM PAR
'GYUR BA DANG, DE BZHIN DU NAM MKHA' LDING GI SNGAGS BYED PA'I
YID KYI DBANG GIS DUG SEL ZHING 'PHO BA LA SOGS PAR 'GYUR BA
DANG, DE BZHIN

DU RDZU 'PHRUL DANG LDAN PA'I YID KYI DBANG GIS GZHAN DAG GI
'GYUR BA RNAM PA MANG PO 'BYUNG BA DANG, DPER NA K'A TYA'I BU
CHEN PO'I BYIN GYI RLABS KYIS SA RA NAS RMI LTAS SU MTHONG BA
DANG, DPER NA DRANG SRONG DGON PA PA RNAMS KYI YID 'KHRUGS PA
LHAM YIN GYI DBANG PO THAGS ZANGS RIS PHAM ZHES GRAGS PA DE BZHIN
DU SHAN PA LA SOGS PA'I

@193B GNOD SEMS KYI BSAM PA'I RNAM PAR RIG PA'I BYE BRAG GIS LUG
LA SOGS PA GZHAN DAG GI SROG GI DBANG PO DANG MI MTHUN PA'I 'GYUR
BA RNAM PA 'DI LTA BU DAG 'BYUNG STE, DE BYUNG BAS RIS GCIG PA
SKAL BA 'DRA BAS BSDUS PA'I SEMS DANG SEMS LAS BYUNG BA'I RGYUD
KYI RGYUN 'CHAD PA'I MTSAN NYID 'CHI BAR 'GYUR RO, ,DE LTA NA
GZHAN GYI RNAM

PAR RIG PA'I BYE BRAG GIS GZHAN DAG 'CHI BAR RIG PAR BYA'O, ,DE
LTAR RIGS PAS DON BSTAN KYANG BRGYAL GZHAN DAG KHAS MI LEN KYANG
SRID PAS DE'I PHYIR, DRANG SRONG KHROS PAS DAN TA KA'I, ,DGON PA
JI LTAR STONGS PAR 'GYUR, ,ZHES BYA BA SMOS SO, ,DE NYID RNAM PAR
DGROL BA'I PHYIR, GAL TE GZHAN GYI RNAM PAR RIG PA'I BYE BRAG GIS

ZHES BYA BA LA SOGS PA SMOS SO, ,GAL TE GSOD PA PO RNAMS KYIS
GSOD PA'I BSAM PA'I RNAM PAR RIG PA'I BYE BRAG GIS SEMS CAN GSAD
PAR BYA BA DAG 'CHI BAR KHYOD MI 'DOD NA, DE'I TSE YID KYI NYES
PA KHA NA MA THO BA CHEN PO DANG BCAS PA NYID DU BSGRUB PAR BZHED
NAS, BDE BAR GSHEGS PA THUB PAS KHYIM BDAG NYE BA 'KHOR

LA BKA' STZAL PA, KHYOD KYIS DAN TA KA'I DGON PA LA SOGS PA DE
DAG GNA' SNGON MI BRGYA PHRAG DU MAS GANG BA'I LJONGS SU GYUR PA
ZHES GRAGS NA DE JI LTAR SKAD CIG TU DGON PAR GYUR TE STONGS PA
DANG GTZANG MAR GYUR PA CI THOS ZHES DE SKAD CES BKA' STZAL PA
DANG, DES DRANG SRONG RNAMS KHROS PA DE DAG DE LTAR GYUR CES BDAG
GIS

THOS SO ZHES GSOL TO, ,DE YID 'KHRUGS PA TZAM GYIS DE SNYED CIG
'CHI BAR JI LTAR 'GYUR, DE NI 'DI SKAD DU GAL TE GSOD PA'I RNAM
PAR RIG PA'I BYE BRAG GIS GSAD PAR BYA BA RNAMS 'CHI BAR MI 'DOD
NA, DE'I TSE DRANG SRONG RNAMS KYI YID 'KHRUGS PA TZAM GYIS SEMS
CAN DE SNYED CIG 'CHI BA'I MI RIGS SO ZHES BYA BA BSTAN PAR

'GYUR, YID KYI NYES PA ZHES BYA BA NI YID KYI NYES PA SPYAD PA LA
BYA'O, ,DAN TA KA'I DGON PA DANG, MA TA GA'I DGON PA DANG, KA LIm
KA'I DGON PA ZHES BYA BA DE DAG NI DGON PA'I MING NGO, ,STONGS PA
ZHES BYA BA NI SKYE BA MED PAR 'GYUR BA'O, ,GTZANG MAR GYUR CES
BYA BA NI SKYE BO MED NA BSHAD GCI MED PA'I PHYIR GTZANG MAR GYUR
CES BYA BA'I THA TSIG

GO, ,BRGYA LA GZHAN DAG DRANG SRONG RNAMS KYI YID 'KHRUGS PAR
SHES BZHIN DU MI MA YIN PA SKABS TSOL BA DAG GIS GSAD DO ZHES ZER
DU DOGS NAS, YID NYES KHA NA MA THO CHER, ,ZHES BYA BA LA SOGS PA
SMOS SO, ,DE NYID RNAM PAR DGROL BA'I PHYIR, ,GAL TE 'DI LTAR
RTOG STE ZHES BYA BA LA SOGS PA SMOS SO, ,GAL TE MI MA YIN PA
GANG DAG

@194A *, ,DRANG SRONG RNAMS LA DGA', DE DAG GI LUS DANG NGAG GI
YUL DE NA GNAS PA'I SEMS CAN RNAMS KHA BTAG GI ,DRANG SRONG DE
DAG GI YID 'KHRUGS BAS DOGS PA NI MA YIN NO ZHES DE'I TSE MI MA
YIN PA RNAMS KYI LUS DANG NGAG GI LAS DE LUS DANG NGAG GI NYES PA
RNAMS PAS YID KYI NYES PA CHES KHA NA MTHO

BA CHEN PO DANG BCAS PAR GRUB PA JI LTAR 'GYUR, GANG GI TSE KHA
NA MA THO BA CHEN PO DANG BCAS PAR GRUB CE NA, DE'I YID 'KHRUGS
PA TZAM GYIS ZHES BYA BA LA SOGS PA SMOS SO, ,GANG GI TSE LUS
DANG NGAG GI SPYOD PA MED PAR DRANG SRONG RNAMS KYI YID 'KHRUGS
PA TZAM 'BA' ZHIG GIS SEMS CAN DE SNYED 'CHI BAR 'GYUR PA

DE'I TSE, YID KYI NYES PA KHA NA MA THOB CHEN PO DANG BCAS PA
NYID DU 'GRUB BO, YANG PHYI ROL GYI DON DU SMRA BAS BRGAL BA'I
PHYIR, GAL TE 'DI DAG RNAM PAR SHES PA TZAM DU ZAD NA ZHES BYA BA
LA SOGS PA SMOS SO, ,GAL TE GZUNG BA DANG 'DZIN PA DANG BRAL BA'I
SEMS DANG SEMS LAS BYUNG BA 'BA' ZHIG KHO NAR ZAD NA DE'I

TSE; GZHAN GYI SEMS SHES PA THOB PA'I RNAL 'BYOR PAS, CI GZHAN
GYI SEMS SHES SAM, 'ON TE MI SHES SMROS SHIG ,GRUB PA'I MTHA'
SMRA BAS GNYI GAR NYES PAR MA MTHONG NAS, 'DIS CI ZHIG BYA ZHES
DRIS TE, DE NI GO SLA BSAM BSHAD DO, ,PHYI ROL GYI DON DU SMRA
BAS GNYI GA YANG NYES PAR BSTAN PA'I PHYIR, GAL

TE MI SHES NA NI ZHES BYA BA LA SOGS PA SMOS SO, ,GAL TE RNAL
'BYOR PAS GZHAN DAG GI SEMS MI SHES NA DE'I TSE GZHAN GYI SEMS
RIG PA ZHES KYANG JI SKAD DU BYA, 'DI LTAR GANG GZHAN GYI SEMS
RIG PA DE LA 'DI SKAD CES BRJOD DE, SGRA 'DI'I RGYU NI BYA BA DE
MED NA BYA BAR JI LTAR 'GYUR, JI STE NYES PA 'DI 'BYUNG DU

'ONG ZHES TE GZHAN GYI SEMS SHES PAR KHAS LEN NA, DE'I TSE DE DAG
GZUNG BA DANG 'DZIN PA'I RNAM PAR 'BYUNG BAS DON JI LTA BA BZHIN
MA YIN PAR 'GYUR RO, ,BSGOM PA SHIN TU MTHAR PHYIN PA'I RNAL
'BYOR PA RNAMS KYI SHES PA DON JI LTA BA BZHIN MA YIN PAR JI LTAR
'GYUR, DE NI 'DI SKAD DU GAL TE GZHAN GYI SEMS

SHES NA DE'I TSE GZUNG BA DANG 'DZIN PA'I RNAM PAR KHAS BLANGS
PAS RNAM PAR REG PA NYID NYAMS PAR 'GYUR RO, ,DON MI SHES NA NI
DE'I TSE GZHAN GYI SEMS RIG PA YOD DO ZHES MA ZER CIG CES BSTAN
PAR 'GYUR RO, ,BSTAN BCOS BYED PAS DON JI LTA BA BZHIN MA YIN PA
DE KHAS BLANGS NAS DE NA JI LTA BA BZHIN MA YIN

@194B PA'I DPE BSTAN PA, DPER NA RANG SEMS SHES PA CAN, ,ZHES BYA
BA SMOS SO, ,DPER NA SROG CHAGS RNAMS KYI RANG GI SEMS 'DAS PA
DANG MA 'ONGS PA SHES PA YANG DON JI LTA BA BZHIN DU MA YIN TE,
DE BZHIN DU RNAL 'BYOR PA RNAMS KYIS GZHAN GYI SEMS SHES PA YANG
DON JI LTA BA BZHIN MA YIN NO, ,GZHAN GYI

SEMS RIG PA ZHES BRJOD PA NI RTOGS SO SNYAM PA'I DBANG GIS 'GYUR
RO, ,'DI LTAR DE DAG GI RNAL 'BYOR GYI DBANG GIS RANG GI SEMS
NYID GZHAN GYI SEMS DANG MTSUNGS PA'I RNAM PAR GSAL BAR SNANG BA
'BYUNG STE, DPER NA DE DAG GI RNAL 'BYOR GYI STOBS KYIS 'DAS PA
DANG MA 'ONGS PA'I DNGOS PO RNAM PA GSAL

BAR SNANG BA'I SHES PA 'BYUNG BA LTA BU'O, ,DE YANG DE DAG GZUNG
BA'I CHA LA GZHAN GYI SEMS SU SEMS PA NA GZHAN GYI SEMS RIG GO
ZHES RTOG PAR BYED DO, ,PHA ROL GYI DPE MA GRUB PAR BSAMS TE, DE
YANG JI LTAR DON JI LTA BA BZHIN DU MA YIN ZHES DRIS SO, ,GAL TE
RANG GI SEMS SHES PA DON MED PA JI LTA BA

BZHIN MA YIN PAR GRUB NA NI DE'I TSE DPER BSTAN PA YANG RIGS NA,
DE NYID MA GRUB NA JI LTA BA BZHIN MA YIN, BSTAN BCOS BYED PAS
GNYI GA YANG DON JI LTA BA BZHIN MA YIN PA'I GTAN TSIGS SU, SANGS
RGYAS KYI ZHES BYA BA LA SOGS PA SMOS SO, ,DE NYID DGROL BA'I
PHYIR, JI LTAR DE BRJOD DU MED PA'I BDAG

NYID DU ZHES BYA PA LA SOGS PA SMOS SO, ,RANG GI SEMS DE DANG
GZHAN GYI SEMS DE YANG SANGS RGYAS BCOM LDAN 'DAS RNAMS KYIS JI
LTAR BRJOD DU MED PA'I BDAG NYID DU THUGS SU CHUD PA DE BZHIN DU
ZHES BYA BA LA SOGS PA SMOS SO, ,THUGS SU CHUD PA DE BZHIN DU
SROG CHAGS RNAMS KYIS RANG GI SEMS MA RIG,

RNAL 'BYOR PAS KYANG GZHAN GYI SEMS MI RIG GO, ,DE LTA BAS NA
RANG GI SEMS SHES PA DANG GZHAN GYI SEMS SHES PA GNYI GA YANG DON
JI LTA BA BZHIN DU MA YIN NO, ,SROG CHAGS RNAMS DANG, RNAL 'BYOR
PAS RANG DANG GZHAN GYI SEMS BRJOD DU MED PA'I BDAG NYID DU CI'I
PHYIR MA SHES SNYAM PA LA DE'I PHYIR,

LOG PAR SNANG BA'I PHYIR RO ZHES BYA BA SMOS SO, ,'DI LTAR DE DAG
GI SEMS DE NI GZUNG BA DANG 'DZIN PA'I RNAM PAS LOG PA'O, ,DE
LTAR YANG DAG PA'I DON DU NA DE DAG GI SEMS DE NI GZUNG BA DANG
'DZIN PA DANG BRAL BA YIN NA, GNYIS SU MED PA'I NGO BO'I SEMS LA
GNYIS KYI RNAM PA NI LOG PA YIN NO, ,DE'I PHYIR

@195A *, ,GZUNG BA'I CHAS BSGRIBS PAS RANG DANG GZHAN GYI SEMS
KYI NGO BO LA SROG CHAGS RNAMS DANG, RNAL 'BYOR PAS RANG GI SEMS
DANG GZHAN GYI SEMS BRJOD DU MED PA'I BDAG NYID DU MA RIG STE, DE
DAG RANG GI GZUNG BA'I CHA GNYIS RANG DANG GZHAN GYI SEMS LTA BUR
RIG PA NA RANG DANG GZHAN GYI SEMS RIG GO ZHES RTOG PAR BYED KYI,

YANG DAG PA'I DON DU NA RANG DANG GZHAN GYI SEMS KYI RANG GI NGO
BO LA NI MA REG GO, ,DPER NA BUM PA'I KHA DOG 'DRA BA'I SNAM BU
ZHIG GIS BUM PA G-YOGS NA MTHONG, SNAM BU MTHONG YANG SROG CHAGS
DAG BUM PA MTHONG NGO SNYAM DU SEMS PA DE BZHIN DU 'DIR YANG DE
LTAR BLTA'O, ,GAL TE SROG CHAGS RNAMS DANG RNAL

'BYOR PA DAG GI SEMS KYI NGO BO GNYIS SU MED PA YIN NA, CI'I
PHYIR GNYIS KYI RNAM PAR 'BYUNG SNYAM PA LA, GZUNG BA DANG 'DZIN
BA ZHES BYA BA LA SOGS PA SMOS SO, ,'DI LTAR DE DAG GZUNG BA DANG
'DZIN PAR MNGON PAR ZHEN PA MA SPANGS PA'I PHYIR, JI SRID DU DE
MA SPANGS PA DE SRID DU SEMS KYI NGO BO GNYIS SU

MED DU ZIN KYANG GNYIS KYI RNAM PAR SNANG NGO, ,DE'I PHYIR DE
LTAR RNAM PAR RIG PA TZAM LA RGOL BA NGAN PA'I LAN BTAB BO, ,CI'I
PHYIR RNAM PAR RIG PA TZAM LA CUNG ZAD TZAM ZHIG BSHAD KYI DE
RNAM PA THAMS CAD DU CI'I PHYIR MA BSHAD SNYAM PA LA, RNAM PAR
RIG PA TZAM GYI ZHES BYA BA LA SOGS PA SMOS SO, ,GANG

GIS RAB TU BYED PA RNAM PAR NGES PA MTHA' YAS PA DANG, GANG GTING
MI DPOGS SHING ZAB PA'I RNAM PAR RIG PA TZAM DE'I RNAM PAR RIG PA
TZAM DU 'GRUB PA GANG YIN PA DE DAG GIS RANG GI NUS PA DANG MTHUN
PAR BYAS KYI, DE'I RNAM PA KUN DU NI SO SO'I SKYE BO RNAMS KYIS
BSAM PAR MI NUS TE, 'DI LTAR DE NI

SANGS RGYAS BCOM LDAN 'DAS RNAMS KYI SPYOD YUL KHO NA'O, ,BSTAN
BCOS BYED PAS TSIGS SU BCAD PA THA MA'I PHYED RNAM PAR DGROL BA'I
PHYIR, DE'I RNAM PA KUN ZHES BYA BA LA SOGS PA SMOS SO, ,DE KHO
NA MA MTHONG BA RTOG PA'I DRA BA MA DRAL BA BDAG 'DRA BAS RNAM
PAR RIG PA TZAM DE'I RNAM PA THAMS

CAD BSAM PAR MI NUS SO, ,CI'I PHYIR SNYAM PA LA, RTOG GE'I YUL MA
YIN PA'I PHYIR ZHES BYA BA SMOS SO, ,'DI LTAR DON DAM PA NI RTOG
PA'I YUL MA YIN NO, ,BSAM PA NI RTOG GE'O, ,DE BAS NA DE BSAM PAR
MI NUS SO, ,RNAM PAR RIG PA TZAM NI DON DAM PA YIN NA JI LTAR
RTOG GE'I YUL DU 'GYUR,

@195B GAL TE DE KHO NA MA MTHONG BA DAG GIS RNAM PA THAMS CAD
BSAM PAR MI NUS NA DE RNAM PA THAMS CAD DU SU'I SPYOD YUL SNYAM
PA LA, SANGS RGYAS SPYOD YUL LO ZHES BYA BA SMOS SO, ,DE NYID
DGROL BA'I PHYIR DE NI SANGS RGYAS ZHES BYA BA LA SOGS PA SMOS
SO, ,SANGS RGYAS BCOM LDAN 'DAS RNAMS

KYIS DE RNAM PA THAMS CAD DU THUGS SU CHUD DE, DE BAS NA DE DAG
GI SPYOD YUL LO, ,DE CI'I PHYIR DE DAG GI SPYOD YUL SNYAM PA LA,
SHES BYA THAMS CAD KYI RNAM PA THAMS CAD LA MKHYEN PA THOGS PA MI
MNGA' BA'I PHYIR RO ZHES BYA BA SMOS SO, ,'DI LTAR RNAL 'BYOR
PA'I GTZUG GI NOR BU SANGS RGYAS BCOM

LDAN 'DAS RNAMS KYIS MKHYEN PA NI SHES BYA THAMS CAD KYI RNAM PA
THAMS CAD LA THOGS PA MI MNGA' STE, 'DI LTAR LAG MTHIL DU SKYU RU
RA BZHAG PA BZHIN DU DE DAG 'JIG RTEN PA DANG, 'JIG RTEN LAS 'DAS
PA'I DNGOS PO THAMS CAD MNGON SUM DU MDZAD DO, ,DE BAS NA DE DAG
GANG LA YANG THOGS PAR

GA LA 'GYUR TE, 'DI LTAR SHES BYA LA SGRIB PAR BYED PA'I THOGS PA
SPANGS PA'I PHYIR RO, ,NYI SHU PA NI RNAM PHYE BAS, ,BDAG GI DGE
BA KHA BA DANG, ,ZLA BA'I ZER 'DRA GANG THOB DES, ,'GRO BA SANGS
RGYAS GRUB PAR SHOG ,NUS LA LTOS TE BGYIS PAS NA, ,MI SHES DBANG
GIS CUNG ZAD DU, ,MI 'DRAR BSHAD

BAR GYUR NA YANG, ,MKHAS PA RNAMS KYIS BZOD PAR MDZOD, ,RAB TU
BYED PA NYI SHU BA'I 'GREL BSHAD, SLOB DPON DUL BA'I LHAS MDZAD
PA RDZOGS SO,, ,,RGYA GAR GYI MKHAN PO DZI NA MI TRA DANG, SH'I
LENDRA BO DHI DANG, D'A NA SH'I LA DANG, ZHU CHEN GYI LO TZ'A BA
BANDE YE SHES SDES BSGYUR CING ZHUS TE

GTAN LA PHAB PA,, 