@1A *, SHA MBHA LA SYA BY'A KHY'A NA MA DHYA DE SHA MY'A
SY'A D'A NAm CAS:N'A MA BI JA H'A RA, ,

*, ,GRUB PA'I GNAS CHEN PO SHAMBHA LA'I RNAM BSHAD 'PHAGS YUL
GYI RTOGS BRJOD DANG BCAS PA NGO MTSAR BYE BA'I 'BYUNG GNAS
ZHES BYA BA BZHUGS SO, ,

@1B *,, NA MA:SHR'I K'A LA TZA KR'I YA, NA MA:GU RU TA TH'A
GA TA SH'A KYA MU NI, ,

*,, DPAL DUS KYI 'KHOR LO LA PHYAG 'TSAL LO, ,BLA MA DE BZHIN
GSHEGS PA SH'A KYA THUB PA, ,

@2A *,, SU MA TI K'I RTI BA DZRA DH'A RA SUM TI KA WA BHA
DRAS MU DRA SHR'I K'A LA TZA KRA PA D'A,

*,, BLO BZANG GRAGS PA RDO RJE 'CHANG BLO BZANG BSKAL BZANG
RGYA MTSO DPAL DUS KYI 'KHOR LO'I ZHABS LA PHYAG 'TSAL LO, ,

@2B *,, SA H'A SA DZ'A T'A KA TA R'A KshA RA SYA B'A SU KH'A
TDHA BA:SAm BHA BA KA NYDZA HI STRI Y'A: ,,

*,, GANG ZHIG LHAN CIG SKYES SAM 'GYUR MED KYI, ,BDE BA LAS
BYUNG PHO NYA MO'I CHU SKYES, ,

@3A *,, DHRU B'A SHSHU DHEE DH'A TVU PAM SYA NI TYA T'A SRA
BH'A BADHA RMA SYA SHAR'I RAB NDA N'A, ,

*,, AE DBYINGS RTAG BRTAN LAS GRUB MTSAN DANG DPE'I, ,RANG
BZHIN CHOS KYI SKU LA PHYAG 'TSAL LO, ,

@3B *,, DHARMA:NI RUDDHA:PAR H'AR DZ'A TZA BH'A:SPARSHA SU
RE NDRA SYA YUDHA SYASH'IL BI TA, ,

*,, SKYE DANG 'GAG PA GNAS PA'I CHOS SPANGS KYANG, ,THOG REG
BRAL LA DBANG PO'I GZHU'I NGANG TSUL, ,

@4A *,, WAm K'A RA DHARMA SYA BTZE NSVA R'A SVAR:SAm BHO GA
PURN'U NAM TTRA B'A BA YAm, ,

*,, WAm YIG AA GDANGS CHOS KYI SGRA BRJOD CAN, ,LONGS SPYOD
RDZOGS PA DE LA BDAG PHYAG 'TSAL, ,

@4B *,, AU PTZI TTA BH'A BA TIR SE KA K'A:BHA GA:AUD YA SYA
DHARMA SHAB LAm AA HO PRA TI: ,,

*,, BSAM PA LAS 'DAS MNYAM GZHAG GCIG PU'I DPAL, ,MA 'DRES SO
SOR 'CHAR BA'I NGO MTSAR CHOS,

@5A *, ,MAYAAANTARA:KRiTAKAK'AYAAARYAYA:BAR NI RMA TASYASHIR
K'AYAN'AMAH'A,

*, ,MTHA' LAS 'DAS PA SKU YI SGYU 'PHRUL CHE, ,MCHOG GI SPRUL
PA'I SKU LA SPYI BOS 'DUD, ,

@5B SKU GSUM BDAG GI NGO BO YE SHES DANG, ,SKU GSUNG THUGS
KYI RDO RJE MA LUS PA'I, ,SPRO BSDU'I MNGA' BDAG THUB DBANG
RDO RJE 'CHANG, ,ZAS GTZANG SRAS KYI ZHABS PAD GTZUG NA BSTEN,
,GANG GI SGYU 'PHRUL NGUR SMIG TU ZLOS GAR, ,RGYAL KUN YAB
GCIG

SPRUL BSGYUR RTZE DGA' LA, ,'GROGS PA LHUR LEN KUN MKHYEN
TZONG KHA PA, ,SNYAN BRGYUD BDAG PO YAB SRAS SPYI BOS MCHOD,
,RDUL PHRAN KHAMS ZAD SGRIB MED SKU YI DPAL, ,RGYAL BA RGYA
MTSO'I BDAG NYID DANG PO'I MGON, ,BRJOD PA LAS 'DAS RNAM

ROL ZLA MED PA, ,BSKAL BZANG RGYA MTSO'I ZHABS KYI PADMO GANG,
,BDAG GI SPYI BOR BYANG CHUB SNYING PO'I BAR, ,NAM YANG MI
'BRAL BSTEN NO MKHYEN DANG BRTZE'I, ,BYIN RLABS KUN STZOL 'GRO
'DI 'KHOR BA LAS, ,SGROL PHYIR KHYOD DANG MTSUNGS PAR BYIN
GYIS

RLOBS, ,H'Um DANG PHAt KYI YI GE SPANGS, ,GZUGS BRNYAN LAS
'DAS DKYIL 'KHOR CAN, ,DPAL LDAN DUS 'KHOR LHA TSOGS LA,
,DNGOS PO KUN GYIS PHYAG BGYIS TE, ,SEMS DPA' CHE DANG LHA
RNAMS KYIS, ,ROL PA'I GRONG KHYER KA L'A PAR, ,'JUG

PA DE NI YAN LAG BCAS, ,BDAG GIS 'DIR NI DBYE BAR BYA, ,DE
YANG RNAL 'BYOR PA GNAG DAG SNYIGS DUS KYI TSE 'DI NYID LA RIG
PA 'DZIN PA DANG, PHYAG RGYA CHEN PO BSGRUB PAR 'DOD PA RNAMS
LA PHAN GDAGS PA DANG, DE MIN PA 'GA' ZHIG KYANG PHYI

NANG GZHAN GSUM GYI GNAS TSUL LA RMONGS PA SPANG BA'I PHYIR,
YUL RNAMS KYI MCHOG DPAL LDAN KA L'A PA'AM, SHAMBHA LAR BGROD
PA'I MAN NGAG YAN LAG DGOS PA DANG BCAS PA NI 'DIR 'CHAD PAR
BYA BA'I CHOS SO, ,'DI LA GNYIS,

@6A *, ,SPYIR 'DZAM BU GLING GI RNAM GZHAG DANG, BYE BRAG TU
YUL GYI MCHOG 'DI'I RNAM PAR BSHAD PA'O, ,DANG PO LA GNYIS,
'DZAM BU GLING TZAM GYI GNAS TSUL MDOR BSDUS PA DANG, DE LAS
KYANG 'PHAGS PA'I YUL GYI RNAM

PAR BZHAG PA'O, ,DANG PO NI, MNGON PA MDZOD LAS, 'DZAM BU'I
GLING STE NGOS GSUM LA, ,STONG PHRAG GNYIS SO SHING RTA'I
DBYIBS, ,GCIG LA DPAG TSANG PHYED DANG BZHI, ZHES GSUNGS
SHING, 7DPAL DUS KYI 'KHOR LO LAS, GLING NI ZLA BA

'OD DKAR NGAG DANG RAB MCHOG KU SHA DANG NI MI'AM CI DANG
KHRUNG KHRUNG DANG, ,DRAG PO YANG NI LONGS SPYOD SA STE BDUN
PA 'DZAM BU MI RNAMS GNAS PA DAG NI LAS KYI SA, ZHES DANG,
'DI'I THAD KYI 'GREL CHEN LAS, BDUN PA 'DZAM BU'I GLING CHEN
PO ZLUM

PO'I RNAM PA ZHENG DU DPAG TSAD 'BUM PHRAG GCIG DANG, KHOR YUG
TU 'BUM PHRAG GSUM YOD PA ZHES GSUNGS LA, DE BZHIN DU DRAN PA
NYE BAR BZHAG PA LA SOGS PA'I MDO SDE DU MA NAS TSAD MI 'DRA
BA SNA TSOGS SU GSUNGS PA RNAMS KYI DGONGS PA

NI; MKHAS GRUB YONGS KYI 'KHOR LOS BSGYUR BA CHOS KYI RGYAL PO
DGE LEGS DPAL BZANG POS DUS 'KHOR t'IKA CHEN DU, BCOM LDAN RAL
GRI SOGS KYI BZHED PA RNAMS LUNG RIGS RDO RJE'I ME CHAR STONG
GIS DRUNGS PHYUNGS PA'I MTHAR 'JIG RTEN

GYI TSAD MI 'DRA BA SNA TSOGS SU GSUNGS PA RNAMS 'GAL BA'I DON
CAN MA YIN TE, GSUNG RAB DE DAG GI CHED DU BYA BA'I GDUL BYA
SO SO'I LAS MI 'DRA BA SNA TSOGS KYI RGYUL BRTEN, 'DZAM BU'I
GLING GCIG NYID LA YANG MTHONG TSUL SNA TSOGS

@6B 'BYUNG BA NI DPER NA, CHU PHOR PA GANG LA LHA, MI, YI
DVAGS GSUM GYIS BLTAS PA'I TSE, LHA LA BDUD RTZI DANG, MI LA
CHU DANG, YI DVAGS LA RANG KHRAG TU SNANG BA DE, SO SO'I LAS
KYI GZHI CHU PHOR PA GANG PO DE'I STENG KHO NAR SNANG TSUL SO
SO KUN RDZOB

TU BSNYON MED PAR YOD PA BZHIN, MNGON PA MDZOD KYI CHED DU BYA
BA'I GDUL BYA ZHIG DANG, DUS KYI 'KHOR LO'I CHED DU BYA BA'I
GDUL BYA ZHIG STE GNYIS KYIS 'DZAM BU'I GLING LA BLTAS PA'I
TSE, RANG RANG GI KHAMS DANG BSAM PA'I DBANG GIS SNANG TSUL

MI 'DRA BA SO SOR 'BYUNG BAR GSUNGS PA LTAR YIN LA, DE GNYIS
KA'I CHED DU BYA BA'I GDUL BYA LA NI BLTA TSUL GYI KHYAD PAR
'GA' ZHIG LAS GZHI GCIG NYID LA SNANG TSUL GNYIS KA BSNYON MED
DU 'CHAR BA, 7 RJE RGYAL BA GNYIS PA YAB SRAS KYI DGONGS

PAR GYUR PA DAG BSHAD DU YOD MOD, DUS KYI MTHA' 'DIR LEGS
BSHAD GSAR PA HA CANG MANG NA RANG GIS MA GO BA NYID RTAGS SU
BYAS TE, MKHAS PA RNAMS BYA ROG DKAR PO'I BZHUGS GRAL DU
BSGRIG PA LA SPRO BA CAN MANG BAS 'DIR MI SPROS

ZHING; 'DIR 'CHAD PA NI, 'GREL CHEN LAS, PHYOGS BZHIR RLUNG
DANG, ME DANG, CHU DANG, SA'I RANG BZHIN GYIS GNAS PA, SHAR
GYI LUS 'PHAGS DANG, 'DZAM BU GLING CHUNG NGU DANG, BYANG GI
SGRA MI SNYAN DANG, NUB KYI BA LANG SBYOD DO, ZHES

GSUNGS PA'I NANG TSAN, 'DZAM BU'I GLING CHUNG DU ZHES PA DANG,
GONG DU DRANGS BA'I MNGON PA LAS GSUNGS PA DE GNYIS 'DRA STE,
RANG RE GNAS PA'I 'DZAM BU'I GLING 'DI YIN CING, 'DI LA RAGS
RIM GYIS LHO BYANG GNYIS SU PHYE BA'I LHO PHYOGS

@7A *, ,'PHAGS PA'I YUL NI 'OG TU 'CHAD PA LTAR YIN LA,
BYANG GI PHYOGS LA RDO RJE GDAN NAS RAGS RTZIS SU BYANG GI
PHYOGS DANG, RANG RE'I YUL NAS BYANG SHAR GTOS CHE BA'I PHYOGS
SU, 7'PHAGS PA 'JAM DPAL GYIS

'DUL BA'I ZHING KHAMS MAH'A TZINA'AM, RGYA NAG PO'I YUL TO,
'DI LA ZHING CHEN BCU GSUM DU GRAGS MOD, tI LI, SHEN YANG,
KI'ANG NAm, SHAN TUNG, SAN SI, HE NAm, SHAN SI, HU KU'ANG, tE
KI'ANG, KI'ANG SE, HA PHU KI'AN, KU'ANG

TUNG; KU'ANG SI, ZI THU'AN, YUN NAN, GU'I tE'U STE, ZHID CHEN
PO BCU DRUG ,GNAS CHEN RI BO RTZE LNGA 'PHAGS PA 'JAM DPAL
DNGOS SU BZHUGS PA'I GNAS DANG, A'U NIS SHANG GLANG CHEN
'GYING RI LA SOGS PA NGO MTSAR CAN GYI RI MANG

PO YONGS KYI BDAG PO CHEN PO BZHUGS PA'I PHO BRANG GI MCHOG
,PE CING, thAD AAN, LO YANG, NAN KID STE BZHIS MTSON CHOS
'BYOR DANG, DPUNG TSOGS KYI GZI BRJID LHA DBANG LA 'GRAN BZOD
PA'I DBUS NA, HAN, MING, SUNG, HOR, D'A

MING LA SOGS PA'I RABS MANG POS 'KHOR LOS BSGYUR ZHING, DA
LTAR GYI DUS SU CHEN PO CHING GUR GYI GNAM DANG SA'I DBANG
PHYUG RABS DRUG PA BDAG NYID CHEN PO, 7'JAM DPAL GZHON NUR
GYUR PA MI YI RJE BOR ROL PA LHAS SKYONG BDAG PO CHEN PO

SENG GE'I KHRI CHEN PO LA MNGON PAR 'GYING PA'I ZHABS KYI SOR
MO RGYAL PHRAN 'BUM PHRAG MANG PO'I MGO BOR NGAL BSO BA THOB
BZHIN PAR, RANG CAG RNAMS KYI BDAG PO CHEN POR BZHUGS TE, CHOS
KYI RGYAL PO 'DI'I CHAB 'BANGS KYI YUL MTHA' NI,

@7B NUB PHYOGS AO RGYAN GYI GNAS LA ZLA BA GCIG GNYIS KYIS
REG PA'I SA, HOR KLA KLO BHA LAG DANG 'DAB CHAGS PA'I BAR DU
SON, ZHES 'PHAGS YUL BA DAG LAS THOS SO, ,RGYA YUL LAS LHO NUB
KYI CHA, RDO RJE GDAN GYI BYANG PHYOGS NYID NA KHA BA CAN GYI

YUL 'DI GNAS TE, 'DI LA STONG MNGA' RIS SKOR GSUM, BAR DBUS
GTZANG RU BZHI, SMAD MDO KHAMS SGANG GSUM STE, BOD KHRI SKOR
BCU GSUM DU GRAGS LA, 'DI NYID DU RJE BO GNYA' KHRI BTZAN POS
SROL BTOD CHOS KYI RGYAL PO SRONG BTZAN SGAM PO

NAS BZUNGS, BDAG CAG RNAMS KYI 'DREN PA DAM PA RIGS DANG DKYIL
'KHOR YONGS KYI BDAG PO BKA' DRIN MTSUNGS ZLA MA MCHIS PA
7RGYAL DBANG SRID ZHI'I GTZUG RGYAN CHEN PO DE NYID KYI BAR
DU, 'KHRUNGS RABS MU TIG GI 'PHRENG BA LTA BU TSAR DU DNGAR

BAS THUGS RJES BSKYANGS TE, 'JAM PA'I DBYANGS MI'I DBANG PO
RNAMS DANG MCHOD YON ZUNG DU 'BREL BZHIN PAR GLING BZHI'I DBUS
NA MNGON PAR MTHO BAS, RGYAL BSTAN SNYING PO RGYAL BA GNYIS
PA'I RING LUGS BLA LHAG TU SPEL BAR MDZAD CING, DA LTAR

GYI DUS SU SRID ZHI YONGS KYI GTZUG RGYAN RGYAL MCHOG 'JAM
DPAL RGYA MTSO MI 'JIG RDO RJE'I KHRIL BZHUGS SHING 'PHRIN LAS
RDZOGS LDAN GSAR PA'I DGA' STON DOMS PA'I DBU BRNYES PA'I DUS
TE, YUL 'DI DAG GI GNAS TSUL ZHIB MO NI RANG

RANG GI CHOS 'BYUNG RNAMS SU BLTA BAR BYA LA, HAL HA LA SOGS
PA'I SOG PO'I YUL GRU SMAD KYI CHA LA GNAS PA RNAMS NI GNAM
BSKOS KYI LHA'I NANG GI CHAB 'BANGS YIN PA'I PHYIR RGYA NAG GI
KHONGS SU BGRANG ZHING, PAR SIG LA SOGS PA

@8A *, ,STOD KYI CHA LA GNAS PA DAG GI GRONG KHYER HA STI NA
PU RI DANG PA thAn DAG GI 'BANGS YIN LA, DE'I PHYIR RGYA GAR
GYI KHONGS DANG AU RU SU'AM RGYA SER DU GAGS PA NI KLA KLO
STAG GZIG GI LUGS LA SPYOD PA STE GLING PHRAN PA PE RENG ZER
PA'I

SDER GTOGS SHING, PHE RENG NI SPYIR GLING PHRAN PA YIN MONG
KYANG MYA NGAN MED DANG, DHARMA P'A LA LA SOGS 'PHAGS YUL GYI
SA SKYONG BDAG GI CHAB 'BANGS SU GYUR PAR MA ZAD DA LTA YANG
'PHAGS YUL NUB PHYOGS KYI BYANG MTHA'I RGYAL PO RUM SHAM

PA TZA ZHES PA'I 'BANGS BYED PAR THOS SHING, RGYA NAG GI CHEN
PO HOR GYI DUS JING GIR RGYAL PO NAS ZHUN DHI RGYAL PO'I BAR
GYI CHAB 'BANGS SU GYUR PA DANG, DA LTA YANG 'JAM DBYANGS BDAG
PO CHEN PO RABS RE RER LEGS 'BUL GYI PHYAG BYED PA'I PHO NYA

DAG 'BUL BAR BYED PA'I PHYIR, RGYA DKAR NAG GNYIS KA'I KHONGS
SU YOD DE GNAS TSUL 'GA' ZHIG SKABS 'GAR 'CHAD PAR 'GYUR RO,
,GNYIS PA YUL RNAMS KYI GTZO BOR GYUR PA 'PHAGS PA'I YUL NYID
'CHAD PAR BYED PA LA GSUM, YUL GYI

RNAM PAR BSHAD PA DANG, DER BYON PA'I RGYAL PO DAG GI RNAM PAR
BSHAD PA DANG, YUL 'DIR PHYI NANG GI CHOS LUGS JI LTAR GNAS
PA'O, ,DANG PO NI, YUL 'DI DBUS DANG, SHAR DANG, LHO NUB BYANG
STE, SA'I CHA DUM BU LNGAR PHYE NAS GTAN LA

'BEBS PAR BYA STE, CI'I PHYIR ZHEN, SHES PAR 'DOD PA RNAMS
KYIS RTOGS SLA BA'I PHYIR DU'O, ,DE LA 'DUL BA MO TOG 'PHRENG
RGYUD LAS, MNYAN YOD GNAS BCAS TZAM PA KA, ,WA RA nA SE YANGS
PA CAN, ,RGYAL PO'I KHAB STE DRUG PA STE, ,DE DAG

@8B GRONG KHYER CHEN POR GRAGS, ZHES BSHAD PAS GRONG KHYER
CHEN PO DRUG NI SA'I DBUS KYI CHA LA GNAS PA YIN CING, DE'I
NANG NAS MA GA DHA RGYAL PO'I KHAB NA DPAL RDO RJE GDAN BZHUGS
PA NI SA TSIGS DANG, CHOS TSIGS GNYIS KA'I SGO NAS YUL

GYI DBUS DANG, RANG CAG RNAMS KYIR NAM 'DREN DAM PA RGYAL BA
KUN LAS THUGS RJE LHAG PAR BSNGAGS PA MNYAM MED SH'AKYA'I
RGYAL POS GTZO MDZAD, BSKAL BZANG GI 'DREN PA STONG DANG 'DAS
PA DANG MA 'ONGS PA'I RGYAL BA GRANGS LAS 'DAS

PA MNGON PAR RDZOGS PA SANGS RGYAS PA'I ROL PA STON PA'I GNAS
'OG MIN DANG CHOS MTSUNGS PA STE, THA MAL GYI SNANG TSUL LA NI
TU RU KA'I DMAG DPUNG GIS CUNG ZAD THEBS MOD GNAS KYI NGO BO'I
KHYAD PAR CHEN PO RNAMS NI, MI MA YIN RNAMS KYIS

RDO RJE'I BRAG PHUG TU SBAS PA'I TSUL GYIS 'KHOD PAS RIM GYIS
SA 'OG 'BYON PA LTA BUR YOD CING, BYANG CHUB CHEN PO'I SKU LA
NI LHA DANG KLU DANG, GNOD SBYIN LA SOGS PA RNAMS KYIS RTAG TU
RGYA CHER MCHOD LA, BRAM ZE RIG SNGAGS 'GRUB PA

RNAMS DANG GNYUG MAR GNAS PA'I DGE SLONG RNAMS KYIS MCHOD
CING, BYANG CHUB KYI SHING NI MJAL BA PO LAS DAG PA RNAMS KYIS
NGO MTSAR BA'I CHOS DANG DBYIBS DANG DRI SNA TSOGS SU MTHONG
ZHING TSOR BA YIN LA, GNAS 'DIR SLEBS PA TZAM

GYIS SNANG BA 'GYUR BAR NUS PA DANG GNAS GZHAN DU RIG SNGAGS
LA SOGS PA LO GRANGS MANG POR BZLAS PA LAS, GNAS 'DIR PHRENG
SKOR GCIG BZLAS PA NUS PA MYUR BA SOGS NGO MTSAR BA'I KHYAD
PAR MANG PO YOD DE, SPYIR SiNG+KA TA'I SKAD DU

@9A *, ,GNAS 'DI'I MTSAN LA BADZRA A'A SAN ZHES BYA MOD, DA
LTA AA TZARYA RNAMS KYIS 'BOD PA'I TSIG LA GA YA ZHES ZER
ZHING, BYANG CHUB CHEN PO NYID BZHUGS PA'I GNAS LA BO DHI GA
YA ZER BA YIN, GRONG KHYER CHEN PO DRUG PO 'DI DE

BZHIN GSHEGS PA ZHAL BZHUGS PA'I DUS SU RGYAL PO SO SOR YOD
MOD SANGS RGYAS MYA NGAN LAS 'DAS NAS 'PHAGS PA KUN DGA' BOS
BSTAN PA SKYONG BA'I DUS TZAM NAS, MNYAN YOD DAM KO SA LA
DANG, GNAS BCAS DANG, TZAM PA KA RNAMS

RGYAL PO'I KHAB KYI RGYAL PO MTHONG LDAN DGE PA'AM MA SKYES
DGRA'I CHAB 'BANGS SU 'DUS PA NAS DA LTA'I BAR SO SOR MA BYE
LA, YANGS PA CAN LA NI DA LTA PRE YAG GA'AM PRE YAG CES GRAGS
SHING, W'A RA nA SE LA NI W'A RA nA SE NYID DANG, BHA NAR SHI
DANG,

KA SHI ZHES 'BOD DE, 'DI'I BYE BRAG LAG NUR ZHES PA'I GRONG
KHYER CHEN PO ZHIG DANG MAR DZA PU RI ZHES PA YUL 'DI'I CHAB
'BANGS SU GNAS, GANG+G'A BRGAL MA THAG PA tA nA ZHES PA MI
KHYIM KHRI PHRAG GSUM TZAM YOD PA'I GRONG RDAL YOD DE, 'DI NI
BAL

PO NAS ZHAG MANG PO MIN PAR PHYIN TE, GRONG KHYER PA tA LI
PUtA'AM SKYA BO'I BU ZHES PA YUL NYER BZHI'I NANG TSAN SKU'I
'KHOR LO'I ME RTZIBS SU 'GOD PA N'A GAR ZHES PA YIN CING, 'DIR
PHUNG PO LNGA'I MCHOD RTEN DANG 'PHAGS PA KUN DGA' BO'I MCHOD

RTEN RNAMS BZHUGS, W'A RA nA SE'I YUL DER DRANG SRONG LHUNG BA
RI DVAGS KYI NAGS NA RNAM 'DREN BZHI PAS GTZO MDZAD RDZOGS
PA'I SANGS RGYAS STONG GI BZHUGS KHRI DANG, DE'I NYE 'DAB NA
PHYI ROL PA'I GNAS CHE BA 'GA' ZHIG KYANG MCHIS SHING CHU BO
GANG+G'A

@9B LA KHRUS BYED PA'I SGO DANG, SNGON GYI PAndI TA DANG
GRUB PA THOB PA CHEN PO RNAMS KYI GNAS GZHI SOGS NANG PA DANG
PHYI PA'I RIG SNGAGS KYI GRUB GNAS MANG PO YOD LA, YANG PA CAN
NA SPRE'U RDZING GI 'GRAM KHANG PA BRTZEGS PA'I GTZUG LAG
KHANG GIS PHYOGS

SU GRUB PA'I CHOS NGO MTSAR CAN DANG, GANG+GA'I SGO DANG PHYI
NANG GI GI GRUB GNAS MANG PO DAG YOD DO, ,DE LAS KYANG GTZO
BOR GRONG KHYER CHEN PO DRUG PO 'DI'I KHONGS SU, AO TAnTA BU
RI DANG, BYA RGOD PHUNG PO'I RI DANG, SHR'I NA LENDRA DANG,
BRIKA MA LA SH'I LA'I GTZUG

LAG KHANG SOGS DGON SDE CHEN PO DANG, GRUB PA'I GNAS KYI RI
KHROD CHUNG NGU 'BUM PHRAG TU LONGS BA DANG, SNGON DE BZHIN
GSHEGS PA'I DUS KYI GNAS GZHI DAG GI BSHUL DANG, PAndI TA DANG
GRUB THOB RNAMS KYI SGRUB KHANG DANG, DNGOS GRUB BRNYES

PA'I GNAS RNAMS NA DNGOS GRUB BRNYES PA'I DUS CHEN DER ME TOG
GI CHAR DANG, GSOL BA BTAB NA DNGOS GRUB SNA RE 'BYUNG BA SOGS
NGO MTSAR CAN GRANGS MED PA YOD MOD, DA LTA NI DUS KYI DBANG
GIS PHYI ROL PA'I GNAS GZHI MA THUR DANG, BHAS

DZI N'A THA LA SOGS PA GRAGS CHE ZHING, RDO RJE GDAN SOGS
KYANG PHYI NANG GNYIS KAS MCHOD PA BYED DO, ,TSA BA GSUM GYI
LHA KHANG NI BHANG GA LA'I YUL GYI SDER GTOGS RAR NA YOD PA DA
LTA YANG GZHI GSUM GYI PHYAG LEN SOGS YOD PAR 'DUG KYANG

'OG TU BSHAD PAR BYA'O, ,GRONG KHYER CHEN PO 'DI DAG NI GRONG
KHYIM BYE BA'I BDAG NYID CAN 'BYOR PA RGYAS PA DANG, BDE ZHING
LO LEGS PA SKYE BO'I TSOGS NYI ZER GYI RDUL LA CO 'DRI BAS
GANG BA, BLON PO DANG, DMAG DPON DANG, BRAM ZE DANG, KHYIM

@10A *, ,BDAG CHEN PO RNAM THOS KYI BU'I NOR DANG LDAN PA RNAM
THOS KYI BU'I NOR LA 'GRAN PA'I TSOGS MANG BO DANG, GRONG KHYER
CHUNG DU DAG LA YANG SRANG BAR LA BOD KYI MDA' RING BOR 'PHEN
PA'I TSAD GSUM TZAM DANG LDAN PA STE, CHEN BO

RNAMS LA NI PHYOGS RE RER YANG ZHAG BDUN RE YOD PA DAG DANG
SRANG BAR RNAMS LA TSONG 'DUS KYI BKOD PA'I KHYAD PAR YA MTSAN
MTHA' YAS PA NA, BEEd'URYA DANG KE KE RU DANG, BYU RU DKAR DMAR
DANG, G-YAS SU 'KHYIL BA DANG, MU TIG DKAR DMAR

DANG; AINDRA N'A LI DANG, AANDA RNYIL DANG, GSER DNGUL DANG, RAS
GYI MCHOG KARSHA PAn 'BUM PHRAG RI BA DANG, GOS DAR BZANG PO
DANG MANG PO DANG RGYAN GYI RNAM PA MTHA' YAS PA SOGS SUM RTZEN
GYI GNAS LA CO 'DRI BA DANG, GRONG KHYER CHEN PO RNAMS LA

PHYOGS RE RE SGO BRGYA PHRAG RE NYUNG MTHAR BYAS PA'I LCAGS RIS
BSKOR ZHING, RGYAL PO'I PHO BRANG LA SOGS PA'I KHANG PA'I MCHOG
RNAMS LA KHANG BA BRTZEGS PA LNGA BRGYA DANG LDAN PA LA STENG
KHANG DANG, BAR KHANG DANG, 'OG KHANG GI BKOD PA NGO MTSAR

CAN MTHA' YAS PA STE, KHANG BZANG GCIG GI GZHI SHEL KHA DOG SNA
TSOGS LAS GRUB PA LA GSER DNGUL GYI KHANG BZANG DANG, BSO'I PHRA
BKOD PAS 'PHRUL GYI KHYAD PAR MANG PO'I GZUGS BRNYAN SHAR BA'I
YA MTSAN GYI BKOD PA SNA TSOGS PA SOGS

BRJOD PAR DKA' BA DAG DANG, KHA ZAS KYI BYE BRAG KYANG SBYOR
BA'I MCHOG STONG DU NYE BA DANG, RTZED MO'I RIGS KHRI KHRAG TU
LONGS BA DAG YOD LA, RGYAL BLON, DMAG DBON, MDUN NA 'DON GYI
BRAM ZE DANG, GZHAN YANG KHYIM BDAG DANG, BRAM ZE DAR,

@10B BLON PO SHING S'A LA CHEN PO LTA BU DAG DANG, GZHAN YANG
DMAG MI DANG, DE'I NANG GI DPA' BO DANG, DPA' BO'I MCHOG THAMS
CAD SGYU RTZAL NYI SHU RTZA BZHI LA MCHOG TU BYANG BA, GLANG PO
CHE DANG, RTA DANG, MAHE DANG, BSE DANG, BA LANG GI RIGS MANG
POS

KHYAB CING, GRONG KHYER GYI SRANG BAR RNAMS RDO BA GCAL DU BKRAM
PA LA MCHONG RDZAS KYI GZUGS BRKOS NAS BRIS PA DAG GIS MDZES PA,
NYIN RE BZHIN 'BANGS KHOL GYI SKYE BO DAG GIS LAN GSUM GSUM DU
PHYAG BDAR DANG, CHAG CHAG 'DEBS PA, SRANG DANG

LAM GYI BZHI MDO'I BIR BAR DU RDO'I KHANG PA BUM PA DANG, BREL
SOGS PA'I DBYIBS CAN GYI NANG GNON DANG BCAS CHU BSIL BA DAG
'GRON PO RNAMS KYI BTUNG BA'I CHED DU BZHAG CING, DE'I 'GRAM DU
KHRUS BYED PA'I RDZING BU BSIL BA DANG, DAL BSO BA'I G-YAB

BSIL BA'I BDUG SPOS DANG BCAS PA, YUL GYI MTHA' THAMS CAD NE'U
GSING DANG ZHING GI KHYAD PAR MANG POS MDZOS SHING, PHO BRANG GI
'DAB CHAGS PAR SKYED MOS TSAL 'BRAS BU CAN DANG, TZANDAN DANG,
AA KA RU LA SOGS PA'I NAGS TSAL, KHU BYUG

DANG; KA LA BID KA DANG, NE'U TZO DANG, SHANG SHANG TE'U DANG,
KA LANTA KA DANG, BYE'U SNA TSOGS BAS KHYAB CING SGRA SNYAN PAR
SGROG CING, NE'U GSING ME TOG SNA TSOGS KYIS BKRA BA DANG, BCOS
PA'I MTSO DANG, RANG BZHIN GYIS GRUB PA'I MTSO DANG,

RDZING BU DANG, LTENGS KA DAG LA DAD PA DANG, DUR PA DANG,
MTHING RIL DANG, BZHAD LA SOGS PAS SGRA SNYAN PAR SGROG CING,
PADMA DANG, AUTPA LA DANG, KU MU DA LA SOGS ME TOG GI DRI BSUNG
'PHRO BA DANG, SKYED MOS TSAL CHE BA LA NYIN ZHAG GNYIS

@11A *, ,TZAM GYI RGYA KHYON DANG LDAN PA'I DBUS SU BCOS PA'I
MTSO DANG, DE'I DBUS NA BCOS PA'I RI DAG LA NAGS TSAL DANG, SMAN
LJONGS DANG, SHEL DANG, G-YANG tI DANG, TZANDAN GYI KHANG BZANG
BKOD PA MTHA' YAS PA DAG DANG,

MTSO DAG LA GRU'I BKOD PA NGO MTSAR CAN MANG PO DANG, MTSO'I
DBUS KYI KHANG BZANG DU RGYAL PO DAG 'GRO BA'I TSE SKABS 'GAR
GRU LA ZHON NAS 'GRO ZHING, SKABS 'GAR CHU SRIN MA KA RA 'DRIS
PAR BYAS PA LA RIN PO CHE'I SGA SRAB DAG SPRAS PA LA

ZHON NAS 'GRO BA SOGS TE, MDOR NA SUM RTZEN GYI GNAS LA CO 'DRI
BA LTA BU'I LONGS SPYOD KYI TSOGS DAG YOD PA NI GCAM BU'I TSIG
DAG MA YIN ZHING, NGES PA YANG DAG PA YIN LA, 'PHAGS YUL GYI
GRONG KHYER CHEN PO DRUG CES BSTAN

BCOS RNAMS LAS GSUNGS PA'I DON 'CHAD PA NA, YUL GYI MTHA' DBUS
THAMS CAD DE KHO NAS RDZOGS SO SNYAM DU 'DZIN PA DAG BYIS SU YOD
MOD, GRONG KHYER DRUG PO NI, YUL DBUS KHO NA'I GNAS SO, ,DE NAS
SHAR PHYOGS KYI CHA LA DBUS

DANG; LHO DANG, BYANG STE, DUM BU GSUM DU YOD CING, DBUS DE LA
SHAR NUB GNYIS SU YOD PA'I NUB PHYOGS ZLA BA DRUG GI SA NI BHANG
GA LA'I YUL GRU STE, DE LA NANG GSES KYIS DBYE NA, BURNYA nA,
RANG+GA PU RI, RANG+GA MA TRI, MAG PU TA P'A, PURnA WARHA,

RA RA; RADHA, HUG LI KA KA LA KARTA, GHOR BAGG SOGS MANG DU YOD
LA, SHAR PHYOGS KYI ZLA BA GSUM GYI SA NI BHANG+GA LA'I YUL WA
RENDRA DANG BCAS PA DANG, DE NAS ZLA BA GCIG GI SA NAS ZANGS
GLING GI YUL TE DA LTA RGYA GAR BA RNAMS KYIS 'BOD PA'I

@11B SKAD DU MAG CES ZER TO, ,YUL DE'I MTHA' SHAR PHYOGS KYI
RGYA MTSO LA THUG CING, NUB PHYOGS NI BHANG+GA LA'I SMAD DANG
'BREL LA, RANG RE'I YUL GYI GTZANG PO 'DI'I MING LA 'PHAGS YUL
BA RNAMS BHA RAm PURTA ZHES ZER ZHING, 'DI KONG YUL NAS GSHIN
RJE'I

ZHAL DU BABS PA DE KA MA RU'I YUL DU THON NAS SHAR PHYOGS SU RE
ZHIG 'GRO ZHING, DE NAS BHANG+GA LA'I YUL BRGYUD DE WA RENDRA'I
YUL MTHA' NAS SVA NAR GHA WO DANG ZANGS GLING BRGYUD SHAR PHYOGS
KYI RGYA MTSOR 'BAB STE, ZANGS GLING GI YUL NI MI SHA ZA ZHING

STOBS DANG LDAN PA SHA SNYAG TU YOD PAS SKYE BO PHAL PAS BGROD
DKA' BA YIN NO, ,MTSO MA PHA MA NAS CHU BO GANG+G'A NYIN ZHAG
'GA' ZHIG MNGA' RIS KYI YUL BRGYUD LHO NUB PHYOGS SU 'BAB CING,
DE NAS HA RI DVA WAR NAS SHAR PHYOGS SU 'KHYOGS TE, W'A RA nA

SE'I YUL 'GRAM NAS BRGYUD BHANG GA LA'I LHO PHYOGS LA NYE BA'I
NGOS NAS SHAR PHYOGS SU 'BAB PA'I CHA GNYIS SU GYES PA'I CHA CHE
BA BOD KYI GTZANG POR 'BAB PA DANG NYE BA NAS RGYA MTSOR 'GRO
ZHING, CHA CHUNG BA BHANG GA LA'I YUL GYI LHO MTHAR SHAR PHYOGS
KYI

RGYA MTSOR 'BAB STE GNAS DE LA GANG+GA SA GA RA'AM, ZUR CHAG TU
GANG+G'A SA'I GER ZER RO, ,'DI NA RIN CHEN RI BO'I GTZUG LAG
KHANG ZHES PA RI CHUNG ZHIG GI RTZER SNGON GRUB CHEN NAG PO
SPYOD PA'I DUS SU BLON PO DGE PA'I MGON POS BZHENGS PA'I 'PHAGS
PA

SPYAN RAS GZIGS HA LA HA LA'I SKU BYIN RLABS KYI GZI 'OD 'BAR BA
DANG, RGYA MTSO DANG SHIN TU NYE BAR NAG PO SPYOD PA CHUD BA
DANG, BHU BA RI BA DANG BHUB BLO LDAN GYIS BYIN GYIS BRLABS PA'I
DGON CHUNG ZHIG NA, NAG PO SPYOD PA CHEN PO'I SKU'I RGYAN DRUG

@12A *, ,MKHA' 'GROS STZAL BA DE MTSAN MO ME 'BAR BA SOGS, CHO
'PHRUL SHIN TU CHE BA DANG BCAS TE YOD LA, PHYI ROL PA RNAMS KYI
GRUB GNAS KA PAL MU NI ZHES BYA BA YANG YOD DE, GNAS 'DIR ZLA BA
RE BSNYEN BSGRUB BYAS PA LA

GRUB PA'I LTAS CHE CHUNG GANG YANG RUNG BA RE MI 'BYUNG BA MED
KYANG, KLU DANG GNOD SBYIN GTUM PO DANG GDUG PA'I MKHA' 'GRO MA
RNAMS KYI CHO 'PHRUL SNA TSOGS KYI ZIL THEG DKA' BA DANG, MTHA'
SKOR GYI NAGS TSAL LA GCAN GZHAN KHRO BO

MANG BA DANG, RGYA MCHO LAS 'ONGS PA'I CHU SRIN MA KA RA DANG
BYIS PA GSOD PA DAG GI 'JIGS PA CHE BA DANG, DBYAR GYI DUS SU
'BRUG DANG GLOG MI BZANG BA DANG 'BRUG YANG YANG 'BAB PA'I 'JIGS
PA DAG YOD PAS YUL DE NYID KYI MI MA YIN

BYIN; RIG SNGAGS KYI NUS PA'AM, TSUL KHRIMS RNAM PAR DAG PA'I
GDENG TSAD CAN MA GTOGS 'KHOD PAR DKA' BA YIN NA, ,GONG DU BSHAD
PA'I YUL PURNA WARHAN KHA SAR B'A NI RANG BYUNG GI LHA KHANG YOD
PA DER YANG ZHAG BDUN THE BTZUGS

NAS GSOL BA BTAB NA DNGOS GRUB NGES PAR 'BYUNG BA DANG, SNGAR
BSHAD PA BZHIN RA RA'I YU LAN DPAL CHA BA GSUM MAM, GOO SOM PU
RI'I GTZUG LAG KHANG NA YANG NAG PO CHEN PO MNGON SUM DU BZHUGS
PA LTA BU'I GNAS CHEN DANG GZHAN

YANG PHYI NANG GI GRUB PA'I GNAS MANG DU YOD DO, ,GANG+GA'I LHO
PHYOGS KYI NGOS NI BHANG GA LA'I YUL GYI LHO STE, YUL 'DI'I MING
LA AOO dI BI SHA ZER BA SNGON GRUB CHEN RDO RJE DRIL BU PAS GRUB
PAS BRNYES PA'I GNAS DE YOD DE 'PHRAL SKAD DU AU RI SA ZER

@12B LA; 'DI'I YANG YUL GYI SHAR MTHA' SHAR PHYOGS KYI RGYA
MTSO LA THUG LA GRONG KHYER SHIN TU CHE BA DANG MTHA' SKOR DU
NAGS TSAL MA THUG PO DANG, RDO RJE DRIL BU PAS SPYAN DRANGS PA'I
'PHAGS PA SPYAN RAS GZIGS LO KE SHVA RA DANG DZA GANG DHA LA'I
GTZUG LAG

KHANG DANG, MU STEGS KYI GNAS GZHI SNGON KHYAB 'JUG GI LHA KHANG
RDO SKU DANG BCAS PA CHO 'PHRUL SHIN TU CHE BA LA GRUB PA'I SLOB
DPON YE SHES BSHES GNYEN GYIS TSAR BCAD DE CHO 'PHRUL NYAMS
SHING YAN LAG RNAMS CHAG PA'I SKU GDUNG YANG CHO 'PHRUL

CHE BAR YOD PA'I MING YANG DZA GAD NA TH'AM, 'PHRAL SKAD DZA KEN
NA TH'A ZER TE 'DI DANG DZA GAD DHA LA'I GTZUG LAG KHANG GNYIS
KA RGYA MTSO DANG RGYANG GRAGS TZAM GYIS NYE BA YIN NO, ,BHANG
GA LA'I BYANG PHYOGS LA SHAR NUB DBUS TE DUM BU GSUM DU PHYE NAS

NUB PHYOGS NA KAM R'U PA STE, 'DOD PA'I GZUGS CAN NAM 'PHRAL
SKAD DU KAM RU ZER BA GRUB PA'I YUL CHEN PO NYER BZHI'I NANG
TSAN DPAL 'KHOR LO SDOM PA'I GSUNG GI 'KHOR LO'I SHAR RTZIBS LA
'GOD PA DE YOD CING, DE BZHIN GSHEGS PA THUGS

RJE CAN MYA NGAN LAS 'DAS PA'I TSUL BSTAN PA'I YUL RTZVA MCHOG
GRONG NGAM GYAD YUL KYANG 'DI NYID YIN NO, ,'DI NA SANGS RGYAS
MYA NGAN LAS 'DAS PA'I GNAS S'A LA'I TSAL BZHUGS KHRI DANG BCAS
PA DANG, DPA' BO CHEN PO MYU GU CAN SOGS BZHUGS

PA'I GNAS PHYI NANG THAMS CAD KYIS MCHOD PA'I SA DER, KA MU
TSA'AM ZUR CHAG TU KU MU CHA ZER BA MA MO'I SKYE GNAS KYI RTEN
RANG BYUNG ZHIG DANG, GI RIM THO ZHES PA KHAB 'JUG RTA GDONG CAN
GYI RTEN RNAMS YOD CING GYAD YUL NYID NI GNAS CHEN GYI

@13A *, ,SHAR PHYOGS SU YOD PAR AA SAm GYI YUL ZER LA, DA LTA
TSO SNA BA SOGS BOD RNAMS KYI GTAM DU AA SHONG ZHES 'BOD DO,
,DBUS KYI CHA LA YUL KANG TSA RANG+GA DANG SAm KRi TA'I SKAD DU
GHA WU R'AM, 'PHRAL SKAD DU GHA HRONG ZHES 'BOD

PA GNYIS YOD PA'I SNGA MA'I YUL GYI MDO BHANG GA LA'I SDE TSAN
DU GTOGS PA'I RI BRAG TIR BUR ZHES PA'I PHU NA, DE WAm KO t'IM
LHA MO'I MKHAR ZHES PA GNAS CHEN NYER BZHI'I NANG TSAN THUGS KYI
'KHOR LO'I RLUNG RTZIBS LA 'GOD PA DE YOD CING,

DE NA GRUB CHEN NAG PO SPYOD PAS BZHENGS PA'I GNAS GZHI DANG,
DER NAG PO SPYOD PA'I DUS MCHOD LA d'AM RU'I SGRA DANG ME TOG GI
CHAR SOGS 'BYUNG BA DANG, GRUB CHEN GSANG BA PAS PHRA MEN MA
BTUL PA'I GNAS SOGS NGO MTSAR BA'I CHOS

DU MA DANG, SNGON GYI GRUB THOB GZHAN RNAMS KYI BZHUGS GNAS
KYANG MANG DU YOD LA, PHYI MA 'DI'I GANG ZAG RNAMS MI SHA ZA
BA'I SRIN PO 'DRUB SHA STAG YOD MOD RGYAL BSTAN RIN PO CHE YOD
PA'I SA PHYOGS ZHIG NI YIN PAR 'DUG ,'DI RNAMS

BOD KYI RI DANG NYE BA'I YUL SHA STAG YIN CING, GHA HRONG GI YUL
GYI NYE 'DAB NA LJANG GI SDE TSAN DU GTOGS PA'I SDE CHE BA BOD
KYI SKAD SMRA YANG DA LTA BOD RNAMS KYIS CHER MI SHES PA'I YUL
ZHIG YOD 'DUG PA LA PA TAm RGYAL BO SOGS KYI LJANG CHE BA

ZHES SMRA BAR THOS, KARMA PA'I CHOS KYANG YOD TSOD DU GDA', 'DI
DAG GI SHAR PHYOGS NA YUL SPYI'I MING LA KO KI ZER BA'I RGYAL
KHAMS SHIN TU CHE BA YOD DE, 'DI DAG LA NANG GSES KYI NAm GtA'I
YUL, TZAKMA'I YUL, MOR GA KO'I YUL,

@13B KA MA PO DZA'I YUL, RA KHANG GI YUL, BAL GU'I YUL, RGYA
MTSO DANG NYE BA PU KAm GYI YUL, HAm SA WARTI'I YUL LA SOGS PA
RNAMS YOD DO, ,HAm SA WA RTI DANG, MRKO'I YUL GNYIS LA MU KAm GI
YUL ZER ZHING, RA KHANG GI YUL GYI NANG TSAN HA RI BHAND'I

YUL NA MCHOD RTEN CHEN BO ZHES BYA BA'I GTZUG LAG KHANG SHIN TU
CHE BA ZHIG YOD DE, 'DI DAG SPYI'I RGYAL PO'I MING LA BHA MA R'A
DZA ZHES 'BOD PAR SNANG ZHING, MARKO DANG SMAN RTZE'I YUL KYANG
MING GI RNAM GRANGS TE, KHA CIG 'DI RGYA NAG PO'I SDER 'DREN

MOD DE MA YIN TE, THOD DKAR PO 'CHING BA DANG SKAD KYANG PHAL
CHER BHANG GA LA DANG CHA MTSUNGS PA SOGS RGYA GAR SHAR PHYOGS
KYI GRONG KHYER SHIN TU CHE BA ZHIG YIN PAR SNANG, 'DI'I YUL
MTHA' DANG RGYA NAG PO'I GRONG KHYER CHEN PO YU NYAN SOGS 'DAB

CHAGS PAR GNAS PA YIN LA, GSER GYI RGYAL KHAB CHEN PO PE CING
GNAM GYI LHA BDAG PO CHEN PO'I MDUN SAR SPYOD PA'I GLANG CHEN
RNAMS KYANG 'DI NAS LEN ZHES THOS, YUL 'DI'I THID NAS RGYA MTSO
LA GRU BTANG STE PHYIN PA'I TSE DHA NA SHR'I'I GLING DU

SLEBS TE, 'DI NA SHRI BH'A NEE KA t'AM, DPAL LDAN 'BRAS SPUNGS
KYI MCHOD RTEN YOD CING YUL MI PHAL GYI 'BOD PHYOGS SU ASTU KA
YA ZER LA, 'DI DANG 'DAB CHAGS PA NA GRONG KHYER DPAL YON ZHES
PA SHIN TU CHE BA YOD DE 'DI YANG RGYA GAR GYI SHAR PHYOGS

LA GTOGS MOD CING RGYA MTSOS BCAD PAS GLING PHRAN DU YANG BYED
DO, ,DE BZHIN DU TZANDRA D'I PA ZHES PA DANG, PARDZA D'I BZHES
PA DANG, PHA YI GU'I GLING SOGS KYI GLING PHRAN RNAMS KYANG
'PHAGS YUL SHAR PHYOGS KYI KHONGS SU GTOGS SO, ,'DI LTAR

@14A *, ,SHAR PHYOGS KYI YUL 'DI RNAMS DBUS KYI GRONG KHYER
RNAMS DANG 'DRA BAR 'BYOR ZHING RGYAS PA DANG, SKYE BO'I TSOGS
DPAG TU MED PA DANG SGYU RTZAL DANG YO BYAD KYI KHYAD PAR MANG
PO DAG GIS GANG ZHING LHAG PAR SHING 'BRAS KYI

KHYAD PAR DAG SHIN TU MOD PA YIN NO, ,GZHAN YANG YUL 'DI DAG KUN
DANG LHAG PAR KAM RU, GHA HRONG, KA CHA RANG+GA, KO KA'I YUL
RNAMS NA SNGAGS KYI NUS PA 'GRUB PA SHIN TU MANG BAS G-YUL
'GYED PA DANG, TSONG DANG ZHING LAS KYI BYA BA

DAG KYANG PHAL CHER RIG SNGAGS KYI MTHU KHO NAS BYED PA SOGS NGO
MTSAR CAN DPAG TU MED PA DANG, DE WI KO tI NI 'JIG RTEN DANG
'JIG RTEN LAS 'DAS PA'I MKHA' 'GRO MA RAB TU MANG BAS RIG SNGAGS
KYI KHYAD PAR SPYI DANG, KHYAD PAR RNAL

'BYOR BLA MED KYI BZLAS SGOM RNAMS BGYIS PA TZAM GYIS RTAGS
MNGON DU 'GYUR BA DAG YOD CING, YUL PHYOGS GZHAN PA RNAMS KYANG
GRUB PA'I GNAS CHEN PO DAG YIN MOD BONG LTA BU RNAMS KYIS NI
SPYIR TSAD PA DANG SBRUL DANG GDUG

BA'I SRIN BU SNA TSOGS PA DANG, GCAN GZHAN GTUM PO DAG GI GNOD
PA BZOD DKA' BAR MA ZAD SNA TSOGS PA'I RIG SNGAGS DAG GI GZI
BYIN BZOD DKA' BA DANG, YANG SOGS 'PHAGS YUL BA PHAL CHER BOD LA
RIGS NGAN DU BYAS

NAS BCOG PA'I 'DU SHES CHE BAS DENG DUS BGROD PAR BYA NUS PA NI
MA YIN NO, ,LHO PHYOGS KYI RGYUD NI LHAG PAR 'BYOR ZHING RGYAS
PA GRONG KHYER SHIN TU CHE BA DAG DANG LDAN PA YIN TE, DE YANG
PHYOGS GCIG PAR YUL RNAMS BSHAD NA, SNGAR

@14B BSHAD PA'I AA RU BI SHA'AM AOO dI dI SHA'AM AU RI PA ZHES
PA DE DANG NYE BA NA, TRI LING GZHES PA DPAL CHOS KYI GRAGS PA
'KHRUNGS PA'I YUL DE DANG TRI MA LA TZAN DAN GYI NAGS RNAMS YOD
CING, DE NAS MAR HAd DANG, KHAN DE BA DANG, TAm PAL

DANG; BI DYA NA GA RA DANG, KARNA tA KA DANG, TZANYTZI DANG, MA
LYAR RA DANG, TZA RI TRA DANG, MARGA RA WA DANG, KANGKU NA DANG,
TZE BA LA DANG, NI TZA MA PA DANG, NI TZAMBHA HA RA DANG,
TZANTRA DU RA DANG, PANYTZA BHA T'A RA DANG, TZA RA MAndAL DANG,
MOO RA MAndAL DANG, DZAL

MAndA LA DANG, TO LA MAndAL DANG, TUndA MAndA LA DANG, BHO GA
MALYA RA DANG, NER BA TA RE BA, TSE TA RE BA ZHES BYA BA LA SOGS
PA MTHA' YAS LA, 'DZAM BU GLING GRU GSUM DU GSUNGS PA'I RTZE MO
RNO BA NI LHO PHYOGS KYI MTHA' LA YOD PA'I SHAR NGOS KYI PHYI
RGYA

MTSOL NI 'PHAGS YUL BA RNAMS MO HO DANG CES 'BOD, NUB KYI PHYI'I
RGYA MTSO LA NI RATTA NA GAR ZHES 'BOD DE, RGYA MTSO GNYIS GTING
DANG NGO BO GCIG PA YIN KYANG, 'DZAM BU'I GLING GI DBYIBS LAS
LHO PHYOGS THAG RING POR RLABS 'THABS PA'I BAR

THAL LE BA SNANG BAS MID SO SOR 'BOD PA YIN, DE LTA BU'I RTZE MO
RNO BA'I CHA DE LA R'A ME SHVA RI ZHES PA YUL NYER BZHI'I NANG
TSAN THUGS KYI 'KHOR LO'I LHO NUB KYI RTZIBS LA 'GOD PA DE YOD
DE, 'DI'I NANG GSES LA AINDRA LING+GA, TRI LING+GA, AU LING+GA,
SHE

BO LING+GA, ZHES PA LA SOGS YUL THA DAD PA BRGYAD TZAM DANG,
RTZE MO'I NGOS RGYA MTSOR 'JUG PA'I RDO ZAM ZHES BYA BA SNGON
R'A MA nAS LANG GA BCOM PA'I DUS SU BTZUGS PAR GRAGS PA YOD
CING, 'DI NAS RGYA MTSO BRGAL BA'I CHA NAS LANG

@15A *, ,GA'I GRONG KHYER DU SLEB PAR GRAGS, LHO NUB MTSAMS
KYI YUL GNAS NYER BZHI'I NANG TSAN SKU'I 'KHOR LO'I RLUNG GI
RTZIBS LA 'GOD PA, M'A RU WA ZHES PA DANG, MER WA, TZI TA WA
RA, BI WU WA, AABHU, SKU'I 'KHOR LO'I

NUB RTZIBS SU 'GOD PA SOO RshtA, GU JI RA THA 'AM, ZUR CHAG TU
GU JI RANG ZER BA RNAMS KYANG YUL KHAMS SHIN TU CHE LA, SOOR
shtA NA GRUB PA'I DBANG PO BARWI BA RDO SKUR GYUR PA'I RDO SKU
BYIN RLABS SHIN TU CHE BA DANG DBANG PHYUG GI RTEN SO MA N'A
THA, ZHES PA RNAMS

YOD; SPYIR LHO PHYOGS 'DI RNAMS LONGS SPYOD DANG SGYU RTZAL LA
SHIN TU KHYAD THON BAS SUM RTZEN LA CO 'DRI BAR MA ZAD GONG DU
SMOS PA'I MAndAL GYI MING CAN LNGA BO DE PHYOGS GCIG TU BSDOMS
LA PANYTZADRA WA RA ZHES ZER ZHING, YUL 'DI'I DBANG DU

BYAS NA GSER GLING YANG DBUL PO'I GLING LTA BU YIN PAR GRAGS
SHING RTZED MO'I KHYAD PAR GZHAN PHAR BZHAG GAR GYI KHYAD PAR
YANG STONG PHRAG NYI SHUR LONGS PA YOD PAR NGES, SKAD KYANG
SiNGKRA TA DANG MTHUN SHAS CHE BA MANG PA YIN, M'A RU'I YUL NA
SNGON

SLOB DPON MTSO SKYES KYIS RIGS NGAN GYI RGYAL BO'I BU MO PADMA
CAN RDZU 'PHRUL GYIS BKUG NAS LAS LA BKOL TE BZHENGS BTZANDAN
SA MCHOG GI PHYE MA LAS GRUB PA'I DPAL KYI RDO RJE'I SKU DA MA
TSIG NYAMS PAS MTHONG NA KHRAG SKYUG PAR MDZAD PA

SHIN TU GNYAN PA DE YOD, KONGKU NA'I YUL NAS NUB PHYOGS DRANG
PO LA GRU BTANG NAS PHYIN PA'I TSE d'A MI dO DVI PA'AM, 'GRO
LDING GI GLING STE, 'PHRAL SKAD DU SAm LO RAN SHO ZER PAR SLEB
STE, YUL 'DI YANG GDUG PA'I PHRA MEN MA DPAG TU MED PAS

@15B GANG BA GRUB PA'I SKYES BU MANG PO DANG PADMA 'BYUNG
GNAS KYI SGRUB GNAS SHIN TU MANG BA YOD PAR 'DUG ,R'A ME SHVA
RI'I 'DAB NAS LHO PHYOGS LA GRU BTANG STE SONG NA SING+GA LA
DVEE STE, SING+GA LA'I YUL DU SLEBS, 'DI NA SHRI S'A DU KA
ZHES PA BCOM LDAN 'DAS

THUGS RJE'I BDAG NYID SH'AKYA'I RGYAL PO'I ZHABS RJES DANG
DE'I DUS STON CHE BAR YOD CING, YUL GYI SKYE BO RNAMS MU TIG
DANG GSER 'BA' ZHIG LA SPYOD PA'I LONGS SPYOD CHE BA YOD,
'DI'I LHO PHYOGS LA GRU'I LAM LAS SONG BAS RI BO PO tA LAR
SLEB CING,

DE LAS NUB PHYOGS NGOS LA GRU'I LAM LAS RING DU SONG BA NA
DZ+HA MI GI RI ZHES PA'I YUL SLOB DPON KLU SGRUB KYI GDAN SA
SHIN TU MANG BA ZHIG TU SLEBS, SHAR PHYOGS SU GRU BTANG NA
GNAS CHEN NYER BZHI'I NANG TSAN SKU'I 'KHOR LO'I LHO RTZIBS LA
'GOD PA

SU WARNA DVE PA'AM GSER GLING CHEN PO NA BLA MA GSER GLING
PA'I BZHUGS GNAS DANG, DE DANG NYE BA NA NA'I GLING DANG DE'I
DBUS NA NAGS GLING RNAMS YOD LA, NAGS GLING GI DBUS NA PHYI
BRAG RI LA NANG GZHAL YAS KHANG GRU BZHI PA LTA BU ZHIG NA MI

YUL NA BZHUGS PA'I GSANG SNGAGS KYI GLEGS BAM THAMS CAD BZHUGS
PAR GRAGS MOD CING SHIN TU GNYAN PAS BLTA BAR NI MI SNGOBS,
GLING PHRAN 'DI DAG KYANG SKAD DANG CHA LUGS RTZA BA'I BDAG BO
SOGS KYI KHYAD PAR LAS RGYA GAR LHO PHYOGS

KYI KHONGS SU BSDU, DE YANG DPAL LDAN RDO RJE GDAN LA LHO
BGROD MTHAR THUG PA'I NYI MA NI AOO dI BI SHA'I THOD NAS 'CHAR
ZHING, BYANG BGROD MTHAR THUG PA'I TSER KHANG GI YUL GYI THAD
NAS 'CHAR BAS YUL DE DAG NYI 'OG SHAR PHYOGS KYI KHONGS SU
SNGON GYI

@16A *, ,MKHAS PA DAG GIS BZHAG PA DANG, DA LTAR YANG RGYA
GAR BA PHYED TZAM DE LTAR SGROG PAS 'DIR YANG AOO dI BO SHA
SHAR PHYOGS LHO MA'I SNGER BSHAD PA YIN LA, 'DI LA RNAM DPYOD
DANG LDAN PA DAG GIS KHYOD KYI 'DI NI RIGS PA MA YIN

TE; DUS GSUM SANGS RGYAS KUN GYI BDAG PO RJE RGYAL BA GNYIS
PAS DRIL BU RIM LNGA'I 'GREL BAR AOO dI BI SHE LHO PHYOGS SU
YOD PAR GSUNGS PA'I PHYIR BSNYON THABS 'DI LTA BU CIL BYED
CEN, SBYIR DPYAD PA DE LTAR 'JUG PA SHIN TU BDEN MOD,

LEGS BSHAD KUN GYI YANG RTZE DE'I DGONGS BA ZHIB TU BSHAD NA,
AO RGYAN GYI YUL NAS THAD GZHAL BA'I SHIN TU LTO'I THAD NA AOO
dI SHAR NA GNAS PA YIN TE, AO RGYAN GYI GNAS NI DPAL RDO RJE
GDAN DU NYI MA BYANG BGROD MTHAR THUG PA'I DUS SU

RGAS PA'I PHYOGS KYI THAD NA YOD PAS SO, ,DE'I PHYIR RDO RJE
DRIL BU PA LA RNAL 'BYOR MAS LUNG BSTAN PA'I DUS SU YANG, AO
RGYAN GYI GNAS NAS GZHAL BA'I LHO PHYOGS AOO dI BI SHAR SONG
LA SGOM ZHIG CES LUNG BSTAN PA YIN CING,

DE'I RGYU MTSAN GYIS RGYAL PA GNYIS PA'I GSUNG GI GSANG BA DER
LHO PHYOGS ZHES STZAL LA, BDAG GIS NI RDO RJE GDAN NAS RTZIS
PA'I SHAR PHYOGS ZHES BSHAD PAS MI 'GAL LO, ,GZHAN YANG YUL
KUN TU KUN NAS GRU BZHI PA'I GNAD 'DI

SHES DGOS TE, BYANG BGROD MTHAR THUG PA'I NYI MA SHAR BA'I SA
NAS LHO BGROD MTHAR THUG PA'I NYI MA 'CHAR BA'I BAR NI SHAR
GYI KHYON NO, ,BYANG BGROD MTHAR THUG PA'I NYI MA 'CHAR BA'I
SA NAS DE'I NUB PA'I PAR NI BYANG GI KHYON NO, ,DE'I NUB

@16B PA'I SA NAS LHO BGROD MTHAR THUG GI NYI MA NUB PA'I BAR
NI NUB KYI KHYON NO, ,DE NAS LHO BGROD MTHAR THUG GI 'CHAR
BA'I BAR GYI SA'I KHYON NI LHO'I DOS SO, ,DE LTA BU'I GRU
BZHIR GYUR PA LA THANG SHIN TU BDE BA'I DBUS SU MTHO GANG GIS
ZLUM POR

BSKOR BA'I DBUS SU 'PHAGS PA'I YUL LHA BU MTHO GANG BA'I SHING
GRU BZHI PA, BOD LTA BU BYANG PHYOGS LA JI TZAM NYE BA'I SOR
BZHI LA SOGS PA THUNG NGU'I SHING BU BTZUGS TE, DANG POR NYI
MA SHAR PA'I CHO NUB PHYOGS SU GRO BA MA RING POR BRKYANGS
PA'I

SAR ZLUM SKOR DANG 'PHRAD MTSAMS SU BYA RJES BTOD, DE NAS PHYI
DRO'ANG SHAR PHYOGS SU DE BZHIN BRIS NAS, MTSAN MA DE GNYIS
KYI STENG DU SKUD PA BZUNGS TE LHO BYANG GI CHA DRANG BOR BYA
RJES BTOD LA ZLUM SKOR DE'I DBUS SU THUR SHING BTZUGS

NAS BRTAGS PAS, GANG GI TSE LHO BGROD MTHAR THUG NAS BYANG
PHYOGS SU LDOG PA'I NYIN GYI GRIB MA 'PHO TSUL SOGS SHIN TU
GSAL BAR SHES PAS LHO BYANG GI DBUS DRANG PO NI DE LTA BU'I
TSUL GYIS BTZAL NAS YUL GYI GNAS TSUL DAG GTAN LA

'BEBS DGOS PA YIN NO, ,'PHAGS YUL LHO PHYOGS NAS NUB PHYOGS
DANG NYE BAR SA HER BHI THAR ZHES BYA BA'I GRONG KHYER LAM
SRANG LA'ANG ZHAG GNYIS GSUM 'GRO DGOS PA ZHIG DANG, DE NAS
NUB PHYOGS SU SONG BA NA NA KHAR thA thA ZHES BYA BA'I GRONG

KHYER SHIN TU CHE BA YOD LAGS, DE NA SINDHU STE SKU'I 'KHOR
LO'I BDEN BRAL GYI RTZIBS LA 'GOD PA'I GNAS CHEN DE YOD DE,
CHU BO CHEN PO SINDHU YUL DE NAS RGYA MTSOR 'BAB CING LUNG PA
STONG PA LA ZHAG DGU TZAM LI SHI LA SOGS PA'I DKA' THUB

@17A *, ,KYI KHA ZAS LA BLTOS TE PHYIN PA NA GNAS KYI NGO BO
BRAG RI SHIN TU NYAMS DGA' PA ZHIG NA PHYI ROL PA'I LHA MO
HING L'A? TZE ZHES BYA BA'I SKU RANG BYUNG DANG BCAS PA, DE
NAS BYANG PHYOGS SU PHYIN PA NA MO LA TAN ZHES BYA BA'I GRONG
KHYER

DANG; KA BHE LA'AM K'A PAL GYI GRONG KHYER DANG, KHOR SAN
DANG, WA DZA P'A NA DANG, GO shA ZHES BYA BA'I GRONG KHYER
RNAMS TE THAMS CAD STOBS DANG LONGS SPYOD SHIN TU CHE MOD, KLA
KLO SDIG SPYOD KYI YUL SHA STAG STE NANG BA PHAR ZHOG PHYI ROL
BA'I

RING LUGS 'DZIN PA'ANG CHER MED PAR SNANG, DE DAG NAS NUB
PHYOGS KYI CHAR CUNG ZAD PHYIN PA NA DPAL AO RGYAN GYI GNAS
SAM SING KRA TA'I SKAD DU AOO dI YA nA ZHES PA, THUGS KYI
'KHOR LO'I NUB KYI RTZIBS LA 'GOD PA'I GNAS CHEN DE YOD LA,

KLA KLO SOGS YUL PA PHAL CHER GYIS 'BOD PA'I TSE YUL GA DZA NI
ZHES 'BOD DE, DA LTA SNANG TSUL LA PHYI NANG KLA KLO GANG
GI'ANG CHOS LUGS NI MED, ZHING GI RNAL 'BYOR MA DANG GDUG PA'I
PHRA MEN SHIN TU MANG BAS RANG CAG LTA BU'I GANG ZAG

RNAMS DER SLEBS NA DUG GSUM GYI RNAM RTOG SHAS CHE BA RE SKYES
MA THAG GDUG PA'I SHA ZA MO RNAMS STAG LA SOGS PA'I RNAM PAS
MDUN DU 'ONGS NAS SHA KHRAG BZA' BAR BYED PA DANG, BUD MED
RNAMS CHU BO BRGAL NAS 'GRO BA'I TSO BYA

SNA TSOGS KYI GZUGS SU BSGYUR PA SOGS 'JIGS SHING NGO MTSAR
BA'I CHO 'PHRUL SNA TSOGS 'GYED PA DANG GNAS KYI NGO BO DHU MA
LA'I GRONG KHYER DANG, KA BO KA'I GRONG KHYER LA SOGS PA'I BUD
MED DAG LA KHYED RIGS RUS SOGS JI LTA BU ZHES

@17B DRIS PA NA DA NI RANG BYUNG STE CHOS THAMS CAD NGED LAS
BYUNG ZHES LAN 'DEBS SHING, THAG RING PO'I CHA NAS DNGOS PO
MANG PO DAG DRAN PA TZAM GYIS LAG PA BRKYANG BSKUM GYI YUN LA
LEN PA SOGS NGO MTSAR PA MANG PO DANG, KHYAD PAR BUD MED

DE DAG LA KHA ZAS BSLANG STE ZOS NA RDO RJE MKHA' 'GRO MA DAG
GIS BYIN PA'I ZAS KHONG DU SONG BA TZAM GYIS YON TAN MANG PO
RGYUD LA SKYE BA YOD 'DUG ,GNAS KYI BYANG PHYOGS LA NYA BAR AI
LOR PAR BAD CES BYA BA'I RI BO DANG, YUL GYI DBUS KYI

CHAR RGYA LA PO AINDRA BHU TI'I PHO BRANG GI BSHUL DANG, LNGA
BA'I NA BZA' CAN GYI GZIMS PHUG SOGS GRUB PA'I GNAS SLEBS BA
TZAM GYIS NYAMS DANG RTOGS PA SKYE NUS PA SHIN TU MANG, KHYAD
PAR ZHING CHEN PO 'DI DANG DPAL SHAMBHA LA'I YUL SNGON DU

BSHAD PA'I SHAR PHYOGS RA KHANG GI RGYAL KHAMS DE WI KO tI'I
YUL, LHO NUB KYI GLING PHRAN 'GRO LDING BA'I YUL, LHO PHYOGS
KYI BI DY'A NA GAR SOGS NA GRUB PA DANG ZHING GI RNAL 'BYOR MA
DANG PAndI TA DAG LA 7RJE RGYAL BA GNYIS PA'I BSTAN PA RNAL

MA'I 'CHAD NYAN DANG DE'I NYAMS RTOGS MNGON DU GYUR PA TSAD
MED PA YOD PAR SNANG, DE YANG THAMS CAD MKHYEN BA 7DGE 'DUN
GRUB KYI RNAM THAR DU RGYAL BA GNYIS PA GZHAN DON DU GSHEGS
PA'I GTAM GSAN PA NA SPYOD PA LA GSHEGS

SAM SNYAM PA'I THUGS 'KHRUNGS TSUL DANG, DE LA GO RGYU'I GNANG
CHEN PO YONG PAR GSUNGS PA DANG, MKHAS GRUB CHOS KYI RGYAL PO
DGE LEGS DPAL BZANG PO'I GZIGS SNANG DU RJE BLA MA RNAL 'BYOR
PA'I RNAM PAR LA GRI DANG THOD PA THOGS PA

@18A *, ,'JIGS SU RUNG BA'I STAG LA CHIBS SHING GRUB CHEN
BRGYAD CUS BSKOR BA BYON TE, YUL NYER BZHI RNAMS SU 'GRO BA'I
DON MDZAD PAR GSUNGS PA LTAR, LJONGS 'DIR BSIL BA'I DNGOS BO
THOB PA LTAR BSTAN NAS GRUB PA'I

GNAS CHEN PO DE RNAMS SU SKU'I RNAM PA DE LTA BU'I BRTUL ZHUGS
DANG 'GRO BA'I DON SPYOD CING, SNGON RANG NYID MGON PO KLU
SGRUB DANG PAndI TA SU MA TI K'I RTI SOGS SU 'KHRUNGS PA'I DUS
SU GSAL PAR MDZAD PA'I MDO SNGAGS KYI LUNG DANG RTOGS

PA'I BSTAN PA RGYA CHER SPEL ZHENG, GRUB PA'I SKYES BU GRANGS
MED PA ZHIG 'PHEL BAR MDZAD DE, PHYIS 'PHAGS YUL DU BYON PA'I
GRUB CHEN ZHI BA SBAS PA DANG, JO NANG T'ARA N'A THA'I BLA MA
SANGS RGYAS SBAS PA'I MGON PO'AM BUD'HA GUBTA N'A THA DANG,

PAndI TA PURNA BADZRA' MA GANG BA'I RDO RJE ZHES BYA BA DE DAG
KYANG RGYAL BA GNYIS PA BRTUL ZHUGS SPYOD PA'I SKU'I RNAM ROL
DE NYID KYI GSUNG LAS SKYES PA SHA STAG YIN CING, GRUB CHEN DE
RNAMS KYI LTA BA'I BZHED SROL DANG LAM GYI RIM PA THAMS

CAD KLU SGRUB YAB SRAS KYI RJES SU 'BRANG BAR SNANG, RGYU
MTSAN DE'I PHYIR SANGS RGYAS SBAS PA'I MGON PO DE BYANG CHEN
GYI DGON PAR JO NANG T'A RA N'A THA BA DANG MJAL SKABS THOG
MAR CHOS 'GA' ZHIG GA NANG BAR ZHAL GYIS BZHES NAS GLO BUR

DU MA GNANG BAR 'PHAGS PA'I YUL DU PHYIR PHEBS PA'I ZHAL BKOD
MDZAD, DE LA JO NANG SGROL MGON PAS NAN TAR BZHUGS DGOS PAR
GSOL BA BTAB PA'I TSE KHYOD RNAM RTOG SHAS CHE BAS GDAMS NGAG
LA LA SHOD KYANG MI BTUB

@18B PAR 'DUG CES BKA' BKYON TSUL 'DI T'A RA RJE BTZUN PA
RANG NAS MI G-YO BLA MED KYI DBANG GI SKABS SHER DBANG DNGOS
DBANG DU BSKUR BA BDAG GIR MA BYAS PA LA MA MNYES PA YIN KHUL
MDZAD 'DUG KYANG, DE KHO NA MA YIN TE RJE PHUN TSOGS GLING

PA 'DI PA DOL ZHEN GYIS KLU SGRUB YAB SRAS KYI GZHUNG LUGS LA
MI DGYES PA LA MA MNYES PA'I GSUNG YIN PAR SNANG BA, GRUB CHEN
DE NYID KYIS MDZAD PA'I DE NYID BDUN PA LA BRTAGS PAS LEGS PAR
SHES NUS, PAn CHEN BLO BZANG CHOS KYI

RGYAL MTSAN GYI GSANG RNAM CHOS RJE SNYING STOBS RGYA MTSOS
MDZAD PAR, LHA SAR DZO KI BRKYANG PHYAG GIS SA GZHAL NAS BSKOR
BA BYED PA JO BO'I GSUNG MJAL MA BYUNG BAR LOG MI 'GRO BA ZHIG
RJE CHOS KYI RGYAL MTSAN DANG LHAN DU PHEBS PAR BSHAD PA

DE GRUB CHEN 'DI YIN CING PHAN TSUN CHOS KYI 'BREL BA YANG
MDZAD 'DUG, RJE 'JAM DBYANGS BZHAD PA GONG MA'I 'JIGS BYED
CHOS 'BYUNG DANG DA LTA'I SKU 'PHRENG MKHAS GRUB DKON MCHOG
'JIGS MED DBANG POS MDZAD PA'I 'JAM DBYANGS BZHAD

PA NYID KYI RNAM THAR SOGS NA RGYUD CHEN SANGS RGYAS RGYA MTSO
T'A RA N'A THA MJAL DU BYON SKABS SKU MDUN NA RGYA GAR GYI
PAndI TA ZHIG BZHUGS 'DUG PA DANG, AAR SKAD KYIS GSUNG GLENG
MANG DU MDZAD MTHAR PAndI TA DE BZHENGS NAS RJE SANGS RGYAS
RGYA MTSOR

PHYAG MDZAD CING BYIN RLABS ZHUR BYUNG BA LA MI 'GAB TSUL ZHUS
PAS, T'A RA N'A THAS SKYON MED GSUNGS NAS BYIN RLABS BYAS ZHES
BSHAD PA'I PAndI TA DE GONG DU SMOS PA'I PURNA BADZRA'AM GANG
BA'I RDO RJE ZHES PA DE YIN 'DUG CING SINGKRA TA'I SKAD KYI
GSUNG

@19A *, ,GLENG DER RJE RGYUD BA SANGS RGYAS RGYA MTSO 'DI DGE
LUGS KYI BSTAN PA'I SROG SHING CHEN PO YIN TSUL GSUNGS PA LA
BRTEN NAS PAndI TAS PHYAG MDZAD PAR 'DUG, DE SKABS RJE T'A RA
N'A THAS RGYUD CHEN LA ZLA BA'I ZHABS LA MOS

PA LTA BU MANG PO MDZAD PA DE YANG KHONG RANG GI BLA MA PAndI
TA'I NGO 'JIN DU SNANG, 'DI SKOR LA DENG DUS KYI SKYE BO'I
RTOG PA'I MUN PA SEMS BA'I GTAMS MANG MOD KYANG DE TZAM LAS MI
SBRO ZHING, `RGYAL BA GNYIS PA SPYOD PA LAG SHEGS PA'I SKU'I
RNAM ROL

DE NYID KYI MTSAN NI K'I RTI N'A THA ZHES PA GRAGS PA'I MGON
PO ZHES BYA BA YIN TE, DA LTA 'PHAGS PA'I YUL GYI PHYI NANG
KLA KLO THAMS CAD SHIN TU GUS SHING 'JIGS PAR BYED GDA', AO
RGYAN GYI GNAS DE'I SHAR DANG LHO'I PHYOGS LA RGYA MTSO'I CHU
LHAG

YOD PAR GRU'I BYA BAS BCAD NAS 'ONGS PA NA, KLA KLO BHA LAG
BHO GAR GYI YUL GRU YOD CING DE DANG 'DAB CHAGS PA NA BHA DAG
SHEN ZHES BYA BA DANG, DE NAS YER KHEN ZHES PA KUN GZIGS RGYAL
MCHOG LNGA PA'I CHAB 'BANGS SU GYUR PA DE RNAMS MCHIS TE,

BHA DAG SHEN ZHES BYA BA'I YUL 'DI TSUN CHOD 'JAM PA'I DBYANGS
BDAG PO CHEN PO'I CHAB 'BANGS YIN PA'I TSUL NI SNGAR BSHAD PA
LTAR RO, ,YUL 'DI DAG LAS LHO PHYOGS KYI NGOS SU PHYIN PAN TU
RU KA'I YUL MANG PO DANG, KHYAD PAR BOD KYI MANG

YUL PHYOGS DANG 'DAB CHAGS PA NA KHA CHE'I GRONG KHYER CHEN PO
'PHAGS YUL SPYI'I SKAD DU KASMI RA'AM KA SI MI RIR 'BOD BA,
DE'I LHO NUB PHYOGS NA GRONG KHYER HA STI NA PU RI'AM CHOS
RGYAL MYA NGAN MED PA'I PHO BRANG CHEN BO STE DA LTA dI LIR
GRAGS PA NA

@19B P'A TZA STE 'PHAGS YUL SPYI KHYAB KYI RGYAL BO LTA BU
SHIN TU CHE BA DE GNAS TE DZA YA NA GA RA DANG, MAR tE LA SOGS
PA NANG BA'I RGYAL PO SHIN TU CHE BA 'GA' ZHIG DANG RUM LA
SOGS PA KLA KLO'I RGYAL PO 'GA' ZHIG MA GOGS PHAL CHER 'DI'I
CHAB 'BANGS

SU 'DU BA SOGS MI ZAD PA'I STOBS DANG LONGS SPYOD TSAD MED PA
DAG YOD CING SNGON GYI BOD RGAN PO DAG GI NGAG RGYUN DANG,
RNYING MA BA'I GTER CHOS SU GRAGS PA'I NGAG 'GROS 'GA' ZHIG NA
KHA BA CAN GYI RGYAL MKHAMS 'DI STONG HOR GYI RGYAL PO'I DMAG

GIS 'JIG PAR BSHAD PA'I RGYAL PO DE 'DI LA ZER BAR SNANG, DE
LTA NA KHONG PA'I MTHU STOBS RGYAS DGOS RGYUR 'DUG KYANG DA
LNGA NI NANG 'KHRUG SNA TSOGS BAS MTHU STOBS BRI NAS MING
RGYAL KHAMS SPYI'I BDAG PO YIN PA LA, RANG GI STOBS GSHED LHO

PHYOGS MA RA tE'I RGYAL PO DANG SHAR PHYOGS BHANG GA LA'I
RGYAL PO GNYIS LA RE BA ZHIG STE, DA LTA KHRI SKYONG BAR MDZAD
PA'I SA SKYONG GI MTSAN NI GHA WA LA AA LI MAL ZHES BYA BA YIN
NO, ,'DI NAS LHO PHYOGS NA DZA YA NA GAR DANG MAR tE LA SOGS
BZA

HOR RAM, SA HORA'I RGYAL RABS KYI CHAB SRID SHIN TU CHE BDAG
YOD LA, 'PHAGS PA'I YUL BYANG PHYOGS KYI KHONGS SU NI DPAL
SHAMBHA LA'I YUL YANG BGRANG DU RUNG BAS SPYIR 'OG TU 'CHAD
KYANG, DPAL RDO RJE GDAN NAS NYE BA'I BYANG PHYOGS KYI CHA
RNAMS

BSHAD NA, KHA TSA NAS CUNG ZAD BYANG SHAR DU 'ONGS PAR 'DZAM
BU'I RGYAL KHAMS DE NAS SHAR PHYOGS LA RIM BZHIN TZAM PA'AM,
LCAGS 'PHEL GYI YUL, YUL NYER BZHI'I NANG TSAN SKU'I 'KHOR
LO'I DBANG LDAN GYI RTZIBS LA 'GOD BA KU LU TA'A

@20A *, ,DA LTA MA BAR RIS SOGS BOD RNAMS NYUNG TIR 'BOD PA
DANG NANG TSA NA DUG SHA'I YUL, MNGA' RIS GU GE'I BKA' GNAM GYI
YUL DANG 'DAB CHAGS PA NA SNGON DE BZHIN GSHEGS PA'I DUS SU BAD
SA'I RGYAL PO RA GRAGS SHING,

'PHAGS PA KUN DGA' BO'I RTOGS BRJOD DU YUL BE SHEE LAR BSHAD PA
DA LTA BOD DAG KHU NA RGYAL POR 'BOD PA YOD LA, 'DI NAS LHO
PHYOGS SU SONG BA NA BCOM LDAN 'DAS MNYAM MED SH'AKYA'I RGYAL BO
SKU BLTAMS PA'I GNAS SER SKYA'I GRONG KHYER

CHEN PO DANG, MDA' CHU KHRON PA DANG, SKU BLTAMS PA'I SAR GLAG
SHA'I SDONG PO DANG, N+YA GRO DHA'I KUN DGA' RAB SOGS BYIN RLABS
KYI GZI 'OD 'BAR BA MTHA' YAS PA BZHUGS TE, YUL 'DI'I MING KUN
GYIS GO BA'I SKAD DU S'A HER MON NAM SER

MON ZHES ZER TO, ,'DI BOD DANG NYE BAR GNAS PA'I PHYIR MDO SDE
SOGS SU YANG GANGS KYI NGOS DANG NYE BAR ZHES CHED DU SMOS PAR
MJAD DO, ,'DI LAS SHAR PHYOGS SU SHRIN GAR 'AM, SI LIN GAR GYI
CHAR DPAL NA RO BA'I SGRUB GNAS PHUL HA RI'AM

DA LTA HA RI DHO WAR RAM HARA DHO WAR ZHES PA DANG, BYANG PHYOGS
KYI RI BRAG GI NGOS SU N'A GAR KU tI'I GNAS NA DZVA LA MU
KHI'AM, DZA LA MUG CES 'BOD CING BOD DAG RDO LA ME 'BAR ZER BA
YUL NYER BZHI'I THUGS 'KHOR GYI BYANG RTZIBS LA 'GOD BA DZ'A LAN
DHA

RA'I GNAS DANG, RI BRAG GI NGOS DANG NYE BA DAG NA MANTRI, DZHUm
LANG, LAm DZHUm, GORshA, TA NA HUm, BHIDHI YA, NEE PA LA'AM BAL
BU'I YUL GNAS SUM CU'I NANG TSAN GYI KI RANTA, BHI TSAD PU RI,
BOD KYI CHAB 'BANGS 'DRAS MO LJONGS SAM SU KHIM GYI YUL

@20B LHO 'BRUG PA'I RGYAL KHAMS RNAMS 'PHAGS YUL GYI CHAR GTOGS
PA'I RI BRAG GI KHONGS TE DE DAG NI GTZO BOR SMOS TZAM YIN CING,
KA MA RU'I RGYAL KHAMS 'BRUG YUL GYI SHAR PHYOGS NAS MU MTHUD
NAS YOD PAR MA ZAD MTHA' SKOR RI RONG GIS

BSKOR BA'I RI BRAG GI RGYUD NYID DU GNAS MOD, SNGON GYI LOTZTSA
BDAG GI GSUNG 'PHROS LTAR SHAR PHYOGS KYI RGYAL KHAMS KYI KHONGS
BSHAD ZIN LA, YUL GYI KHYAD PAR RI BRAG LA GTOGS PA RNAMS MA
GTOGS GZHAN RNAMS 'BYOR ZHING RGYAS

BA DANG, LONGS SPYOD DANG STOBS DANG SGYU RTZAL MANG POS GANG BA
RIG SNGAGS KYI TSOGS 'GRUB SLA BA SOGS NGO MTSAR BA'I CHOS SHIN
TU MANG BA DANG LDAN ZHING PHRA ME NA MA DANG, GDUG BA'I SBRUL
LA SOGS PA'I 'JIGS BA BZOD DKA' BA YANG 'GRAN

PA BZHIN DU GNAS PA'O, ,GNYIS PA NI, STON PA THUGS RJE CHEN PO
BYON PA YAN CHOD KYI RGYAL PO DAG NI 'DUL BA LUNG DANG MDO SDE
DAG LAS 'BYUNG BA LTAR YIN LA, DE TSUN CHOD KYI RABS RNAMS
PHYOGS GCIG TU BRJOD NA, 7 STON PA THUGS RJE CHEN

PO DANG LDAN PA'I ZHAL DNGOS SU MTHONG BA'I RGYAL PO CHEN PO MA
SKYES DGRA ZHES BYA BA DES 'PHAGS PA 'OD SRUNG CHEN POS BSTAN PA
SKYONG BA'I DUS TZAM NAS BZUNG STE, YUL YANGS PA CAN MA GTOGS
GRONG KHYER DRUG DANG, SHAR PHYOGS KYI RGYAL KHAMS THAMS

CAD BLON PO BRAM ZE DBYAR BYED KYI BLO GROS DANG DPUNG GI MTHUS
DBANG DU BYAS NAS RGYAL PO RANG NYID KYIS 'PHAGS PA KUN DGA'
BO'I SKU TSE HRIL PO DANG, 'PHAGS PA SHA NA'I GOS CAN GYIS BSTAN
PA SKYONG BA'I BAR RGYAL SRID CHOS BZHIN DU BSKYANGS NAS 'DAS

@21A *, ,RJES SRAS LAG BZANG, DE'I BRGYUD GZHU BZANG, DBANG
CHEN TZA MA SHA ZHES PA RNAMS KYIS DKON MCHOG GSUM BLA MAR 'DZIN
CING RGYAL BA'I BSTAN PA CHES CHER MCHOD NAS RGYAL SRID CHOS
BZHIN DU BSKYANGS, DE'I TSE 'PHAGS YUL

GYI BYANG PHYOGS KYI RGYAL PO NEE MI TA ZHES PA LA, SRAS BRGYAD
MNGA' BA'I BDUN NI RGYAL RIGS KYI BTZUN MO 'BA' ZHIG LAS BYUNG
LA SRAS THA CHUNG MYA NGAN MED NI TSONG DPON GYI BU MO LAS SKYES
PAS PHU BO RNAMS KYIS SDANG BA'I PHYIR SRAS THA CHUNG RANG GI
BLO LTAR

GRONG KHYER PA tA LI PU tA'AM PA tA nANG GRAGS PA LONGS SPYOD DU
BYIN NAS BDE BAR 'TSO BA'I TSE YAB RGYAL PO NEE MI TA DANG RGYAL
PO MA SKYES DGRA'I GDUNG BRGYUD MTHA' MA TZA MA SHA G-YUL
'KHRUG CHEN PO BYUNG BA'I DMAG DPON DU SRAS CHE BA BDUN PO BSKOS

NAS GANG+G'A'I LHO PHYOGS SU GRONG KHYER DRAG GI DPUNG DANG
G-YUL 'GYED PA'I PHYIR SONG NAS GRONG KHYER DRUG THOB PA'I DUS
DER NEE MI TA RANG BZHIN GYIS SHI BAS, BLON PO RNAMS KYIS MYA
NGAN MED RGYAL SRID LA DBANG BSKUR, TSUL DE PHU BO RNAMS KYIS
THOS

PAS RANG RANG GI GRONG KHYER DRUG PO DAG BZUNGS NAS 'KHOD PA LAS
MTHAR MYA NGAN MED KYIS PHU BO TSANG MA G-YUL NGOR BRLAG NAS
SHAR DANG NUB KYI RGYA MTSO LA THUG GI BAR DANG, LHO PHYOGS SU
'BIGS BYED KYI RI BO'I KHONGS TSUN CHOD BYANG PHYOGS

SU GANGS CAN GYI RI BO'I KHONGS TSUN CHOD DANG, GZHAN YANG GLING
PHRAN MANG PO SRIN PO'I GLING DANG BCAS PA LA DBANG BSGYUR, DANG
POR LOG PAR SPYOD PA DAG SPYAD KYANG MTHAR DGRA BCOM PA GRAGS PA
SLOB MAR BCAS PAS BTUL NAS, DE BZHIN

@21B GSHEGS PA'I BSTAN PA'I SBYIN BDAG CHEN PO 'GRAN ZLA MED
PAR GYUR CING 'DZAM BU'I GLING THAMS CAD DE BZHIN GSHEGS PA'I
RING BSREL GYI SNYING PO CAN GYI MCHOD RTEN BYE BAS GANG BAR
BYAS, GNOD SBYIN SHING RTA BCU PA'I RIG SNGAGS 'GRUB STE MNGAG
GZHUG

THAMS CAD GNOD SBYIN GYIS BYED, PHYOGS BZHI'I DGE 'DUN LA BRJOD
DU MED PA'I BSNYEN BKUR GYIS MCHOD, KLU THAMS CAD BRAN G-YOG TU
BYAS MTHAR BLA NA MED PA'I BYANG CHUB TU SEMS BSKYED PA'I TSE SA
CHEN PO G-YOS SHING ME TOG GI CHAR BABS, TSE'I SMAD DU NYI

'OG; KHA CHE, THO GAR SOGS KYI DGE 'DUN RNAMS LA GSER SRANG BYE
BA RE PHUL BA SOGS BSTAN PA LA BSNYEN BKUR BA'I PHYAG RJES 'GRAN
ZLA MED PA ZHIG STE, DE BZHIN GSHEGS PAS MDO SDE DRAN PA NYER
GZHAG GSUNGS SHING 'PHAGS PA SH'A RI'I BU 'KHRUNGS

PA'I GNAS SU, DPAL NA LENDRA'I GTZUG LAG KHANG THOG MAR BZHENGS
PA PO YANG 'DI NYID DO, ,RGYAL PO CHEN PO 'DI BLON PO GNOD SBYIN
DU BCAS PA SNGON BYIS PAR GYUR PA'I TSE DE BZHIN GSHEGS PA LA
BYE MA SPAR GANG PHUL BAS MYA NGAN MED DU 'GYUR PAR LUNG BSTAN

PA NI GRAGS CHE LA, GSER 'OD DAM PA GSUNG BA'I DUS KYI BRAM ZE'I
SLOB DPON KUN GYI BSHES GNYEN KYANG RGYAL PO 'DI'I SKYES RABS
DANG, DE'I DUS SMON LAM GCIG TU BTAB PAS TSE RABS THAMS CAD DU
DMAG ZOR LHA MOS GROGS MDZAD BAR LUNG BSTAN TE,

RGYAL PO NYID LOG PAR SPYOD PA'I DUS SU'ANG LHA MO DBU MA DUR
KHROD KYI MA MOR BCAS PA MCHOD PA DE RTEN 'BREL DE LAS BYUNG
ZHING, MTHAR GNOD SBYIN DBANG DU BYED PA YANG LHA MO'I RIG
SNGAGS LA BLTOS SAM SNYAM MO, ,'DI'I SRAS KYI BRGYUD LA MYA NGAN
BRAL, DPA' BO'I SDE, DGA'

@22A *, ,BO; PADMA CAN TE BZHI POS KYANG BSTAN PA RGYA CHER
MCHOD CING, LHA MO DPAL CHEN MO SOGS KYI RIG SNGAGS 'GRUB PAS
DBANG THANG TSAD MED BA BYUNG MOD, YAB KYI DUS BZHIN GLING PHRAN
RNAMS DANG, GNOD SBYIN DANG SRIN PO SOGS

MI MIN LA DBANG BSGYUR BA NI MED PAR SNANG, DE NAS SHAR PHYOGS
BHANG GA LA'I YUL DU, HA RI TZANDRA, AAKSHA TZANDRA, DZA YA
TZANDRA, NEE MA TZANDRA, PA NI TZANDRA, BHANG SA TZANDRA, SA LA
TZANDRA, TZANDRA GUBHA ZHES PA RNAMS BYUNG BAS, SHAR PHYOGS NAS
YUL DBUS

KYI BAR LA DBANG BSGYUR TE MNGA' THANG SHIN TU CHEL, TZANDRA
GUPTA'I TSA BO RGYAL PO SNYING PO THIG LE YUL GOO dAR BYUNG BA'I
BLON PO BRAM ZE TZA NA KAS GSHIN RJE GSHED 'GRUB NAS MNGON SPYOD
KYI LAS KYIS SKYE BO MANG PO SDUG BSNGAL LA SBYAR BA DANG, MTHAR

LHA MIN GYI LUS LA ZHUGS SHING CHE 'PHOS NAS DMYAL BAR SKYE BA
SOGS 'JAM DPAL RTZA RGYUD LAS LUNG BSTAN CING, RGYAL PO 'DI YANG
BYIS BA CHUNG NGU NAS RGYAL SRID LA 'KHOD BA DANG, BLON BO LA
SHIN TU SDANG ZHING MANG DU GSOD PA DANG, 'PHAGS

MA SKRA CAN MA'I RIG SNGAGS 'GRUB PAR RTZA RGYUD LAS LUNG BSTAN
TE, RGYAL PO 'DI DANG 'OG NAS 'BYUNG BA'I SENG+GE LNGA PA RNAMS
KYANG GLING PHRAN LA MI DBANG BA MA GTOGS MYA NGAN MED PA DANG
CHAB SRID CHOS MTSUNGS BA ZHIG GO ,DE NAS RGYAL PO DE'I TSA

BO SHR'I TZANDRA, DE NAS RIM BZHIN DHARMA TZANDRA, KARMA
TZANDRA, BIGMA TZANDRA, K'A MA TZANDRA, SIDDHI TZANDRA, B'A LA
TZANDRA, BI MA LA TZANDRA, GOO BI TZANDRA, LA LI TA TZANDRA STE,
ZLA BA'I GDUNG BRGYUD KYI SA SKYONG CHEN PO RNAMS NAS BHANG GA
LA'I YUL NYID NAS SA CHEN PO BDE BAR

@22B BSKYANGS SHING, 'GA' ZHIG PHYI ROL PA LA MOS BA MA GTOGS
GZHAN THAMS CAD KYIS BSTAN PA RGYA CHER MCHOD LA RIG PA 'DZIN
PA'I DNGOS GRUB BRNYES PA'ANG MANG DU BYUNG, DE DAG DANG PHYOGS
MTSUNGS PAR NUB PHYOGS KYI GZHI DAG TU RGYAL PO CHEN

PO MAS BYIN DANG, AINDRA BH'U TI RIM PA GSUM DANG, KA NI SKA
DANG, TZANRAN SKYONG DANG, SHR'I HARSHA DANG, LHO PHYOGS DANG
NYE BAR BDE SPYOD BZANG PO DANG, SHAR PHYOGS SU GOO dA 'PHEL
BYED DANG, DBUS KYI CHAR NYE BAR KA NI KA DANG, KHA CHE'I YUL DU
BDUD

RTZI 'KHYIL PA 'GRUB PA'I RGYAL PO TU RU KA DANG MANG POS BKUR
BA SOGS BYUNG STE, STOBS 'BYOR TSAD MED PAS RGYA MTSO'I GOS CAN
GYI KHYON LA GNAS BA'I CHAB 'BANGS RNAMS BDE BAR BSKYANGS SHING,
SANGS RGYAS KYI BSTAN PA LHAG PAR MCHOD DE

'DI THAMS CAD KYANG 'JAM DPAL RTZA RGYUD LAS LUNG BSTAN PA SHA
STAG GO ,DAR RGYAL BO DHARMA TZANDRA RGYAL SRID BYED PA'I DUS SU
NUB PHYOGS LA HOR GYI RGYAL PO KHU NI MASTA ZHES BA MU STEGS KYI
RIG BYED GSANG BA'I MTHA' BA LA MOS BA TU RU KA STE SOG

PO'I RGYAL RIGS KYI RGYAL PO ZHIG DANG RES MDZA' ZHING RAS
'KHRUG PA LAS MTHAR SKYES BSKUR TSUL ZHIG LA YID KHROS TE SOG
RGYAL DES DMAG YUL DBUS SU DRANGS, RGYAL PO DHARMA TZANDRA
G-YUL 'PHAM STE 'BANGS SU BSDUS, SANGS RGYAS KYI

BSTAN PA LA SRI ZHU MA YIN PAS SDIG SPYOD TSAD MED PA BYAS PA'I
TSE DHARMA TZANDRA'I ZHANG PO RGYAL PO CHEN PO SANGS RGYAS
PHYOGS YUL KA SHI'AM W'A RA nA SE'I RGYAL SRID LA GNAS PA DES
SNGON NAS RGYA NAG TU THANG BZAN HVA SHANG SOGS BSKYEL BA'I

@23A *, ,GROGS BYAS SHING, MDO SDE SMRA BA'I SLOB DPON DAG
BRDZANGS PA'I RGYU MTSAN GYIS GONG MA TZE'U'AN DANG 'GROGS BSHES
SU YOD PAS GANG TZI'I RGYU MTSAN GYI YI GE DANG BCAS PHO NYA
MNGAGS NAS GROS BYAS PAR, RGYA NAG GI RGYA

PO NAS SEMS GSO BA'I YI GE BZANG PO DANG GSER MI KHUR BRGYA LA
SOGS PA KHOL BO STOBS LDAN STONG PHRAG GIS KHUR BA'I NOD BZANG
BO DAG SKYES SU BSKUR BAS SANGS RGYAS PHYOGS NAS DNGOS PO DE
RNAMS KYIS SHAR DANG, 'BIGS BYED RI BO'I

KHONGS KYI RGYAL PO CHEN PO RNAMS DANG POD DANG NYE BA'I RI BRAG
GI RGYAL PO GTUM PO DAG DANG, DBUS KYI MTSON CHAS 'TSO BA THAMS
CAD MGU BAR BYAS TE, PHYOGS GCIG TU BSGRIL NAS TU RU BSGRIL NAS
TU RU KA'I RGYAL PO DANG G-YUL BKYE STE RGYAL PO NGAN PA DPUNG

DANG BCAS PA THAL BAR BRLAG ,RANG GI CHAB 'BANGS SU 'PHAGS BA'I
YUL PHAL CHER BCUG NAS RDO RJE GDAN SOGS SU ZHIG GSO CHER MDZAD,
BSTAN PA LA BSNYEN BA KUR TSAD MED PA BSGRUBS SHING AU RI SA'AM
AOO dI BI SHA DANG NYE BAR RIN CHEN

RI BO'I GTZUG LAG KHANG BZHENGS, DE'I SRAS ZAB MO'I PHYOGS KYI
GRONG KHYER LNGA LEN DU BZHUGS NAS SHES RAB KYI PHA ROL TU PHYIN
PA'I MDO SDE DAG ZHAL 'DON DU MDZAD CING, 'PHAGS PA THOGS MED
RIGS KYI COD PAN DU BKUR, GZHAN YANG

RGYAL PO G-YO BA, G-YO BA BRTAN PA DANG, KHYAB 'JUG DANG,
SENG+GE DANG, SENG+GE LNGA PA DANG, GSAL BA DANG, RAB GSAL BA
DANG, SH'AKYA STOBS CHEN DANG, LHO PHYOGS KYI RGYAL PO DKAR PO
DANG, ZLA MDZES DANG, SA LA'I BZHON PA DANG,

@23B DBANG CHEN DANG, LONGS SPYOD DANG, SKRA BZANG DANG, ZLA
BA'I SDE DANG, GDONG DRUG DANG, RGYA MTSO LA SOGS PA RNAMS NAS
BSTAN PA RGYA CHER MCHOD, ZLA BA'I RIGS KYI RGYAL PO LA TI TA
TZANDRA ZHI BAR GSHEGS NAS RE ZHIG SHAR PHYOGS DANG YUL

DBUS LA RGYAL PO CHEN PO MED PAR YUL KHAMS RER RGYAL PHRAN RES
BSKYANGS TE MI BDE BAR GYUR PA NA, NYI MA'I RIGS KYI RGYAL PO
CHEN PO 'OD ZER CAN MA'I RIG SNGAGS 'GRUB PA'I GRUB PA'I DBANG
PO GOO P'A LAS DBUS DANG SHAR PHYOGS MA LUS PA CHAB

'BANGS SU BSDUS NAS RGYAL BA'I BSTAN PA SPYI BOS MCHOD, DE'I
SRAS BRGYUD DE WA P'A LA DANG, R'A SA S'A LA GNYIS NAS KYANG SA
CHEN PO CHOS BZHIN BSKYANGS PHYOGS BZHI'I DGE 'DUN LA BSNYEN
BKUR TSAD MED PA MDZAD, DE RJES CHOS KYI RGYAL PO CHEN

PO DHARMA P'A LAS SNGON MYA NGAN MED KYI DUS KYI CHAB 'BANGS
THAMS CAD LA MNGA' BSKYU BZHING, BYANG PHYOGS THAG RING PO CHU
PO CHEN BOS'I TA LA THUG GI BAR LA BKA'I LUNG STZAL TE, AORU SU
DANG YOO RU BA GLING RNAMS 'PHAGS YUL GYI dI LI P'A CHA'I MNGA'

'BANGS SU KHAS LEN PA'ANG RGYAL PO CHEN PO 'DI'I DUS NAS BYUNG
BAR SNANG, BOD KHA BA CAN GYI RGYAL KHAMS NAS KYANG PHO NYA DANG
SKYES DAG 'BUL BAR BYUNG STE, GNYOS KYI GDUNG BRGYUD GYE RE LHA
PA DAG NAS KYANG SKYES PHUL TE GSOL BA BTAB PA'I LAN DU,

DE BZHIN GSHEGS PA'I 'PHEL GDUNG RIN PO CHE GNANG BA'I LO RGYUS
BOD NA GSAL BAR MCHIS, RGYAL PO 'DIS SLOB DPON SANGS RGYAS YE
SHES ZHABS RIGS KYI COD PAN DU BZUNG SBYIR RGYAL BA'I BSTAN PA
DANG, KHYAD PAR SHES RAB KYI PHA ROL

@24A *, ,TU PHYIN PA'I MDO SDE DANG DPAL GSANG BA 'DUS PA'I
RGYUD KYI BSHAD NYAN RGYA CHER DAR BA'I YON SBYAR, RDO RJE GDAN
DANG DPAL NA LENDRA NA RANG GI MES PO DE WA P'A LAS BZHENGS PA'I
SO MA PU RI SOGS LA NYAMS GSOS DANG MCHOD SPRIN

MTHA' YAS PA SPROS, KHYAD PAR BRI KA MA LA SH'I LA'I GTZUG LAG
KHANG BZHENGS, LHA 'BANGS KYI CHOS GZHIS TSAD MED PA PHUL, DE
YANG 'PHAGS PA'I YUL GYI LHA 'BANGS 'DI RNAMS LA BOD LTAR RAB TU
BYUNG BA'I KHROD NAS LAS BYED KYI MKHAR

DPON BSKO BA DANG, DPYA KHRAL LEN PA DANG ZHING LAS KYI MTHA' LA
RTOG PA SOGS BYED PA NI GTAN NAS MED DE CHAB 'BANGS 'DI RNAMS LA
RGYAL POS BSKOS PA'I DZHA M'A DHARA ZHES PA ZHIG YOD PA DES DGE
SLONG ZHAL TA BA DANG, GNAS BRTAN LA

RIM GYIS DRIS TE BCO LNGA DANG BRGYAD STON LA SOGS PA ZAB MO DUS
LAS MA YOL BAR 'BUL ZHING, DGE 'DUN RNAMS BSOD SNYOMS LA GRONG
KHYER GZHAN MANG POR 'BYON MI DGOS PAR LHA 'BANGS DE NYID LAS
'BYUNG LA, 'TSO BA'I YO BYAD BCU

GSUM DANG, RIG SNGAGS BSGRUB PA'I YO BYAD DGOS PA RNAMS KYANG
LHA 'BANGS DE NYID LAS 'BUL BA YIN NO, ,RGYAL BO 'DI'I DUS SU
GSANG SNGAGS KYI RGYUD CHAGS LAM LA SOGS PA RDZOGS RIM ZAB MO'I
GNAD STON PA MANG NGO'I GLEGS BAM

RNAMS GSANG SNGAGS SGRA JI BZHIN DU SPYOD PA MANG PO MNGON GYUR
DU DAR BAS 'DUL BA'I BSTAN PA LA GNOD PAR BRTAN, DGE SLONG SDE
SNOD 'DZIN PA MANG POS BSKUL TE SA 'OG TU SPAS ZHES T'ARA N'A
THA SOGS NAS BSHAD KYANG BDEN MIN LA DPYAD PAR BYA

@24B PA'I TSUL 'DI YOD DE, 'PHAGS YUL DU BSKYED RDZOGS KYI GNAD
ZAB MO LA RANG BLO RANG LA LKOG TU MA GYUR PAS GDENGS TSAD MA
THOB PAR PHYAG RGYA BSTEN PA DANG, BRTUL ZHUGS SPYOD PA SOGS DUS
NAM GYI TSE YANG BYED SA MED PA'I PHYIR DANG, GAL TE

BRTUL ZHUGS SPYOD PA LA 'JUG PA'I TSE NI, MKHAN PO DANG DGE 'DUN
LA RANG GI YON TAN MNGON DU PHYUNGS NAS GNANG BA NOD DE, DUR
KHROD BRGYAD LA SOGS PA THAG RING POR SONG STE SPYOD PA LAS
GTZUG LAG KHANG NYID DU BYED PA DUS NAM GYI TSE YANG MED PA'I

PYIR DANG, TSUL DES NI MDO SNGAGS KYI BSTAN PA GNYIS KA'I LUGS
DANG MTHUN PA LAS 'GAL BAR GYUR PA RDUL TZAM YANG MED PA'I PHYIR
DANG, NUS PA MNGON DU GYUR PA BRTUL ZHUGS LA BGROD PA NA SANDHA
PA LA SOGS PA'I THEG DMAN 'GA' MA GTOGS

TSUL DER SMOD PA DANG, RANG NYID ZHOGS LANG GIS 'JUG PA GNYIS KA
MED PA'I PHYIR, DES NA BSHAD TSUL DE GRUB CHEN G-YU MO SOGS KYI
GSUNG RGYUN 'GA' ZHIG LAGS SAM SNYAM STE DPYAD PAR BYA'O, ,DE
NAS BAN P'A LA, MA HI P'A LA, MAH'A P'A LA,

PRAshthA P'A LA, BHE YA P'A LA, NEE YA P'A LA, AA SMRA P'A LA
RNAMS DANG, DE NAS HASTI P'A LA SKUN CHUNG NGU'I DUS TZA NA KA
ZHES PA RGYAL PO DE'I ZHANG POS BSKYANGS NAS TU RU KA LAN GSUM
GYI BAR DU PHAM PAR BYAS SHING, DE NAS HASTI P'ALA, RA MA P'A
LA, YAKSHA

P'A LA RNAMS KYIS RGYAL SRID RIM PAR MDZAD MTHAR SNGON GYI
TZANDRA'I RIGS KYI GDUNG BRGYUD, LA WAm SE NA ZHES BYA BA YAKSHA
P'A LA'I NANG GI BLON PO CHEN PO'I GO SA CAN GYIS NGO LOG NAS
RGYAL SRID PHROGS, DE'I BU KA PA SA NA DANG, DE'I BU MA TI TA
SEN, DE'I

@25A *, ,BU RA TH'I KA SEN STE BOD RNAMS SHING RTA CAN DU 'BOD
BA RNAMS KYIS SA SKYONG MDZAD DE THUB PA'I BSTAN PA LA SRI ZHU
YANG DAG PAR MDZAD, SHING RTA CAN GYI SRAS LA WAD SE NAS RGYAL
SRID SKYONG MUR TU RU KA'I RGYAL PO ZLA BA'AM MSTAB KHANG

NAS DMAG BYAS TE, MA GA DHA THAMS CAD BCOM AOO TANTA PU RI DANG
BRI KA MA LA SH'I LA SOGS BSHIG STE MI BZAD PA'I SDIG PA'I LAS
BYAS, RANG NYID KYANG KHA NAD DRAG POS YANG DANG YANG DU BRGYAL
NAS SHI STE DMYAL BA CHEN PO MNAR MED PAR SKYE

BAR 'JAM DPAL RTZA RGYUD DANG DUS KYI 'KHOR LO'I RGYUD PHYI MA
GNYIS KA NAS LUNG BSTAN CING, SPYIR GONG DU SMOS PA'I CHOS KYI
RGYAL PO DE THAMS CAD KYANG 'JAM DPAL RTZA RGYUD LAS LUNG BSTAN
TE, PHAL CHER RING POR MI THOGS PAR RDZOGS PA'I BYANG CHUB

'GRUB PA SHA STAG TU GSUNGS SO, ,DE NAS BUDDHA SE NA DANG, HA RI
TA SE NA DANG, PRA TI TA SE NA RNAMS NAS KYANG RANG NYID TU RU
KA'I CHAB 'BANGS SU GYUR PAS DBANG THANG MED MOD RANG NUS KYIS
RGYAL BA'I BSTAN PA LA SRI ZHU MDZAD NAS, PRA TI TA SE NA LA
SRAS

MED PAR GSHEGS RJES YUL DBUS MA GA DHARA DA LTA'I BAR DU CHOS LA
MCHOD PA'I RGYAL BO CHEN PO BYUNG BA NI MA THOS TE, DUS 'DI BOD
DU BU STON SOGS BZHUGS PA'I DUS TZAM DU MNGON NO, ,DE NAS LO
BRGYA TZAM 'DAS PA NA BHANG GA LA'I YUL DU RGYAL PO

TZANG GA L'A R'A DZA ZHES BYA BA BYUNG STE, SANGS RGYAS KYI
BSTAN PA LA GUS PA TSAD MED PAS MCHOD NAS RDO RJE GDAN GYI
GANDHO LA DGU THOG RNAMS BAR SKABS SU TU RU KAS BSHIG PA LEGS
PAR BCOS SHING PHYOGS BZHI'I DGE 'DUN DANG RNAL 'BYOR BA RNAMS

@25B LA RGYA CHER MCHOD BSOD NAMS KYI MTHUS PHYI NANG KLA KLO'I
TSOGS THAMS CAD LA DBANG BSGYUR, KHYAD PAR TU RU KA RNAMS SHIN
TU SKRAG PAS BRAN G-YOG TU KHAS LEN CING JI LTA BA'I BKA' NOD
PAR GYUR TE, RGYAL PO 'DI NI RJE SA PAn GYI RNAM THAR DU SKU
DE'I PHYI

NAS RGYA GAR SHAR PHYOGS SU STOBS LDAN GYI RGYAL PO ZHIG TU
'KHRUNGS PAR GSUNGS PA DE YIN NAM SNYAM PA KHO BO'I RTOG PA'O,
,RGYAL PO 'DI GSHEGS NAS RE ZHIG TU RU KA RNAMS YUL SHAR PHYOGS
DANG DBUS LA DBANG BYED PA LAS BSTAN PA LA MCHOD

PA STOBS LDAN GYI RIGS MA BYUNG BA'I MUR, YUL AU RI BAR 'PHAGS
PA SPYAN RAS GZIGS 'GRUB PA'I RGYAL PO AAKA MA R'A DZA ZHES BYA
BA'I GDUNG BRGYUD BCU BA MU KUNDHA DE WO ZHES PAS SHAR DANG DBUS
KYI YUL PHAL CHER LA DBANG BSGYUR, DANG POR BRAM

ZE LA MOS KYANG BTZUN MO SANGS RGYAS LA DAD PAS BLO BSGYUR NAS
RGYAL BA'I BSTAN PA MCHOD CING RDO RJE GDAN DU MCHOD BA CUNG ZAD
BYAS LA, AOO dI BI SHA NYID DU GTZUG LAG KHANG DU MA BZHENGS,
'DI'I RIGS KYI BU BAR PA LA RGYAL PO DGA' BYED SA SKYONG

YANG 'KHRUNGS PAR 'DUG ,LHA MTHONG LOTZTSA BA BSHES GNYEN RNAM
RGYAL NAS AA TZARYA DHARMA WARTI'I NGAG 'GROS DRIS PA RGYAL PO
'DI STOD HOR GYI RGYAL PO dI LI P'A TSE'I MNGA' 'BANGS YIN BA
LTAR BYAS 'DUG KYANG YID BRTAN RUNG BA'I GTAM DU MI SNANG, DE

NAS RE ZHIG LON NAS BHANG GA LAR RGYAL PO PA LIM PA ZHES BYA BA
BYANG CHUB SEMS DPA' CHEN PO ZHIG BYUNG YANG DUS DBANG GIS SKYE
BO RNAMS KYI SNANG NGOR PHYI ROL PA'I SPYOD PA KHO NA'I TSUL
GYIS 'GRO BA RNAMS BDE BA LA BKOD PAR 'DUG ,DE NAS DA LTA'I

@26A *, ,BAR DU YUL MA GA DHA RA BUNDHARA SA HI LA SOGS PA
DANG, W'A RA nA SER PARWA NDRA SIDHA LA SOGS PA BYANG CHUB SEMS
DPA' MANG PO BYUNG KYANG TU RU KA KLA KLO RNAMS KYI LUNG NOD
DGOS PAS DBANG THANG HA CANG CHE BA MA BYUNG ZHING, CHOS LUGS

KYANG DUS KYI DBANG GIS 'GA' ZHIG MA GTOGS PHYI ROL PA'I LUGS
KHO NA LA SPYOD PA LTA BUR BYUNG SNAD, SNGAR BSHAD PA'I RGYAL PO
LA WANG? SE NA ZHES PA DE'I DUS NAS BZUNG GRONG KHYER HA STI NA
PU RI'I BDAG PO CHEN PO YANG KLA KLO TU RU KA'I P'A TSAS BYED

PA DE BYUNG ZHID, 'DI DAG GI NANG TSAN MA DU SHA ZHES PA ZHIG
KHRIMS DRANG POR SPYOD PAS SKYE BO RNAMS BDE BA LA 'GOD PA DANG,
NO RON DZI ZER BA ZHIG ZA HOR LA SOGS PA'I YUL GRU KUN TU DMAG
BYED PA'I GZU LUM CHEN PO ZHIG BYUNG LA, GZHAN YANG

'DI PA'I RIGS KUN DRANG PO BYED PA'I LUGS 'DZIN PA LTAR BYED
KYANG SANGS RGYAS KYI BSTAN PA LA SHIN TU MI MOS SHING, MU STEGS
BYED LA'ANG NAN TAR SDANG LA SPYIR MI DGE BA BCU'I LAM KHO NA
LAG LEN GYI MTHIL DU BYED PA DANG, YANG SGOS 'TSE BA CHOS

SU SMRA BAS SROG GCOD PA NI BYA BA THAMS CAD KYI YANG RTZER
'DZIN PAS SHIN TU MI BSRUN PA'I SKYE BO BSGRAL BA'I ZHING DU
GYUR PA SHA STAG GO ,DE LTA MOD KYI KHA BA CAN GYI LJONGS 'DIR
7DUS GSUM SANGS RGYAS THAMS CAD KYI NGO BO RIGS DANG DKYIL 'KHOR

RGYA MTSO'I MNGA' BDAG MTSAN BRJOD PAR DKA' BA RGYAL DBANG
THAMS CAD MKHYEN CING GZIGS PA CHEN PO BKA' DRIN MTSUNGS MED DE
NYID NAS BSIL LDAN GYI YUL 'DIS MTSON TSANGS DBANG DANG BCAS
PA'I SRID PA GSUM GYI GTZUG NA ZHABS KYI PADMO

@26B RNAM PAR BKOD CING, CHOS SRID GNYIS LDAN GYI BKA'I 'KHOR
LOS BSGYUR BA'I DUS DE TZAM NAS GDUG PA'I KLA KLO 'DI RNAMS NANG
'KHRUG GIS GUD DE, DE YANG YUL K'A BHE LA'AM K'A BHALA ZER BDE
LA KHAndARA ZHES KYANG 'BOD PA, DE'I RGYAL PO NI PA thAN

ZER BA'I KLA KLO BYE BRAG PA ZHIG STE, DE DANG tI LI P'A TSA
G-YUL 'KHRUGS SHING dI LI BA DAG 'PHAM NAS P'A TSA GNAS NAS
PHYUNG STE, YUL PRE YAG GAM YANGS PA CAN DU GZHAN GYI STOBS LA
BRTEN NAS SNYEMS CHUNG DUS 'DUG DGOS PA DANG, RANG GIS BSKOS

PA'I MKHAR RDZONG GI DPON RNAMS KYANG JI BZHIN BKA' LA MI SDOD
PAR SO SOR RGYAL POR RLOM PAS 'DUG PA SOGS LA SNYOMS CHUNG NGUR
GYUR LA, SNGON DU BSHAD PA'I MA NGU SHA'I DUS SU 'DZAM BU GLING
GI GLING PHRAN RNGA YAB GZHAN NAM PRI YANGK'A GLING ZHES

BYA BA LA 'PHAGS YUL BDAG AEN L'E CHI'AM PHE RENG KIR 'BOD CING
BOD KYI BSTAN BCOS DAG NA DOL BO ZHES BSHAD PA DE DAG GI YUL LA,
AENG GE REE CHI, HO LANDHEE SE, PA RA SI'I SI, BI KAndA, HUR
MUJU, SIRKO DHA nA, RUKA MA, PURABMA, SDER

GTOGS PA AU RU SU'I RGYAL KHAMS DANG BCAS PA YOD PA RNAMS KYI
GTZO BO AENG GE REE CHI ZHES PA DE'I TSOD DPON CHEN PO DAG NAS
SA PHYOGS SLONG BA LA, MA DU SHAS KYANG SHAR PHYOGS BHANG GA
LA'I KA LA KARTA ZHES PA'I YUL DU TSONG KHANG BYIN NAS DER DON

MTHUN GYI BYA BAS BDE BAR 'KHONG PA LA KLA KLO DAG NANG 'KHRUG
GIS GUNG DUS, BHANG GA LA'I YUL GRU SKYOD BAR RI LI NAS MNGAGS
PA'I DMAG DPON KA SAM LI KHANG NAS SKYOD TSED MA ZIN PAS DE DAG
GI CHOD DPON DANG, GTZO BI'I? RIGS RNAMS STONG

@27A *, ,DU LONGS PA GRING BKUMS PAS DE RNAMS KYI YUL NAS DMAG
DRANGS TE WA RENDRA DANG BHANG GA LA NAS BZUNGS, W'A RA nA SI'I
BAR DU MNGA' 'BANGS SU BSDUS NAS SKYONG PAR BYED DE, DA LTAR GYI
DUS DPAL RDO RJE GDAN GYI BDAG PO YANG

'DI RNAMS YIN NO, ,'DI DAG GI RTZA BA'I RGYAL PO RGYA MTSO'I
GLING PHRAN NA GNAS PA DE SKYA SENG GI BU'I BRGYUD YIN PAS
'PHAGS YUL BA NYID YIN TE, 'DI RNAMS NANG PA DANG MU STEGS BYED
DANG, KLA KLO SOGS KYI CHOS LUGS GANG LA'ANG MOS

PA BYED CING 'JIG RTEN LUGS KYI KHRIMS DRANG POR SPYOD PA ZHIG
YIN PAR SNANG, DA LTA 'PHAGS PA'I YUL NA CHE BA NI LHO PHYOGS
MAR tE'I RGYAL PO CHEN PO STE, 'DI'I CHAB 'BANGS SU KHYIM 'BUM
PHRAG MANG POR DBANG BA'I RGYAL CHEN YANG BRGYAR NYE BA

YOD PAR 'DUG ,'DI'I RTZA BA ZA HOR GYI GDUNG BRGYUD YIN KYANG
DUS KYI DBANG GIS NYAG PHRA BAS PHA'I RIGS KYI GNAG GI GNYEN
MTSAMS BRAM ZE CHEN PO M'A THOR ZHES BYA BAS RGYAL SRID BSKYANGS
TE RGYAL BA'I BSTAN PA LHAG PAR MCHOD CING, MU

STEGS BYED DAG LA YANG BSNYEN BKUR, YAN LAG BZHI'I DPUNG TSAD
MED PA DANG, RIG SNGAGS KYI STOBS CHEN POS KLA KLO STAG GZIG TU
RU KA'I RIGS DANG PHE RENG KI LA SOGS PA RNAMS SHIN TU SKRAG PAR
BYED KYANG BTZUN MO NGAN BA ZHIG LA

BRTEN NAS GUM STE, DA LTA DE'I RIGS KYI BU MO ZHIG GI BU, MOO
DH'A DZI GHO SA LA ZHES PAS RGYAL SRID SKYONG ZHING SANGS RGYAS
PA DANG MU STEGS BYED GNYIS KA MCHOD GNAS SU 'DZIN CING LHAG PAR
SANGS RGYAS PA LA MCHOD, KLA KLO RNAMS LA GTUM

@27B PER SPYOD PA'I RANG BZHIN CAN NO, ,YUL MA GA DHA'I CHA LA
NI DA LTA'I GNAS SKABS SU PHE RED KI RNAMS NAS BSKOS PA'I DMAG
DPON DAG LAS RGYAL PO'I NGO THON RIGS MED LA, W'A RA nA SER
RDZOGS PA'I SANGS RGYAS 'KHOR BA 'JIG NAS DA BAR GDUD RABS

MA CHAD PA'I RGYAL SRID SPYI BO NAS DBANG BSKUR BA'I TZE TE SING
HA ZHES PAS MNGA' MDZAD KYANG KLA KLO TU RU KA DANG PHE RENG KI
GNYIS KA LA NGO 'DZIN BYED DGOS PAS DBANG THANG MI CHE MOD,
RGYAL BSTAN RIN PO CHE GTZO BOR KHUR BA DANG KLA KLO DANG GLING
PHRAN BA DAG NAS

KYANG MGRON PO DANG BU THU BO'I GO SA BYIN TE 'BANGS SU MI BKOL
BAR BSTI STANGS LEGS PAR BYED PAS BSOD NAMS KYI GZI BYIN YANG MI
DMAN SNANG NGO, ,GONG DU BSHAD PA'I YUL DANG RGYAL PO'I RABS DE
DAG DANG DA LTAR GYI BYUNG BA RNAMS NI RAGS PA ZHIG BRJOD

PA STE; ZHIB MOR NI SU ZHIG GIS BRJOD PAR NUS, 'ON KYANG GTAM
GYI RNAM PA DE TZAM GYIS KYANG NGO MTSAR PA'I DON MAD DU GSAL
BAR BYED DO, ,GSUM PA NI, 'PHAGS PA'I YUL 'DI NYID DU SNGON
BSKAL PA GRANGS MED PA ZHIG TU YANG RGYAL BO TSAD MED PA DAG

BYON NAS DAM PA'I CHOS KYI SGRON MES GDUL BYA RNAMS KYI BLO MIG
GI MUN PA SEL BAR MDZAD PA YIN TE, DPAL W'A RA nA SE'I YUL KHO
NAR YANG BDAG CAG GI STON PA SH'AKYA'I RGYAL POS SANGS RGYAS BYE
BA PHRAG KHRIG BSNYEN BKUR BAR GSUNGS PA'I PHYIR,

DE LTA MOD KYI RE ZHIG BSKAL PA BZANG PO 'DI LA JI LTAR BYUNG BA
NI RDZOGS PA'I SANGS RGYAS RNAM GZIGS NAS 'OD SRUNG GI BAR THAMS
CAD MA GA DHA RDO RJE GDAN GYI GNAS 'DI KHO NAR MCHOG GI SPRUL
PA'I SKUR SANGS RGYAS PA'I TSUL BSTAN NAS GNAS DE

@28A *, ,NYID DANG BYA RGOD PHUNG PO'I RI DANG, RGYAL PO'I KHAB
LA SOGS PA'I GRONG KHYER CHEN PO RNAMS SU CHOS KYI 'KHOR LO
MTHA' YAS PA BSKOR NAS GDUL BYA RIGS CAN GSUM PO MTHA' YAS PA
SMIN GROL GYI LAM LA 'GOD PAR MDZAD

LA; KHYAD PAR RNAM 'DREN BZHI BA SH'AKYA'I RGYAL POS GRONG KHYER
CHEN PO SER SKYAR SKU BLTAMS NAS RE ZHIG GZHON NU'I ROL PAS
BZHUGS TE, MTHAR NGES PAR 'BYUNG BAS KHAB NAS BYUNG BA'I BKOD
PAS CHU KLUNG NEE RANYDZA nA'I 'GRAM DU DKA' BA LO DRUG

TU SPYAD PA LA SOGS PA'I TSUL GYIS GDUL BAR BYA BA'I SKYE BO
MANG PO BYANG CHUB KYI LAM LA SMIN PAR MDZAD RJES MTHAR RDO RJE
GDAN GYI SPO LA BZHUGS NAS BDUD KYI SDE THAMS CAD RMEG MED PAR
BCOMS TE, SKU BZHI YE SHES LNGA'I BDAG NYID CHEN

POR MNGON PAR RDZOGS PAR SANGS RGYAS PA'I TSUL BSTAN, DE NAS
DANG PO W'A RA nA SER BKA' DANG PO BDEN BZHI'I CHOS 'KHOR BSKOR
BAS LNGA SDE BZANG PO DANG LHA BRGYAD KHRI BYANG CHUB TU GROL
BAR MDZAD, DE NAS BYA RGOD PHUNG PO'I RIR GDUL BYA THEG CHEN

THUN MONG BA RNAMS LA SHES RAB KYI PHA ROL TU PHYIN PA RGYAS
'BRING BSDUS GSUM LA SOGS PA BAR PA MTSAN NYID MED PA'I CHOS KYI
'KHOR LO BSKOR ZHING, SKABS DE NYID DU THUN MONG MA YIN PA'I
GDUL BYA SHAMBHA LA'I YUL GYI MI BDAG PHYAG NA RDO

RJE'I RNAM SPRUL ZLA BA BZANG PO DANG, 'KHOR YUL CHEN PO DGU BCU
RTZA DRUG GI RGYAL PO RNAMS DANG, LAG NA RDO RJE LA SOGS PA
GSANG BA 'DZIN PA RNAMS DANG, RO LANGS MA LA SOGS PA RIG PA
'DZIN PA PHYOGS BCU'I ZHING GI RDUL SNYED LA SNGAR SMOS

@28B PA'I DHA NA SHR'I'I GLING DU DPAL LDAN 'BRAS SPUNGS KYI
MCHOD RTEN ZHES PA SNGON SANGS RGYAS 'OD SRUNG GI DUS SU DGRA
BCOM PA LNGA BRGYAS 'BRAS SO BA'I CHAR PHAB PAS RGYU BYAS, KHYAB
'JUG LA SOGS PA'I LHA CHEN PO RNAMS NAS BZHENGS PAR GRAGS PA
PHYI BRAG

RI MCHOD RTEN GYI RNAM PA CAN LTA BU LA BEE d'URYA'I RANG BZHIN
GYI BUM PA LNGA BRGYA'I LTE BA CAN KHYAMS KA BA NYER BRGYAD DANG
BCAS PA'I STENG DU DPAL LDAN RGYU SKAR GYI DKYIL 'KHOR CHEN PO
DANG, 'OG TU CHOS DBYINGS GSUNG GI DBANG PHYUG GI DKYIL 'KHOR
SPRUL

NAS DPAL DUS KYI 'KHOR LO'I RTZI BA'I RGYUD KYI RGYAL PO CHEN
POS GTZO MDZAD RGYUD THAMS CAD GSUNGS, YUL YANGS PA CAN LA SOGS
NGES PA MED PA DU MAR MDO SDE DGONGS PA NGES 'GREL SOGS BKA'
MTHA' MA LEGS PAR RNAM PAR PHYE BA'I CHOS KYI

'KHOR LO BSKOR TE, DE RNAMS GTZOR SMOS TZAM STE MDOR NA MTHA'
YAS PA'I RGYUD SDE BZHI DANG, MDO SDE DANG, 'DUL BA DANG, MA MO
DANG, MNGON PA LA SOGS PA'I TSAD DE BZHIN GSHEGS PA RNAMS KYIS
KYANG GZUNG DU MED PA LTA BU DAG BSKOR TE

MTHAR 'OD SRUNG CHEN PO LA BSTAN PA GTAD, DES BKA' RNAMS YANG
DAG PAR BSDUS NAS 'PHAGS PA KUN DGA' BO LA GTAD, DES NYI MA GUNG
PA RAB TU BYUNG ZHING SHA NA'I GOS CAN LA BSTAN PA GTAD, DES
'PHAGS PE NYAS SBAL LA GTAD, DES BDUD

DBANG BSGYUR DAM LA BZHAG CING 'PHRIN LAS TSAD MED PAS BSTAN PA
BSKYANGS NAS 'PHAGS PA NAG PO LA GTAD, NGES DHI DHI KA LA GTAD,
DES LEGS MTHOD LA GTAD, DES BSTAN PA RGYA CHER SPEL NAS DE DAG
LAS BRGYUD PA'I DGRA BCOM PA BLA MA

@29A *, ,DANG; GRAGS PA DANG, RTZIBS LOGS DANG, SPU CHEN PHO
DANG, CHOS KYI TSONG DBON LA SOGS PA DANG, BRAM ZE CHEN PO DPAL
SA RA HA DANG, DPAL MGON 'PHAGS PA KLU SGRUB YAB SRAS LNGA DANG,
'PHAGS PA THOGS MED SKU MCHED DANG, YON

TAN 'OD, SH'AKYA 'OD, DUL BA'I LHA LA SOGS PA DANG, GRUB PA'I
SLOB DPON CHEN PO SH'A WA RI DANG, MEE TRI PA DANG, LO HI PA
DANG, D'A RI KA PA DANG, dEm KI PA DANG, RDO RJE DRIL BU PA
DANG, RUS SPAL ZHABS DANG, DZ'A LAN DHA RA PA DANG, NAG

PO SPYOD PA DANG, GU HYA PA'AM, GSANG BA PA DANG, RNAM RGYAL
ZHABS DANG, dOm BI PA DANG, TEE LO PA DANG, N'A RO TA PA DANG,
'JAM DPAL BSHES GNYEN DANG, SANGS RGYAS YE SHES ZHABS DANG, SRAS
KYI THU BO SLOB DPON CHEN PO PADMA 'BYUNG

GNAS LA SOGS SLOB BRGYUD MKHAS GRUB KYI PAndI TA BGRANG BAR MI
CHOD PA DANG, LNGA BRGYA PA RNAMS KYI GTZUG GI NOR BU JO BO RJE
LHA GCIG D'I PAm K'A RA SHR'I DZNY'A NA, PAndI TA SA'I SNYING
PO, RIG PA'I KHU BYUG CHE CHUNG, SLOB DPON GROL SDE, RNAM

GROL SDE, SENG BZANG, KU SA LI CHE CHUNG, GSER GLING PA, PHYOGS
KYI GLANG PO, CHOS KYI GRAGS PA, AA BHY'A K'A RA, SH'AKYA SHR'I,
BHU MI SHR'I, BUDDHA SHR'I, DUS ZHABS PA CHE CHUNG, NGAG GI
DBANG PHYUG GRAGS PA, SPRIN GYI SHUGS CAN, SU

MA TI K'IRTI, BH'A WA BHA DRA SOGS MTHA' YAS PA DANG, DUS PHYIS
NYID DU NAGS KYI RIN CHEN, R'A HU LA SHR'I BHA DRA, MI'I NYI MA
SOGS PAndA TI MANG PO DANG, MA TSANDRI N'A THA, AO KARN'A THA,
DGA' BYED SA SKYONG, AA SI TA GHAnA, YE SHES BSHES GNYEN

@29B ZHIB SBAS PA, BUDDHA GUPTA N'A THA, GANG BA'I RDO RJE SOGS
GRUB BRNYES GRANGS LAS 'DAS PA DAG BYON TE, SO SO'I LUNG DANG
RTOGS PA'I BLO GROS MTHA' YAS PAS RGYAL BA'I BSTAN PA MTHA' DAG
GI GRANGS NGES KYI DON YANG DAG PAR PHYE STE GTAN LA PHAB NAS

GRUB PA'I MTHA' SMRA BA CHEN PO BZHI PHYE STE, DE YANG BYE BRAG
TU SMRA BA, MDO SDE PA, SEMS TZAM PA, DBU MA PA, ZHES BYA LA,
BYE BRAG TU SMRA BA LA NANG GSES KYI DBYE BA RTZA BA'I SDE PA
BZHI DANG DE LAS GYES PA'I KHYAD PAR GYI SDE PA BCO BRGYAD DU
GYUR PA STE,

RTZA BA'I SDE PA BZHI'I MKHAN PO RGYAL RIGS CHEN PO SRAS SGRA
GCAN 'DZIN GYI RJES SU 'BRANG ZHING SO SO THAR PA'I MDO SAm KRi
TA'I SKAD DU 'DON PA SNAM SBYAR GYI SNAM PHRAN NYER LNGA NAS DGU
PA'I BAR DANG, GRA RTAGS AUTPA LA, PADMA, RIN PO CHE, SHING LO

STE BZHI 'TSANG BA, GZHI THAMS CAD YOD PAR SMRA BA DANG, MKHAN
PO BRAM ZE'I RIGS 'OD SRUNG CHEN PO'I RJES SU 'BRANG ZHING MDO
ZUR CHAG GI SKAD DU 'DON PA SNAM PHRAN NYER GSUM PA NAS BDUN
PA'I BAR CAN, GRA RTAGS DUNG 'CHANG BA DGE 'DUN PHAL

CHEN PA DANG MKHAN PO DMANGS RIGS NYE BA 'KHOR GYI RJES SU
'BRANG LA, MDO SHA ZA'I SKAD DU 'DON ZHING SNAM PHRAN NYER GCIG
PA NAS LNGA PA YAN CAN GRA RTAGS ME TOG SO RTZA KI 'CHANG ABA
MANG POS BKUR BA DANG, MKHAN PO RJE RIGS LAS RAB TU BYUNG BA KA

TY'A YA NA, MDO 'PHRAL SKAD DU 'DON CING, SNAM PHRAN SNGA MA
BZHIN LA GRA RTAGS 'KHOR LO 'DEBS PA GNAS BRTAN PA'I SDE STE
BZHI'O, ,DE DAG LAS GYES TSUL NI RTOG GE 'BAR BA LAS BSHAD TSUL
GSUM DANG, SLOB DPON DUL BA LHAS MDZAD PA'I

@30A *, ,TSUL SOGS MI 'DRA BA YOD LA, RTOG GE 'BAR BA LAS BSHAD
TSUL DANG PO NI GNAS BRTAN PAS 'DOD TSUL DANG, GNYIS PA NI DGE
'DUN PHAL CHEN PA'I 'DOD PA DANG, GSUM PA NI MANG POS BKUR BA'I
SDE PA'I 'DOD TSUL YIN

CING; SLOB DPON DUL BA LHAS, SHAR DANG NUB DANG GANGS RI DANG,
,'JIG RTEN 'DAS PAR SMRA BA DANG, ,RTAG PAR SMRA BA'I SDE PA
RNAMS, ,LDA TSAN DGE 'DUN PHAL CHEN PA, ,GZHI KUN PA DANG 'OD
SRUNG SDE, ,SA SRUNG SDE DANG CHOS SRUNG SDE, ,MANG THOS GOS

DMAR SLOB MA DANG, ,RNAM PAR PHYE STE SMRA BA'I SDE, ,THAMS CAD
YOD PAR SMRA BA YIN, ,RGYAL BYED TSAL GNAS 'JIGS BYED GNAS,
,GTZUG LAG KHANG CHEN GNAS BRTAN BA, ,SA SGROG RI DANG SRUNG BA
PA, ,SMA MA PHU PA'I SDE RNAMS NI, ,KUN GYIS BKUR

BA RNAM PA GSUM, ,YUL DON SLOB DPON BYE BRAG GIS, ,THA DAD RNAM
PA BCO BRGYAD 'GYUR, ZHES GSUNGS TE, 'DI RNAMS ZHIB MOR PHYE NA
HA CANG MANG BAR 'GYUR BAS SHES PAR 'DOD PA DAG GIS RTOG GA 'BAR
BA SOGS 'PHAGS YUL GYI GZHUNG

CHEN PO RNAMS DANG, RGYAL BA GNYIS PA YAB SRAS KYI GSUNG RAB
RNAMS DANG SNYIGS DUS BSTAN PA'I SGRON ME RJE LCANG SKYA ROL
PA'I RDO RJES MDZAD PA'I GRUB MTHA'I RNAM GZHAG SOGS SU BLTA BAR
BYA ZHING RJE T'A RA N'A THAS BYE BRAG TU SMRA BA'I SDE PA

'GA' ZHIG NUB PAR BSHAD MOD, DA LTA 'PHAGS YUL DBUS DANG KHYAD
PAR LHO PHYOGS DANG ZANGS GLING DANG, NA'I GLING DANG, SING GA
LA'I GLING SOGS NA SO SO'I DBYE BZHI BA MOR YOD PAR SNANG NGO,
,MDO SDE PA LA LUD DANG RIGS PA'I RJES SU

@30B 'DRANG BA GNYIS, SEMS TZAM PA LA RNAM BDEN RDZUN GNYIS
DANG LUNG DANG MDO SDE'I RJES SU 'BRANG BA DANG DRI BCAS RNAM
RDZUN DANG DRI MED RNAM RDZUN, SNA TSOGS GNYIS MED PA, SGO NGA
PHYED TSAL PA, GZUNG 'DZIN GRANGS MNYAM PA ZHES BYA BA DAG DANG,
DBU

MA PA LA THAL RANG GNYIS SOGS KYI DBYE BA BYUNG STE, DE DAG GI
GNANG RNAMS LUNG RIGS DRI MA MED PAS GTAN LA PHAB NAS DE BZHIN
GSHAGS PA'I DGONGS PA GDUL BYA'I RGYUD LA GSAL BAR MDZAD CING,
TSUL DE LAS BSHAD PA'I LAM GYI BGROD

TSUL SBYI'I KHOG NI, DANG POR BYANG CHUB GSUM PO GANG YANG RUNG
BA LA BLO KHA PHYOGS PA'I BSHES GNYEN DAM PA LAS MAN DAG BLANGS
NAS YANG DAG PAR BSGOMS TE, TSOGS KYI LAM DANG, SBYOR BA'I LAM
DANG, MTHONG BA'I LAM DANG, BSGOM PA'I

LAM DANG BYANG CHUB BAR CHAD MED PA'I LAM DANG, RNAM PAR GROL
BA'I LAM RNAMS DANG, THEG CHEN GYI SKABS SU LA MA LNGA PO DE
DANG 'GROGS PA'I SA DANG PO RAB TU DGA' BA, GNYIS PA 'OD 'PHRO
BA, GSUM PA 'OD BYED PA, BZHI PA DRI MA MED PA,

LNGA PA SBYANGS DKA' BA, DRUG PA MNGON DU GYUR PA, BDUN PA RING
DU SONG BA, BRGYAD PA MI G-YO BA, DGU PA LEGS PA'I BLO GROS,
BCU PA CHOS KYI SPRIN LA SOGS PA RNAMS KYIS BGROD NAS THAR PA
DANG THAMS CAD MKHYEN PA'I LAM MNGON DU BYED PA DANG,

DE YANG LAM GYI NGO BO RNAMS THABS SBYIN SOGS PHA ROL TU PHYIN
PA LNGA BSDU BA BZHI DANG BCAS PA DANG, SHES RAB LHAG MTHONG GI
GZHI SHES RAB STONG PA NYID THABS SHES ZUNG DU 'JUG PA NYID DAM,
YANG NA DON DAM BYANG CHUB KYI SEMS DANG, KUN

@31A *, ,RDZOB BYANG CHUB KYI SEMS ZUNG DU 'JUG PA DAG BGROD
BYAR BSDUS NAS STON CING, DE LA THEG PA CHEN PO ZLA MED PA
SNGAGS KYI MYUR LAM BSNAN NA BYA BA'I RGYUD, SPYOD PA'I RGYUD,
RNAL 'BYOR RGYUD RNAMS KYIS SGRUB PO RANG GI TSE BSKAL PA 'BUM
PHRAG

MANG POR GNAS PA'I RIG 'DZIN BSGRUBS NAS, SKYE BA GZHAN DAG GIS
BAR MCHOD PAR TSE GCIG LAS LAM GYI BGROD PA RDZOGS PAR BYED PA
DANG, RAL GRI LA SOGS PA'I RIG 'DZIN LA BRTEN NAS THA MAL PA'I
LUS 'DI KHO NAS BDE BA CAN LA SOGS

PA'I ZHING KHAMS SU BGROD NAS MGON PO 'OD DPAG MED SOGS LA DNGOS
SU GDAMS NGAG NYAN PAR BYED PA SOGS KYI SGO NAS MYUR DU TSOGS
GNYIS RDZOGS PA DANG, KHYAD PAR RNAL 'BYOR BLA NA MED PA'I RGYUD
SDE MTHA' DAG GNYIS MED KYI RGYUD DU BYAS NAS

DE LA THABS SHES KYI DBYE BAS PHA RGYUD MA RGYUD GNYIS SU PHYE
STE, NYAMS SU BLANGS PA'I LAM LAS NI SNYIGS DUS KYI TSE THUNG
'DI NYID LA KUN RTOG G-YO BA'I RLUNG SNGER GTOGS DANG BCAS PA
SGRA GCAN GYI LAM DU 'GAGS PAS ZUNG 'JUG RDO RJE 'CHANG GI GO
'PHANG

DKA' BA MED PAR LAG MTHIL DU SON PAR BYAS NAS NAM MKHA' JI SRID
KYI BAR DU 'GRO BA'I RE BA SKONG PAR BYED PA RNAMS MKHAS GRUB
KYI SKYES BU DE DAG GIS GTAN LA PHAB NAS RANG NYID KYANG LAM DE
LAS GSHEGS SHING GZHAN DAG LA YANG RGYA CHER 'DOMS

PAR MDZAD DE, DE DAG LAS PAndI TA RIGS PA SMRA BA GTZO BOR MDZAD
PA 'GA' ZHIG MA GTOGS, GRUB PA'I SKYES BU MTHA' DAG GDUL BYA LA
'DOMS PA'I TSE BSAM PA DANG MTHUN PAR GSUNG GI GNANG BA JI LTAR
STZOL YANG, RANG NYID KYIS

@31B NYAMS SU BZHES PA'I TSE 'PHAGS PA KLU SGRUB KYI LUGS JI
LTA BA BZHIN MDO SNGAGS GANG GI SKABS SU YANG NYAMS SU BZHES PAR
GDA' STE, DE LTAR MIN NA DPAL LDAN ZLA BAS, SLOB DPON KLU SKUB
ZHABS KYI LAM LAS NI, ,PHYI ROL GYUR LA ZHI BA'I

THABS MED DE, ,DE DAG KUN RDZOB DE NYID BDEN LAS NYAMS, ,DE LAS
NYAMS PAS THAR PA 'GRUB YOD MIN, ZHES GSUNGS PA LTAR THAR PA
DANG THAMS CAD MKHYEN PA 'GRUB PA'I GEGS KYI RTZA BA BDAG TU
'DZIN PA CUNG ZAD KYANG SUN DBYUNG MI NUS PA'I

PHYIR RO, ,DA LTA BOD DU GZHAN STONG CHEN POR GRAGS PA'I GRUB
MTHA' NI 'PHAGS PA'I YUL SOGS SUM BYUNG ZHING G-YU MO MI BSKYOD
RDO RJES BSGOMS PA'I NYAMS MYONG LA BRTEN NAS BSHAD PA LA CHOS
KYI RJE DOL PO SHES RAB RGYAL MTSAN SOGS

KYIS GSAL BAR MDZAD PA YIN LA, SGROL MA RNAL 'BYOR MA'I RGYUD
DANG DO HA CHEN PO 'GA' ZHIG GI TSIG LA GZHAN STONG STON BYED DU
BOD 'GA' ZHIG NAS BTAGS PA YOD KYANG MA YIN TE, DPAL MAR ME
MDZAD KYI RGYAS 'GREL CHEN PO DANG DO HA DE DAG RANG

GI DGONGS PA LA BRTAGS PAS SHES PAR NUS PA'I PHYIR RO, ,YUL DER
RTAG CHAD SMRA BA'I PHYI ROL PA'AM MU STEGS BYAD JI LTAR BYUNG
BA YANG RTAG PAR SMRA BA DBANG PHYUG PA, KHYAB 'JUG PA, TSANGS
PA PA, SER SKYA PA, PHUR BU PA, RIG BYED PA, BYE BRAG

PA; GCER BU PA, GRANGS CAN PA RNAMS DANG, CHAD PAR SMRA BA,
RGYANG 'PHEN PA LA RTOG GE PA DANG BSAM GTAN PA GNYIS SU YOD DO,
,'DI DAG GI GRUB PA'I MTHA' SOGS 'DIR MI 'CHAD CING, DE DAG GI
SDE TSAN SO SOR GYES PA LTA BUS RTOG GE 'BAR

@32A *, ,BA LAS GSUNGS PA'I LTA BA NGAN PA BRGYA RTZA BCU DANG,
MDO LAS GSUNGS PA'I YA MTSAN CAN GYI LTA BA DGU BCU RTZA DRUG
SOGS YOD LA, 'DI RNAMS KYI BSTAN BCOS NI TSE LO DPAG MED KYI DUS
SU DRANG SRONG MCHOD 'OS DANG BRAM ZE

SER SKYA SOGS KYIS THOG MAR BYAS PA LAS MCHED NAS RIM GYIS CHA
SNA TSOGS SU BYE PA STE TSUL RGYAS PAR BSHAD DU GAL LANGS, 'DI
RNAMS DANG SNGON GYI DUS SU NANG PA RNAMS YANG DANG YANG DU
RTZOD PA DANG BSTAN PA RGYAL DU 'JUG PA SOGS MANG

DU YOD KYANG, SNGAR BSHAD PA RGYAL PO LA WAm SENA'I DUS SU TU RU
KA'I DMAG BYUNG STE, DPAL RDO RJE GDAN GYI BYANG CHUB CHEN PO'I
LHA KHANG GI MCHOD PA'I NOR BU SOGS KHYER ZHING GANDHO LA CHEN
PO BSHIG PA SOGS DANG DGE TSUL SLONG MANG DU BSAD PA'I

TSE; KUN TU RGYU'I STON PA CHEN PO DAG GIS RANG GI 'KHOR GCER BU
PA SA YA PHRAG MANG PO BSDUS TE, DGE SBYONG GOO TAM NI SNGON GYI
DUS RING MO NAS BDAG CAG LA PHAN PAR DGONGS PA ZHIG NA TU RU KA
'DI RNAMS KYIS SKU GZUGS KYI YO BYAD 'JOMS PA

DANG; RJES SU 'JUG PA'I DAG SBYONG SROG DANG 'BRAL BA 'DI NAN
TAR NA MI 'TSAMS PAS BDAG CAG GIS DMAG BYA'O, ZHES BYAS NAS GCER
BU BA'I DBUNG CHEN POS TU RU KA'I RJES SU BSNYEGS TE, RGYAL PO
ZLA BA'I DPA' BO MANG PO ZHIG BSAD, MCHOD

PA'I NOR BU DANG YO BYAD KHYER BA RNAMS PHYIR PHOGS NAS LHA
KHANG RNAMS SU BSKYAL, DGE SLONG BRTZON DU KHYER PA RNAMS KYANG
PHROGS NAS BDE BAR BTANG BAS DE TSUN CHAD NAS PHYI NANG GNYIS
PHAN TSUN CHOS LUGS MA 'DRES PAR SKYONG BA LAS RTZOD PA BYED

@32B PA SOGS MED CING, KUN TU RGYU 'DI RNAMS KYI KHROD NA NANG
PA'I SNGAGS RGYUD LA NYAMS LEN BYED PA'ANG 'GA' ZHIG BYUNG BAR
GDA', DA LTA YANG RDO RJE GDAN GYI GNAS 'DZIN PA DANG 7 BYANG
CHUB CHEN PO'I MCHOD PA SOGS KUN TU RGYU RNAMS NAS BYAD DE, TSUL

'DI NI STON PA THUGS RJE CAN GYIS KHAB NAS BYUNG STE THOG MAR
RANGS BYED KYI BU LHAG SPYOD DANG, SGYU RTZAL SHES KYI BU RING
'PHUR SOGS KYI SAR PHEBS NAS BKA'I GNANG BA STZAL BA DANG, MNGON
PAR RDZOGS PAR SANGS RGYAS NAS YUL W'A RA nA SER CHOS

'KHOR THOG MA BSKOR PA'I SLAD DU GSHEGS PA'I TSE LAM DU KUN TU
RGYU NYE 'GRO DANG YUN RING MOR GSUNG GI GLENG MOS BAG PHEBS PAR
MDZAD PA'I BYIN RLABS KYI SGYU 'PHRUL YIN PAR SNANG, SPYIR DA
LTA 'PHAGS YUL NA SANGS RGYAS PA RNAMS LA BUDDHA

MARGA'AM, DZA YA DHA RA'AM DE ZUR CHAG TU DZHE NA DHA RA ZHES 'O
BAD CING, PHYI ROL PA RNAMS SHE WO MRGA'AM SHE WO MA RAG CES
'BOD, KLA KLO RNAMS LA MU SAL MAN ZHES 'BOD DE KHA BCAN 'DIR KLA
KLO DANG MU STEGS BYED GCIG PAR 'DOD MI MKHAS

BLUN MANG PO 'DUG MOD, DE NI DUS KYI 'KHOR LO NAS SHIN TU THA
DAD DU GSUNGS PA LTAR GTAN NAS MI GCIG STE, PHYI ROL PA NI THAR
PA KHAS LEN CING BDE 'GROR 'GRO BA'I NUS PA CAN MANG LA, KLA KLO
DAG LA, MO GOL, PAthAn, SIKA ,S'AHI,

ZHES PA'I SDE TSAN CHEN PO BZHI YOD PA THAMS CAD LHA MA YIN GYI
GDON CHEN MI LA BHI KHI LI'AM, BHI SA MIL ZHES PA SKYABS GNAS
MTHAR THUG TU 'DOD CING, BDAG CAG GI STON PA LA SHES BSTAN ZHES
MTSAN DU GSOL TE MI MTHUN PHYOGS THAMS

@33A *, ,CAD KYI RTZA BAR KHAS LEN, DBANG PO'I BAGS PA BREGS PA
SOGS BRTUL ZHUGS NGAN PA LHUR LEN CING, 'TSE BA CHOS SU SMRA BAS
NGES PAR DMYAL BA CHEN POR 'GRO BA STE, RGYA GAR DU NANG PA
RNAMS LTA ZHOG PHYI ROL BA DAG KYANG 'DI RNAMS

KYI LAG NAS BYUNG BA'I KHA ZAS TSAN CHOD KYANG MI BZA' BA LA NAN
TAN BYED DO, ,YUL CHEN PO 'DIR LONGS SPYOD KYI KHYAD PAR RNAM
THOS KYI BU LA 'GRAN BZOD PA DANG YAN LAG BZHI'I DBUNG BYE BA
PHRAG MANG POS GANG BA DANG, RIG PA'I GNAS BCO BRGYAD LAS

BYUNG BA'I SGYU RTZAL GYI RTZED MO DANG, DGRA THABS KYI LAS
MTHA' YAS PA NGO MTSAR CAN DAG YOD MOD BOD YUL 'DIR DGOS TSOGS
MI SNANG BAS RGYU MTSAN RNAMS MA BRIS SO, ,'DIR KHA CIG CI KHYOD
DPAL SHAMBHA LA'I YUL DU BGROD PA SOGS 'CHAD BAR

KHAS BLANGS NAS 'PHAGS YUL GYI RNAM GZHAG 'CHANG PA LA YENGS PA
'DI RGYAL PO SHAR DANG MDOS RDZOD NUB KYI DPE MA YIN NAM, GZHAN
YANG RGYAL PO LA SOGS PA'I GTAM 'DI NI RAB TU BYUNG BA'I GTAM DU
BYA YANG RUNG BA YIN NAM ZHE NA, NGES

PAR BDEN PA LTA BU ZHIG YOD SHAS CHE YANG SHAMBHA LA'I YUL GYI
CHOS RNAMS KYANG DANG PO GNAS 'DI NAS DAR BA DANG, DUS GSUM GYI
SANGS RGYAS MANG PO DANG KHYAD PAR BSKRAL BZANG 'DI'I RNAM 'DREN
MTHA' DAG SA PHYOGS 'DIR 'TSAD RGYA BA'I

PHYIR DANG, SHAMBHA LA NYID KYANG SKAD DANG CHA LUGS RIGS RUS
SOGS DU MAS YUL 'DI'I SDER GTOGS PA'I PHYIR DANG, RANG CAG RNAMS
LA DE BZHIN GSHEGS PA'I BSTAN PA RIN PO CHE'I BKA' DRIN SA
PHYOGS 'DI LAS BYUNG BA YIN MOD,,

@33B DA LTAR GYI DUS SU NI SA PHYOGS 'DIR GRUB PA'I GNAS CHEN
PO 'DI'I KHYAD PAR PHRA MO TZAM YANG MI SHES SHING, GSHA'I RNAL
'BYOR PA BSOD NAMS RAB RGYAS ZHES BYA BA LA SOGS PA'I SKYES BU
GLEN PA 'GAS MGO BO THOM GYIN PHYIN NAS BYANG CHUB CHEN

PO GANG NA BZHUGS PA'ANG MA SHES, GRONG KHYER PA tAn DANG MA GA
DHA YANG NOR, SHIN TU RDZUN TSIG GI YI GE 'DRI BA LA ZHUGS PA
DAG GIS CAL SGROG LAS DA CHA 'PHAGS YUL NA SANGS RGYAS KYI BSTAN
PA MING TZAM YANG MED PAR 'DZIN PA'I LOG RTOG

DAG BSAL BA'I PHYIR DANG, BOD 'DIR BLUN SGOM GYI BLA MA RE'I
RNAM THAR 'DRI BA'I TSE ZHING SA CHUD DU PHYAR BA'I RGYA LTA BU
DAG LA SPYOD PA'I SA PHYOGS LA'ANG LONGS SPYOD KYI KHYAD PAR SUM
RTZEN LA CO 'DRI ZHING, ZHES SOGS RAB BTAGS KYI GTAM MANG PO
'DRI,

BAR BYED NA, DUS GSUM GYI RGYAL BA DANG GRUB PA'I SKYES BU SA
CHEN PO'I RDUL SNYED BYON PA'I GNAS 'DI'I RANG BZHIN BRJOD PA LA
NYES PA MED PA'I PHYIR ZHIB TU BSHAD PA YIN NO, ,'O NA DA LTA
PHYOGS DER RGYAL BA'I BSTAN PA JI LTA BU YOD CE NA, YUL

DBUS NA GADHA SOGS SU DGE SLONG DANG RNAL 'BYOR PA RIG SNGAGS
SPYOD CING 'GRUB PA DANG, SDOM PA LA GCES SPRAS SU BYED PA NYUNG
SHAS RE DANG, SHAR PHYOGS BHANG GA LA'I YUL DU DE LAS CUNG MANG
BA DANG, DE LAS KYANG SHAR PHYOGS KYI KO KI RGYAL

KHAMS NA SHIN TU MANG ZHING, LHO DANG NUB KYI BI DY'I N'A GAR
DANG KUNGKU NA DANG, MA LYAR YA DANG, KA LING KA DANG, MA RU,
M'I WAR, TZITA WAR, SI HU WA, AA BHU, SOO RAshtA, GU DZI RA THA,
'BIGS BYED KYI RI'I KHONGS BHAm DVA WA SOGS NA RAB TU

@34A *, ,MANG PO DANG, SING+GA LA, NA'I GLING, ZANGS GLING,
GSER GLING, DHAN SHR'I, SA YI GU SOGS NA PHAL CHER THEG DMAN
PA'I DGE SLONG SHIN TU MANG STE, SING+GA LA DANG, DHA NA SHR'I
,SA YI GU RNAMS NA THEG CHEN PA YANG PHRAN TSEGS RE

MCHIS SO, ,GNYIS PA, YUL GYI MCHOG SHAMBHA LA NYID BSHAD PA LA,
BGROD PA'I LAM BSHAD, YUL GYI GNAS TSUL BSHAD, RGYAL PO DANG DAM
PA'I CHOS JI LTAR GNAS PA BSHAD PA'O, ,DANG PO NI, YUL 'DIR LUS
'DIR NYID KYIS BGROD PAR

'DOD NA NI RIG SNGAGS DANG BSOD NAMS KYI MTHU GRUB PA ZHIG NGES
PAR DGOS TE, DE LTAR MIN NA LAM DU GNOD SBYIN DANG, KLU GTUM PO
SOGS KYIS BAR MDOR GSOD PA'I PHYIR RO, ,'O NA RJE MAN LUNG PAS
MNGA' RIS MANG YUL NAS STOD HOR GYI RGYAL

KHAMS DANG SOG SDE 'GA' ZHIG BRGAL TE PHYIN NA YUL 'DI'I LTE BAR
YANG LO GNYIS GSUM GYIS SLEBS PAR MA GSUNGS SAM ZHE NA, DE NI
KHONG GIS GDAMS NGAG KHYAD PAR CAN ZHIG LA BLTOS PA'I RMI LAM LA
MTHONG BA ZHIG STE, YIG SNA

DE'I MGOR GNYID MO CHE'I RMI LAM DU BYUNG BA'I DON TSAN RNAM PA
LNGA YIN TE, ZHES DANG, LE'U'I MTSAMS RNAMS SU YANG RMI LAM
RDZUN BA SHAD SGYU MA'I 'PHRUL 'KHOR CHEN PO LAS ZHES DANG, MJUG
TU'ANG GZHAN STOBS LA BLTOS NAS SMRA BA LA SBRO

BAR GYUR TO, ZHES GSAL BAR KHAS BLANGS PA'I PHYIR RO, ,RIG
SNGAGS GRUB PA MA YIN PA'I LHO PHYOGS KYI SKYE BOS NI BGROD PAR
SHIN TU DKA' BA YIN SNANG STE, SNGON DUS ZHABS PA BYON PA'I TSE
BGROD DKA' PA LA DGONGS TE RIGS LDAN GYI SPRUL

@34B PAS LAM NAS BZLOG PAR GSUNGS SHING, DENG DUS 'PHAGS YUL
GYI PHYI NANG KLA KLO'I RGYAL BLON DMAG DPON DANG BCAS PA DAG
DANG, KUN TU RGYU CHEN PO 'DZAM BU'I GLING LAN GSUM BZHIR BSKOR
BAR RLOMS PA DAG LA DRIS PA'I TSE YANG, MI SEG

GI YUL GRU LAS BRGAL NAS CUNG ZAD BYANG PHYOGS SU PHYIN PA NA
NAGS KYI KHROD LA GNAS PA'I MI GDONG GI NGOS LA LUG NAG PO'I BAL
'DRA BA'I SBU SKYES PA DAG YOD DE, DE LAS BYANG PHYOGS SU MI DAG
PHYIN PA'I LO RGYUS NI MI SNANG NGO ZHES SMRA ZHING,

KHYAD PAR KUN TU RGYU DAG DE'I 'DIB CHAGS NA CHU BO SI T'A YOD
PAS DE LA REG PA TZAM GYIS LUS RDO BAR BYED PA'I PHYIR BGROD MI
NUS SO, ZHES SMRA BA NI GZHAN LA MI LTOS TE BDAG NYID KYIS THOS
PA'I TSIG GO, DE YANG, SNGAR 'PHAGS YUL GYI SKABS

SU BSHAD PA'I KA BHE LA ZHES BA DANG, BHA LA GA ZHES BYA BA DE
DAG NAS NUB BYANG GI NGOS LA NYE BAN RUM SHAM GYI YUL GRU CHEN
PO YOD LA, YUL GRU 'DI'I SMAD KYI PHYOGS RGYA SER GYI YUL SDE AU
RU SU LA CUNG ZAD 'DREL TE, 'DZAM BU GLING GI LHO

PHYOGS KYI PHRED LA DBANG BAR RLOM PAS KLA KLO'I RGYAL PO SHIN
TU STOBS DANG LDAN PA YIN ZHING, 7 DPAL DUS KYI 'KHOR LO'I BSDUS
PA'I RGYUD LAS, DA NAS KLU YI LO BRGYA RNAMS KYIS NGES PAR
MKHA'I YUL DU KLA KLO'I CHOS DAG RAB TU 'JUG ,CES DANG

'GREL CHEN DANG MKHAS GRUB CHOS KYI RGYAL PO'I t'IKA CHEN DU
'PHAGS YUL GYI MKHA'I GRONG DU KLA KLO'I CHOS 'JUG PAR GSUNGS
PA'I MKHA ZHES PA KLA KLO'I STON PA M'A SI TA RNAMS KYI GNAS
GZHI DE YANG YUL GRU 'DI NA YOD DE, YUL 'DI LA THOR KHOD

@35A *, ,SOGS BYANG PHYOGS PA MANG PO KHUN DU KHUR P'A CHA'I
GNAS ZHES SAM KHUNG KHUR P'A CHA ZHES 'BOD DO, ,DE'I NUB BYANG
SMAD LA NYE BA'I PHYOGS NAS MI SE KA ZHES PA'I YUL GRU DE'I
SNER SLEBS NAS LE LAG RNAMS BYANG PHYOGS RING PO'I

BAR DU YOD PAR SNANG NGO, ,DES NA 'DIR BGROD PA'I LAM YIG
'PHAGS PA DON YOD LCAGS KYUS GSUNGS PA RJE BTZUN T'A RA N'A
THAS BAL PO'I DPE LAS BSGYUR BA DE TSAD MA YANG DAG PAR SNANG
BAS DE'I DON BZHIN BSHAD NA, GRONG KHYER CHEN PO 'DIR

'JUG PAR 'DOD PAS DANG POR RANG GI LHAG PA'I LHA GANG YIN PA
DE'I BSNYEN SGRUB MTHAR PHYIN PA BYAS LA, RMI LAM LEGS PAR
BRTAGS TE GNANG BA THOB PA'I MTSAN MA BYUNG BA NA BGROD PAR
BYA BA YIN GYIS, DE LTA MIN PAR BAR MA DOR PHYIN NA LAM BSRUNG

BA'I GNOD SBYIN DANG, KLU GTUM PO RNAMS KYI CHAD PAS SROG
'PHROG PAR 'GYUR BA YIN NO, ,GNANG BA DE THOB NAS 'PHAGS PA
'JAM DPAL GYI SNYING PO 'BUM 'PHRAG BRGYAD BZLAS NAS NUS PA
BSKYED PA'I PHYIR LAS THAMS CAD PA'I THAB KYI NANG DU AU

DUM W'A RA'I SBYIN SREG KHRI PHRAG BRGYAD BYA'O, ,DE'I MJUG TU
BGEGS THAMS CAD ZIL GYIS GNON PA'I PHYIR BADZRA AA MRi TA ZHES
SOGS BDUD RTZI 'KHYIL BA'I RIG PA 'BUM PHRAG BZLAS NAS SBYIN
SREG KYANG KHRI PHRAG GCIG BYA'O, ,BAR DU GCOD

PA'I MI DANG MI MIN THAMS CAD TSAR GCOD PA'I PHYIR RDO RJE
'JIGS BYED LA SOGS PA GSHIN RJE GSHED GANG YANG RUNG BA'I RTZA
SNGAGS 'BUM PHRAG BZLAS TE, THOG MAR KENGSHU KA'I SBYIN SREG
STONG DANG DE'I 'OG TU PA tA'I STONG PHRAG BCU DANG, DE'I

@35B 'OG TU TZANDAN DMAR PO DANG, AA BHI TA'I KHU BA LA SOGS
PA RMAD DU BYUNG BA'I GTOR MA DANG SBYIN SREG STONG PHRAG BCUS
MNYES PAR BYA STE, SBYIN SREG DE THAMS CAD LA RNAL 'BYOR PA
MING 'DI ZHES BYA BA BDAG LA DPAL KA L'A PA'I DNGOS GRUB 'GRUB
PAR

MDZOD CIG SV'A H'A ZHES SPEL TSIG SBYOR ZHING, BOD LTA BU
SHING DE RNAMS MI 'BYOR BA'I SA PHYOGS SU DNGOS GRUB RGYA MTSO
LAS GSUNGS PA LTAR 'O MA CAN GYI SHING GANG YANG RUNG BAR
BYA'O, ,DE'I RJES SU NGES PAR DPAL MA GA DHA'I GNAS RDO RJE
GDAN DU PHYIN TE,

DE BZHIN GSHEGS PA RNAMS MNGON RDZOGS PAR BYANG CHUB PA'I
SHING LA MCHOD PA STONG PHRAG MANG POS MCHOD DE, DON 'DI NGES
PAR 'GRUB PA'I SMON LAM YANG DAG PAR BTAB NAS, NUB PHYOGS KYI
RGYA MTSO LA GRU GZINGS KYI LAM NAS BRGAL TE,

SI KO DHA NA'I GLING DU PHYIN LA DE DANG NOR GYI MDZOD CES BYA
BA'I GLING GNYIS KAR 'GRO STE, YUL 'DI GNYIS NI PHE RENG GI
YUL YIN NO, ,DE NA RDZOGS PA'I SANGS RGYAS GSER THUB GYI MCHOD
RTEN BZHUGS PA LA DE BZHIN GSHEGS PA'I YI GE BRGYA PA BZLA

BZHIN PAS BSKOR BA STONG PHRAG BCU BYAS TE, DON 'GRUB PAR GSOL
BA BTAB NAS SLAR YANG GRU'I LAM LAS 'DZAM BU GLING 'DI NYID DU
'ONGS TE GRU THON PA'I YUL DE LAS DBANG LDAN GYI PHYOGS SU
'GRO BAR BSHAD DE, SINDHA'I YUL NAS YIN PAR

MNGON NO, ,DE NAS GRONG KHYER RUG MA DANG R'A SA RI DANG, KA
tA KI LA DANG, MA DHU WANDHA RNAMS BYANG PHYOGS NAS BYANG
PHYOGS SU ZLA BA DRUG BGROD DE 'DI RNAMS KYANG SNGAR BSHAD
PA'I GLING PHRAN PA DE KHO NA'I YUL LO, ,GRONG KHYER PHYI MA
DE'I BYANG PHYOGS NA CHU KLUNG

@36A *, ,CHEN PO BTRU ZHES BYA BA YOD DE DE'I BAR DU YOD PA'I
GRONG KHYER DE RNAMS RANG BZHIN DRANG POR SPYOD PA'I SKYE BO
MANG BAS 'JIGS PA MED CING, BSOD SNYOMS RNYED SLA BAS BGROD
SHIN TU BDE'O, ,CHU KLUNG DE NAS BYANG PHYOGS SU PHYIN PA NA

GANGS RI CHEN PO KA K'A RI ZHES BYA BA LA, SMAN CHEN PO TU DZA
NA YA ZHES PA ME TOG NYI MA 'CHAR KHA LTAR DMAR ZHING 'DAB
MANG GRA STA'I SO LTA BU DANG, TSER MA RNON POS KHYAB PA LHO
PHYOGS KYI BRAG RI LAS SKYES PA RO MCHOG TU MNGAR BA DANG, TI
LA

KA ZHES PA NGAM GROG GI NGOS NAS 'PHYANG ZHING SKYE BA MA HE
MO'I NU MA LTA BU ME TOG DKAR PO CAN RO KHA BA RNAMS YOD DE,
SHING BAT LI'I PHUR BU BCOS LA RDO RJE SRIN PO STOBS PO CHE'I
RIG SNGAGS LAN BDUN BZLAS NAS PHUR BU DE BTAB STE, SHING DE

RNAMS KYI BA THAG PHYUNGS NAS LO MA ME TOG 'BRAS BUR BCAS PA
ZHAG BDUN GYI BAR DU BSKAMS NAS BRAG PHUG ZHIG TU BDUD RTZI
THAB SBYOR GYI SNGAGS KYIS BSRUNG ZHING SBA BAR BYAS RJES RI
DE'I PHYOGS DAG NA TZA KA KHA DOG SNA LNGA YOD PA LAS BSLANG
STE,

BDAG NYID LHAG PA'I LHA'I RNAL 'BYOR DANG LDAN BAS GANGS DE'I
CHU BOS KHRUS BYAS NAS RDO DKAR PO ZHI GA LA LHA MO 'OD ZER
CAN MA SKU MDOG SER MO ZHAL GSUM PHYAG DRUG PA RTZA ZHAL SER
PO, G-YAS ZHAL DMAR PO, G-YON ZHAL PHAG GI GDONG

NAG PO RAB TU KHROS PA, PHYAG DANG PO GNYIS KYIS ME TOG GI
MNGA' GZU 'GENGS SHING, BAR MA GNYIS NA KHAB DANG SKUD PA MYA
NGAN MED PA'I SHING GI YAL GA 'DZIN PA, MTHA' MA GNYIS KYIS
THOD PA DANG KHA tV'Am GA LTE BA'I G-YAS G-YON DU 'DZIN

@36B CING tA STAG LA CHIBS PA DAR SNGON PO'I GA SHAL CAN
GSANG BA'I DKYIL 'KHOR CUNG ZAD SNANG BA BRIS LA DE LTA BU'I
LHA MO KHAMS GSUM DBANG DU BYED CING GDUG PA CAN RNAMS GNON
PAR BYED PAR BSGOMS TE SNGAGS 'DIS ME TOG DMAR PO DANG, AA

SHO KA'I SBYIN SREG BRGYA PHRAG LNGA BYA'O, ,SNGAGS NI, NA MO
RATNA TRA YA Y'A, TADYA TH'A, AOm WA T'A LI WA T'A LI, WA RA
TA MU KHI, SARBA DUshstAN, BHANDHA BHNDHA MU KHAm SV'A H'A,
ZHES PA YIN CING, AOm BADZRA BEETTA LI H'Um PHAt, CES PA'I
SNYING PO YANG ,BRI BZLAS LA,

SNGAR BRAG PHUG TU SBAS PA'I SMAN DE RNAMS GANGS KYI BA MEN
GYI 'O MA SA LA MA LHUNG BA DANG LHAN CIG BSKOL NAS SKU GZUGS
DE'I DRUNG DU BZHAG STE, SNGAR GYI SNYING PO DE'I MTHAR BDUD
RTZI THIGS BSGRUBS SHIG CES BTAGS PAS TONG PHRAG GCIG BZLAS LA

SNGAGS DE LA B'A LAm TI BTAGS PAS LHA MO LA MCHOD NAS SMAN DE
BTUNG BAR BYA'O, ,DES NI BKRES SKOM DANG NGAL DUB MED CING LHA
MO'I MTHUS GDUG PA CAN RNAMS ZIL GYIS GNON PAR GSUNGS SO, ,DE
NAS SKU GZUGS DE BYANG PHYOGS SU BLTAS TE

ME TOG DANG 'BRAS BU MANG POS BKAB NAS SBA'O, ,DE NAS BYANG
PHYOGS SU RTZVA DANG CHU DANG SHING SOGS MED PA'I LUNG STONG
NYAM DA BA LA ZHAG NYER GCIG DANG, GCAN GZAN DANG SBRUL GYIS
GANG BA'I NAGS LA NYI MA BCU GNYIS BGROD DE, DE LAS THAL

NAS DPANGS SU DPAG TSAD NYI SHU'I BDAG NYID CAN GYI RI'I RGYAL
PO GHANDHA RA PHYIN PAR 'GYUR TE RI DE LA SMAN SNA TSOGS SKYE
ZHING SENG GE RKANG BA BRGYAD PA, RI DGAGS LUS BSGYUR BA ZHES
PA SEMS CAN SNA TSOGS KYI GZUGS SU SPRUL NUS PA ZHIG GIS

@37A *, ,MTSON PA'I SROG CHAGS MANG PO GNAS PA DAG SENG GE
DES NYIN RE BZHIN GSOD PAR BYED PA'I LUS BSGYUR BA'I RI DVAGS
DE, SENG GES BSAD PA'I KHRAG SGRUB PA POS BLANGS NAS RDO LEB
NAG PO LA SRIN MO MANDE HA ZHES PA

KHA DOG DMAR PO MA CHE BA RNAM CHE BA RNAM PAR GTZIGS PA 'JIGS
PA'I ZHAL CAN, LAG G-YAS NA BA LANG GI PAGS PA'I RGYAL PA SHA
KHRAG SNA TSOGS KYIS GANG BA DANG, G-YON NA RAL GRI 'DZIN PA
MI LPAGS KYI SMAD DKRIS CAN BRIS LA DE'I MDUN DU SENG

GES BSANG BA'I RI DVAGS KYI SHA KHRAG LAS GTOR MA BSHAS TE,
RANG NYID GSHIN RJE GSHED SHIN TU KHROS PA MI BZAD PA'I DBYUG
PA DANG ZHAGS PA THOGS PA MA HE LA CHIBS PAR BSGOMS, AOm HR'I:
K'A LA R'U PA H'Um KHAm SV'A H'A, KREm KA RE KRO KA RE,

MANDHE HA RAKshA SI, A'A GATZTSA, A'A GATZTSA HR'I: DZA, ZHES
STONG PHRAG BCUR BZLA BA'AM, SRIN MO BDUN DU MA BYUNG GI BAR
LA BZLAS PAS DE MNGON SUM DU 'OD BAR 'GYUR TE, RDO RJE THAL MO
KHA GYEN DU BSTAN PA'I THOD PA'I PHYAG RGYA BCAS LA, KEE SRIN

MO BDAG SEMS CAN RNAMS LA PHAN PA'I DON DU GRONG KHYER KA L'A
PAR 'GRO BAS LAM STONG PA 'DI RNAMS SU KHA ZAS CI BDE BAR
'BYOR PAR GYIS SHIG ,CES BRJOD PA NA SRIN MO DES DE BZHIN DU
BYA'O ZHES KHAS BLANGS NAS MI SNANG BAR 'GYUR

TE; LAM RNAMS SU SHING AA RDZU NA'I RTZA BAR ME TOG KUNDA LTAR
DKAR BA'I SA'I BCUD RO SBRANG RTZI DANG 'DRA BA DAG STER BAR
BYED DE DES LUS SHIN TU YANG BAR 'GYUR RO, ,DE NAS GANGS CAN
CHEN PO ZHES BYA BA'I RI DPAG TSAD BRGYA PHRAG GSUM

@37B GYI KHOR YUG CAN LHA DANG DRANG SRONG RIG PA 'DZIN PA
DANG, GNOD SBYIN DANG SRIN PO'I TSOGS KYIS GANG BA DER SLEB
STE, 'DI NI 'PHAGS PA GNAS BRTAN MI PHYED PA BZHUGS PA'I GNAS
DE YIN NO, ,DER SGRUB PA PO RIG SNGAGS MCHOG TU 'GRUB PA ZHIG

YIN NA NI GRUB PA DANG GNOD SBYIN LA SOGS PA DE RNAMS DANG
RTZE BA DANG PHAN TSUN DGA' BAR BYAS PA'I MTHAR, DE RNAMS KYI
PHRAG PA LA THOGS TE GRONG KHYER KA L'A PAR YUD KYIS PHYIN PAR
'GYUR RO, ,GA LA TE RIG SNGAGS MA 'GRUB PA ZHIG YIN NA NUB

BYANG GI PHYOGS KYI LAM LA MYUR DU 'GRO BAR BYA'O, ,GSANGS RI
DE LAS SHAR DANG NUB TU SA'I GZHI LA LU MA STONG PHRAG BRGYAD
CU DANG YONGS SU 'DRES PA'I CHU BO CHEN MO MTSO LTAR SNANG
ZHING RGYU BAR MI MNGON PA SHAR NUB GNYIS KAR RGYA MTSOL 'BAB
PA YOD DE,

'DI KHA DOG SHIN TU DKAR ZHING DBU BA DKAR POS KHYAB PAS SI TA
STE DKAR PO ZHES PA YIN PAR MKHAS GRUB CHOS KYI RGYAL POS DUS
'KHOR t'I KA CHEN DU GSUNGS PA LTAR YIN LA, CHU PO CHEN PO SI
TA 'DI 'DZAM BU'I GLING GI LHO BYANG GI DBUS KYI DRANG PO

LA RGYU ZHING, CHU BO SHIN TU GRANG BAS DMYAL BA'I 'GRO BAM
GTOGS MED DE, GRANG BA'I DAD CHEN POS SA'I STENG GI RLUNG LA
SOGS PA'I GRANG DAD RNAMS ZIL GYIS GNON PAS 'KHYAG PA CHAGS PA
YANG MED CING, LUS KYI CHA SHAS GANG REG PA DE

RDO BAR BYED CES BSHAD LA, DA LTA RGYA GAR BA RNAMS MTHUN PAR
CHU KLUNG 'DI LA BHAS TA NI ZHES ZER RO, ,GONG DU BSHAD PA'I
LAM DE DAG GI SHAR DANG NUB TU DPAG TSAD DU MAS CHOS PA'I SA
RNAMS KLA KLO'I GRONG KHYER CHEN PO DAG GIS GANG BA STE, DE

@38A *, ,DAG NI RUM SHAM KHON NA'I 'BANGS YIN NO, ,CHU BO
DE'I 'GRAM LHO NGOS NA ZANGS KYI MDOG CES BYA BA'I RI PHUG PA
STONG PHRAG MANG PO DANG LDAN BAR SGRUB PA PO GNAS NAS RDO LE
BA NAG PO ZHIG LA, RI DVAGS GANYDZA DANG, HA RI nA DANG

NAGS KYI BA LANG, GLANG PO CHE'I KHRAG RNAMS KYIS RI DE DANG
CU BO DE'I BDAG PO SRIN MO GLOG 'GYU MA 'DRI BAR GSUNGS PAS,
KHRAG DE RNAMS NI SNGAR BZHIN SENG GES BSAD PA LAS BYUNG BAR
MNGON NO, ,DE 'DRI TSUL YANG MDOGS CHAR SPRIN LTAR

GNAG PA LAG NA GTUN SHING THOGS PA GLANG PO CHE'I RO HRIL PO
BZA' BA BRIS LA, GONG DU BSHAD PA'I SROG CHAGS DE RNAMS KYI
SHA'I GTOR MA YANG BSHAMS, BDAG NYID GSHIN RJE GSHED SKU MDOG
DUS MTHA'I SPRIN LTAR GNAG PA ZHAL

DRUG PHYAG BCU GNYIS ZHABS DRUG PA, G-YAS RNAMS NAR LA GRI
DANG DGRA STA DANG, GRI GUG DANG, GANG DANG, 'KHOR LO DANG,
TRI SHU LA RNAMS 'DZIN PA, G-YON NA GSHIN RJE'I DBYUG PA
DANG, DUS KYI ZHAGS PA DANG, KHRA tV'Am GA DANG, LCAGS

KYU DANG, THOD PA KHRAG GIS GANG BA DAG 'DZIN CING, MTHA' MA
SDIGS MDZUB MDZAD PA MI BZAD PA'I DRAG SHUL CAN BSGOMS LA,
KHRO BO CHEN PO 'DI NYID KYI SNGAGS, AOm SARBA DU shtAm STAm
BHA YA H'Um, NID WA RA W'A RA nI KU M'A RA KRI tA TU PI nE
BHAN

BHAtTRA SA MA YA MA NUS MA PHAt PHAt SV'A H'A, ZHES PA GSHIN
RJE GSHED DANG, BARYUNG TZA LA TZA LA, PRA TZA LA PRA TZA LA,
BIRYUD DZI HVA, SA TA SRA MU KHA SA HA SRA SHA HA WE, RA RA RA
RA, RAKshA SAm, BHYO: BHYO: A'A KARshA YA DZA: ZHES PA SRIN
MO'I SNGAGS TE,

@38B DE LTAR BZLAS PAS SRIN MO DE DNGOS SU BYUNG BA LA CHU BO
SI TA LA LAM STON CIG CES BRJOD PAS DE'I RDZU 'PHRUL GYIS CHU
BO SI TA LA 'KHYAG PA SHIN TU BRTAN PA CHAGS TE SGRUB PA PHO
THOGS PA MED PAR PHA ROL TU 'GRO BAR 'GYUR RO, ,CHU BO CHEN PO
DE

'DAS PA'I PHA ROL NA, SHING KA TA KA DANG, BEE LA DANG, KA BHI
TA DANG, BA TU SHA DANG, BRA DA RA DANG, KA BI TA DANG, AAR
DZUN DANG, TA LA'I NAGS TSAL YOD PA DER SGRUB PA PO ZLA BA
GCIG NGAL BSO ZHING, LHA MO SKUL BYED MA'I RIG SNGAGS YI

GE DGU PA STONG PHRAG LNGA BZLAS NAS, NAGS DE'I RTZA BA DANG
'BRAS BU DANG ME TOG DAG ZOS NA SHIN TU STOBS DANG LDAN PAR
GSUNGS PAS JI TZAM NUS PAR BZA' BAR BYA STE, DER DNGOS SAM RMI
LAM DU YAN LAG LAS KHRAG NAG PO DAG GZAGS

PAR 'GYUR LA, DES SGRUB PA PO LUS LA NAD MED CING STOBS DANG
LDAN PAR 'GYUR RO, ,KHYAD PAR DU NAGS TSAL DE NAS KHAR BU
DZA'I 'BRAS BU GSER GYI MDOG CAN LAS JI TZAM 'DOD PA KHUR
BAR BYA STE, MI THEG TU DOGS PA NI DGOS PA MA YIN

NO; ;NAGS TSAL DE LAS GANGS RI CHUNG DU GRAL DU BSGRIGS PAS
SHAR NUB KYI RGYA MTSO LA THUG GI BAR DU KHYAB LA, DE DAG LAS
CHU BZANG PO MANG DU 'BAB PA THAMS CAD KHA LHOR BLTAS TE CHU
BO SI TAR 'JUG GO, ,DE BRGAL NAS BYANG PHYOGS SU

DPAG TSAD LNGA BCU'I BAR DU 'THUNG DU RUNG BA'I CHU MED KYANG,
SNGON SKUL BYED MA'I RIG PA BZLAS PA'I MTHUS THANG CHEN PO
NYAM DA BA DE ZHAG BDUN GYIS BDE BLAG TU BGROD CING, KHAR BU
DZA'I 'BRAS BU DE ZOS NAS BKRES SKOM GANG YANG MI 'BYUNG

@39A *, ,LA; 'BRAS BU DE MANG NYUNG JI TZAM KHUR KYANG THANG
DE MA RDZOGS KYI BAR DU MI 'DZAD CING RDZOGS MA THAG TU NI
NGES PAR ZAD PAR BSHAD DE, DE NI BYANG CHUB SEMS DPA'I SMON
LAM GYI MTHU ZHIG TU SNANG NGO, ,THANG ZAD PA'I NUB

PHYOGS KYI CHAR RI BO SHIN TU DKAR BA NAGS TSAL MDZES PAS
BRGYAN PA ZHIG MTHONG MOD 'GRO BAR NI MI BYA STE, DE NA LHA MA
YIN GYI PHO NYA MO SRIN MO ZANGS KYI MCHU CAN DAG GNAS PA'I
PHYIR RO, ,DE NAS BYANG PHYOGS KYI LAM DRANG POR PHYIN PA NA,
NYI MA

GCIG GIS RI BO CHEN PO KE TA KAR PHYIN PAR 'GYUR RO, ,DE YANG
KHA DOG NAG CING NGAM BZA' BA DPAG TSAD BCU'I DPANGS DANG LDAN
ZHING, KA BA BTZUGS PA LTA BU MTHONG NA 'JIGS PA SKYED PAR
BYED PA DAG YOD PS RI DE'I NANG NI GSER DNGUL

GYIS GANG LA PHYOGS BZHI NA PADMA DANG AUTPA LA'I MTSO BZHIS
BSKOR BA STE, DE NA RGYAL PO CHEN PO 'PHAGS SKYES PO 'KHOR LHA
MA YIN GYI GZHON NU MA RNAMS DANG, SDUG CING GTUM PA'I KLU'I
BU MO YID 'ONG MA STONG SNYED DANG LHAN CIG GIS DUS DUS

SU DGA' ZHING RTZE LA, DE'I 'KHOR DU GTOGS PA'I YI DVAGS RDZU
'PHRUL CAN YANG MANG DU GNAS SO, ,DER SGRUB PA POS RNYED NA
RTZA BA DANG, 'BRAS BU DANG, BETTA'I 'BRU DANG, SHA DANG, NYA
SHA DAG GI GTOR MA BSHAMS SHING, GAL TE MA RNYED NA DE

THAMS CAD YID KYIS SPRUL NAS SPOS DKAR DANG, THANG CHU DANG,
SHA'I BDUG SPOS GTUL BZHIN PAS SNGAGS 'DIS 'JIG RTEN SKYONG BA
CHEN PO LA GTOR MA 'BUL TE, AOm BI BI BI BI, BI RU dHA KA, SA
PA RI W'A RI BHYA: KHU NI KHU NI PRE TO TA KshAm PA TA

@39B AI MAm B'A LING TA GRIHnA GRiHnA SA MA YA MA NU SMA TA
H'Um H'Um PHAt PHAt SV'A H'A, ZHES BYA STE, DES LHA MIN SRIN
PO YI DVAGS SHA ZA MKHA' 'GRO THAMS CA ZIL GYIS NON PAR 'GYUR
RO, ,DE NAS BYANG PHYOGS SU PHYIN PA NA MON KO ZHES BYA BA'I
RI TZAM PA KA LA SOGS

PA'I ME TOG BZANG PO DANG, TZANDAN SA MCHOG GI NAGS KYIS KHYAB
PA NA, SRIN MO RTA GDONG CAN DANG, LHA MI NA DANG, KLU'I BU MO
DAG KLU DBYANGS DANG ROL MO SNA TSOGS KYIS RTZE BA DER SLEBS
TE, DE'I DBYANGS DANG ROL MO SOGS LA MI CHAGS PAR BSOD

SNYOMS BLANGS TE 'GRO BAR BYA'O, ,DE YANG RDZOGS PA NA CHU BO
CHEN PO BA TVA LO TA NA ZHES PA SHAR NAS NUB TU 'BAB CING, RBA
KLONG DRAG TU 'KHRUG PAS SHIN TU BGROD DKA' BA YOD DE, DE LA
SKABS 'GA' NA NGOGS GNYIS KAR RDO LAS SKYES PA'I N+YA GRO
DHA'I

NAGS TSAL YOD PA'I YAL GA PHAN TSUN 'DRES PA LA 'KHYUD NAS
'GRO BA'AM, YANG NA NYA'I RGYAL PO'I STOBS KYIS 'GRO STE, CHU
KLUNG DE DANG NYE BA NA LU HI TA ZHES BYA BA'I RI DMAR PO
CHUNG NGU MANG POR 'BRAS SA LU DMAR PO DANG, MUD GA DANG, MAN
tU

WA DAG MA SMOS PAR SKYE STE, DE LAS BLANGS NAS GZAN DRON
G-YOS PA LA SHING LAS 'DZAGS PA'I SBRAD RTZI BZANG PO BSRES
PA'I GTOR RIL GZAN GONG LTA BU LNGA BRGYA BCOS NAS BDAG NYID
LHAG PA'I LHA'I NGA RGYAL BRTAN POS NAM MKHA' MDZOD KYIS
SNGAGS

RGYAS BYIN GYIS BRLABS LA, AOm MAm MAm MAm MAm MAm YA TA SURYA
DZA: MA RA SYA GA nA SA HA TI DZU, DHUNYDZA HO: BHAKSHA HO:
SARBA MA TA SYA DE WA T'A AI MAm BA LIm GRiHnA GRiHnA KA RA KA
RA KI RI KI RI KU RU KU RU MA MA K'A TYAm SYA DHA YA, SARBA
BUDDHA ADZNYAm PA YA TE SV'A H'A, ZHES

@40A *, ,LAN LNGA BRGYAR GTOR MA CHU KLUNG DU DOR BA NA DE LA
GNAS PA'I NYA KHA DOG SNA TSOGS PA, STAG, SENG GE, GUNG, BA
LANG, SPRE'U, NE TZO, KHVATA, MI SOGS KYI GDONG BA CAN MANG BO'I
'KHOR GYIS BSKOR BA'I NYA RNAMS KYI RGYAL PO

SGRUB PA PO'I MDUN DU 'ONGS PA NA, KYE; NYA'I RGYAL PO BDAG SEMS
CAN RNAMS LA PHAN PA'I DON DU GRONG KHYER KA L'A PAR 'GRO YI CHU
BO 'DI LAS BDE BAR SGROL CIG, DON 'DI LA NI DE BZHIN GSHEGS BA
RNAMS DBANG BA YIN NO, ZHES BRJOD

PAS NYA'I RGYAL POS SGRUB PA BO RGYAB TU KHUR TE CHU BO DE'I PHA
ROL TU 'GRO BAR 'GYUR RO, ,SNGAR BSHAD PA'I KA K'A RI'I GANGS
ZHES PA 'OD ZER CAN MA'I SKU SBA BAR BSHAD PA DE NAS CHU BO CHEN
PO 'DI MA BRGAL GYI BAR NA MI'I 'GRO BA GCIG KYANG MED

DE; KLU DANG GNOD SBYIN GTUM PO DAG GIS GANG BA YIN LA, SNGAR
CHU BO SI TA'I LHO PHYOGS LA CUNG ZAD BSHAD BA LTAR, SHAR DANG
NUB TU NI MI'I KHYIM SOGS YOD MOD KLA KLO NGAN PA SHA STAG TU
SNANG BAS DER PHYIN PA LA DGOS PA CUNG ZAD KYANG MED

DO; ;MI GRONG DE RNAMS DANG 'OG NAS 'CHAD PA'I GRONG KHYER 'DI
RNAMS KYANG SKAD DANG KHA ZAS DANG CHOS LUGS SPYOR TSUL SOGS KYI
KHYAD PAR LAS 'PHAGS YUL BYANG PHYOGS KYI CHAR GTOGS PA SHA STAG
YIN NO, ,CHU BO DE 'DAS MA THAG NAS KEE

LA SHA'I BAR NA 'DZAM BU'I GLING GI BYANG PHYOGS KYI GRONG KHYER
CHEN PO RNAMS YOD DE, DPAG TSAD NYI SHU'I BDAG NYID NYA ZHES BYA
BA DANG, YANG DE DANG 'DRA BA SU MIN DO ZHES BYA BA DANG, BHA DA
SYA NA ZHES BYA BA DPAG TSAD BRGYA PA, RGYA NAG CES BYA

@40B BA DPAG TSAD STONG PHRAG GCIG PA RNAMS SO, ,DE DAG 'DAS PA
NA DAR DO ZHES BYA BA DPAG TSAD BRGYA PA DANG, KU RU ZHES BYA BA
DE DANG 'DRA BA, BHA DRI KA ZHES BYA BA DPAG TSAD LNGA BCU RNAMS
TE, DE NAS YUL STONG GIS BAR CUNG ZAD CHOD PAR GANDHAR ZHES

PA DPAG TSAD NYI SHU, K'A SHA ZHES PA'ANG DE DANG 'DRA BA, BHAt
ZHES PA DPAG TSAD NYIS BRGYA, RGYA NAG CHEN PO ZHES PA DPAG TSAD
STONG PHRAG RNAMS SO, ,DE DAG 'DAS PA NA RI BRAG GI NGOS LA DHA
REDHOO ZHES BA DPAG TSAD BRGYA KHRI GI KA ZHES PA DPAG TSAD NYIS
BRGYA, MIHA shI ZHES

PA DPAG TSAD NYIS BRGYA, MAHI LA KO ZHES PA DPAG TSAD STONG
PHRAG GCIG PA RNAMS SO, ,DE LAS 'DAS NAS BARBA ZHES BA DPAG TSAD
NYIS BRGYA, PU T'A PA LA ZHES PA DPAG TSAD LNGA BRGYA, KAtU KA
ZHES PA DPAG TSAD LNGA BCU, KHA RA ZHES PA DPAG TSAD LNGA BRGYA,

KAm PO DZI ZHES PA DPAG TSAD BRGYA STE GRONG KHYER DE RNAMS
'BYOR BA DANG RGYAS PA YIN MOD, RIG SNGAGS KYI NUS PAS ZHAG BDUN
NAM, ZLA BA PHYED DAM, RING MTHA' 'ANG ZLA BA DRUG LAS MI RING
BAR BGROD PAR BYA'O, ,DE'I PHA ROL NA GSER DNGUL

ZANGS LCAGS LA SOGS PA'I RIN PO CHE'I 'BYUNG KHUNGS DANG DE DAG
GI RNGUL BRTZEGS PA'I RI MANG PO DANG, NOR BU DANG BYU RU'I RIGS
MANG PO SKYE STE RTZVA SHING PHAL PA NI MIG GIS MTHONG SAR YANG
MED DO, ,DE YANG GSER GYI RI BO LAS 'CHI BAR

BYED PA'I CHU DANG, DNGUL LAS SMYO BAR BYED PA DANG, ZANGS DANG
LCAGS SOGS LAS SPU DANG PAGS PA LHUNG BA DANG, 'GA' ZHIG LAS NAD
SNA TSOGS PA 'BYUNG YANG SGRUB PA PO NUS BA DANG LDAN PAS GSER
GYI CHUS TSE RING BA, DNGUL GYIS

@41A *, ,MDANGS BZANG BA DANG, GZHAN RNAMS KYIS NAD THAMS CAD
ZHI BAR BYED PA'I BCUD LEN DU 'GYUR RO, ,DE LAS DPAG CHID SUM
BRGYA BRGAL BAN CHU BZANG PO DAG YOD CING, RI LNGA PA ZHES BYA
BAR SLEBS LA, DE NA LJON SHING

RIGS MI GCIG PA BRGYA PHRAG MANG PO DANG, RIN PO CHE DU MAS
BRGYAN PA YOD DE, DE LA MI'AM CI PHO MO DAG GNAS NAS RTZE ZHING
SGRUB PA PO LA SNYAN PA'I GLU DANG MDZES PA'I GZUGS KYIS 'DRID
PA DANG, MI SDUG PA'I GZUGS DANG SKAD KYIS

BSDIGS PA SOGS BYED KYANG MI G-YO BA'I SEMS DANG STONG PA NYID
KYI ZIL GYIS MNAN TE 'GRO BAR BYA'O, ,DE BRGAL BA'I PHA ROL NA
BHO tA DANG, SU NG'A? BHO tA DANG, PRA BHO tA ZHES PA RDO RJE
MKHA' 'GRO MA MI'I GZUGS KYIS GNAS PAS DER ZHAG

BDUN DU GSOL BA BTAB PAS DE RNAMS KYIS CI 'DOD ZER BA LA, KA
L'A PAR 'GRO BAR GSOL BA NA RDZU 'PHRUL CAN ZHIG GIS PHRAG PA LA
THOGS TE, DPAG TSAD BZHI YIS MTHO BA'I GANGS RI DANG, GANGS
KHROD DPAG TSAD BRGYA PHRAG MANG PO

CHU TSOD GCIG GIS BGROD NAS RI BO TZANDRA KA LA ZHES PA SMAN
GYI LJON SHING TSAD MED PA SKYE BA'I LJONGS NYAMS DGA' BA ZHIG
TU PHYIN PAR 'GYUR RO, ,RI BO 'DI SHAMBHA LA'I YUL GYI PHYI'I
GANGS RI'I NYE 'DAB NA GNAS SO, ,PHYOGS DER 'PHAGS

MA RAL GCIG MA MNGON SUM DU BZHUGS PA LA ME TOG KUNDA DANG KU
SUMBHA'I ME TOG GI SBYIN SREG STONG PHRAG BRGYAD PHUL NAS DNGOS
GRUB KYI DON DU GSOL BA BTAB STE 'GRO ZHING GANGS KYI PUndA RI
KA'I ME TOG GCIG BLANGS TE, AOm SHVE TA

@41B SHVE TA DZA tI NI SHRU TI SMRI TI BI DZA YA BHI SV'AH'A,
ZHES PA'I RIG PA LNGA STONG BZLAS NAS SPYI BOR BCINGS PAS GNOD
SBYIN GTUM PO RNAMS DBANG DU BYED CING, THAMS CAD LA 'JUG PA'I
SHES RAB THOGS MED DU RGYAS PAR 'GYUR RO, ,DE NAS BYANG

PHYOGS SU ME GHA KE RU ZHES PA DANG, DE'I PHA ROL NA S'A LA'I
NAGS DANG TA LA'I NAGS CHEN PO YOD DE, NAGS DANG GRONG KHYER DE
DAG GI GZHI LA DPAG TSAD BRGYAS YONGS SU BCAD PA YIN NO, ,DE NAS
BYAD PHYOGS SU SHU NI KA RA NA'I GONG DANG, BI

BI DZA LA ZHES BYA BA DANG, KHA DIR DANG TZANDAN GYI NAGS CHEN
PO YOD DE, DE RNAMS KYANG DPAG TSAD BRGYA'I BDAG NYID DO, ,DE'I
PHYI ROL NA LJONGS CHEN PO SAm SU KHA ZHES BYA BA YOD, 'DI
SHAMBHA LA'I YUL MTHA'I GANGS RI'I MTHAR GNAS PA SKYE BO RNAMS

KYI PHO'I DBANG PO BRLA G-YAS DANG, MO'I DBANG PO G-YON PAR
GNAS PA STE PHYED LUS CAN NO, ,PHYOGS DER 'DZAM BU'I GLING GI
LJON SHING MA LUS PAR SKYE ZHING, DE'I PHA ROL KUN TU DGE BA'I
NAGS ZHES BYA BA'I PHA ROL NA SHAMBHA LA'I YUL CHEN

PO GNAS SO, ,GNYIS PA NI, BSDUS PA'I RGYUD KYI RGYAL PO CHEN PO
LAS, DPAL LDAN RGYAL PO NYI MA 'GA' ZHIG DAG GIS SHAMBHA LA ZHES
RAB TU GRAGS PA'I KA L'A PA, ,PHYOGS BZHI DAG NI RI YIS BSKOR
ZHING MNGA' YIS BSGYUR BA DPAG

TZAD RNAMS KYI TSAD DU NI, ZHES DANG, G-YAS KYI PHYED LA
SHAMBHA LAR GRAGS THUB MCHOG GI GNAS GRONG NI BYE BA LHAG PAR
GNAS PA STE, ,BYE BA'I GRONG GIS NGES PAR BCINGS PA YUL DU 'GYUR
TE RGYAL KHAMS GRONG NI 'BUM PHRAG RNAMS KYIS

@42A *, ,SO, ZHES GSUNGS PA LTAR, 'DZAM BU'I GLING CHUNG NGU
'DI LHO BYAD DU DPAG TSAD STONG PHRAG NYER LNGA YOD PA CHA MNYAM
DRUG TU BGOS PA'I CHA RE RE NI PHYI ROL NAS RIM PA BZHIN, RGYA
GAR DANG, BOD DANG, LI DANG, RGYA NAG DANG, RGYA

NAG CHEN PO DANG, KEE LA SHA'I DUM BU STE DRUG PO THAMS CAD KYI
DKYUS TSAD GLING 'DIR SHAR NUB TU MNYAM ZHID ZHENG TSAD NI RE
RER DPAG TSAD STONG PHRAG BZHI BRGYA DANG DRUG CU PHYED RE BDUN
RGYAD PHRAG PHYED, GZHU 'DOM SUM BRGYA DANG SO GSUM, KHRU

GANG SOR BRGYAD MNYAM PAR YOD PA'I KEE LA SHA'I DUM BU DE'I
RGYAB LHUN PO'I PHYOGS LA BSTAN PA DANG, MDUN CHU BO SI TA'I
PHYOGS LA BSTAN PA'I G-YAS PHYED MA DE SHAMBHA LA'I YUL CHEN PO
YIN NO, ,TSUL 'DIR BOD KYI NUB DANG SHAR GYI THAD NA

GNAS PA'I RGYA DKAR NAG GI YUL RNAMS KYANG BOD LA BRTZI BAR
DGONGS LA, DES RGYA NAG SOGS LA YANG SBYAR NAS SHES SHING 'PHAGS
YUL NI LHO MTHA' R'ASMI SHVA RI NAS BYANG MTHA' BAL PO'I BAR LA
BRTZI BAR DGONGS SO, ,YANG RGYUD KYI RGYAL

PO NYID LAS, PHYI ROL DU NI 'DAB MA RE RE DAG KYANG NYIN BYED
YUL DANG GLING GI YUL RNAMS DAG GIS BRGYAN, ZHES GSUNGS PA LTAR,
GRUB PA'I GNAS CHEN PO DE NI SHIN TU ZLUM PO MTHA' SKOR GANGS
RI'I 'PHRENG BAS BSKOR ZHING, LHO NUB DANG

SHAR PHYOGS NA 'GRO BA'I LAM DANG BCAS PA, GANGS RI'I NANG DU
S'A LA'I NAGS MTHUG POS BSKOR ZHING YUL ZLUM PO DE CHA MNYAM
GSUM DU BGOS TE, LTE BA DE'I MTHA' SKOR DU YANG SNGAR PHYI ROL
TU YOD PA DE LTA BU'I GANGS RI DANG NAGS

@42B KYI 'PHRENG BAS BSKOR BA LA PADMA'I LTE BA LTA BU'I DBUS
NYID DU PHO BRANG KA L'A PA YOD PAS PHO BRANG GI MTHA' NAS
MTHA'I RI LA THUG GI BAR LA DPAG TSAD LNGA BRGYA YOD DO, ,MTHA'
SKOR GYI NAGS MTHA' NAS RIM GYIS GANGS DANG BCAS PA'I

GYEN DU NYIN LAM 'GA' ZHIG 'DZEGS TE PHYIN PAS RTZE MOR NGO BO
GANGS RI YIN PA LA LO MANG POR MA BZHU BAS CHU SHEL GYI RANG
BZHIN DU GYUR PA 'OD SHIN TU 'BAR BA'I STENG THEL SHIN TU YANGS
PA'I STENG NA PHO BRANG KA L'A PA YOD LA, MKHAS

GRUB CHOS KYI RGYAL PO DGE LEGS DPAL BZANG POS DUS 'KHRO t'IKA
CHEN DU GANGS RI GSUNGS SHING, PAn CHEN BLO BZANG CHOS KYI RGYAL
MTSAN GYIS DUS 'KHOR 'GREL BSHAD DU LTE BA ZLUM PO SHIN TU YANGS
PA ZHES GSUNGS PA GNYIS

KYI DGONGS PA 'DI LTAR SHES DGOS TE, tR'IKA CHEN GYI DGONGS PA
NI SPYIR GANGS RI DE YOD PA LA DGONGS LA, RNAM DAG YID BZHIN GYI
NOR BU'I DGONGS PA NI GANGS RI'I STENG GI THEL SHIN TU YANGS PA
LA DGONGS PA YIN NO, ,PHO BRANG DE YANG JI

LTA BU ZHE NA, RIN PO CHE SNA TSOGS KYI RANG BZHIN LAS GRUB PA'I
'OD KYIS DPAG TSAD TZAM GYI KHYON LA KHYAB PA 'OD DE DANG MTHA'I
GANGS RI'I RTZE MO'I 'OD 'DRES PAS MTSAN MO YANG NYIN MO LTA
BU'I 'OD 'PHRO ZHING, YI GE PHRA MO TSUN CHAD KYANG KLOG TU RUNG

BA STE, 'OD DE'I KHROD NAS ZLA BA'I 'OD ZER LA BLTAS PA'I TSE
SKYA KHYIL LE BA LAS GZI BYIN 'BYIN MI NUS PAS RJE BLO BZANG
CHOS RGYAN GYIS 'JAM DPAL GRAGS PA'I RTOGS BRJOD DU, GZI BYIN MA
BZOD CHA SHAS CAN, ,GLING BZHI MYUL BA'I ZOL

@43A *, ,GYIS BROS, ZHES GSUNGS PA YIN NO, ,PHO BRANG DER RIGS
LDAN GYI RGYAL PO BZHUGS PA'I KHANG PA RNAMS MA RGAD DANG, ZLA
BA CHU SHEL DANG, RDO RJE PHA LAM LAS BYAS PA'I SHEL SGO SNA
TSOGS LAS GRUB PA'I 'OD

KYIS NYIN MTSAN BYE BRAG MI PHYED CING, BZHUGS KHRI RIN PO CHE
DE RNAMS MCHOG GI PHRAS BTAB PA'I GSER DANG 'DZAM BU CHU PO'I
GSER LAS GRUB PA DANG, RIN PO CHE DE DAG NYID LAS GRUB PA DAG GI
NGOS LA DVANGS SHEL GYI MCHOG ME LONG

LTA BU'I GZHIR THAG RING PO DPAG TSAD LNGA BCU TZAM GYI SA'I
KHYON GYI CHU NANG GI SROG CHAGS TSUN CHOD KYI GZUGS BRNYAN
'CHAR BA'I LTANG MO MANG PO DANG, SKAR KHUNG GI NGOS DAG LA YANG
MAN SHEL GYI 'KHOR LO YOD PA LAS BLTAS PA'I TSE NYI

ZLA SKAR GSUM GYI KHANG BZANG DANG, LHA DANG, SKYED MOS TSAL
DANG, RGYU BA'I LAM GYI GOL DANG, KHYIM BCU GNYIS SOGS MDUN NA
GNAS PA BZHIN DU MTHONG BA DANG, BZHUGS KHRI'I MTHAR TZANDAN SA
MCHOG GI KHRA SKYOR DRI BZANG PO

DPAG CHAD DU 'PHRO BA DANG, CHEN PO LA 'OS PA'I RAS DANG, GOS
SRANG BYE BA BRGYA STONG RI BA DAG GI STAN DANG SNYE 'BOL SOGS
MO CHIN PA CIM SMOS PA STE, MDOR NA BZHUGS SA'I GNAS RE RE'I RIN
THANG LA GRONG KHYER CHEN PO GSER GYIS PHYUR

BUR GANG BDAG RE BAR 'GYUR NA GZHAN DAG LTA SMOS KYANG CI DGOS
PA STE, RIGS LDAN GYI SKU'I CHA BYAD NI SENG GE SKRA TSOS MA LAS
GRUB PA'I GTZUG TOR DANG, 'DZAM BU CHU BO'I GSER LAS BYAS PA'I
PROG ZHU DANG, PHYAG ZHABS KYI GDU BU LA

@43B RIN PO CHE RE RE'I RIN DU GSER SRANG BYE BA RE RI BA'I
PHRAS BTAB PA'I 'OD DANG, RIGS LNGAN GYI SKU'I 'OD 'DRES PA KHOR
YUG TU KHYAB PAS LHA DBANG GIS KYANG GZI BRJID BZOD PAR DKA' BA
DANG, 'KHOR GYI BLON PO DANG, DMAG DPON DANG, BTZUN

MO'I 'KHOR RGYA CHEN PO DANG, SHAR nA DANG, GLANG PO GSHOG PA
CAN DANG, RTA MCHOG DE LTA PU DANG, SHING RTA DAD, 'KHYOGS LA
SOGS PA BZHON PA'I BKOD PA MTHA' YAS PA DANG, RANG BZHIN GYI
'BYOR BA DANG, RIG SNGAGS KYI MTHU

DANG, CHAB 'BANGS SU GYUR PA'I KLU DANG, LHA MIN DANG, SRIN BO
DANG, MI'AM CI DAG GIS PHUL BA'I LONGS SPYOD DANG KHA ZAS KYI
KHYAD PAR LA NI LHA'I DBANG POS KYANG 'GRAN NUS PA MA YIN NO,
,PHO BRANG DE LA DPAG TSAD BCU GNYIS YOD CING, DE'I

MDUN LHO PHYOGS NA MA LA YA'I SKYED MOS TSAL CHEN PO'I DBUS SU
RGYAL PO ZLA BA BZANG POS BZHENGS PA'I DPAL DUS KYI 'KHOR LO'I
BLO SA BSLANGS KYI DKYIL 'KHOR YOD LA, DUS PHYIS RNAMS SU RIGS
LDAN GYI RGYAL PO GZHAN GYIS BZHENGS

PA'I NGO MTSAR BA'I BLOS BSLANGS MANG PO'ANG YOD PAR SNANG, TSAL
DE'I SHAR NA NYE BA'I YID KYI MTSO DANG, NUB NA PADMA DKAR PO'I
MTSO STE, TSES BRGYAD KYI ZLA BA LTA BU RE YOD PA'I SKYED MOS
TSAL MTSO DANG BCAS PA DPAG TSAD BCU GNYIS

SU MTSUNGS PA PHO BRANG GI BYANG PHYOGS SU GRONG KHYER BYE BA
PHRAG GCIG MO BRAN GYI TSUL DU YOD CING, DE'I RGYAB NA BYAMS PA
LA SOGS PA'I MTSAN CAN DANG, SKU'I RNAM PA CAN GYI RI BO BCU LA
BYANG SEMS RNAMS BZHUGS PA, DE'I LTE

@44A *, ,BA'I MTHA' SKOR GYI GANGS RI NAS GANGS RI'I BAR LA
DBAG TSAD LNGA BRGYA YOD PA'I SA GZHI'I KHYON PADMA 'DAB BRGYAD
KYI RNAM PAR YOD PA'I 'DAB MA RNAMS KYI MTSAMS CHU DANG GANGS
KYIS PHYE BA, 'DAB MA RE RE'I STENG NA MI KHYIM

BYE BA BCU GNYIS RE, BYE BA RE LA RGYAL PO RE RE DE RNAMS KYIS
KYANG DUS KYI 'KHOR LO STON TE, KHYON BSDOMS GRONG KHYER BYE BA
PHRAG DGU BCU RTZA DRUG GO, DE RNAMS SKAD SAm KRi TA'I SKAD DU
SMRA BA DANG LUS KYI CHA BYAD THOD DANG RAS GOS DKAR BO GYON

TE LONGS SPYOD CHUNG DU NGAG LA YANG GSER BANG BA BRGYAR NYE BA
YOD CING, PHAL CHER GRUB PA BRGYAD DU GTOGS PA'I RIG SNGAGS
'GRUB PA DANG, SHER PHYIN GYI MDO LAS GSUNGS PA'I TING NGE 'DZIN
LA SOGS PA THOB PA MANG LA, 'JAM

PO'I KHRIMS KYIS 'TSO ZHING, 'CHING BA DANG, BRDEG PA SOGS DANG
NAD MUG SOGS GTAN NAS MED LA, DGE SLONG SOGS 'KHOR RNAM BZHI BYE
BA MANG PO BZHUGS PA DANG RTEN KHYAD PAR CAN BZHUGS PA RNAMS LA
BSNYEN BKUR CHAD MED DE

CHOS PA PHAL CHER LA RIG SNGAGS KYI MTHUS KLU'AM LHA MIN LA SOGS
PA'I MNGAG GZHUG RE YANG 'OD BAR SNANG NGO, ,GSUM PA NI, RTZA
BA'I RGYUD KYI RGYAL PO LAS, LO 'DI NAS NI DRUG BRGYA'I LOS,
,DRANG SRONG RNAMS NI SMIN DON DU, ,MI

BDAG 'JAM DBYANGS GRAGS BA NI, ,SHAMBHA LA ZHES BYA BAR 'BYUNG,
,DE YI LHA MO SGROL MA CHE, ,SRAS NI PAD 'DZIN 'JIG RTEN DBANG,
,BDAG GI SH'AKYA'I RIGS BRGYUD LAS, ,BYUNG BA ZLA BZANG KHYOD
RIGS LA'O, ,ZHES DANG, RGYUD 'DIR

@44B DRANG SRONG RIGS SOGS LA, ,SANGS RGYAS LAM NI GSAL BYED
PA, ,ZLA BA LHA DBANG GZI BRJID CAN, ,ZLA BAS BYIN DANG LHA'I
DBANG PHYUG, SNA TSOGS GZUGS DANG LHA'I DBANG LDAN, ,GRAGS PA
PAD DKAR RIM PAS SO, ,'DAS PA'I RGYAL PO NYI

MA'I 'OD, ,DE NI BGEGS DGRA'I SPRUL BA STE, ,PHYAG NA RDO RJE
ZLA BZANG KHYOD, ,SA SNYING GSHIN RJE GSHED MTHAR BYED, ,SGRIB
PA THAMS CAD RNAMS SEL BA, ,RMUGS BYED KHENGS BYED RIM PA STE,
,NAM MKHA'I SNYING PO 'JAM DBYANGS DANG, ,'JIG RTEN MGON PO GO

RIM BZHIN, ,GSHIN RJE GSHED SOGS KHRO BO BCU, ,DE BAR BYANG CHUB
SEMS DPA' GZHAN, ,BCU GSUM DE RNAMS RIM PA YIS, ,RIGS LDAN RIGS
LAS 'BYUNG BAR 'GYUR, ZHES DANG, GRAGS PA RIGS LDAN RIGS KYANG
STE, ,DE NAS RIGS

LDAN PADMA DKAR, ,BZANG PO RIGS LNGAN GSUM PA STE, ,DE BZHIN
BZHI PA RNAM RGYAL LO, ,BSHES GNYEN BZANG PO PHYAG DMAR DANG,
,BDUN PA KHYAB 'JUG SBAS PA'O, ,NYI MA GRAGS DANG SHIN TU BZANG,
,RGYA MTSO RNAM RGYAL RGYAL DKA' DANG, ,

RIGS LDAN NYIM BCU GNYIS PA, ,SNA TSOGS GZUGS DANG ZLA BA'I 'OD,
,MTHA' YAS DANG NI SA SKYONG DANG, ,DPAL SKYONG SENG GE RNAM PAR
GNON, ,STOBS PO CHE DAD MA 'GAGS PA, ,MI YI SENG GE DBANG PHYUG
CHE, ,MTHA' YAS RNAM

RGYAL RIGS LDAN DANG, ,GRAGS PA RIGS LDAN DE NAS SLAR, ,DE SRAS
'KHOR LO CHEN PO CAN, ,RIGS LDAN DRAG PO 'BYUNG 'GYUR TE, ,SMRA
MKHAS RTA MCHOG TING 'DZIN GYIS, ,KLA KLO'I CHOS RNAMS MTHAR
BYED BA'O, ,ZHES GSUNGS PA

@45A *, ,LTAR, DE BZHIN GSHEGS PA SH'AKYA'I RGYAL PO'I SKU'I
RUS MANG POS BKUR PA'I RGYAL PO'I GDUNG DRI MA MED PA SH'AKYA'I
RIGS BRGYUD LA RGYAL PO NYI MA'I 'OD DANG, DE'I SRAS SU ZLA BA
BZANG PO BYUNG LA DES SNGON BSHAD PA

BZHIN DPAL LDAN 'BRAS SPUNGS KYI MCHOD RTEN CHEN POR RGYUD GSUNG
BAR GSOL BA BTAB PA STE RTZA BA'I RGYUD KYI RGYAL PO GSUNGS PAS
MTSON RGYUD MTHA' DAG GSUNGS PA RNAMS NGES PAR BSDUS NAS SHAMBHA
LAR BSHAD DE 'GREL BSHAD STONG

PHRAG BCU GNYIS PA MDZAD CING, RTZA RGYUD GSUNGS PA'I LO GNYIS
PA LA BLOS BSLANGS DE BZHENGS NAS GANG NAS BYON PA'I ZHING LONGS
SPYOD RDZOGS PA'I GNAS SU GSHEGS SO, ,DE NAS CHOS RGYAL ZLA BA
DANG, LHA DBANG DANG, GZI BRJID CAN

DANG, ZLA BAS BYIN DANG, LHA'I DBANG PHYUG DANG, SNA TSOGS GZUGS
DANG, LHA'I DBANG LDAN RNAMS KYIS CHOS RIM PA BZHIN BSTAN TE DE
RNAMS LA CHOS RGYAL BDUN ZHES BYA LA, LHA'I DBANG LDAN DANG
BTZUN MO SNA TSOGS YUM GYI SRAS

SU 'JAM DPAL GRAGS PA 'KHRUNGS NAS LO BRGYAR SENG GE'I KHRIL
ZHABS SEN BKOD DE CHOS BSTAN NAS, NYI MA'I SHING RTA LA SOGS
PA'I DRANG SRONG BYE BA PHRAG PHYED DANG BZHI LA SGANG LO BRGYA
BA'I DBO ZLA BA'I NYA LA BOS NAS BDAG GI TSIG

THAMS CAD MKHYEN PA'I LAM THOB PAR BYED PA NYON CIG ,CES SOGS
KYIS MTSAMS SBYAR NAS ZLA BA PHYI MA'I NYA LA YUL DE'I MI RNAM
LA RDO RJE THEG PA'I LAM STER BAS KHYED RNAMS KYIS KUN TU SPYOD
PA DANG, GRUB PA'I MTHA' RNAMS ZHIB

@45B MOR SMROS SHIG, CES GSUNGS PA'I BKA' NYI MA'I SHING RTA LA
SOGS PAS SPYI BOR NOS NAS BRTAGS PA NA GRUB PA'I MTHA' MI MTHUN
PA MANG POS DRANG SRONG RNAMS NYID KYANG RMONGS SHING SA LA
'GYEL BAR GYUR PA NA, MI'I DBANG PO GRAGS PAS

KHYED RNAMS KYI GRUB MTHA' MI MTHUN PA MANG PO BLOS BRTAGS PA
'DIS CI BYA, ZLAB PHYI MA NAG PA'I NYA LA BDAG GIS YUL 'DI'I
SKYE BO THAMS CAD RDO RJE'I RIGS GCIG TU DBANG BSKUR BA SBYIN
PAR BYA'O, ,KHYED RNAMS LAM DE LA 'JUG PAR 'DOD

NA GNAS 'DI NYID DU 'DUG CIG ,GAL TE MI SBRON NGED KYI BKA' SPYI
BOR NOD PA'I YUL 'DI BOR LA GZHAN DU SONG ZHIG, DE LTA MIN NA
KHYOD KYI TSA BO'I DUS SU KLA KLO'I CHOS DAR BAR BYED PAR 'GYUR
RO, ZHES BKA' RDO RJE'I THOG LTA BU SPYI BOR PHABS PAS

DRANG SRONG RNAMS MTHA' GCIG TU SONG NAS PHAN TSUN BGROS TE,
THAMS CAD MTHUN PAR NYI MA'I SHING RTA LA BDAG CAG RANG GI CHOS
LAS GZHAN DU 'JUG PAR MI SPRO ZHING, MI'I BDAG PO KHYOD KYI BKA'
LAS KYANG 'GONG BAR MI NUS PAS YUL

CHEN PO DGU BCU RTZA DRUG 'DI DOR NAS KHA BA CAN GYI LHO
LANG+GA'I GLING GI BYANG 'PHAGS PA'I YUL DU 'GRO BA MCHOG GO
ZHES ZHUS TE, ZHABS LA PHYAG BYAS NAS NYI MA BCU GNYIS KYI BAR
DU LHO PHYOGS SU PHYIN NAS LTE BA'I MTHA'I NAGS KHROD DU GRANG

BTAB BO, ,DER RGYAL PO GRAGS PAS DGONGS PA 'DI RNAMS 'PHAGS YUL
DU SONG TSE SHAMBHAL LA SOGS PA'I YUL CHEN PO DGU BCU RTZA DRUG
GI SKYE BO RNAMS RDO RJE THEG PA DE NI RIGS PA MA YIN TE, DRANG
SRONG DE RNAMS THAR PA DON GNYER BA

@46A *, ,YIN KYANG, RDO RJE THEG PA RIGS PA MA YIN PAR MTHONG
NAS GRAGS PA'I TSIG DBANG CHEN POS RANG GI YUL BOR NAS 'PHAGS
PA'I YUL DU SONG BA'I PHYIR, ZHES PA'I LOG RTOG 'BYUNG BAR GZIGS
NAS DRANG SRONG LHA DANG,

BCAS PA RMONGS PAR BYED PA'I TING NGE 'DZIN LA SNYOMS PAR ZHUGS
PAS, DRANG SRONG RNAMS NAGS TSAL DER RMONGS PAR GYUR PA RI KHROD
PA RNGON PA SGYU 'PHRUL CAN RNAMS KYIS MKHA' LDING GI GZUGS MI
BSRUN PA SNA TSOGS KYIS BCINGS

NAS RAS CHEN PO'I KHUD DU NAM MKHA'I LAM LAS KHYER 'ONGS TE, MAL
YA'I TSAL GYI SKYING MOS TSAL DU DKYIL 'KHOR GYI KHANG BA'I SHAR
SGOR BOR BAN BRGYAL BA BSANGS SHING SHIN TU NGO MTSAR BAR GYUR
PA NA, BLON PO RGYA MTSO'I BLO GROS KYI

TSIG GIS MTSAMS SBYAR TE, DRANG SRONG RNAMS KYIS NYI MA'I SHING
RTA ZHU BA POR BSKOS NAS, GSER GYI MAndAL SNGON DU 'GRO BAS GSOL
BA BTAB PA BZHIN NAG PA'I NYA LA BLOS BSLANGS KYI DKYIL 'KHOR
CHEN PO DER DBANG BSKUR NAS RTZA RGYUD

RGYAS PA LAS BSDUS PA'I RGYUD KYI RGYAL PO BSDU BAR MDZAD, DRANG
SRONG RNAMS KYIS KYANG BSGOMS PAS ZLA BA PHYI MA'I NYA LA YE
SHES MNGON DU GYUR, DE NAS PADMA DKAR POS 'GREL CHEN DRI MED 'OD
BRTZAMS SHING LO BRGYAR CHOS BSTAN,

DE NAS RIM PA BZHIN DU BZANG PO DANG, RNAM RGYAL DANG, BSHES
GNYEN BZANG PO DANG, PHYAG DMAR RAM RIN CHEN PHYAG DANG, KHYAB
'JUG SBAS PA DANG, NYI MA GRAGS DANG, SHIN TU BZANG DANG, RGYA
MTSO RNAM RGYAL DANG, RGYAL DKA'

@46B DANG, NYI MA DANG, SNA TSOGS GZUGS DANG, ZLA 'OD DANG,
MTHA' YAS DANG, SA SKYONG DANG, DPAL SKYOD DANG, SENG GE RNAMS
KYIS RIM BZHIN CHOS BSTAN LA, DA LTA RNAM GNON GYIS CHOS BSTAN
NAS LO ZHE DGU PA, DE NAS STOBS PO CHE MA

'GAGS PA, MI YI SENG GE, DBANG PHYUG CHEN PO, MTHA' YAS RNAMS
RGYAL RNAMS KYIS CHOS BSTAN PA'I MTHAR, DRAG PO 'KHOR LO CAN
SENG GE'I KHRI LA MNGON PAR BZHUGS NAS, RE ZHIG CHOS BSTAN TE,
CHU BO SI TA'I LHO PHYOGS KYI

'PHAGS PA'I YUL GYI BYE BRAG MA KHA NAS BZUNGS YUL THAMS CAD
CHOS MIN KLA KLO CHES CHER DAR BAS SHIN TU MI BSRUN BAR GYUR BA
GZIGS NAS 'GREL CHEN GYIS MCHOG TU MI 'GYUR BA'I YE SHES GRUB PA
LAS GSUNGS PA LTAR, RI

BO BZHIN DU 'DAR BA MED PAR GYUR TE, RTA MCHOG DU MA SPRO BA'I
TING NGE 'DZIN LA ZHUGS NAS DPUNG CHEN PO KHA DOG SNA TSOGS PA
BYE BA DGU, GLANG CHEN MYOS PA G-YUL DU DPA' BA 'BUM PHRAG BZHI
DANG, YANG NYI KHRI CHIG STONG BRGYAD BRGYAD DUN CU LA

TSOR RE BYAS PA'I TSO DRUG ,GSER GYI SHING RTA 'BUM PHRAG MANG
PO, RDO'I RTA RLUNG GI SHUGS CAN ZHES PA DA LTA 'PHAGS YUL BA
RNAMS RDAR YAL GHOR ZER BA RGYA MTSO LAS BYUNG BA'I RTA MCHOG
CAD SHES GLOG LTAR 'KHYUG PA LA ZHON PA DANG RKANG THANG

MTHA' YAS PA DANG BCAS PA'I DPUNG CHEN PO CHU BO SI TA'I LHO
PHYOGS SU BYON NAS KLA KLO RNAMS DANG RUM GYI YUL DU G-YUL CHEN
PO BKYE STE, KLA KLO'I STON PA BYED PA'I BLO GROS RIGS LDAN RANG
NYID KYIS BTUL, DMAG DPON CHEN PO HA

@47A *, ,NUS BLON PO CHEN PO ZLA BA'I BU DANG, MCHOG TU 'PHOD
RKYEN PA'I DPA' BO RNAMS KYIS KLA KLO'I DBUNG SPYI DANG, SA
SKYONG BA RNAMS KYIS SA SKYONG DANG, GLANG PO CHES GLANG CHEN
DANG, RTAS RTA RNAMS DANG LHA CHEN BCU GNYIS KYIS

KLA KLO'I MGON SKYABS NAG PHYOGS KYI LHA RNAMS BTUL NAS KLA
KLO'I RGYUN BCAD, SANGS RGYAS KYI BSTAN PA RDZOGS LDAN LTAR
RGYAS PAR MDZAD DE, DE'I DUS SU MI RNAMS KYIS TSE LO BRGYA NGES
PAR THUB PA DANG 'BRU RNAMS KYANG MA RMOS BAR

'BROG DGON PAR SKYE BAR 'GYUR TE, RDZOGS LDAN GYI DUS LO BRGYAR
'BYUNG BAR 'GYUR ZHING, DER RIGS LDAN DRAG POR CHOS NYAN PA
RNAMS TSE DE NYID LA NGES PAR DUS KYI 'KHOR LO 'GRUB PAR GSUNGS
SO, ,DE'I TSE 'PHAGS PA'I YUL

DU MGON BO KLU SGRUB SLAR BDE BA CAN NAS SNGON GYI SKU LUS LA
'JUG PA SOGS SANGS RGYAS KYI BSTAN PA SHIN TU GSAL BA DANG, DE
BZHIN DU SA DUM BU BCU GNYIS SU KLA KLO'I RGYUN CHAD PA SOGS NGO
MTSAR BA'I CHOS MTHA' YAS PA 'BYUNG

STE, GRUB PA'I SKYES BU'ANG SA CHEN PO'I RDUL SNYED 'BYUNG NGO,
,DE NAS CHU BO SA TI'I LHO BYANG DU SRAS TSANGS PA DANG LHA
DBANG KHRI LA BZHAG NAS 'KHOR LO CAN RANG NYID LONGS SPYOD
RDZOGS PA'I GNAS SU GSHEGS PA SOGS RGYAS PAR

MKHAS GRUB CHOS KYI RGYAL PO'I t'AKI CHEN DU BLTA STE, MJUG
RNAMS 'DIR MI SPRO'O, ,YUL 'DI NA MDO RGYUD DGONGS 'GREL DANG
BCAS PA'I BSTAN BCOS DANG DE RNAMS KYI 'CHAD NYAN DANG, RIG PA'I
GNAS BCO BRGYAD BYE BRAG MANG PO

@47B DANG BCAS PA DANG, MI RNAMS TSAN PO CHE'I STOBS DANG LDAN
PAS NYIN RER DPAG TSAD BCUR DAL BUS PHYIN PA DANG, RIG PA DANG
'PHRUL 'KHOR GYI KHYAD PAR DAG LA SHIN TU MKHAS PA YIN NO, ,DA
NI MTHA' DPYAD PA 'DI BRJOD DE, 'DIR RTZA BA'I RGYUD

LAS; BDAG GI SH'AKYA'I RIGS BRGYUD LAS, ,BYUNG BA ZLA BZANG
KHYOD RIGS LA'O, ZHES, RIGS LDAN CHEN PO RNAMS SH'AKYA'I RIGS
MANG POS BKUR BA'I GDUNG DRI MA MED PAR GSUNGS PA LA, STAG TSANG
LO TZTSA BA LA SOGS PA MANG POS

ZLA BZANG GI YAB NYI MA'I 'OD NI, 'DUL BA LUNG LAS SDIG CAN
'PHAGS SKYES PO DANG SH'AKYA RNAMS KYIS G-YUL 'KHRUG CHEN PO'I
DUS SU RI BRAG NAS 'ONGS PA'I SH'AKYA SHAM PA KA ZHES PA DE YIN
NO ZHES GSUNGS PA NI LEGS PAR BRTAG DPYAD MA MDZAD

PA STE, STON PA SA GA ZLA BA LA MNGON PAR RDZOGS PA SANGS RGYAS
PA NAS BRTZIS PA'I ZLA BA BCU GNYIS PA NAG PA ZLA BA LA DPAL
LDAN 'BRAS SPUNGS KYI MCHOD RTEN CHEN POR RGYUD STON PAR GSOL BA
'DEBS PA LO BRGYAR NYE BA'I ZLA BZANG GI YAB DE,

STON PA'I MDZAD PA GDUL BYA MTHUN MONG BA'I SNANG DOR PHAL CHER
BSTAN ZIN PA'I SKABS BYUNG BA'I SH'AKYA NA TSOD DAR LA BABS PA
ZHIG YIN PAR 'DOD PA DE SHIN TU NGO MTSAR BA'I GNAS YIN PA'I
PHYIR, DER KHYED RNAMS KYI LUGS LA DE LTAR YIN

SHAS CHE YANG KHO BO CAG RGYUD GSUNG BA'I DUS DE LTAR KHAS MI
LEN NO ZER NA, 'O NA RGYUD KYI RGYAL PO 'GREL CHEN DANG BCAS PA
LEGS PAR BSUN PHYUNG ZHIG CES BRJOD PAR BYA ZHING, KHYED RANG GI
TSUL DE LA'ANG ZLA BZANG DGONGS LO BCO LNGA LAS

@48A *, ,RING BA MA ZHUGS PAR KHAS LEN DGOS SO, ,GZHAN YANG
RANG NYID RMI LAM GYI 'OD GSAL BZUNGS NAS SHAMBHA LAR BYON TE,
RIGS LDAN CHEN PO DPAL SKYONG DANG MJAL MYONG BA ZHIG NAS DUS
'KHOR CHOS 'BYUNG DU RIGS

LDAN GYI GO RIM DANG DAG POS KLA KLO 'JOMS PA SOGS BKOD NAS RE
ZHIG DE LTAR KHAS BLANG BAR BYA ZHES PA DANG, 'DI TZAM ZHIG
YONGS SU GRAGS PA LTAR BKOD PA YIN LA, BYANG CHUB SEMS DPA'
RNAMS KYI RNAM PAR THAR PA GSANG BA BSAM

GYIS MI KHYAB PA YIN PA'I PHYIR, RIG GRAS KYI PHO TSOD DON LA
GNAS DKA' BO ZHES RANG GI ZHE 'DOD DU MKHAS GRUB CHOS KYI RGYAL
PO'I t'AKI CHEN SNYAN BRGYUD KYI GDAMS PA DANG BCAS PA DGAG 'DOD
NAS GSUNGS PA LA, DON DU RGYUD KYI STON PA RDO RJE 'CHANG

LA DGAG PA MDZAD PAR SONG BA 'DI, SBRAD BUBS BSAD 'DOD NAS BA'I
KLAD PA BCOM PA'I DPE ZHIG DOR BA RNAMS LA NYID RANG NAS GSUNGS
PA DE RANG THOG TU 'KHOR GDA' ZHES PA'I KYAL KA YANG ZHU'O,
,RGYA GAR CHOS 'BYUNG DU KLU SGRUB BZHUGS

PA'I DUS SU KLA KLO'I CHOS DAR BAR GSUNGS PA SOGS KYANG, STON PA
THUGS RJE CAN NYID KYIS, LO 'DI NAS NI DRUG BRGYA'I LO YIS GSAL
BAR MI BDAG GRAGS PA SHAMBHA LA ZHES BYA BAR 'BYUNG, ,DE NAS KLU
YI LO BRGYA RNAMS KYIS NGES

PAR MKHA'I YUL DU KLA KLO'I CHOS RNAMS 'JUG PA DAG TU 'GYUR,
ZHE, DPAL LDAN 'BRAS SBUNGS SU RTZA RGYUD GSUNGS NAS RAGS RTZIS
KYI LO DRUG BRGYA NAS 'JAM DPAL GRAGS PA 'BYUNG BA DANG, DE NAS
LO BRGYAD BRGYAN 'PHAGS YUL

@48B GYI MKHAR KLA KLO'I CHOS 'JUG PAR GSUNGS PA RNAMS DANG
DNGOS SU 'GAL BAS, DE BZHIN GSHEGS PA'I GSUNG NGAD MI MTHUN PA
ZHAL GYIS BZHES DGOS PA 'DI RGYA GAR GYI SKAD LEGS PAR MKHYEN
STABS SNGON GYI CHOS 'BYUNG LA 'DRIS

PA'I 'PHAGS YUL BA RNAMS DANG GSUNG 'PHROS MDZAD PA'I TSE, RGYA
GAR GYI YUL CHOS LA RGYA GAR RANG NA YOD PA'I SOG PO RNAMS LA,
MO GOL LAM, TU RU KA ZER ZHING, RGYA NAG PHYOGS NA YOD PA RNAMS
LA KEL MAG ZER BAS, TU RU KA YIN

PHYIN KLA KLO YIN SHAG THUGS LA 'KHRUNGS NAS, SNGON GYI TU RU KA
RIG BYE KYI TSIG MCHOD SBYIN DON DU PHYUNG DAG SPROS, ZHES SOGS
KYI RJES SU 'BRANG BA RNAMS DANG DE DAG GI BU BRGYUD PHYIR LOG
BA'I LAM DU CHER 'CHEL BA'I KLA KLO

RNAMS KYI DBYE BA MA PHYED PA LAGS TE, RGYAL PO SANGS RGYAS
PHYOGS DANG G-YUL 'GYED PA'I TU RU KA DE RIG BYED PA DANG, LA
WANG SE NAR DMAG BYED PA DE KLA KLO YIN PA SOGS KHYAD PAR SHES
DGOS SO, ,DES NA NYID CHOS RJE BSAM YAS PA

BKRA SHIS DPAL LDAN GYI DUS NAS MKHAS PA'I YANG RTZER SON, RJE
RGYAL BA GNYIS PA'I GSUNG LAS SKYES PA'I BU SLOB KYI MCHOG TU
GYUR KYANG MKHAS GRUB RJE THUGS SU MA 'THAD PA'I RGYU MTSAN
PHRAN BU LAS BSAM BZHIN GYI GSUNG DGOS

GNAD CAN THAL CHES PAS SKU PHYI MA RNAMS SU 'PHRIN LAS JI BZHIN
LAM DU MI 'GRO BA YANG BYUNG SNANG NGO, ZHES KYANG SMRAS SO,
,DPAL SHAMBHA LA'I YUL GRUB PA'I GNAS CHEN PO 'DIR JI LTA BA
BZHIN BGROD PA LA NI RIG SNGAGS KYI MTHU GA DENGS

@49A *, ,KHEL NGES RE NGES PAR 'GRUB DGOS LA, DE LTA MIN PAR
SONG NA NI SLEBS BA SHIN TU DKA' BAS, PAn CHEN CHOS KYI RGYAL
MTSAN GYIS, GROGS DAG MYUR DU SUM RTZEN DGA' BA'I TSAL, ,SA LA
'PHOS 'DRA DPAL LDAN SHAMBHA

LAR; ;'JUG PA'I RNAM THAR RANG GIR GZUNG 'DOD NA, ZHES SOGS
GSUNGS PA LTAR SKYE BA PHYI MA RNAMS SU GRUB PA'I GNAS CHEN PO
RNAMS SU SKYES NAS TSE DE NYID LA RDO RJE 'CHANG GI SAR BGROD
PA'I SMON PA KHO NA SBYONG DGOS TE, DPER NA

BDE BA CAN DU SKYES TZAM NAS NGAN SONG DU MI LTUNG BA RANG CHAS
SU GRUB PA LTAR GRUB PA'I GNAS 'DIR SKYES TZAM NAS, MCHOG MTHUN
GYI DNGOS GRUB BDE BLAG TU 'GRUB PA GSHIS SU YOD PA YIN NO, ,DE
BZHIN DU 'PHAGS PA'I YUL 'ANG

RGYUD KYI RGYAL PO GSANG BA 'DUS PA LAS, RGYAL NYID SKYES SHING
ZHI BA'I GNAS DAG TU, ZHES GSUNGS PA BZHIN STON PA GANG DUS
SANGS RGYAS PA DANG, CHOS KYI 'KHOR LO BSKOR BA DANG, MYA NGAN
LAS 'DAS PA DANG, BLTAMS PA SOGS

KYI GNAS SU SNGAGS PHRENG BA'I PHYED ZLOS PA DANG, TING NGE
'DZIN YUD TZAM BSGOM PA'I NUS PA LA, PHYOGS GZHAN DU LO ZLAR
SBREL BAS 'GRAN MI BZOD KYANG, BOD LTA BU NI TSAD SBRUL SRIN BU
SOGS SROG GI BAR CHAD DU 'GYUR BA'I RKYEN MANG ZHING

KHYAD PAR BOD RNAMS BA LANG GI SHA BZA' BA'I RIGS NANG DU BYED
PAS SKYUG BRO BA'I 'DU SHES KYIS KHANG BA BZANG PO DAG TU JI
BZHIN MI 'KHRID PA SOGS BGROD PAR SLA BA NI MA YIN PAS NANG RDO
RJE'I LUS NYID LA GNAD DU BSNUN DGOS PA YIN

@49B NO; ;DES NA TSUL 'DI RNAMS KYIS SNGON DANG DA LTAR GYI
'BYUNG BA DAG KYANG RTOGS PAR BYA'O, ,DPAL LDAN RGYU SKAR STONG
GZUGS DKYIL 'KHOR GRVANG, ,RGYAL KUN MI 'GYUR BDE BA'I 'JO SGEG
GI, CHOS KUN MGRON DU BOS PA'I SNANG BA DE, ,SMRA BSAM

BRJOD 'DAS LTAD MOR 'BYAMS SU KLAS, ,GSAL RIG SNANG BAR LAS KYI
BAG CHAGS RDUL, ,MU MTHAS DBEN PA BSAGS PA'I KHAMS KYI CHA, ,DAG
DANG MA DAG GRUB PA'I ZHING SO SOR, ,'CHAR 'DI SGYU MA LAS KYANG
SGYU MA NYID, ,DE PHYIR 'DZAM GLING

SPYI DANG KHYAD PAR DU, ,'PHAGS YUL GRUB PA'I GNAS MCHOG KA L'A
PA, ,RANG BZHIN BRJOD PA'I NYER DPYAD GTAM GYI GZHI, ,'DI YIS
MKHAS RNAMS MGUL PA CIR YANG MDZES, ,MA BRTAGS GYI NA'I GTAM
GYIS MA BSLAD CING, ,LOG RTOG RMONGS

PA'I DRA MANG GCOD BYED PA, ,'DI SBYAR DGE BAS MKHA' MNYAM 'GRO
BA KUN, ,RNAM 'DREN BDE BA CHE LA REG GYUR CIG (,CES GRUB PA'I
GNAS CHEN PO SHAMBHA LA'I RNAM BSHAD 'PHAGS YUL GYI RTOGS BRJOD
DANG BCAS PA 'DI NI, RANG NYID RTZOM 'DUN CHE BA'I RKYEN GYIS
BSKUL NAS G-YAS

RU SHANGS BDE CHEN RAB RGYAS GLING DU 'DUG SKABS 'PHAGS PA'I YUL
GYI DAG DA NA'A THA' YUL BSHAD PA YAN CHAD BRIS ZIN MUR, HAL KHA
CING SU CHUG TU TO MI TAN GYI DGE SGRUB PA AER TE NI CHOS RJE
BLO BZANG DGE 'DUN, SBI LIG THU THON MGRON GNYAR YE SHES BSTAN
DAR, GSOL DPO CHE CHEN THON BLO BZANG

DPAL 'BYOR, SBI LIG THU DGE SKOS BLO BZANG BKRA SHIS RNAMS NAS
SHAMBHA LA'I LAM YIG ZHIG RTZOM DGOS TSUL GYIS BSKUL ZHING,
KHYAD PAR SNYIGS DUS SU RGYAL BSTAN 'DZIN PA LA SMON LAM GYI
MTHU GRUB PA BRAG G-YAB SPRUL PA'I SKU DPAL LDAN BSTAN PA'I
RGYAL MTSAN GYI GSUNG GIS BSKUL MA

@50A *, ,MDZAD PA LTAR, 'PHAGS PA DON YOD LCAGS KYUS MDZAD PA'I
LAM YIG DANG, KHYAD PAR DU MKHAS GRUB YONGS KYI GTZUG RGYAN CHOS
KYI RGYAL PO DGE LEGS DPAL BZANG PO DANG RDO RJE 'CHANG BLO
BZANG CHOS KYI RGYAL MTSAN DPAL BZANG POS MDZAD PA'I DUS 'KHOR
RNAM BSHAD RNAMS

GZHIR BZHAG ,RJE SHAMBHA LA PAS RMI LAM GYI DON BSHAD PA'I LAM
YIG SOGS LA'ANG CUNG ZAD BRTAGS SHING, YUL CHEN PO 'DI DANG
'PHAGS PA'I YUL GNYIS KA'I DON RGYA CHER 'CHAD PA RGYAL PO CHEN
PO MYA NGAN MED NAS PRA TI TA SE NA'I BAR GYI YIG GA ZHUNG CHEN
MO DANG MTHUN PAR DBYAD CING, GSER DANG GLA

RTZI DON DU GNYER BDAG GI RDZUN TSIG SOGS KYI LHANG CUNG ZAD
KYANG MED PAR DGE SLONG MANG DU THOS PA BLO BZANG DPAL LDAN YE
SHES KYIS RIGS LDAN GYI RGYAL PO RNAM GNON GYI SGANG LO ZHE DGU
PA SHING ME LUG LO'I CHU STOD ZLA BA'I 'DUL TSES GNYIS KYI NYIN
CHOS GRVA CHEN PO BKRA SHIS LHUN PO DPAL GYI BDE CHEN

PHYOGS THAMS CAD LAS RNAM PAR RGYAL BA'I GLING GI GZIMS CHUNG
BKA' GDAMS PHO BRANG DU RDZOGS PAR SUG BRIS SU BGYIS PA'O,
,SKYABS MGON CHEN PO DE NYID KYIS 'DI LA LJAGS ZHUS ZHIG DGOS
TSUL GSUNGS KYANG DBANG PHYOGS RGYAL KHAB CHEN POR CHIBS BSGYUR
GNANG BAS BTANG SNYOMS

SU LUS, SVASTI, PHAN BDE'I 'BYUNG GNAS RGYAL BSTAN YONGS 'DU'I
LJON, ,RAB RGYAS 'GRO KUN THAR MCHOG 'BRAS BZANG LA, ,SPYOD
PHYIR BKRA SHIS LHUN GRUB CHOS GRVA CHER, ,CHOS SBYIN 'DZAD MED
DAL 'GRO'I RGYUN 'DI SPEL, ,MANG+GA LAm,, ,,

@50B [BLANK PAGE]
