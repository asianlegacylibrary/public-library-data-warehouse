SHU BHA MASTU SA RAB DZA GA T'A MA,

@001A *, ,DUS TSIGS KYI MCHAD 'GREL DKA' GNAD SGO BRGYA 'BYED
PA'I LDE MIG CES BYA BA BZHUGS SO,,

@001B #, ,DBYINGS RIG DBYER MED NOR 'DZIN KHYON YANGS POR,
,LONGS SPRUL DPAG BSAM LJON PA GA-YUR ZA BAS, ,ZAB RGYAS CHOS
KYI DRI BSUNG SBRO MDZAD PA, ,KUN

MKHYEN YONGS 'DUS DBANG POS RGYAL GYUR CIG ,STOBS BCU MNGA' BA
KUN GYI YE SHES NYID, ,NGO MTSAR MTSAN DPES SPRAS PA'I SKUR SHAR
BA, ,DRAN PA TZAM GYIS BLO MUN SEL MDZAD PA'I, ,

BRTAN PA'I 'KHOR LOS RAB 'BYAMS SHES RAB STZOL, ,'PHAGS MCHOG
RIGS GSUM MGON SOGS MI RJE'I SKUR, ,SBRUL PA'I CHOS RGYAL BDUN
DANG RIGS LDAN TSOGS, ,TZI LU PA

SOGS 'PHAGS YUL PAn GRUB DANG, ,RA 'BROG SHONG SOGS MKHAS RNAMS
PHYAG GI YUL, ,ZUR PHUD LNGA PA'I MKHYEN RAB GSER SBYANGS MCHOG
,BSTAN LA RJES CHAGS ME YIS ZHU BA LAS, ,

THUB BSTAN MDZES BYED RGYAN DU LEGS GRUB PA'I, ,KUN MKHYEN TZONG
KHA PA DES RTAG TU SKYONGS, ,MGON DE'I GSUNG GI GSANG MDZOD
'DZIN PA'I SRAS, ,MKHAS MANG GTZUG GI RGYAN GYUR DGE

@002A *, ,LEGS DPAL, ,CHOS DBANG GRAGS PA BLO GROS CHOS SKYONG
SOGS, ,LEGS BSHAD DBANG PHYUG RNAMS LA GUS PHYAG 'TSAL, ,GZHAN
PHAN THUGS BSKYED ZLA

PA'I MA MA LAS, ,MKHAS BTZUN BZANG PO'I KUN SNANG 'PHRO BZHIN
PAR, ,RGYAL BSTAN CHU MTHONG DBYINGS SU LEGS SHAR PA'I, ,'JAM
DPAL DBYANGS DNGOS BZHAD PA'I RDO RJER 'DUD, ,GRANGS

MTHA' BRAL BA'I MKHYEN DPYOD BHA MA RAS, ,LEGS BSHAD 'DAB
BRGYA'I BCUD KYIS MYOS PA'I GLU, ,NYAMS 'GYUR STONG DANG LDAN
PA'I MGRIN PA NAS, ,DBYANGS SU SGROGS PA SKAL BZANG RNA

BA'I RGYAN, ,DE PHYIR MGON DE'I LEGS BSHAD NYAL 'GRO'I RGYUN,
,DPYOD LDAN BAD DKAR MIG GI YON CHAB DU, ,RNAM PAR BSGRENG PHYIR
SKAL LDAN SHING RTA YI, ,DPE ZLAR 'OS PA'I MTSAN 'GREL

DENG 'DIR SPEL, ,'DIR MKHAS GRUB DAM PA 'JAM DBYANGS BZHAD PA'I
RDO RJES MDZAD PA'I 'DUL BA'I DUS TSIGS KYI SKABS SU MCHAN BKOD
PA NI, GZHI SMAD SHOG BU NYER GCIG PAR,

@002B NYIN MTSAN MNYAM PA GNYIS DANG BGROD PA GNYIS TE DUS BZHI
MI 'GYUR BA'I GZER STON PA'I BSDUS RGYUD LAS, GANG PHYIR RI LA
SKYE BO RNAMS KYI NYIN MTSAN MNYAM PAR 'GYUR TE LUG NYI SRANG GI
NYI MA LA'O, ,ZHES GSUNGS TE, RI

ZHES BA BDUN PA'I MING YIN LA, LHUN PO'I LHO NAS BYANG DANG
BYANG NAS LHOR SA'I DUM BU BDUN PA LA NYIN MTSAN MNYAM PA GNYIS
NYIN ZHAG CIG TU 'BYUNG STE, DE BZHIN DU BDEN BRAL GYI ZUR PHYED
SNGA MA LHO GLING NUB MA NAS DBANG LDAN GYI

ZUR PHYED SNGA MA BYANG GLING NUB MA DANG, DBANG LDAN GYI ZUR
SNGA MA NAS BDEN BRAL GYI ZUR SNGA MA LA SOGS PAR SBYAR BAR
BYA'O, ,DUM BU GANG LA LUG KHYIM GYI TSE DPYID MNYAM DU 'GYUR NA
SRANG KHYIM GYI TSE STON MNYAM DU 'GYUR BA DANG,

SRANG KHYIM GYI TSE DPYID MNYAM DU 'GYUR NA LUG KHYIM GYI TSE
STON MNYAM DU 'GYUR DGOS, DE BZHIN GLANG SDIG DANG 'KHRIG GZHUD
NGA KARKAtA CHU SRIN LA SOGS PAR DE LTAR SBYAR RO, ,GANG PHYIR
RI LA ZHES PA'I RKANG PA DANG POS LHO DANG BYANG GLING

DBUS MA DANG, DE PHYIR GNYIS BRGYAD DUM BU DAG LA NGES BAR GLANG
LA GNAS DANG SDIG PA LA GNAS DE BZHIN NO, ,ZHES PAS DUM BU GNYIS
PA LHO GLING NUB MA DANG DUM BU BRGYAD PA BYANG GLING NUB MA LA
GLANG SDIG GI DUS SU NYIN MTSAN MNYAM PA

'BYUNG BAR GSUNGS, BUG PA ZHES BYA ME GRANGS DAG LA 'KHRIG PA
GZHUR GNAS;PHYOGS KYI TSAD DANG BZHI BA DAG LA NI, ,NYI MA
KARKAt LA GNAS PA DAG DANG CHU SRIN LA GNAS ` LNGA PA BCU GCIG
PA LA YANG, ,SENG GE BUM PAR

RAB ZHUGS ` BCU GNYIS RO YIS RA NI NYA DANG BU MOR GNAS BDAG
LA'O, ,ZHES GSUNGS LA, BUG PA ZHES PA DUM BU DGU PA DANG, ME
GRANGS GSUM PA DANG, PHYOGS KYI TSAD BCU PA DANG RO YI SA NI
DRUG PA YIN ZHING,

@003A *, ,GZHAN RNAMS GO SLA, DE DAG KYANG 'DZAM GLING NAS
GRANGS PA'I DBANG DU BYAS SO, ,SHOG BU DE NYID DU, BSDUS RGYUD
LAS, 'DIR NI GA-YON BGROD DU 'GYUR NYI MA CHU SRIN GNAS PA LA
STE BUM

PAR NYI MAS GNYIS PA LA, ,NYA LA DUM BU GSUM PAR MI RNAMS KYI NI
BGROD PA DAG KYANG LUS GI NYI MAS BZHI PAR RO, ,'BYUNG BA ZHES
BYAR NYIM GLANG LA GNAS PAS 'KHRIGS PAR NYI GNAS SA NI DRUG PA
BDUN PAR YANG,

NYI MA KARKAt LA GNAS PAS 'GYUR TE ` SENG GE LA GNAS SA NI DUM
BU BRGYAD PAR RO, ` ,BU MOS BUG PAR ` SRANG GI NYI MAS BCU PAR
'GYUR TE ` SDIG PA YIS KYANG DRAG PO'I DUM BU LA'O, ,GZHU LA
GNAS PAS BCU GNYIS PAR 'GYUR ` MI

RNAMS BGROD PA DAG KYANG BCU GNYIS RTZIBS KYIS LA'O, ` ,DE BZHIN
LHOR BGROD DU 'GYUR NYI MA BGROD PA'I DBANG GIS KARKAt SOGS
KHYIM RNAMS DAG LA'O, ,ZHES GSUNGS TE, 'DZAM GLING CHUNG DU 'DIR
NI NYI MCHU SRIN GYI KHYIM

LA GNAS PA'I TSE RANG 'GROS KHA SHAR LA BLTAS PA'I GA-YON TE
BYANG BGROD KYI MGO BRTZAMS PAR 'GYUR BA DANG, GLING 'DI NAS
GA-YAS SKOR GYIS BGRANG BA'I DUM BU GNYIS PAR BUM PA'I KHYIM LA
GNAS PA'I TSE SOGS SU SBYAR ZHING,

'BYUNG BA ZHES PA DUM BU LNGA PA, BUG PA DGU PA DANG, DRAG PO
BCU GCIG PA YIN LA, GZHAN GO SLA, DE BZHIN DU GLING 'DIR NYI MA
KARKAtA'I KHYIM LA GNAS PA'I TSE LHOR BGROD KYI MGO BRTZAMS PA
DANG, DUM BU GNYIS PAR

SENG GE'I KHYIM SOGS SU SBYAR RO, ,SHOG BU DE NYID DU, NYI ZLA
LHUN PO'I PHYED NA'O, ,ZHES PA DANG MI MTHUN PAR, DRAN PA NYER
BZHAG LAS, RI RAB KYI TSAD STENG DU 'PHAGS PA BRGYAD KHRI BZHI
STONG DANG 'GO TU'ANG BGRYAD KHRI

@003B BZHI STONG DU BSHAD CING, NYI MA NI RI RAB KYI RTZE MO'I
THAD NAS 'CHAR NUS BYED PAR GSUNGS PA DANG, DUS 'KHOR GYI LUGS
LA, RI RAB KYI DPANG TSAD DPAG TSAD 'BUM DANG, BYANG BGROD MTHAR
THUG GI NYI MA RI RAB KYI RTZE MO DANG THAD MNYAM DU SLEB

PA DANG, LHOR BGROD MTHAR THUG GI TSE ME RI'I NANG MTHA'I STENG
THAD DRANG GI NAM MKHAR SLEB CING, DE'I TSE ME RI DANG NYI MA'I
DKYIL 'KHOR GYI BAR LA DPAG TSAD BRGYAD KHRI DGU STONG YOD PAR
KHAS LEN DGOS TE, NYI MA'I GDUNG BYED 'OG TU 'BAB PA'I

DPANGS TSAD DPAG TSAD STONG PHRAG BCU BZHIR GSUNGS SHING, GDUNG
BYED KYI MA SNA'I RTZE MO NAS 'OG SA'I BAR LA BYANG BGROD MTHAR
THUG GI TSE DPAG TSAD BRGYAD KHRI DRUG STONG DANG, LHOR BGROD
MTHAR THUG GI TSE BDUN KHRI LNGA STONG DANG, NYIN MTSAN MNYAM

PA'I TSE BRGYAD KHRI LNGA BRGYA YOD PAR BSDUS RGYUD LAS GSUNGS
PA'I PHYIR TE, DE NYID LAS, STENG DU DRUG DANG KLU YI GRANGS NI
NYI MA'I GDUNG BYED DAG KYANG BYANG DU BGROD PA DAG GI MTHAR, DE
NAS GA-YAS PHYOGS SU YANG ZAD PAR 'GYUR TE MI YI BDAG

PO STONG PHRAG DAG NI DRAG PO'I GRANGS, STONG PHRAG BRGYAD CU
RTZA GCIG MDA' NI BRGYA DANG BRAL BAR GYUR PA DBUS NAS GO LA'I
RI MO STE, DE LAS GANG ZHIG 'PHEL DANG 'GRIB PAR 'GYUR BA MKHA'
MKHA' MDA' DANG MDA' NI BYANG DANG LHOR YANG NGO, ,ZHES GSUNGS

PA'I PHYIR, KHYAB STE, BYAD BGROD MTHAR THUG GI TSE DPAG TSAD
STONG PHRAG NI DRUG DANG KLU STE GYA DRUG DANG, DE LAS GA-YAS
PHYOGS TE LHOR BGROD MTHAR THUG GI TSE STONG PHRAG DRAG PO STE
BCU GCIG ZAD PA'AM 'BRI BA DANG, DBUS NAS GO LA'I RI MO STE

NYIN MTSAN MNYAN PA'I TSE MDA' NI BRGYA STE LNGA BRGYA DANG BRAL
BA'I STONG PHRAG GYA GCIG TU 'GYUR BA'I PHYIR DANG, NYIN MTSAN
MNYAM PA'I RI MO DE LAS BYANG BGROD MTHAR THUG GI TSE 'PHEL BA
DANG LHOR BGROD MTHAR THUG GI TSE 'GRIB PA'I DPAG TSAD KYI

@004A *, ,GRANGS NI MKHA' MKHA' MDA' DANG MDA' NI STE LNGA STONG
LNGA BRGYA YIN PA'I PHYIR, 'JAL BYED KYI DPAG TSAD KYANG MDZOD
DANG MI 'DRA STE, BSDUS RGYUD LAS, PHRA RAB BRGYAD RNAMS DAG GIS
PHRA MO 'DI

GCIG PHRA MO BRGYAD KYIS SKRA YI RTZE MO PHRA MO STE, 'DI RNAMS
KYIS NI SKE TSE SHIG DANG NAS TE LTOS 'GRO NAS KYIS SOR TE SOR
MO NYI MA NI, ZUNG GIS KHRU'O KHRU BZHIS GZHU STE 'DIR NI STONG
PHRAG GNYIS KYI GZHU YIS RGYAD GRAGS DAG DU

'GYUR, RGYANG GRAGS BZHI RNAMS DAG GIS DPAG TSAD DE YIS LHA YUL
SA DANG NAM MKHA' DAG LA TSAD YIN NO, ,ZHES RDUL PHRA RAB DANG,
PHRA MO DANG, MI'I SKRA'I RTZE MO DANG, SKE TSE DANG, SHIG DANG,
NAS DANG, SOR MO

RNAMS GONG NAS GONG DU BRGYAD BSGYUR DANG, SOR MO NYER BZHIS
KHRU GANG, KHRU BZHIS GZHU, GZHU STONG PHRAG GNYIS KYIS RGYAD
GRAGS, RGYAD GRAGS BZHIS DPAG TSAD DU 'GYUR BAR GSUNGS SO, ,'DI
NI MDZOD KYI DPAG

TSAD LAS GNYIS 'GYUR GYI CHE BAS BYANG BGROD KYI TSE NYI MA
STENG DU 'PHAGS TSAD MDZOD KYI DPAG TSAD LTAR NA DPAG TSAD 'BUM
PHRAG GNYIS YIN NO, ,DE DAG KYANG STENG 'OG MTHO DMAN DU 'GRO
TSAD YIN LA, LHO BYANG DU THAD KAR

'GRO TSAD NI, RTA GDONG GI ME DANG BSIL RI'I BAR DU DPAG TSAD
BDUN KHRI LNGA STONG DU 'GRO BAR BYED DO, ,DE YANG BGROD PA GCIG
LA NYIN ZHAG BRGYA BRGYAD CU RTZA PHYED BCAS GNYIS YOD PAS NYIN
ZHAG GCIG LA LHO BYAD DU 'GRO TSAD NI,

SNGAR GYI DPAG TSAD KYI GRANGS PHYED BCAS MIG KLU ZLAS BGOS PA'I
CHA GCIG YIN NO, ,BYANG BGROD MTHA'I NYI MA BSIL RI'I BAR DU
'GRO NA SA CHA 'DIR BYANG 'GROD MTHA'I NYIN GUNG TSE THUR SHING
SOR BRGYAD YAN CHAD KYI GRIB MA

@004B BYANG DU LUS PA MED PAR LHOR 'BYUNG BAR 'GYUR DGOS PA LA
DE LTA MIN PAR MNGON SUM GYIS GRUB PA'I PHYIR BSIL RI'I BAR DU
'GRO BAR GSUNGS PA'I DGONGS PA 'TSOL DGOS ZHES KHA CIG ZER RO,
,SHOG BU NYER GNYIS PAR, ,KHAMS

LER; PHRA DBUGS DHU DANG CHU TSOD NYIN ZHAG DHU DANG DUS BZHI
DAG NI STONG PHRAG NYI SHU RTZA GCIG DANG, DRUG BRGYA RNAMS NI
RIM PAS LUS SKYES PHRA DANG MI DANG 'BYUNG PO LHA DANG LHA MIN
RNAMS DANG NI, NUS DAGNG TZO BO'I NYIN ZHAG GCIG GI TSAD

DE; ZHES GSUNGS LA, SROG CHAGS PHRA MO'I DBUGS NYI KHRI TSIG
STONG DRUG BRGYA NI SROG CHAGS PHRA MO'I NYIN ZHAG GCIG ,DE'I
NYIN ZHAG NYI KHRI TSIG STONG DRUG BRGYA NI MI'I NYIN ZHAG ,DHU
STE MI'I ZLA BA NI 'BYUNG PO

YI DVAGS KYI NYIN ZHAG ,MI'I CHU TSOD NYI KHRI TSIG STONG DRUG
BRGYA NI LHA 'OG MA'I NYIN ZHAG ,MI'I NYIN ZHAG NYI KHRI TSIG
STONG DRUG BRGYAD NI LHA MIN RNAMS KYI NYIN ZHAG ,DHRU STE MI'I
LO NYI KHRI TSIG STONG DRUG BRGYA NI NUS PA STE 'OG MIN PA'I
NYIN

ZHAG ,DUS BZHI STE MI'I LO NYI KHRI TSIG STONG DRUG BRGYA SLAR
YANG GRANGS DE NYID KYIS BSGYUR BA NI GTZO BO STE SRID RTZE BA'I
NYIN ZHAG GCIG GI TSAD DO, ,MI'I ZLA BA NI 'BYUNG PO YI DVAGS
KYI NYIN ZHAG CES PA NI GO THOB KYI DBANG DU BYAS KYI,

RTZA BA'I TSIG DON DANG MTHUN NA DHU STE MI'I DBUGS SUM CU'I YUN
TSAD KYI DUS NYI KHRI TSIG STONG DRUG BRGYAS BSGYUR BA NI YI
DVAGS KYI NYIN ZHAG GCIG GI TSAD CES SBYOR DGOS, DES NA MI'I
DBUGS STONG PA MKHA' DUS ZLA MIG GIS BGOS

PA'I CHA GCIG NI PHRA MO'I DBUGS TSAD DANG, PHRA MO'I DBUGS
GRANGS DE NYID KYIS BSGYUR BA NI MI'I DBUGS TSAD DANG, MI'I ZLA
BA GRANGS DE NYID KYIS BGOS PA'I CHA GCIG NI YI DVAGS KYI DBUGS
TSAD DANG, MI'I CHU TSOD NI LHA 'OG 
@005A *, ,MA'I DBUGS TSAD DANG, MI'I NYIN ZHAG NI LHA MIN RNAMS
KYI DBUGS TSAD DANG, MI'I LO NI 'OG MIN PA'I DBUGS TSAD DANG,
DUS BZHI CHUNG DU'I LO GRANGS NI SRID RTZE BA'I DBUGS TSAD YIN
NO, ,RANG RANG GI

DBUGS DRUG NI CHU SRANG, CHU SRANG DRUG CU NI CHU TSOD, CHU TSOD
DRUG CU NI NYIN ZHAG SOGS SU SBYAR, MI'I CHU TSOD NYI KHRI CHIG
STONG DRUG BRGYA NI MI'I LO DANG LTA 'OG MA'I NYIN ZHAG GNYIS
KA'I TSAD YIN LA, MI'I LO LNGA BCU RGYAL

CHEN BZHI'I ZHAG TSAD DU MDON PA MDZOD SOGS NAS GSUNGS PA DANG
CHES MI 'DRA'O, ,'DIR SROG CHAGS PHRA MO NAS GZUNG STE SRID RTZE
BA'I BAR GYI 'GRO BA RANG RANG GI DBUGS RTZIS GZHIR BYAS PA'I
NYIN ZHAG SO SOS

PHYOGS NYER BZHI, ZLA BA BCU GNYIS, DUS DRUG ,DUS BZHI, DUS
GSUM, BGROD PA GNYIS SU 'GYUR BA THAMS CAD LO'I YAN LAG TU SHES
PAR BYA LA, LO GCIG LA NYIN ZHAG SUM BRGYA DRUG CU, DUS SBYOR
BZHI STONG SUM

BRGYA NYI SHU, CHU TSOD NYI KHRI CHIG STONG DRUG BRGYA, CHU
SRANG SA YA GCIG DANG 'BUM PHRAG GNYIS DANG KHRI KHRAG DGU DANG
STONG PHRAG DRUG YOD DO, ,DE LTAR RANG RANG GI DBUGS KYI DBYE
BAS PHYI ROL TU NYIN ZHAG DANG NANG GI LOR 'GYUR BA'I

SGO NAS PHYI NANG CHOS MTSUNGS PAR BGROD LUGS NI, PHYI ROL TU
NYIN ZHAG GCIG LA NANG GI LOR 'JOG CING, LO GCIG LA NYI MA KHYIM
'PHO BA'I ZLA BA BCU GNYIS DANG MTSUNGS PAR NYIN ZHAG GCIG GI
RLUNG GI 'PHO CHEN BCU

GNYIS LA NANG GI ZLA BA BCU GNYIS SU 'JOG GO ,PHYI RU ZLA BA
GCIG LA CHU TSOD STONG BRGYAD BRGYA YIN PA LTAR, NANG DU DBUGS
STONG BRGYAD BRGYA LA NANG GI CHU TSOD KYI GRANGS SU 'JOG CING,
DBUGS DGU BRGYA LA NANG GI

@005B PHYOGS SAM ZLA PHYED DU 'JOG LA, DBUGS SUM STONG DRUG
BRGYA NI NANG GI ZLA BA GNYIS YIN PAS DE 'DRA DRUG LA NANG GI
DUS DRUG TU 'JOG PA SOGS YIN TE, 'GREL CHEN DRI MED 'OD LAS, DE
LA DBUGS DGU BRGYAS PHYOGS SU

'GYUR TE PHYOGS NYI SHU RTZA BZHIS NYIN ZHAG DANG LOR 'GYUR RO,
,DBUGS STONG BRGYAD BRGYAS ZLA BA STE ZLA BA BCU GNYIS KYIS NYIN
ZHAG DANG LOR 'GYUR RO, ,DBUGS LNGA STONG BZHI BRGYAS DUS SU
'GYUR TE DUS BZHIS NYIN ZHAG

DANG LOR 'GYUR RO, ,DBUGS BDUN STONG NYIS BRGYAS DUS GCIG TU
'GYUR TE DUS GSUM GYIS NYIN ZHAG DANG LOR 'GYUR RO, ,DBUGS KHRI
BRGYAD BRGYAS BGROD PAR 'GYUR TE BGROD PA GNYIS KYIS NYIN ZHAG
DANG LOR

'GYUR RO, ,DE LTAR NA LUS SKYES LA SOGS PA RNAMS KYI RANG RANG
GI TSAD KYI DBUGS KYI NYI KHRI TSIG STONG DRUG BRGYAS SO SO'I
NYIN ZHAG DANG LOR 'GYUR RO, ,DE BZHIN DU DBUGS DRUG CUS NYIN
MTSAN DU 'GYUR TE NYIN MTSAN SUM

BRGYA DRUG CUS NYIN ZHAG DANG LOR 'GYUR RO, ,DBUGS LNGAS DUS
SBYOR DU 'GYUR TE DUS SBYOR BZHI STONG SUM BRGYA NYI SHUS NYIN
ZHAG DANG LOR 'GYUR RO, ,DBUGS GCIG GIS CHU TSOD DU 'GYUR RO,
,DBUGS GCIG GI DRUG CU'I

CHAS CHU SRANG DU 'GYUR RO, ,DBUGS SUM BRGYA DRUG CU'I CHAS
DBUGS SU 'GYUR STE, CHU TSOD NYI KHRI TSIG STONG DRUG BRGYAS
NYIN ZHAG DANG LOR 'GYUR RO, ,CHU SRANG STONG PHRAG DGU BCU RTZA
DRUG LHAG PA'I 'BUM PHRAG BCU GNYIS

KYIS NYIN ZHAG DANG LOR 'GYUR RO, ,DBUGS STONG PHRAG BDUN CU
RTZA DRUG LHAG PA'I 'BUM PHRAG BDUN CU RTZA BDUN GYIS NYIN ZHAG
DANG LOR 'GYUR RO, ,DE BZHIN DU DBUGS 'BUM PHRAG BDUN CU RTZA
DRUG LHAG PA'I BYE BA PHRAG

@006A *, ,BDUN CU RTZA BDUN GYIS NYIN ZHAG BRGYA DANG LO BRGYAR
'GYUR RO, ,ZHES GSUNGS PA'I PHYIR, KHYAB STE, DE DAG THAMS CAD
LA PHYI ROL TU NYIN ZHAG DANG NANG GI KHOR 'GYUR TSUL MTSUNGS
PAR SBYOR DGOS PA'I

PHYIR, SHOG BU NYER GSUM PAR, BYANG BA'I DRIS LAN MKHAS GRUB
CHOS RJES MDZAD PA LAS, CI STE MNGON PA NAS BSHAD PA LTAR GYI
ZHAG MI THUB 'DOR BA SOGS KYI RNAM GZHAG DE LTAR BYAS NA NYI ZLA
GZAS 'DZIN SOGS

KYIS BSAL BA MNGON SUM DU 'BEBS PAR 'GYUR BA'I PHYIR DPYAD PA
GSUM GYIS DAG PA MI 'GRUB PO SNYAM NA, DE NI MNGON PA NAS RE
ZHIG RAGS RTZIS TZAM ZHIG GI DBANG DU MDZAD PA STE, DE'I PHYIR
'DUL BA LAS KYANG ZLA BA'I

GSHOL 'DOR BA DANG RGYU SKAR LA SOGS PA ZHIB PAR SKAR RTZIS
MKHAN PO'I RJES SU 'BRANG BAR GSUNGS SO, ,RAGS RTZIS KYI RNAM
GZHAG TZAM ZHIG GSUNGS PA LA ZHIB RTZIS KYI BSAL BA 'BEBS PA'I
RIM PA PHRA RAGS DU MA

ZHIG DUS 'KHOR LAS GSUNGS PA'I RTZIS LA YANG YOD DO, ,ZHES SO,
,DE'I TSIG JI LTA BA BZHIN DU DUS 'KHOR tIK CHEN LAS KYANG
GSUNGS SO, ,SHOG BU NYER BZHI PAR, 'GREL CHEN LAS, DUS BZHI'I
MTHAR

GZA' TSOGS RGYU BA NAM GRU'I MTHAR KHYIM NI STONG BA DAG LA GNAS
SO, ,ZHES PA'I RTZA BAR, LO NI 'DI DAG RNAMS KYIS DUS KYI MTHAR
RU GZA' TSOGS RGYU BA KHYIM NI STONG PA DAG LA GNAS, ,SLAR YANG
THA SKAR LA SOGS DAG DANG RAB

BYUNG ZHES DANG DE BZHIN NAG PA'I ZLA BA LA SOGS DANG, GZA' DANG
SBYOR BA TSES DANG BYED PA RNAMS KYANG DE BZHIN DANG PO DAG STE,
ZHES GSUNGS, DE NI DUS BZHI CHEN PO'I LO GRANGS RDZOGS PA'I
MTHA'I ZAD BYED KYI LO'I ZLA BA THA MA DBO'I

@006B ZLA BA'I NAM STONG GI MTSAN MTHA' 'DAS PA DANG DUS MNYAM
DU GZA' THAMS CAD RANG RANG RGYU SKAR 'KHOR LO'I LONGS SPYOD
GCIG CHAR RDZOGS PAR GSUNGS LA, DUS BZHI CHEN PO'I LO GRANGS NI,
BSDUS RGYUD LAS, STONG PA STOD PA NAM MKHA'

KLU DANG LAG PA THUB PA RI BONG CAN RNAMS RDZOGS LDAN DUS KYI
TSAD, CES MI'I LO SA YA GCIG DANG BDUN 'BUM NYI KHRI BRGYAD
STONG NI RDZOGS LDAN DUS KYI TSAD DU GSUNGS, DE LAS BZHI CHA
'BRI BA NI GSUM LDAN, RDZOGS LDAN GYI

PHYED NI GNYIS LDAN, RDZOGS LDAN GYI BZHI CHA NI RTZOD LDAN GYI
TSAD YIN ZHING, BZHI KA SDOMS NA SA YA BZHI DANG GSUM 'BUM NYI
KHRIR 'GYUR RO, ,DE YANG RDZOGS LDAN GYI RKANG PA BZHI, GSUM
LDAN GYI RKANG PA GSUM, GNYIS LDAN GYI

RKANG PA GNYIS, RTZED LDAN GYI RKANG PA GCIG STE BCU'I RKANG PA
RE RE'I YUN TSAD NI MI'I LO BZHI 'BUM SUM KHRI NYIS STONG YIN
LA, DUS BZHI CHEN PO GANG LA 'JOG PA'I GZHI SKAL PA'I DUS TZAM
LA DUS KYI 'KHOR LO DANG GTZO BO ZHES

MING BTAGS NAS DE'I CHA SHAS SU GYUR BA'I DUS BZHI CHEN PO
RDZOGS PA LA GTZO'I RTZA GA-YAS GA-YON GYI DKYIL 'KHOR BCU'I
DBUGS KYI RGYU BA RDZOGS PA'I MING GIS BTAGS NAS BSTAN PA YIN
NO, ,DE YANG RDZOGS LDAN GYI

RKANG PA BZHI DANG GSUM LDAN GYI RKANG PA DANG PO GCIG STE LDAN
NI GTZO BO'I GA-YON NAM MKHA' RLUNG ME CHU SA'I DKYIL 'KHOR
LNGA'I RLUNG RGYU BA'I MING GIS BSTAN, GSUM LDAN GYI RKANG PA
LHAG MA GNYIS, GNYIS LDAN GYI RKANG PA

GNYIS, RTZOD LDAN GYI RKANG PA GCIG DANG LNGA PO GTZO BO'I
GA-YAS KYI SA CHU ME RLUNG NAM MKHA'I DKYIL 'KHOR LNGA'I RLUNG
RGYU BA DANG SBYAR BAS GTZO BO'I DKYIL 'KHOR GCIG LA RLUNG RGYU
BA'I TSAD DANG DUS BZHI'I RKANG BA GCIG GI YUN TSAD

@007A *, ,GCIG YIN LA, DE NI MI'I LO BZHI 'BUM SUM KHRI NYIS
STONG GI YUN TSAD CAN YIN NO, ,RIM PA DES GTZO BO'I GA-YON GYI
RTZA LA DKYIL 'KHOR LNGA RDZOGS PA'I TSAD NI DUS BZHI'I PHYED
YIN ZHING, DE LA

MI'I LO SA YA GNYIS DANG TSIG 'BUM DRUG KHRI YOD DO, ,DE LA GTZO
BO'I 'PHO BA GCIG TU BTAGS SHING, GTZO BO'I GA-YAS GA-YON GYI
'PHO BA GNYIS DANG DUS BZHI'I YUN TSAD MNYAM MO, ,GTZO BO'I 'PHO
BA BCU GNYIS NI GTZO

BO'I NYIN ZHAG YIN LA, DE LA DUS BZHI CHEN PO THEBS DRUG RDZOGS
PAR BSHAD DO, ,GZHAN YANG, GZA' LO NYI SHU TSAN PA LNGA NAM
MKHA' RLUNG ME CHU SA'I RIM PAS 'BYUNG BA LA RIM BZHIN GTZO BO'I
GA-YON GYI DKYIL 'KHOR LNGA

DANG, GZA' LO NYI SHU TSAN PA LNGA SA CHU ME RLUNG NAM MKHA'I
RIM PAS 'BYUNG BA LA RIM BZHIN GTZO BO'I GA-YAS KYI DKYIL 'KHOR
LNGA DANG SBYAR BAS GTZO BO'I 'PHO BA GCIG DANG GZA' LO BRGYA'I
TSAD MNYAM MO, ,DES NA

GZA' LO NYIS BRGYA NI DUS BZHI CHEN PO'I YUN TSAD DU 'GYUR RO,
,GZA' LO GCIG GI TSAD YOD DE, MI'I LO NYI KHRI TSIG STONG DRUG
BRGYA DE YIN PA'I PHYIR, DE YANG ZHIB TU BSHAD NA, GZA' BRGYAD
PO RANG 'GROS KYIS RGYU SKAR

NYER BDUN LONGS SPYOD PA'I YUN LA GZA' RANG RANG GI NYIN ZHAG
GCIG TU BYED CING, DE RTZIS GZHIR BYAS PA'I LO NI GZA' RANG RANG
GI LO YIN LA, ZLA BA NI ZHAG GSUM CU DANG, NYI MA LHAG PA PA
SANGS GSUM LO NI RE RE DANG, MIG

DMAR NI ZLA BA BCO BRGYAD DANG, PHUR BU NI LO BCU GNYIS DANG,
SPEN PA NI LO SUM CU DANG, SGRA GCAN NI LO BCO BRGYAD LA RGYU
SKAR NYER BDUN LONGS SPYOD PA YIN ZHING, DE RNAMS BSDOMS NA MI'I
LO DRUG CU RTZA BZHI ZLA BA BDUN 'BYUNG

@007B BA DE GZA'I NYIN ZHAG DANG, GZA'I NYIN ZHAG PHYED DANG
GNYIS LA MI'I LO DGU BCU RTZA DRUG DANG ZLA BA PHYED DAD BCU
GCIG GI STENG DU DUS KYI 'KHOR LO'I LO GSUM PHYOGS GSUM DANG
BCAS PAS LO BRGYAR 'GYUR LA, DE'I RIGS

PAS GZA'I NYIN ZHAG GSUM NA MI'I LO GNYIS BRGYA, NYIN ZHAG SUM
CU NA MI'I LO STONG PHRAG GNYIS, GZA'I LO'AM GZA'I NYIN ZHAG SUM
BRGYA DRUG CU LA MI'I LO NYI KHRI BZHI STONG, GZA'I LO BCU LA
MI'I LO NYIS 'BUM BZHI KHRI,

GZA'I LO BRGYA LA MI'I LO SA YA GNYIS DANG 'BUM PHRAG BZHI
'BYUNG BA RNAMS GNAS GNYIS SU BYAS PA'I 'OG MA LA BCUS BGOS PA'I
CHA GCIG LA NYIS 'BUM BZHI KHRI 'BYUNG BA DE STENG MA LA 'PHRI
BA STE BU LON SBYANG BAR BYA BA'I LHAG MAS YA

GNYIS DANG 'BUM PHRAG GCIG DANG KHRI PHRAG DRUG GI LO GRANGS NI
GZA'I LO BRGYA DANG DUS BZHI CHEN PO'I PHYED TSAD YIN NO, ,GZA'
LO'I YUN TSAD MI'I LO NYI KHRI CHIG STONG DRUG BRGYA DANG, NYI
KHRI BZHI STONG DU BSHAD PA GNYIS BU LON SBYANG

MA SBYANG GI DBYE BA YIN PAS MI 'GAL BAR SHES PAR BYA STE, PHYI
MA LA BCU CHAS 'BRI NA SNGA MA'I GRANGS SU 'GYUR BA'I PHYIR, GAL
TE DUS BZHI'I MTHAR GZA' THAMS CAD STONG PAR 'JUG NA, DUS BZHI
GCIG LA GZA' SO SO'I

'KHOR GRANGS JI TZAM 'BYUNG ZHE NA, SPEN PA NI 'BUM BZHI KHRI
BZHI STONG, SGRA GCAN NI NYIS 'BUM BZHI KHRI, PHUR BU NI SUM
'BUM DRUG KHRI, MIG DMAR NI SA YA GNYIS DANG 'BUM PHRAG BRGYAD
DANG BRGYAD KHRI, ,NYI MA LHAG PA

PA SANGS 'JUG RING BZHI NI SA YA BZHI DANG SUM 'BUM NYI KHRI,
ZLA BA NI BYE BA LNGA DANG SA YA GCIG DANG 'BUM PHRAG BRGYAD
DANG BZHI KHRI 'KHOR BAR GSUNGS TE, BSDUS RGYUD YE SHES KYI LE'U
LAS, STONG PA LA NI SPEN PA 'JUG PA

@008A *, ,RANG GI NYIN ZHAG BGROD PA'I DBANG GIS DUS KYI MTHAR
'GYUR TE, STONG PA NAM MKHA' MKHA' MTSO CHU GTER ZLA BA'I NYIN
ZHAG LONGS SPYOD LHAG MA RNAMS KYIS NAM GRU'O, ,RANG GI BGROD PA
'GRO BA'I NYIN

ZHAG MKHA' MKHA' NAM MKHA' MKHA' MTSO MIG GIS DER NI SGRA GCAN
'JUG ,RANG GI BGROD PA 'GRO BA'I NYIN ZHAG MKHA' MKHA' NAM MKHA'
MKHA' DUS DUS KYIS LHA YI BLON PO 'JUG ,NAM MKHA' MKHA' DANG
STONG

PA MKHA' BRGYAD SBRUL DANG MIG GI NYIN ZHAG RNAMS KYIS BKRA SHIS
'JUG PA STE, MKHA' MKHA' NAM MKHA' MKHA' MIG ME DANG CHU GTER
GRANGS KYI NYIN ZHAG RNAMS KYIS NYI MA LA SOGS 'JUG ,MKHA' MKHA'
NAM

MKHA' MKHA' MTSO BRGYAD DANG ZLA BA MDA' YI NYIN ZHAG RNAMS KYIS
ZLA BA DER 'JUG STE, DE YI DUS SU RGYAL PO 'GRO BA DAG NI RANG
RANG TSAD KYIS RNAM PAR NYAMS PAR RAB TU 'GYUR, ,ZHES GSUNGS
PA'I PHYIR, ,DE DAG

NI DUS BZHI'I LO LA SPEN PA'I NYIN ZHAG MI'I LO SUM CU DANG,
SGRA GCAN GYI NYIN ZHAG MI'I LO BCO BRGYAD SOGS GZA' RANG RANG
GI 'KHOR LOS BGOS PA'I THOB NOR YIN PA'I PHYIR TE, tIKA CHEN
LAS, DUS BZHI'I LO GRANGS

JI SNYED PA, ,SUM BRGYA DRUG CUS BSGYUR BA LA, ,GZA' RNAMS RANG
RANG DKYIL 'KHOR LO, ,SUM BRGYA DRUG CU BSGYUR BA YI, ,ZHAG GIS
BGOS PA'I RNYED PA DOR, ,LHAG MA MED PHYIR STONG PAR ZHUGS,
,BSIL ZER

CAN NI SUM CU'I ZHAG ,NYI LHAG PA SANGS MJUG RINGS KYI, ,NYIN
ZHAG MKHA' RO ME NYID DE, ,MIG DMAR ZLA BA BCO BRGYAD DO, ,PHUR
SPEN SGRA GCAN RIM PA BZHIN, ,NYI MA MKHA' ME SKYON GYI LO,
,GZA' YI BYED

@008B PA'I 'KHOR LO YIN, ,ZHES GSUNGS PAS SO, ,SHOG BU NYER LNGA
PAR, NANG LE'I TSIGS BCAD BDUN CU RTZA DRUG PA, PHYOGS LA ZLA BA
RANG GI RGYU BAS NYIN ZHAG CES BYA'I RKANG BA DAG KYANG BU LON
DAG TU BYED, ,SLAR YANG ZLA BA

GNYIS KYIS GZHAN PA DAG KYANG NYIN ZHAG LO YI SBYOR BA DAG LAS
'PHEL BA NI, RDZOGS PA'I LO LA NYIN ZHAG DRUG TU 'GYUR TE GZHAN
YANG DE BZHIN 'CHI BA DAG GIS MTSAMS SU 'PHEL, RGYAL PO DE LTAR
NYI MA'I BU LON NYIS 'GYUR 'DI NI

LO YI SBYOR BA DAG GIS 'PHEL BAR BYED, CES GSUNGS PA'I DON NI,
NYIN ZHAG LAS TSES ZHAG NI RAGS RTZIS BYAS NA CHU TSOD GCIG GIS
DMAN PA DANG, 'BRING DU RTZIS NA RKANG PA DANG BCAS PA'I CHU
SRANG LNGA BCU RTZA DRUG GIS DMAN PA

YIN PAS, RAGS RTZIS LTAR NA PHYOGS TE ZLA PHYED LA NYIN ZHAG GI
RKANG PA STE BZHI CHA'AM CHU TSOD BCO LNGA BU LON DU 'GYUR
ZHING, ZLA BA GNYIS KYI TSE NYIN ZHAG GCIG BU LON DU 'GYUR LA,
LO GCIG NA NYIN ZHAG DRUG BU LON DU 'GYUR TE,

YANG 'CHI BA'I 'TSAMS TE LO BRGYA NA NYIN ZHAG DRUG BRGYAR 'GYUR
RO, ,'BRING DU RTZIS NA ZLA PHYED LA CHU TSOD BCU BZHI DANG
RKANG PA GSUM DANG BCAS PA'I CHU SRANG GSUM BU LON DU 'GYUR
ZHING, NYIN ZHAG DRUG CU RTZA BZHI NYIN ZHAG GCIG

BU LON DU 'GYUR LA, LO GCIG LA NYIN ZHAG LNGA DANG CHU TSOD SUM
CU RTZA BDUN CHU SRANG SUM CU BU LON DU 'GYUR BA DANG, LO BRGYA
NA NYIN ZHAG PHYED DANG BCAS PA'I DRUG CU RTZA GNYIS LHAG PA'I
LNGA BRGYAR 'GYUR RO, ,DE NYID NYI MA'I LONGS

SPYOD LA NYIS 'GYUR DU 'GRO BAS, ZHAG DRUG CU RTZA BZHIN NYIN
ZHAG GNYIS BU LON DU 'GYUR ZHING, LO GCIG LA ZHAG BCU GCIG CHU
TSOD BCO LNGA BU LON DU 'GYUR LA, LO BRGYA NA NYIN ZHAG NYI SHU
RTZA LNGA LHAG PA'I BRGYA PHRAG BCU

@009A *, ,GCIG GAM LO GSUM PHYOGS GSUM BU LON DU 'GYUR BA'I
PHYIR RO, ,DE YANG ZHIB PAR BSHAD NA, GSHOL DANG BU LON GYI
KHYAD PAR SHES DGOS LA, DE NI KHAMS LE'I TSIGS BCAD RE BZHI PA,
STONG PHRAG

NYI SHU RTZA GCIG RO BRGYA LDAN PA DAG LAS SO YI CHA YIS NGES
PAR PHYUNG GYUR BA, LUS LA DBUGS LHAG GANG DAG NYIN ZHAG SO SO'I
DUS SU 'BYUNG BA RI DANG DUS RNAMS DAG GI GRANGS, ,STONG PHRAG
SUM CU RTZA DRUG DAG GIS

BSGYUR BA RNAMS KYANG LO BRGYA'I TSAD DU RAB TU GRAGS PA STE,
STONG DU ME YIS RAB TU PHYE BA DAG NI CHU TSOD DU 'GYUR DRUG
CU'I CHA YIS NYIN ZHAG KYANG, ,ZHES PA'I DON NI, 'BRING RTZIS
LTAR NA NYIN ZHAG GCIG GI DBUGS STONG PHRAG NYI

SHURTZA GCIG RO BRGYA LDAN PA STE NYI KHRI TSIG STONG DRUG BRGYA
DAG LAS, SO YI CHA STE SUM CU RTZA GNYIS KYIS BGOS PA'I THOB NOR
NI DBUGS GSHOL GYI GRANGS YIN ZHING, DE YANG NYIN ZHAG GCIG GI
DBUGS LHAG GI GRANGS NI 'BYUNG

BA RI DANG DUS TE DRUG BRGYA DON LNGA'O, ,NYI KHRI TSIG STONG
DRUG BRGYA'I DBUGS DE DAG LO BRGYA'I NYIN ZHAG GI GRANGS STONG
PHRAG SUM CU RTZA DRUG STE SUM KHRI DRUG STONG GIS BSGYUR BA NI
LO BRGYA'I DBUGS KYI GRANGS 'BUM PHRAG BDUN CU RTZA DRUG

LHAG PA'I BYE BA PHRAG BDUN CU RTZA BDUN DU 'GYUR LA, DE YANG
SUM CU RTZA GNYIS KYIS BGOS PA'I THOB NOR 'BUM PHRAG BZHI BCU
RTZA GSUM LHAG PA'I BYE BA PHRAG GNYIS NI LO BRGYA'I NANG DU
RTZA DBUM NAS 'BAB PA'I DBUGS

GSHOL GYI GRANGS YIN ZHING, DBUGS GSHOL GYI GRANGS DE NYID KYIS
LO BRGYA'I DBUGS LA BU LON SPYAD PAR BYA BA'I LHAG MA NI LO
BRGYA'I NANG DU RO RKYANG NAS 'BAB PA'I DBUGS KYI GRANGS SU
'GYUR RO, ,DBUGS KYI PHUNG

@009B PO DE NYID STONG DUS ME STE SUM BRGYA DRUG CUS BGOS PA'I
THOB NOR NI LO BRGYA'I CHU TSOD KYI GRANGS DANG, CHU TSOD KYI
PHUNG PO DE NYID DRUG CU SA BGOS PA'I THOB NOR NI LO BRGYA'I
NYIN ZHAG GI GRANGS SU 'GYUR BA'I PHYIR RO, ,DE LTAR NA LO
BRGYA'I

DBUGS KYI TSOGS SUM CU RTZA GNYIS KYIS BGOS PA'I THOB NOR NI LO
BRGYA'I DBUGS GSHOL GYI GRANGS YIN PA BZHIN DU, LO BRGYA'I NYIN
ZHAG SUM KHRI DRUG STONG DE NYID SO GNYIS KYIS BGOS PA'I THOB
NOR NI LO BRGYA'I ZHAG GSHOL

GYI GRANGS DANG, LO BRGYA'I ZLA BA BRGYA PHRAG BCU GNYIS PO SO
GNYIS KYIS BGOS PA'I THOB NOR NI LO BRGYA'I ZLA GSHOL GYI GRANGS
DANG, LO BRGYA DE NYID SO GNYIS KYIS BGOS PA'I CHA LO GSUM
PHYOGS GSUM DU 'GYUR BA'I LO

GSUM NI LO BRGYA'I LO GSHOL GYI GRANGS YIN NO, ,CHU SRANG DANG
CHU TSOD KYI GSHOL YANG DE'I RIGS PAS RTZIS SLA, DE DAG KYANG
'BRING RTZIS KYI DBANG DU BYAS SO, ,RAGS 'BRING PHRAG SUM SO
SO'I GSHOL RTZIS TSUL NI, DBUGS

CHU SRANG CHU TSOD ZHAG ZLA LO DRUG PO RANG RANG GI SUM CU DANG
SO GNYIS DANG PHYE DANG SO GSUM NA RIM BA BZHIN DU RAGS 'BRING
PHRA BA'I DBANG DU BYAS PA'I RANG RANG GI GSHOL 'DON TSUL SHES
PAR BYA'O, ,SHOG BU DE NYID KYI RGYAB LOGS NA,

'GREL CHEN LAS, BYANG DU BGROD PA NAS BYANG DU BGROD PA'I BAR LA
NYIN ZHAG LNGA CHAD PAR 'GYUR RO, ,ZLA BA SO SO LA CHU TSOD NYI
SHU RTZA LNGA CHAD PAR 'GYUR RO, ,BYED PA 'PHO BA'I DUS NAS BYED
PA 'PHO BA'I DUS KYI ZLA BA SO SO LA CHU TSOD

NYI SHU RTZA LNGA LHAG STE, LO'I 'TSAMS SU GZA' LNGA LHAG GO
,ZHES PA NI, NYI MA BYANG DU BGROD PA NAS SLAR YANG BYANG DU
BGROD PA'I BAR GYI LONGS SPYOD NYI MA'I NYIN ZHAG LNGA'I LONGS
SPYOD CHAD PAR 'GYUR RO, ,DE'I CHA SHAS DUS KYI ZLA BA SO
@010A *, ,SO LA KHYIM ZLA'I CHU TSOD NYI SHU RTZA LNGA RE CHAD
PAR 'GYUR RO, ,LONGS SPYOD LA CHAD PA DKYIL 'KHOR LA LHAG PAS
BYED PA 'PHO BA'I DUS NAS SLAR YANG LO'I BYED PA 'PHO BA'I DUS
KYI ZLA BA SO SO LA DUS KYI CHU TSOD NYER LNGA RE LHAG

STE; DE BSDOMS PAS DUS KYI LO'I 'PHO MTSAMS SU NYI MAS KHYIM
RDZOGS PA LA GZA' LNGA'AM, KHYIM ZHAG LNGA LHAG POR DGOS ZHES
PA'I DON YIN PAS TSES ZLA DANG NYIN ZLA MTHUN PA'I CHED DU LO
LNGA NA ZLA GSHOL 'DON PA'I SHES

BYED DU JI LTAR 'GRIG DPYAD DGOS, YANG SHOG BU DE NYID DU, LUG
KHYIM NAG ZLA'I NAD DU SHAR BA DANG SA GA ZLA BA'I NANG DU SHAR
BA GNYIS YOD PA'I DBANG GIS LO 'GA' ZHIG LA NAG ZLA ZLA BA DANG
PO DANG 'GA' ZHIG LA BCU

GNYIS PAR SONG TSUL GSUNGS PA 'DI DON LA DE LTAR SHIN TU 'THAD
MOD KYANG, RTZOD TSE LO 'GA' ZHIG LA NAG ZLA LAN GNYIS SU 'BYUNG
BA DANG 'GA' ZHIG LA NAG ZLA CHAD PA'I SKYON DU MI 'GYUR BA'I
ZHIB CHA BYED DGOS SO, ,

SHOG BU NYER BDUN PAR, KHA CIG NYI MAS NAG PA SA RI YONGS RDZOGS
DANG SA GA'I SKAR RKANG GCIG LONGS SPYOD PA'I YUN LUG GI KHYIM
ZLAR 'JOG PA 'GOG PA LA, NAG PA'I BZHI CHA NAS GZUNGS GDANGS
LUGS KHYIM DUS

MNYAM DU RDZOGS PA CIG YOD PA'I PHYIR GSUNGS PA NI, PHYOGS SNGA
SMRA BA'I BAS PAS MTSOD LTAR BSHAD PA YIN GYI, RANG LUGS LA DE
LTAR BSHAD PA MA YIN TE, PHYOGS SNGA MAS LUG KHYIM NAG PA ZLA BA
DANG SBYAR BA'I

RGYU MTSAN GYIS NYI MA NAG PA'I SKAR KHYIM DU SLEBS PA NAS LUG
GI KHYIM ZLAR 'JOG DGOS NA LUG KHYIM SA GA ZLA BA DAD SBYAR BA
YANG 'GREL CHEN LAS GSUNGS PA'I PHYIR NA LUG GI KHYIM ZLA LA NYI
MAS SA GA'I SKAR KHYIM RDZOGS

@010B PAR LONGS SPYOD PA YANG YOD PAR KHAS BLANGS DGOS ZHES PHA
ROL PO'I BSAM TSOD LTAR 'GOG PA YIN PA'I PHYIR TE, GZHAN DU NA
YAR NGO'I TSES BTZO LNGAR NYI ZLA GNYIS SKAR KHYIM GCIG LA LHAN
CIG TU GNAS PA YOD PAR MI 'DOD

BZHIN DU KHAS LEN DGOS PAR 'GYUR BA'I PHYIR RO, ,SHOG BU DE NYID
DU, LUG LA LUG GU SKYE DUS DE LUG KHYIM DANG, GLANG GIS ZHING
RMO BA'I DUS DE GLANG KHYIM DANG, DUD 'GRO PHAL CHER 'KHRIG PA
SPYOD PA'I DUS DE 'KHRIG KHYIM

DANG; KARKA tA SPAL BA SKAD 'BYIN PA'I DUS DE KARKA tA'I KHYIM
DANG, SENG GES 'KHRIG PA SPYOD PA'I DUS DE SENG GE'I KHYIM DANG,
BU MO RNAMS MDANGS BZANG BA'I DUS DE BU MO'I KHYIM DANG, SRANG
GIS TSOD BYED PA'I DUS DE SRANG KHYIM DANG,

SDIG PA KHUNG DU 'GRO BA'I DUS SAM MI RNAMS DUD 'GRO GSOD PA'I
DUS DE SDIG KHYIM DANG, GZHU SRA BA'I DUS DE GZHU KHYIM DANG,
CHU SRIN KHA NYI MA LA BSTAN NAS 'DUG PA'I DUS DE CHU SRIN GYI
KHYIM DANG, BUM PA'I NANG GI CHANG RO

NUS DANG LDAN PA'I DUS DE BUM PA'I KHYIM DANG, NYA RNAMS CHU LA
RGYU BA'I DUS DE NYA'I KHYIM DANG, GZHU SRA BA'I DUS DE GZHU
KHYIM DANG, CHU SRIN KHA NYI MA LA BSTAN NAS 'DUG PA'I DUS DE
CHU SRANG YI KHYIM DANG, BUM PA'I NANG GI CHANG RO

PAR SRID PA'I GNAS SU KHYIM GYI DBYE BAS YANG DAG GNAS, GZHU YI
RNAM PA'I DUS KHYIM DAG LA GO LA'I DBUS NAS LHOR NI ME YI DKYIL
'KHOR LA GNAS SHING, BYANG DU DE NI BSIL BA'I RI STE PAD 'DAB
BZANG PO BZHIN DU SHAR

DU LUG DANG SRANG SOGS LA'O, ,ME NAS BSIL BA'I RI YI 'TSAMS SU
DPAG TSAD STONG PHRAG MKHA' DANG NAM MKHA' MKHA' DANG MDA' RI'O,
,ZHES PA'I 'GREL CHEN LAS, 'DIR SHAR GYI PHYED DU LUG GO ,DBANG
LDAN DU GLANG NGO

@011A *, ,BYANG GI PHYED DU 'KHRIG PA'O, ,ZHES PA NAS, SHAR GYI
PHYED DU NYA'O ZHES PA NI GO LA LA KHYIM DGOD PA'O, ,'DIR LUG
SHAR BA NA SRANG NUB PO, ,GLANG SHAR BA NA SDIG PA NUB STE, DE
LTAR THAMS CAD DU NYIN

MTSAN GYIS SHAR BA'I KHYIM NAS KHYIM BDUN PA NI NUB PAR RIG PAR
BYA'O, ,ZHES PA'I DON LA BSHAD TSUL MANG PO YOD KYANG, ,RE ZHIG
tIKKA CHEN GYI BSHAD TSUL 'GOD PA LA, THOG MAR GO LA NGOS GZUNG
BA NI tIKKA CHEN LAS,

GO LA CES PA NI SAm KHRi TA'I SKAD SOR BZHAG YIN CING DE NYID
LOTZTSA BA SNGA MA KHA CIG GIS KHONGS DANG, KHA CIG GIS SBUBS
DANG, KHA CIG GIS ZLUM POR BSGYUR MOD KYANG, SKABS SU BAB BA NI
ZLUM PO YIN LA, DE YANG BSIL

RI'I STENG GI NAM MKHA'I MTHA'I BAR GYI SA DANG LAN TSVA'I RGYA
MTSO'I STENG GI NAM MKHA' LA GZA' DANG RGYU SKAR RNAMS 'DEGS
BYED KYI RLUNG GIS BTEG NAS RI RAB DBUS SU GNAS PA LA BSKOR BA'I
TSUL GYIS 'KHOR BA'I ZLUM PO NI

KHYIM GYI GO LA ZHES BYA ZHING, 'DI LA SA DUM BU BCU GNYIS PO
THAMS CAD KYI SPYI'I 'OG LA DANG, GLING 'DI LTA BU SA DUM PO RE
RE'I STENG GI NAM MKHA'I GO LA ZLUM PO STE GO LA CHE CHUNG RIGS
GNYIS YOD DO, ,DE LA 'DEGS BYA NI SKAR KHYIM

GYI GO LA NYID YIN ZHING, RLUNG NI DE 'DEGS BYED YIN GYI, 'DEGS
BYED KYI RLUNG TZAM GO LA'I MTSAN GZHIR MI GZUNG NGO, ,ZHES
DANG, RGYU SKAR NYER BDUN 'DEGS BYED KYI RLUNG GIS BTEG NAS RI
RAB LA ZLUM POR 'KHOR BA NI RGYU SKAR

GYI GO LA ZHES BYA ZHING, DE NYID RGYU SKAR GNYIS DANG BZHI CHA
RE'I YUL GYI KHYON BCU GNYIS SU PHYE BA'I DBANG GIS BZHAG PA'I
KHYIM BCU GNYIS LA NYI MA 'DEGS BYED KYI RLUNG GIS BTEG NAS RIM
PA BZHIN SPYOD PA'I TSUL GYIS ZLUM POR 'KHOR

@011B BA NI KHYIM GYI GO LA ZHES BYA LA, NYIM KHYIM BCU GNYIS LA
SPYOD PAS LTO BYAD DU BGROD PA'I GNAS SAM GZHIR GYUR BA BSIL RI
NAS ME RI'I BAR GYI NAM MKHA'I KHYON ZLUM PO LA YANG GO LA ZHES
BYA STE, DE DAG THAMS CAD LA YANG GO LA'I SGRA DNGOS

SU 'JUG MI 'JUG GI KHYAD PAR LUNG DANG RIGS PA GANG GI SGO NAS
KYANG DBYE BAR MI NUS PAS GSUM KA'ANG GO LA'I MTSAN GZHIR GZUNG
DGOS SO, ,ZHES GSUNGS SHING, SHAR GYI PHYED DU LUG GO ZHES SOGS
DE GO LA CHUD DU LA KHYIM

DGOD TSUL YIN PAR BSHAD DE, tIKKA CHEN LAS, GLING 'DI'I NYIN
MTSAN MNYAM PA'I GO LA'I RI MO DBUS SU BYAS NAS GLING 'DI RANG
GI THAD KYI STENG GI NAM MKHA' LA SKAR KHYIM BCU GNYIS ZLUM POR
BKOD PA'I TSE, ZLUM PO DE'I PHYED KHYIM

DRUG GA-YAS DANG, ZLUM PO'I PHYED KHYIM DRUG GA-YON DU GNAS PA'I
DON TE, KHYI DRUG DRUG LA RGYU SKAR GYI GNAS PHYED DANG BCU BZHI
BCU BZHI YOD CING, GA-YAS NI ME RI'I PHYOGS DANG, GA-YON NI BSIL
RI'I PHYOGS TE, NYI MA KHA SHAR

LA BLTAS NAS RANG 'GROS BYED PAS DE'I GA-YAS GA-YON GYI DBANG DU
BYAS PA'O, ,GLING BCU GNYIS PO RE RE'I THAD KYI STENG GI SKAR
KHYIM ZLUM PO'I DBUS GLING RANG RANG GI NYIN MTSAN MNYAM PA'I RI
MO'I STENG NAS GA-YAS GA-YON DU KHYIM DRUG DRUG

GNAS TSUL 'DI DANG RIGS 'DRA ZHING, NYI ZLA'I GLING BCU GNYIS PO
GANG GI DBANG DU BYAS KYANG RANG 'GROS GLING DE'I SHAR LA KHA
BLTAS NAS BYED PAR KHYAD PAR MED DO, ,RLUNG 'GROS KYIS NI ZHAG
RE BZHIN RI RAB LA GA-YAS SKOR DU 'DEGS

BYED KYI RLUNG GI SHUGS KYIS BGROD PAR BYED DE, 'OG TU 'GREL
PAR, DE'I PHYIR 'KHOR BA'I SHUGS 'DI NI KHYIM GYI YIN GYI, KHYIM
GYI GZHI LA GNAS PA'I NYI MA NI MA YIN NO, ,'DIR KHYIM GYI 'KHOR
LO NI GA-YAS SKOR GYIS 'KHOR TE,

@012A *, ,GZA' RNAMS NI KHYIM DAG LA GA-YAS MIN GYI RGYU'O, ZHES
GSUNGS PA'I DON YANG DE LTAR YIN LA, NYI MA RANG 'GROS DE LTAR
BYAS PAS RGYU SKAR JI 'DRA BA ZHIG GI THOB SKAL GYI NAM MKHA'I
GO SA DER SLEB PA DE'I SGO

NAS NYI MA LUG LA SOGS PA'I KHYIM DE DANG DER SLEB PA'I THA
SNYAD BYED DO, ,ZHES DANG, DE LTAR GLING 'DI'I NYIN MTSAN MNYAM
PA'I RI MO'I BYAD DU KHYIM DRUG DANG LHOR KHYIM DRUG GNAS PA NI
GLING 'DI'I STENG THAD KYI GO LA'I NYIN MTSAN

MNYAM PA'I RI MO'I DBUS NAS BSIL RI DANG ME RIL REG GI PAR DU
ZLUM POR BSKOR BA'I ZLUM PO PHYED BYAD MA DANG ZLUM PO PHYED LHO
MA'I DBANG DU BYAS LA, YANG TSUL DE JI LTA BA BZHIN DU ZLUM POR
BSKOR BA'I ZLUM PO PHYED SHAR MA

DANG ZLUM PO PHYED NUB MA GNYIS SU BGOS PA'I DBANG DU BYAS NA,
ZLUM PO'I PHYED SHAR DU LUG SOGS DANG, PHYED NUB TU SRANG SOGS
TE, PHYED SHAR MAR LUG NAS BU MO'I MTHAR THUG PA LA GNAS SHING,
DE BZHIN DU PHYED

NUB MAR SRANG LA SOGS PA NYA'I MTHAR THUG PA LA NYI MA RIM PA
BZHIN GNAS SO, ,YANG SNGAR JI LTA BA BZHIN DU ZLUM POR BSKOR
NAS, GLING 'DI'I STENG THAD KYI ZLUM PO DE NYID PHYOGS MTSAMS
BRGYAD DU CHA BGOS SHING, PHYOGS

KYI CHA BZHI YANG PHYED MAR BGOS NAS CHA BRGYAD DU BYAS PA NA
ZLUM PO DE NYID PHYOGS MTSAMS KYI CHA BCU GNYIS SU 'GYUR RO, ,DE
LTAR CHA BGOS PA'I DBANG DU BYAS PA'I TSE GLING 'DIR ZLUM PO
DE'I SHAR GYI PHYED GA-YON DU THA SKAR

DANG; BRA NYE'I THOB THANG GI NAM MKHA'I GO SA RANGS PO DANG,
SMIN DRUG GI THOB THANG GI GNAS KYI BZHI CHA NI LUG GO, ,DBANG
LDAN DU SMIN DRUG GI GNAS KYI BZHI GSUM DANG, SNAR MA RANGS PO
DANG, MGO'I GNAS PHYED NI GLANG NGO, ,

@012B ZHES PA NAS, NAM GRU'I GNAS RANGS PO NI NYA'O ZHES PA NI
GLING 'DI'I THAD KYI GO LA'AM NAM MKHA'I ZLUM SKOR LA KHYIM BCU
GNYIS PHYOGS MTSAMS SO SOR DGOD PA'O, ,ZHES GSUNGS PA'I PHYIR,
GLING 'DIR NYI MA RANG 'GROS

BYANG DANG LHOR BA GROD TSUL ZHIB BAR BSHAD DU YOD DE, DE NYID
LAS, NYI MA LHOR BGROD MTHAR THUG PA RDZOGS MA THAG GZHU'I KHYIM
NAS 'BYUNG ZHING, CHU SRIN GYI KHYIM DU SLEB NAS BYANG BGROD
RTZOM PA NA, GLING 'DI'I NAM

MKHA'I GOL ZLUM PO SNGAR PHYOGS MTSAMS KYI CHA BCU GNYIS SU PHYE
BA'I LHO'I PHYED SHAR MA'I LHO MTHA' NAS BYANG DU NYIN RE BZHIN
RANG 'GROS KYI BGROD PAS KHYIM ZLA GCIG RDZOGS PA NA CHU SRIN
GYI KHYIM SPYAD ZIN NAS, BUM

PA'I KHYIM DU SLEB CING, GO LA'I PHYOGS MTSAMS KYI CHA BCU GNYIS
KYI NANG NAS ME MTSAMS KYI CHAR RANG 'GROS KYIS SLEBS LA, DE
BZHIN DU RIM PA BZHIN BYANG DU BGROD PAS BYANG BGROD MTHAR THUG
CING 'KHRIG PA'I KHYIM

SPYAD ZIN PA DANG, GO LA'I KHYIM BCU GNYIS KYI NANG NAS BYANG GI
PHYED SHAR MA'I NAM MKHA'I GO SA RANG BGROS KYIS SPYAD ZIN NAS,
LHOR BGROD KYI MGO RTZOM PA DANG, KA RA KA tA'I KHYIM DU SLEB
NAS ZHAG RE BZHIN RANG 'GROS KYIS

LHO LA 'ONGS PAS KHYIM ZLA GCIG RDZOGS PA NA KA RA KA tA'I KHYIM
SPYAD ZIN PA DANG, BYAD KYI PHYED NUB MA'I GO SA'I BYANG MTHA'
NAS LHO MTHAR RANG 'GROS KYIS SLEB CING, SENG GE'I KHYIM DU
ZHUGS NAS, GO LA ZLUM PO'I CHA BCU

GNYIS KYI NANG NAS RLUNG MTSAMS KYI CHA'I BYANG MTHA' NAS LHOR
ZHAG RE BZHIN BGROD PAS, KHYIM ZLA GCIG NA CHA DE'I LHO MTHAR
RANG 'GROS KYIS SLEBS, SENG GE'I KHYIM SPYAD ZIN, DE NAS BU MO'I
KHYIM DU ZHUGS NAS GO LA'I CHA BCU

@013A *, ,GNYIS KYI NUB KYI PHYED BYAD MA'I MTHA' NAS LHOR ZHAG
RE BZHIN BGROD PAS KHYIM ZLA GCIG NA CHA DE'I LHO MTHAR RANG
'GROS KYIS SLEB, BU MO'I KHYIM SPYAD ZIN, DE DAG SRANG GI KHYIM
DU ZHUGS NAS,

NUB KYI PHYED LHO MA'I NAM MKHA'I GO SA'I BYAD MTHA' NAS ZHAG RE
BZHIN LHOR BGROD PAS KHYIM ZLA GCIG NA CHA DE'I LHOR MTHAR SLEB
CING, SRANG GI KHYIM SPYAD ZIN LA, DE LTAR RIM PA BZHIN SBYAR
NAS, GZHU'I KHYIM SPYAD ZIN

CING, CHA BCU GNYIS KYI NANG NAS LHO'I PHYED NUB MA'I LHO MTHAR
SLEB PA NA, LHOR BGROD MTHAR THUG NAS SLAR YANG BYANG BGROD KYI
MGO RTZOM PA LA 'JUG STE, DA LTAR BGROD PA'I SRANG KHYIM DU STON
MNYAM DANG, LUG KHYIM

DU DPYID MNYAM BYED DO, ,DES NA BGROD TSUL 'DI LTAR SHES PAR
BYED PA LA, NAM MKHA'I GO LA ZLUM PO BCU GNYIS SU PHYE BA'I
LHO'I PHYED SHAR MA'I CHA DE NYID KYI LHO MTHA' NAS ZHAG RE
BZHIN NYI MA BYANG DU BGROD PA'I MGO BRTZAMS

NAS LHO'I PHYED SHAR MA'I GO SA DE'I BYANG MTHAR THON GYI BAR LA
NYI MA GLING 'DI'I THAD DU CHU SRIN GYI KHYIM LA GNAS PA SOGS
SHES PAR BYA BA'I PHYIR DANG, SLAR YANG LHO'I PHYED DU CHU SRIN
NO, ,ZHES SOGS 'DI DAG GSUNGS PA YIN GYI,

KHYIM BCU GNYIS GLING 'DI'I THAD KYI NAM MKHA' LA PHYOGS MTSAMS
'DI LTAR MA 'TSOL BAR DUS GCIG TU GNAS PA SKAD CIG TZAM YANG MI
SRID DO, ,DE YANG NYI MA NI LHOR BGROD KYI TSE KHA LHOR BLTA BA
DANG, BYANG BGROD KYI TSE KHA BYANG

LA BLTAS NAS BGROD PA MA YIN GYI, KHA SHAR LA BLTAS RANG 'GROS
BYED KYANG, BYANG BGROD KYI TSE DE RING GLING 'DI'I NAM MKHA'I
GO SA GANG DU SLEBS PA DE LAS SANGS NYIN DE'I BYANG DU SLEB PA
SOGS SU SHES PAR BYA LA, GLING 'DI'I THAD

@013B KYI STENG GI NAM MKHA'I GO SA ZLUM PO PHYOGS MTSAMS KYI
CHA BCU GNYIS SU BGOS PA'I BYANG GI PHYED SHAR MAR BYAD BGROD
MTHAR THUG NAS BYANG GI PHYED NUB MA'I GO SA NAS LHOR BGROD
RTZOM PA DANG, LHO'I PHYED NUB MA'I LHO MTHAR LHO

BGROD MTHAR THUG NAS LHO'I PHYED SHAR MA'I LHO MTHA' NAS BYANG
BGROD MGO RTZOM PA LTAR, GLING GZHAN THAMS CAD DU'ANG RANG RANG
GI STENG NAM MKHA'I GO SA ZLUM PO PHYOGS MTSAMS KYI CHA BCU
GNYIS SU PHYE BA'I BYANG GI PHYED SHAR MAR

BYANG BGROD MTHAR THUG CING PHYED NUB MA NAS LHOR BGROD MGO
RTZOM PA DANG, LHO'I PHYED NUB MAR LHO BGROD MTHAR THUG NAS
PHYED SHAR MA NAS BYANG BGROD RTZOM PA KHYAD PAR MED KYANG SKAR
KHYIM GYI GZHI GANG LA GNAS NAS LHOR BGROD

BYANG BGROD RTZOM PA MI 'DRA BA BCU GNYIS BCU GNYIS YOD DE,
GLING 'DIR NYI MA KAR KAtA'I KHYIM DU ZHUGS NAS LHOR BGROD RTZOM
YANG LHO GLING NUB MAR SENG GE'I KHYIM DANG, NUB GLING GA-YAS
MAR BU MO'I KHYIM DU ZHUGS NAS,

LHOR BGROD RTZOM PA SOGS 'OG TU 'CHAD PA LTAR YIN PA'I PHYIR RO,
,GONG DU BSHAD PA'I KHYIM DRUG GA-YAS DANG KHYIM DRUG GA-YON DU
PAD 'DAB DANG GZHU'I RNAM PAS GNAS PA'I TSUL DE YANG 'DIR JI
SKAD BSHAD PA LTAR YIN GYI, DUS

GCIG TU MA YIN LA, DE YANG RGYUD 'GREL PA GNYIS GO LA'I RI MO
ZHES YANG YANG GSUNG PA NI BGROD TSUL DE DAG RI MOR BRIS PA'I
DPE RIS BKOD PA MIN LA BSTAN TE SHES PAR BYED PAR BSTAN PA YIN
GYI, GLING BCU GNYIS DANG RGYA MTSO'I

STENG GI NAM MKHA' LA RI MO SU ZHIG GIS 'DRI BAR BYED, DES NA
SHOG BU SOGS LA GO LA'I RI MO ZLUM POR BSKOR BA'I DBUS SU NYIN
MTSAN MNYAM PA'I GNAS MTSON PA'I RI MO SHAR NUB LA BYAS PA'I
TSE, GA-YAS GA-YON GYI ZLUM PO PHYED PA

@014A *, ,GNYIS PAD 'DAB DANG GZHU'I RNAM PAR 'GYUR ZHING, DE RE
RE LA KHYIM DRUG DRUG GI RI MO BYAS NAS GA-YON GYI KHYIM DRUG GI
GSUM LA BYANG BGROD DANG, GSUM LA LHOR BGROD, GA-YAS KYI KHYIM
DRUG GI GSUM

LA LHOR BGROD DANG GSUM LA BYANG BGROD, GA-YAS KYI DRUG DANG
GA-YON GYI DRUG GI BAR DU STON MNYAM DPYID MNYAM BYED PA'I RI MO
LA MTSON NAS SHES PAR BYED PA GTZO BO'I DON YIN GYI, RI MO LA
KHYIM DRUG DRUG GA-YAS GA-YON DU

BKOD PA LTAR GLING RE'I THAD KA'I NAM MKHA' LA DUS GCIG TU YOD
PAR 'KHRUL PAR MI BYA'O ZHES KHO BO SMRA'O, ,DE LTAR GO LA
'KHYIM DGOD PA BSTAN NAS KYI RNAM 'CHAR NUB KYI TSUL 'CHAD PA
NI, 'DZAM GLING CHUNG DU 'DIR LUG

SHAR BA NA SRAD NUB PO, ,GLANG SHAR BA NA SDIG PA NUB STE, GLING
'DIR 'CHAR NUB JI LTAR BYED PA'I TSUL DE LTAR GLING THAMS CAD DU
NYIN MTSAN DU SHAR BA'I KHYIM BDUN PA NI NUB PAR RIG PAR BYA'O,
,ZHES GSUNGS SO, ,SHOG BU

DE NYID KYI RGYAB LOGS NA, KHAMS LE'I TSIG BCAD DRUG CU BA,
KHYIM GCIG LA NI NYI MA GNAS PAS MTHA' DAG DUS KYI TSOGS DANG
ZLA BA DANG NI PHYOGS RNAMS BYED, DUM BU DUM BU DAG TU ZLA BAR
'GYUR TE SA GZHI BCU GNYIS

RTZIBS RNAMS LA NI RIM PAS SO, ,TSAD GANG DUM BU GANG DU NYIN
MO'I DBANG GIS YIN PA DE NI BDUN PA DAG TU MTSAN MO LA'O, ,LA MA
PHYED 'BUM PHRAG GSUM PO DAG LA NYI MA'I MDUN DU NYIN MO DANG NI
RGYAB TU MTSAN MO'O, ,

ZHES PA 'DI YIG CHAR RTZA RGYUD KYI TSIGS BCAD DU GSUNGS PA DPE
MA DAG GAM DPYAD DGOS SHING, DE'I 'GREL CHEN LAS, LHU7N PO'I
LHO'I DUM BU 'DIR LUG LA NYI MA GNAS PAS DPYID KYI DUS SA GA'I
ZLA BA BYED DO, ,ME'I ZUR GYI

@014B PHYED DUM BU GNYIS PA LA SRON GYI ZLA BA BYED DO, ,ZHES PA
NAS, BDEN BRAL GYI ZUR GYI PHYED GZHAN GYI DUM BU LA NAG PA'I
ZLA BA BYED DO, ,ZHES PA'I DON LA, YIG CHAR ZLA BA DE DAG GIS
NYA SKAR GYI ZLA BA'I DOD THUB TAM LA DGONGS PAR

GSUNGS PA DE NI SHIN TU LEGS TE, DE'I DON YANG LUG GI KHYIM ZLAS
LHO GLING SHAR MAR 'DZAM DU GLING GI SRON GYI ZLA BA'I 'DOD THUB
PA DANG, SHAR GLING NUB MAR 'DZAM BU GLING GI CHU STOD KYI ZLA
BA'I DOD THUB PA DANG, SHAR GLING DBUS MAR

'DZAM BU GLING GI GRO BZHIN GYI ZLA BA'I DOD THUB PA SOGS SU
SBYAR DGOS PA'I PHYIR RO, ,RVA 'GYUR DANG 'BRO 'GYUR GNYIS KAR
NYA SKAR GYI MING MI 'BYUNG BAR RA 'BRING THA MAR 'GYUR BAS,
SNGA MA 'GYUR MI LEGS PAR tIKKA CHEN LAS

GSUNGS MOD KYANG, RGYA GZHUNG TSIG THUB RNAMS LAS RA 'BRING THA
GSUM GYI THA SNYAD 'BYUNG BA NI GO BDE BA'I PHYIR LO TZ'A BAS
DON 'GYUR BYAS PA YIN GYI, RGYA GAR LA RA 'BRING THA GSUM GYI
THA SNYAD DANG SKAD DOD MED PAR KUN GZIGS

LNGA PA CHEN POS GSUNGS PA LTAR MDZOD KYI MTHA' DPYOD DU 'ANG
BSHAD PAS DPYAD DGOS, ,SHOG BU NYER DGU PAR, YE SHES KYI LE'U
TSIGS BCAD BRGYA ZHE GSUM PA, DANG PO'I DBUGS NI YON TAN MED
PA'I BDAG NYID, CES

SOGS DBU MA'I RLUNG LAS DBUGS 'PHEL TSUL STON PA'I SKABS KYI
'GREL CHEN LAS, ZLA BA DANG NYI MA'I RGYU BA RNAM PA BZHI STE,
MYUR BA DANG, DAL BA DANG, 'KHYOGS PO DANG, 'BYUNG BA'I RKANG BA
RNAMS KYI NOR 'PHEL BA DANG

'GRIB PA DANG, BU LON 'PHEL BA DANG 'GRIB PA'I DBYE BAS SO,
,ZHES PA'I DON LA, YE LE'I 'GREL BSHAD RJE BLO GROS CHOS SKYONG
GIS MDZAD PA LAS, ZLA BA'I RIM PA'I SNGA RKANG DANG NYI MA'I RIM
MIN GYI SNGA RKANG LA MYUR BA DANG,
@015A *, ,PHYI RKANG LA DAL BA DANG, ZLA BA'I RIM MIN GYI SNGA
RKANG DANG NYI MA'I RIM PA'I SNGA RKANG LA 'KHYOGS PO DANG, PHYI
RKANG LA 'BYUNG BA'I RKANG PA RNAMS KYI NOR 'PHEL BA DANG 'GRIB
PA DANG BU LON 'PHEL PA

DANG 'GRIB PA'I DBYE BAS SO, ,ZHES GSUNGS SHING, t'IKA CHEN LAS,
'JIG RTEN CHAGS PA'I DUS SU NYI MA RGYU SKAR GYI DANG PO THA
SKAR GYI STENG DU SKYES NAS DE NAS RIM PA BZHIN RGYU SKAR LA
LONGS SPYOD PA MA YIN GYI, LUG GLANG 'KHRIG

PA STE KHYIM GSUM 'DAS PA KAR KAtA'I KHYIM GYI DANG PO NAB SO'I
GZHI GSUM 'DAS PA'I MTSAMS SU SKYES TE, DE NAS RIM PA'I MGO
BRTZAMS NAS JI LTA BA BZHIN DU SPYOD CING, KAR KAt SENG GE BU MO
GSUM RIM PA'I SNGA RKANG,

SRANG SDIG PA GZHU GSUM RIM PA'I PHYI RKANG STE CHU SMAD KYI
BZHI CHA YAR BCAD 'DAS, DE NAS CHU SMAD KYI GZHI GSUM NAS, CHU
SRIN BUM NYA GSUM RIM MIN GYI SNGA RKANG STE NAM GRU 'DAS, DE
NAS THA SKAR NAS LUG GLANG 'KHRIG

LA GSUM RIM MIN GYI PHYI RKANG STE NAB SO'I GZHI GSUM 'DAS TE,
NYI MA'I DAL RKANG BGROD PA'I TSUL 'DI NI RNAM PA THAMS CAD DU
YIN LA, ZHES GSUNGS SO, ,'DI LA SNGA MA KHA CIG ,SKYES SKAR NAS
'KHOR LO BZHI CHA'I

BAR DU 'KHYOG 'GROS NUB TU 'GRO'O, ,DE NAS BZHI CHA'I BAR DU
'BYUNG 'GROS BYANG DU LDOG STE, DE GNYIS NI RIM PA LHO BGROD DO,
,DE NAS BZHI CHA'I BAR DU MYUR 'GROS SHAR DU 'GRO'O, ,DE NAS
BZHI CHA'I BAR DU DAL 'GROS

LHOR LDOG STE, DE GNYIS NI RIM MIN BYANG BGROD DO ZHES 'DOD LA,
PAD DKAR ZHAL LUNG LAS, NYI MA LA MTSON NA LHO GLING DBUS MAR
RIM PA'I MGO RTZOM PA'I TSE RTAG PA'I LONGS SPYOD KYI STENG NA
GNAS PA LA, DE NAS

@015B ZHAG RE BZHIN BU LON 'PHEL BA'I SGO NAS RTAG PA'I LONGS
SPYOD LAS CHAD PA 'BA' ZHIG TU SPYAD PAS RIM PA'I SNGA RKANG GI
PAR DU 'KHYOG PO'I RGYU PA ZHES BYA, DE NAS ZHAG RE BZHIN BU LON
'GRIB PA'I SGO NAS RTAG PA'I LONGS SPYOD LAS LHAG

PA 'BA' ZHIG TU SPYAD DE RKANG PA LDOG PAS RIM PA'I PHYI RKANG
GI BAR DU 'BYUNG BA'I RGYU BA ZHES BYA, DE NAS ZHAG RE BZHIN NOR
'PHEL BA'I SGO NAS RTAG PA'I LONGS SPYOD LAS LHAG PA 'BA' ZHIG
TU SPYAD PAS RIM MIN GYI SNGA RKANG GI BAR DU

MYUR BA'I RGYU BA ZHES BYA, DE NAS ZHAG RE BZHIN NOR 'GRIB SGO
NAS RTAG PA'I LONGS SPYOD LAS CHAD PA 'BA' ZHIG TU SPYAD DE
RKANG PA LDOG PAS RIM MIN GYI PHYI RKANG GI BAR DU DAL BA'I RGYU
BA ZHES BYA'O, ,ZHES BSHAD DO, ,NOR DANG BU

LON 'PHEL BA DANG 'GRIB TSUL NI, t'IKA CHEN LAS, TSES ZHAG SO
GCIG CUNG MED KYI BAR LA RTAG PA'I LONGS SPYOD KYIS GCIG GSUM
LNGA LONGS PA NA RKANG PA'I CHU TSOD DRUG NI RIM PA'I SNGA RKANG
DANG PO DANG RIM MIN GYI PHYI RKANG

THA MA LA RGYU BA NA BU LON YIN PAS CHU TSOD GCIG GNYIS DGU
SPYOD LA, RIM PA'I PHYI RKANG THA MA DANG RIM MIN GYI SNGA RKANG
DANG PO LA RGYU BA NA NOR YIN PAS CHU TSOD BRGYA ZHE GCIG SPYOD
PA YIN NO, ,RKANG PA'I CHU TSOD BZHI NI, RIM PA'I SNGA

GNYIS PA DANG RIM MIN GYI PHYI RKANG LNGA PA LA RGYU BA NA BU
LON YIN PAS CHU TSOD BRGYA SO GCIG SPYOD CING, RIM PA'I PHYI
RKANG LNGA PA DANG RIM MIN GYI SNGA RKANG GNYIS PA LA RGYU BA NA
NOR YIN PAS CHU TSOD BRGYA SO DGU SPYOD PA YIN NO,

RKANG PA'I CHU TSOD GCIG NI, RIM PA'I SNGA RKANG GSUM PA DANG
RIM MIN GYI PHYI RKANG BZHI PA LA RGYU BA NA BU LON YIN PAS CHU
TSOD BRGYA SO BZHI DANG, RIM PA'I PHYI RKANG BZHI PA DANG RIM
MIN GYI SNGA RKANG GSUM PA LA RGYU BA NA NOR YIN PAS

@016A *, ,CHU TSOD BRGYA SO DRUG SPYOD PA YIN NO, ,ZHES GSUNGS
PA LTAR YIN LA, GCIG GSUM LNGA NI BRGYA SO LNGA DANG, GCIG GNYIS
DGU NI BRGYA NYER DGU DANG, CHU TSOD NI YUL GYI CHU TSOD YIN NO,
,SHOG BU

SUM CU BAR, RTA BYA BYI BA YOS LA BSHOL, ,STON DGUN DPYID DBYAR
'BRING PO GNYIS, ,ZHES PA LTAR BSHOL 'DON TSUL DGAG PA 'DI DPYAD
DGOS TE, ZLA BSHOL 'DOR BA NI RGYAL PO'I RJES SU 'BRANG BAS SO,
,ZHES GSUNGS

PA GANG ZHIG ,SNGAR LTAR BSHOL 'DOR BA'I RGYAL PO YOD PA'I PHYIR
TE, LUNG GLENG GZHI LAS, RGYAL PO DAG NI LO GSUM GSUM ZHING
BSHOL 'DOR BAR BYED DO, ,ZHES GSUNGS PAS SO, ,DE YANG RGYA GAR
GYI RGYAL PO NI MO ZLA DRUG

LA ZHAG NYER DGU LAS MED PAS ZHAG LHAG PO DRUG DANG DBYAR DGUN
GYI NYI MA LDOG MTSAMS SU ZHAG GNYIS GNYIS TE LO GCIG LA ZHAG
LHAG PO BCU 'BYUNG BAS, LO GSUM LA ZLA BA GCIG LHAG STE ZLA
BSHOL 'DOR BA DANG, LI'I

RGYAL BA NA YUD TZAM SUM CU LA ZHAG GCIG TU BRTZI BA YIN KYANG,
NYIN ZHAG GCIG LA YUD TZAM NYER DGU DANG THANG CIG LNGA LAS MI
'DAS PAS, ZHAG RE LA THANG CIG NYER LNGA'I BSHOL 'BYUNG BA BSAGS
PAS LO GCIG LA ZHAG BCU'I

BSHOL YOD PAS LO GSUM NA ZLA BSHOL 'DON PAR 'DOD PA DANG, LTAS
SNA TSOGS BSTAN PA LAS, SNGAR LTAR RTA BYA BYI YOS LA BSHOL 'DON
PAR BSHAD PA'I PHYIR, MTSO t'IKA LAS SO, ,GONG RTZE ZHU LAN
DU'ANG, DUG BA CAN GYI LO

DAG LA, ,DUG PA CAN GYI ZLA BA 'DON, ,ZHES STAG SPRUL SPREL PHAG
BZHI'I RANG RANG GI ZLA BA LA BSHOL 'DON PA NI RGYA NAG GI LUGS
KYI BSHOL 'DON TSUL YIN PA'I PHYIR RO, ,DER MA ZAD LUNG LAS
KYANG LO LNGA LDAN BSHOL 'DOR BAR

@016B 'DIR DRANGS PA DANG, LO DRUG DRUG CING BSHOL 'DOR CIG CES
'DUL t'IKA RIN CHEN 'PHRENG BAR DRANGS BA DANG, DE YANG LO LNGA
LNGA'I TSES ZHAG DRUG DRUG LHAG PA LO DRUG PA LA ZLA BAR LONGS
PA 'DOR BA'AM YANG NA ZHAG LNGA LNGA LHAG PA KHYIM LO DRUG

PA LA 'DOR BAR MNGON NO, ,ZHES RIN CHEN PHRENG BAR BSHAD DO,
,ZHIB BRTZIS NI 'DIR KHYIM ZLA PHYED DANG BCAS PA'I SUM CU RTZA
GNYIS NA TSES ZLA PHYED DANG BCAS PA'I SO GSUM DU 'GYUR BA'I
PHYIR, TSES KYI LHAG PA'I ZLA BAR 'GYUR TE,

ZHAG SUM CU RDZOGS PA'I TSES KYI GNAM STONG LA NI NYI MAS KHYIM
RE RDZOGS PA'I SGO NAS KHYIM 'PHO BA'I NUS PA MED PA'I PHYIR RO,
,DES NA NYI MAS KHYIM RE RDZOGS PAR LONGS SPYOD PA LA TSES ZHAG
SO GCIG CUNG MED RE DGOS PAS TSES ZHAG

SUM CU LA NYI MAS KHYIM RE LONGS SPYOD PAR MI 'GYUR RO, ,DE'I
PHYIR ZLA PHYED DRUG CU RTZA LNGA LA ZLA LHAG RE 'DON DGOS SO,
,MTSO t'IKA SOGS LAS BSHOL ZLA THAMS CAD THUB PAR BSHAD, KHA CIG
DNGOS ZLA THUB NA BSHOL ZLA THUB, ,DNGOS ZLA MI

THUB NA BSHOL ZLA MI THUB ZER, GZHAN DAG BZLOG STE SMRA BA SOGS
SNA TSOGS YOD KYANG, RANG LUGS NI DUS TSIGS DRUG GI DBANG DU
BYAS NAS, MDZOD 'GREL LAS, DGUN DANG DPYID DANG DBYAR RNAMS KYI,
,ZLA BA PHYED DANG GNYIS 'DAS NAS,

ZLA BA PHYED NI LUS PA NA, ,MKHAS PAS ZHAG MI THUB PA 'DOR,
,ZHES DANG, NYA SKAR GYI DBANG DU BYAS NA, DGE TSUL GYI LO 'DRI
BAR, RGYAL DANG DBO DANG SA GA CAN, ,CHU STOD 'KHRUMS STOD SMIN
DRUG CAN, ,'DI RNAMS KYI NI NAG PO'I

PHYOGS, ,ZLA PHYED GSO SBYONG BCU BZHI PA, ,ZHES DANG, DUS TSIGS
GSUM GYI DBANG DU BYAS NA, TSIG LER, KHA BA SOS KA DBYAR RNAMS
KYI, ,ZLA BA GNYIS DANG BZHI YI NI, ,MAR NGO LA NI BCU BZHI
BA'I, ,GSO SBYONGS DOM BRTZON

@017A *, ,DAG GIS BYA, ,ZHES GSUNGS PA LTAR RO, ,BZHIR PHYE BA'I
DBANG DU BYAS NAS, DGE SLONG GI LO DRI BAR, DGUN ZLA 'BRING PO
DANG DPYID ZLA RAB DANG THA CHUNG DANG DBYAR ZLA 'BRING PO DANG
STON ZLAR BA DANG THA CHUNG RNAMS

KYI MAR GYI NGO'I GSO SBYONG NI BCU BZHI PA'O, ,ZHES GSUNGS
SHING, t'IKA DANG BAM LNGAR DGUN ZLA 'BRING PO DANG DPYID ZLA RA
BA SOGS THUB PAR GSUNGS TE, SNGA MA PHYED TSES DANG PHYI MA RIL
TSES KYI LUGS YIN PAS MI 'GAL BAR SHES PAR

GYIS; SHOG BU SO GCIG PAR, DBYAR GYI ZLA BA GNYIS PA YI, ,THA
MA'I TSES DGU NAS MTSAN RING, ,ZHES SOGS KYI DON LA, MDZOD KYI
YIG CHAR DUS TSIGS GSUM DU PHYE BA'I DBYAR ZLA GNYIS PA 'KHRUMS
STOD ZLA BA'I PHYOGS THA MA

YAR NGO'I TSES BRGYAD LA STON MNYAM DANG, TSES DGU NAS MTSAN MO
RING PO DANG NYIN MO THUNG DUR 'GYUR ZHING, DGUN ZLA BZHI PA
DPE'I ZLA BA'I YAR NGO'I TSES BRGYAD LA DBYID MNYAM DANG, TSES
DGU NAS NYIN MO RING PO DANG MTSAN MO THUNG

DUR 'GYUR BAR GSUNGS PA LTAR 'DIR YANG BSHAD PA DPYAD GZHI CHE
STE, 'DI LTAR NA HOR ZLA LNGA BA'I TSES BRGYAD LA DBYAR NYI LDOG
DANG, HOR ZLA BCU GCIG PA'I TSES BRGYAD LA DGUN NYI LDOG 'BYUNG
DGOS LA, 'DI NI RANG CAG GNAS PA'I

YUL 'DIR DE LTAR 'BYUNG BA SRID PA TZAM LAS RGYA GAR GYI DBANG
BYAS NA JI LTAR SNGA YANG DE LTAR 'BYUNG BA MI SRID PA'I PHYIR
SNYAM MO, ,DER MA ZAD 'DZOD KYI 'GREL PA 'GREL BSHAD RNAMS SU
BYANG DANG LHOR BGROD MTHAR THUG DANG SBYAR BA MA

GTOGS PA DBYID MNYAM DANG SBYAR BA MI SRID LA, RJE YAB SRAS KYIS
KYANG NYI LDOG GNYIS DANG SBYAR NAS BSHAD KYI MNYAM PA GNYIS
DANG SBYAR BA MI SRID PA'I PHYIR TE, DE LA 'DUS BZANG DANG
PHYOGS GLANG GNYIS KA MTHUN PAR 'DI'I

@017B DBYAR ZLA GNYIS PA NI MAR NGO SNGON 'GRO'I DBYAR ZLA THA
CHUNG DANG DGUN ZLA BZHI BA NI MAR NGO'I SNGON 'GRO'I DGUN ZLA
THA CHUNG DU BSHAD CING, RIM BZHIN GRO ZHUN DANG MCHU'I ZLA BA
LA BYED DO, ,'DI NI GDAGS PA LAS, LO GCIG LA DUS GCIG

TU MTSAN MO YUD TZAM BCO BRGYAD, NYIN MO NI YUD TZAM BCU GNYIS
PA YOD DE, DE GANG ZHE NA, DGUN ZLA THA CHUNG GI YAR GYI TSES
BRGYAD LA, MTSAN MO YUD TZAM BCO BRGYAD, NYIN MO NI YUD TZAM BCU
GNYIS YOD DO, ,LO

GCIG LA DUS GCIG TU NYIN MO YUD TZAM BCO BRGYAD, MTSAN MO YUD
TZAM BCU GNYIS PA YOD DE, DE GANG ZHE NA, DBYAR ZLA THA CHUNG GI
YAR NGO'I TSES BRGYAD LA, NYIN MO NI YUD TZAM BCO BRGYAD, MTSAN
MO NI YUD TZAM BCU

GNYIS YOD DO, ,TSES DGU PHAN CHAD NI NYIN MO 'BRI MTSAN MO SKYE
STE ZHES GSUNGS PA DANG MTHUN ZHING, NYI MA'I SNYING PO'I MDOR
DGUN ZLA THA CHUNG MCHU'I ZLA BAR DGUN NYI LDOG 'BYUNG BAR
GSUNGS PA DANG MTHUN NO, ,RGYAL

SRAS MAR 'DI'I DBYAR ZLA GNYIS PA NI STON ZLA RA BA DANG, DGUN
ZLA BZHI PA NI DPYID ZLA RA BAR BSHAD DE, BSHAD TSUL 'DI NI SMIN
DRUG ZLA BA DGUN ZLA RA BA DANG, DE NAS MO MCHOG 'DZIN PA'I
DBANG DU BYAS PAR 'DUL t'IK RIN

CHEN PHRENG BAR BSHAD PA LTAR NA NYI LDOG GI ZLA BA GNYIS KYI
NGOS 'DZIN NI SNGA MA DANG MTHUN NO, ,DE LTAR 'DUS BZANG DANG
PHYOGS GLANG GI BSHAD TSUL LTAR RJE DGE 'DUN GRUB PA DANG MKHAS
GRUB RJES KYANG BSHAD DO, ,DUS 'KHOR

t'IKA CHEN LAS, DGUN ZLA THA CHUNG GI HOR ZLA DANG PO'I TSES
BRGYAD LA DGUN NYI LDOG PA DANG, DBYAR ZLA THA CHUNG GI HOR ZLA
BDUN PA'I YAR NGO'I TSES BRGYAD LA DBYAR NYI LDOG CING, DE DAG
GI TSES DGU NAS NYIN MO RING

@018A *, ,THUNG DU 'GYUR BA 'GREL BA GZHAN GNYIS KYI 'CHAD LUGS
DE NYID SLOB DPON DBYIG GNYEN GYI GZHUNG GI DGONGS PAR BYAS NA
LEGS SHING, DE YANG DGUN NYI LDOG PA DANG DBYAR NYI LDOG PA PHYI
MTHA' GZUNG

BA YIN GYI, DE KHO NA LA LDOG PA'I NGES GZUNG MA YIN NO ZHES
BSHAD NA SHIN TU LEGS LA, SLOB DPON DBYIG GNYIN GYI DGONGS PA
'GREL PA LA SLOB DPON PHYOGS GLANG LAS TSAD MAR GYUR BA'I RJES
'JUG GZHAN 'ONG DON MED

DO, ,ZHES SO, ,RIN CHEN PHRENG BAR YANG MDZOD LUNG DE BSTAN BCOS
GDAGS PA'I DON BSDUS PA YIN PAR GSUNGS PA'I PHYIR RO, ,'ON KYANG
DBYAR ZLA THA CHUNG NI DUS TSIGS GSUM DU PHYE BA'I DBYAR ZLA
GNYIS PA DANG,

DGUN ZLA THA CHUNG NI DUS TSIGS GSUM DU PHYE BA'I DGUN ZLA BZHI
BAR 'JOG DKA' LA, RJE RIN PO CHES KYANG MKHAS PA GZHON NU BLO
LDAN GYI DRI LAN DANG, DBYAR ZLA GNYIS PA'I THA MA'I TSES DGU
DANG, DE BZHIN DGUN ZLA BZHI

PA'I TSES DGU LA, ,DBYAR DGUN NYI MA LDOG PAR GSUNGS PA'I DUS,
,STON DPYID RA BA'I DKAR TSES DGU LA YIN, ,ZLA BA DE GNYIS NYI
MA GANG LOG PA'I, ,ZLA BA DE NYID YIN PAR MANG PO 'DOD, ,'ON
KYANG MDZOD KYI

DGONGS PA 'KHRUMS DANG KHRA'I, ,ZLA BA YIN PAR RGYA DPER SNANG
NGO ZHES, ,BDAG GI BLA NA NAM MKHA' BZANG PO BZHED, ,DE LTAR NA
NI DBYAR 'BRING NYA YI DUS, ,CHU STOD ZLA BA YIN PAR SHES PAR
'GYUR, ,TSUL DE MDO RTZA'I

RGYA DPE LAS KYANG GSUNGS, ,ZHES 'KHRUMS DANG DPO'I ZLA BA LA
NYI MA LDOG PAR GSUNGS PAS DPYAD PAR BYA'O, ,SHOG BU SO GNYIS
PAR, SHED BU DANG SHED LAS SKYES NI GANG ZAG GI RNAM GRANGS YIN
KYANG GTZO BOR BSKAL

@018B PA DANG PO'I MI LA MING DE SKAD 'DAGS TE, SHED CES PA NI
YID CES PA'I BRDA RNYING YIN LA, BSKAL BA DANG PO'I MI NI PHA
MA'I KHU KHRAG LA MA LTOS PAR YID TZAM LAS BRDZUS TE SKYES PA'I
PHYIR DE SKAD BRJOD DO, , ` ,DE BZHIN

GSHEGS PA'I YON TAN DANG YE SHES BSAM GYIS MI KHYAB PA'I YUL LA
'JUG PA BSTAN PA'I MDO LAS, SANGS RGYAS KYI ZHING GANG DU DE
BZHIN GSHEGS BA BYUNG BA DER MU STEGS CAN SPYOD PA DANG, KUN TU
RGYU DANG GCER BU PA LA SOGS

BA MU STEGS CAN GYI GNAS THAMS CAD MI 'BYUNG, DER LTA BAR GYUR
BA THAMS CAD MI 'BYUNG, DER 'KHRUGS PA THAMS CAD MI 'BYUNG, DER
MTSAMS MED PA LNGA PO DAG MI 'BYUNG, DER MI DGE BA BCU'I LAS KYI
LAM RNAMS MI 'BYUNG NGO, DER

RGYAL PO'I BKA' LUNG DANG CHOS GCES PA 'DOR BA MI 'BYUNG, DER
NYI ZLA'I 'OD DAG MI 'BYUNG, DER BRGYA BYIN DANG TSANGS DANG
DANG 'JIG RTEN SKYONG BA DAG DANG LHA THAMS CAD KYI 'OD DAG MI
'BYUNG, DER NOR BU RIN PO CHE'I 'OD RNAMS DANG, ME'I

'OD RNAMS DANG, GLOG GI 'OD RNAMS MI 'BYUNG, DER YUD TZAM DANG,
YUD TZAM PHYED DANG, ZLA BA DANG ZLA PHYED DANG LOR BGRANG BA
RNAMS PA MI 'BYUNG STE, 'JAM DPAL GZHAN DU NA SEMS CAN YONGS SU
SMIN PAR BYA BA'I PHYIR DE BZHIN

GSHEGS PA'I BYIN GYIS BRLABS NI MA GTOGS SO, ,ZHES DANG, ZLA
BA'I DKYIL 'KHOR NI NYI MA'I DBANG GIS 'BRI BA DANG, SKYE BA
DANG, MI SNANG BAR YANG SNANG LA, ZLA BA'I DKYIL 'KHOR LA NI
'BRI BA DANG, MI SNANG BA DANG, SKYE BA MED

DE; 'ON KYANG SEMS CAN RNAMS KYI SNGON GYI DGE BA'I LAS KYI RNAM
PAR SMIN PAS NYI MA'I GRANGS DANG, YUD TZAM DANG YUD TZAM PHYED
DANG ZLA BA PHYED DANG ZLA BA DANG LO BGRANG BA'I GRANGS GZHAG
PA'I PHYIR DE BZHIN GSHEGS PA'I BYIN GYIS BRLABS KYIS

@019A *, ,BYA BA DE LTA BU DAG 'BYUNG YANG, 'JAM DPAL ZLA BA'I
DKYIL 'KHOR LA NI 'BRI BA'AM, 'PHEL BA'AM, MI SNANG BAR 'GYUR BA
MED DE, 'ON KYANG 'JAM DPAL SEMS CAN RNAMS KYI SNGON GYI DGE
BA'I LAS

KYI RNAM PAR SMIN PA DANG, NYI MA'I DBANG GIS LHUN GYIS GRUB
CING RNAM PAR MI RTOG PAR ZLA BA'I DKYIL 'KHOR GYI BYA BA DE LTA
BU DE 'BYUNG NGO,, ZHES GSUNGS SO,, ` ZHAG MI THUB DANG BCAS PA
YI, ,ZLA BA BCU

GNYIS LA LO GCIG ,CES PA'I DON NI, ,TSES DANG BA DANG, STONG
BA'I DBANG GIS NYIN ZHAG DRUG 'DOR DGOS KYANG LOR 'JOG TSE NYIN
ZHAG DRUG PO DE DANG BCAS PA STE DE DAG KYANG RTZIS PA'I NYIN
ZHAG SUM BRGYA DRUG CU LA

NYIN MOR 'JOG PA'AM, YANG NA NYIN ZHAG SUM BRGYA DRUG CU PO DES
MI CHOG PAR ZHAG MI THUB PA DRUG DANG GRANGS MNYAM PA'I ZHAG
LHAG DANG BCAS PA STE NYIN ZHAG SUM BRGYA DRUG CU RE DRUG LA
KHYIM LOR 'JOG PA'AM, YANG NA

ZHAG MI THUB PA DRUG POR BA'I NYIN ZHAG SUM BRGYA LNGA BCU RTZA
BZHI LA TSES LOR 'JOG PA'I DON GANG YIN DPYAD PAR BYA'O, ,SHOG
BU SO GSUM PAR, 'CHI MED MDZOD SNANG THANG BAR MAR, MIG 'DZUM
BCO BRGYAD DE YIG NAS, ,

DE NI SUM CU CHA SHAS TE, ,DE YI SUM CU SKAD CIG GO ,DE NI BCU
GNYIS YUD TZAM DANG, ,DE SUM CU YIS NYIN ZHAG GO ,ZHES 'GYUR
KHYAD TZAM MA YIN PAR 'DIR DRANGS PA DANG DON MI 'DRA BAR BSHAD
PA DBU MA'I MTHA'

DPYOD DU'ANG DRANGS YOD DO,, ,` RAB BYUNG GI LO ME YOS DANG
SBYAR BAR MDZOD KYI MTHA' DPYOD LAS GSUNGS PA LTAR GZHUNG MANG
PO MTHUN PAR SNANG BAS, 'DIR ME STAG DANG SBYAR BA NI YI GE NOR
BA YIN,

@019B SHOG BU SO BZHI BAR, ZLA BA BCU GNYIS KYI MING GI RNAM
GRANGS NI, MGO RGYAL MCHU GSUM DANG, DBO NAG PA SA GSUM DANG,
SNRON CHU STOD GRO ZHUN GSUM DANG, KHRUMS THA SKAR SMIN DRUG
GSUM TE BCU GNYIS SO, ,YANG

RIM BZHIN SMAL PO RGYAL SMAD NYA PA GSUM, KHRA BYI'U NAL MGO
GSUM, GDU BU BRE PHUL BYA SPO GSUM, KHRUMS SMAD DBYUG PA NYA
DRUG GI ZLA BA GSUM TE BCU GNYIS DANG, DUS TSIG BZHIR PHYE NA,
DGUN ZLA RA BA LA SOGS PA

BCU GNYIS DANG, GSUM DU PHYE NA DGUN ZLA DANG PO LA SOGS PA
BZHI, DPYID ZLA DANG PO LA SOGS PA BZHI, DBYAR ZLA DANG PO LA
SOGS PA BZHI STE BCU GNYIS DANG, RTEN 'BREL RTZIS KYI LUGS LA,
RGA SHI MA RIG PA LA SOGS PA

BCU GNYIS DANG, GDAN GZHI DANG RDO RJE MKHA' 'GRO'I RGYUD LAS
GSUNGS PA LTAR SA'I DBANG PHYUG DANG, 'PHEL BA DANG, GTI MUG
DANG, BZANG PO DANG, KHYU MCHOG DANG, RUS SPAL DANG, CHU SRIN
DANG, YUG MA DANG, RME BA DANG

'BUG PA DANG, 'TSO BA DANG, RMI LAM GYI ZLA BA STE BCU GNYIS LA
SOGS PA'O, ,SHOG BU SO LNGA PAR, LHO GLING 'DIR DPYID ZLA 'BRING
PO SHAR NAS CHU TSOD LNGA 'DAS PA NA LHO NUB KYI PHYED LA DPYID
THA DANG ZHES SOGS GSUNGS PA 'DI DUS

BZHIG YON BSKO RGYID BANG BYAS PA'I BSHAD TSUL BKOD PA YIN LA,
'DI NI BSDUS RGYUD LAS SA DUM BU BCU GNYIS KYI NYI MA LDOG TSUL
BSHAD PA DANG 'GAL BAS KHAS BLANGS MI RUNG NGO, ,DUS TSIG GSUM
DU PHYE BA DANG LNGAR PHYE

BA DANG DRUG TU PHYE BA'I ZLA BA THAMS CAD MAR NGO SNGON 'GRO'I
ZLA BA YIN KYANG, DUS TSIGS BZHIR PHYE BA'I ZLA BA DE LA GNYIS
YOD DE, DE LA YAR NGO SNGON 'GRO CAN DANG MAR NGO SNGON 'GRO CAN
GNYIS YOD PAR DUS 'KHOR t'IKA CHEN LAS GSUNGS@020A *, ,PA'I PHYIR RO, ,SHOG BU SO
DRUG PAR, RNAM 'BYED 'GREL
PA DRANGS PA LAS THANG GCIG DE CHU SRANG SUM CU'I YUN TSAD DU
BSHAD PA SOGS NI DPE MA DAG PAR MNGON TE, THANG GCIG NI CHU
SRANG BZHI'I YUN TSID CAN DANG,

YUD TZAM NI CHU SRANG BA RGYA NYI SHU'I YUN TSAD CAN YIN PA'I
PHYIR TE, RNAM 'BYED 'GREL BA SNAR THANG BAR MA LAS, SKAD CIG
BRGYA NYI SHU LA DE'I SKAD CIG STE, BUD MED MKHAL SGYEN PAS RAS
PAL MDAB MA LAS LAG PA JI TZAM DU RKYONG PA'I

DUS KYIS DE LAS 'DRES PAR BYED DO, ,ZHES DANG, THANG GCIG CES
BYA BA NI DE'I SKAD CIG DRUG CU STE, CHU SRANG GI BZHI CHU TSOD
KYIS ZAD PA'I DUS KYIS MTSON PA YIN NO, ,YUD TZAM ZHES BYA BA NI
THANG GCIG SUM CU STE, CHU TSOD GNYIS

ZAD PA'I DUS KYIS MTSON PA YIN NO, ,ZHES GSUNGS PA'I PHYIR RO,
,THUR SHING GI 'GRIB MAS NYI LDOG BRTAG TSUL NI, SLOB DPON AAB
BYA'I DUS 'KHOR LA 'JUG PA LAS, SA GZHI MNYAM PO LA KHRU GANG GI
TSAD KI MAndAL

GYI DBUS SU GTZUGS PA'I MTHO GANG GI TSAD KYI SHING GI GRIB MA,
SNGA DRO RE KHA'I PHYI ROL NAS RIM GYIS BSKUM PA NA, GANG GI TSE
MAndAL GYI MTHA' RE KHA'I DBUS SU ZHUGS PA DE'I TSE GNAS DER BYA
ROG GI RJES MTSAN MA BYA STE,

DE NYID NUB KYI PHYOGS SO, ,PHYI DRO NI MAndAL GYI DBUS NAS RIM
GYIS BRKYANG PA NA, GANG GI TSE ZHES PA LA SOGS PA SNGAR BZHIN
DU MTSAN MA BYA STE, DE NYID SHAR GYI PHYOGS SO, ,'DIR MTSAN MA
GCIG GI STENG DU SKUD PA BZUNG

STE; MTSAN MA GZHAN GYI MDUN NAS MAndAL THOD LE SKOR GYIS BYA
ZHING, MTSAN MA GZHAN GYI STENG DU SKUD BA BZUNG NAS DE BZHIN DU
BYAS PAS JI LTAR NYA'I RNAM PAR 'GYUR RO, ,MAndAL GNYIS PO 'DI
DAG GI DBUS KYI NYA'I

@020B RNAM PA'I KHA'I DBUS NI LHO PHYOGS SO, ,MJUG MA'I DBUS NI
BYANG PHYOGS SO, ,DE LTAR PHYOGS GTAN LA PHAB NAS MAndAL GNYIS
PO DBYE BAR BYA'O, BYANG DU BGROD PA'I NYI MA LAS GONG GI NYI MA
BCU PA NAS BRTZAMS NAS

NYI MA'I GUNG LA BRTAG PAR BYA'O, ,DE LA THOG MA'I MAndAL GYI
BYANG PHYOGS KYI MTHA'I RE KHA'I DBUS NAS MAndAL GYI NANG DU NYI
MA GANG LA GRIB MA 'JUG PA DE NYI MA BYANG DU BGROD PA'I 'PHO
BA'I NYIN MO'O, ,DE'I GZA' DANG DE'I TSES

DANG DE'I SBYOR BA DANG DE'I BYED PAS SO, ZHES BSHAD PA LTAR
BRTAG NA RNAM PAR DAG PAR 'GYUR RO, ,RGYA MTSO CHU ZLA ZHES SOGS
NI DBYANGS 'CHAR LAS, RGYA MTSO CHU DANG ZLA BA LA, ,CHA BDUN
THUR MGRIB MAR BCAS, ,BGOS

PAS THOB PA CHU TSOD YIN, CHU SRANG DBUGS KYANG RIM BZHIN SBYAR,
LUG DANG SRA NGA LA DRUG SBYIN BYA, GLANG DANG BU MOR RANG SAR
BZHAG ,'KHRIG PA SENG GER BRGYAD DOR RO, ,KAR KA TA BU BCO
BRGYAD BRI, ,SDIG PA

NYA LA BCU BA SBYIN, ,GZHU DANG CHU SRIN BUM PA LA, BCU GNYIS
DAG NI SBYIN PA LAS, ,SNGA DRO 'DAS PA PHYI DRO LUS, ,DE YIS
'DAS PA'I DBYUG GUR BRI, ,LHAG MA LUS DANG 'DAS PA SHES, ,ZHES
PA'I RI MOS SHES

DGOS SHING, ,'DI NI GANGS LDAN GYI DUM BUR CHU TSOD BCU GNYIS
KYI 'PHEL 'GRIB 'BYUNG BA'I DBANG DU MDZAD PAS, ,DUM BU GZHAN
RNAMS LA MI 'DRA BA'I KHYAD PAR SHES PAR BYA'O, ,'DI DAG LA
MTHA' CUNG ZAD DPYAD NA, ,

KHA CIG NA RE, LHO GLING DBUS MA 'DIR LUG KHYIM GYI TSE DPYID
NYIN MTSAN MNYAM PA DANG, SRANG KHYIM GYI TSE STON NYIN MTSAN
MNYAM PA 'BYUNG BAR BSHAD PA MI 'THAD PAR THAL, SA CHA 'DI'I
NYIN MTSAN MNYAM PA'I

@021A *, ,DUS KYI RI MO LA 'CHAR BA DANG MI MTHUN PA'I PHYIR NA
MKHYAB, RTAGS GRUB STE, NYI MA LUG KHYIM DU 'PHO BA'I NYIN ZHAG
DER DPYID MNYAM DANG KA RKA TA'I KHYIM DU 'PHO BA'I NYIN ZHAG
DER DBYAR NYI LDOG DANG, SRANG

KHYIM DU 'PHO BA'I NYIN ZHAG DER STON MNYAM DANG, CHU SRIN GYI
KHYIM DU 'PHO BA'I NYIN ZHAG DER DGUN NYI LDOG 'BYUNG BAR BSHAD
PA GANG ZHIG ,SA CHA 'DI'I RI MO LA DE LTAR MIN PA MNGON SUM
GYIS GRUB PA'I PHYIR, DANG PO GRUB STE,

DGUN NYI LDOG GI NYIN ZHAG DE LA NYI MA'I LONGS SPYOD SKAR MA'I
GNAS SU NYI SHU DANG CHU TSOG KYI GNAS SU BCO LNGA 'CHAR BAR
'GREL CHEN LAS DNGOS SU GSUNGS PAS NYIN ZHAG DE NYI MA CHU SRIN
GYI KHYIM DU GSAR DU 'PHO BA'I NYIN ZHAG

YIN PAR DON GYIS 'GRUB CING, RGYU MTSAN NGES STON MNYAM GYI TSE
NYI MA SRANG KHYIM DU GSAR DU 'PHO BA DANG NYI MA'I LONGS SPYOD
SKAD MA'I GNAS SU BCU GSUM DANG CHU TSOD KYI GNAS SU SUM CU
'CHAR BA DANG, DBYAR NYI LDOG GI

TSE NYI MA KA KKA TA'I KHYIM DU GSAR DU 'PHO BA DANG NYI MA'I
LONGS SPYOD SKAR MA'I GNAS SU DRUG DANG CHU TSOD KYI GNAS SU ZHE
LNGA 'CHAR BA DANG, DPYID MNYAM GYI TSE NYI MA LUG KHYIM DU GSAR
DU 'PHO BA DANG, NYI MA'I LONGS SPYOD

GNAS GNYIS KAR THIG LE 'CHAR BAR 'OS MED GYI RIGS PAS 'GRUB PA'I
PHYIR TE, NYI MAS KHYIM ZLA GCIG LA SKAR MA GNYIS DANG SKAR
RKANG GCIG LONGS SPYOD PA'I PHYIR TE, SKAR MIG DBYUG TSES LUG GI
TSAD,

RIG BYED MKHA' ME GLANG DU BRJOD, ,RO DANG ZHE LNGA 'KHRIG PA
YIN, ,DGU DANG NAM MKHA' KARKA TA, ,DRAG DANG BCO LNGA SENG
GE'O, ,BCU GSUM SUM CU BU MOR DRAN, ,TSE DANG ZHE LNGA SRANG YIN
ZER, ,NOR

@021B ZLA STONG PA SDIG PAR GO ,NYI SHU BCO LNGA GZHU YIN SNYAM,
,ZUNG MIG SUM CU CHU SRIN MTHA', ,RGYAL BA MDA' CHU BUM PAR
'DRA, ,'KHOR LO NYA RU SHES PAR BYA, ,ZHES SOGS GZHUNG DU MAS
GRUB PA'I PHYIR RO, ,RTA BAR 'DOD,

MI NUS TE, DE LTAR BSHAD PA DE NI 'PHAGS PA'I YUL GYI DBANG DU
BYAS PA YIN PA'I PHYIR TE, DER THAL, LHO GLING DBUS MA'I DBUS
KYI SA CHA DER NYI MA LUG KHYIM DU GSAR DU 'PHO BA'I NYIN ZHAG
GI NANG DU DPYID NYIN MTSAN MNYAM PA 'BYUNG

PA'I PHYIR TE, DE BZHIN DU LHO GLING NUB MA'I DBUS KYI SA CHAR
NYI MA GLANG KHYIM DU GSAR DU 'PHO BA'I NYIN ZHAG DER DPYID
MNYAM 'BYUNG, NUB GLING SHAR MA'I DBUS KYI SA CHAR NYI MA 'KHRIG
KHYIM DU GSAR DU 'PHO BA'I NYIN ZHAG

LA DPYID MNYAM 'BYUNG BA NAS LHO GLING SHAR MA'I DBUS KYIS CHA
LA NYI MA NYA'I KHYIM DU GSAR DU 'PHO BA'I NYIN ZHAG DER DPYID
MNYAM 'BYUNG BA'I BAR YIN PA'I PHYIR, DER THAL, DE'I RIGS PAS
LHO GLING SHAR MA'I DBUS NAS LHO GLING

DUBS MA'I DBUS KYIS CHA LA NYE BA'I BAR GYI SA GZHI SUM CU LHAG
TU 'GOS PA'I SA CHA SO SOR DPYID MNYAM MI 'DRA BA SUM CU LHAG
'BYUNG BA THAMS CAD NYA'I KHYIM GYI NANG DU 'BYUNG BA'I PHYIR
DANG, DE'I RGYU MTSAN GYIS SA CHA 'DI'I

DPYID MNYAM GYI RI MO NYA'I KHYIM ZLAR 'BYUNG BA'I PHYIR TE,
KHYIM LO GCIG GI NYIN ZHAG SUM BRGYA DRUG CU RTZA LNGA RE RE LA
DPYID NYIN MTSAN MNYAM PA RE RE DANG, DBYAR NYI LDOG RE RE DANG,
STON NYIN MTSAN MNYAM PA RE RE DANG, DGUN

NYI LDOG RE RE 'BYUNG BA'I PHYIR, DER THAL, 'DZAM GLANG CHEN PO
'AM SA'I KHOR YUG GI MTHA' SKOR LA DPAG TSAD 'BUM PHRAG GSUM YOD
PA DE SUM BRGYA DRUG CU RTZA LNGAR 'GOS PA'I SA CHA SO SO LA
GZER GZHI MI 'DRA BA SO SOR 'BYUNG

@022A *, ,BA'I PHYIR, 'DI LA KHA CIG NA RE, KHYOD KYI BSHAD TSUL
'DI MI 'THAD PAR THAL, KHYIM LO GCIG LA DBYAR NYI LDOG MI 'DRA
BA SUM BRGYA RE LNGA YOD PAR KHAS BLANGS NA tIKKA CHEN DE NYID
SNANG BA DANG 'GAL BA'I SKYON 'BYUNG BA'I

PHYIR TE, DUS 'KHOR tIKA CHEN LAS, SA DUM BU BCU GNYIS DUM BU
SUM BRGYA DRUG CU RTZA LNGA LHAG TZAM DU BGOS PA'I DUM BU SO SOR
ZHAG RE BZHIN DU BSIL RI DANG ME RI LA REG PAS LHOR BGRONG BYANG
BGROD KYI NYI MA LDOG PA YANG LO RE LA SUM BRGYA

DRUG CU RTZA LNGA LHAG TZAM DU 'GYUR BAS DE DANG MTHUN PA'I
SKYES SKAR SBYONG DGOS SO ZHES SMA BA NI SHIN TU RAGS PA'I GNAS
LA 'KHRUL BA STE, DE LTA NA 'DZAM GLING CHUNG DU 'DIR LO GCIG LA
STON MNYAM DPYID MNYAM YANG MI 'DRA BA

SUM CU LHAG PA'I GRANGS SU 'GYUR ZHING, DE 'DOD NA LHO GLING
DBUS MA 'DIR LO GCIG LA DGUN ZLA RA BA SUM CU LHAG TZAM DANG, DE
BZHIN DU DGUN 'BRING DE SNYED DANG, RAB 'BRING PO THA CHUNG
GZHAN RNAMS KYANG DE SNYED RER 'GYUR

PAS, GLING RE RER YANG LO RE LA ZLA BA SUM BRGYA DRUG CU LHAG
TZAM RER 'GYUR BA'AM, YANG NA GLING 'DIR LO GCIG LA ZLA BA BCU
GNYIS LAS MED KYANG, DE'I ZLA GCIG RANGS PO LHOR BGROD MTHAR
THUG DANG, ZLA BA GCIG RANGS PO

STON MNYAM DANG, ZLA GCIG RANGS PO DBYID MNYAM LA SOGS PAR 'GYUR
PA SOGS LUNG RIGS MNGON SUM DANG 'GAL BA'I GNOD PA DU MA 'BAB
BAR 'GYUR TE, ZHES GSUNGS PA'I PHYIR NA MA KHYAB STE, SA CHA
GCIG LA

KHYIM LO GCIG GI NANG DU DBYAR NYI LDOG SOGS MI 'DRA BA DU MA MI
'BYUNG BA'I DON YIN PA'I PHYIR, GZHAN DU NA 'GREL CHEN LAS, 'DIR
LHUN PO'I PHYOGS KYI CHA THAMS CAD DU KHYIM GYI 'KHOR LO 'KHOR
BA'I DBANG GIS ME LA REG PA GANG

@022B YIN PA DE NI BDUN PA'I PHYOGS THOB PA NA LHUN PO'I RVA LA
REG CING, ZHES PA'I RIGS PAS GNOD PA'I PHYIR DANG, LHUN PO'I RVA
KHOR YUG MED NA GZHUNG 'DI DANG 'GAL BAR tIK CHEN LAS GSUNGS PAS
KYANG GNOD PA'I PHYIR RO, ,

YANG KHA CIG NA RE, SA CHA GANG YIN KYANG DBYAR NYI LDOG GI TSE
NYIN MO'I YUN TSAD CHU TSOD SUM CU RTZA LNGA YOD PA NI MTSUNGS
PAR THAL, BSDUS RGYUD LAS, NYI MA RI BONG CAN KYI NYIN MTSAN CHU
TSOD DRUG CU DAG LAS 'GRIB DANG 'PHEL BA DRUG CHAS SO, ,

ZHES NYIN ZHAG GI DRUG CHA 'PHEL BAR GSUNGS PA'I PHYIR NAM KHYAB
STE, 'DI NI KEE L'A SHA'I DUM BU DER NYIN MTSAN 'PHEL 'GRIB KYI
TSAD YIN GYI SA CHA THAMS CAD KYI NYIN MTSAN 'PHEL 'GRIB KYI
TSAD MA YIN PA'I PHYIR, DER THAL, 'PHAGS

PA'I YUL DU BCU CHA DANG, BOD YUL DU DGU CHA DANG, LI'I YUL DU
BRGYAD CHA DANG, RGYA NAG GI YUL DU BDUN CHA 'PHEL 'GRIB TU
'GYUR BAR 'GREL CHEN LAS GSUNGS PA'I PHYIR TE, DE NYID LAS, KEE
L'A SHA'I DU MA BU LA GRIB MAS NGES

PA NI 'PHAGS PA'I YUL DU MA YIN TE, 'PHAGS PA'I YUL DU, ZHES PA
NAS, BCU'I CHAS 'GRIB CING 'PHEL LO, ,DE BZHIN DU BOD DANG LI
DANG RGYA NAG LA SOGS PA'I YUL RNAMS SU DGU CHA DANG BRGYAD CHA
DANG BDUN CHA DAG GIS

SHAM BHA LA'I YUL LA THUG PA'I BAR DU GRIB MA'I DBANG GIS 'GRIB
CING 'PHEL BAR RIG PAR BYA'O, ,ZHES GSUNGS PA'I PHYIR, YANG KHA
CIG NA RE, 'PHEL 'GRIB JI LTAR CHE YANG DRUG CHA'AM CHU TSOD BCU
LAS LHAG PAR 'PHEL BGRIB

TU 'GYUR BA MED PAR THAL, SDUS RGYUD KYI LUNG DON DE'I PHYIR NAM
KHYAB STE, KEE L'A SHA'I BYANG GI KHA BA CAN GYI BAR DU CHU TSOD
BCU GNYIS 'PHEL 'GRIB TU 'GYUR BAR RGYUD DANG 'GREL BA GNYIS KAR
GSUNGS PA LTAR DBYANGS 'CHAR LAS KYANG

@023A *, ,BSHAD PA'I PHYIR TE, DE NYID LAS, NAM MKHA' MKHA' ZUNG
LUG GI TSAD, ,NAM MKHA' RIG BYED 'TSEM GLANG, ,STONG PA NOR LHA
ZUNG 'KHRIG PA'I, ,MKHA' SO KAR KO TRA RU DRAN, ,MKHA' 'DUS ME
RNAMS SENG

GEL; ;NAM MKHA' MKHA' MTSO BU MOR DRAN, ,RIM PA'I RIM PA MIN PA
LAS, ,SRANG SOGS BZLOG GO GANGS RI'I BDAG, CES GSUNGS NGAS PA'I
PHYIR, KHYAB STE, KARKA TA'I DUS SBYOR SHAR BA NAS GZHU'I DUS
SBYOR RDZOGS PAR

SHAR BA'I BAR DU CHU SRANG NYIS STONG BRGYA DRUG CU 'BYUNG BAR
BSHAD PAS CHU TSOD SUM CU RTZA DRUG 'BYUNG BAR 'GRUB PA'I PHYIR
DANG, DE LTAR NA NYI MA KARKA TA'I KHYIM DU GSAR TU 'PHO BA'I
NYIN ZHAG DER NYIN MO CHU TSOD SO DRUG GI YUN TSAD CAN DU

'GRUB PA'I PHYIR, RTAGS PHYI MA GRUB STE, NYIN MO RING THUNG
GANG YIN KYANG DUS SBYOR DRUG 'CHAR DGOS PA'I PHYIR TE, NYIN MO
RING THUNG GANG YIN KYANG DUS SBYOR DRUG 'BYUNG BA DANG MTSAN MO
RING THUNG GANG YIN KYANG DUS SBYOR DRUG 'BYUNG BAR

MTSUNGS PA'I PHYIR TE, BSDUS RGYAD LAS, DUS SBYOR DRUG GIS DE
NUB GANG PHYIR 'CHAR BA DAG KYANG DE BZHIN NYI MA'I RGYU SKAR
DBYE BAS SO, ,ZHES GSUNGS PA'I PHYIR DANG, DE'I 'GREL CHEN LAS,
DUS SBYOR DRUG DANG SKAR MA PHYED DANG

BCAS PA'I BCU GSUM GYIS NYIN MA'I DUS SU 'GYUR RO, ,DUS SBYOR
DRUG DANG PHYED DANG BCAS PA'I RGYU SKAR BCU GSUM GYIS MTSAN
MO'I DUS SU 'GYUR RO, ,ZHES GSUNGS PA'I PHYIR, BYAS PA LA KHO NA
RE, DUS SBYOR BCU GNYIS LA NANG

PHAN TSUN YUN RING THUNG GI KHYAD PAR YOD PAR THAL, DUS THAMS
CAD DU NYIN MO LA DUS SBYOR DRUG DANG MTSAN MO LA DUS SBYOR DRUG
'BYUNG BA'I PHYIR ZER NA, SHIN TU 'DOD DE, NYIN MTSAN SO SOR DUS
SBYOR DRUG DRUG 'CHAR BAR

@023B MTSUNGS KYANG NYIN MOR CHU TSOD MANG PA'I DUS SBYOR SHAR
DUS SU RING POR 'GYUR BA DANG, NYIN MOR CHU TSOD NYUNG BA'I DUS
SBYOR SHAR DUS SU THUNG DUR 'GYUR BA'I PHYIR DANG, KEE L'A SHA'I
YUL GYI DBANG DU BYAS NA CHU TSOD BZHI DANG CHU SRANG LNGA BCU
NA LUG

GI DUS SBYOR GYI YUN TSAD DANG, DE BZHIN DU CHU TSOD BZHI DANG
CHU SRANG NYI SHU NI GLANG, CHU TSOD GSUM DANG CHU SRANG NYI SHU
NI 'KHRIG PA, CHU TSOD LNGA NI KARKA dA, CHU TSOD DRUG NI SENG
GE ,CHU TSOD DRUG DANG CHU SRANG SUM CU NI BU MO'I DUS SBYOR GYI
YUN TSAD YIN

PA DANG, DE BZHIN DU SRANG SOGS DRUG LA GO RIM BZLOG STE CHU
TSOD DRUG CHU SRANG SUM CU DANG, CHU TSOD DRUG DANG, CHU TSOD
LNGA DANG, CHU TSOD GSUM CHU SRANG NYI SHU DANG, CHU TSOG BZHI
CHU SRANG NYI SHU DANG, CHU TSOD BZHI CHU SRAD LNGA BCU ZHES
SBYOR DGOS

PAR BSDUS RGYUD DANG 'GREL CHEN GNYIS KAR GSUNGS PA'I PHYIR
DANG, KEE L'A SHA'I BYANG GI KHA BA CAN GYI BAR DU DUS SBYOR
'CHAR TSUL DBYANGS 'CHAR LAS, NAM MKHA' MKHA' ZUNG LUG GI TSAD,
,CES SOGS SNGAR DRANGS PA DE'I PHYIR, 'DI

LA KHA CIG NA RE, NYIN ZHAG GCIG DANG DUS SBYOR BCU GNYIS YUN
MNYAM PAR THAL, NYIN MTSAN SO SOR DUS SBYOR DRUG DRUG DANG PHYED
DANG BCAS PA'I RGYU SKAR BCU GSUM BCU GSUM 'CHAR BAR NGES PA'I
PHYIR ZER NAM KHYAB, RTAGS GRUB

ZIN, 'DOD MI NUS TE, DUS SBYOR BCU GNYIS 'CHAR BA'I YUN LA NYIN
ZHAG GCIG CUNG ZAD MA RDZOGS PA'I PHYIR TE, THA SKAR SHAR NAS
YANG THA SKAR 'CHAR GYI BAR LA DUS SBYOR BCU GNYIS RDZOGS PA
GANG ZHIG ,NYIN ZHAG GCIG GAM CHU TSOD

DRUG CU MA RDZOGS PA'I PHYIR TE, DE'I RGYU MTSAN GYIS KHYIM LO
GCIG LA NYI MA'I 'KHOR GRANGS SUM BRGYA DRUG CU RTZA LNGA DANG,
THA SKAR GYI 'KHOR GRANGS SUM BRGYA DRUG CU RTZA DRUG 'BYUNG
BA'I PHYIR DANG, GZHAN DU NA NYI MAS KHYIM LO GCIG LA RGYU

@024A *, ,SKAR NYER BDUN LONGS SPYOD PA MI SRID PAR 'GYUR PA'I
PHYIR, BYAS PA LA KHA CIG NA RE, THA SKAR SHAR NAS YANG THA SKAR
'CHAR GYI BAR LA DUS SBYOR BCU GNYIS RDZOGS PAR BSHAD PA MI
'THAD PAR THAL,

'DI LTAR NA tIKKA CHEN DANG 'GAL SKYON YOD PA'I PHYIR TE, tIKKA
CHEN LAS, DUS SBYOR RE LA SKAR MA GNYIS DANG BZHI CHA RER BYAS
NAS NYIN PHYED DANG BCU BZHI DANG, MTSAN PHYED DANG BCU BZHIR
BSHAD PA 'DI NI CUNG ZAD RAGS PA TZAM GYI

DBANG DU MDZAD PA STE, THA SKAR SHAR NAS YANG THA SKAR 'CHAR GYI
BAR LA DUS SBYOR BCU GNYIS CUNG MI RDZOGS PA'I PHYIR RO, ,ZHES
GSUNGS PA'I PHYIR NA DPE MA DAG GAM DPYAD DGOS PAR SNANG NGO,
,GZHAN DU NA THA SKAR SHAR LA

NYA'I DUS SBYOR MA RDZOGS PA YOD PAR THAL, THA SKAR SHAR LA DUS
SBYOR BCU GNYIS MA RDZOGS PA YOD PA'I PHYIR, RTAGS KHAS, 'DOD
NA, THA SKAR SHAR LA LUG GI DUS SBYOR MA SHAR BA GCIG YOD PAR
THAL, 'DOD PA'I PHYIR,

'DOD NA, THA SKAR SHAR LA LUG KHYIM MA SHAR BA YOD PAR THAL,
'DOD PA'I PHYIR, 'DOD NA, NYI MAS RGYU SKAR NYER BDUN RDZOGS PAR
SPYOD LA KHYIM BCU GNYIS RDZOGS PAR MA SBYOD PA YOD PAR THAL,
'DOD PA'I PHYIR, 'DOD MI

NUS TE, NAM GRU RDZOGS PAR LONGS SPYOD PA DANG NYA'I KHYIM
RDZOGS PAR LONGS SPYOD PA DUS MNYAM YIN PA'I PHYIR TE, 'GREL
CHEN LAS, GZA' TSOGS RGYU BA NAM GRU'I MTHAR KHYIM NI STONG PA
DAG LA GNAS SO, ,ZHES

PA'I DON YOD PA'I PHYIR, YANG KHA CIG NA RE, BYANG BGROD MTHAR
THUG GI NYI MA BSIL RI DANG LHOR BGROD MTHAR THUG GI NYI MA ME
RI'I BAR DU 'GRO BAR THAL, BSDUS RGYUD LAS, LAN TSA'I RGYA MTSO
'GONGS NAS NYIN MOR

@024B BYED PA DAG NI LHO RU ME YI BAR DU 'GRO BAR BYED, ,CES
SOGS DANG, 'GREL BAR YANG, LAN TSV'I RGYA MTSO 'GONGS NAS LHOR
GRONG PA LA GNAS PA'I NYI MA ME'I DKYIL 'KHOR GYI DANG PO'I BAR
RGYA MTSO'I MTHA'I MTSAMS SU 'GRO

PAR BYED DO, ,ME'I DKYIL 'KHOR GYI MTSAMS DE NAS KEE L'A SHA'I
BYANG DU 'GRO STE, GANGS KYI RIL BYANG GI LAM DU YANG BYANG
BGROD PA LA GNAS PA'I NYI MA LHO BA GROD KYI DANG PO'I NYI ZHAG
GI BAR DU'O, ,ZHES DANG, LHUN PO'I PHYOGS KYI

CHA THAMS CAD DU KHYIM GYI 'KHOR LO 'KHOR BA'I DBANG GIS ME LA
REG PA GANG YIN PA DE NI BDUN PA'I PHYOGS THOB PA NA LHUN PO'I
RVA LA REG CING GANGS KYI RI'I STENG DU 'GRO'O, ,ZHES GSUNGS
PA'I PHYIR NA MA KHYAB STE, LUNG 'DI'I

DON NI LHO BYANG DU BGROD PA'I NYI MA GANG DU 'KHOR BA MTSON
PA'I RI MO DE LHUN PO'I RVA MTSON PA'I RI MO DANG ME RIN MTSON
PA'I RI MO GNYIS LA REG PA'I DON YIN PAR MKHAS GRUB THAMS CAD
MKHYEN PAS BZHED PA GANG ZHIG ,MKHAS PA

GZHAN DAG GIS LHO BYANG DU BGROD PA'I NYI MA'I GDUNG BYED KYIS
GANGS RI DANG ME RI LA REG PA'I DON YIN PAR BSHAD PA'I PHYIR,
DANG PO GRUB STE, t'IKA CHEN DE NYID SNANG BA LAS, DBUS SU LHUN
PO'I RV'AI KHOR YUG MTSON PA'I RI MO

ZLUM PO DANG, PHYI MTHAR ME RI MTSON PA'I RI MO ZLUM BO BKOD NAS
DE GNYIS KYI KHONGS SU NYI MA BGROD PA SO SO LA KHYIM GYI 'KHOR
LO 'KHOR BA'I DBANG GIS LHO BYAD DU NYIN RE BZHIN BGROD PA'I
TSUL MTSON PA'I RI MO BSKOR BA NA,

BYANG BGROD MTHAR THUG GI NYIN NYI MA GANG NAS 'KHOR BA MTSON
PA'I RI MO DE NYID LHUN PO'I RV'AI RI MO LA REG PAR 'GYUR SHING,
LHO BGROD MTHAR THUG GI TSE NYI MA GAD NAS 'KHOR BA MTSON PA'I
RI MO DE NYID ME RI'I RI MO LA REG PAR@025A *, ,'GYUR LA, 'GREL PAR ME LA REG PA DANG
LHUN PO'I RVA LA
REG CES GSUNGS PA NI DE'I DBANG DU MDZAD CING, RI MO DE LTAR REG
PAS MTSON PA'I DON NI BYANG BGROD MTHAR THUG GI NYIN NYI MA
GANGS RI'I STENG LHUN

PO'I RVA DANG THAD MNYAM DU SLEB PA DANG, LHO BGROD MTHAR THUG
GI NYIN NYI MA ME RI'I NANG MTHA'I STENG THAD DRANG GI NAM MKHA'
LA SLEB PA'I DON YIN LA, ZHES GSUNGS PA'I PHYIR, GNYIS PA GRUB
STE, BYANG BGROD MTHAR THUG

GI NYI MA SA'I KHOR YUG GI PHYENG LAS MI 'DA' ZHING, LHO BGROD
MTHAR THUG GI NYI MA CHU'I KHOR YUG GI BZHI GSUM LAS MI 'DA' BAS
NYI MA'I DKYIL 'KHOR LHUN PO'I RVA DANG LCAGS RI LA REG PA'I
SKABS MED LA, RGYUD

DANG 'GREL PA GNYIS KAR DE GNYIS LA REG BAR BSHAD PA NI NYI MA'I
GDUNG BYED DE BYANG BGROD KYI TSE LHUN PO'I RVA LA REG PA DANG
LHO BGROD KYI TSE ME RI LA REG PA'I DON YIN PA'I PHYIR, DER
THAL, LE'U LNGA BA'I RGYUD KYI 'GYUR

KHA CIG LAS NYI MA THAD KAR LHOR CHU'I BZHI GSUM DANG, BYANG DU
'ANG SA'I PHYED LAS MI 'GRO BAR DON GYIS BSHAD PA DANG, DA LTA
BYANG BGROD MTHAR THUG GI NYIN PHYED KYI DUS THUR SHING GI BYANG
DU GRIB MA LUS PA MNGON SUM GYIS

MTHONG BA'I PHYIR, ZHES 'DOD DO, ,'DI LA KHA CIG NA RE, BSHAD
TSUL 'DI GNYIS KA MI 'THAD PAR THAL, NYI MA BYANG BGROD KYI TSE
ME RI NAS GANGS RI'I BAR DU MI 'GRO NA BSDUS RGYUD RTZA 'GREL
DANG 'GAL BAR 'GYUR

PA'I PHYIR, DER THAL, DRI MED 'OD LAS, PHYED BCAS MIG KLU ZLAS
THOB NYIN DANG NYIN LA 'DOR BA ZHES PA NI PHYED DANG BCAS PA'I
BRGYA BRGYAD CU RTZA GNYIS KYI CHA THOB PA NI STONG PHRAG BDUN
CU RTZA LNGA LAS NYIN ZHAG SO SOR

@025B DPAG TSAD RNAMS KYI PHYOGS CHA NYI MAS 'DOR RO ZHES ME RI
DANG GANGS RI'I BAR GYI THAD KA'I RGYA TSAD DPAG TSAD BDUN KHRI
LNGA STONG LA BGROD PA GCIG GI NYIN ZHAG GI GRANGS BRGYA BRGYAD
CU RTZA PHYED BCAS GNYIS KYIS BGOS PA'I THOB

NOR NI LHOR BGROD KYI NYIN ZHAG RE LA BYANG DU TSAD JI TZAM RE
DOR NAS LHOR 'GRO BA'I TSAD DANG, BYANG BGROD KYI NYIN ZHAG RE
LA LHOR 'DOD BA DANG BYANG DU 'GRO BA'I TSAD YIN PAR BSHAD PA'I
PHYIR, ZHES ZER NA, t'IKA CHEN

DE NYID SNANG BAR DE LTA BU'I SKYON SPONG GSAL BAR MA MDZAD LA,
PHUG PA LHUN GRUB RGYA MTSOS, STONG PHRAG BDUN CU RTZA LNGA LAS
ZHES PA NI BGO BAR BYA BA'I GZHI MA 'DRES PAR BSTAN PA MA YIN
GYI, NYI MA'I GDUNG BYED

KYIS 'DOR BAR BYA BA'I KHYON BSTAN PA NYID DU GZUNG BAR BYA'O,
,ZHES BSHAD DO, ,KHA CIG NA RE, t'IKA CHEN DE NYID SNANG BAR LHO
BGRONG MTHAR THUG GI TSE NYI MA CHU'I BZHI GSUM LAS MI 'GRO BAR
'DOD PA DGAG NAS,

RANG LUGS ME RI'I PAR DU 'GRO BAR BSHAD PA MI 'THAD PAR THAL,
NYI MA RLUNG 'GROS KYIS NYIN ZHAG GCIG LA 'GRO BA'I LAM GYI TSAD
NI DPAG TSAD GSUM 'BUM BDUN KHRI LNGA STONG DU BSHAD PA DANG
'GAL BAR 'GYUR

BA'I PHYIR, DER THAL, NYIN ZHAG GCIG LA NYI MA RLUNG 'GROS KYIS
DPAG TSAD SUM 'BUM BDUN KHRI LNGA STONG DU 'GRO BAR BSDUS RGYUD
RTZA 'GREL LAS GSUNGS PA GANG ZHIG ,LHO'I ME RI NAS BYANG GI DUM

BU'I BKYIL GYI BAR DU DPAG TSAD 'BUM DANG GSUM KHRI BDUN STONG
LNGA BRGYA YOD PAS KHOR YUG TU 'BUM PHRAG BZHI KHRI PHRAG GCIG
STONG PHRAG GNYIS BRGYA PHRAG LNGAR 'GYUR BA'I PHYIR, DANG PO
GRUB STE, BSDUS RGYUD LAS,

@026A *, ,CHU TSOD DUS LA DPAG TSAD STONG PHRAG DRUG NI RKANG PA
DANG BCAS NYIN MOR BYED PA 'GRO BA STE, ZHES NYI MA CHU TSOD
GCIG LA DPAG TSAD DRUG STONG NYIS BRGYA LNGA BCUR 'GRO BAR
GSUNGS PAS CHU TSOD DRUG CUR

DPAG TSAD SUM 'BUM BDUN KHRI LNGA STONG DU 'GRO BAR 'GRUB PA'I
PHYIR, RTZA RTAGS GNYIS PA GRUB STE, LHO GLING DBUS MAR BYANG
BGROD MTHAR THUG GI NYI MA SA'I KHOR YUG PHYED LAS BYANG DU MI
'GRO BA DANG, NYIN ZHAG DE'I BYANG

GLING DBUS MA'I NYI MA ME RI'I STENG DU SLEB NA PHYOGS GCIG GI
CHU DANG SA'I ZHENG TSAD LA DPAG TSAD STONG PHRAG BDUN CU RTZA
LNGA DANG RI RAB KYI STENG GI RGYAR DPAG TSAD STONG PHRAG LNGA
BCU DANG PHYOGS GCIG SHOS KYI SA'I KHOR YUG GI

PHYED TSAD LA DPAG TSAD KHRI NYIS STONG LNGA BRGYA STE SDOM PAS
DPAG TSAD 'BUM GSUM KHRI BDUN STONG LNGA BRGYAR 'GYUR BA'I
PHYIR, KHYAB STE, DE LTAR NA KHOR YUG TU GSUM 'GYUR GYI RIGS PAS
DPAG TSAD BZHI 'BUM KHRI NYIS STONG

LNGA BRGYAR 'GYUR BAS RGYUD DANG 'GREL PA GNYIS KA DANG 'GAL BAR
'GYUR BA'I PHYIR, ZHES ZER NA, DE'I SKYON SPONG TSUL DKA' BAR
SNANG BAS BLO LDAN RNAMS KYIS DPYAD PAR BYA'O, ,YANG KHA CIG NA
RE, NYI MA RI BONG CAN GYI

NYIN MTSAN CHU TSOD DRUG CU DAG LAS 'GRIB DANG 'PHEL BA DRUG
CHAS SO, ,ZHES KEE L'A SHA'I DUM BUR NYIN ZHAG GI DRUG CHA'I
'PHEL 'GRIB GSUNGS PA LTAR KHAS LEN MI RUNG BAR THAL, KEE L'A
SHA'I DUM BUR NYIN MTSAN 'PHEL

'GRIB CHU TSOD BCU LAS LHAG YOD PA'I PHYIR, DER THAL, 'GREL CHEN
DRI MED 'OD LAS, NYIN ZHAG SO SO LA NYIN MO DANG MTSAN MO 'PHEL
BA'AM 'GRIB PA NI DBUGS GNYIS DANG CHU SRANG GSUM MO, ,ZHES
GSUNGS PA'I

@026B PHYIR, KHYAB STE, DE LTAR NA CHU TSOD BCU DANG CHU SRAD
BRGYAD DANG DBUGS GNYIS SU 'GYUR PA'I PHYIR, DER THAL, BGROD PA
GCIG LA NYIN ZHAG BRGYA BRGYAD CU RTZA PHYED BCAS GNYIS YOD PA'I
PHYIR NA MA KHYAB STE, NYIN ZHAG SO SO LA ZHES PA NI PHYI MA
ZHAG

LA NYIN ZHAG GI MING GIS BTAGS NAS BSTAN PA'I PHYIR, DER THAL,
DE LTAR NA BGROD PA GCIG LA KHYIM ZHAG BRGYA BRGYAD CU LAS LHAG
MED PAS CHU TSOD BCU LAS LHAG TU MI 'GYUR BA'I PHYIR, DES NA

'PHAGS PA'I YUL GYI CHU SRANG GNYIS KYI 'PHEL 'GRIB DANG, MDZOD
LUGS KYI THANG CIG GI 'PHEL 'GRIB SOGS LA'ANG RIGS PA DE SBYAR
DGOS PAR SHES PAR BYA'O, ,BYAS PA LA KHO NA RE, ZHAG RE'I NYIN
MTSAN 'PHEL 'GRIB GSUNGS

PA DE KHYIM ZHAG LA SBYAR BA SHIN TU MI 'THAD PAR THAL, KHYIM
ZHAG LA NYIN MTSAN 'PHEL 'GRIB SBYAR TSUL MED PA'I PHYIR, DER
THAL, NYIN ZHAG LAS LOGS SU KHYIM ZHAG LA NYIN MTSAN 'PHEL 'GRIB
SBYAR TSUL MED PA'I PHYIR NA MA KHYAB,

RTAGS GRUB STE, NYIN ZHAG GI DUS LAS LOGS SU KHYIM ZHAG GI DUS
MED PA'I PHYIR, DER THAL, KHYIM ZHAG GI DUS YIN NA, NYIN ZHAG GI
DUS YIN PAS KHYAB PA'I PHYIR, DER THAL, KHYIM ZHAG GI DUS DANG
NYIN ZHAG GI DUS DON GCIG

PA'I PHYIR, DER THAL, ZHAG GSUM GYI DUS DON GCIG PA'I PHYIR, DER
THAL, ZHAG GSUM 'GAL BA YIN KYANG DE GSUM GYI DUS DON GCIG PA'I
PHYIR, DER THAL, DPER NA LO ZLA ZHAG GSUM 'GAL BA YIN KYANG DE
GSUM GYI DUS DON

GCIG BZHIN YIN PA'I PHYIR, RTZA BAR 'DOD MI NUS TE, KEE LA SHA'I
DUM BUR NYIN ZHAG RE'I NYIN MTSAN 'PHEL 'GRIB CHU SRANG GSUM
DANG DBUGS GNYIS CUNG MA LONGS PAS NYIN ZHAG BRGYA BRGYAD CUR
CHU TSOD BCU'I 'PHEL 'GRIB MI 'BYUNG

@027A *, ,LA, NYIN ZHAG PHYED DANG BCAS PA'I BRGYA BRGYAD CU
RTZA GNYIS DANG KHYIM ZHAG BRGYA BRGYAD CU YUN TSAD MNYAM PAS
DER DUS SU CHU TSOD BCU'I 'PHEL 'GRIB 'BYUNG BA DANG BGROD PA
GCIG RDZOGS PA DUS MNYAM YIN PA'I PHYIR,

KHA CIG NA RE, NYI MA SHAR GLING DBUS MA'I DBUS KYI TSANGS THIG
DER SLEB NA LHO GLING DBU MAR NYI MA SHAR BAS KHYAB, NYI MA NUB
GLING DBUS MA'I TSANGS THIG 'DAS NA LHO GLING DBUS MAR NYI MA
NUB PAS KHYAB PA GNYIS KA YOD PAR THAL,

MDZOD LAS, NAM PHYED NYI MA NUB PA DANG, ,NYI MA PHYED DANG
'CHAR DUS GCIG ,CES GSUNGS PA'I PHYIR, 'DOD MI NUS TE, LHO GLING
DBUS MAR BYANG BGROD MTHAR THUG 'BYUNG BA'I NYIN ZHAG LA LHO
GLING DBUS MA'I NYIN TSAD YUD TZAM

BCO BRGYAD DANG, BYANG GLING DBUS MA'I NYIN TSAD YUD TZAM BCU
GNYIS YIN PAR BSTAN BCOS GDAGS PAR BSHAD PA'I PHYIR, ZHES ZER BA
LA, 'DI'I LAN BTA BA TSUL LA MKHAS PA'I BZHED PA MI MTHUN PA DU
MA YOD PAR SNANG

STE, MKHAS PA KHA CIG ,NYI MA SHAR GLING DBUS MA'I TSANGS THIG
DER SLEB TSE LHO GLING DBUS MAR NYI MA SHAR BA DANG, NUB GLING
DBUS MA'I TSANGS THIG 'DAS TSE LHO GLING DBUS MAR NYI MA NUB PA
NI DUS THAMS CAD DU MTSUNGS PA YIN

KYANG; BYANG BGROD KYI TSE NYI MA'I RLUNG 'GROS BUL BA DANG, LHO
BGROD KYI TSE NYI MA'I RLUNG 'GROS MYUR BA'I RGYU MTSAN GYIS
NYIN MO RING THUNG DU 'GYUR PA'I PHYIR, DER THAL, DE LTAR YIN
PAR NYIN MTSAN RING THUNG GANG YIN KYANG DUS SBYOR DRUG

DRUG 'CHAR BAR BSDUS RGYUD RTZA 'GREL LAS GSUNGS PA'I RIGS PAS
SHES PA'I PHYIR, ZHES ZER, MKHAS PA GZHAN DAG ,MDZOD LAS, NAM
PHYED NYI MA NUB PA DANG ZHES SOGS NI NYIN MTSAN 'PHEL 'GRIB MED
PA'I SA TSA'I DBANG DU

@027B BYAS PA'I PHYIR, DER THAL, DUS THAMS CAD DU NYIN MTSAN
'PHEL 'GRIB MED PA'I SA CHA YOD PA'I PHYIR, DER THAL, LHO'I DUM
BU 'DI LHO NAS BYANG DU DUM BU GSUM DU PHYE BA'I BYANG GI DUM BU
GCIG BU LA LHO NAS BYANG DU 'PHAGS YUL DANG BOD YUL

DANG LI'I YUL DANG RGYA NAG GI YUL DANG K'EE LA SHA'I YUL DANG
GANGS LDAN GYI YUL TE DUM BU DRUG TU PHYE LA, DUM BU DRUG PO
BYANG NAS LHOR SNGA MA SNGA MA LAS PHYI MA PHYI MA NYIN MTSAN
'PHEL 'GRIB JE CHUNG DU 'GYUR BA'I RIGS PAS LHO'I DUM

BU GZHAN GNYIS LA NYIN MTSAN 'PHEL 'GRIB MED PA'I SA CHA YOD PAR
'GRUB PA'I PHYIR DANG, RIGS PA DES GLING GZHAN GSUM LA'ANG 'DI
DANG KHYON MTSUNGS PA'I SA CHAR NYIN MTSAN 'PHEL 'GRIB MED PAR
'GRUB PA'I PHYIR, DER THAL,

LHO'I DUM BU RNAMS SU BYANG BGROD KYI NYI MA 'CHAR PHYA NU BA
SNGA LA, LHO BGROD KYI NYI MA 'CHAR SNGA NUB PHYI BA'I RGYU
MTSAN GYIS BYANG NAS KHOR NYIN MTSAN 'PHEL 'GRIB JE CHUNG DU
'GYUR BA DANG MED PAR 'GYUR BA YIN PA'I PHYIR, DER THAL, BYANG
BGROD

MTHAR THUG GI NYI MA BSIL RI DANG NYE BAR 'KHOR LA, LHOR BGROD
MTHAR THUG GI NYI MA LCAGS RI DANG NYE BAR 'KHOR BA'I PHYIR,
ZHES ZER, YANG MKHAS PA KHA CIG NA RE, DUS THAMS CAD DU SHAR
GLING DBUS MA'I NYIN PHYED KYI TSE GLING 'DIR

NYI MA SHAR BA DANG NUB GLING DBUS MA'I NYIN PHYED KYI TSE GLING
'DIR NYI MA NUB PA MI 'THAD PAR THAL, GLING 'DIR BYANG BGROD
MTHAR THUG GI NYI MA SHAR GLING DBUS MA'I NYIN PHYED LAS CHU
TSOD GSUM GYI SNGA ROL DU SHAR BA DANG NUB GLING DBUS MA'I 

NYIN PHYED LAS CHU TSOD GSUM GYI RJES SU NUB PA YIN ZHING, GLING
'DIR LHOR BGROD MTHAR THUG GI NYI MA SHAR GLING DBUS MA'I NYIN
PHYED LAS CHU TSOD GSUM GYI RJES SU SHAR BA DANG, NUB GLING DBUS
MA'I NYIN PHYED LAS CHU TSOD GSUM GYI

@028A *, ,SNGA ROL DU NUB PA YIN PA'I PHYIR, DER THAL, DE LTAR
YIN PAR RGYA MTSO CHU DANG ZLA BA LA ZHES SOGS KYI RI MO'I RIGS
PAS SHES PA'I PHYIR, ZHES ZER, LUGS 'DI LA NYIN MTSAN DUS SBYOR
DRUG DRUG 'CHAR BAR

MTSUNGS PAR BSDUS RGYUD RTZA 'GREL DU GSUNGS PA DANG, NAM PHYED
NYI MA NUB PA DANG, ZHES SOGS MDZOD LAS GSUNGS PA DANG 'GAL
SKYON SPONG DGOS SO,, YANG KHA CIG NA RE, NYIN ZHAG LAS KHYIM
ZHAG DBUGS DRUG BRGYA DON LNGAS

LHAG PA YIN PAR THAL, LUS LA DBUGS LHAG GANG DAG NYIN ZHAG SO
SO'I DUS SU 'BYUNG BA RI DANG DUS NAMS DAG GI GRANGS, ,ZHES
GSUNGS PA'I PHYIR NA MA KHYAB, DE NI NYIN ZHAG GI DUS SU BYUNG
BA'I DBUGS LHAG GI GRANGS YIN

GYI, NYIN ZHAG LAS LHAG PA'I DBUGS KYI GRANGS MA YIN PA'I PHYIR
TE, KHYIM ZHAG NI NYIN ZHAG LAS DBUGS DRUG BRGYA DON LNGAS LHAG
PA MA YIN GYI, TSES ZHAG LAS DE LTAR LHAG PA YIN PA'I PHYIR TE,
TSES ZHAG NI DBUGS NYI KHRI DANG DGU BRGYA

NYER LNGA'I YUN TSAD CAN DANG, KHYIM ZHAG NI DBUGS NYI KHRI TSIG
STONG DRUG BRGYA'I YUN TSAD CAN YIN PA'I PHYIR, DE NI 'BRING
RTZIS KYI DBANG DU BYAS SO, ,DE LA KHO NA RE, 'O NA, KHYIM ZHAG
DE CHU TSOD DRUG CU'I YUN TSAD CAN YIN PAR THAL,

DE DBUGS NYI KHRI TSIG STONG DRUG BRGYA'I YUN TSAD CAN YIN PA'I
PHYIR NA MA KHYAB STE, CHU TSOD DRUG CU DANG DBUGS NYI KHRI TSIG
STONG DRUG BRGYA YUN TSAD MNYAM PAR BSHAD PA NI DBUGS GSHOL MA
'DON PA'I RAGS RTZIS KYI DBANG DU BYAS PA'I PHYIR,

YANG KHA CIG NA RE, KHYIM ZLA GCIG LA NYI MA RANG 'GROS SKAR MA
GNYIS DANG SKAR RKANG GCIG STE YUL GYI CHU TSOD BRGYA DANG SO
LNGA LONGS SPYOD PAR BSHAD PA MI 'THAD PAR THAL, KHYIM ZLA GCIG
LA NYI MAS SKAR MA GNYIS DANG SKAR RKANG GCIG CUNG

@028B MA LON PAR LONGS SPYOD PA YANG YOD LA, CUNG ZAD LHAG PAR
LONGS SPYOD PA YANG YOD PA'I PHYIR NA MA KHYAB STE, YUL GYI CHU
TSOD BRGYA DANG SO LNGA LONGS SPYOD PAR BSHAD PA NI RTAG LONGS
KYI DBANG DU BYAS SHING, BRGYA DANG SO LNGA MA LON PA

DANG LHAG PAR LONGS SPYAD PA NI MYUR BA DANG DAL BA DANG 'KHYOG
PO DANG 'BYUNG BA'I RKANG PA RNAMS KYI NOR 'PHEL 'GRIB DANG BU
LON 'PHEL 'GRIB KYI DBANG GIS YIN PA'I PHYIR, DER THAL, LHO
GLING DBUS MA 'DIR NYI MA KAR KA tA'I KHYIM DU SLEB

PA NAS RIM PA STE LHO BGROD KYI MGO RTZOM PA NA RIM PA'I SNGA
RKANG STE RGYU SKAR GYI 'KHOR LO'I BZHI CHA KA RKAt SENG GE BU
MO'I KHYIM GSUM LONGS SPYOD PA'I TSE YUL GYI CHU TSOD BRGYA DANG
SO LNGA RDZOGS PAR SPYOD MI NUS PAS KHYIM ZLA GSUM LA RIM BZHIN

YUL GYI CHU TSONG DRUG DANG BZHI DANG GCIG GI LONGS SPYOD MA
TSANG BAS BU LON 'PHEL BA ZHES BYA LA, DE NAS RIM PA STE LHO
BGROD KYI PHYI RKANG STE RGYU SKAR GYI 'KHOR LO'I BZHI CHA SRANG
SDIG PA GZHU'I KHYIM GSUM LONGS SPYOD PA'I TSE RIM BZHIN YUL

GYI CHU TSOD BRGYA DANG SO LNGA LAS GCIG DANG BZHI DANG DRUG
LHAG PAR SPYOD CING, SNGAR GYI CHU TSOD BCU GCIG GI BU LON 'JAL
BAS BU LON 'GRIB PA ZHES BYA ZHING, DE NAS NYI MA CHU SRIN GYI
KHYIM DU SLEB PA NAS RIM MIN TE BYANG BGROD KYI SNGA RKANG

STE RGYU SKAR GYI 'KHOR LO'I BZHI CHA CHU SRIN BUM PA NYA'I
KHYIM GSUM LONGS SPYOD PA'I TSE RIM BZHIN YUL GYI CHU TSOD BRGYA
DANG SO LNGA LAS DRUG DANG BZHI DANG GCIG LHAG PAR SPYOD PA DE
LA NOR 'PHEL BA ZHES BYA LA, DE NAS RIM MIN BYANG BGROD KYI

PHYI RKANG LUG GLANG 'KHRIG PA'I KHYIM GSUM SPYOD PA'I TSE RIM
BZHIN CHU TSOD BRGYA DANG SO LNGA LAS GCIG DANG BZHI DANG DRUG
GI LONGS SPYOD MA TSANG BA DES SNGAR GYI CHU TSOD BCU GCIG GI
NOR 'PHEL BA DE ZAD PAR BYED PAS NOR 'GRIB PA ZHES BYA BA YIN
PA'I PHYIR,

@029A *, ,BYAS PA LA KHO NA RE, SRANG SDIG PA GZHU GSUM LA NOR
'PHEL BA DANG LUG GLANG 'KHRIG PA GSUM LA BU LON 'PHEL BA YIN
PAR THAL, DANG PO GSUM LA BRGYA DANG SO LNGA LAS LHAG PAR SPYOD
LA, PHYI MA GSUM LA BRGYA DANG SO LNGA

MA TSANG BAR SPYOD PA'I PHYIR NAM KHYAB STE, DANG PO GSUM LA YUL
GYI CHU TSOD BRGYA DANG SO LNGA LAS LHAG PAR SPYOD KYANG, RANG
RANG GI RTAG LONGS LAS LHAG PAR MI SPYOD PAS NOD 'PHEL BA'I THA
SNYAD MA THOB LA, PHYI MA GSUM LA BRGYA DANG SO LNGA

TSANG BAR MI SPYOD KYANG, RANG RANG GI RTAG LONGS TSANG BAR
SPYOD PAS BU LON 'PHEL BA'I THA SNYAD MA THOB PA'I PHYIR, DER
THAL, RTAG LONGS NI DBYANGS 'CHAR LAS, SKAR MIG DBYUG TSES LUG
GI TSAD, ,RIG BYED MKHA' ME

GLANG DU BRJOD, ,RO DANG ZHE LNGA 'KHRIG PA YIN, ,DGU DANG NAM
MKHA' KARKA TA, ,DRAG DANG BCO LNGA SENG GE'O, ,BCU GSUM SUM CU
BU MOR DRAN, ,TSES DANG ZHE LNGA SRANG YIN ZER, ,NOR ZLA STONG
PA SDIG PAR GO, ,NYI SHU BCO LNGA GZHU

YIN SNYAM, ,ZUNG MIG GSUM CU CHU SRIN MTHA', ,RGYAL BA MDA' CHU
BUM PAR 'DRA, ,'KHOR LO NYA RU SHES PAR BYA, ,ZHES PA LTAR NYI
MAS THA SKAR NAS BRTZAMS TE SKAR MIG DBYUNG TSES TE SKAR MA
GNYIS DANG DBYUG GU 'AM CHU

TSOD BCO LNGA SPYOD PA'I TSE LUG GI KHYIM ZLA RDZOGS, RIG BYED
DE SKAR MA BZHI DANG MKHA' ME STE CHU TSOD SUM CU SPYOD TSE
GLANG DANG, RO STE SKAR MA DRUG DANG CHU TSOD ZHE LNGA SPYOD TSE
'KHRIG PA DANG, SKAR MA DGU SPYOD TSE KARKA TA DANG, 'DI'I

NAM MKHA' ZHES PA NI CHU TSOD KYI GNAS SU THIG LE SHAR BA'I DON
NO, ,DRAG PO STE SKAR MA BCU GCIG DANG CHU TSOD BCO LNGA SPYOD
TSE SENG GE DANG, SKAR MA BCU GSUM DANG CHU TSOD SUM CU SPYOD
TSE BU MO DANG, TSES TE SKAR MA BCO LNGA

@029B DANG CHU TSOD ZHE LNGA SPYOD TSE SRANG DANG, NOR ZLA STE
SKAR MA BCO BRGYAD SPYOD TSE SDIG PA DANG, 'DI'I STONG PA ZHES
PA CHU TSOD KYI GNAS SU THIG LE SHAR BA'I DON NO, ,SKAR MA NYI
SHU DANG CHU TSOD BCO LNGA SPYOD TSE GZHU DANG, ZUNG MIG STE
SKAR MA

NYER GNYIS DANG CHU TSOD SUM CU SPYOD TSE CHU SRIN DANG, RGYAL
BA STE SKAR MA NYER BZHI DAD MDA' CHU STE CHU TSOD ZHE LNGA
SPYOD TSE BUM PA DANG, 'KHOR LO STE SKAR MA NYER BDUN RDZOGS PAR
SPYOD TSE NYA'I KHYIM ZLA RDZOGS PAR BSHAD PA'I PHYIR, YANG KHA

CIG ,YUL GYI CHU TSOD DE DUS KYI YUN TSAD YIN PAR THAL, CHU TSOD
CES THA SNYAD BTAGS PA'I RGYU MTSAN YOD PA'I PHYIR NA MA KHYAB
STE, NYIN ZHAG GI DRUG CU'I CHA LA DUS KYI CHU TSOD DU 'JOG PA
DANG 'DRA BAR RGYU SKAR GCIG GI THOB THANG GI

NAM MKHA' DRUG CUR PHYE BA'I CHA GCIG LA YUL GYI CHU TSOD DU
'JOG PA'I PHYIR RO, ,'DIR SMRAS PA, DKA' GNAD DON GSAL MDZES
SDUG LA NGA TSO'I DPAL, ,YONGS SU 'DZIN PA'I ZUR MCHAN SKED PHRA
MA, ,TSIG SBYOR PHUN TSOGS

RIN CHEN RGYAN MANG GIS, ,SPRAS NA MKHAS RNAMS MGU PHYIR GTAM
'DI BYA, ,MDO RGYUD DGONGS 'GREL TSIG DON TAMBU RA'I, ,RGYUD DU
NYER KHUGS NYAMS 'GYUR STONG LDAN DBYANGS, ,MKHAS DBANG DANtI'I
NGO MTSAR LUGS SROL 'DIS, ,

THUGS RAB MI 'PHROG DPYOD LDAN SU ZHIG MCHIS, ,RIGS RUS DPAL
'BYOR MTHON PO'I 'OD ZER BA RGYAS, ,PHYED PAR DKA' BA'I DON ZAB
PA KU LA, RNAM DPYOD LUS PHRA GZHON NU'I 'GRAN CHANG RGYUN,
,'THOR TSE MI BZHAD RANG DBANG

YOD DAM CI, ,GNAM GYI GO LAR GZA' SKAR RGYU BA'I LAM, ,MCHAN
'GREL ME LONG NGOS SU SHAR BA'I TSE, ,NYI ZLA RANG GI GSANG
SPYOD SHES DOGS NAS, ,GLING BZHO SKOR BA'I ZOL GYIS BROS SAM
SNYAM, ,MTHA' YAS GZHUNG DON RI RAB

@030A *, ,RGYA MTSO'I MTHIL, RNAM DPYOD GOM PA GCIG GIS GZHAL BA
NA, ,KHYAB 'JUG RANG MIN GNYIS PA YOD DAM ZHES, ,SEMS KYI RI
DVAGS SOM NYI'I DVA BAR TSUD, ,MKHAS PA'I BYA BA RNAM GSUM KOO
MU R'IS, ,GZHUNG DON KUNDA BZHAD

TSE BSIL ZER CAN, ,BSKYENGS TE CHU SRIN GRONG DU 'GRO BA LA,
,GSANG TSIG SMRA RNAMS ZLA BA'I MA MAR 'BOD, ,SKYES THOB BLO
GROS RAB GSAL SDOD PO LA, ,SBYOR SBYANGS SHES RAB YAL GA LO 'DAB
RGYAS, ,RTZOM 'CHAD RTZOD PA'I 'BRAS BZANG SMIN LEGS

PA'I; ;SNGON MED DPAG BSAM LJON PA DENG 'DIR 'GRUB, ,'DIR 'BAD
LEGS BYAS RDUL GYI KHA LO BAS, ,BLO GSAL DRAG PO'I GTZUG RGYAN
THOS BSAM GYI, ,DKAR PHYOGS RDZOGS PA GSUM PA'I SAR PHYIN TE,
,SGOM SGRUB CHA SHAS BCU DRUG

GANG BAR SHOG, CES DUS TSIGS KYI MCHAN 'GREL DKA' GNAD SGO BRGYA
'BYED PA'I LDE MIG ZHES BYA BA 'DI NI, SNGA SOR YIG CHAR DRANGS
PA'I GZHUNG 'GA' LA ZUR MCHAN BTAB PA MTHONG BAS RKYEN BYAS TE,
DAD BRTZON RNAM DPYOD LDAN PA DGE SLONG BLO BZANG

DKON MCHOG DANG BLO GSAL CHOS LA 'DUN PA DGE SLONG NGAG DBANG
TSANGS PA GNYIS KYIS 'PHRO RDZOGS PAR BYED DGOS ZHES BSKUL BA
LTAR, SLAR BCOS BCUG DANG MGO MJUG TSANG BAR BYAS TE, BTZUN
GZUGS NGAG DBANG DPAL LDAN GYIS NYIN BYED

DBANG PO NAB SO'I DGA' MAR DGYES MGUR ROL BA'I DUS SU, BLO GSAL
MKHAS MANG 'BYUNG GNAS KHAL KHA KHU RE CHEN MOR 'KHRIGS CHAGS SU
BKOD PA 'DIS KYANG RGYAL BSTAN RIN PO CHE DAR ZHING RGYAS BA'I
RGYUR GYUR CIG, ,,