` NA MO GU RA WE, SMAN BYIN RLABS BYA TSUL NI, BSHAD RGYUD LAS, GSUM
PA SMAN RNAMS NOR BU BDUD RTZI DANG, ,MCHOD

RDZAS SHES PAR BYA BA GSUM YIN TE, ,ZHES GSUNGS PA LTAR GSUM,
SNGON 'GRO SMAN NOR BUR SHES PAR BYA BA, DNGOS GZHI SMAN BDUD
RTZIR SHES PAR BYA BA, RJES SMAN MCHOD RDZAS SU SHES PAR BYA
BA'O, ,

DANG PO NI, YID BZHIN GYI NOR BU LTAR GCES SPRAS CHEN POS
BTZAL NAS LEGS PAR SBYOR BA'O, ,GNYIS PA NI, GNAS GTZANG MAR
RTEN MCHOD BSHAMS NAS STEGS BU KHEBS KYIS GA-YOGS PAR 'BRU

DKAR LA LHUNG BZED DAM RIN PO CHE'I SNOD DU SMAN RNAMS BZHAG
STE, BLA MA SANGS RGYAS DAM CHOS DGE 'DUN LA, ,BYANG CHUB BAR
DU GUS PAS BDAG SKYABS MCHI, ,'GRO BA'I DON DU SANGS RGYAS
THOB BYA'I

PHYIR; ;SMAN SGRUB CHO GA PHUN TSOGS BSGRUB PAR BGYI, ZHES LAN
GSUM KYIS SKYABS SEMS BYAS LA, RANG NYID SKAD CIG GIS SMAN
PA'I RGYAL PO SKU MDOG SNGON PO ZHAL GCIG PHYAG GNYIS PA,

@032B GA-YAS MCHOG SBYIN GYI PHYAG RGYAS AA RU RA RNAM RGYAL
DANG, GA-YON MNYAM GZHAG GI STENG NA BDUD RTZIS GANG BA'I
LHUNG BZED BSNAMS PA, MTSAN DPES SPRAS SHING 'OD KYI DKYIL
'KHOR KYI DBUS NA ZHABS

RDO RJE'I SKYIL KRUNG GIS BZHUGS PA'I SPYI BOR AOm, MGRIN PAR
A'A: THUGS KAR H'Um GIS MTSAN PAR GYUR, RANG GI THUGS KA'I
H'Um LAS 'OD ZER 'PHROS PAS, RANG BZHIN GYI GNAS NAS BCOM LDAN
'DAS

SMAN PA'I RGYAL PO LA SANGS RGYAS BYANG SEMS DRANG SRONG RIG
'DZIN GNOD SBYIN ZHANG BLON GYI 'KHOR GYIS BSKOR BA SPYAN
DRANGS, MDUN GYI NAM MKHAR DGYES BZHIN DU BZHUGS PAR GYUR,
MCHOD PA RNAMS

PHUL DU BYUNG BA'I LHA RDZAS SU GYUR, GANG LA BRTEN NA SRID
ZHI'I GDUNG SEL BA, ,BCOM LDAN SMAN PA'I RGYAL PO 'KHOR BCAS
LA, ,LHA RDZAS BZANG PO'I MCHOD YON 'DI PHUL BAS, ,STOD KYI
NAD RIGS

DAG PA'I MCHOG SBYIN MDZOD, ,AOm SARBA TA TH'A GA TA ARGHAm
PRA T'I TZTSA SV'A H'A, ,DE BZHIN DU MCHOD YON GYI GNAS SU
ZHABS BSIL SOGS DANG, ARGHAm GYI GNAS SU P'A DYAm SOGS DANG,
TSIG RKANG BZHI PA'I

GNAS SU, SMAD KYI NAD RIGS DAG PA'I MCHOG SBYIN MDZOD, ,MGO
DANG YAN LAG NAD SEL MCHOG SBYIN MDZOD, ,SNA DANG MCHER PA'I
NAD SEL MCHOG SBYIN MDZOD, ,MIG DANG MCHIN PA'I NAD SEL

@033A *, ,MCHOG SBYIN MDZOD, ,SNYING DANG YID KYI NAD SEL
MCHOG SBYIN MDZOD, ,LCE DANG LTO BA'I NAD SEL MCHOG SBYIN
MDZOD, ,SKAD DANG MKHAL MA RNA BA'I NAD SEL MDZOD, ,CES PA
BCUG LA MCHOD,

'TSO MDZAD SMAN PA'I RGYAL PO BCOM LDAN 'DAS, ,PHYAG GA-YAS
NAD KYI GNYEN PO AA RU RA, ,PHYAG GA-YON BDUD RTZI'I LHUNG
BZED PAR BU BSNAMS, ,BEEd'URYA YI 'OD LA PHYAG 'TSAL LO, ,RIG
GNAS THUGS

CHUD 'CHI MED TSE LA DBANG, ,MNGON SHES LNGA LDAN DRANG SRONG
RIG 'DZIN DANG, ,NAD RIMS GDON BGEGS NYER 'TSO KUN SEL BA'I,
,SMAN GYI BKA' SRUNG RNAMS LA PHYAG 'TSAL LO, ,RLUNG MKHRIS
BAD KAN

BZHI BRGYA RTZA BZHI'I NAD, ,TSE LA BAR DU GCOD PA ZHI BA
DANG, ,GNOD PA'I BGEGS RIGS YE 'BROG LA SOGS PA, ,BSAM BA'I
BAR DU GCOD PA ZHI BAR MDZOD, ,CES GSOL BA BTAB PAS TSOGS
ZHING

RNAMS KYI THUGS KA NAS 'OD ZER 'PHROS, RGYAL BA SRAS BCAS KYI
BYIN RLABS, 'KHOR 'DAS SNOD BCUD KYI BKRAG MDANGS, LHA DANG
RGYA MTSO'I BDUD RTZI, SMAN DANG BCUD LEN GYI RDZAS LA SOGS PA
THAMS

CAD BSDUS TE THUGS KA'I SA BON SNGAGS 'PHRENG DANG BCAS PA LA
THIMS, DE LAS 'OD DANG BDUD RTZI DPAG TU MED PA BYUNG BA
BSGRUB GZHI LA THIMS PAS, SMAN GYI SNOD RIN PO CHE LAS GRUB PA
YANGS SHING

@033B RGYA CHE BA'I NANG DU, SMAN RNAMS NAD RIGS MTHA' DAG SEL
BAR NUS PA'I 'CHI MED TSE'I BDUD RTZIR GYUR PAR BSAM LA,
GZUNGS RING BDUN DANG, SNYING PO CI MANG, YIG BRGYA BCAS BZLA,
DE NAS SMAN PA'I

RGYAL PO 'KHOR BCAS KYIS MGRIN GCIG TU SHIS PA BRJOD PAR BSAM
STE, LHA RNAMS KYI NI BDUD RTZI LTA BU DANG, ,KLU RNAMS KYI NI
GTZUG NOR LTA BU DANG, ,DRANG SRONG RNAMS KYI BCUD LEN LTA BUR
NI, ,

KHYOD LA SMAN 'DI NYE BAR GNAS GYUR CIG ,'JIG RTEN SKYONG BAS
LHUNG BZED DANG, ,'PHROG MAS AA RU PHUL BA DANG, ,SANGS RGYAS
RABS BDUN MTHU NUS KYIS, ,SMAN RNAMS BDUD RTZIR 'GYUR BAR

SHOG; CES BRJOD DO, ,GSUM PA NI, SMAN GYI PHUD LAN GSUM TSOGS
ZHING LA GTOR TE, BLA MA YI DAM RGYAL BA SRAS BCAS MCHOD,
,DPA' BO MKHA' 'GRO RIG 'DZIN TSOGS RNAMS MCHOD, ,

BKA' SRUNG ZHANG BLON SDE DANG BCAS PA MCHOD, ,DON GNYIS LHUN
GYIS GRUB PA'I BYIN PHOB CIG ,CES BRJOD PAS TSOGS ZHING RNAMS
'OD DANG BDUD RTZI'I RANG BZHIN DU ZHU NAS SMAN RNAMS LA THIMS

PAR BSAM STE, SMAN NAS RANG GI LCE THOG BZHAG NAS DNGOS GRUB
BLANGS PAS, NAD GDON BAR CHAD BSAL NAS TSE'I DNGOS GRUB THOB
PAR BSAM MO, ,ZHES PA 'DI YANG RJE DKON MCHOG

@034A *, ,BSTAN PA'I SGRON ME'I GSUNG LAS BTUS NAS DHARMA BHA
DRAS PHAN 'DOD KYIS SBYAR BA'O, ,DGE LEGS 'PHEL, ,