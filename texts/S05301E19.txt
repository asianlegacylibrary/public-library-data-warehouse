` GNYIS PA GNYID KYI DUS CHOS SKU DANG BSRE BA'I TSUL NI,

GONG GI SGO GSUM PO GANG RUNG ZHIG GIS STONG PA BZHI DRANG NUS
PA'I
MTSAMS NAS, MTSAN MO GNYID DU 'GRO KHAR SNYING GAR MI SHIGS PA'I
THIG LE BSGOM PA DANG, RDO RJE BZLAS PA GNYIS PO GANG RUNG NYAMS
SU
BLANGS PA LA BRTEN NAS SNGAR BSHAD PA'I

RTAGS BZHI DANG STONG PA BZHI 'CHAR ZHING, DE'I MTHAR 'OD GSAL SHAR
BA'I DUS SU LTA THOG TU BZHAG NAS BSGOM PA YIN TE, SPYIR GZHI DUS
LA GNYID DU 'GRO BA'I DUS SU RLUNG SNYING GAR RANG SHUGS KYIS 'DUS
PA LA BRTEN NAS, STONG PA BZHI 'OD

GSAL SPYI TZAM PA ZHIG 'CHAR BA YOD LA, DE SHES NAS GNYID KYI 'OD
GSAL 'DZIN PA'I MAN NGAG NYAMS SU BLANGS NA, STONG PA BZHI 'CHAR
BA'I GNAD YOD, DE YANG GNYID KYI DUS SU RMI LAM MI 'CHAR BA DANG,
SHAR BA'I DUS GNYIS LAS, RMI LAM

MI 'CHAR BA'I DUS SU GNYID KYI 'OD GSAL 'DZIN PA YIN LA, DE GNYID
DU SONG BA'I THUN STOD KYI SKABS YIN NO, ,GSUM PA NI, 'CHI BA'I DUS
SU 'CHAR BA'I 'OD GSAL CHOS SKU DANG BSRE BA'I TSUL NI, DA LTAR GYI
DUS SU GNYID SAD DUS DANG

@028B GNYID KYI DUS SU SNGAR BSHAD PA BZHIN DU 'OD GSAL CHOS SKU
DANG BSRE BA ZHIG GIS 'CHI BA'I DUS SU SA CHU LA THIM PA SOGS KYI
RTAGS DANG PO SHAR BA'I DUS SU SNYING GAR MI SHIGS PA'I THIG LE
BSGOM PA DANG, SNYING GA'I DH'U T'I'I DBUS NAS RLUNG LDANG 'JUG

GNAS GSUM GYI RDO RJE'I BZLAS PA BYAS NA, GZHI DUS KYI 'CHI BA'I
DUS SU SNYING GAR RLUNG RANG SHUGS KYIS 'DU BA YOD PA'I GNAD KYIS
SNGAR BSHAD PA'I RTAGS RNAMS DANG, STONG PA BZHI SNGAR BSHAD PA
BZHIN DU 'CHAR LA, DE LA 'CHI BA'I TSE STONG PA BZHI

RANG SHUGS KYIS 'CHAR BA'I 'OD GSAL NI MA'I 'OD GSAL YIN LA, SNGAR
GNYID SAD PA DANG, GNYID DUS SU BSGOMS PA'I 'OD GSAL NI BU'I 'OD
GSAL YIN CING, DE GNYIS LAS 'CHI BA'I 'OD GSAL GYI DUS SU 'DRES PA
LA 'OD GSAL MA BU

'DRES ZHES ZER BA YIN NO, ,GNYIS PA LAM DUS KYI LONGS SKU DANG BSRE
BA LA GSUM STE, ,GNYID SAD DUS KYI SGYU MA'I LONGS SKU DANG BSRE
BA, ,GNYID KYI DUS SU RMI LAM SHAR BA'I RMI LAM GYI SGYU LUS LONGS
SKU DANG BSRE BA, 'CHI BA 'OD GSAL GYI MTHAR

BAR DO DNGOS SAM BAR DO RJES MTHUN PA'I SGYU LUS LONGS SKU DANG
BSRE BA'O, ,DANG PO NI, SNGAR BSHAD PA'I SGO GANG RUNG ZHIG GI 'OD
GSAL GYI TING NGE 'DZIN SKYES PA'I RJES LA 'BAD PA BSKYED NAS 'OD
GSAL LA JI TZAM GNAS SU MNYAM PAR 'JOG, ,SPAR

RLUNG THIM PA SLAR LANGS PA'I MTHUS TING NGE 'DZIN DE LAS LDANG BAR
RTZOM PA'I TSE, DE'I MTHAR DANG PO'I MGON PO YAB YUM GYI SKUR LDANG
BAR BYA'O SNYAM PA'I 'PHEN PA BTANG NAS CHU DVANGS PA LAS NYA LDANG
BA'I TSUL DU 'OD GSAL GYI NGANG LAS SKU DER DKRONG

@029A *, ,GIS LANGS TE, SGYU MA'I SKU DE LA SEMS BZUNG JI TZAM GNAS
KYI BAR MNYAM PAR 'JOG PA'O, ,GNYIS PA GNYID KYI DUS SU RMI LAM
SHAR BA'I TSE RMI LAM GYI SGYU LUS DANG BSRE BA NI SNGAR BSHAD PA
LTAR GYI GNYID KYI 'OD

GSAL SHAR BA'I TSE, 'BAD NAS JI TZAM GNAS SU MNYAM PAR BZHAG, SNGAR
RLUNG THIM PA LAS LANGS PA'I MTHUS TING NGE 'DZIN DE LAS LDANG BAR
RTZOM PA'I TSE, DE'I TSE RMI LAM PHAL PA GZHAN DU MA SHOR BAR DANG
PO'I MGON PO YAB YUM GYI SKUR LDANG BAR

BYA'O SNYAM PA'I 'PHEN PA BTANG NAS, CHU DVANGS PA LAS NYA LDANG
BA'I TSUL DU 'OD GSAL GYI NGANG LAS SKU DER DKROD GIS LNGAS TE,
SGYU MA'I SKU DE LA SEMS GZUNG LA JI SRID GNAS KYI BAR LA MNYAM PAR
'JOG PA'O, ,GSUM PA 'CHI BA 'OD GSAL GYI MTHAR

BAR DO DNGOS SAM BAR DO RJES MTHUN PA'I SGYU LUS LONGS SKU DANG
BSRE BA NI, SNGAR BSHAD PA LTAR GYI 'CHI BA'I DUS SU 'OD GSAL MA BU
BSRES NAS 'BAD DE 'OD GSAL LA JI TZAM GNAS KYI BAR LA MNYAM PAR
'JOG PA'O, ,SNGAR RLUNG THIM PA SLAR LANGS PA'I

MTHUS TING NGE 'DZIN DE LAS LDANG BAR RTZOM PA'I TSE, DE'I MTHAR
BAR DO PHAL PA'I LUS SU MI LDANG BAR DANG PO'I MGON PO YAB YUM GYI
SKUR LDANG BAR BYA'O SNYAM DU 'PHEN PA BTANG NAS, CHU DVANGS PA
LAS
NYA LDANG BA'I TSUL DU 'OD GSAL GYI NGANG NAS SKU DER DKRONG GIS

LDANG NGO, ,SGYU MA'I SKU DE LA SEMS GZUNG STE JI TZAM GNAS KYI BAR
DU MNYAM PAR 'JOG PA'O, ,'DI LA GNYIS YOD DE, SGYU MA'I LONGS SKU
SGOM PA TZAM MIN PAR GZHAN LA BAR DO 'GRUB PA'I SKABS SU RANG GI
LUS DON STENG NAS SNGAR BSHAD PA'I SGYU MA'I SKUR

@029B BSKYED PA YIN NO, ,BAR DOR MCHOG 'GRUB PA YIN NO, ,DE LTAR MA
NUS PAR BAR DO RANG DGA' BA'I LUS BLANGS PA YIN KYANG, YID KYI NGOR
BAR DO'I LUS THA MAL PA'I SNANG BA RE ZHIG MI 'CHAR BAR DANG PO'I
MGON PO YAB YUM DU SHAR BA'I LONGS SKU'I BSRE BA BYUNG NA'ANG
KHYAD

SHIN TU CHE BA YIN NO, ,GSUM PA LAM DUS KYI SPRUL SKU DANG BSRE BA
LA GSUM LAS DANG PO GNYID SAD PA'I DUS SU LAM DUS KYI SPRUL SKU
DANG BSRE BA NI, SNGAR BSHAD PA LTAR GNYID SAD DUS KYI 'OD GSAL GYI
NGANG LAS SGYU MA'I SKUR RNAM SMIN GYI LUS LAS LOGS SU BYE STE,

SGYU MA'I TING NGE 'DZIN BSGOMS PA'I MTHAR RNAM SMIN GYI PHUNG PO
'DI LA ZHUGS TE, RNAM SMIN GYI PHUNG PO MI BSKYOD PAR GSAL BA'I
THUGS KAR YE SHES SEMS DPA'I TSUL GYIS GNAS PA'O, ,'DI NI 'BRAS
BU'I LONGS SKUS MA DAG PA'I SEMS CAN GYI MIG LAM

DU MA GYUR PA DE'I MTHUS, SGYU 'PHRUL CHEN MO LTA BU'I MNGAL DU LUS
RAGS PA'I SKYE BA BZUNG NAS SPRUL PA'I SKU DE SEMS CAN MA DAG PAS
KYANG MTHONG BA DANG 'DRA BAR LAM DUS KYI SGYU MA'I LONGS SKU SEMS
CAN GZHAN GYI SHA'I MIG GIS MI MTHONG BA DE RAGS PA'I

LUS SU ZHUGS NAS, DES BZUNG BA'I MI BSKYOD PAR SNANG BA'I RAGS PA'I
LUS SHA'I MIG GI YUL DU GYUR PA LA SPRUL SKU ZHES THA SNYAD DU
BTAGS PA DANG, YANG SGYU MA'I LONGS SKU DES RAGS PA'I SKU SEMS CAN
GZHAN GYI SHA'I MIG GIS MTHONG BAR

SPRUL PA LA SPRUL SKU ZHES THA SNYAD BYED PA'O, ,GNYIS PA GNYID DU
SONG BA'I RMI LAM 'CHAR BA'I DUS SU RMI LAM SPRUL SKU DANG BSRE
BA'I TSUL NI, SNGAR BSHAD PA BZHIN GNYID KYI 'OD GSAL GYI NGANG NAS
LONGS SKUR LANGS TE, SGYU MA LTA BU'I TING NGE 'DZIN

@030A *, ,BSGOMS PA'I MTHAR SNGAR GYI RNAM SMIN GYI LUS LA ZHUGS TE
SNYING GAR YE SHES SEMS DPA'I TSUL GYIS GNAS PA DANG, LONGS SKU DE
RAGS PA'I SPRUL SKUR SPRUL PA NI SPRUL SKU DANG BSRE BA ZHES BYA BA
DE'I GO DON SNGAR BSHAD PA LTAR RO, ,

GSUM PA 'CHI BA 'OD GSAL GYI MTHAR SPRUL SKU DANG BSRE BA'I TSUL
NI, 'CHI BA'I 'OD GSAL SNGAR LTAR BSGOMS PA ZHIG GIS 'CHI BA'I 'OD
GSAL GYI MTHAR LONGS SKUR LANGS, SGYU MA LTA BU'I TING NGE 'DZIN
BSGOMS PA'I RJES SU GANG 'DOD PA'I SKYE GNAS KHYAD

PAR CAN DU SKYE BA'I 'PHEN PA BTANG NAS, SKYE GNAS GANG YIN PA DER
BAR DOR SHI BA'I STONG PA BZHI SNGAR BSGOMS PA'I LAM DANG BSRES NAS
SKYE BA LEN PA LA SPRUL SKU DANG BSRE BA ZHES BYA STE, DE'I DON
YANG GONG LTAR RO, ,DE LTAR SNGAR BSHAD PA LTAR GYI RLUNG GI NUS

PA THOB NA SHIN TU LEGS PAS DE LTAR BYA LA, DE LTA BU MA THOB
NA'ANG DA LTAR GYI DUS SU 'CHI BA'I DUS KYI RTAGS BZHI DANG STONG
PA BZHI 'CHAR BA RNAMS YID LA DRAN PA BYA STE, YANG YANG BSGOM PAR
BYA ZHING, 'OD GSAL GYI MTHAR BAR DO 'GRUB PA'I DUS SU BAR DO

LONGS SKUR LDANG BA SOGS YANG DANG YANG DU BSGOM PAR BYA ZHING,
DA
GZOD 'CHI BA'I DUS KYI CHE RTAGS BZHI DANG, STONG PA BZHI 'CHAR BA
RNAMS NGOS ZIN PA LA SOGS PA KHYAD PAR SHIN TU CHE BAR MNGON NO,
,'DI NI BSRE BA'I MAN NGAG GI GNAD BSDUS PA'I

YIG CHUNG MKHAS GRUB RJES ZIN BRIS MDZAD PA'O,,