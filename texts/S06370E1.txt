@01A #, ,DGE SLONG BSTAN 'DZIN SHES RAB KYI DRI LAN, ` NA MO
GU RU MANYDZU GHOsh'A YA, YUM GYI THUGS KAR NYI GDAN LA RDO
RJE SNGON PO RTZE LNGA PA GYEN 'GRENG GI LTE

BAR H'Um YIG GIS MTSAN PA'I MTHA' SKOR DU SNGAGS 'PHRENG RNAMS
NYI GDAN LA BKOD NA RUNG NGAM, NYI GDAN MED PAR RDO RJE'I LTE
BA LA H'Um GI MTHA' SKOR DU SNGAGS BKOD PA NI MIN LAGS SAM,

ZHES PA LA, YUM GYI SNGAGS 'PHRENG 'GOD PA'I GNAS DE RDO RJE
DANG H'Um GNYIS KA'I MTHA' SKOR GYI NYI MA'I STENG DANG, H'Um
GI MTHA' SKOR GYI RDO RJE'I LTE BA'I NANG GNYIS GDAM NGA YIN
TE, RJE NGAG DBANG

'BYUNG GNAS PA'I BSNYEN YIG LAS KYANG, GTZO BO'I ZHI BZLAS
GRUB PA'I MJUG THOGS SU, 'KHOR LO NYI MA'I DKYIL 'KHOR GYI
GDAN DU GYUR BAR BSAM PA'I DBUS SU RDO RJE SNGON PO RTZE LNGA 

@02A *, ,PA'I LTE BAR H'Um YIG GIS MTSAN PA RDO RJE'I LTE BA'I
NANG GI H'Um YIG GI MTHAR RAM RDO RJE'I MTHA' SKOR DU NYE SNYING
YI GE BDUN MAS BSKOR BA, ZHES YAB

LA GSUNGS PA'I RIGS PA BSGRE RIGS PA'I PHYIR RO, ,'ON KYANG RANG
LUGS RDO RJE'I MTHA' SKOR DU 'GOD PA NYID BDE BAS DE LTAR BYED
PA YIN TE, THANG SAG PA DNGOS GRUB RGYA MTSOS

'KHOR GYI BZLAS PA 'CHAD PA NA, YANG NA RANG RANG GI PHYAG MTSAN
SA BON GYIS MTSAN PA'I MTHAR, RANG RANG GI SNGAGS 'PHRENG GIS
BSKOR BA LA DMIGS TE BZLAS PA BYA, ZHES GSUNGS PA LTAR RO, ,

SNGAGS 'PHRENG RDO RJE'I LTE BA'I H'Um GI MTHAR 'GOD KYANG MTHA'
GCIG TU NYI GDAN MED PAR KHAS LEN MI DGOS TE, RJE BDAG NYID CHEN
PO'I ZA MA TOG LAS, LHA GZHAN RNAMS KYI THUGS KA'I NYI

GDAN LA, RANG RANG GI PHYAG MTSAN LA RANG RANG GI SA BON BKOD
PA'I MTHAR, RANG RANG GI SNGAGS KYI YI GE RNAMS GA-YAS SKOR DU
'GRENG STE, ZHES GSUNGS PAS PHYAG MTSAN LA NYI GDAN

@02B YOD PAR GRUB LA, LCANG SKYA NGAG DBANG BLO BZANG CHOS LDAN
GYIS YAB YUM GNYIS KA'I ZHI BZLAS BSHAD ZIN PA'I MJUG THOGS SU,
SNGAGS 'KHOR DE DAG 'OD DU ZHU BA LAS RDO RJE SNGON PO RTZE LNGA
GYEN 'GRENG

GI LTE BAR NYI MA LA H'Um, ZHES GSUNGS PAS SA BON DANG SNGAGS
'PHRENG RDO RJE'I LTE BA LA 'GOD KYANG NYI GDAN BYED DGOS PAR
GSAL BAR GSUNGS PA'I PHYIR RO,, ` YANG GTI MUG GSHIN RJE'I GSHED

KYI GDAN ZLA BA YIN RUNG, THUGS KAR NYI GDAN DANG ZLA GDAN JI
'DRA YIN DANG, ZHES PA LA, 'DI'I SNGAGS 'PHRENG SOGS KYI GDAN
ZLA GDAN DU 'DOD PAR GNYIS YOD PAR SNANG YANG, SKU LA ZLA GDAN
BYUNG

NA SNGAGS 'KHOR SOGS KYI GDAN LA'ANG ZLA GDAN NGES PAR YOD DGOS
PA'I KHYAB PA MI 'DUG PAR MA ZAD, GONG DU DRANGS PA'I RJE'I ZA
MA TOG GI LUNG DON 'CHAD PA NA, RNAM BSHAD GSAL BA'I GTZUG RGYAN
LAS,

'KHOR GYI LHA RNAMS KYI THUGS KAR YANG NYI GDAN LA, LHA RANG
RANG GI SNGAGS 'PHRENG 'GOD PA NI, L'A LI TAS, SNYING PO LA SOGS
BRTAN GNAS PA, ,LHA RNAMS KYANG NI DE BZHIN 'GOD, ,CES ZHE DGU
MA'I 'KHOR LA 'GOD

TSUL GSUNGS PA DANG DGRA NAG SOGS LAS GSUNGS PA DANG TSUL 'DRA
BAR MDZAD PA'O, ,ZHES GSUNGS LA, DE YANG 'JIGS BYED ZHE DGU MA'I
'KHOR THAMS CAD KYI THUGS KAR NYI GDAN 'GOD PAR GSUNGS PAS BCU

@03A *, ,GSUM MA'I 'KHOR THAMS CAD LA THUGS KAR NYI GDAN 'GOD PA
MI 'GRUB KYANG, DGRA NAG BCU GSUM MA'I 'KHOR THAMS CAD KYI THUGS
KAR NYI GDAN 'GOD PAR GSUNGS PAS,

'JIGS BYED BCU GSUM MA'I 'KHOR THAMS CAD LA THUGS KAR NYI GDAN
'GOD PA NI SHIN TU 'GRUB STE, 'JIGS BYED BCU GSUM MA'I 'KHOR
RNAMS KYI BSKYED CHOG DANG BSGOM BZLAS THAMS CAD DGRA NAG BCU

GSUM MA DANG BSTUN DGOS PA'I PHYIR RO, ,DES NA RANG LUGS NI CHEN
PO GZHAN SU 'DRA'I GZHUNG DANG 'GAL GYIN 'DUG KYANG RGYUD RGYA
GZHUNG GI DGONGS PA RJE RIN PO CHES BKRAL BA LA GTZO BOR 'DZIN
PA LAGS PAS SKABS

'DIR YANG, 'KHOR THAMS CAD LA THUGS KAR NYI GDAN 'GOD PA'I
PHYOGS KHAS LEN TO,, ` YANG 'KHOR GYI BZLAS PA'I TSE LHA RIGS
'DRA'I SNGAGS 'PHRENG GI DMIGS PA 'DI BZHIN DU, THUGS KAR PHYAG
MTSAN SA BON

GYIS MTSAN PA YANG SNGAGS 'PHRENG 'GOD LUGS 'DI BZHIN RIGS 'DRE
SBYAR NA RUNG DAM JI LTAR LAGS, ZHES PA NI TSIG SBYOR GYI DBANG
GIS GO RGYU CHEN PO MI 'DUG KYANG, DPER NA GTI MUG GSHIN RJE'I
GSHED KYI SNGAGS BZLA BA'I

TSE THUGS KAR NYI GDAN GYI DBUS SU 'KHOR LO DKAR PO RTZIBS
BRGYAD KYI LTE BAR KshE YIG GIS MTSAN PA DANG, DE'I MTHA' SKOR
GYI NYI MA'I STENG LA SNGAGS 'PHRENG BKOD NAS BZLAS PA BYED PAR
GSUNGS PA'I RIGS PA DE TZA RTZI KA'I YAB KYI SNGAGS BZLA TSUL LA

@03B SBYAR AE CHOG GSUNG RGYU YIN NA NI, CHOG PAR MNGON TE DE
YANG PHAG MO'I YAB RANG 'DRAR GSUNGS PAS PHAG MO'I PHYAG GA-YAS
KYI DANG PO'I PHYAG MTSAN RDO RJE YIN PA LTAR DE'I YAB KYI'ANG
YIN DGOS LA, DE LTA NA PHYAG MTSAN

RDO RJE DE THUGS KA RA YANG 'GOD DGOS PAS, SER SNA GSHIN RJE'I
GSHED LA RIN PO CHE 'GOD PAR GSUNGS PA DANG MI 'GRIG GO SNYAM NA
,PHAG MO RDO RJE 'DZIN PA NI, DE NYID MI BSKYOD PA'I RIGS
KYI'ANG BTZUN MO YIN PA'I GNAD

KYIS YIN ZHING, DE'I YAB KYI'ANG DANG POS RDO RJE 'DZIN DGOS PA
RANG 'DRA'I YAB CES PAS BSTAN PAR BDAN MOD KYANG, SKABS 'DIR
PHYAG MTSAN DANG PO DE NGES PAR THUGS KAR 'GOD DGOS PA'I KHYAB
PA NI MI SNANG STE, DPER NA YUM

RO LANGS MA'I GA-YAS KYI PHYAG MTSAN GRI GUG YIN KYANG THUGS KAR
RDO RJE BKOD PAS RUNG BAR GSUNGS PA BZHIN NO, ,SMRAS BA, RUS
MTHAR SKYES PA'I DMAN RMONGS BDAG 'DRA'I GTAM, ,TSAD MAR GNAS PA
SHIN TU DKA' MOD KYI, ,BYE MA'I KHROD

NAS GSER RDEL JI BZHIN DU, ,LEGS BSHAD MCHIS NA THUGS KYI ZUR LA
ZHOG ,CES KYANG GSOL BAR BYA'O,, ` 'PHRENG BA DAG PA'I CHO GA
NI, DPA' GCIG LA, RDO RJE GRUB PA'I RTOG BDUN GYI 'GREL PA LAS
'BYUNG BA LTAR, LAS SNGAGS KYIS

BSANGS, SVA BHA WAS SBYANGS, STONG PA'I NGANG LAS 'PHRENG RDOG
RNAMS H'Um LAS DPAL RDO RJE 'JIGS BYED DU GYUR BA ZHU BA LAS
KHRAG 'DZAG PA'I MGO 'PHRENG DU GYUR, CES PA DANG, BCU GSUM MA
LA, DGRA NAG GI RGYUD RTZA 'GREL DANG, SGRUB THABS KU MU

@04A *, ,TA KHA PHYE BA'I DGONGS PA BLA MA GONG MAS BKRAL BA
LTAR, GONG LTAR BSANGS SBYANGS NAS, STONG PA'I NGANG LAS 'PHRENG
RDOG RNAMS ME LAS 'DOD CHAGS GSHIN RJE'I GSHED YAB YUM DU GYUR
BA ZHU BA LAS KHRAG 'JIG

PA'I MGO 'PHRENG DU GYUR, CES BRJOD LA 'PHRENG BA LTAR NA, YE
SHES PA BSTIM PA DANG, MCHOD NAS SNYING PO BZLA BANG GSUNGS TE,
YAB RKYANG DAM YUM BCAS GANG BYED DANG, DBANG BSKUR RGYAS GDAB
BYED MI BYED LA GSAL KHAM MTHONG

ZHING; MNGON RTOGS RGYAS PAR GSAL 'DEBS THUB NA LEGS SAM SNYAM,
YE SHES 'BEBS PA'I SPYAN DMIGS RVA LO'I BZHED PA DKYIL CHOG RIN
CHEN 'PHRENG BAR BKOD PA DANG, LCANG SKYA RDO RJE 'CHANG GIS
BSNYEN YIG DNGOS GRUB RGYA MTSOR

GSUNGS PA DGONGS MNGA' LTAR DANG, YONGS 'DZIN PAndI TA CHEN PO'I
BSNYEN YIG 'DUS PA'I RGYAN LAS YE SHES 'BEBS SNGAGS BZLA BA'I
TSE GTZO BO SKU MDOG DMAR PO SKU LAS 'OD ZER DMAR PO LCAGS KYU
LTA BU PHYOGS THAMS CAD DU

'PHRO BA BSGOMS LA, 'OD ZER GYI LCAGS KYUS PHYOGS BCU'I RGYAL BA
SRAS BCAS THAMS CAD 'DUS PA'I LHA SO GNYIS RTEN DANG BRTEN PAR
BCAS PA'I DKYIL 'KHOR GYI RNAM PAR SPYAN DRANGS TE RANG LA
BSTIMS PAS RGYUD BYIN GYIS BRLABS

PA'I MOS PA BYA'O, ,ZHES GSUNGS PA RNAMS PHAN TSUN GUNG BSGRIGS
PA LAS MKHYEN PAR MDZAD DGOS TE SLOB MA LA YE SHES 'BEBS PA'I
TSE RVA LUGS KYI BLA MA GONG MA RNAMS SLOB MA GTZO BOR BSKYED
MOD KYANG, RJE'I

@04B DKYIL CHOG TU GRUB CHEN DPAL 'DZIN DANG DON YOD ZHABS KYI
DGONGS PA LTAR 'DUS PA'I RTZA RGYUD LE'U BCO LNGA PA'I, RDO RJE
CHOS KYI GZUGS CHEN PO, ,PADMA R'A GA'I 'OD 'DRA BA, ,ZHES SOGS
RTZA 'GREL GYI RJES SU 'BRANGS NAS 'DOD CHAGS

GSHIN RJE GSHED DU BSKYED BAR GSUNGS PA DANG TSUL 'DRA BAR MNGON
NO, 'ON KYANG 'DI'I SKABS KYI BZLAS PA NI, BSNYEN SGRUB LAS GSUM
GYI NANG NAS BSNYEN PA'I SKABS KYI BZLAS PA YIN LA, DE LA'ANG
RDO RJE'I BZLAS PA, KHRO BO'I BZLAS

PA; DO LI'I BZLAS PA, KHROS PA'I BZLAS PA, GOD BU'I BZLAS PA,
DAM TSIG GI BZLAS PA RNAMS SU YOD BA LAS PHYI MA'I PHYOGS SU
BSDU DGOS PA'I PHYIR SA BON GYI MTHAR BZLAS BYA'I SNGAGS 'PHRENG
YANG 'GOD PA'I ZHAL RGYUN YOD PAS

DGONGS ZHUGS MKHYEN MKHYEN LAGS,