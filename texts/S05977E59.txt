*, ,NA MO GU RU MANYDZU GHOsh'A YA, 'DIR DPAL RTA MGRIN BSGRUB
PAR 'DOD PAS SKYABS 'GRO SEMS BSKYED TSAD MED BZHI BSGOM PA
SNGON DU BTANG, SVA BH'A WAS SBYANGS, CHOS DBYINGS NGANG LAS PAm
LAS PADMA DANG,,

@072B RAm LAS NYI MA'I DKYIL 'KHOR RGYAS PA'I STENG, ,HR'I: YIG
DMAR PO'I 'PHRO 'DU LAS BYUNG BA, ,RANG NYID KHRO BO'I RGYAL PO
RTA MCHOG DPAL, ,SKU MDOG DMAR NAG ZHAL GSUM PHYAG DRUG PA,
,DBUS DMAR GA-YAS DKAR

GA-YON LJANG RNGAMS PA'I ZHAL, ,CHER GDANGS LJAGS 'DRIL 'BAR
BA'I MCHE BA GTZIGS, ,SPYAN GSUM DMAR ZLUM KHRO GNYER RAB TU
BSDUS, ,SMA RA SMIN MA DBU SKRA ME LTAR 'BAR, ,SPYI BOR RTA MGO
LJANG NAG RTA

SKAD 'TSER, ,PHYAG GA-YAS RDO RJE RAL GRI RTZE GSUM DANG,
,GA-YON PA SDIGS MDZUB MDUNG RNON RGYU ZHAGS 'DZIN, ,THOD PA
SKAM RLON RIN CHEN SBRUL GYIS BRGYAN, ,MI LPAGS STOD GA-YOGS
STAG LPAGS SHAM THABS

CAN; ;KHRAG ZHAG THIG LE THAL CHEN TSOM BUS BRGYAN, ,LOG 'DREN
KLU BRGYAD BSNOL BA'I GDAN STENG DU, ,ZHABS BRGYAD BRKYANGS
BSKUMS STABS KYIS YE SHES KYI, ,ME DPUNG 'BAR BA'I DBUS NA
BZHUGS PA YI,,

SPYI BOR AOm DKAR MGRIN PAR A'A: DMAR PO, ,THUGS KAR H'Um SNGON
DE YI 'OD ZER GYIS, ,RANG BZHIN GNAS NAS PADMA DBANG CHEN GYIS,
,YE SHES SPYAN DRANGS PAR DANG RO GCIG GYUR, ,SLAR YANG DBANG
LHA SPYAN DRANGS DBANG

BSKUR BAS, ,'OD DPAG MED PAS DBU LA BRGYAN PAR GYUR, ,HR'I: BDE
GSHEGS KUN GYI GSUNG GI RANG BZHIN NI, ,LOG 'DREN DREGS PA SDE
BRGYAD 'DUL BA'I PHYIR, ,MI BZAD DBANG DRAG KHROS PA'I GAR MDZAD

@073A *, ,PA; ;PADMA DBANG GI LHA LA PHYAG 'TSAL LO, ,DNGOS
BSHAMS YID SPRUL 'JIG RTEN 'JIG RTEN LAS, ,'DAS PA'I PHYI NANG
GSANG BA'I MCHOD TSOGS 'BUL, ,SDIG LTUNG KUN BSHAGS DGE LA

RJES YI RANG, ,CHOS 'KHOR BSKOR PHYIR BSKAL BRGYAR BZHUGS SU
GSOL, ,'DIS MTSON RNAM DKAR DGE BA CI MCHIS PA, ,'GRO KUN 'DREN
PHYIR BYANG CHUB CHEN POR BSNGO, ,DE NAS RANG GI SNYING GAR NYI
GDAN LA 'KHOD PA'I

SNGAGS PHRENG LAS DUS MTHA'I ME LTAR 'BAR BA'I 'OD ZER 'PHROS,
RANG GZHAN GYI SDIG SGRIB NAD GDON THAMS CAD BSREGS PAR BSAMS
LA, HR'I: PADM'A NTi KRATA BADZRA KRO DHA HA YA GR'I BA HU LU HU
LU H'Um PHAt, CES BRGYA STONG KHRI 'BUM

BZLA, MJUG TU, DGE BA 'DI YIS MYUR DU BDAG ,KHRO RGYAL RTA MGRIN
'GRUB GYUR NAS, CES SOGS BSNGO BA SMON LAM BYA'O, ,SMRAS PA,
PADMA'I RIGS KYI KHRO BO'I RGYAL, ,DBANG CHEN SGRUB THABS ZAB
BSDUS 'DI, ,

SNGAGS 'CHANG NGAG DBANG DGE LEGS KYIS, ,BSKUL TSE BLO BZANG
CHOS RGYAN GYIS, ,SMRAS PA'I DGE BAS 'GRO BA KUN, ,BDUD BZHI'I
GA-YUL LAS RGYAL GYUR CIG , ,,