` STONG NYID BSGOM PA'I GNAD

NI, BYANG CHUB KYI SEMS BCOS MA MIN PA ZHIG BSKYED DE, DE NAS RIG
PAS LEGS PAR DPYOD LTA BA PHU THAG CHOD PA DE LA NGES PA DRANGS
NAS
YUN RING DU MNYAM PAR BZHAG PA DE LA LUS LA GNAD DU BSNUN PA'I
THABS BSGOMS PAS, ,RDZOGS RIM

GYI BDE BA MA MTHA' ZHIG RNYED PA NAS SNGAR LTAR DPYAD PA MI BYED
PAR SNGAR GYI NGES SHES SHUGS DRAG DE DRAN PAR BYAS TE SEMS BDE
BA'I NGO BOR SONG BA DES RTZE GCIG TU RANG BZHIN MED PA'I DON DE LA
MNYAM PAR BZHAG PAS STONG PA NYID LA BOGS THON NAS

SNGAR LAS KYANG NGES PA SHUGS CHE BA DANG, BDAG 'DZIN GYI GNYEN
POR
NUS PA MTHU CAN DU SONG NAS GNYIS SNANG LDOG PA YIN NO, ,DES NA
LAM
'DI LA THOG MAR 'KHOR BA MTHA' DAG LA GTING NAS ZHEN PA LOG STE,
'KHOR BA'I PHUN TSOGS JI 'DRA BA ZHIG LA YANG

BTZON DONG LTAR DU MTHONG BA'I NGES 'BYUNG GI BSAM PA DRAG PO ZHIG
DANG, DE YANG RANG NYID GCIG PU'I PHYIR MA YIN PAR SEMS CAN THAMS
CAD SDUG BSNGAL DU MAS MNAR BA LA, SNYING THAG PA NAS MA BZOD PAS
DE NYID 'DON PA LA SKAD CIG KYANG YENGS LONG

@019B MED PAR RINGS PA'I BLO BCOS MIN ZHIG DGOS PA YIN NO, ,DE'I
PHYIR THOG MAR GANG KHAS BLANGS PA'I BSRUNG SDOM LA 'BAD NAS DAM
TSIG DANG SDOM PA RNAM PAR DAG PA ZHIG BYA, DE NAS BYANG CHUB KYI
SEMS BCOS MIN ZHIG MED NA THEG PA CHEN PO'I LAM DU MI 'GYUR

BAS DE LA 'BAD PAR BYA'O, ,BDAG MED KYI LTA BA RNAM DAG CIG MED NA
'KHOR BA LAS KYANG MI THAR BAS STONG NYID KYI LTA LTUN BA PHU THAG
CHOD PA ZHIG BYA, DE LTAR BYAS TE THABS ZAB MO 'DI LTA BU'I LAM
DANG SBRAGS NAS LUS LONGS SPYOD LA LTOS PA MED PAR BRTZON PA CHEN
POS

CHU BA'I RGYUN BZHIN DU NYAMS SU BLANGS NA 'KHOR BA'I SDUG BSNGAL
GYI CHU BO CHEN PO BSKAMS TE RANG GZHAN GYI DON GRUB TU 'BYUNG BA'I
GO 'PHANG YANG MYUR DU 'GRUB PAR GDON MI ZA BA YIN NO, ,'DI DAG NI
LAM GYI 'GAG SDOM CHE BA RNAMS KYI DMIGS PA'I GNAD 'GA'

ZHIG BSDUS PA'I MAN NGAG THUN MONG MIN PA'I ZHAL SHES MED MI RUNG
BA'I SROG DAG YIN NO, ,RNAM 'DREN SKU BZHI'I GO 'PHANG MCHOG BRNYES
NAS, ,GDUL BYA'I BLO MUN MA LUS SEL MDZAD PA, ,CHOS KYI RGYAL PO
MKHAS GRUB DGE LEGS DPAL, ,GANG DE'I GSUNG

DAG BDUD RTZIS LUS 'TSO BA, ,DAD PA'I DBANG POS SKAL BZANG SKYE
BO'I NGOR, ,ZHAL SHES GDAMS PA MA NOR TSANG BAR BRIS, ,DES NI GNAS
GSUM MKHA' 'GRO'I TSOGS RNAMS KYIS, ,GA-YEL BA MED PAR RJES SU
'DZIN GYUR CIG, ('DI GNYIS CHOS RJE BA SO BA'I

ZIN BRIS YIN, SROG THUR PHRA BA BSRE TSUL SOGS GNAD RNAMS BLA MA'I
ZHAL LAS SHES),,