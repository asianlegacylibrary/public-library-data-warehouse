@001A *, (,'CHI MED RDO RJE'I SROG TU SGRUB PA'I MAN NGAG KUN
GYI PHUL GYUR RDO RJE BZLAS PA'I RLUNG SBYOR BDE MCHOG TSE LHA
DKAR PO DANG SBRAGS TE NYAMS SU LEN TSUL GYI MAN NGAG SNYAN
BRGYUD BDUD RTZI'I THIG LE ZHES BYA BA BZHUGS SO,,

SNOD MIN DAM SEL CAN DAG GIS MCHOL BAR SPYAD NA DAM CAN BKA'

@001B #, ,NA MO SHR'I TZAKRA SAMBA R'A YA, CHOS DBYINGS BDUD
RTZI'I DPYID KYI GAR, ,RTAG BRTAN THIG LE GCIG PA'I SKU, ,'CHI
MED BYIN BRGYAS SGRUB PO'I SROG ,

RDO RJE'I SNYING POR BSGRUB DES SKYONGS, ,'DIR RANG CAG RNYED
DKA' DON CHE'I RTEN MCHOG YID BZHIN NOR BU 'BUM GYIS BSGRUN MIN
LAN CIG RNYED PA'I SKABS 'DIR DON MED

STONG LOG TU MA SONG BAR SNYING PO KHYAD PAR CAN ZHIG MA LON
THABS MED DU 'DUG ,DE YANG LUNG TSAD MA LA THOS BSAM GYIS BRJOD
BYA RTOGS PAR BYAS PA'I NYING DGOS KHYAD PAR

CAN SGRUB PAS RGYUD THOG TU 'DREN PA NYID YIN LA, DE LA'ANG TSE
SROG YUN RING DU GNAS SHING 'TSO BA ZHIG NGES PAR DGOS SHING,
DE'I PHYIR DE NYID SGRUB PA'I THABS LA 'BAD

@002A #, ,PA NI BYA BA GZHAN GANG DANG GANG LAS KYANG GNAD DU
CHE BAS 'DIR DE SGRUB PA'I THABS KYI GTZO BO BRJOD PAR BYA'O,
,DE YANG MTHA' YAS PA'I 'GRO BA RNAMS LA 'CHI BA MED PA'I NGAL

BSO'I DBUGS DBYUNG SBYIN PA'I SLAD DU PHYOGS BCU'I RGYAL BA
RNAMS KYIS KYANG TSE LHA'I RNAM 'GYUR GYI BKOD PA MTHA' YAS PA
ZHIG STON PAR MDZAD LA, DE DAG RANG RANG LA BRTEN PA'I ZAB RGU'I
MAN NGAG KYANG JI

SNYED CIG BZHUGS KYANG, TSE SROG YUN RING DU GNAS PA NI SROG
'DZIN RAGS PA'I RLUNG GI RGYU BA KHO NA RAG LAS TE, RIM LNGAGS
LA SGRON LAS, SROG RTZOL NI LUGS 'DIR TSE GNAS PAR BYED PA'I
RLUNG YIN LA,

ZHES DANG, SROG NI 'TSO BA DANG, RTZOL ZHING RING DU SPROS PA
RTZOL BA'I DON DU 'GYUR RNYING LAS 'BYUNG BA NI, PA TSAB KYIS,
GANG GIS SRING ZHING RING DU MCHED PAR BYED PAS NA, DE NI SROG
RTZOL, ZHES BSGYUR BA BDE LA,

@002B DON NI, GANG GIS SROG STE TSE RING DU SRING BAR BYED PA'I
RLUNG LA SROG RTZOL DU BRJOD PA'O, ,ZHES GSUNGS PA LTAR RLUNG
SBYOR LA BRTEN PA NI TSE SGRUB KYI NANG NAS RAB DANG, MCHOG
DANG, PHUL DU GYUR PA KHO NA'O,,

DE LA'ANG BUM PA CAN DANG RDO RJE'I BZLAS PA GNYIS LAS CHES
MCHOG TU GYUR PA NI RDO RJE'I BZLAS PA STE, THO RENGS TSE SGRUB
KYI RDO RJE'I BZLAS PA 'BUM PHRAG GCIG BGRANG BAR BYAS NA TSE
ZAD PA YANG LO LNGAR TSE BSRING

BAR THE TSOM MED PAR GSUNGS PAS 'DI 'DRA'I TSE BSRING BA'I MAN
NGAG GI SA STENG NA RNYED PAR DKA' BA'O, ,DE YANG BUM PA CAN GYI
RLUNG SBYOR GYI TSE SGRUB NI RIS SU MA MCHIS PA'I GRUB PA'I
MTHA' KUN LA GRAGS

SHING GRUB LA, RDOR BZLAS KYI THA SNYAD TZAM MANG YANG, 'PHYUG
MED DU NYAMS SU LEN PA'I GNAD DON SHIN TU RTOGS PAR DKA' BAS 'DI
NI DGA' LDAN SNYAN BRGYUD KYI MAN NGAG KHO NA LAS GZHAN DU RNYED
PA MIN

PAS 'DI NYID KHO NA LAS RTOGS PAR BYA DGOS, DE'I PHYIR 'DIR TSE
SGRUB KYI SNYING PO 'DI NYID KHO NA NYAMS SU LEN TSUL DGA' LDAN
SNYAN BRGYUD KYI MAN NGAG SHIN TU GSANG BA'I ZAB GNAD MTHAR THUG
PA NYID GO BA DE

NYUNG DU'I TSIG TU BSDUS TE BRJOD PAR BYA'O, ,DE YANG LHAG PA'I
LHA GANG RIGS SHIG LA BRTEN DGOS SHING, RGYUD SDE 'OG MA'I LHAG
LHAR SBYAR DU MI RUNG YANG, GSANG BDE 'JIGS GSUM SOGS BLA MED
KYI@003A *, ,YI DAM GANG DANG GANG LA'ANG SBYAR DU RUNG MOD, 'DI NI
'JAM MGON SNYAN BRGYUD KYI TSE LHA 'JAM DBYANGS CHOS SKOR LAS
BYUNG BA'I BDE MCHOG TSE LHA DKAR PO NYID LA SBYAR NA SHIN TU

'BREL CHE ZHING, BYIN RLABS KYI TSAN KA MYUR BA BCAS, DES NA BDE
MCHOG TSE LHA DKAR PO LA BRTEN NAS RDO RJE'I BZLAS PA'I TSE
SGRUB NYID KHO NA NYAMS SU LEN TSUL DGOD PA LA, SGRUB PA PO
'DI'I DBANG DANG

MAN NGAG THOB PAS THO RANGS BYA ROG GIS SKAD MA BSGRAGS PA'I
SNGA ROL SOGS THO RENGS KYI DUS SU BDE BA'I STAN LA LUS GNAD
BCAS, SEMS CAN THAMS CAD KYI DON DU SANGS RGYAS SGRUB PA LA RTEN
'DI YUN

RING DU 'TSO BA GAL CHE BAS DE'I PHYIR TSE SGRUB ZAB MO NYAMS SU
LEN SNYAM PA'I KUN SLONG BYANG CHUB KYI SEMS KYIS ZIN PAR BYAS
TE MDUN GYI NAM MKHAR SKYABS YUL GSAL BTAB NAS, SANGS RGYAS CHOS
DANG

DGE 'DUN LA, ,RTAG TU BDAG NI SKYABS SU MCHI, ,THEG PA GSUM PO
THAMS CAD DANG, ,RNAL 'BYOR GSANG SNGAGS MKHA' 'GRO MA, ,DPA' BO
DPA' MO DBANG LHA MO, ,BYANG CHUB SEMS DPA' BDAG NYID CHE, ,

KHYAD PAR DU YANG SLOB DPON LA, ,RTAG TU SKYABS SU MCHI BAR
BGYI, ,SEMS CAN KUN GYI DON GYI PHYIR, ,BDAG NI HE RU KAR GYUR
NAS, ,SEMS CAN THAMS CAD HE RU KA'I, ,GO 'PHANG MCHOG LA 'GOD
PAR BGYI,,

@003B ZHES SKYABS 'GRO SEMS BSKYED LAN GSUM BYA, DE NAS BDAG
BSKYED BSGOM PA NI, AOm SVABH'A WA SHUDDH'A:SARBA DHARM'A:SVA
BH'A WA SHUDDHONYAHAm, STONG PA'I NGANG LAS PAD ZLA'I GDAN STENG
DU, ,RANG NYID MI SHIGS H'Um YIG RANG BZHIN

GAR; ;DPAL LDAN BDE MCHOG TSE LHA DKAR PO'I SKU, ,ZLA ZHUN PHUNG
PO MTSAN DPE'I LANG TSOR SGEG ,ZHI ZHING 'DZUM LA RJES SU CHAGS
PA'I NYAMS, ,DGYES BRTZE'I GZIGS RAS BCA' BA'I SPYAN GSUM GA-YO,
,PHYAG GNYIS

'CHI MED DVANGS MAS GANG BA YI, ,BUM PA RE RE BZUNG NAS YUM LA
'KHYUD, ,ZHABS ZUNG SKYIL KRUNG BZHI LDAN MTSON PA'I SKUR, ,DAR
DANG RIN CHEN RUS PA'I RGYAN GYIS SPUD, ,PANG NA RGYAL YUM RDO
RJE BTZUN MO YANG, ,MDZES SGEG

BDE CHEN BYIN ZA 'BAR BA'I NYAMS, ,ZHAL GCIG PHYAG GNYIS BDUD
RTZI'I SNYING PO YIS, ,GANG BA'I THOD PA RE BZUNG YAB LA 'KHYUD,
,GNAS GSUM RDO RJE GSUM MTSAN H'Um 'OD KYIS, ,YE SHES PA RNAMS
SPYAN DRANGS GNYIS MED

BSTIM, ,SLAR YANG 'OD 'PHROS DBANG LHA RNAMS SPYAN DRANGS,
,DBANG BSKUR RIGS KYI BDAG POS DBU BRGYAN GYUR, ,DE NAS MCHOD PA
'BUL BA LA MCHOD PA DNGOS SU BSHAMS YOD NA BYIN GYIS BRLAB DGOS
KYANG, 'DIR SPROS

MED DU BYAS NAS YID KYIS SPRUL PA'I MCHOD PA TZAM PHUL BAR MOS
LA, AOm TZAKRA SAMBHA RA SI TA SA PA RI W'A RA AARGHAm, P'A
DYAm, PUshPE, DH'U PE, D'I PE, GANDHE, NEE WIDY'A, SHAPTA PRA
T'I TZTSA YE SV'AH'A, ZHES PHYI MCHOD DANG, AOm TZAKRA SAMBHA RA

@004A *, ,SI TA SA PA RI W'A RA AOm A'A:H'Um, ZHES NANG MCHOD
PHUL, MDZES SHING LTA BAS MI NGOMS MTSAN DPE'I SKU, ,RAB SNYAN
DRUG CU'I DBYANGS LDAN TSANGS PA'I GSUNG, ,MKHYEN BRTZE NUS
MNGA' BLA MED YE SHES

THUGS, ,GSANG GSUM DPAL LDAN BDE MCHOG 'KHOR LOR BSTOD, ,CES
BSTOD, DE NAS RDO RJE'I BZLAS PA BYA BA NI, LUS GNAD LEGS PAR
BCAS, RANG GI LUS KYI NANG PHRU MA PHUS BTAB PA'AM, DAR GYI GUR
PHUB

PA LTA BU'I STONG RA YUD TZAM BSGOM, RLUNG RO BSAL MIN GANG BDE
BYA, ,LUS KYI DBUS DRANG POR RTZA DBU MA SBA LCAG TZAM PHYI SNGO
LA NANG DMAR BA KHYAD CHOS GSUM LDAN, YAR SNA SPYI BO NAS GUG
STE SMIN MTSAMS SU SLEBS PA,

MAR SNA GSANG GNAS DANG KHAD CHAD PA, DE'I GA-YAS SU RO MA DMAR
MO DANG, GA-YON DU RKYANG MA DKAR MO GNYIS SBOM PHRA GRO SOG
TZAM, YAR SNA SPYI BO NAS GUG STE SNA BUG GI RTZA BAR SLEBS PA,
MAR SNA LTE BA MAN CHAD DBU MA DANG

KHOG 'BREL TE SBUGS STONG GCIG TU GYUR PA, SPYI BO, MGRIN PA,
LTE BA RNAMS SU DBU MA LA 'KHYUD PA'I TSUL GYIS MDUD PA DANG
BCAS PA, DE YANG DBU MA DGANG PA DANG RO RKYANG GNYIS ZHAR BA'I
TSUL DU YOD PA, RO RKYANG

GIS DBU MA LA 'KHYUD PA'I MDUD MTSAMS SO SO NAS GYES PA'I SPYI
BO BDE CHEN GYI 'KHOR LO RTZA 'DAB SO GNYIS, MGRIN PA LONGS
SPYOD KYI 'KHOR LO RTZA 'DAB BCU DRUG ,SNYING GA CHOS KYI 'KHOR
LO RTZA 'DAB BRGYAD PA

@004B LCE BA SPRUL PA'I 'KHOR LO RTZA 'DAB DRUG CU RE BZHI PA
STE RTZA GSUM 'KHOR LO BZHI LDAN RDZOGS RIM SPYI 'GRE LTAR GSAL
GDAB, DE NAS RDOR BZLAS BYA BA NI, SNYING GAR DMIGS RTEN DMIGS
BSAL MED PAR RLUNG RKYANG

PAS RDOR BZLAS BYAS NA'ANG CHOG PAR GSUNGS KYANG, DMIGS RTEN YOD
NA DMIGS PA 'CHAR BDE, DE YANG SNYING GAR MI SHIGS PA LNGA YOD
PAR GSUNGS PA LAS, 'DIR THIG LE MI SHIGS PA THIG LE STENG DKAR
'OG

DMAR GA'U KHA SBYOR GYI RNAM PA CAN RGYA SRAN TZAM GYI NANG DU
RLUNG SEMS MI SHIGS PA PHRA MO NYID 'DIR H'Um YIG SNGON PO'I
RNAM PAR SNYING GA'I MDUD MTSAMS KYI DH'U T'I'I NANG GI SBUG
STONG NYID DU GSAL BAR DMIGS, DE YANG

RDZOGS RIM GYI SKABS RLUNG H'Um GI GDANGS KYIS PHYIR 'PHROS, AOm
GYI GDANGS KYIS DBU MA'I NANG DU ZHUGS, A'A:'I GDANGS KYIS GNAS
PA BYED DGOS KYANG, 'DIR TSE SGRUB KYI SKABS TSE RING BA'I RTEN
'BREL DU, MI BSKYOD H'Um

LA YANG DAG GNAS, ,ZHES GSUNGS PA LTAR, H'Um GYI GDANGS KYIS
GNAS PA BYED DGOS PAS, DES NA RLUNG SEMS PHYIR LDANG BA NA TSE
THUNG 'GYUR GYI LAS PAN SDIG SGRIB NAD GDON BAR CHAD THAMS CAD
A'A:ZHES PA'I GDANGS KYIS

DBU MA'I NANG NAS DU BA NAG PO'I RNAM PAR KHYU RU RU SONG STE
PHYIR MI 'DON PAR SPYI GTZUG DANG SMIN MTSAMS NAS GAR SONG CHA
MED DU STONG PA'I DBYINGS SU YAL, RLUNG NANG DU RDUB PA NA
'BYUNG BA LNGA'I BCUD, LHA MI'I TSE BSOD,

@005A *, ,RGYAL BA SRAS BCAS KYI SKU GSUNG THUGS KYI BYIN RLABS
MA LUS PA 'OD SER PO'I RNAM PAR AOm ZHES PA'I GDANGS KYIS DBU
MA'I NANG DU KHYU RU RU 'ONG STE SNYING GA'I H'Um YIG LA THIM,
DA LTA 'JUG LDANG

GNYIS LAS GNAS PA MED KYANG GNAS PA CUNG ZAD RE CHED DU BCOS NAS
H'Um ZHES PA'I GDANGS KYIS DMIGS RTEN LA GNAS PAS RDO RJE'I SKU
DANG DBYER MED PA'I 'CHI BA MED PA'I TSE'I RIG 'DZIN MTHAR THUG
THOB CING BRTAN

BAR BSAM, DE YANG 'BRU GSUM NGAG NAS BRJOD PA'I NGAG BZLAS DANG,
LCE MCHU MI 'GUL BAR YID NAS BRJOD PA'I YID BZLAS DANG, RGYANG
NAS SGRA GRAG PA RNA BAS NYAN PA LTA BU MA YIN PAR DBU MA'I NANG
DU RLUNG

'JUG LDANG GI RANG GDANGS DE LTAR SHAR BA, DPER NA BUM PA STONG
PA'I NANG DU RLUNG ZHUGS PAS 'UNG ZHES PA'I RANG SGRA SGROG PA
DANG, LI TING STONG PAR PHU BTAB NA HANG ZHES PA'I RANG SGRA
GRAG PA LTAR RLUNG 'JUG LDANG GNAS

GSUM GYI RANG GDANGS DE LTAR SHAR BA LA YID RTZE GCIG TU GTAD DE
BZLAS PA BYA, DE DAG GI RGYU MTSAN A'A:TSE DPAG MED GSUNG RDO
RJE'I SA BON YIN PA DANG, DGAG TSIG YIN PAS DE'I GDANGS KYIS
TSE'I BAR GCOD SBYANGS, AOm

SKU RDO RJE RNAM SNANG GI SA BON YIN ZHING, GZUGS PHUNG RIGS
'DRA SNGA MAS PHYI MA BSKYED PA SOGS MANG POR SBAR ZHING SPEL
BAS DE'I GDANGS KYIS TSE BCUD BKUG ,H'Um MI BSKYOD PA'I SA BON
CHOS DBYINGS YE SHES KYI NGO BO, SNOD

@005B BCUD THAMS CAD KYI RTZA BA SNYING GA'I MI SHIGS PA'I RANG
BZHIN YIN PAS DE'I GDANGS KYIS GNAS PAR BYED PA YIN PAS 'DI DAG
RE RE LA'ANG ZAB PA'I GNAD KHYAD PAR CAN DE LTAR YOD DO, ,'DI NI
SHIN TU ZAB PAS THO RENGS

'BUM PHRAG BGRANG NA TSE ZAD PA YANG LO LNGAR TSE BSRING BAR THE
TSOM MED PAR RGYUD LAS GSUNGS PA'I RGYUD DON, 'JAM MGON CHOS KYI
RGYAL PO'I SNYAN BRGYUD KYI MAN NGAG GIS JI LTAR GSAL BAR MDZAD
PA LTAR LHUG PAR BKOD PA

YIN NO, ,DE LTAR NANGS RE BZHIN DU 'BRU GSUM GYI RDOR BZLAS JI
LTAR GSOG NUS PA GRANGS SU BGRANGS NAS, BSGOMS PAS SKYON BZLAS
PA BYA STE, 'KHOR 'DAS KYI TSE BCUD THAMS CAD BSDUS NAS SNYING
GAR BSTIM PA'I MOS PA DANG

BCAS, AOm HR'I:HA HA HUm H'Um PHAt, TSE LA SRUNGS SHIG SV'AH'A,
ZHES JI LTAR RIGS PA BZLA, HE RU KA'I YIG BRGYAS LHAG CHAD KHA
BSKANG, MCHOD BSTOD GONG BZHIN BYA, DE NAS NYER BSDU BYA BA NI,
RANG GI THUGS KA'I H'Um GI

'OD ZER GYIS, ,SNOD BCUD 'OD DU ZHU NAS RANG LA THIM, ,RANG YANG
'OD ZHU MI SHIGS THIG LER THIM, ,DE YANG H'Um YIG H'Um YANG N'A
DA'I BAR, ,RIM GYIS THIM ZHING N'A DA'ANG MI DMIGS PAR, ,'OD
GSAL STONG PA'I NGANG DU THIM PAR

GYUR; ;DE LAS RANG NYID HE RU KAR BZHENGS PA'I, ,GNAS GSUM YI GE
GSUM GYIS MTSAN PAR GYUR, ,ZHES SPYOD LAM GYI LHAR LDANG, DE NAS
SMON SHIS BYA BA NI, SRID PA GSUM 'BAR SKU NI RJES CHAGS DUL BAR
LDAN, ,'OD ZER

@006A *, ,SNGON PO STONG LDAN NYI MA BRGYA STONG LDAN, ,RNAM
MANG SKU DANG CHA LUGS RJES CHAGS SEMS DPAR LDAN, ,HE RU KA DPAL
DE DANG LHAN CIG GAR BYED SHOG ,LHA MO TSAD MA DAM TSIG TSAD MA
DANG, ,DES

BRJOD GSUNG YANG MCHOG TU TSAD MA STE, ,BDEN PA 'DI DAG GIS NI
LHA MO RNAMS, ,BDAG CAG RJES SU 'DZIN PA'I RGYUR GYUR CIG ,SEMS
CAN KUN GYI DON GYI PHYIR, ,BDAG NI HE RU KAR GYUR NAS, ,SEMS
CAN THAMS CAD HE

RU KA'I, ,GO 'PHANG MCHOG LA 'GOD PAR SHOG ,DUS MIN 'CHI BA'I
MTSAN MA MTHONG BA NA, ,DE YI MOD LA 'KHOR LO BDE MCHOG SKU,
,GSAL BAR MTHONG NAS 'CHI BDAG DPA' BCOM STE, ,'CHI MED RIG
'DZIN MYUR DU THOB PAR SHOG ,

LO BRGYA 'TSO ZHING STON BRGYA MTHONG BA DANG, ,TSE RING NAD MED
BDE SKYID PHUN SUM TSOGS, ,THEG PA MCHOG LA NGES PAR 'JUG PA YI,
,BKRA SHIS DES KYANG DENG 'DIR BDE LEGS SHOG ,TSE YI NYI MA MI
NUB RING DU GSAL, ,BSOD NAMS

ZLA BA YAR NGO'I GO 'PHANG 'DZIN, ,DPAL 'BYOR RGYU SKAR GRANGS
LA 'GRAN PA YI, ,BDE SKYID RDZOGS LDAN DPAL LA SPYOD PAR SHOG
,CES BKRA SHIS BYA'O, ,SMRAS PA, SHIN TU RNYED DKA' DON CHE'I
RTEN, ,YID BZHIN NOR BU BYE BAS

KYANG; ;BSGRUN MIN 'DI YANG CHU BUR LTAR, ,'JIG PAR SLA 'DI SHIN
TU PHANGS, ,DE PHYIR 'DI NYID MI 'GYUR MI SHIGS PAR, ,RTAG BRTAN
RDO RJE'I GSHIS SU BSGRUB PA'I SLAD, ,DGA' LDAN SNYAN BRGYUD NOR
BU'I BANG MDZOD NAS, ,BDUD

@006B RTZI STONG GI SNYING BCUD 'DI BLANGS SO, ,SNYAN BRGYUD
SHIN TU GSANG BA'I GNAD, ,GSAL ZHING RJEN PAR PHYUNG BA YIS,
,NONGS GANG MKHA' 'GRO CHOS SRUNG GIS, ,BRTZE BAS BZOD PAR MDZAD
DU GSOL, ,'DI LAS JI SNYED THOB PA'I RNAM DKAR DES, ,

SROG GI DVANGS MA RDO RJE'I GSHIS SU SMIN, ,MTHAR THUG RTAG
BRTAN RDO RJE'I RANG BZHIN SKU, ,'CHI BA MED PA'I GO 'PHANG LA
SPYOD SHOG ,CES DGA' LDAN SNYAN BRGYUD KYI MAN NGAG ZAB MO RDO
RJE'I BZLAS PA LA BRTEN NAS TSE SGRUB BYA TSUL SNYAN BRGYUD

BDUD RTZI'I THIG LE ZHES BYA BA 'DI YANG, YONGS KYI DGE BA'I
BSHES GNYEN BKRAS LHUN DKA' CHEN SANGS RGYAS DPAL BZANG RIN PO
CHE DANG, MI PHYED DAD DAM MTSUNGS BRAL MI RJE RTZA MGRON BYAMS
PA CHOS BZANG, BLO BZANG RGYAL BA'I

BSTAN LA CHOS KYI RJES SU 'BRANGS PA'I DAD STOBS MTSUNGS BRAL
LHA DKAR LHUG SKYID PA'I MI NGO RTA MGRIN DBANG PHYUG BCAS NAS
BSKUL MA JI LTAR MDZAD PA BZHIN, 7PHA BONG KHA'I SPRUL MING PAS
GTZANG NYANG STONG RGYAL RTZE DPAL 'KHOR BDE BA

CHEN PO'I CHOS SDER, RANG LO RE GSUM DU SON PA LCAGS 'BRUG GRO
BZHIN ZLA BA'I DKAR PHYOGS KYI DGA' BA DANG PO'I TSES LA RDZOGS
PAR SBYAR BA 'GRO DON 'PHEL BAR GYUR CIG, ,,