*, ,ZHU LAN SMAN MCHOG BDUD RTZI'I 'PHRENG BA BZHUGS SO, ,

@01A #, ,GSANG BA'I BDAG PO PHYAG NA RDO RJE LA PHYAG 'TSAL
LO, ,DUS GSUM SANGS RGYAS THAMS CAD KYI THUGS KYI NGO BO,
GANGG'A KLUNG GI BYE MA SNYED KYI SANGS

RGYAS RNAMS KYIS BYIN GYIS BRLABS PA'I GSANG BDAG RDO RJE
'CHANG CHEN PO KHYED NI, GLANG PO CHE'I RNA BA CAN YIN PAS,
THEG PA'I YANG RTZE ZHIG BSTAN DU GSOL, KHYED NI

BZANG PO'I RGYAN DANG LDAN PA YIN PAS, LTA BA MI MTHUN PA ZING
ZING PA THAMS CAD SPANGS PA'I YANG DAG PA'I LTA BA ZHIG BSTAN
DU GSOL, KHYED NI RNAM PAR GNON PA YIN

PAS, LTA SGOM SPYOD GSUM LA THE TSOM GYI DRA BA GCOD PA'I CHOS
SHIG BSTAN DU GSOL, KHYED NI RIN PO CHE'I 'BYUNG KHUNGS YIN
PAS, ZHI GNAS DANG LHAG MTHONG ZUNG DU 'BREL

@02A *, ,BA'I TING NGE 'DZIN BSAM GYIS MI KHYAB PA RGYUD LA
SKYE BA'I CHOS SHIG BSTAN DU GSOL, KHYED NI BDEN PA'I SPRIN
YIN PAS NYON MONGS PA RNAM PAR RTOG PA'I MI 'BAR BA GSOD

PA'I CHOS KYI CHAR CHEN PO DBAB PA'I GDAMS PA ZHIG BSTAN DU
GSOL, KHYED NI 'BAR BA'I ME LCE CAN YIN PAS, DNGOS PO DANG
MTSAN MAR 'DZIN PA'I BUD SHING BSREG PA'I GDAMS PA ZAB MO ZHIG
BSTAN DU

GSOL, KHYED NI GZUGS MDZES PA YIN PAS, ZAG MED KYI BDE BA SKYE
BA'I GDAMS NGAG MTHONG BAS MIG MCHI MAS GANG BA'I GDAMS PA
ZHIG BSTAN DU GSOL, KHYED NI YID BZHIN GYI NOR BU RIN PO CHE
YIN  PAS, DBANG PO RNON PO'I RTEN GYI GANG ZAG GIS THE TSOM
CHOD CING DON RTOGS PA, BLUN PO BA GLANG RDZIS KYANG TSIG ZIN
CING DON RTOGS PA'I CHOS KHA GSAL LA TSIG NYUNG BA DON RGYA
CHE BA SANGS RGYAS KYI CHOS KYI SKU MYUR

DU RTOGS PA'I CHOS CAN, MA TI BHA DRA SHR'IS ZHUS PA DANG,
BDAG LAS KYI RDO RJES GSOL BA BTAB PA'I DON DU GDAMS PA THUN
MONG MIN PA ZHIG BSTAN DU GSOL, ZHES ZHUS PA DANG, BDAG LA RO
THUN MONG MIN PA

@02B SO PHRAG NAS BABS, LCE'I STENG DU 'KHYIL TE MID TSAD
BYUNG BAS, DE BLA MA KHYOD KYI THUGS RJE YIN PA 'DRA, SKU
GZUGS MI STON PA'I GZHOM MED KYI SGRA 'DI SKAD GSUNG, LAS KYI
RDO RJE, MA TI BHA DRA SHR'I LA NGA'I GSANG TSIG 'DI RNAMS RNA
BAR SKYOL,

YAB KUN TU BZANG PO'I DGONGS PA, YUM KUN TU BZANG MO'I SNYING
GTAM, RDO RJE 'DZIN PA BDAG GI GSANG TSIG THEG PA'I YANG RTZE,
SMAN MCHOG CHEN PO'I SGRUB PA LA SEMS NYID 'OD GSAL GYI RTZAD
CHOD GSUNG, LAS KYI RDO RJE BDAG GIS ZHUS PA, 'OD

GSAL GYI NGO BO JI LTA BU LAGS ZHUS PAS, LAS KYI RDO RJE 'OD
GSAL GYI NGO BO RANG BZHIN THUGS RJE GSUM DU 'DUS GSUNG, LAS
KYI RDO RJES ZHUS PA, 'OD GSAL BSGOM PA'I DUS SU, GOL SA MCHIS
SAM MA MCHIS ZHUS PAS, KHYOD KYI DRI BA DE SHIN TU

LEGS, GANG ZAG GIS MA GO NA GOL SA YOD, DE LA BZHI YOD, GOL
LUGS, GOL RTAGS, NYES SKYON, GOL BA'I 'BRAS BU'O, ,NGO BO'I
GOL LUGS NI, SPYIR NGO BO ZHES BYA BA STE, RANG GI RIG PA'I
GNAS LUGS CIR YANG GRUB PA MED PA'I STONG

GSAL DU YE GDOD MA NAS, DA LTA'I SHES PA BCOS LHAD DANG BRAL
BA 'DI GA LTAR YOD PA YIN TE, DE GA'I STENG DU MI 'JOG PAR
GANG ZAG GIS STONG NYID DU BSGOMS PAS, STONG 'DZIN GYI BLO
DANG MA BRAL BAS, STONG PA RGYANG CHAD BYA BAR GOL BA YIN

GSUNGS, GOL BA'I RTAGS SU YAR SANGS RGYAS MED, MAR DMYAL BA
MED, THAMS CAD MA GRUB PA STONG PA NYID YIN ZER DU 'ONG, GOL
BA'I NYES SKYON NI THAMS CAD STENG BAR 'DUG SNYAM PA'I BLOS,
YAR MOS GUS DAG SNANG, SKYABS

@03A *, ,'GRO SEMS BSKYED, BYAMS SNYING RJE LA SOGS PA'I CHOS
SPYOD THAMS CAD BAR NAS, TSE 'DI'I BYA BA LA 'JUG, MAR MI DGE
BA'I CHOS LA 'JOL NYOG TU SPYOD, DER BDEN PA LOG PAR SPYAD PAS
'GROS RDO RJE DMYAL BA LAS

MED, DE LTAR LOG PAR SPYAD PA'I 'BRAS BUS NI, YAR DGE BA'I
PHYOGS SU BDEN PA LOG PAS MU STEGS KYI CHAD PAR LTA BAR SKYE,
MAR RGYU 'BRAS KYI PHYOGS SU BDEN PA LOG PAS, SDUG BSNGAL GYI
RGYA MTSOR 'KHYAMS, LAS KYI RDO RJE, STONG NYID RTOGS

TSER BA MANG BAR GDA' STE, DON DAM PA'I GNAS LUGS RTOGS PA
NYUNG BAR GDA', LAS KYI RDO RJE, RANG BZHIN LA GOL SA BZHI YOD
DE, DE LA DANG PO RANG BZHIN KYI GOL SA NI, RIG PA STONG PA'I
RANG MDANGS SKU DANG YE SHES SU GSAL BA 'DI LA,

SKU LA ZHAL PHYAG DANG, YE SHES LA KHA DOG GAM, MTSAN MA'I
RIGS CAN DU GRUB PA MED DE, STONG PA'I RANG MDANGS GSAL BA'I
CHA TZAM DU GSAL STONG DBYER MED DU BZHUGS PA LA GANG ZAG GIS
GSAL STONG DBYER MED ZUNG 'JUG TU MA SHES

PAS, RIG PA SNANG BAR GOL BA BYA BA YIN GSUNGS, GOL BA'I RTAGS
SU CHOS SKAD THAMS CAD YA BRAL DU 'ONG, ZUNG 'JUG GI CHOS SKAD
BSTAN NA, KHO'I BLOR MI SHONG, GOL BA'I NYES SKYON NI, THAMS
CAD SNANG BA DNGOS PO CAN DU 'DUG

SNYAM PA'I BLOS SEMS CHOS PHYOGS KYI CHOS LA BLO MI 'JUG, GRUB
MTHA' KHA 'DZIN CHES PAS, THAMS CAD MKHYEN PA'I LAM DANG BRAL,
SNANG BA AA 'THAS PAS GROL RGYU MED PA YIN, GOL BA'I 'BRAS BU
NI, PHYI SNANG BA'I 'OD GSAL

@03B LA CHAGS PAS, GZUGS NA SPYOD PA'I KHAMS SU SKYE, NANG RIG
PA GSAL STONG DU MA SHES PAS BLO PHYOGS GCIG TU 'KHOR TE GROL
BA'I DUS MA MCHIS, LAS KYI RDO RJE, 'OD GSAL ZIN ZER BA MANG
BAR GDA' STE, GSAL STONG ZUNG 'JUG TU 'BYONGS

PA NYUNG BAR GDA', LAS KYI RDO RJE, THUGS RJE LA YANG GOL SA
BZHI YOD, GOL LUGS NI, RIG PA STONG GSAL GYI RANG MDANGS MI
'CHAR DGU 'CHAR GYI RNAM RTOG 'DI, JI LTAR SHAR KYANG RIG
STONG LAS MA 'DAS TE, GANG ZAG GIS DE LTAR MA GO BAS,

RIG PA STONG PAR GOL BA BYA BA YIN GSUNGS, GOL RTAGS SU LUS
NGAG YID GSUM TSE 'DI'I BYA BA 'BA' ZHIG LA SPYOD, GOL BA'I
NYES SKYEN NI, GANG ZAG GI RTOG PA CHOS SKUR MA SHAR BA'I BLOS
GANG SHAR RNAM RTOG GI DRA BAS BCINGS NAS DGE SBYOR DRED,  BAG
CHAGS NGAN GOMS GTZO CHE BAS TSE 'DI KHO NA SGRUB, GNYIS 'DZIN
THE TSOM RE DOGS KYI SGROG GIS BCINGS PAS RANG GIS RANG BCINGS
PA YIN, GOL BA'I 'BRAS BU NI, RNAM RTOG GI GOL SA MA SHES PAS
BAG CHAGS SU AA 'THAS, RGYU

'BRAS KYI NYES DMIGS MA SHES PAS YENGS MA LAM LA MI TSE ZAD,
SHI NAS KHAMS GSUM DU GOL BA YIN, LAS KYI RDO RJE, RTOG PA MED
ZER BA MANG BAR GDA' STE, SHAR GROL GYI MTSAD RTOGS PA NYUNG
BAR GDA' GSUNGS, LAS KYI RDO

RJES ZHUS PA, GOL SA GSUM PO DE MCHOD NA DON MI 'DUG PAS GOL
SA GSUM PO JI LTAR GCOD ZHUS PAS, GSANG BDAG GI GSUNG NAS, LAS
KYI RDO RJE, RIG PA'I NGO BO STONG PA 'DI, SUS KYANG MA BCOS
PA, RGYU MED PA, RKYEN MED PA, ,

@04A *, ,YE GDOD MA NAS GNAS PA YIN GSUNGS, 'DI LA BCAS BCOS
MA BYED PAR KHO RANG GANG 'DUG GI STENG DU ZHOG DANG GO LAS
MED PA DE KA DAG GI KLONG DU 'TSANG RGYA BA YIN GSUNGS, DE
BZHIN DU RANG BZHIN 'OD GSAL BA 'DI,

YE NAS STONG PA DANG DBYER MED DU LHUN GYIS GRUB, DE'I RTZAL
THUGS RJE 'GAG MED, GANG SHAR KYANG RANG BZHIN GYIS MA GRUB
PAS GSUM GA ZUNG 'JUG CHEN POR SHES PAR GYIS DANG, DBYER MED
DU 'TSANG RGYA BA YIN GSUNG, LAS KYI RDO RJE BDAG GIS

YANG ZHUS PA, LTA SGOM SPYOD GSUM GYI GOL SA GANG LAGS ZHUS
PAS, GSANG BDAG GI GSUNG NAS, LAS KYI RDO RJE YANG NYON CIG,
DANG PO LTA BA'I GOL SA LA LNGA STE, LTA BA NYID KYI GOL SA,
GNAS KYI GO SA, GROGS KYI GOL SA, NYON MONGS

KYI GOL SA, PHYOGS 'DZIN GYI GOL SA'O, ,DANG PO LTA BA NYID
KYI GOL SA NI, CHOS SPYI'I LTA BA STONG PA MTHA' BRAL DU 'DOD
PA LAS, GSANG SNGAGS 'DI'I LUGS KYI RNAL 'BYOR PA MNGON SUM
RJEN PAR 'DOD, DE GNYIS YANG DON DAM PA RTOGS NA

DBYE BA MED DE, MA RTOGS NA SPYI'I LTA BA NI, YID DPYOD KYI
TSIG GI LTA BA LA DON RANG THOG TU MI 'BEBS TE, GOL BA'I LTA
BA YIN, MNGON SUM GYI LTA BA LA YID MI CHES PAR YID DPYOD TSIG
GI LTA BA LA GDENG DU BYAS NAS, THAMS CAD GTAD

MED YIN, BYAR MED MTHA' BRAL YIN ZER NAS DGE SDIG CHOS LA 'JOL
NYOG TU SPYOD CING, LAS LA BZANG NGAN MED, DGE BA BYAS PAS
PHAN MA BTAGS, SDIG PA BYAS PAS GNOD MA BSKYAL, THAMS CAD
MNYAM NYID ZANG THAL YIN ZER

@04B NAS THA MAL NYID DU SDOD DE, DE RNAMS NAG PO KHA 'BYAMS
KYI LTA BA ZHES BYA STE, LTA BA THAMS CAD KYI GOL BA'I RTZA BA
YIN, MA TI BHA DRA SHR'I MNGON SUM GNYIS MED RANG GSAL GYI LTA
BA DANG RGYU 'BRAS ZAB MO ZUNG 'JUG TU SPYOD DGOS, GNAS KYI
GOL SA NI,

SPYIR GNAS SKABS KYI LTA BA RTOGS PA'I GANG ZAG DES MTHAR THUG
GI LTA BA KLONG DU GYUR PAR BYED PA LA RI KHROD LA SOGS PA
DBEN ZHING DVANGS PA'I GNAS SU 'GRO DGOS, GNAS SKABS KYI LTA
BA YOD KYANG DE SKYONG BA LA RI KHROD 'GRIM DGOS, GNAS NGAN
PAS

LTA BA GOL BA YIN, MA TE BHA DRA SHR'I, GNAS SKABS KYI LTA BA
RI KHROD DU SKYONG DGOS, GROGS KYI GOL SA NI, GNAS SKABS KYI
LTA BA YOD PA'I GANG ZAG DE, CHOS DANG MTHUN PA NYON MONGS PA
MI 'PHEL BA'I GROGS DANG 'GROGS DGOS, GROGS NGAN DANG

'GREGS NA NGAN PA'I SPYOD PAS MI GOS PA MI SRID, DES TSE 'DIR
KHRID NAS LTA BA SKYONG DU MI STER, NYON MONGS PA 'PHEL BA GOL
BA'I RTZA BA YIN, LAS KYI RDO RJE DANG MA TI BHA DRA SHR'I,
DER MA GOL BAR 'DOD NA, 'BREL MED KYI GROGS LA 'PHRENG THAG
CHOD LA GCIG

PUR SDOD GSUNGS, BZHI PA NYON MONGS PA'I GOL SA NI, GNAS SKABS
KYI LTA BA YOD PA'I GANG ZAG DES, NYON MONGS PA 'BUR 'JOMS LAM
DU MI SLONG, PHYI ROL GYI RKYEN GANG YANG RUNG BAS NYON MONGS
PA SLONG, DER SKAD CIG MAS KYANG LAS GSOG PAS,

YUN DU LON NA LAS NGAN PA SPYOD, TSOGS DRUG GI SNANG BA LA DUG
LNGAS LAS NGAN SO SOR GSOG, DE YANG GNAS SKABS DANG MTHAR THUG
TU, DE DAG GI 'BRAS BU 'BYUNG BAS, NYON MONGS PA GANG SKYES
KYANG, SKAD CIG MA LA DRAN PAS BZUNGS NAS SHES PA

@05A *, ,LHOD KYIS GLOD, NYON MONGS PA DE LAS GRUB PA'I SEMS
CAN THAMS CAD LA BYAMS PA DANG SNYING RJE BSGOM, NYON MONGS PA
LAM DU SLONGS PAR BYIN GYIS RLOB PA'I GSOL BA GDAB, KHYAD PAR
BLA MA LA SNYING THAG PA NAS GSOL

BA GDAB, NYON MONGS PA'I SA BON DE SNGAGS KYI SBYANGS NAS YI
DAM DU BSGOMS LA SNYING PO BGRANG, DE'I RJES LA LTA BA'I NGANG
DU GLOD LA BSNGO BA SMON LAM RGYA CHER GDAB, DE LTAR LAM DU
SLONGS NA YON TAN NI GNAS SKABS DANG MTHAR THUG TU DE

DAG GI 'BRAS BU THOB, DE LTAR LAM DU MA SLONGS NA NYON MONGS
PA'I 'DAM DU SONG NAS LTA BA KLONG DU MI 'GYUR TE, GOL BA'I
RTZA BA CHEN PO YIN, LAS KYI RDO RJE DANG MA TI BHA DRA SHR'I
MA GOL BAR 'DOD NA, NYON MONGS PA GANG SKYES PA'I GNYEN PO
BSTEN,

LAM DU SLONGS PAR GYIS, LNGA PA PHYOGS MTHUN GYI GOL SA NI
GNAS SKABS KYI LTA BA YOD PA'I GANG ZAG THAMS CAD KYANG GRUB
MTHA' RANG GZHUNG GI LTA BA SHA STAG TU GOL NAS LUNG SKYABS
DANG, BDAG GZHAN DANG, MTHO DMAN DANG, PHYOGS

RIS DANG, BZANG NGAN DU PHYE NAS SANGS RGYAS KYI LTA BA MTHA'
BRAL CHEN PO LA GANG ZAG GIS SBAR TSOD BLO TSOD BYED PA GOL
BA'I RTZA BA YIN, LAS KYI RDO RJE DANG MA TI BHA DRA SHR'I,
DAR MA GOL BAR 'DOD NA, LTA BA MTHA' BRAL STONG YANGS CHEN POR

SHES PAR GYIS, DON GNYIS PA SGOM PA'I GOL SA LA BZHI, SGOM NGO
BO'I GOL SA, GNAS KYI GOL SA DANG GROGS KYI GOL SA, SKYON GYI
GOL SA, NYON MONGS KYI GOL SA'O, ,DANG PO SGOM NGO BO'I GOL SA
NI, BLA MAS NGO BO RANG BZHIN

@05B THUGS RJE GSUM RJEN PAR NGO SPRAD KYANG SLOB MAS MA GO
STE, NGO BO RANG BZHIN THUGS RJE GSUM LA 'PHRIG MA TSUD DE,
GSAL STONG DBYER MED DU MA SHES PAS GOL STE, DE YANG BLA MA'I
GDAMS NGAG GI LUGS LTAR NYAMS SU GLANGS PAS LUS SEMS KYI

BDE BA BAG TZAM LA ZHEN NAS 'DONG KHAMS KYI MIR GOL, SEMS GANG
DU'ANG MI RTOG PA TZAM DU CHAGS NA, GNAS GTZANG MA'I LHAR GOL,
GSAL LA RTOG PA MANG PA TZAM LA CHAGS NA, GZUGS KHAMS KYI LHAR
GOL, BDE BA LA MI RTOG PAR

CHAGS NA 'DOD KHAMS KYI LHAR GOL, STONG PA LA MI RTOG PAR
CHAGS NA, GZUGS MED KHAMS KYI LHAR GOL, DE DAG NI KHAMS GSUM
DU GOL BA YIN, DBANG PO'I YUL RGYUN DU 'GAGS NA, NAM MKHA'
MTHA' YAS SKYE MCHED DU GOL, GNYID

'THUG PO LOG PA LTAR BYUNG TSOR MED PAR 'GAGS NA, CI YANG MED
PA'I SKYE MCHED DU GOL, SHES DO LA GSAL SNANG 'GAGS NA, RNAM
SHES MTHA' YAS SKYE MCHED DU GOL, GSAL DO LA BDE BA'I MDANGS
TZAM, SNANG NGO LA CI YANG MED PA RGYUN

CHAGS SU SKYES NA, YOD MIN MED MIN GYI SKYE MCHED DU GOL, 'DI
DAG NI ZHI GNAS PHYOGS GCIG TU LHUNG BA ZHES BYA STE, 'DI NAS
SHI 'PHOS NAS KHAMS GSUM DANG RIGS DRUG TU 'KHOR, LAS KYI RDO
RJE DANG MA TI BHA DRA SHR'I, SGOM GYI GOL SA GCOD MA

SHES NA, GLEN SGOM GYI KHAMS LDOG 'KHOR BAS DGOS PA MED, GZHAN
YANG LUS SEMS SO SO SKYE BOS MTHONG BA LTAR 'DOD NA, THA MAL
RANG RGYUD DU GOL, YOD MED PHYOGS GCIG TU 'DZIN NA, MU STEGS
RTAG CHAD DU GOL, SEMS 
@06A *, ,LAS MA GTOGS YUL GUD DU 'DOD NA, NYAN THOS RANG RGYAL
DU GOL, SNANG BA SEMS SU 'DOD NA SEMS TZAM DU GOL, SNOD BCUD LHA
RU 'DOD NA SNGAGS SU GOL, GOL PA'I MTHA' MA CHOD PA'I SGOM GYIS
CI

BYED GSUNG, 'O NA GOL SA GCOD PA'I THABS SHIG ZHU DANG BYAS PAS,
GSANG BDAG GI ZHAL NAS, DE RAM ROL BAR 'DOD NA, MA TI BHA DVA
SHR'I BZHIN, DANG POR THOS PAS RGYA BSKYED, BAR DU NGO SPROD KYI
GDAMS PAS GNAD DU BSNUN PAR BYA, THA MAR

NYAMS SU LEN PA'I DUS SU GONG GI GOL SA DE RNAMS BSAM GTAN LA
ZHEN CING CHAGS PA YIN MOD, DPE NI RI BONG KHRA TSANG DU NYAL BA
DANG, MDA' MKHAN GYI BSAM GTAN DANG 'DRA BAS GOL DU MED, NYAMS
KYI SNANG BA LA CI SHAR YANG GANG

SHAR GYI THOG TU BCOS BCOS DANG RE DOGS DGAG SGRUB MED PAR GLOD
LA ZHOG DANG, GANG SHAR LA 'DZIN PA MANG NA GOL SAR LHUNG DU MED
GSUNGS, GNYIS PA GNAS DANG GROGS KYI GOL SA BSTAN PA NI, SGOM
YOD PA'I GANG ZAG DE, GNAS

MI MED MTSAN NYID DANG LDAN PAR BSGOM DGOS, GNAS DGON 'DU 'DZI
CAN DANG, NYON MONGS PA GRVA RGYAS PA'I SAR BSDAD NA, GRIB DANG,
DKOR DANG, CHAGS SDANG DBANG GIS GOL 'GRO, GROGS NGAN DANG
'GROGS NA, SGOM 'PHEL 'PHRO 'CHAD,

RANG SDUG RANG GIS NYOS PA YIN, LAS KYI RDO RJE DANG MA TI BHA
DRA SHR'I, CHOS GSHA' MA GCIG BYED NA GNAS NGAN DANG GROGS NGAN
GYI 'KHRI BA BTZAN CHOD DU SPONG BA ZAB BO GSUNG, GSUM PA SGOM
GYI GOL SA BSTAN PA NI, SGOM SKYONG BA'I DUS SU, BYED

@06B PA, RGOD PA, 'BYAMS PA GSUM YIN TE, BYING BA LA GNAS KYIS
BYING BA, GROGS KYIS BYING BA, DUS KYIS BYING BA, ZAS KYIS BYID
BA, 'DUG STANGS KYIS BYING BA, SGOM GYIS BYING BA'O, ,DANG PA
GNAS KYIS BYING BA NI, NAGS RANG DMA' BA'AM, YUL

DGON NYAMS PA DANG GRIB CAN DU BSDAD PAS SHES PA RMONGS, THIG LE
MI GSAL, RIG PA 'THUM, GNYID CHE, LUS LCI, DE LA KHRUS DANG
BSHAGS PA BYA, GNAS DVANGS SHING MTHO BA'I SAR 'GRO, 'DUGS GSAL
BAR BSGOM, GLO DKANG GYI BSER BU

'BUG ,DMIGS PA GANGS KYI RTZE MO DANG, LUS GCER BUR BSDAD NAS
BSGOMS PAS SEL LO, ,GNYIS PA, GROGS KYIS BYED BA NI, MI GRIB CAN
DANG LHAN CIG TU BSDAD PAS 'BYUNG BA YIN, BSHAGS PA DANG KHRUS
BYA, MI DAM NYAMS DANG

GRIB CAN BSRUNGS PAS SAL LO, ,GSUM PA, DUS KYIS BYING BA NI,
DPYID DANG DBYAR GYI DUS SU 'THIBS SHING BYINGS NA GANGS RI LA
SOGS PA MTHON POR PHYIN LA BSGOMS PAS SEL LO, ,BZHI PA, ZAS GOS
KYIS BYING BA NI, MI'I ZAS GOS GRIB

CAN GYIS BYING 'GRO BAS, SGRUB PA'I DUS SU MI'I ZAS GOS GRIB CAN
LA 'DZEMS PAS SEL LO, ,LNGA PA 'DUG STANGS KYIS BYING BA NI, LAS
DANG PO PAS 'GRO 'DUG DANG NYAL PO LA SOGS PA BYAS NA BYING 'GRO
BAS SGOM PA'I DUS SU BZHUGS STANGS

GSUM MAM, RDO RJE SKYIL KRUNG BCAS LA SHES PA HUR 'DON DBANG PO
LA MDANGS BTON LA SENG YER RE BSGOMS PAS SEL LO, ,DRUG PA SGOM
GYIS BYING BA NI, BSGOM PA'I DUS SU SHES PA SMAD NAS BSGOMS PAS
MUR THOM ME MCHIS PA ZHIG

@07A *, ,'ONG, DE BYENG BA YIN PAS SGRON ME'I GSAL TSOD SBYAR
BA'I DBANG PO MKHA' LA BTEG PAS SEMS NYED GSAL HRIG GIS RIG PA
LA NGAR BTANG BAS SEL LO, ,LAS KYI RDO RJE, SGOM GYI BGEGS SEL
GANG ZAG BRTZON 'GRUS CAN

MIN PAS MI SEL, NYON MONGS PA'I GOL SA NI, SGOM SKYONG BA'I GANG
ZAG LA NYON MONGS PA'I DGRA RKUN MANG BAS RTZA BA DUG LNGA POS
BSKYED NAS, NYON MONGS PA BRGYAD KHRI BZHI STONG 'CHAR BAS, DES
SGOM GNAS SU MI STER 'KHOR BAR 'KHRID, DE

DAG LA MA BU GCIG PA STOR BA LTA BU'I 'DU SHES KYIS MA YENGS PAR
BYAS NAS, PANG DU DUG SPRUL BYUNG BA BZHIN DU SPANGS SHING SHES
BZHIN GYI DRAN PAS BZUNGS LA LTA BA'I SKABS KYI LAM KHYAR DE
LTAR NYAMS SU BLANG NGO, ,DE LTAR MA BYAS NA SKAD CIG MA

LA LAS NGAN GSOG GO ,DE LTAR MA GOL BAR 'DOD NA, SHES BZHIN GYI
MEL CHE DANG MA BRAL BAR SPONG LEN LA BRTZON PAR GYIS GSUNG, LAR
LTA SGOM LA BRTAN PA MA THOB KYI BAR LA, RI DVAGS RMAS MA BZHIN
DU GCIG PUR BYOL ZHIG ,NYON

MONGS PA LA DUG SBRUL MTHONG BA LTAR 'BROS PA GNAD CHE, RGOD
PA'I SKYON LA GNYIS, GNAS DANG RKYEN GYIS RGOD PA'O, ,GNAS KYIS
RGOD PA NI, GNAS MTHO ZHING DVANGS PAR BSGEMS PAS RIG PA DVANGS
NAS SHES PA MI GNAS PA RNAM RTOG RGOD CING 'PHRO

BAR 'ONG, GANG 'PHROS PA LA RANG DGAR BTANG NA NYON MONGS PA'I
DBANG DU 'GRO BAS RIG PAS MTSAMS SU PHAB LA GTAD, DES MA NON NA
NYAN THOS KYI GZIGS STANGS SAM LTA STANGS LA 'JUN, RAS 'GA' STAN
LA SHES PA GTAD LA 'JUN, NUB MO RKANG

@07B MTHIL GYI RTZA BZHAG GOR LTA BU'I NANG DU THIG LE NAG PO'I
NANG DU SEMS ZHUGS LA NYAL LO, ,RNAM RTOG SIB KYIS BYUNG BA
DANG, NGOS BZUNGS LA PHAt BYA STE, RLUNG BTHUNGS, DE'I RJES LA
LHOD KYIS GLOD LA BZHAG, YANG NA RTOG PA RKYANG DED BYAS LA MA
RNYED PA'I

NGANG LA BZHAG PAS SEL LO, ,GNYIS PA RKYEN GYIS RGOD PA NI, PHYI
ROL GYI RKYAN GANG YANG RUNG BA RTOG PAS BLANGS NAS NYON MONGS
PA'I PHYOGS SU BLO RGOD CING 'PHRO NA, CI BYED DGOS PA MI 'DUG
SNYAM PA'I 'DUN PA BTANG LA, BYAMS PA DANG SNYING RJE ZHEN LOG
THABS

SHES RAB MOS GUS KYIS NYAMS SU BLANGS, DES NA LTA BA'I SKABS KYI
LAM SLONG BA LA NAN TAN BYA'O, ,DON GSUM PA 'BYAMS PA'I SKYON LA
GNYIS TA, MA GO BAS 'BYAMS PA DANG, RKYEN GYIS 'BYAMS PA'O,
,DANG PO MA GO NAS 'BYAMS PA NI, SGOM

THUN DU GCOD MA SHES PAS JI TZAM BSGOMS KYANG THEGS MED, GDAMS
PA DANG BLA MA LA LOG LTA SKYE, NYAMS RTOGS DANG GO SHAN MA
PHYED PAS, BLUN SGOM DU SONG, DE LA BLA MA LA GSOL BA GDAB,
GDAMS PA LA NGES SHES SKYED, SGOM THUN DU BCAD

LA GRANGS MANG BAR BYA'O, ,BYA BA DANG MA 'DRES PAR SENG YE RE
BA SGOM, GSAL DUS SU 'PHRO BCAD LA BSGOM, DES 'BYAMS PA CHOD NAS
NYAMS LEN GONG NAS GONG DU 'PHEL BAR 'GYUR, GNYIS PA RKYEN GYIS
'BYAMS PA NI, PHYI ROL GYI RKYEN GYIS DUG

LNGA TSOGS DRUG GI SNANG BAR 'BYAMS TE, GA-YENGS NAS DRAN PAS MA
ZIN PA'O, ,DE LA GNYEN POS 'PHRAL DU SLEB PAR BYAS NAS SNANG
BA'I 'DZIN PA DU MA BUR BCAD, SGYU MA LTA BUR SHES PAR BYA'O,
,LAS KYI RDO RJE GEL SA DE DAG CHOD PAR 'DOD NA, PHAG SNA LA

@08A *, ,GTUN PO THONG GSUNG, YANG GSANG BA'I BDAG PO LA, LAS
KYI RDO RJES ZHUS PA, GSANG SNGAGS PA NYON MONGS LAM DU 'KHYER
BA MA LAGS SAM ZHUS PAS, GSANG BDAG GI ZHAL NAS, NYON MONGS LAM
DU 'KHYER BA AA CANG CHEE STI,

DUG GIS LTO YONG BA RMA BYA LAS MED, NYON MONGS MA SPANGS PAR
LAM DU 'KHYER NUS PA'I GANG ZAG DE, AU DU MA WA RA'I ME TOG LAS
KYANG DKON, GANG ZAG DBANG PO RAB LA NYON MONGS PA GROGS SU
'CHAR TE, THA MA LA DUG TU 'GYUR BAS SPONG BA ZAB,

DANG PO SPANGS PA JI TZAM NA KLONG DU GYUR NAS NYON MONGS DANG
'DOD PA'I YON TAN THAMS CAD SGYU MAR SHAR NAS ZHEN CHAGS GANG
YANG MI SKYE, BYUNG YANG DGAG MI DGOS, GNOD PA MED, MA BYUNG
YANG SGRUB BLO MI SKYE, RE BA MED, DE TZAN LAM DU SLONGS

PA'I TSAD YIN, MNGON ZHEN MA LOG GI BAR DU NYON MONGS LAM DU
'KHYER BAS SBRANG BU RTZI'I BCUD LA 'KHOR BAS 'BYAR BA DANG
'DRA, LAS KYI RDO RJE DANG MA TI BHA DRA SHR'I, SA LAM GYI CHOD
LUGS DE LTAR GYIS DANG GSUNG, DON GSUM PA SPYOD LAM GYI

GOL SA LA GNYIS, SPYOD PA DUS MIN GYI GOL SA DANG, SPYOD PA
SPYI'I GOL SA GNYIS, DANG PO DUS MIN GYI GOL SA NI, BUNG BA LTA
BU'I SPYOD PA THOS BSAM SGOM GSUM SNGON DU 'GRO BAS TE, LAS DANG
PO PA'I SPYOD PA YIN PA LA, BRTUL

ZHUGS KYI DUS SU SPYAD NA LOG PA'O, ,RI DVAGS LTA BU'I SPYOD PA
NI, NYAMS LEN GYI DUS KYI SPYOD PA YIN PA LA, BRTUL ZHUGS KYI
DUS SU SPYAD NA TING NGE 'DZIN GZHAN GYI DBANG DU 'GYUR BAS LOG
PA'O, ,LKUGS PA LTA BU'I SPYOD PA NI, NYAMS

@08B LEN GNAD DU BSNUN PA'I SPYOD PA LA, BUNG BA LTA BU'I DUS SU
SPYOD NA TSIG GI DON MA PHYED PAS LOG PA'O, ,THI BYA TSANG DU
'JUG PA LTA BU'I SPYOD PA NI, RANG NYAMS SKYES PA'I DUS SU SPYOD
PA LA, TING NGE 'DZIN LA BAR CHAD DU 'GYUR LA, DROD MED NAS LOG
PA'O, ,

SMYON PA LTA BU'I SPYOD PA NI, NYAMS BSTEN PA'I DUS SU SPYOD PA
LA, NYAMS BAG RE SKYES PA'I DUS SU SPYAD NA, DON GYI MTHA' MI
RNYED PAS LOG PA'O, ,SENG GE LTA BU'I SPYOD PA NI, LTA BA KLONG
DU GYUR PA'I DUS SU SPYOD PA LA, NYAMS LEN GYI DUS SU SPYAD NA

LOG PA'O, ,DE NYID KYI STENG DU MA GYUR CING SNANG BA GZHAN GYIS
LOG PAR 'GYUR BAS LOG PA'O, ,KHYI PHAG LTA BU'I SPYOD PA NI,
DBANG GI DUS SU SPYOD PA LA, DUS MIN GYI TSE SPYAD NA d'A KI'I
CHAD PA 'ONG BAS LOG PA'O, ,SPYOD PA MA LOG PAR SPYAD NA RANG

SNANG CHOS NYID DU 'CHAR BAS, GZHAN SNANG MA DAD PA BSGYUR NUS,
GSANG BA GOL NUS, RDZU 'PHRUL GANG YANG SGRUB NUS TE, SNANG BA
'BYUNG BA LA DBANG BSGYUR NUS PA'O, ,GONG GI SPYOD PA DE RNAMS
LOG NA SPYOD PA'I GOL SAR SHES PAR BYA STE 'BRAS BU MI

'BYUNG NGO, ,LAS KYI RDO RJE DANG MA TI BHA DRA SHR'I, SPYOD PA
CHOS SPYI'I GZHUNG DANG MTHUN PAR GYIS, GNYIS PA CHOS SPYI'I
SPYOD PA'I GOL SA NI, 'PHRAL GYI SPYOD PA GZO YANG CHOS DANG MI
MTHUN NA, SANGS RGYAS KYI LAM DU MI 'GRO BAS TSUL 'CHOS ZHES BYA
STE,

SPYOD PA'I GOL SA YIN, LAS KYI RDO RJE, LAR SPYOD PA'I DUS SU MA
GOL BAR 'DOD NA, SPYOD PA CI LTA BU BYED KYANG SANGS RGYAS KYI
LAM DU 'GRO BA ZHIG GYIS DANG GSUNG, DON BZHI PA 'BRAS BU'I GOL
SA LA GNYIS TE, GNAS SKABS DANG MTHAR THUG

@09A *, ,GO, DANG PO GNAS SKABS KYI GOL SA NI, GDAMS PA ZAB MO
NYAMS SU BLANGS PA'I THUN MONG GI 'BRAS BU LA MCHOG TU BZUNGS
NAS, NGA RGYAL DANG RLOM PA SKYES NA MTHAR THUG GI 'BRAS BU 'GAG
PA'I GOL SA YIN, 'BRAS BU THOB

KYANG RE DOGS MA ZHIG NA 'BRAS BU RGYUR GOL BA YIN, LAS KYI RDO
RJE DANG MA TI BHA DRA SHR'I, RE DOGS KYI RGYU GZHI MED DU SHES
PAR GYIS DANG GSUNG, YANG LAS KYI RDO RJES ZHUS PA, MNGON SUM DU
RIG PA'I GNAD 'DI RTOGS NA, SEMS BSKYED DGOS

SAM MI DGOS ZHUS PAS, GSANG BDAG GI ZHAL NAS, THEG PA CHEN PO'I
GSANG SNGAGS SEMS BSKYED KYIS KHYAD PAR CHE BA YIN MONG, 'CHI BA
DANG MI RTAG PA LAS RGYU 'BRAS 'KHOR BA'I NYES DMIGS DUS BZHIR
MA DRAN NA, TSE 'DI PAR DA LTA

RANG 'GRO, SEMS CAN THAMS CAD LA BYAMS PA DANG SNYING RJE DUS
RTAG TU MA BSGOMS NA, MING THEG PA CHEN POR KHAS LEN KYANG NYAN
THOS DANG RANG RGYAL DU GOL ZIN, RGYU 'BRAS CHA PHRA MO LA SKAD
CIG GIS 'DOR LEN MA SHES NA, RTOGS PA MTHO

YANG MI DGE BA SNA TSOGS 'BYUNG, LAS KYI RDO RJE CHOS GSHA' MA
ZHIG BYED NA RTOGS PA DANG GANG GI DE RNAMS 'BREL BA ZHIG DGOS
GSUNG, YANG LAS KYI RDO RJES ZHUS PA, LAM NYAMS SU LEN PA LA BAR
CHAD GANG CHE ZHUS PAS, GSANG BDAG GI

ZHAL NAS, DANG PO LAM LA 'JUG PA'I DUS SU BLO PHYIN CI LOG TU
'KHRID PA'I RKYEN GANG BYUNG YANG BAR CHAD YIN, KHYAD PAR DU
SKYES PA LA BUD MED BDUD DU CHE, BUD MED LA SKYES PA BDUD DU
CHE, THUN MONG DU LTO GOS BDUD DU CHE GSUNG, YANG ZHUS

@09B PA, DA LTA'I GSANG SNGAGS PA PHAL CIG PHYAG RGYA MA BSTEN
PA BOGS CHE ZER BA GDA' BA DE, JI LTAR LAGS ZHUS PAS, GSANG BDAG
GI ZHAL NAS, LAM GYI BOGS 'DON PA'I PHYAG RGYA MA GSER LAS DKON,
BUD MED NGAN PA MOS GUS BYI PHO LA BYED, DAG

SNANG SNYING SDUG LA BYED, TSOGS GSOG BYI PHO LA 'BUL, ZHEN LOG
LHA CHOS LA BYED, NYAN NA KHYI LA YANG SPYOD, DAD PA KHA NAS
SKYE, LDOG NA SNYING NAS LDOG ,SER SNA MIG SER CHE, YAR 'GRO
BA'I LAS MI GSOG PAR, MAR 'DREN PA'I LCAGS KYU BYED,

CHOS 'PHEL BA'I BOGS 'DON PA MI YONG BAR CHAGS SDANG DANG SDUG
BSNGAL GYI SNA BSU BYED, CHAGS PAS GROL DU RE NAS BSTEN PAR GDA'
STE, NYON MONGS 'PHEL BA'I RGYUR SONG, KHAMS RGYAS PA'I RTEN
YONG DU RA TZA NA, NYAMS GRIB KYI THUM PO

KHYER YONG, DAM TSIG MI BSRUNG BA'I BUD MED 'PHYON MA BDUD MO
YIN GSUNG, BSTEN DU RUNG TZAM DE GANG LAGS ZHUS PAS, GSANG BDAG
GI ZHAL NAS, GONG GI SKYON DE RNAMS LAS LOG PA ZHIG YIN, KHYAD
PAR DU CHOS LA MOS PA, BLO CHE BA,

NGANG RGYUD RING PA, DAD PA DANG SNYING RJE CHE BA, PHA ROL TU
PHYIN PA DRUG RGYUD LA TSANG BA, BLA MA'I BKA' STZAL MI LCOG PA,
SGRUB PA PO LA GUS PA, SNGAGS KYI DAM TSIG MIG 'BRAS BZHIN DU
BSRUNG BA, DBANG GI DUS MIN PAR GA-YEM MI 'CHOR BA,

GTZANG SBRA LA GNAS PA ZHIG BYUNG NA LAM GYI GROGS SU 'GRO STE,
DE LTA BU SHIN TU DKON PAS, DE LTA BU YANG CHAGS PA CAN DRANGS
PA'I DON YIN CING, DBANG PO RAB KYI CHOS SKAL YIN, THA MAL PA
RNAMS LA NYON MONGS PA RANG DGAR 'GRO BAS DE

@10A *, ,LAS LDOG DGOS SNGAGS KYI SGOR ZHUGS NAS DAM TSIG MA
BSRUNGS NA, SANGS RGYAS PA LA RE BA MA BYED ANG, YANG LAS KYI
RDO RJES ZHUS PA, CHOS SPYOD PA LA LTO GOS DANG LUS KYI BDAG
'DZIN 'DI GAS LAN

KYANG 'JIG PA YIN, TSE TSAD KYANG SNGON NAS BSKOS TSAR TE YOD,
PAS, GSANG BDAG GI ZHAL NAS, LAS KYI RDO RJE, LUS 'DI RNAMS
KYANG 'JIG PA YIN, TSE TSAD KYANG SNGON NAS BSKOS TSAR TE YOD,
RGAN GZHON LA NGES PA MED, THAMS

CAD 'CHI BA LAS MA 'DAS PAS, GZUGS LEGS KYANG DE LA CHAGS PAS MA
SHI PAR 'DUG PA NGAS MA MTHONG, LUS KYI GCES 'DZIN THAMS CAD
BLOS THONG LA RI KHROD 'GRIMS, GOS NI DUG PO GYON KYANG CHOG
,LTO NI RDO DANG CHUS KYANG 'ONG STE,

MI RNAMS KYIS CHOS BYED MA NUS PA YIN, DA BYAMS SNYING RJE BYANG
CHUB KYI SEMS KYIS KUN NAS BSLANGS NAS DGE BA BYAS NA STOBS CHE
BA YIN TE, DE YANG SHIN TU DKON PAR 'DUG ,NGA'I GSANG TSIG GI
CHOS 'DI RNAMS MKHA' GRO'I SNYING GTAM

YIN, RDO RJE 'DZIN PA BDAG GI GSANG TSIG 'DI NI, PHYI LTAR GYI
LHA MO DBYANGS CAN MA, NANG GI LHA YE SHES GSANG BA'I DBANG
PHYUG MAS BYIN GYIS BRLABS PA'I MA TI BHA DRA SHR'I LA BDAG GIS
BSTAN TO, ,GDAMS PA 'DI LO GSUM GYI BAR LA GZHAN

LA MI SMRA BAR RGYAS GDAB BO, ,GDAMS PA 'DI'I MING NI ZHU LAN
SMAN MCHOG BDUD RTZI'I 'PHRENG BA ZHES BYA STE, SMAN 'DI DANG PO
GDUL BYA RNAMS KYI DANG KHAR MI 'GRO BA'I DPE YOD, DANG KHAR
SONG YANG SKYUGS PA'I DPE YOD, SMAN SBYOR 'DI 'KHOR BA'I

@10B GCONG NAD SEL BA LA 'DI LAS LEGS PA MED GSUNG, SMAN 'DI
DANG POR GSOL NAS BAR DU MI SKYUG PAR ZHU, DE LTAR BYAS NA 'KHOR
BA'I GCONG NAD DAM PA 'DI GROL BAR 'GYUR RO, ,YANG GSANG BA'I
BDAG PO LA, LAS KYI RDO RJES ZHUS PA, MA TI DHA

DRA SHA'I 'DI'I RGYUD TSED GANG LAGS, 'TSANG NAM RGYA, YI DAM
GANG GIS RJS SU GZUNGS, SKYE BA SNAG MA GAR 'KHRUNGS ZHUS PAS,
GSANG BA'I BDAG PO'I ZHAL NAS, BLO BZANG GRAGS PA 'DI NI TSOGS
GNYIS RGYA CHEN PO BSAGS PA'I GANG ZAG YIN TE,

SKYE BA SNGA MA SKYE BA BDUN GYI BAR, PAndI TA'I TSUL BSTAN NAS
SEMS CAN GYI DON MDZAD, 'DI KHA'I SKYE BA SNGA MA KHA CHE'I GRIB
STAN GYI YUL DU PAndI TA MA TI BHA DRA SHR'I ZHES BYA BAR SKU
'KHRUNGS TE PHUN SUM TSOGS PA'I 'KHOR LNGA BRGYA 'DUS, SO SO
SKYE

BO'I SNANG NGOR SBYOR LAM LA GNAS PAR GRAGS, KHO BO PHYAG NA RDO
RJES KYANG 'DI'I YON TAN DPAG PAR MI NUS SHING, LHAG PA'I LHA
PHYI NANG GI LHA MOS RJES SU BZUNGS SHING, RIGS GSUM MGON POS
KYANG RJES SU BZUNGS TE, LHAG PA'I

LHA YIN, 'TSANG NAM RGYA NGAS MI STON, 'JAM DPAL DANG SPYAN RAS
GZIGS KYIS LUNG STON PAR 'GYUR RO, ,MTHONG THOS DRAN REG GSUM
GYIS PHAN YON THOB PA'I GANG ZAG YIN PAS, KHO'I RGYUD TSED GZHAN
GYIS RTOGS PAR MI NUS SO, ,

YANG GSANG BDAG LA LAS KYI RDO RJES ZHUS PA, KHA BA CAN GYI
LJONGS SU BSTAN PA JI TZAM GNAS ZHUS PAS, DA PHYIN CHAD DA LTA
LUNG GI DUS YIN, DE'I NANG NAS KYANG MDO SDE'I DUS YIN, 'DUL BA
DANG BCAS PA LA LO STONG TSO GCIG DANG BRGYA R
@11A *, ,TSO GSUM GNAS GSUNG, YANG GSANG BDAG LA LAS KYI RDO
RJES ZHUS PA, BOD KHA BA CAN 'DIR BDE SDUG CI 'ONG ZHUS PAS, NAG
PO'I PHYOGS RNAMS RGYAS SHING DKAR PO'I PHYOGS RNAMS PHAM PAS
MTHA' MI THAMS CAD

DBUS SU LHAGS, DE'I STOBS KYIS MTHA'I LHA 'DRE THAMS CAD KYANG
DBUS SU LHAGS, DBUS KYI MI THAMS CAD MTHA' 'KHOB TU LHAGS, DBUS
KYI LHA 'DRE THAMS CAD MTHA' 'KHOB TU LHAGS, DE'I STOBS KYIS LHA
'DRE LHA 'DRER MA 'CHAM,

MI MANG PO LA MU GE DANG YAMS NAD 'BYUNG, SEMS CAN LA BDE SKYID
MED, KHYED SDE GOG 'DZIN PA'I SLOB DPON RNAMS SNYING RE RJE
GSUNG, MTHA' NAS DMAG LHAGS TE 'JOMS PA'I DUS NI DE LTA YIN MOD,
DBUS KYI SDE PA DANG RAB BYUNG RNAMS

KYIS BSTAN PA SPYI'I RIM GRO BAG TZAM BYAS PA'I STOBS KYIS PHYIR
NUR, DA DUNG KYANG BZLOG THABS BYAS NA PHYIR NUR SRID, SEMS CAN
GYI LAS KYI DBANG GIS LO BCU MA 'GYANGS PAR 'BYUNG, DGE 'DUN SDE
'KHRUGS NA NI, MYUR DU 'BYUNG BA'I

RTAGS YIN, THEG PA MCHOG GI MI RTOG PA LA SOGS PA'I TING NGE
'DZIN BSKYANGS PAS LHAG MTHONG GI MYONG BA SKYES TE THABS ZAB MO
SNYING RJE KHYAD PAR DU BYAS PAS MYUR DU SKYE, SNGAGS KYI BZLAS
THABS ZAB MOS LUS LA GNAD DU BSNUN PAS SEMS

THOG TU RTOGS PA RANG DBANG MED PAR SKYE BA'I DON, SNYING RJE
CHEN PO THABS ZAB MO 'KHRID MCHOG BSAM GYIS MI KHYAB PA YOD PAS
SKYE BAR 'GYUR RO, ,THOS PA MED NA GOL SA GSANG SNGAGS KHO NA
MANG BAS LAS DANG PO PA'I SKABS SU THOS PA SHIN TU GAL CHE

@11B GSUNG, DA LTA'I BSAM GTAN PA BYINGS KYIS SEMS BSKYAD LUGS
'DIS KYANG LHAG MTHONG GI MYONG BA BAG RE SKYE BA LAS 'OS CI
YOD, GSANG SNGAGS ZAB MO'I GZUNGS SNGAGS BZLAS PAS THUN MONG GI
DNGOS GRUB BAG RE 'BYUNG GI YOD, DE BAS

MCHOG GI DNGOS GRUB RGYUN CHAGS GTING NAS SKYE, DES NA THAMS CAD
LA DAG PA'I SNANG BA SKYED DGOS, LHAG MTHONG RNAM DAG GI MYONG
BA SKYE BAR BYED PA LA, BLA MA LHAG MTHONG RNAM DAG SKYES PA
ZHIG LA BRTEN DGOS, LHAG MTHONG RNAM DAG MI SKYE NA,

NGA'I GSANG TSIG TU LTOS, GOL SA RNAMS GCOD DGOS PA LAGS SO,
,ZHI GNAS MED PA LA LTA BA'I GO YUL GCIG BKAB PAS LHAG MTHONG
GIS ZIN PAR 'DOD PA RNAMS NI RGYAL BA RNAMS KYIS MA GSUNGS SO,
,DE LTA BU MI 'BYUNG GSUNG, LHAG

MTHONG GI MYONG BA THON PA'I THABS KHYAD PAR CAN GSANG SNGAGS
KYI GDAMS PA THUN MONG MIN PA SBYOR DRUG DANG RDZOGS CHEN YIN
GSUNG, SPYIR THAR PA DANG THAMS CAD MKHYEN PA'I RGYU'I GSAL BA'I
DBYE BA BSAM GYIS MI KHYAB MOD, RIGS BSDU NA

GSUM DU 'DUS, NGA'I GSANG TSIG RNAMS LA MANG DU YOD, CHOS BYAS
PA LAM DU SONG MA SONG GI KHYAD PAR BYANG CHUB KYI SEMS THUN
MONG MIN PA RGYA CHE CHUNG GI KHYAD PAR YIN, BYANG CHUB KYI SEMS
KYI NGO BO SNYING RJE CHEN PO, BYED LAS SEMS CAN GYI

DON SGRUB PA STE, THUN MONG MIN PA YIN, DE GSUM GYI GO YUL DANG
MYONG BA RNAM DAG SKYES PA'I TSAD RANG DON GYI 'KHRI BA CHOD
NAS, GZHAN DON 'BA' ZHIG SEMS SHING SGRUB PA ZHIG 'ONG GSUNG,
RDZOGS PA CHEN PO 'DI LTA BA RNAM DAG LAGS SAM ZHUS

@12A *, ,PAS, RDZOGS PA CHEN PO YANG LTA BA MTHON PO YIN MED,
LTA BA'I PHYOGS LA SLOB DPON KLU SGRUB DANG ZLA GRAGS KYIS BKRAL
BA 'DI 'KHRUL MED YIN, DE LA MA BRTEN PA'I LHAG MTHONG SKYE BA
MI SRID GSUNG, DA LTA DBUS

GTZANG NA SANGS RGYA BA'I LAM MA NOR BA LUNG RIGS KYI STOBS KYIS
SGRO 'DOGS CHOD NAS GZHAN LA LAM RNAM DAG 'KHRID THUB PA YANG
BSAM GYIS MI KHYAB, 'KHRID THUB PA RNAMS KYIS 'KHRID PA'I NGES
PA YANG MED, 'KHRID MI THUB PAS KHRID NA SLOB DPON

DANG BCAS PA THAMS CAD NGAN SONG DU 'GRO BAS SNYING RE RJE
GSUNG, YANG GSANG BDAG LA LAS KYI RDO RJES ZHUS PA, BLO BZANG
GRAGS PA'I SKU TSE'I TSAD JI TZAM, 'KHOR KHYAD PAR CAN JI TZAM,
GNAS GANG DU 'GRO DON 'PHEL, SKYE BA PHYI MA GANG DU 'GRO DON

BYED BSTAN DU GSOL ZHUS PAS, GSANG BA'I BDAG PO'I ZHAL NAS, GNAS
GZHI GCIG TU MA BZHUGS NA 'GRO DON 'PHEL, SKU TSE'I TSAD BZHI
BCU ZHE LNGA LAS MI THUB, SGRUB PA 'BA' ZHIG MDZAD NA, BDUN CU
DON GCIG THUB, 'GRO DON BYED

NA SGROL MA DKAR MO'I SGRUB PA DANG TSE DPAG MED KYI SGRUB PA,
'JAM DPAL DANG 'BREL PA YOD PAS, 'JAM DPAL GSHED DMAR GYI SGRUB
PA MDZAD NA SKU TSE RING, DE MA MDZAD NA NAG PO'I PHYOGS KYIS
BAR CHAD 'BYUNG (GCIG NA DON GSUM) NYEN YOD,

GONG GI SGRUB PA DE SHIN TU GCES, 'KHOR KHYAD PAR DU 'PHAGS PA
GSUM 'BYUNG, TSOGS KYI LAM LA 'JUG PA'I 'KHOR MANG DU 'BYUNG,
LAM NI TSE SNGA MA'I LUNG BSTAN LAS 'PHAGS PAS TSAD MI ZIN, GONG
DU BSTAN PA'I YI DAM LHA MYUR DU

@12B ZHAL GZIGS, GZIGS LUGS RNAM PA GSUM, RAB DNGOS SU ZHAL
GZIGS, 'BRING NYAMS LA GZIGS, THA MA RMI LAM DU ZHAL GZIGS PA'O,
,YI DAM LHA ZHAL GZIGS PA'I SNGON LA CHO 'PHRUL GDUG RTZUB CHE
BAR 'BYUNG NGO, ,BDUD CHE RIGS

NYID YI DAM DU SPRUL NAS 'BYUNG, DE LA RANG NYID KYIS TING NGE
'DZIN BRTAN PA DANG YE SHES PA SPYAN DRANGS NAS DE LA BSTIMS
PAS, YI DAM YIN NA GZI BRJID CHER BSKYED 'ONG, BDUD YIN NA YAL
TE 'GRO, DE LA SOGS PA BSAM GYIS MI KHYAB PA

'DUG NA'ANG, DED LA DE KA GO BDE BA DANG SLA BAR BYUNG, JI TZAM
DU YI DAM LHA'I ZHAL GZIGS KYANG SPRO DGA' MI 'TSAL, DE BYAS NA
BDUD KYIS 'KHYER BA 'DUG GSUNG, YANG ZHUS PA, BLO BZANG GRAGS PA
'DI NYID SKYE BA RTING MA GAR 'KHRUNGS ZHUS

PAS, DGA' LDAN DU BYAMS PA'I DRUNG DU BYANG CHUB SEMS DPA' 'JAM
DPAL SNYING PO ZHES BYA BAR SKYE, DE NAS DGA' LDAN NAS 'DZAM
BU'I GLING GZHAN DU SEMS CAN GYI DON LA DGONGS TE, CHOS RGYAL
NYID DU SKYE BA BZHES TE SEMS CAN GYI DON DPAG TU

MED PA 'BYUNG, GSUM PA 'DZAM BU'I GLING 'DIR, RGYA GAR SHAR
PHYOGS SU RI TZA BYA BA'I GTZUG LAG KHANG DU PAndI TA DZNY'A NA
SHR'I ZHES BYA BAR 'KHRUNGS, 'KHOR NYIS STONG DU 'DU ZHING,
'KHOR RNAMS KYANG TSOGS LAM CHEN PO DANG, SBYOR LAM LA GNAS

PA SHA STAG 'BYUNG NGO, ,GSANG BDAG NYID KYIS GSUNGS PA'I TSIG
RNAMS GZHAN GYI BLOR MI SHONG SRID PAS SPED PAR MDZAD PA ZHU,
KHYED KYI SKU'I CHE BA DANG YON TAN 'GA' ZHIG GSUNG NA'ANG, YI
GA LA 'DEBS LONG MA BYUNG BAS PHYOGS TZAM

@13A *, ,YI GER BKOD PA YIN LAGS, DRI BA RNAMS LA'ANG GANG DRIS
DRIS LA, DE YANG KHO RANG RANG RGYUS CHE GSUNGS NAS, PHYOGS 'DI
TZAM LAS MI GDA' BAS DE BKOD PA LAGS SO,, ,,MANGGA LAm, BHA
WANTU, ,,

*, ,(SKABS 'DIR BRJOD PAR BYA BA NI, SPYIR GYI GRUB THOB RNAMS
KYIS MDZAD TSUL DANG, GDAMS NGAG RNAMS LUGS RNAM DAG MANG DU
YOD
MOD, DE BZHIN DU RJE BTZUN 'DI'I SNYAN BRGYUD RNAMS KYI LTA BA'I
SKABS RNAMS LA YANG, PHYAG RGYA CHEN PO DANG MTHUN PA'I LUGS
GCIG DANG,

DBU MA CHAN PO DANG MTHUN PA'I LUGS GCIG DANG, RDZOGS PA CHEN PO
DANG MTHUN PA'I LUGS GCIG STE, MI MTHUN PA GSUM GSUNGS PA NI,
GDUL BYA'I DBANG GIS DGONGS PA CAN DU NGES SHING, KHYAD PAR DU
SMAN MCHOG BDUD RTZI 'DI, RJE TZONG KHA PA NYID LA GNANG BA'I
GDAMS PA'I MCHOG YIN

TE, MKHA' 'GRO RNAMS KYIS KYANG, BDUD RTZI SMAN MCHOG CHOS KYI
MCHOG, CES SOGS GSUNGS LA, RJE TZONG KHA PA NYID KYIS KYANG,
'PHAGS PA LAG NA RDO RJE'I GSANG TSIG, LHAG CHAD NOR GSUM GYI
SKYON DANG BRAL BA, BDUD RTZI SMAN MCHOG CES SOGS KYIS BSNGAGS
PA MANG DU

GSUNGS YOD PA LA, DUS PHYIS KYI RNAL 'BYOR PA ZHIG GIS CHOS 'DI
NYID DPAL RDZOGS PA CHEN PO'I ZHU LAN GSER 'PHRENG DANG 'O MA
DANG CHU BSRES PA LTAR BYAS TE, DE YANG 'GAL 'DU DANG DKA' BA'I
GNAS RNAMS LA, BRTAG DPYAD CHER MA ZHUGS LAGS, RDZOGS CHEN LA
MOS PA ZHIG GIS BSRUNG

PAR NGES SO, ,DE'I RGYU MTSAN YI DAM GYI ZHAL NAS KYANG, RDZOGS
PA CHEN PO YANG LTA PA MTHON PO YIN MOD, KHYOD RANG KLU SGRUB
DANG ZLA GRAGS KYIS BKAL BA'I LUGS BZHIN GYIS, ZHES SOGS DU MA
ZHIG GSUNGS LA, GONG GI LTA BA MTHON PO YIN MOD CES PA'I TSIG
'DI LA, DPYAD GZHI BYA BAR

@13B RIGS LA, 'DI'I NGO BO, RANG BZHIN, THUGS RJE ZHES PA RNAMS
LTA SGAM SPYED GSUM DANG SBREL NA, KLU SGRUB ZLA GRAGS KYI ZHA
LHAG, MNYAM RJES SOGS DANG MI 'DRA BA DU MA ZHIG 'DUG PA 'DI
LTAR NA, GANG GI YI DAM GYI GSUNG YANG 'GAL BA CAN DU 'GYUR LA,
RJE TZONG KHA PA NYID KYIS THUGS NGES

PA CHEN PO DE LTA BU 'DREN PA LA 'GAL 'DU DANG BRAL ZHING, LTA
SPYOD KYI SKABS KYANG ZHIB ZHIB 'DRA LA RTZING BAR MA SONG BA
DGOS YOD, DE SOGS KYI DPYAD GZHI BYA RGYU MI 'DUG PAS, PHYIS
'BYUNG CHOS 'DIR 'JUG 'DOD RNAMS, DPE CHA MTHONG BA TZAM DANG
GSUNG BA PO DANG ZHU BA PO BZANG ZER BA TZAM LA

DAG PA SBYAR NAS GZHAN GYIS BSLAD PA MI GO BAR MA BYED, SPYIR
BSTAN PA 'GAL MED DU RTOGS SHING, GZHUNG LUGS GDAMS NGAG TU
'CHAR BA DGOS MOD, DE LA 'GAL 'DU DANG BCAS BZHIN DU MA YIN TE,
RNAL 'BYOR PAS NYAMS MYONG LA BCAR NAS SGOM DUS THE TSOM GYI
SGROG GIS 'CHID ?

ZHING SKYON GYI SGO DU MA 'BYUNG BAS SO, ,'DIR MA PHYI LHAD MED
GTAN MA RNYED PAS, RJE PHYAG RDOR BAS MDZAD PA'I MDZAD PA LA
SKYON SEL BA'I PHYIR YIG CHA NGA 'DI BKOD PA'O,,) ZHUS DAG@0, 