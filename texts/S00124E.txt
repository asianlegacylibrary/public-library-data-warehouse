*, ,(SPYI 'GRO'I RJES GNANG GI BSHAD

PA BZHUGS SO), , *, ,BDE CHEN ZHI BA'I DBYINGS LAS MA GA-YOS
PAR, ,GANG 'TSAM THABS KYIS BRTEN CING MCHOD PA YI, ,SGRUB PA PO
LA DNGOS GRUB STZOL MDZAD PA'I, ,

@199A *, ,YI DAM LHA TSOGS RNAMS LA GUS PAS 'DUD, ,DE LA 'DIR YI
DAM DANG CHOS SKYONG GI RJES GNANG BSKUR BA'I SKABS SU, SLOB
MA'I KUN SLONG 'CHOS TSUL MDO TZAM

DGOD PA NI, THOG MAR RJES GNANG GANG BSKUR BA NA, DE'I BDAG MDUN
BSGRUB PA SOGS SNGON DU BTANG, SLOB MA RNAMS KHRUS BYAS SHING,
PHYAG 'TSAL TE GRAL LA

'KHOD PA LA ME TOG BKYE BSDU BYAS CHAR BA DANG SLOB DPON GYIS,
SEMS CAN THAMS CAD KYI DON DU BLA NA MED PA YANG DAG PAR RDZOGS
PA'I SANGS RGYAS KYI GO 'PHANG RIN PO CHE MYUR BA NYID DU THOB
PAR

BYA; DE'I PHYIR DU RGYAL BA TSE DANG YE SHES DPAG TU MED PA SOGS
LHA CHE GE MO'I RJES GNANG ZAB MO ZHU SNYAM PA MDZOD LA, THOG
MAR MAntAL 'BUL BAR ZHU ZHES BRJOD DE MAntAL 'BUL DU GZHUG ,

DE NAS JI SKAD DU, BLA MA LNGA BCU PA LAS, MDUN DU DUL BAR 'DUG
PA DANG, GOS SOGS TSUL NI BSDAMS PA DANG, PUS BTZUG THAL MO
SBYAR BA YI, NYAN SOGS

'DOD PAS GSOL GSUM GDAB, ZHES GSUNGS PA LTAR BLA MA'I MDUN DU
ZHI ZHING DUL PA'I SPYOD LAM GYIS 'DUG CING SHIN DU GUS PA'I YID
KYIS GSOL BA LAN GSUM DU GDAB DGOS PA YIN PAS,

GSOL BA 'DEBS PA 'DI'I RJES BZLOS MDZOD, CES BRJOD GSOL 'DEBS
KYI TSIG RJES BZLOS BYED DU GZHUG ,DE NAS SPYOD 'JUG LAS, RNAL
'BYOR 'DI NI SHIN DU BRNYED PA DKA',

SKYES BU'I DON GRUB THOB PAR 'GYUR BA LA, GAL TE 'DI LA PHAN PA
MA GYUR NA, PHYIS 'DI YANG DAG 'BYOR BA GA LA 'GYUR, ZHES GSUNGS
PA LTAR, RANG CIG RNAMS KYIS SHIN DU

@199B RNYED PAR DKA' BAR DAL 'BYOR GYI MI LUS RIN PO CHE THOB
PA'I DUS 'DIR, DAL 'BYOR LA SNYING PO CIG MA BLANGS NA 'KHOR BA
SDUG BSNGAL GYI RGYA MTSO 'DIR SDUG BSNGAL MU MTHA' MED PAR
MYONG DGOS SHING, ,

PHYIS SU RTEN BZAD 'DI LTA BU 'THOB PA YANG SHIN DU DKA', DE
YANG LAS NYON GYI DBANG GIS 'KHOR BA 'DIR SKYE BA BLANGS PHYIN
SDUG BSNGAL GYI RANG BZHIN LAS MA 'DAS STE, DMYAL BA LA TSA
GRANG GI

SDUG BSNGAL, YI DVAGS LA BKRES SHING SKOMS PA'I SDUG BSNGAL, DUD
'GRO LA GLEN LKUG GI SDUG BSNGAL, MI LA 'TSOL KHRO DANG NGAL DUB
SOGS KYI SDUG BSNGAL, LHA MA

YIN LA 'THAB RTZOD DANG 'KHRUGS LONGS LA BRTEN PA'I SDUG BSNGAL,
LHA LA 'CHI 'PHO LTUNG BA LA SOGS PA'I SDUG BSNGAL YOD PAS,
'KHOR BA'I GNAS KHAB KYI RTZE MO NA YANG, BDE

BA'I GO SKABS CUNG ZAD TZAM YANG MED PAS, MDO DRAN PA NYER BZHAG
LAS, SEMS CAN DMYAL BA DMYAL MES NYAMS, YI DVAGS BKRES SHING
SKOMS PAS NYAMS, DUD 'GRO

GCIG LA GCIG ZAS NYAMS, MI DAG 'TSO BA THUNGS PAS NYAMS, LHA DAG
PAG MED PA YIS NYAMS, 'KHOR BA KHAB KYI RTZE MO NA, BDE BA NAM
YANG YOD MA YIN ,

ZHES GSUNGS, DES NA DA RES KYI RTEN 'DI LA SNYING PO CIG BLANGS
DGOS LA, DE YANG TSE 'DI'I PHUN TSOGS DANG, PHYI MA'I MNGON MTHO
SOGS BSGRUB PA'I SNYING PO BLANGS PAR MI 'GYUR

BAS; DAM PA'I CHOS BSGRUB PA'I SGO NAS SNYING PO LEN DGOS, DAM
PA'I CHOS LA THEG PA CHE CHUNG GI CHOS GNYIS SU YOD PA LAS, THEG
PA CHUNG NGU'I CHOS LA BSGRUB PA SNYING POR

@200A *, ,BYAS NA 'KHOR BA'I SDUG BSNGAL LAS THAR PA'I THAR PA
'THOB MOD KYANG, RANG DON YONGS SU MA RDZOGS SHING, GZHAN DON
NYI TSE BA LAS MI 'GRUB PAS DON GNYIS

LHUN GRUB TU MI 'BYUNG, THEG PA CHEN PO'I CHOS LA BSGRUB PA
SNYING POR BYAS NAS RANG GZHAN GYI DON GNYIS MTHAR PHYIN PAR
'GYUR BAS, PHAR PHYIN BSDUS PA LAS, 'JIG RTEN DON SGRUB

TSUL LA MTHU MED PA'I, ,THEG PA GNYIS PO GTAN DU SPANGS BYA
SHING, ,THUB RGYAL THEG PA RJES SU BSTAN PA LA, ,GZHAN PHAN RO
GCIG RANG BZHIN DANG POR 'JUG ,ZHES GSUNGS

PA LTAR; ;THEG PA CHEN PO'I CHOS LA 'JUG DGOS, DE LA YANG RGYU
PHA ROL TU PHYIN PA'I THEG PA DANG, 'BRAS BU RDO RJE THEG PA'I
CHOS GNYIS SU YOD PA LAS, SNGA MA LA BRTEN NA SANGS

RGYA BA LA BSKAL CHEN GRANGS MED GSUM LA SOGS PA'I BAR TSOGS YUN
RING POR BSAGS DGOS SHING, MTHAR SNGAGS LAM LA MA BRTEN PAR
SANGS RGYA MI NUS, RDO RJE THEG PA LA BRTEN NA BSKAL

CHEN GRANGS MED GSUM LA SOGS PA'I YUN LA MA LTOS PAR TSOGS
RDZOGS NUS SHING, RDO RJE THEG PA MA YIN PA'I LAM GZHAN LA BRTEN
NAS DON GNYIS LHUN GYIS GRUB PA'I GO 'PHANG MCHOG BDE BLAG TU
THOB PAR

MI NUS PA, LAM RIM LAS, DE LTAR MDO SNGAGS GNYIS KA'I LAM THUN
MONGS PA RNAMS LA SBYANGS PA'I 'OG TU NI GDEN MI ZA BAR, SNGAGS
LA 'JUG PAR BYA STE LAM DE CHOS GZHAN RNAMS

LAS TSES DKON PA MYUR DU TSOGS GNYIS RDZOGS PAR BYED PA'I PHYIR,
ZHES GSUNGS PA LTAR YIN, DES NA RDO RJE THEG PA'I LAM LA BRTEN
NAS MCHOG GI GO 'PHANG BSGRUB PA NI, SNYING PO LEN

@200B TSUL MCHOG TU GYUR PA YIN CING, DE YANG YI DAM GYI LHA
DANG CHOS SKYONG KHYAD PAR BA RE LA BRTEN DGOS PA YIN PAS, YI
DAM LHA CHE GE MO 'AM CHOS SKYONG CHE GE MO LA BRTAN NAS RNAL
'BYOR GYI RTEN LA SNYING

PO BLANGS SNYAM PA'I MOS PA DANG LDAN PAS, MDUN GYI GTOR MA 'AM
TSOM BU GANG YIN PA 'DI YI DAM CHOS SKYONG CHE GE MO DNGOS YIN
SNYAM PA DANG, DE'I STENG GI NAM MKHAR RTZA RGYUD KYI BLA MA YI
DAM SANGS

RGYAS BYANG SEMS DPA' BO MKHA' 'GRO CHOS SKYONGS BSRUNGS MA'I
TSOGS SPRIN GYI PHUNG PO 'THIB PA LTAR BZHUGS PAR MOS NAS, DE
RNAMS KYI DRUNG DU DKON MCHOG GSUM LA SKYABS SU 'GRO BA DANG
THOG MED

NAS BSAGS PA'I SDIG PA BSHAGS PA DANG, RANG GZHAN SKYE 'PHAGS
THAMS CAD KYI DUS GSUM DU BSAGS PA'I DGE BA LA RJES SU YI RANG
BA SNGON DU BTANG NAS, SEMS CAN THAMS CAD KYI DON

DU YI DAM MAM CHOS SKYONG CHE GE MO'I RJES SU GNANG BA ZAB MO
ZHUS STE, DE NYID YI DAM GYI LHA 'AM CHOS SKYONG DU BZUNG SNYAM
PA MDZOD LA, 'DI'I RJES BZLOS MDZOD CES BRJOD LA, DKON

MCHOG GSUM LA BDAG SKYABS MCHI, ZHES SOGS RJES BZLOS BYED DU
GZHUG ,DE NAS MAntAL BSTAN PA RJES GNANG GI GZHI BSGRUB PA'I
SLAD DU SLOB MA LTAR BSKYED PA, THUN MONGS MA

YIN PA'I GSOL BA 'DEBS PA, SKU GSUNG THUGS SAM LUNG GSUM GYI
CHINGS SOGS RANG RANG GI YIG CHA NAS 'BYUNG BA BZHIN GYI RJES SU
GNANG BA RNAMS RIM PA BZHIN BYA'O, ,(CES PA 'DI NI BDE THANG
SPRUL

SKU PAndI TA CHOS RJE BLO BZANG TSUL KHRIMS RNAM RGYAL GYIS 'DI
LTA BU ZHIG DGOS ZHES BKA'I BSKUL BA LTAR GYI NA PA ? NGAG DBANG
BLO BZANG CHOS LDAN GYIS DBEN PA'I RI SUL BYANG CHUB GLING DU
BRIS PA'O, ,