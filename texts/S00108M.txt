@073A *, ? ,(DUS CHEN GYI BSHAD PA NGO MTSAR DGA' SKYED CES
BYA BA BZHUGS SO),, ? ,, *, ,STON PA BCOM LDAN 'DAS MNYAM MED
SH'AKYA'I RGYAL PO LA PHYAG 'TSAL LO, ,'DIR BDAG CAG GI STON
PA SH'AKYA THUB PAS BYIN GYIS BRLAB

PA'I DUS CHEN GYI RNAM GZHAG 'CHAD PA LA, CHO 'PHRUL GYI DUS
CHEN BSHAD PA, DUS CHEN GZHAN BSHAD PA, DUS CHEN DE DAG LA DGE
BA BYAS PA'I PHAN YON BSHAD PA, ZHAR BYUNG GZHAN BSHAD PA DANG
BZHI, DANG PO LA,

CHO 'PHRUL GYI DUS CHEN DUS NAM GYI TSE BYUNG BA, RKYEN JI LTA
BUS BYUNG BA, TSUL JI LTAR BYUNG BA BSHAD PA DANG GSUM, DANG
PO DUS NAM GYI TSE BYUNG BA NI, BDAG CAG GI STON PA SH'AKYA
THUB PA DGONG LO NGA BDUN PA ME PHO 'BRUG

GI LO BYUNG, RKYEN JI LTA BUS BYUNG BA NI, DE'I SNGAR LO SHING
YOS LA BCOM LDAN 'DAS 'KHOR DGE SLONG STONG NYIS BRGYA LNGA
BCU'I DGE 'DUN DANG BCAS PA RGYAL PO'I KHAB KYI 'OD MA'I TSAL
NA BZHUGS PA'I TSE, MU STEGS KYI

STON PA RDZOGS BYED, KUN DU RGYU GNAG LHAS KYI BU, SMRA 'DOD
KYI BU YANG DAG RGYAL BA CAN, MI PHAM SKRA'I BU LA BA CAN, KA
TA'I BU NOG PO CAN, GCER BU PA GNYEN GYI BU DANG DRUG KYANG
DER GNAS PA LAS RGYAL PO DANG

BLON PO DANG, KHYIM BDAG DANG YUL MI RNAMS RIM GYIS SANGS
RGYAS LA DAD DE ZHABS TOG BSNYEN BKUR ZHU BA, JI MANG DANG, MU
STEGS KYI STON PA DRUG LA ZHABS TOG BSNYEN BKUR BYED PA JE
NYUNG DU SONG BAS BCOM LDAN

'DAS LA PHRAG DOG GIS YID SKYOD DE YUL DE'I RGYAL PO GZUGS CAN
SNYING PO'I DRUNG DU SONG STE, BDAG CAG SANGS RGYAS DANG CHO
'PHRUL 'GRAN DU CHU GCIG ,CES ZHUS PAR RGYAL POS BZLOG KYANG
MNYAN PAS SANGS RGYAS

LA ZHUS PAR, SANGS RGYAS KYIS NGA NYID DUS MKHYEN NO ZHES ZHAL
GYIS BZHES TE, SANGS RGYAS 'KHOR BCAS YUL YANGS PA CAN, KO'U
SHAMBI, WAR GYI, THIG CHA SHI RI, WA RA nA SI, SER SKYA RNAMS
SU RIM PA

@073B BZHIN BYON PA'I MTHAR MNYAN YOD DU PHEB, MU STEGS KYI
STON PA DRUG 'KHOR BCAS DANG, RGYAL PO GZUGS CAN SNYING PO
'KHOR KHRI PHRAG DRUG CU, LI TZA BYI 'KHOR KHRI PHRAG BDUN,
RGYAL PO AU TRA YA NA 'KHOR STONG PHRAG

BRGYAD KHRI, RGYAL PO SHUN TZID LA 'KHOR KHRI PHRAG LNGA,
RGYAL PO AINTRA WA RMI 'KHOR KHRI PHRAG DRUG ,RGYAL PO TSANGS
SBYIN 'KHOR KHRI PHRAG BRGYAD CU, SH'AKYA'I 'KHOR KHRI
KHRAG DGU DANG BCAS PA RNAMS KYANG SANGS RGYAS KYI RJES

SU 'BRANGS TE SHING YOS DGUN ZLA THA CHUNG LA MNYAN YOD DU
'TSOGS, MU STEGS KYI STON PA DRUG MNYAN YOD KYI RGYAL PO GSAL
RGYAL GYI DRUNG DU SONG STE, DGE SBYONG KO'U TA MA DANG BDAG
CAG CHO 'PHRUL 'GRAN PAR DUS BYAS

PA LAS DUS LA BAB PA DANG BYOL ZHING BROS TE, DA NI 'KHOR MANG
PO YANG RGYAL PO'I YUL DU 'TSOGS KYI RGYAL PO CHEN POS BDAG
CAG 'GRAN DU CHU GCIG ,CES ZHUS PAN RGYAL POS BZLOG KYANG
MNYAN PAS RGYAL PO GSAL

RGYAL GYIS BCOM LDAN 'DAS LA, MU STEGS STON PA DRUG GIS CHO
'PHRUL 'GRAN PAR YANG NAS YANG TU BSKUL BAR 'DUG PAS, BCOM
LDAN 'DAS KYIS 'DI DAG CHO 'PHRUL GYIS TSAR BCAD DU GSOL ZHES
GSOL BAS

NGA NYID DUS MKHYEN NO, ,ZHES BKA' STZAL PA DANG, GSAL RGYAL
GYIS SA PHYOGS BYI BDAR BYAS SHING BRGYAN TE 'KHOR MANG PO
BSDUS PA LA BRTEN NAS BYUNG, GSUM PA TSUL JI LTAR BYUNG BA NI,
ME 'BRUG GI HOR ZLA DANG

PO'I TSES GCIG LA THAMS CAD 'TSOGS PA'I SAR RGYAL PO GSAL
RGYAL GYIS SANGS RGYAS LA CHOS STON DRANG BA'I TSE TSEMS SHING
SA LA BTZUG MA THAG TU, RTZA BA DANG SDONG PO DANG YAL GA
RNAMS RIN PO CHE SNA BDUN GYI RANG

BZHIN CAN, DPAG TSAD LNGA BRGYA'I DBANG SA DANG RGYA KHYON
DANG LDAN PA LO 'DAB DANG ME TOG SHIN DU YID DU 'ONG ZHING,
'BRAS BU BRE LNGA SHONG BA'I BUM PA'I TSAD DANG LDAN PA, KHA
DOG DANG 'OD ZER GYIS NYI ZLA ZIL GYIS GNON

@74A *, ,CING; RLUNG GIS BSKYOD PA'I DRI BSUNG DANG SGRA LAS
CHOS KYI SGRA 'BYUNG BA SBRUL, TSES GNYIS LA RGYAL PO AU TRA
YA NAS MCHOD PA'I TSE SKU'I G-YAS G-YON DU RIN PO CHE'I RI
MTHO ZHING BRJID CHAGS PA,

LJON SHING YAL GA LO 'DAB DANG ME TOG DANG 'BRAS BU MDZES
SHING YID DU 'ONG BA CAN GNYIS LAS, G-YAS KYI RIL MI RNAMS
'BRAS BU PHUN SUM TSOGS PA LA LONGS SPYOD PA DANG, G-YON GYI
RIL DUD 'GRO RNAMS RTZA SNGO LJANG

BCUD DANG LDAN PA LA BDE BAR LONGS SPYOD PA SBRUL, TSES GSUM
LA SHUN TZI RGYAL POS MCHOD PA'I TSE ZHAL BSHAL BA'I CHUS LA
DOR BA LAS, CHU YAN LAG BRGYAD LDAN GYIS GANG BA'I RDZID BU
DPAG TSAD NYIS BRGYA'I

RGYA KHYON CAN, RIN CHEN SNA BDUN GYIS BRGYAN CING, SHING
RTA'I 'PHANG LO TZAM GYI PADMA KHA DOG SNA TSOGS PA 'OD ZER
GYIS PHYOGS THAMS CAD SNANG BAR BYED PA MANG POS MDZES PAR
BYAS BA SBRUL, TSES BZHI LA RGYAL PO

AINDRA WA RMIS MCHOD PA'I TSE SNGAR NYIN SPRUL PA'I RDZID BU'I
NGOS BZHIN CHU KLUNG YUR BA BRGYAD YOD LA 'BAB PA 'KHOR ZHING
RDZING BU'I NANG DU 'BAB PA'I SGRA LAS BYANG CHUB YAN LAG
BDUN, 'PHAGS LAM YAN LAG BRGYAD, RNAM

THAR GSUM, PHAR PHYIN DRUG ,TSAD MED BZHI SOGS CHOS KYI SGRA
SGROGS PA SPRUL, CHOS LNGA LA RGYAL PO TSANGS SBYIN GYIS MCHOD
PA'I TSE BCOM LDAN 'DAS KYI ZHAL GYI 'DZUM LAS 'OD ZER STONG
GSUM KHYAB PA 'PHROS PA'I 'OD

ZER DES LUS LA REG PA'I SKYE DGU RNAMS DUG GSUM DANG SGRIB PA
LNGA DANG BRAL TE, LUS SEMS RAB TU BDE BA LA BKOD PA SPRUL,
TSES DRUG LA LI TZA BYI RNAMS KYIS MCHOD PA'I TSE 'KHOR 'DUS
PA THAMS CAD KYIS GCIG GCIG

GIS BSAM PA SHES SHING SO SO'I DGE BA DANG MI DGE BA'I LAS
'BRAS MNGON DU GYUR NAS LAS 'BRAS LA YID CHES KYI DAD PAS STON
PA'I YON TAN BRJOD CING DGE TSOGS RGYA CHEN PO BSKRUN PA
SPRUL, TSES BDUN LA SH'AKYA'I

@074B RIGS RNAMS KYIS MCHOD PA'I TSE, STON PA'I 'KHOR RNAMS SO
SO NAS 'KHOR LOS BSGYUR BA'I RGYAL PO RGYAL SRID SNA BDUN BU
STONG, RGYAL PHRAN DANG BLON PO'I TSOGS MANG POS BSKOR BA KUN
LA MNGON DU GYUR NAS NGO MTSAR DANG

DAD PA RMAD DU BYUNG BA SKYES TE CHOS LA SBYAR BA SPRUL, 'DI
DAG GI TSE MU STEGS KYI STON PA DRUG CHO 'PHRUL STON PAR 'DOD
KYANG YAN LAG RENGS KHA 'THAMS, SEMS KHUNG DU CHUD CUNG ZAD
KYANG STON PA'I MTHU MED PAR GYUR,

CHOS BRGYAD LA LHA'I DBANG PO BRGYA BYIN GYIS SENG GE'I KHRI
BSHAMS PA LA SPYAN DRANGS NAS BZHUGS SU GSOL TE, LHA TSANGS
PAS G-YAS NAS MCHOD, BRGYA BYIN GYIS G-YON NAS MCHOD PA'I
TSE BCOM LDAN 'DAS KYI PHYAG

G-YAS PA'I SOR RTZES KHRI LA REG PAS SGRA SKAD SHIN TU CHE BA
ZHIG BYUNG BA DANG MNYAM DU SRIN PO LNGA BYUNG STON PA DRUG GI
KHRI BSHIG ,PHYAG NA RDO RJES ME RAB TU 'BAR BA'I RDO RJES
BSKRAD, KHA CIG SKYENGS TE CHU LA MCHOD, MU

STEGS KYI 'KHOR DGU KHRI CHIG STONG BCOM LDAN 'DAS LA SKYABS
SU SONG TE RAB TU BYUNG ZHING BSNYEN PAR RDZOGS, TSES BSTAN
PAS DGRA BCOM PAR GYUR PA SPRUL, TSES DGU LA LHA TSANGS PAS
MCHOD PA'I TSE, BCOM

LDAN 'DAS KYI SKU MNYAN YOD KYI KHRI LA BZHUGS BZHIN PA'I DBU
TSANGS PA'I YUL SAR BSNYEGS PA GNAM SA'I KHYON KUN SGRIB PA
MED PAR KUN GYIS MNGON SUM DU GSAL BAR MTHONG PAR BZHUGS NAS
CHOS STON PA SPRUL, TSES

BCU LA RGYAL CHEN BZHIS MCHOD PA'I TSE, SKU LUS KYIS SRID
RTZE'I BAR KHYAB PA ? KUN GYIS MTHONG ZHING GSUNG GIS CHOS
STON PA KUN GYIS THOS PA SPRUL, TSES BCU GCIG LA KHYIM BDAG
MGON MED ZAS SBYIN GYIS MCHOD

PA'I TSE BCOM LDAN 'DAS SENG GE'I KHRI LA BZHUGS BZHIN DU SKU
MI SNANG ZHING 'OD ZER GYIS STONG GSUM KHYAB PA DANG GSUNG GIS
CHOS STON PA THOS PA SPRUL, TSES BCU GNYIS LA KHYIM BDAG TZID
SA MCHOD PA'I TSE

@075A *, ,TING NGE 'DZIN GYI MTHUS SKU LAS GSER GYI KHA DOG
LTA BU'I 'OD ZER BKYES PA STONG GSUM GYI 'JIG RTEN GYI KHAMS
KUN SNANG BAR BYAS NAS 'OD KYIS REG PA'I SEMS CAN THAMS CAD
DUG GSUM GYI SEMS ZHI NAS

SEMS CAN THAMS CAD GCIG LA GCIG PHA MA 'AM PHU NU LTA BUR
MDZA' ZHING SDUG PA'I SEMS DANG LDAN PAR GYUR PA LA CHOS STON
PA SPRUL, TSES BCU GSUM LA SHUN CI RGYAL POS MCHOD PA'I TSE,
SKU'I LTE BA'I DKYIL

'KHOR LAS 'OD ZER GNYIS 'PHROS PA 'DOM BDUN 'PHAGS, DE'I STENG
DU PADMA LA SPRUL SKU MTSAN DPE'I BRGYAN PA RE RE, DE GNYIS
KYI LTE BA NAS 'OD ZER GNYIS GNYIS 'PHROS PA 'DOM BDUN DU
'PHAGS PA'I

STENG DU PADMA LA SPRUL SKU MTSAN DPES BRGYAN PAR RE RE, DE
LAS KYANG 'OD ZER DANG PADMA DANG SPRUL SKU SNGAR LTAR GCIG
LAS GNYIS, GNYIS LAS BZHI, BZHI LAS BRGYAD, BRGYAD LAS BCU
DRUG SOGS GNYIS GNYIS

'PHROS PAS STONG GSUM KHYAB PA KUN LA MNGON DU GYUR PA SPRUL,
TSES BCU BZHI LA RGYAL PO AU TRA YA NAS MCHOD PA'I TSE, AU TRA
YA NAS SANGS RGYAS KYI SKU LA ME TOG GTOR BA RIN PO CHE'I
SHING RTA NOR BUS SPRAS PA MTHO KHYAD

TSANGS PA'I 'JIG RTEN GYI BAR DU 'PHAGS PA BRGYA PHRAG PHYED
DANG BCU GSUM GYI GRANGS DANG LDAN PAR GYUR PA'I SHING RTA RE
RE'I STENG DU SPRUL PA'I SANGS RGYAS RE RE BZHUGS PA'I 'OD
KYIS STONG GSUM KHYAB PA SPRUL, TSES BCO LNGA

LA RGYAL PO GZUGS CAN SNYING POS MCHOD PA'I TSE, ZOS NA LUS
SEMS LA BDE BA KHYAD PAR CAN SKYED PA'I RO BRGYA PA'I ZAS KYIS
SNOD THAMS CAD GANG BAR MDZAD CING, PHYAG G-YAS SA LA BSNUM
MA THAG DMYAL KHAMS BCO

BRGYAD KYI SEMS CAN RNAMS SMRE SNGAGS SNA TSOGS 'DON PA KUN
GYIS MNGON PAR GYUR PA LA BRTEN NAS DANG NGAS SKRAG DANG SKYO
BA TSAD MED PA SKYES PA LA CHOS BSTAN PAS LA LA SHI 'PHOS TE
LHAR SKYES, LA LA BYANG CHUB TU SEMS BSKYED,

@075B LA LAS RGYUN ZHUGS NAS DGRA BCOM PA'I BAR GYI 'BRAS BU
MNGON DU BYAS PA'I SPRUL PA STON PAR MDZAD, DE LTAR NYIN BCO
LNGA LA CHO 'PHRUL RE RE BSTAN PAS NYIN RE BZHIN 'KHOR GYI
SEMS CAN LHAR SKYE, SEMS

SKYED PA; 'BRAS BU THOB PA DPAG TU MED PA BYUNG ZHING DE PHYIN
CHAD DPYID RA BA'I YAR DO'I TSES BCO LNGA PO DUS CHEN DU BYIN
GYIS BRLABS PA YIN, GNYIS PA CHO 'PHRUL MCHOD PA JI LTAR BYUNG
BA NI, BCOM LDAN 'DAS

KYIS CHO 'PHRUL CHEN PO BSTAN ZIN PA PA DANG MNYAN YOD DU TSE
'PHRUL MCHOD RTEN NAM MU STEGS PHAM BYED KYI MCHOD RTEN
BRTZIGS SHING, DE'I PHYI LO NAS CHO 'PHRUL MCHOD PA YANG TSUGS
TE RGYA GAR GYI PAn GRUB DANG RGYAL PO DANG

BLON PO DANG, KHYIM BDAG DAD PA CAN LA SOGS PAS YUL SO SOR CHO
'PHRUL CHEN PO'I DUS CHEN LA MCHOD PA DANG DUS STON BYED PA
DAR BAR GYUR, DE'I RGYUN GYIS BOD DU YANG CHOS RGYAL GONG MA
NAS BZUNG STE BLA MA DANG

SBYIN BDAG DANG STOBS DANG LDAN PA RNAMS KYIS RIM PA LTAR CHO
'PHRUL GYI DUS CHEN LA MCHOD PA MDZAD PA MANG DU BYUNG ZHING,
LHAG PAR 'JAM DBYANGS BLA MA TZONG KHA PA CHEN POS LHA LDAN
SPRUL PA'I GTZUG LAG KHANG DU JO BO

SH'AKYA MU NES GTZO MDZAD PA'I RTEN SUM KHYAD PAR CAN GYI
DRUNG DU, MCHOD PA RGYA CHEN PO BSHAMS TE DGE 'DUN KHRI PHRAG
LHAG DANG BCAS PAS SHING BYI ZLA BA BCU GNYIS PA'I GNAM GANG
LA SNYAN GSAN STA GON DANG, SHING

GLANG ZLA BA DANG PO'I TSES GCIG NAS NYA'I BAR MCHOD PA DNGOS
GZHI LHA SA SMON LAM CHEN MOR GRAGS PA'I CHO 'PHRUL MCHOD PA
MDZAD CING, DE'I RGYUN DENG SANG GI BAR DU MCHAD PAR YOD, RJE
BTZUN BLA MA TZONG KHA PA CHEN PO'I

MDZAD CHEN DE'I RJES SU 'BRANGS TE CHO 'PHRUL SMON LAM DU
GRAGS PA DBUS GTZAD, MNGA' RIS, BAR KHAMS, MDO SMAD, SOGS YUL
RNAMS SU MDZAD MKHAN MANG DU BYUNG ZHING, MA HA TZI NA'I YUL
KHAMS  

@076A *, ,SU 'JAM DBYANGS GONG MA CHEN PO SHIN TZU RGYAL PAS
LHA KHANG SER POR GRAGS PA'I GTZUG LAG KHANG GSAR DU BZHENGS,
DER DGE 'DUN GYI SDE BSDUS TE, SA BYA ZLA BA DANG PO'I TSE
BRGYAD NAS, CHO

'PHRUL SMON LAM 'DZUG PAR MDZAD PA DENG SANG GI BAR DU JE
'PHEL DU GYUR, DE YANG SNGA SOR ZLA BA DANG PO'I TSES BRGYAD
NAS BCO LNGA'I BAR CHO 'PHRUL SMON LAM MDZAD BZHIN PA'I STENG
DU 'JAM DBYANGS GONG MA CHEN PO BDE

SKYID RGYAL POS TZAN DAN JO BO BZHUGS PA'I GTZUG LAG KHANG
GSAR BZHENGS DER DGE 'DUN GYI SDE BSDUS TE, SA 'BRUG ZLA BA
DANG PO'I TSES GSUM NAS TSES BRGYAD KYI BAR CHO 'PHRUL MCHOD
PA ZHAG PO 'PHAR ? MA SNON

PAR MDZAD, SPYIR ZLA BA DANG PO'I TSES GCIG NAS BCO LNGA'I BAR
CHO 'PHRUL CHEN PO'I DUS CHEN YIN CING, RJE BTZUN TZONG KHA PA
CHEN POS THOG MAR CHO 'PHRUL SMON LAM ZLA BA DANG PO'I TSES
GCIG NAS BCO LNGA'I BAR MDZAD

KYANG BREL BA SOGS RKYEN DBANG GIS PHYIS SU LHA SA SMON LAM
YANG ZLA BA DANG PO'I TSES BRGYAD NAS MGO 'DZUG PAR GYUR CING,
PHYOGS GZHAN DU'ANG TSES GSUM NAS MGO 'DZUG PA DANG BRGYAD NAS
MGO 'DZUG PA SOGS

CI RIGS PA BYUNG, DE YANG ZLA BA DANG PO'I YAR NGO'I ZHAG BCO
LNGA PO CHO 'PHRUL GYI DUS CHEN YIN KYANG TSES BDUN YAN GYI
CHO 'PHRUL LA 'GRAN ZLA DANG BCAS PA'I CHO 'PHRUL DANG, TSES
BRGYAD KYI NYIN MU STEGS KYI

STON PA DRUG BCOM ZHING, DE DAG GI 'KHOR DGU KHRI CHIG STONG
BCOM LDAN 'DAS LA SKYABS SU SONG STE RAB TU BYUNG ZHING BSNYEN
PAR RDZOGS RI DGRA BCOM PAR GYUR PAS DE PHYIN GYI CHO 'PHRUL
LA 'GRAN ZLA MED PA'I CHO 'PHRUL

DU GRAGS PA DANG, RJE BTZUN TZONG KHA PA CHEN POS KYANG ZLA BA
DANG PO'I TSES BRGYAD KYI NYIN JO SH'AKYA SOGS SKU'I RTEN
THAMS CAD LA GSER CHAB SGRON PAR MDZAD PA DUS CHEN KHYAD PAR
BA LA DGONGS PA YIN PAS PHYIS

@076B SU TSES BRGYAD LA MGO 'DZUG PA DANG, LO GSAR GYI CHOS ?
GCIG SRID GSUM BDAG MO MCHOD PA'I DUS KHYAD PAR PA YIN PAS
SRID GSUM BDAG MO MCHOD PA DANG, PHAL MO CHES LO GSAR GYI DGA'
STON

BYED PA SOGS BREL BA CHE BAS TSES GNYIS LA SBYOR BA BYAS NAS,
TSES GSUM LA DNGOS GZHI'I MGO 'DZUG PA BYUNG, GNYIS PA DUS
CHEN GZHAN BSHAD PA NI, BDAG CAG GI STON PA DANG RGYUD GCIG
PA'I LHA'I

BU DAM PA DOG DKAR POS DGA' LDAN GYI LHA RNAMS LA CHOS STON
CING BZHUGS PA LAS 'DZAM BU GLING DU MDZAD PA BCU GNYIS STON
PA'I DUS LA BAB PA NA MI PHAM PA RANG GI TSAB TU BSKOS TE DGA'
LDAN NAS 'PHO TSUL

BSTAN CING, SA LUG HOR ZLA DRUG PA'I TSES BCO LNGA LA YUM SGYU
MA LHA MDZES KYI LHUMS SU ZHUGS, DE NAS ZLA BA BCU RDZOGS PA'I
LCAGS SPREL SA GA ZLA BA BZHI PA'I TSES BDUN LA LUMB'I'I TSAL
DU YUM BZHENGS

NAS PA LAKshA'I ? YAL GA LA PHYAG G-YAS PAS BRTEN NAS BZHUGS
PA'I GLO G-YAS PA NAS SKU BLTAMS, SA BYI HOR ZLA BZHI PA'I
TSES BRGYAD LA MCHOD RTEN RNAM DAG GI DRUNG DU NYID KYI DBU
SKRA NYID KYIS BSIL,

BRGYA BYIN GYIS GOS NGUR SMRIG PHUL BA BZHES TE RAB TU BYUNG,
SHING RTZA ZLA BA BZHI BA'I TSES BCO LNGA LA MA GA TA RDO RJE
GDAN GYI BYANG CHUB KYI SHING AA SHOD THA'I DRUNG DU RTZVA ZOR
BA'I GDAN LA RDO RJE SKYIL KRUNG GIS BZHUGS

TE MNGON PAR RDZOGS PAR SANGS RGYAS, LO DE KA'I ZLA BA DRUG
PA'I TSES BZHI LA TSANGS PA DANG BRGYA BYIN GNYIS KYIS CHOS
'KHOR BSKOR BAR GSOL BA BTAB PA LA BRTEN NAS WA RA nA SER
'KHOR LNGA SDE BZANG PO SOGS

LA BKA' DANG PO BDEN PA BZHI'I CHOS 'KHOR BSKOR, LCAGS PHYI
ZLA BA DGU PA'I NYER GNYIS LA YUM SGYU MA LHA MDZES KYI SKU'I
SKYE BA SOGS LHA MANG PO BDEN PA MTHONG BA LA BKOD DE SUM BCU
RTZA GSUM NAS 'DZAM 

@077A *, ,BU GLING DU BYON PAS LHA LAS BAB, LCAGS 'BRUGS GA ZLA
BA'I TSES BCO LNGA LA YUL RTZA CAN DU SHING S'A LA ZUNG GI BAR
DU SKU DNGOS KYI GDUL BYA RNAMS KYI DON RDZOGS PAR MDZAD DE RTAG

'DZIN CAN CHOS LA BSKUL BA DANG MI RTAG PA'I NGANG TSUL STON
PA'I PHYIR MYA NGAN LAS 'DAS PA'I MDZAD PA BSTAN PAS TSE GRANGS
DE RNAMS DUS CHEN DU BYIN GYIS BRLABS PA YIN, GSUM PA DUS CHEN
DE RNAMS

LA DGE BA BYAS PA'I PHAN YON NI, SPYIR DUS CHEN DE THAMS CAD LA
DGE BA GANG BYAS PHAN YON CHE ZHING KHYAD PAR DU, CHO 'PHRUL
CHEN PO BYANG CHUB BRNYES PA CHOS 'KHOR BSKOR BA, LHA LAS BAB
PA'I

DUS CHEN BZHI LA KHA DON DGE SBYOR RTEN LA PHYAG MCHOD, ,DGE
'DUN LA BSNYEN BKUR SOGS DGE BA GANG BYAS BYE BA PHRAG BRGYAR
'GYUR BAR MDO LAS BSHAD, DE YANG DPER MTSON NA LHAG

BSAM RNAM PAR DAG PAS 'BRAL PHUL GANG SBYIN PAR BTANG BA'I 'BRAS
BUS 'BRAS KHAL BRGYAD 'BUM SUM KHRI SUM STONG SUM BRGYA SUM CU
RTZA GSUM DANG BRE DRUG PHUL BZHI 'BYANG BAR BSHAD PA

SOGS KYIS MTSON TE SHES PAR BYA, BZHI PA ZHAR BYUNG GZHAN BSHAD
PA NI, CHO 'PHRUL SMON LAM GYI SKABS SU SKOR LAM LA RJE BTZUN
BYAMS PA'I SKU BRNYAN SPYAN 'DREN BYED PA NI, 'DZAM

BU GLING PA'I MI'I TSE TSAD TSE LO BCU BA'I BAR DU MAR 'GRIB TE,
DE NAS SLAR RIM GYIS YAR 'PHEL NAS TSE LO BRGYAD KHRI BAR GYUR
BA NA RGYAL BA BYAMS PA MGON PO 'JIG RTEN DU 'BYON PAR 'GYUR BA

YIN LA DE'I TSE 'KHOR GYI THOG MAR SKYE BA'I RTEN 'BREL BSGRIGS
PA'I CHED DU DA LTA SKU BRNYAN SPYAN 'DREN BA DANG DE LA PHYAG
MCHOD SMON LAM 'DEBS BA SOGS TSUL BZHIN DU BYAS NA DON DE 'GRUB
PA'I

@077B DGOS PA YOD PAS RJE BDAG NYID CHEN POS CHO 'PHRUL MCHOD
PA'I DUS SU BYAMS PA SPYAN 'DREN SOGS MDZAD PA, DE'I SROL RGYUN
DA LTA'I BAR DU MDZAD PA YIN, 'CHAM MDZAD PA NI, RGYAL

BA'I BSTAN SRUNG MTHU RTZAL CAN RNAMS DANG SNGAGS 'CHANG RNAL
'BYOR RNAMS KYIS DGRA BGEGS GDUG PA CAN RNAMS TSAR GCOD PA'I GAR
'CHAMS JI LTAR MDZAD PA DE'I GAR CHAS SU ZHUGS NAS

DE'I NGA RGYAL DANG LDAN PAS 'CHAM STABS RNAMS BYAS NA RANG NYID
KYIS LAS BYED PA LA NUS MTHU CHE BA DANG CHOS SKYONG SNGAGS
'CHANG RNAMS KYI THUGS RGYUD BSKUL TE DE RNAMS KYANG 'CHAM STABS

DANG BCAS TE DGRA BGEGS SGROL BA SOGS KYI LAS LA 'JUG PAR 'GYUR
BA'I DGOS PA CHEN PO YOD, DE LTAR NA CHO 'PHRUL MCHOD PA DANG
BYAMS PA'I SKU BRNYAN SPYAN 'DREN PA DANG, GAR 'CHAMS

BYED PA SOGS KYANG DGOS PA CHEN PO DANG BCAS PA YIN PAS BYED PA
PO DANG LTAD MO BA RNAMS KYIS RJES SU YI RANG BA BYA BAR RIGS
SO, ,CES DUS CHEN GYI BSHAD PA NGO MTSAR DGA' SKYED CES BYA

BA 'DI NI 'JAM DBYANGS GONG MA'I RGYAL KHAB CHEN PO PE'I CING GI
BLA MA SER MO BA THAMS CAD LA LUGS GNYIS KYI BSLAB BYA LEGS PAR
SLOB PA'I JA SAG GI GTZO BO 'JAM DBYANGS GONG MA'I LUNG GIS KVAN

TING PHU HU'I HOR SHAN TA KOO SHR'I MTSAN GZHAN MER GEN CHOS
RJES 'DI LTA BU ZHIG GYIS ZHES, BKA' STZAL PA LTAR BAN RGAN GYIN
PA NGAG DBANG BLO BZANG CHOS LDAN GYIS MDO SDE 'DZANGS BLUN DANG
LUNG RIG

GTER MDZOD SOGS LAS BSHAD PA LTAR BOD CHOS LHA KHANG DU SBYAR
BA'I YI GE BA NI RNAM DPYOD DANG LDAN PA'I DGE SLONG DPAL BZANG
NGO,, ,,BKRA SHIS PAR GYUR CIG, ,,