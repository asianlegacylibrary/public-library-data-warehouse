@001A !,, PRA BHU TZA KRE SHVA RA: SHR'I BHU TI NI R'A BHO GA SYA
BI MO KshA: SU BHA GA SHR'A DDHA RA THA N'A MA BI HA RA TI SMA ,,

*, ,KHYAB BDAG 'KHOR LO'I DBANG PHYUG DPAL 'BYOR LHUN GRUB KYI
RNAM THAR SKAL BZANG DAD PA'I SHING RTA ZHES BYA BA BZHUGS,,

@001B #, ,SVASTI SIDDHAm, RIGS THAMS CAD KYI KHYAB BDAG DANG PO'I
MGON PO KUN BZANG SGYU 'PHRUL DRA BA'I ROL GAR MKHAN 'KHON STON
CHOS KYI RGYAL PO DPAL 'BYOR LHUN GRUB KYI RNAM PAR THAR PA SKAL
BZANG DAD PA'I SHING

RTA ZHES BYA BA, DUS GSUM RGYAL BA KUN GYI MKHYEN BRTZE NUS PA'I
DBANG PHYUG DPAL LDAN BLA MA DAM PA'I ZHABS KYI PADMOR PHYAG
'TSAL ZHING SKYABS SU MCHI'O, ,BRTZE BA CHEN POS RJES SU GZUNG DU
GSOL,, DPAL LDAN RGYAL

KUN CHOS DBYINGS BDE BA CHEN PO'I MKHA' KLONG YANGS PA LAS,
,MTHA' KRVAS MTSAN DPE'I 'BYOR PA RAB RGYAS LONGS SPYOD RDZOGS
SKU'I DBYAR SKYES 'PHRENG, ,THEG KUN GDUL BYAR 'PHRIN LAS LHUN
GRUB SNA TSOGS SPRUL SKU'I GRU CHAR

'BEBS, ,DUS GSUM 'DREN PA YONGS KYI GTZOR GYUR GDAN GSUM TSANG
BA'I BLA MAR 'DUD, ,DNGOS GRUB RIN CHEN DBANG GI RGYAL PO CHE,
,BRGYA PHRAG THABS KYIS 'GRO LA STZAL BA'I PHYIR, ,RDO RJE 'CHANG
KUN BSHES GNYEN RNAM

ROL DU, ,STON PHYIR BLA MA MCHOG KHYOD 'KHOR LO'I MGON, ,RANG
SEMS CHOS SKUR GROL BAS SHR'I SING, ,GZHAN PHAN LHAG BSAM 'BYONGS
PAS AA TI SHA, ,THUB BSTAN RTZA LAG GYUR PAS TZONG KHA PA, ,RNAM
GSUM MDZAD

@002A #, ,PA MA LUS GCIG TU GRUB, ,AINDRA BH'U TI KLU SGRUB MDA'
BSNAN ZHABS, ,RGYA BOD MKHAS GRUB KUN GYIS DAM PA 'DI'I, ,MDZAD
PAR BSGRUN NUS MIN PHYIR BAD 'BYUNG GI ,RNAM PAR THAR DE DPE RU

BSTAN NAM SNYAM, ,RGYAL RNAMS SKYE SPRUL PA GRANG YAS STON PAS
NA, ,TSUR MTHONG BLO YIS GZHAL LAS RAB 'GONGS KYANG, ,THUN MONG
GDUL BYAR LEGS BSTAN SKYES RABS 'PHRENG, ,SPEL BA SNGON 'GRO'I
RTOGS PA BRJOD

LA SPRO, ,MTHA' YAS RIGS CAN GSUM SOGS GDUL BYA'I KHAMS, ,JI
BZHIN 'TSAM PA'I MDZAD PA'I CHU GTER LAS, ,BLO BZANG RGYAL BSTAN
SPEL PHYIR DNGOS KYI SKU'I, ,RNAM THAR BDUD RTZI SKAL BZANG
SNYING LA BYIN, ,MANG

THOS MKHAS DBANG YONGS KYI MKHYEN PA DANG, ,RGYAL SRAS DAM PA'I
MI DMIGS BRTZA BA CHE, ,GRUB RIGS RGYA MTSO'I NUS MTHU GCIG BSDUS
PAS, ,RIGS GSUM MGON GYI NGANG TSUL RANG GIR MDZAD, ,DAM PA'I
SNANG TSUL

TSUL BZHIN STON PA LA, ,MI SKYO'I SNYING STOBS STOBS LDAN DPA' BO
CHE, ,BLO DANG BRTZON PA PA SANGS LTAR DKAR BA, ,DPAG NUS MIN 'DI
'DI ZHES SUS BRJOD NUS, ,'ON KYANG DANG BA'I DAD PAS RAB BSKUL
NAS, ,RGYAL DANG DE

@002B BRAS YON TAN PHRA MO DAG ,SMRA BA'I LEGS BYAS PHA MTHA' YAS
GYUR NA, ,RDO RJE SLOB DPON BSNGAGS LA SU MI DAD, ,RGYA MTSO
RTZVA YIS 'JAL LTAR BDAG BLO YIS, ,'PHAGS CHEN YON TAN RDZOGS PA
NUS MIN YANG, ,THUN MONG GDUL BYAR BSTAN PA'I SNANG

TSUL TZAM, ,SPEL BA BSKAL PAR BSOD NAMS ZONG GIS BSGRUBS, ,DE
PHYIR GZUR GNAS RNAMS DANG CHABS GCIG TU, ,DKAR PHYOGS MNGON PAR
DGA' BA'I 'CHI MED KUN, ,SUG PAR MANDHA RA SOGS MCHOD PA'I TSOGS,
,THOGS TE G-YEL BA

MED PAR SGRA 'DZIN NYOD, ,SRID 'DIR DRI ZA'I RGYUD MANG SGROG PA
LAS, ,CHAGS LDAN SKYE BO'I YID LA DGA' BSKYED NA, ,RAB 'BYAMS
SANGS RGYAS KUN DNGOS YONGS 'DZIN RJE'I, ,GSANG GSUM GTAM GYIS
PHAN BDE CIS MI STZOL, ,DBYANGS CAN BU MO'I

MGRIN LAS SNYAN TSIG GI, ,MI ZAD 'DOD PA 'JO BA'I RTOGS BRJOD
'PHRENG, ,'GYUR MED SKAL BZANG DAD PA'I SHING RTA 'DI, ,GLEGS
BU'I RVA BAR 'DREN NO SHES LDAN KYE,, DE YANG NGES PA'I DON NYID
DU DUS GSUM RGYAL BA KUN GYI DKYIL 'KHOR

'KHOR LO'I BDAG NYID CHEN POR BZHUGS PA'I KHYAB BDAG DANG PO'I
MGON PO LAS NGO BO THA MI DAD CING, THUN MONG GI GDUL BYA'I KHAMS
DANG, BSAM PA DANG, BAG LA NYAL LA GZIGS TE, NYAN THOS DANG RIM
GYIS SBYANGS PA'I BYANG CHUB

SEMS DPA' BGRANG YAS PAR STON PAS, RANG CAG SNYIGS MA LNGA CHES
CHER BSNGO BA'I LUS CAN RNAMS LA BRTZE CHEN THUGS RJE'I DBANG GIS
LHAG PAR RJES SU BRTAS PA'I RJE BTZUN RDO RJE 'DZIN PA CHEN PO
DPAL LDAN BLA MA DAM PA DPAL 'BYOR LHUN GRUB GYI

@003A *, ,RTOGS PA BRJOD PA YI GE'I PHRANG BAR CUNG ZAD CIG SPEL
BAR BYA'O,, DE YANG SPYIR LONGS SPYOD RDZOGS PA'I SKU RNAMS YE
SHES RANG SNANG GI GZHAL YAS LAS MI G-YO BZHIN DU, SPRUL PA
GRANGS MED PA STON PA LTAR, BLA MA 'DI

NYID KYI SKU'I SKYE SPRUL YANG 'DI DANG 'DI 'O ZHES RANG NYAMS
KYI BLOS DPYOD PA'I YUL LAS CHES 'GONGS NA'ANG, GANG GI ZHAL LUNG
LAS SNOD LDAN LA BKA' STZAL BA LTAR CUNG ZAD BRJOD NA, BSKAL PA
BZANG PO 'DI'I 'GRO BA'I BLA MA STOBS BCU MNGA' BSTONG GI

NANG NAS MCHOG TU GYUR PA RGYAL BA BU RAM SHING BA'I SPYAN SNGAR,
DGRA BCOM PA TZUNDAR SKU KHRUNGS, DE NI BYAD GZUGS KYI LANG TSO
KUN NAS BRTAS SHING, DAM PA'I CHOS SMRA BA'I TSIG GI BRJOD PA BLA
NA MED PA'I SGRA DBYANGS KYIS, RGYAL PO DANG BRAM ZE SOGS

MCHOG DMAN GYI SKYE BO RNAMS DGE BA'I SA BON SPEL PA'I DAD PA'I
YID RANG DBANG MED PAR SKYED PAR BYED CING, LUNG SDE SNOD GSUM LA
MKHAS PA DANG, BSLAB BA GSUM GYIS THUGS KYI RGYUD YONGS SU PHYUG
PAR MDZAD DO,, DE NAS SLOB DPON SH'AKYA

BSHES GNYEN DU SKU BLTAMS, DE NI SHING RTA CHEN PO KLU SGRUB KYI
SRAS KYI THU BO, GSUNG RAB SPYI DANG, KHYAD PAR 'DUS PA SOGS
SNGAGS KYI BSTAN PA'I BDAG PO CHEN PO'O,, DE RJES SKA BA DPAL
BRTZEGS SU SKU SKYE BA BZHES PA NI, THANG YIG TU,

YAB MING SKA BA BLO LDAN ZHES BYA BA:- YUM MING 'BROM BZA' RDO
RJE LCAM GYI BU:- SH'AKA THUB NYE GNAS TZUN'A TSE 'PHOS PA:-
SKYES BU SKA BA DPAL BRTZEGS ZHES BYA BA:- ZHES GSUNGS PA LTAR,
SKAD GNYIS SMRA BA'I DBANG PO SKA BA DPAL BRTZEGS ZHES

@003B MDO SNGAGS KYI CHOS MTHA' YAS PA BSGYUR CING, LO TZ'A BA
BRGYA DANG BRGYAD KYI NANG NAS MCHOG TU GYUR PA DE NYID DO,, DE
RJES SGRO PHUG PAR SKYE BA BZHES, DE NI SO ZUR SNUBS GSUM SNGAGS
PA'I RGYAL BO ZHES YONGS SU GRAGS PA'I ZUR GYI RGYUD LAS BYUNG
ZHING,

GZHON NU'I DUS SU YUM DANG ZHANG POS BSKYANGS TE, MNGA' PHUR LO
BCO LNGA DANG, DE NAS CHU BAR DU GLAN DANG, SKED LUNG DU BYON TE
LO GSUM GYI RIN CHOS GSAN, DGUNG LO BCU DGU LA CHE 'DON MDZAD BAS
'PHRIN LAS LHAG PAR RGYAS, THOS BSAM LA CUNG ZAD

GNOD PA LTAR BYUNG YANG, GLAN SH'AKYA BYANG CHUB SOGS BLA MA MANG
PO SPYAN DRANGS TE, MDO SGYU 'PHRUL SEMS PHYOGS KYI RGYUD MAN
NGAG SGRUB 'PHRENG PHYAG BZHES MTHA' DAG RDZOGS PAR GSAN CING,
GSANG SNGAGS SNGA 'GYUR GYI BSTAN PA'I BDAG POR GYUR, GSANG BA'I

BDAG PO PHYAG NA RDO RJE'I SPRUL PAR GRAGS SO, ,DE NAS SPYAN RAS
GZIGS SI SI RI PAR SKU BLTAMS, DE NI YUL AE RIG PA'I 'BYUNG GNAS
KYI SA'I CHAR, THUGS RJE CHEN PO PHYAG NA PADMA DNGOS SU 'GRUB
CING, SKABS 'GANG THAGS BTAGS PAS LAS DAG LA ZHIG

GIS PHYAG BZHI YOD PAR YANG MTHONG, YI GE DRUG PA'I SGO NAS RANG
GZHAN GYI DON RGYA CHEN PO MDZAD PA'I SBAS PA'I RNAL 'BYOR ZHIG
GO, DE RJES 'PHAGS PA RIN PO CHER SKU SKYE BA BZHES, DE NI RJE
BTZUN SA PAn GYI GCUNG ZANGS TSAB BSOD NAMS RGYAL MTSAM DANG

MA GCIG KUN DGA' SKYID KYI SRAS 'KHON BLO GROS RGYAL MTSAN DPAL
BZANG PO ZHES, SE CHEN RGYAL PO 'JAM DBYANGS GONG MA'I KHRI LA
MNGA' SGYUR BA DANG CHABS GCIG PAR RGYAL PO GANG DE'I TI SHRIR
GYUR TE, DAM PA'I CHOS KYI SKYES BZANG PO STZAL BA'I LAN DU,

@004A *, ,BOD CHOL KHA GSUM DU GRAGS PA PHUL TE, LUGS GNYIS NAS
MNGON PAR MTHO BA'I BLA MA CHOS KYI RGYAL PO KVA 'I GU SHRI ZHES
GRAGS SO, ,DE NAS 'GRO MGON BSOD NAMS PAR SKU BLTAMS, DE NI BLA
MA BDAG NYID CHEN PO BZANG PO

DPAL ZHES MGON POS RJES SU GZUNG BA'I 'KHON RIGS DAM PA GANG DER
JO MO MANG DU YOD PA LAS, MA GCIG GZHON NU 'BUM GYI SRAS SU
'KHRUNGS, GZHEN NU'I DUS NYID NAS GSUNG RAB MTHA' DAG LA THOS
BSAM PHUL DU PHYIN PAR MDZAD CING, PHYI CHANGS PAR SPYOD

PA'I BRTUL ZHUGS LA GNAS KYANG, NANG GSANG BA SNGAGS KYI RDO RJE
'DZIN PA'I SA CHEN PO MNGON DU GYUR PA, KHYAD PAR DPAL LDAN SA
SKYA PA'I ZAB DON SNYAD RGYUD KYI BDAG POR BZHUGS SHING, DBUS
PHYOGS SU SDE SRID PHAG MO GRU PA'I RTZA BA'I YONGS 'DZIN MDZAD
PAS 'PHRIN

LAS KYI SGO MCHOG TU RGYAS, CHOS 'KHOR BSAM YAS SU BZHUGS SKABS
DKOR SRUNG GNOD SBYIN CHEN POS KYANG BKA' BZHIN BSGRUB PAR DNGOS
SU KHAS BLANGS PA SOGS DREGS PA CAN MTHA' DAG BRAN DU 'KHOL BAR
NUS PA'I MKHYEN BRTZE NUS GSUM GYI BDAG NYID CAN CHOS

RJE BLA MA DAM PA ZHES GRAGS SO,, DE RJES BYAMS CHEN CHOS RJER
SKU SKYE BA BZHES, DE NI SKYID SHOD GUNG THANG DU KHRUNGS, CHUNG
DU NAS GSUNG RAB LA YUN DU SBYANGS PAS MKHAS PA'I GO 'PHANG THOB,
GONG MA TA MING RGYAL POS RGYAL BA TZONG KHA PA GDAN 'DREN BTANG
BA'I RGYAL

TSAB TU PHEBS NAS RGYA NAG PO'I YUL THAMS CAD RGYAL BA GNYIS BA'I
BSTAN PAS KHYAB PAR MDZAD DE, SLAR DBUS SU PHEBS NAS SER THEG
CHEN GLING GI CHOS RJE CHEN PO 'DI NYID GSAR DU BSKRUN PAR MDZAD
CING, BYAMS CHEN CHOS KYI RGYAL PO TA'I BA'U HA WANG DU GRAGS
SO,,

@004B DE NAS RJE BTZUN CHOS KYI RGYAL MTSAN DU SKU 'KHRUNGS, DE
NI MYANG STOD SMIN DRUG KHYUNG RTZER DPON SKYA ZHIG GI RIGS SU
BLTAMS, RJE BTZUN DAM PA DON YOD PA SOGS YONGS 'DZIN MANG DU
BSTEN NAS SDE SNOD GSUM LA THOS BSAM PHUL DU PHYIN, SH'AKA LAN
DANG KAR LAN SOGS

BSTAN BCOS KYI RIGS MANG DU MDZAD CING SKU TSE PHAL CHER 'CHAD
RTZOD RTZOM GSUM GYIS DUS 'DA' BA ZHIG GO, DE LTAR THUN MONG GI
GDUL BYA'I SNANG NGO DANG BSTUN PA'I GO RIM LTAR BRJOD KYI MTHA'
DAG BRJOD PA'I YUL GAL ZHIG STE, MNGA' BDAG MYANG GI GTER KHA'I
LUNG BSTAN LAS

LO TZ'A BA SKAB DPAL BRTZEGS KHYOD:- SKYE BA BCU BZHIR RGYA DKAR
NAG RU [?] BZHI'I YUL:- SDE SNOD SBYOD CING 'GRO DON BYED:- CES
'BYUNG BA LTAR DANG, RGYAL PO BKA'I THANG YIG LAS KYANG,
SH'AKYA'I ZHING KHAMS LUG STOD ZHES PA NAS:- BYANG CHUB SEMS DPA'

GZHAN GYI DON LA BRTZON:- PHA BONG KHA PA ZHES PA 'BYUNG BAR
'GYUR:- DE NAS 'PHOS TE SPYOD PA RLABS CHEN MDZAD:- CES SNANG
ZHING, RIG 'DZIN RATNA GLING BA'I GTER LUNG DU, MTSO RGYAL SPRUL
PA 'GRO BA'I DON SPYOD PA:- BSOD NAMS MING CAN AE YI PHYOGS SU

'BYUNG:- ZHES MKHAR CHEN BZA'I SPRUL PAR BSHAD PA DANG, GTER KA
DU MAR 'JAM DPAL DBYANGS KYI SPRUL PAR BSTAN PA CHES MANG NGA
[?], ,AE MA STON DUS KUN GSAL 'GRAM PA LA, ,GNYIS SKYES RGYAL
PO'I DKYIL 'KHOR YONGS SHAR BAS, ,SNANG BRNYAN

GRANGS MED RDZING BUR 'CHAR BA LA, ,RMONGS LDAN BYIS PA 'KHRUL
NYAMS CI YANG STON, ,DE BZHIN RGYAL RNAMS BDE BA CHEN PO'I KLONG,
,DBYER MED NGO BO GCIG PA'I RANG BZHIN LA, ,THA DAD DU MAR SNANG
BA'I SPRUL PA'I GAR, ,GDUL BYA'I MOS NGOR YIN PHYIR

@005A *, ,TSAD GZANG CI, ,MA DAG LNGA BDO'I MUN PAS CHER SBAGS
TSE, ,GANG GI SKYES RABS 'OD DKAR CAN GYI 'PHRENG, ,BSTAN 'GRO'I
MKHA' LA 'GOG MED 'CHAR BA 'DI, ,SEMS BSKYED RLUNG GI RTA YIS
DRANGS PAR NGES, ,RNAM 'DREN

MTHA' DAG SPANGS RTOGS MNYAM MO ZHES, ,SDE SNOD MANG POR YANG
YANG GSUNGS GYUR NA, ,KHYOD KYI THUGS BSKYED SNYING STOBS BLA MED
LA, ,KUN MKHYEN GZHAN GYIS BSGRUN DU MED 'DI CI, ,'PHAGS CHEN DAM
PA'I SRID PA GRANGS MED PA, ,BZUNG BA MIN NA GANG GI

YON TAN TSOGS, ,BRGYA PA'I TSE YUN GCIG LA YONGS RDZOGS PA, ,KUN
MKHYEN TSANG MAS GZHAL NUS GA LA ZHIG ,RMAD BYUNG LUNG RTOGS KHUR
LDAN MKHAS GRUB KYI, ,SPRUL PA'I ZLOS GAR 'DZIN LA MTSAR DU CI,
,RAB 'BYAMS DUS GSUM RGYAL BA MA LUS PA'I,

'KHOR LO KHYOD KYI SKU LA RDZOGS MIN NAM, ,DE YANG BDAG NYID CHEN
PO 'DI NYID KYI GDUNG NI, GNAM NAS LCE RING G-YU RING, G-YU BSE
MCHED GSUM LAS, G-YU RING GIS DMU'I BU MO DMUS LDEM KHAB TU BZHES
PA'I SRAS SPUN BDUN BYUNG BA'I CHUNG BA'I SRAS THOG TSA

DPA' BO STAG DANG, MON BZAB MTSO MO RGYAL GNYIS KYI SRAS G-YA'
SPANG SKYES KYIS SRIN PO SKYA RENGS KHRAG MED BSAD, G-YA' BRUM
SIL MA PHROGS TE KHAB TU BZHES PAR SRAS BLTAMS PA DE SRIN PO DANG
'KHON PA'I BAR DU SKYES PAS MING 'KHON BAR SKYES SU BTAGS

TE, 'KHON GYI GDUNG BRGYUD COS PA'I DON YANG DE LTAR YIN, DE'I
SRAS DPAL PO CHES MNGA' BDAG KHRI SRONG LDE BTZAN GYI BLON PO
MDZAD, RLANGS LO TZ'A BA'I BU MO LHA SA KHREM BU KHRAB TU BZHES
PAR SRAS KHRI MDZES, LHA LEGS, TSE LA DBANG PHYUG, 'KHON KLU'I
DBANG PO, TSE

@005B 'DZIN RNAMS LAS, KLU'I DBANG POS MKHAN PO RIN PO CHE'I
DRUNG DU RAB TU BYUNG ZHING, SLOB DPON CHEN PO PADMA'I DNGOS KYI
SLOB MAR GYUR, GCUNG GI SRAS RDO RJE RIN CHEN SLOB DPON PADMAS
RDO RJE PHUR PA'I DKYIL 'KHOR DU SMIN PAR MDZAD, RIG SNGAGS
'CHANG BA CHEN

PO DE'I SRAS SHES RAB YON TAN GYIS GROM PAR BYON, DE'I SRAS YON
TAN 'BYUNG GNAS, DE'I SRAS TSUL KHRIMS RGYAL PO, DE'I SRAS RDO
RJE GTZUG TOR SHES RAB, DE'I SRAS DGE SKYABS, NGE'I SRAS DGE
MTHENG, DE'I SRAS 'KHON STON BAL PO ZHES

PAS TSA MO RANG GI BRAG LA SGRUB PA MDZAD PAS RDO RJE PHUR BA
ZHAL GZIGS, DE'I SRAS SH'AKA BLO, DE'I SRAS GCEN 'KHON ROG SHES
RAB TSUL KHRIMS DANG, GCUNG 'KHON DKON MCHOG RGYAL PO BYON TE,
SKABS SHIG KHYOM CHEN PO'I DBUS NA SNGAGS

PA MANG POS DBANG PHYUG MA NYI SHU RTZA BRGYAD KYI ZHAL BRNYAN
DANG PHYAG MTSAN SOGS DANG BCAS NAS GAR 'CHAMS MANG PO BYED KYI
'DUG PA GCUNG KIS GZIGS PAS, DA GSANG SNGAGS 'CHOL BAS RNYING MA
LA GRUB THOB MI 'BYUNG GSUNGS NAS RANG GI YAB CHOS

RNAMS GTER DU SBAS TE SNGAGS GSAR MA'I LO TZ'A BA BLA CHEN 'BROG
MI SOGS BSTEN NAS GSANG SNGAGS PHYI 'GYUR LA GTZO BOR MDZAD, 'ON
KYANG CHOS SKYONG DKAR MO BDUD RGYAL GYI CHO 'PHRUL CHE BAR BYUNG
BAS RDO RJE GZHON NU'I SKOR LA SLAR YANG NYAMS LEN GNANG, GRA BO

LUNG PAR DGON PA ZHIG BTAB PAS SA SKYA GOG POR GRAGS SHING, DE
RJES DPON PO RI'I NGOS SU DPAL LDAN SA SKYA'I CHOS SDE CHEN PO
'DING BAR MDZAD, DE'I SRAS BLA MA SA SKYA PA CHEN PO KUN DGA'
SNYING PO RJE BTZUN 'JAM DPAL DBYANGS KYIS DNGOS SU BYIN GYIS
BRLABS

@006A *, ,PAS, DE NAS BZUNG STE DPAL SA SKYA PA 'JAM DBYANGS
'KHON GYI RIGS ZHAS GRAGS, DE LA SRAS BZHI BYUNG BA'I CHE BA RGYA
GAR DU TSANG PAS GSHEGS, DE 'OG SLOB DPON RIN PO CHE DANG RJE
BTZUN RIN PO CHE GNYIS RDO RJE 'DZIN PA'I SA CHEN PO MNGON DU

MDZAD LA, GCUNG DPAL CHEN 'ANG PO CHE LA PAn CHEN SKU MCHED GNYIS
BYUNG BA'I CHE BA GNAS LNGA RIG PA'I PAndI TA CHEN POR RGYA BOD
YONGS SU GRAGS SHING, GCUNG LA SRAS 'PHAGS PA RIN PO CHE SOGS
BDUN BYUNG BA'I SLOB DPON YE SHES 'BYUNG GNAS KYI SRAS BDAG NYID

CHEN PO BZANG PO DPAL YIN LA, DE YANG 'GRO MGON PHYAG NAS, KHONG
RANG GI SRAS DHARMA RAKshI TA GDAN SAR BZHAG NAS, BLA MA BDAG
NYID PAS DI GDUNG BRGYUD KHUNGS MA MIN CHUL GYI SNYAN 'PHRA GONG
MA RGYAL PO LA PHUL BAR BRTEN, RGYA MTSO DANG NYE BA'I YUL DU RE
ZHIG

PHEBS DGOS PA BYUNG ZHING, DE NAS MI RING BAR SA SKYA'I DPON CHEN
SOGS KYIS GDAN SAR GDAN DRANGS CHOG PA'I GSER YIG PA MNGAGS KYANG
DON MA MTHONG, CHOS RJE KHU DBON GYI MGON PO'I BKA' BABS KYI SLOB
MA GHA AA NYAN DAM PAS PHO BRANG GI STENG DU [?] KHA'U'I RDO CHAR
DANG

BYA ROG LCAGS KYI MCHU SDER CAN GYIS SKAD BSGRAGS PA SOGS KYI CHO
'PHRUL BSTAN PAS, BLA MA BDAG NYID PA LA BKUR STI PHUN SUM TSOGS
PA DANG BCAS TE GDAN SAR MNGA' GSEL BAR MDZAD, BLA MA 'DI NYID LA
MDO KHAMS SU SRAS GCIG DANG, DBUS GTZANG DU JO

MO BDUN BZHES PA'I SRAS CHE BRGYUD LAS DHARMA P'A LA RAKshI TA
BYA BA SOGS RIM GYIS AE RIG PA'I 'BYUNG GNAS KYI SA'I CHAR DUS
TSO GYES PA YIN NO,, LHA RIGS DPAG BSAM YONGS 'DU GSAR PA LAS,
,'JAM DBYANGS 'KHEN GYI YAL 'DAB RAB RGYAS RTZER, ,MKHAS DANG

@006B GRUB PA'I GANG BU LDEM PA 'DI, ,THUB BSTAN NOR 'DZIN MDZES
PA'I RGYAN GYI DPYID, ,DMAN PA'I RIGS BRAL 'OD GSAL LHA YI GDUNG,
,NUS MTHU'I RTZAL LDAN RIG SNGAGS 'CHANG BA'I RGYUD, ,MKHYEN PA'I
DPAL MNGA' 'JAM DBYANGS 'KHON GYI [?] RIGS, ,TSUL

'DIS SH'AKYA'I GDUNG GI BSNYEMS PA PHROGS, ,GANG GI RIGS LAS
MKHAS DANG GRUB PA'I TSOGS, ,RGYUN CHAD MED PAR RTAG TU 'ONG GYUR
NA, ,KHYOD KYI GSANG BA GSUM GYI YON TAN KUN, ,RTZOL MED LHUN
GYIS GRUB PAR GOR MA CHA GA, DE YANG YUL PHYOGS DE'I

DBYIBS YI GE AE'I RNAM PA CAN DU YOD PA DANG, BOD DU HOR GYI LUNG
BYUNG SKABS, DPON PO GROG MO SKOM PO LA CHOL ZER NAS MKHAR BTZAN
PO MANG DU BRTZIGS PAS HOR GYI KHRIMS 'KHUR MA DGOS ZHES RGAN
PO'I DAG SGROS SU GLENG ZHING, PHAG MO GRU PA'I SDE SRID KYI

DUS, LHA BTZAN PO 'OD SRUNGS KYI GDUNG BRGYUD NANG SO RGYA RI
BA'I MNGA' 'BANGS SU GYUR PA, SKYE BO PHAL CHE BA DAG YIG RIGS
DANG RTZIS SKAR NAG, SKU BRNYAN GYI BRIS 'BUR SOGS CHE PHA'I YON
TAN LA BSLAB SBYANGS CHES DAR BA'I YUL DE'I SKYOGS MKHAR ZHES
PA'I

GRONG DU, YAB 'KHON RIGS GSANG SNGAGS RNYING MA BKA' GTER MTHA'
DAG LA GSAN PA RGYA CHE ZHING, GRUB PA'I YON TAN YANG DAG PAR
BRNYES PA DPON TSE DBANG NOR RGYAS DANG, YUM BUD MED THA MAL PA'I
SKYON GYI RIGS MTHA' DAG RGYANG DU BSRINGS PA'I YE

SHES KYI MKHA' 'GRO'I MTSAN NYID DANG LDAN PA RGYAL MO 'DZOM ZHES
BYA BA'I SRAS SU RAB BYUNG BCU PA 'PHAGS PA'I YUL DU DU RMA TI
ZHES PA BSIL LDAN GYI LJONGS 'DIR BLO NGAN DU 'BOD CING, RGYA NAG
PO'I RGYAL KHAMS SU ZIN YI 'UR BRJOD PA, PHYOGS 'DIR DBANG THANG
DANG

@007A *, ,BSTUN PA LCAGS MO BYA'I LO LA SKU BLTAMS SHING MCHED
GSUM LAS 'GRES PA YIN ZHES GRAG GO, RAB DANG GTZANG MA'I CHU
RGYUN SBRENG BA YIS, ,MNGAL GYI DRI MA 'KHRUD PA'I RIM GRO PA,
,TSANGS DANG BRGYA BYIN LHAGS PAR NYE 'KHOR GYI, ,

SKYE BOS MA MTHONG MA RIG SGRIB PA'I SKYON, ,LEGS BRIS BU MO'I
MNYEN 'JAM LAG PAD KYIS, ,MANDHA RA DANG AU DUm W'A RA SOGS, ,CHU
SKYES 'PHRENG BA TSAR DU MNGAR BA LA, ,DBANG PO'I GZHU YI SRAD
BU'I DRA BAS SBREL, ,TSUL 'DIS ME TOG MDA' CAN LA SOGS PA'I, ,

BDUD SDE'I SNYING LA ZUG RDU BYIN PA DANG, ,DKAR PHYOGS SKYONG LA
SPRO DGA' CHER RTAS RNAMS, ,YID KYI DGA' STON SPEL BA MNYAM DU
BYAS, ,BTZAS MA THAG PA NAS HR'I: DANG DH'I: DANG AA RA PA TZA NA
SOGS 'BA' ZHIG 'DREN PA BYUNG ZHING, NA TSOD GZHON NU'I DUS NYID
NA'ANG

BYIS PA'I RNAM PA YE MED PAR RTZED MO'I TSAB TU YANG BYIS PA ZLA
BO RNAMS LA DBANG BSKUR CHOS BSHAD MDZAD PA, RTZIG PA DANG RDO LA
YI GE 'BRI BA'I RNAM PA SOGS MKHAS SHING GRUB PA'I SKYE BA RIM
PAR BRGYUD PA'I BAG CHAGS BCOS MA MA YIN PA LHUR MDZAD PAS,

BOD RGAN PO GZHAN GYI LUGS LTAR PHA MA G-YO CAN GYIS CHED DU
GNYER NAS BCOS PA'I NGANG TSUL SOGS NI RGYANG DU BSRINGS SO,, AE
MA RTA LJANG DBANG PO DE, ,SHAR TSE PUndA RI KA'I TSAL, ,'DAB MA
RNAM PAR BZHAD BYED BZHIN, ,DAM PA'I NGANG TSUL LHUN GYIS

GRUB, ,BSAL SBYIN MKHAN PO'I 'OD ZER GYIS, ,PAD CHAL RGYAS PAR
'DOD PA LTAR, ,G-YO CAN BCOS MA'I SGRO 'DOGS DE, ,SKYA RENGS
'CHAR KHA'I SKAR TSOGS BZHIN, ,CHES PHRA'I NA TSOD MYU GU'I
RTZER, ,'PHAGS MCHOG YON TAN GANG BU'I KHUR, ,RNAM PAR

@007B LCI BA'I NGO [?] MA TSAR 'DIS, ,KUN MKHYEN DANG TSUL GSAL
BA BZHIN, ,DGUNG LO BDUN BRGYAD TZAM GYI DUS KYI GE'I 'BRI SLOG
RNAMS DKA' TSEGS CHEN PO MA DGOS PAR MKHAS BAR MKHYEN ZHING, DE
SKABS YIG RIS STON PA'I SLOB DPON DE'I DPE CHA'I KHROD NA THEG

PA CHEN PO'I BLO SBYONG GI SKOR MANG DU 'DUG PAS, 'BRI KLOG GI
GSENG DANG, SLOB DPON GYIS MA GZIGS PA'I LKOG THAMS CAD DU LJAGS
KLOG GNANG BAS, NGES 'BYUNG GI BSAM PA BCOS MA MA YIN PA THUGS
RGYUD LA 'KHRUNGS SHING, KHYAD PAR GRONG PA'I MI ZHIG

GIS KHYI LA GRI BRGYAB PA'I RMA'I ZUG RDU MI BZOD PA BYUNG NAS
SKAD DRAG PO YANG YANG 'DON PA GSAN ZHING GZIGS PA BYUNG BAS
KYANG RKYEN BYAS TE, KHYI DES DNGOS SU DPER MTSON PA'I 'GRO BA'I
SDUG BSNGAL LA MI BZOD PA'I SNYING RJE SHUGS DRAG PO'I DBANG GIS
SPYAN

CHAB MANG DU 'DON PA BYUNG, 'DI SKABS NA TSOD KYANG PHRA ZHING
SKU TSE 'DI'I GSUNG RAB KYI SBYANGS PA CHER MA MDZAD PA'I SKABS
YIN 'DUG KYANG, RGYAL SRAS DAM PA'I NGANG TSUL STON PA DE NI THUN
MONG BA'I RNAM THAR CIG LA CHE BAR MTHONG ZHING, LAR MI TSE HRIL
POR THOS

BA BYAS KYANG CHOS NYON MONGS PA'I GROGS SU SONG BA'I MKHAS RLOM
DANG, SEMS CAN SDUG BSNGAL GYIS MNAR BA LA BA SPU G-YO 'GUL CAM
YANG MED PA'I 'GRO BA'I 'DREN PAR RLOM PA'I BSHES GNYEN GYI SHA
TSUGS CAN GYIS LJONGS 'DI GANG BA MTHONG BAS KYANG LHAG PAR DANG

PA'I GSOS SO,, 'KHOR BA'I CHU GTER CHE LA GNAS BCAS TE, ,SKYE RGA
NA 'CHI'I RBA KLONG RAB 'KHRUG PA'I, ,MI ZAD 'GRO LA BRTZE BA'I
SNYING RJE YIS, ,PHYIN DRUG SPYOD LA 'JUG PAR RING DU CHAS, ,RANG
GI GNAS SKABS MTHAR THUG BDE BA KUN, ,GZHAN LA GTONG ZHING

@008A *, ,SDUG BSNGAL DANG LEN PA'I, ,CHUL 'DIS RGYAL BA'I SRAS
KYI MDZAD PA KUN, ,KHYOD KYI RNAM THAR YIN PAR DA GDOD KHUMS,
,RIM GYIS CHU MIG LO TZ'A BAS MDZAD PA'I LEGS PAR SBYAR BA KA L'A
PA'I 'GREL PA'I STENG NAS SGRA'I RI MO DANG, GZHAN YANG MKHAS
DBANG DAndI'I

GTZUG LAG SNYAN NGAG ME LONG GI DPER BRJOD, MKHAN PO THON MI'I
GZHUNG SUM RTAGS, GSO RIG GI SKOR SOGS LA BSLAB SBYANGS MDZAD PAS
THUGS SU LEGS PAR CHUD, YUL LUGS KYI STABS NAS GSUNG RAB 'BRI BA
YANG MANG DU MDZAD DO, ,SNGON SBYANGS MANG DU THOS

PA'I BANG MDZOD GANG, ,THOGS MED SPYOD LA NGAL BA'I GNAS BRAL
ZHES, ,STON PHYIR BRDA STON TZAM GYIS RIG PA'I GNAS, ,MA 'DRES
THUGS KYI ME LONG NGOS SU SHAR, ,NA TSOD CHES GZHON BLO GROS RGAN
PO'I RTZIL, ,THA MAL TSUL BZUNG DAM PA'I RNAM THAR SKYONG, ,BSLAB

SPYANG LA BRTZON SNGON NAS CHOS KUN MKHYEN, ,MKHAS PAR GYUR KYANG
YON TAN NGOMS PA MED, ,DE NAS DGUNG LO BCU LON PA'I TSE, THAMS
CAD MKHYEN PA BSOD NAMS RGYA MTSO NANG SO RGYA RI BAS RI SGO CHOS
RDZONG DU SPYAN DRANGS SKABS, MA GCIG GRUB RGYAL LUGS KYI TSE

DBANG, THUGS RJE CHEN PO'I SGOM LUNG, THEG CHEN THUN MONG MA YIN
PA'I SKYABS 'GRO DANG SEMS BSKYED ZHUS, CHOS RJE SKAL BZANG PA,
CHOS RJE DGE 'DUN BSAM GRUB, CHOS RJE SANGS RGYAS BLO GROS GSUM
LA TSE DBANG GSAN, DGUNG LO BCU GSUM LON TSE DAGS PO

GRVA TSANG GI SLOB DPON SKAL BZANG RGYA MTSO LA SGROL MA NYI SHU
RTZA GCIG GI RJES GNANG, PHYAG 'TSAL NYER GCIG GI LUNG, GDUGS
DKAR BSTONG BA DANG BCAS PA'I LUNG, BYANG CHUB LAM RIM CHUNG BA'I
DKAR PA'I LAS 'BRAS LA THUG GI BAR GYI BSHAD LUNG GSAN, SNGAGS

@008B RNYING MA'I RIN PO CHE NOR BU YONGS GRAGS LA TSE SGRUB
GSANG BA 'DUS PA, ZUR RI SLOB DPON PAR KARMA KAM TSANG NAS BRGYUD
PA'I TSE DBANG GRUB RGYAL LUGS, SNGAGS GRVA CHE CHUNG GI BLA MA
GNYIS LA 'BRUG PA NAS BRGYUD PA'I RAS CHUNG SNYAN RGYUD LUGS KYI
TSE RTA ZUNG 'BREL,

TING 'DZIN GYI DBANG DANG BCAS PA; YAB LA RGYUD GSANG BA SNYING
PO DANG, DE'I 'GREL PA G-YUNG STON GYIS MDZAD PA, KUN MKHYEN
KLONG CHEN PA'I PHYOGS BCU MUN SEL SOGS ZAB CHOS CI RIGS PA GSAN,
DGE BA'I BSHES GNYEN RDOG LEGS PA'I SHES RAB KYIS LAM

KHAR DGE BSNYEN ZHIG LA CHOS ZHUS PA'I RNAM THAR BZHIN, KU SU LU
PA'I BLA MA MANG PO LA DBANG GNGAMS DAG GSAN PAS DAM PA'I CHOS
PHYIR DU SNYING STOBS KYI BRTUL PHOD PA NI, BYANG CHUB SEMS DPA'
RTAG TU DU'I MDZAD PA BZHIN NO, ,DAM PA'I CHOS DANG ZANG ZING NOR
RJE

BA'I; ;DUS NGAN 'DIR YANG THOS BSAM SGOM PA'I CHED, ,DKA' SPYAD
KHUR DU BZOD PA'I SEMS DPA' KHYOD, ,MI GNAS MYANG 'DAS SA DER
RINGS SAM SNYAM, ,GDOD MA NYID NAS RDO RJE 'DZIN PA'I SA, ,MNGON
DU GYUR KYANG TSUL DE THOB PA'I THABS, ,SGYU 'PHRUL DRA BA'I

ROL GAR RGYA MTSO YIS, ,BLO DMAN PHAL CHER 'PHYANG MO'I DRA BAR
'DZUD, ,DGUNG LO BCU BDUN PA DBANG PHYUG CES PA ME MO GLANG GI
LO, SA SKYA NAS BDAG CHEN SNGAGS 'CHANG CHEN PO BSAM YAS SU
PHEBS, YAB SRAS GNYIS KA MJAL BAR PHEBS RTZIS LA, BDAG CHEN

PAS ZHVA SER GYIS BAR KHANG GI ZHAL BA 'PHYI BA'I RDOG PHYIS BYED
ZER BA'I GTAM NGAN ZHIG BYUNG BAS, YAB KYIS MDZAD PA DE 'DRA YIN
NA RUS NI MNYAM, CI BYED CES MA BYON, BYIS GTAM DE BDEN PA'I NGES
PA MI 'DUG, CHOS KYI 'GEGS BYUNG GSUNG YANG BDAG CHEN 'DI MDZAD
PA

@009A *, ,LOD PO ZHIG YOD 'DUG PAS PHAL CHER BDEN PA 'DRA, RGYAL
BA THAMS CAD MKHYEN PA BSOD NAMS RGYA MTSO DPAL BZANG PO NANG SO
RGYA RI BAS GDAN DRANGS, GTZUG PHUD 'BUL MI SHIN TU MANG BA 'DUG
PA DANG LHAN CIG PAR, RJE 'DI PA'I THUGS DGONGS LA, RGYAL BA 'DI

LTA PU LA RAB TU BYUNG THUB NA SKAL BA RE BZANG SNYAM PA'I THUN
MONG MA YIN PA'I THUGS DAD 'KHRUNGS TE, RAB TU BYUNG, MTSAN BSOD
NAMS RNAM RGYAL DU GSOL TE, CHOS KYI RGYAL PO TZONG KHA PA CHEN
PO'I BSTAN PA'I SGOR ZHUGS, NYES BRGYA'I 'BYUNG GNAS KHYIM GYI
LHA MIN DBUNG, ,GLAGS BLTAR

NUS MIN THUB BSTAN LHA DBANG GI, RNAM RGYAL KHANG BZANG NANG DU
LEGS ZHUGS PAS, ,GTAN BDER 'CHI BA MED PA'I BDUD RTZIR SPYOD, ,DE
SKABS KYANG THAMS CAD MKHYEN PA'I DRUNG DU SKYABS 'GRO SEMS
BSKYED KYI CHOS SKOR, GRUB RGYAL LUGS KYI TSE DBANG, SPYAN RAS
GZIGS KYI

SKYES RABS, DE'I DMAR KHRID, 'KHYER SO GSUM GYI GNANG NAS YIG
DRUG BZLA LUGS RGYAS BSDUS GNYIS, BSTOD TSOGS SKOR 'GA' ZHIG GI
LUNG, DPAL LDAN LHA MO DMAG ZOR MA'I RJES GNANG THUN MONG MA YIN
GAM GCIG DPAL LHA DANG SPYAN RAS GZIGS PHYAG BZHI B'I RJES GNANG
GNYIS,

THAMS CAD MKHYEN PA BSOD NAMS RGYA MTSOS, CHOS RGYAL SRONG BTZAN
SGAM PO LA DNGOS SU GSAN PA'I NYI RGYUD, SLOB DPON PADMA'I DNGOS
SLOB GRUB CHEN PADMA BADZRA LA DNGOS SU GSAN PA'I TSE DBANG NYE
RGYUD RNAMS GSAN, DE DUS CHOS SGOR ZHUGS PA PHAL CHER LA RGYAL
DGAS PO GRVA TSANG DU 'GRO DGOS

PA'I BKA' PHEBS GNANG GI 'DUG PA LTAR, RJE 'DI NYID PHEBS BZHED
BYUNG NA YANG YO BYAD MA 'GRIG PA SOGS KYI STABS NAS LO NGO BZHI
TZAM GYI RING 'BRI KLOG GI SGO NAS 'GRO PHAN MDZAD PA DANG, KHYAD
PAR DGUNG LO BCO BRGYAD LOR PA 'BRU MANG ZHES PAS PHO STAG GI
YOR, KHU GO SNGAGS

@009B RNYING MA'I RTOGS LDAN GANGS KYI SENG GE 'DRA BA ZHIG YOD
PA DE DANG LHAN DU, SLOB DPON CHEN PO'I DNGOS KYI SLOB MA, YANG
DAG THUGS KYI BKA' BABS SNUBS NAM MKHA'I SNYING PO'I RNAM 'PHRUL,
RIG 'DZIN CHEN PO NYI ZLA SANGS RGYAS PA'I DRUNG DU THEG PA RIM
DGU'I YANG RTZE, RGYAD SDE KUN

GYI GTZO BO, RDZOGS PA CHEN PO KLONG GSAL SNYING THIG CES RGYAL
BLON GYI DUS KYI LO TZ'A BA LANG 'GRO DKON MCHOG 'BYUNG GNAS KYI
SKYE MTHA' 'GRO 'DUL GLING PAS SPYAN DRANGS PA'I GTER MA'I DBANG
LUNG KHRID MAN NGAG DANG BCAS PA GSAN PAS SNGON GYI BLA NA MED
PA'I BAG CHAGS

KYI MTHUS ME LCAGS DANG SPRA BA'I SNANG TSUL LTAR, GDOD NAS
'KHRUL MA MYONG BA'I RANG RIG CHOS KYI SKUR NGO 'PHROD DO, ,MA
RIG SBRIN GYIS RANG SEMS NYIN MOR BYED, ,BSGRIBS PA'I 'KHRUL PA'I
'GRO 'DI RANG MTSANG RNAMS, ,STON PA'I CHOS TSUL 'DI KO KUN TU
BZANG, ,MA

BCOS RANG SAR GROL BA'I GZIGS MOR YENGS, ,THA MAL SNANG ZHING
ZHEN PA'I CHO 'PHRUL KUN, ,SEMS KYI KLONG DU DAG PAS GANG SHAR
RNAMS, ,CHOS SKUR GROL TSE BEE RO TZAN DE, ,'GYUR MED BDE BA'I
DBYINGS SU ZHI BAR MNAL, ,AA TI'I CHOS TSUL YAN LAG BRGYAD LDAN
CHAB

RMAD BYUNG BLO YIS GCIG CAR 'THUNGS PAN, ,LJONGS 'DIR 'GYUR BA'I
SEMS KLONG MAN NGAG SDE, ,GLEGS BAM MANG POR GRAGS KYANG GTAM DU
ZAD, ,GZHAN YANG DRAG PO RANG BYUNG RANG SHAR GYI DBANG 'BRING
PO, ,DAM RDZAS SKYER DUN GYI SKOR, RJE NYID KYI RNAM MGUR,

GTER STON RIN CHEN DPAL BZANG GI MNAL LAM DAR DKAR MA'I SNYAN
RGYUD MDZOD RKANG DGU PA YAN, DE'I RNAM THAR RGYAS 'BRING BSDUS
GSUM, DAM CAN SDE BDUN GYI GTOR CHOG, GTER KA 'OG MA'I BTAGS
GROL, SKYER SGANG LUGS KYI RTA MGRIN BSANG

@010A *, ,SGRUB, MNGA' BDAG DUNG MTSO RAS PA'I TSE SGRUB NYI ZLA
KHA SBYOR, MA 'ONGS LUNG BSTAN SOGS LHO BYANG GI GTER KHA'I DBANG
LUNG MANG DU GSAN, NYAMS LEN GYI TSE THANG LHOD PHRAN TSEGS BYUNG
DUS, KHU BOS, SKAS KHA'I 'OG

GI LJANG BU DANG 'DRA BA KHYOD GSUNG ZHING, BKA' SKYON DANG PHYAG
'BEBS YANG YANG MDZAD, TSAN GYI BCUD LEN 'BA' ZHIG LA BRTEN NAS
BSGOMS PAS NYAMS RTOGS SHIN TU 'PHEL BA BYUNG, DGUNG LO BCU DGU
BZHES PA'I TSE, RJE NYI ZLA SANGS RGYAS BA DE

NYID SGRUB SDE KUN BZANG RTZER PHEBS PA'I PHYAG PHYI MDZAD, SLAR
YANG DBANG DANG GDAMS PA GNANG BAR GSOL BA BTAB STE, SPRUL SKU
DRI MED LHUN POS BOD YUL GYI RDO RJE GDAN RAS 'PHRUL SNANG GI
GTZUG LAG KHANG GI RANG BYUNG THUGS RJE CHEN PO'I GTZANG KHANG
NAS

GDAN DRANGS PA'I DON TIG 'GRO BA KUN GROL GYI DBANG LUNG 'KHRID
MAN NGAG KUN GSAN NAS, THUGS NYAMS SU BSTAR BA'I TSUL MDZAD,
GZHAN YANG KUN MKHYEN RIN PO CHE'I THEG MCHOG MDZOD KYI BSHAD
LUNG, BLA MA SKU GSUM GYI SGRUB PA'I CHOS SKOR,

RIN PO CHE BYE TSANG PAS MDZAD PA'I KHUG PA LNGA'I NGO SPROD SOGS
MANG DU GSAN, SKABS SHIG GTER STON BEE CHEN GLING PA AE GNYAL
TSOR 'GRO DON LA PHEBS PAR ZHAL MJAL GNANG, BKA' 'BREL MED KYANG
LUNG ZIN GYI GTER STON DU DGONGS PA'I THUGS MOS

TSAD MED PA 'KHRUNGS, AE YI NANG DU KHRAG MTSO LAN GSUM KHOL:-
SOGS DANG, BU DAL LA DMAG YONG BA'I LUNG BSTAN KYANG NGES PA SHIN
TU 'GRONGS PA BYUNG GNANG NGO, ,MI RING BAR YAB GSHEGS PA'I DE MA
THAG GSAL 'DEBS KYI RTEN 'BUL BAR

@010B GRAB TU RJE NYI ZLA SANGS RGYAS KYI SKU ZHABS SU PHEBS PAS,
SGO DRUNG DU GRVA PA ZHIG GIS YAB GRONGS PA YIN NAM ZHES DRIS
BYUNG BAR, SKAD CHA YONG TSOD MIN PAR SUS GLENGS GSUNGS PAS, RIN
PO CHES THUGS DAM 'OD GSAL GYI NGANG NAS GZIGS

PAS BKA' PHEBS GNANG ZER BAS, SNGAR NAS THUGS DAD BLA NA MA MCHIS
PA YOD PA'I STENG DU SLAR YANG BRJOD DU MED PA'I GONG 'PHEL DU
GYUR, DUS PHYIS BKA' PHEBS GNANG BA'I MDANGS LA BRTAGS TSE, RIG
'DZIN 'DI NYID LA AO RGYAN GYI SLOB

DPON CHEN PO DE DANG NGO BO THA MI DANG PA'I THUGS NGES PHUL DU
BYUNG BA ZHIG 'KHRUNGS PAR MNGON, DE DUS MDO SNGAGS KYI THOS PA
RNAMS GRUB RJES TSE DANG SGRUB PA MNYAM PA'I RI KHROD KHO NAM
GTOGS GOS 'DZIN PA SOGS GTAN MI BYED, KHYAD PAR NGES DON

YANG ZAB RDZOGS PA CHEN PO DANG MJAL BAR CHES DKA', DA RES SANGS
RGYAS LAG PAR GTOD RGYU YOD PA'I SKABS 'DIR MI MED KYI DBEN PA
KHO NA BSTEN DGONGS TE, SGRUB 'PHRIN MNGON SPYOD SOGS LA DON
GNYER CHER MA GNANG BAS, RIN PO CHE'I GSUNG

LAS, NGED KYANG SNGA MO KHYOD KYI BLO DANG 'DRA BA ZHIG YOD KYI,
DUS PHYIS BU SLOB 'DRA MANG BAS 'PHRIN LAS RNAM BZHI'I SKOR 'DI
YANG DGOS PA CIG BYUNG GSUNG, PHYIS NYAm THANG GI BLA MA GNANG
DUS 'PHRENG PO SOGS SU BAN SNGAGS MANG POS SGRUB 'PHRIN ZHUR

'ONGS PA LA BRTEN, RJE BTZUN LAS GYI RDO RJE SOGS LA SLAR DON
GNYER BYED DGOS BYUNG, DE SKABS NI 'DOD CHOS DE DAG MA THOB PAS
BYED MA THUB, SLAR CHOS ZHU BA DE TSOM BYUNG BAS CI YIN NAM SNYAM
TZA NA, RJES SU BDAG PO RIN PO CHE'I DBON SKU MCHED

@011A *, ,GNYIS DER BZHUGS PA'I STABS KYIS CHOS KYIS MA PHONGS PA
YIN PAR 'DUG CES BKA' PHEBS PA THOS PAS, RIN PO CHE'I GSUNG DE NI
MNGON PAR MKHYEN PA'O, ,YON TAN DBYAR SKYES GZHON NU KUN, ,SKYED
LA GSHIN PA'I

NOR 'DZIN MCHOG ,'GYUR MED DAD PA'I DAM BCA' DE, ,LHUN PO BAS
KYANG CHES CHER BRTAN, ,ZUR RIGS DAM PAR SRID GZUNG TSE, ,THEG
MCHOG DGONGS DON MNGON GYUR NA, ,SLAR YANG THOS BSAM SGOM PA LA,
,BRTZON 'DI GDUL BYA'I NGOR

LAGS SAM, ,DE NAS DGUNG LO NYI SHU LON TSE SNGAR GYI THUGS BZHED
LTAR, SHAR PHYOGS BSTAN PA'I SGRON ME DAGS PO GRVA TSANG DU PHEBS
RTZIS KYIS RI SGO RDZONG DU NANG SO RGYA RI BAR LAM SKYEL DGOS
TSUL ZHUS PAS, KHYOD LA SANGS RGYAS ZHAG BDUN MA'I

GDAMS PA YOD NAS, GRVA TSANG LA 'GRO MI DGOS LA CHE ZHES, GRAB TU
RIN PO CHE'I SKU GZHOGS SU BYON PA LA MA RANGS PA'I KUN SLONG
SKYON CAN GYI ZUR ZA BAR BYUNG BAS, SLAR BSKYAR BA SOGS MA GNANG
BAR THUGS THAG BCAD DE 'GRUL TSAN GZHAN

DANG BSDEBS NAS PHEBS, DE NI TSAR CHEN RIN PO CHES, LAR SNANGS
CHUNG LA BLO RIGS RGOD PA'I SDE DPON DPON SKYA'I RIGS 'DI LUG
THUG GI SGRO BAS WA MO NYIN THEBS GCOG PA MA GTOGS DGOS PA MI
'DUG PAS, DE 'DRA'I RIGS LA BYA BRAL RNAMS

LAM GZHUNG SONG BA RANG GNAD DU GDA' ZHES GSUNG BA DANG MTHUN PAR
SNANG NGO, ,RNAM GNON ZHES PA LCAGS PHO 'BRUG GI LO DE'I HOR GYI
ZLA BA LNGA PA'I TSES BCU'I NYI MA'I BZHI CHA LUS BA'I DUS SU,
MKHAN PO RIN PO CHE MANG THOS MKHAS PA'I DBANG PO 'OL KHA

@011B LBA BA BLO BZANG RGYA MTSO'I DRUNG DU DGE TSUL GYI SDOM PA
YANG DAG PAR MNOS, DE NAS BZUNG STE GRVA TSANG GI SGRIGS 'GRIM LA
BZHUGS, BSDUS PA SOGS CHED GNYER GYI BSLAB SPYANG MA DGOS PAR
RANG SHUGS KYIS MKHYEN, CHOS KYI RGYAL PO TZONG KHA PA CHEN PO LA

DBUS SU PHEBS KHAR, CHOS RJE DON GRUB RIN CHEN GYIS, THOG MAR
PHAR PHYIN LA GSAN PA MDZAD DGOS PAR GSUNGS PA BZHIN, SNGON DU
PHAR PHYIN GYI BSKYAR CHOS YONGS RDZOGS GNYIS DANG, DBU MA'I
BSKYAR CHOS TSAR 'GA' GSAN CING, RIGS LUNG

SOGS KYIS MTHA' CHOD PAR GNANG BAS, THEG PA CHEN PO'I SDE SNOD
KYI DON RNAMS TSIG TZAM DU MA LUS PAR GDAMS NGAG TU SHAR TE,
SNGON BYON GYI MKHAS GRUB RNAMS DGYAS PA BSKYED PAR MDZAD DO,
,GRANGS MED THUB STAN NAGS

KLUNG 'PHRENG BA'I DBUS, ,BLO BZANG GRAGS SNYAN RING LUGS YONGS
'DU'I LJON, ,DRI MED CHAR DU MNGAR BA'I 'BRAS BU YIS, ,GANG THUGS
LEGS BRIS TSOGS KYI BRTEN PA PHROGS, ,'PHAGS YUL MKHAS MANG GTZUG
RGYAN SHING RTA CHE'I, ,GSUNG

RAB RGYA MTSO'I PHA MTHAR 'GROD BYED PA'I, ,MTSUNGS MED MKHYEN
DPYOD BRTZON PA'I GRU RDZINGS 'DI, ,DREGS LDAN GZHAN GYI BLO YI
YUL LAS 'GONGS, ,SNGON NAS SHER PHYOGS MDO DANG BSTAN BCOS KYI,
,AU T'A PHANG PHUR RGOD PA'I ZE 'U 'BRU,

BLO GROS COD PAN RGYAN DU 'DZUM BYAS NA, ,SLAR YANG GSAN 'DI
GZHAN LA CO 'DRIR NGES, ,SPYI CHOS SU BYANG CHUB LAM RIM CHUNG
BA'I SKYES BU CHUNG NGU'I SKOR GYI BSHAD LUNG, RGYAL BA TZONG KHA
PA'I RNAM THAR DAD PA'I 'JUG DOGS DANG, GSANG BA'I

@012A *, ,RNAM THAR, BKA' GDAMS GLEGS BAM RIN PO CHE LAS RDOG
CHOS KYI SKOR DANG, THAMS CAD MKHYEN PA DGE 'DUN RGYA MTSO'I RNAM
THAR RNAMS KYI LUNG BZABS BSHAD DANG BCAS PA GSAN, CHU RTA DGUNG
LE NYER GNYIS

LON TSE DPAL GSANG BA 'DUS PA'I GZHAL MED KHANG MCHOG DMAN GYI
SKYE BO YONGS KYI SPYOD YUL DU GYUR PA CHOS 'KHOR RGYAL GYI DBYAR
CHOS DUS, SHING RTA CHEN PO KLU SGRUB KYI DGONGS DON PHYIN CI MA
LOG PA DPAL LDAN ZLA BA'I ZHAL LUNG LTAR, SNYIGS

DUS KYI RGYAL BA GNYIS PA TZONG KHA PA CHEN PO'I BZHED PA JI
BZHIN DU GSAL BAR STON PA'I BZAB MO DBU MA'I LTA KHRID KYI THUGS
RTZOM GNANG BAS, RAB 'BYAMS SMRA BA'I MKHAS PA PHAL CHER THUGS
YID PHROGS SHING, MDZAD BYANG GSAL KHA MED PAL BRTEN,

RJE NYID DANG GRVA THOG GCIG PA'I CHAGS SDANG GI RNAM PA YID LA
BYED PA ZHIG GIS SUS MDZAD MA NGES SHING DON BZANG PO 'DUG PA LA
BRTEN BLO LA BZUNG NAS BSHAR SBYANG MANG DU BYAS SHING, SKABS
SHIG MDZAD PA PO SHES NAS 'PHRO BCAD DO, ,DE RJES YUM DON

GSAL BA'I SGRON ME GRUM MNGA' MKHAN PO BLO BZANG CHOS 'PHEL GRVA
TSANG GI CHOS 'CHAD KHRI THOG TU BYON PA NAS BZUNG RIM GYIS PHAR
PHYIN GYI SPYI DON, RIGS PA'I DBANG PHYUG GI BSTAN BCOS TSAD MA
RNAM 'GREL, 'DUL MDZOD SOGS KYI GZHUNG 'GREL KUN

LA THOS BSAM PHUL DU BYUNG BA MDZAD, AE RI SGO'I CHOS THOG ZHiG
GI SKABS MCHED GROGS ZHIG GIS BSKUL BA LA BRTEN NAS DKON MCHOG
GSUM LA SKYABS SU 'GRO CHUL GYI GDAMS PA ZAB MO SNYAN BRGYUD
KHYAD PAR GSUM LDAN ZHES BYA BA'I THUGS RTZOM

@012B GNANG, LO SHAS NAS RI SGO CHOS SDE'I DGE SKOS KYI LAS SNA
BABS TE, GZHI DGON DU LO GCIG BZHUGS, LAS NAS THON RJES RI KHROD
CIG TU 'GOL BZHUGS KYI SKABS, DAGS PO RAB 'BYAMS PA DANG, BYAMS
GLING RAB 'BYAMS PA ZHES DPAL

RI BO DGA' LDAN PA'I BSTAN PA'I GSAL BYED CHEN PO DPON SLOB KHRI
RIN PO CHE DKON MCHOG CHOS 'PHEL GNYIS LA, RGYAS PA'I BSTAN BCOS
TSAD MA RNAM 'GREL GYI t'I KA DANG, KHYAD PAR RNAM 'GREL LE'U
GNYIS PA LA RGYAL BTZONG KHA PA'I DGONGS PA THUN MONG

MA YIN PA'I BZABS BSHAD DANG, ZHAR LA DKON MCHOG GSUM GYI DKA'
GNAD DANG, SGRA 'TSAMS SBYOR LNGA BA GSUNGS, DUS PHYIS SKYID SHOD
DGA' LDAN KHANG GSAR DU DPON SLOB GNYIS GDAN 'DZOM PA'I TSE, KHRI
RIN PO CHE NAS PHYAG LAN SOGS

NI MI GNANG BAS, NAG TSO LO TZ'A BA BRI KA MA LA SH'I LAR BZHUGS
SKABS N'A RO PA PHEBS PA LA JO BO CHEN POS PHYAG MI 'TSAL BAR
'DUG PAS, N'A RO PA JO BO'I BLA MA MIN NAM SNYAM PA'I THE TSOM
BYUNG BA'I LO RGYUS DANG MTSUNGS PAR MNGON NO, ,RLABS CHEN MKHYEN

PA'I SHING RTA YIS, ,DRANGS PA'I YON TAN PHUNG PO'I TSOGS, ,GSER
LDAN LTO BA 'DIR SHONG BA, ,AE MAS NI SHIN TU YANGS, ,THA DAD
GDUL BYA'I KUN GSAL NGOS, ,CHOS PHUNG CHAR SPRIN STONG 'KHRIGS
KYANG, ,LAM BZANG ZHING SA BRLAN PA LA, ,

MTSUNGS PA'I GNAD DON LHUG PAR GZIGS, ,MTHA' BRAL RTEN CING 'BREL
'BYUNG GI ,LEGS BSHAD DBYAR RNGA BSGRAGS PA'I TSE, ,SKAL LDAN
GTZUG PHUD CAN RNAMS KUN, ,DGA' BA'I ZLOS GAR BYED LA BREL, ,DE
LTAR NGAGS PO GRA CHANG DU

@013A *, ,MDO PHYOGS KYI THOS BSAM LA GZHAN DRING MI 'JOG PA'I
SPOBS PA DANG LDAN NA YANG, SNGON GYI DAM PA RNAMS KYIS KYANG
THOS BSAM LA NGOMS PA MED PAR MDZAD PA'I RNAM PAR THAR BA DANG,
LHAG PAR RJE NYID BYAMS CHEN CHOS RJE DANG,

RJE BTZUN CHOS KYI RGYAL MTSAN DU SKU SKYE BA BZHES PA'I SNGON
GNAS RJES SU DRAN PA'I BAG CHAGS KYI MTHUS, SA RA THEG CHEN GLING
GI BYES MKHAS MANG GRVA TSANG 'DI SPYIR YANG GZHUNG LUGS MTHA'
DAG GTAN LA 'BEBS PA'I RAB 'BYAMS SMRA BA'I 'DUS SDE CHEN PO YIN
PA

DANG, KHYAD PAR ZAB MO DBU MA'I GNAD DON GTAN LA 'BEBS PA'I BKA'
BABS YIN PA'I THUGS NGES DANG BCAS TE SKYID SHOD SE RA BYES SU
PHEBS, 'CHAD NYAN LAS THOG TU CHOS RJE DPAL 'BYOR BSOD NAMS LHUN
GRUB DANG 'PHRIN LAS LHUN GRUB GNYIS RIM PA

BZHIN BZHUGS 'DUG PA LA GRUS PA GSUM GYIS BTUD DE, DPAL MGON
'PHAGS MCHOG KLU SGRUB KYI SRAS KYI THU BO ZLA BA'I ZHABS KYI
'JUG PA RTZA 'GREL DANG, DE'I DGONGS DON 'KHRUL PA MED PAR STON
PA'I RGYAL DBANG BLO BZANG GRAGS PA YAB

SRAS KYI LEGS BSHAD RNAMS KYI NYIR KHUR BSGRIL TE t'IKA 'GREL
GTZO BOR GSAN, 'GYANGS MED DU GLING BSE GRUB, RJE 'PHRIN LAS LHUN
GRUB LA SPYI CHOS DANG SGOS CHOS CI RIGS PAR, RGYAL BA TZONG KHA
PA'I BKA' 'BUM THOR BU, GLEGS BAM BKA'

RGYA ME [?], LHA CHOS BDUN LDAN, RANG RGYUD LA BSKUL MA 'DEBS PA
DAD PA'I LJON SHING, MA 'ONGS LUNG BSTAN, LO RGYUS, ZHU LAN NOR
BU'i PHRENG BA'I RTZA BA, MDO SDE RGYAN, RGYUD BLA, 'BYED GNYIS
DANG, CHOS 'TSAMS SU PADMA DBANG CHEN YANG GSANG KHROS

@013B PA'I DBANG, PHYAG RDOR 'KHOR CHEN GYI DBANG, TSE DPAG MED
LHA DGU'I DBANG, DBYANGS CAN MA DKAR MO'I RJES GNANG RNAMS GSAN,
DE NAS PHUN TSOGS DGE BCU'I YON TAN GCIG TU 'DU BA'I YUL GRUR,
SDE SRID RIN PO CHE DRUNG CHEN

TA'I SVI TUS PHYAG DAR [?] TE 'DEBS PAR MDZAD PA'I CHOS GRVA CHEN
PO DPAL GYI RTZES THANG ZHES RIS SU MA CHAD PA'I RIGS PA SMRA BA
MTHA' KLAS PA TSOGS PA'I 'DUS BRGYA MTSO'I DBUS SU GZHUNG LUGS
RAB 'BYAMS SMRA [?] BA'I GRVA BSKOR MDZAD DO, ,

GSUNG RAB KYI DKA' BA'I GNAD LA BSHAD PA 'BYAMS KLAS PAS DPYOD
LDAN YONGS KYI SGRA 'DZIN BU MO'I BRTAN PA YONGS SU PHROGS SHING,
RTZOD PA'I NGA ROS RGOL NGAN RI DAGS KYI SPOBS PA 'JOMS PAR MDZAD
DO, ,THEG CHEN CHOS KYI SRID LA DBANG

'BYOR PAS, SNGON GNAS RJES DRAN MTHU YIS BSKUL BA NA, ,RIN CHEN
GLING DU 'DOD LDAN SKYE BO BZHIN, ,CHOS PHYIR BSHUL RING ZHUGS LA
LHAG PAR BRTZON, ,RAB 'BYAMS SHES BYA'I MTHA' DE KHYOD NYID KYIS,
,RAB YANGS MKHYEN PA'I SRUNG

LA GZHAL BA NA, ,RAB MDZES 'JAM MGON BSTAN PA'I 'KHOR LO DE, ,RAB
DGA'I TSUL GYIS KHYOD KYI MGRIN PAR 'KHYUD, ,SUM RTZEN 'DZIN MAR
'PHAS 'DRA'I SMAN LJONGS KYI, ,BGRANG YAS MKHAS MANG 'DU BA'I
RTZES THANG DU, ,LUNG RIGS NOR BU

CHANG DU BSNYEL PA NA, ,MKHAS 'DOD MCHING BU'I RANG MTSANG PHAL
CHER BSTAN, ,SLAR YANG SKYID SHOD DU PHEBS, DGA' LDAN CHOS RJE
BYAMS PA RGYA MTSO LA BYANG CHUB LAM RIM CHUNG BA'I BSHAD LUNG
GSAN, DE SKABS, LHAS BRAG DGON SPYAN SNGA

@014A *, ,GZHON NU CHOS DPAL BZANG PO MDO SNGAGS KYI CHOS KYI
GSAN RGYA SHIN TU CHE BA'I GRAGS PA LA BRTEN, BRAG DGON DU PHEBS,
SPYAN SNGA RIN PO CHE'I DRUNG DU DPAL SNAR THUNG BA'I MNGON RTOGS
BRGYA RTZA, RDO RJE 'PHRENG BA DANG, KRI YAS MUNYTSA ZUNG DU 'JUG
PA ZHE

LNGA MA'I DBANG, GRI GUG LCAM DRAL GYI RJES GNANG SNYING ZHUGS
DANG SBRAGS PA, RNAM 'JOMS, BDE MCHOG DKAR PO, RTA MGRIN SHO nA
BZHI BSKOR, DBYANGS CAN MA GSANG BSGRUB, RJE BTZUN RIG BYED MA,
'JAM DBYANGS NANG BSGRUB, DUR KHROD BDAG PO, 'JAM

DKAR GTZO 'KHOR LNGA PA, 'JAM DBYANGS LUS DKYIL, DPA' GCIG, SGROL
DKAR, SENG GDONG MA, TSOGS BDAG DKAR DMAR RNAMS KYI RJES GNANG,
BYANG SEMS ZLA BRGYAL MTSAN LUGS KYI RTA MGRIN LCAGS RAL CAN GYI
RJES GNANG LAS TSOGS DANG

BCAS PA, DBYANGS CAN MA DKAR MO'I RJES GNANG, CHOS SKOR, 'JAM
DBYANGS NAG PO'I BZLAS LUNG, GU RU ZHI BA'I BLA MA'I RNAL 'BYOR,
TSE RING MCHED LNGA'I RIGS GTAD, 'JAM DBYANGS CHOS SKOR, RTZA
SHE, LAM SGRON, GLANG THANG PA'I BLO SBYONG

TSIGS BRGYAD MA, BLO SBYONG MTSON CHA 'KHOR LO, RMA BYA DUG
'JOMS, RTOG PA 'BUR 'JOMS, SKYID SDUG LAM 'KHYER, NYI MA'I 'OD
ZER, BSLAB BYA CHEN MO, GNAS BCU'I SGRUB YIG, DPE CHOS RIN CHEN
SPUNGS PA RTZA 'GREL, SPYAN SNGA BLO GROS

RGYAL MTSAN PA'I LAM RIM GYI KHRID, KHA RAG PA'I AANG YIG BDUN
CU, KHRID CHEN BRGYAD KYI KHA SKONGS, THAMS CAD MKHYEN PA BSOD
NAMS RGYA MTSOS MDZAD PA'I LAM RIM GYI KHRID, THAMS CAD MKHYEN PA
DGE 'DUN RGYA MTSO'I GSUNG 'BUM CA DUM PA DANG CHA

@014B DUM PA'I LUNG SOGS DBANG LUNG MAN NGAG GI RIGS MTHA' YAS PA
GSAN, SPYAN SNGA 'DI NYID CHOS KYI GAN MDZOD LTA BU YIN PAR 'DUG
CES PHYIS KYANG BSNGAGS BRJOD MANG DU GNANG, LAN CIG SPYAN SNGA
LA SKYE BRTAG ZHUS PAS, LHA MO SHRA

WA nA'I SGO NAS RMI LAM BSGUGS GSUNGS PA BZHIN GNANG BAS, SROD
KYI MNAL LAM DU BUD MED CIG BYUNG NAS KHYOD LA LO BDUN GYI TSE
LAS MED ZER BAS, CHOS LDAN GYI DGOS PA DU MA SGRUB PA'I GEGS SU
GYUR GYI DOGS NAS THUGS 'DZANGS

PAR BYUNG BAS, SLAR SMON LAM BTAB, PAR GCOD SEL BYED LA CI PHAN
DRIS PAS, THO RANGS KHA'I MNAL LAM DU LONG LA TSE DPAG MED DANG
SGROL DKAR GYI SKU BRGYAD BZHENGS NA LO BDUN CU DON BDUN THUB, DE
NAS CI BYAS KYANG MI PHAN ZER BA BYUNG

BA LTAR, SKU BRNYAN RNAMS LO LTAR GYI MA CHAG PA GNANG, SKABS
SHIG BAR GCOD KYI RNAM PAS GRANG GZHI'I SNYUN GYIS SKU CUNG ZAD
MA BDE BA LA, DRUNG BA SNGAGS RAM PA BZANG PO RNAM RGYAL BYIN
RLABS CHE BAR GRAGS PAS, SRAS KHANG DGON PAR

PHEBS TE, BYIN RLABS DANG THABS ZHUS PAS, MGON PO TRAG SHAD KYI
RJES GNANG MDZAD, DE NUB RMI LAM SGUGS SHIG GSUNG, SROD KYI MNAL
LAM DU MI PHO MO THAL SKYA MANG PO ZHIG 'DUG PA LA, MI NAG RTA
NAG ZHON PA MDUNG KHYER BA ZHIG

GIS DED SONG BA BYUNG, NANGS PAR PHYAG 'BUL LA THEGS BAS, MDANG
'AM BUS KHO GTANG YOD PA SLEB AE BYUNG GSUNG, CHOS SKYONG BRAN DU
'KHOL BA'I RTAGS SU 'DUG CES PHYIS BKA' PHEBS GNANG, GZHAN YANG
MGON PO PHYAG DRUG PA'I RJES GNANG

@015A *, ,LHA BZHI DRIL SGRUB DANG BLA MGON DBYER MED KYI KHRID,
DMIGS BRTZE MA'I KHRID, LTUNG BSHAGS KYI KHRID, 'PHO KHRID, GSHED
DMAR LHA BCU GSUM GYI DBANG, ZAM TOG GI LUNG KHRID, BCU GCIG ZHAL
LHA LNGA DANG DON ZHAGS

LHA LNGA'I DBANG, ZHAL KLU SGRUB RTZA MGON GYI RJES GNANG, ZHAL
BRAM GZUGS KYI BLA MA'I RNAL 'BYOR, MGON PO DANG RNAM SRAS KYI
RGYAS PA DANG DBANG GI 'KHRUL 'KHOR GYI PHYAG LEN, SMAN BLA,
PHYAG RDOR GOS SNGON CAN, RNAM SRAS SER CHEN SOGS CHOS

BKA' MANG DU GSAN, CHU 'BRUG LOR YAR KLUNGS MKHAR THOG TU MANG
THOS MKHAS PA'I DBANG PO CHOS RJE NAM MKHA' RGYAL MTSAN LA DPAL
RDO RJE 'JIGS BYED KYI DBANG BZHI, DE'I SNGAGS BTU, MGON PO, CHOS
RGYAL PHYI NANG GSANG GSUM, RNAM

SRAS, RNAM 'JOMS, PHAG DKAR SHES RAB GSAL BYED KYI RJES GNANG
GSAN, SLAR YANG 'DONG CHOS ZHU BAR YONGS CHOG PA'I BKA' BZHES
BZANG PO GNANG ZHES PHYIS KYANG THUGS GZO BA'I BKA' 'PHROS GNANG,
SKYID SHONG NYANG BRAN PHA BONG KHAR

CHOS RJE RIN CHEN BSHES GNYEN PAR, 'JIGS BYED KUN RIG GNYIS KYI
DBANG, CHOS RGYAL RNAM SRAS GNYIS KYI RJES GNANG, LCAM SRING SENG
GDONG MA GNYIS KYI RJES GNANG LUNG DANG BCAS PA, BYANG CHUB
GZHUNG LAM, 'DUL BA'I SPYI DON

MKHAS GRUB BKA' 'BUM GYI STOD CHA RNAMS GSAN NO, ,PHYOGS RE'I YON
TAN PHRA MO'I KHRON PA YIS, ,BSNYEMS LDAN MKHAS RLOM RUS SBAL
TSOGS RNAMS KYIS, ,GANG GI MANG THOS CHU GTER RLABS 'KHRUG PA,
,MTHONG TSE KHENGS PA'I SNYING

@015B DEGS KYI DOGS, ,BSHES GNYEN MANG BSTEN BRTZON PA'I LJON
SHING LA, ,MI PHYED DAD PA'I ME TOG CI YANG G-YO, ,YON TAN 'BRAS
BU G-YUR DU ZA BA YI, ,TSUL DE DPYOD LDAN DGYES PA'I YUL ZHIG
LAGS, ,SKABS SHIG STOD LUNG PHYOGS

SU PHEBS PAS, LAM KHAR SDE PA SNANG RTZE NAS KHROM DBANG ZHIG
MDZAD KYI 'DUG PAS, KHROM GYI MTHA' GCIG TU BZHUGS NAS GSAN
KYANG, GSUNG CHUNG ZHING THAG 'GYANGS PAS TSIG 'BRU GSAL BAR MA
GSAN, BUM PA DANG TZA KA LI 'GREMS PA

SOGS ZHIB PAR GZIGS, PHYIS RTZAD BCAD PAS THUGS RJE CHEN PO 'KHOR
BA LAS SGROL GYI DBANG YIN PAR 'DUG, 'ON KYANG TSIG SOGS GSAL BA
MA BYUNG BAR BRTEN DBANG THOB PA'I GO CHOD PA MI GNANG BAR MNGON
ZHING, DE DUS GTER STON PA GRAGS

CHE SKABS YIN 'DUG PAS THUGS MOS CHE BA TZAM BYUNG BA 'DRA YANG,
DUS PHYIS LUNG BSTAN SOGS MANG DU GZIGS PAS LHAD CHE BAR DGONGS
TE BTANG SNYOMS GNANG BA 'DRA ZHIG YOD KYANG, DON DU SNGA PA
SNANG RTZE BRJES 'BRANG DANG BCAS PA'I RANG

BZO'I RNAM THAR LA MKHAS PA CHEN PO 'DI THUGS RTING NAS KHREL BAR
KHO BO SEMS SO, ,DGUNG LO SO BZHI LON BRGYAL BA ZHES PA SHING PHO
RTA'I LO HOR GYI ZLA BA BCU PA NYIS BRTZEGS SU BYAS PA'I PHYI
MA'I MAR NGO'I TSES BCU GNYIS KYI RGYU SKAR 'DZOM PA'I DUS

SU; KHAMS GSUM CHOS KYI RGYAL PO RGYAL BA TZONG KHA PA CHEN POS
CHOS KYI SKU MNGON DU MDZAD PA'I GNAS DGA' LDAN RNAM PAR RGYAL
BA'I GLING GI GZIMS KHANG RGYAL KHANG RTZER, RJE RGYAL BA GNYIS
PA'I BSTAN PA'I GSAL BYED CHEN PO CHOS RJE DPAL 'BYOR

@016A *, ,RGYA MTSOS MKHAN PO DANG CHOS RJE RIN PO CHE DGE 'DUN
RGYAL MTSAN GYIS SLOB DPON MDZAD, DAD PA'I DGE 'DUN BCU TSOGS
TSANG BA'I DBUS SU YONGS SU RDZOGS PA DGE SLONG GI DNGOS PO MNOS,
MTSAN DPAL 'BYOR LHUN GRUB

TU GSOL, 'DUL BA'I BSLAB BYA CHEN MO DANG, 'DUL BA'I GLENG 'BUM
SOGS GYI BSHAD LUNG GSAN NO, ,MKHAS MCHOG 'CHI MED LAM GYI 'PHANG
PA NAS, ,RNAM DAG TSUL KHRIMS LANG TSO LA CHAGS PA'I, ,BLA GOS
'TSAMS SPRIN GSAR

BA'I LUS PHRA MA, ,THAR PA'I BDE LA SPYOD PHYIR 'KHYUNG LA BREL,
,NYES SPYOD RNYOG PA'I 'DAM LAS CHER 'PHAGS PA'I, ,BAG YOD SDONG
BU RNAM PAR LDEM PA'I RTZED, ,TSANGS SPYOD DPAL GYI 'DAB STONG
'DZUM PA DE, ,THUB BSTAN RKANG DRUG

YONGS KYI DGA' STON GNAS, ,NYIS BRGYA LNGA BCU RTZA GSUM GRANGS
LDAN GYI, ,CHES PHRA'I SPANG BYA KUN LAS MI 'DA' BA'I, ,GCANG
MA'I RNAM PAR THAR 'DIS 'DREN PA KHYOD, ,GANGS RI'I LJONGS KYI
NYE BAR 'KHOR DU NGES, ,DE NAS THUGS DGONGS

LA, TSE 'DI YUN THUNG SHES BYA'I RNAM PA MANG, ,ZER BA BZHIN,
RGYU MTSAN NYID KYI CHOS MTHA' ZAD PA MED PA LTA BU YIN PAS,
SANGS MA RGYAS PAR DU SLOB GNYER CHAR BA'I SKABS CI MCHIS KYANG,
SNYING PO'I MCHOG 'BRAS BU GSANG SNGAGS RDO RJE'I THEG

PA PHYI 'GYUR GYI SGOR LA THOS BSAM MDZAD PA'I DGONGS 'DUN MNGON
DU GYUR TE, RGYAL BA TZONG KHA PA CHEN POS DNGOS SU BKA' STZAL BA
RJE BTZUN SHES RAB SENG GES DANG DU BZHES TE 'DZUGS PAR MDZAD
PA'I 'DUS SDE, GANGS RI'I LJONGS 'DI'I GSANG

@016B SNGAGS 'DZIN PA MA' 'DAG GI GA CUG NA MNGON PAR MTHO PA
SMAD RGYUD MKHAS 'DUS GRVA CHANG DU PHEBS, 'CHAD NYAN LAS THOG TU
MKHAS SHING GRUB PA'I DBANG PHYUG CHEN PO RNAM RGYAL DPAL BZANG
BZHUGS 'DUG PA LA, RDO RJE 'CHANG DNGOS KYI THUGS DANG

DANG BCAS TE GUS PAS BSTEN NAS, SHING LUG LOR 'DUS PA'I BSKYED
RDZOGS KYI t'I KA'I BSKYAR LUNG, RIM LNGA GSAL SGRON, BSKYED RIM
RNAM BSHAD, RIM LNGA'I DMAR KHRID KYI SGOM LUNG, KHRID LAG RJES
TSAR LNGA, RGYUD RKYANG LE'U BCU

GSUM PA YAN DANG, 'GREL PA MCHAN BCAS LE'U BCU GSUM PA'I 'GOG PA
KHRO BO'I 'KHOR LO DRANG DON YAN TSAR GNYIS, LE'U BCU DRUG PA'I
GNOD SBYIN PHO MO 'GUGS PA NAS, 'GYUR BYANG GI BAR GYI RTZA 'GREL
MCHAN BCAS, DE THAMS CAD

KYI MTHA' DPYOD, BSTAN PA SPYI RNAM BSKYAR LUNG DANG BCAS PA
GSAN, ME SPRE LA 'GREL BA BZHI SBRAGS, LE'U BCU BZHI PA'I GSHIN
RJE GSHED KYI LAS SGRUB PA YAN, LE'U BCO LNGA PA'I 'TSAMS SBYOR
YAN GYI t'I KA'I BSKYAR LUNG, ME BYA

LA 'GREL BA BZHI SBRAGS YONGS RDZOGS, GSAL SGON, BSKYED RIM RNAM
BSHAD, SA KHYIL BZHI SBRAGS KYI LE'U BCU GSUM PA'I NANG RGYAS PA
DANG DBANG GI LAS SPEL TE BSTAN PA YAN, RGYUD PHYI MA, DGONGS PA
LUNG STON, LHA MO BZHIS

ZHUS LO CHEN DANG 'GOS KYI 'GYUR LA RGYAL BA TZONG KHA PAS ZHUS
DAG GNANG BA SOGS GSAN, BLA MAS KYANG RANG RE'I SMAD RGYUD KYI
DPAL 'DUS PA'I GZHUNG LUGS 'DI LA RDO RJE 'CHANG NAS RTZA BA'I
BLA MA'I BAR MI DBAR KHYIS MA CHOD CING BYIN RLABS KYI

@017A *, ,DROD MA YAL ZHES SPRO BA YANG YANG BSKYED BA GNANG
GSUNG NGO, ,GSANG CHEN THEG PA MCHOG GI GRU RDZINGS LA, ,BRTEN
NAS SKU GSUM GLING DU RAB BGROD PA'I, ,RIN CHEN SKYES BU'I MDZAD
PAS 'PHAGS YUL GYI, ,GRUB CHEN

BRGYAD CU'I RNAM THAR GCIG TU BSDUS, ,CHAGS BRAL DUR SMRIG 'DZIN
PA'I ZHING SA LA, ,'DOD YON LAM DU SPYOD PA'I DBYAR SKYES 'BRAS,
,BDE CHEN 'BRAS BU'I LONGS SPYOD MI ZAD GTER, ,SPYOD 'DIS KLU
SGRUB ZHABS KYI KHENGS PA PHROGS, ,THA MAL

YONGS DAG GSAL STONG LHA SKU'I MKHAR, ,GNYIS MED BDE STONG RAB
BKRA DBANG PO'I GZHU, ,SKU GSUM RO GCIG SO SOR MA 'DRES PA'I,
,SGYU 'PHRUL DRA BA'I ROL GAR NGO MTSAR SMAD, ,LTAR SNANG GRUB
SPYOD 'DAM GYIS MA GOS PA'I, ,TSANGS SPYOD

BRTUL ZHUGS YAL 'DAB CHER RGYAS KYANG, ,NYE LAM BDE BA'I SBRANG
RTZI MDZAD MED KYIS, ,AINDRA BH'U TI MKHA' 'GRO'I MDZOD DU BROS,
,GZHAN YANG BLA MA DE NYID KYI DRUNG DU BDE MCHOG L'U AI PA'I
DBANG, MGON PO PHYAG DRUG PA, RTA MGRIN GSANG

BSGRUB, 'DZAM DKAR SER RNAMS KYI RJES GNANG, 'JIGS BYED KYI
BSKYED RDZOGS MKHAS GRUB RJES [?] DANG BLO GROS CHOS SKYONG BA
GNYIS KYIS MDZAD PA, GZHI GSUM CHO GA, LAM RIM CHUNG BA'I SKYES
BU 'BRING GI SDUG BDEN 'KHOR BA'I NYES DMIGS BSAM

PA YAN, LAM RIM GYI KHRID, MTSAN BRJOD, PHYAG RDOR GYI RGYUD,
DGRA NAG GI RGYUD, 'JIGS BYED KYI RTOG PA BDUN PA, BDE MCHOG GI
RTZA RGYUD, MGON PO PHYAG DRUG PA'I LAS GSUM RNAM GZHAG, BLA MGON
DBYER MED THUN MONG MA YIN PA, GRIB

@017B SEL, RTEN BZHI GNAD GSUM, MKHA' 'GRO DBANG SDUD, MGON PO
GNAD DBAB, DRUG CU PA'I SKOR, MGON PO'I RGYUD LE'U BRGYAD PA,
CHOS RGYAL GYI SGRUB THABS RGYA GZHUNG SOGS DAM PA'I CHOS KYI BGO
SKAL MTHA' YAS PA YIN PA GNANG, TSAL GYI

RGYUD KHANG GI KHANG LAS DANG LOGS BRIS SKABS SA MIN DANG MTHING
SPANG GZHAN SUS KYANG MA RNYED PAR RJE RNAM RGYAL DPAL BZANG NYID
KYIS RNYED CING, DE SKABS RJE 'DI PAS KYANG SA MIN LEN PAR PHEBS
PAS, RJE RNAM DPAL ZAS RDOL PHYAG ZHABS KYI RJES

MANG DU BZHAG PA SOGS SKU GSUNG THUGS KYI GSANG BA'I MDZAD PA
DPAG PAR DKA' BA MANG DU GZIGS, DUS PHYIS RJE YAB SRAS KYI GSUNG
RAB KYI DKA' GNAD RNAMS LA GZIGS TSE YANG, DUS THOG DE LA RANG
PHYOGS KYI MKHAS GRUB GRAGS

CAN SHIN TU MANG NA YANG, RJE RNAM DPAL BA'I GSUNG NYID LEGS PAR
'DUG CES RGYAL BA TZONG KHA PA DNGOS KYI MOS PA GNANG, ME BYA LA
RGYUD KYI CHOS 'TSAMS SHIN GI SKABS, GDAN SA CHEN PO'I GZIMS
KHANG RGYAL KHANG RTZER MGON PO BCU GSUM

GYI RJES GNANG, SGRUB THABS MDOR BYAS DANG MDO SRE'I LUNG, 'GREL
PA DON GSAL GYI t'I KA, MDZOD KYI GNAS BZHI PA YAN GYI t'I KA'I
BSKYAR LUNG RNAMS DANG, BYANG RTZE CHOS SGO SLOB DPON 'PHRIN LAS
DPAL 'BYOR LA PHYAG RDOR 'BYUNG 'DUL,

GU RU ZHI BA, GCOD NAM MKHA' SGO 'BYED GSAN CING, GZHAN YANG
RGYUD KYI CHOS 'TSAMS RNAMS SU, 'OD GSAL LHA'I RIGS LAS MKHAS
SHING GRUB PA BRNYES PA LHA RIN PO CHE LA, DPAL LDAN DMAG ZOR
MA'I RJES GNANG, ZHAL RNAM

@018A *, ,'GYUR BZHI'I RJES GNANG, CHOS RGYAL NANG BSGRUB DANG,
ZHANG BLON GYI RJES GNANG, LHA MO'I THUN MONG MA YIN PA'I BKA'
BSGO BA, MGON PO PHYAG DRUG PA'I LAS GSUM RNAM GZHAG, GTOR MA'I
RNAM PA SHAD RTEN

BZHI GNAD GSUM, SNGAGS DON, BSAD PA DRUG GI YIG CHUNG, ZHAL KLU
SGRUB KYI RGYA GZHUNG, GNYAN LO'I BSKANG THUNG, BSNYEN SNGAGS,
LHA MO'I LAS GSUM RNAM GZHAG, GTOR CHEN RNAM BSHAD, ZOR BZHI THUN
SGRUB, SBYIN SREG, NAD

DANG BYA NAG GTONG THABS, SPOGS CHOG, SHO MO, DPAL 'BAR BRTAG PA,
SPYAN SNGA CHOS DRUG GI LUNG SOGS MTHA' YAS PA DANG, SLOB DPON
SANGS RGYAS RGYAL MTSAN LA, RME RTZEGS, KHYUNG KHRA, SGROL DKAR,
AU TZ'ARYA RNAMS KYI RJES GNANG,

CHOS RJE BYANG MA NAS LA RNAM THAR DAD PA'I 'JUG NGOGS, LAM SGRON
GYI t'I KA, RDOG CHOS CHA TSANG RNAMS GSAN, GDAN SA CHEN PO DGA'
LDAN DU SLOB DPON RIN PO CHE DGE 'DUN RGYAL MTSAN LA RDO RJE
'CHANG GI LAM GYI RIM PA DANG, RGYAL BA'I

GSUNG RAB THAMS CAD KYI GNAD BSDUS PA SHING RTA CHEN PO'I LAM
SROL BYANG CHUB LAM GYI RIM PA CHEN MO'I DKA' GNAD KYI BSHAD PA
DANG BCAS PA'I LUNG YONGS RDZOGS GSAN, GSUNG CHOS KYI SKABS SHIG
BZHUGS SA SPYI LANG ZHIG GI 'OG KHANG

DU BYUNG BAS, DE'I SNGON TZAM DU GNAS SKOR BA MONG BSDAD SHUL YIN
'DUG BAS, SKU GRI BA KYIS SHIN TU BSNYUN PA ZHIG BYUNG YANG,
BSHAD LUNG GNYIS KA RGYAL BA CONG KHA PA NAS RIM GYIS TSIG GCIG
KYANG MA CHANG PAR BRGYUD NGES YIN PAD

@018B BRTEN, THUGS RUS BSGYED [?] NAS CHOS THUN GCIG KYANG MA
CHAG PAR MDZAD, DE YANG SGOM PA YON TAN 'BAR GRANG GZHI'I NAD
KYIS NA BAR RNAL 'BYOR PAS GSUNGS PA'I DON LTA BU THUGS LA SHAR
BAR NGES SHING, LHAG TU RGYAL PA TZONG KHA PA'I GSUNG

RAB KYI DKA' GNAD LA DON GNYER MTHA' YAS GNANG BA'I STABS, SKU NA
MTHON POR PHEBS KYANG BSNYEL GSO'I TSUL STON PA GNANG, LAR CHOS
PHYIR DU DKA' SPYAD BZOD PA LA RJE MAR PA DANG, DGE SLONG DANG
DGE BSNYEN GYI KHYAD PAR LAS MED

DO, ,GLOG LTAR MI BRTAN TSE 'DI'I PHUN TSOGS CHED, ,BLUN PO LUS
SROG 'DOR BAR PHOD BYED NA, ,THEG CHEN CHOS PHYIR BRTZON PA'I
DKA' SPYAD 'DI, ,BZOD LA KLAN KA'I BRTUL ZHUG SU YIS 'DZIN, ,DKA'
GNANG ZHUN THAR MI GCOD THOB LOR

BRTZON, ,CHOS 'DOD DE STON BLA MAR SNYING NAS SMOD, ,KHENGS PAS
YONGS 'DZIN MI BSTEN DPE HRUL SDUD, ,DE 'DRA'I BOD RGAN MANG PO'I
SNANG TSUL DAG ,MTHONG TSE KHYOD NI ZAB GNAD YONGS LA MKHAS,
,BSHES GNYEN DAM PA'I MGON LA LHAG

PAR DAD, CHOS PHYIR MKHAS GRUB SBAS PA'I BRTUL ZHUGS CAN, ,RIS
MED GTZUG BSTEN DE PHYIR SU MI DAD, ,DE NAS SA PHAG LO DPAL LDAN
'BRAS SPUNGS CHOS KYI SDE CHEN POR CHOS RJE NAM MKHA' BZANG PO'I
DRUNG DU, GSANG 'DUS MI BSKYOD PA

BDE MCHOG L'U AI PA, DRIL BU LUS DKYIL GSUM GYI DBANG BZHI YONGS
RDZOGS, CHOS RGYAL PHYI NANG GSANG GSUM GYI RJES GNANG GSAN, AE
NAS YUM SHiN TU BSNYUNG BA'I 'BOD MI BYUNG BA DANG LHAN CIG TU
BSHUL DU ZHUGS, ZHOR LAM 'PHYONG

@019A *, ,RGYAS RTZER PHEBS PAS, ZHABS DRUNG GZHUNG NGAG DBANG
BSOD NAMS GRAGS PA 'JIG RTEN DGA' BA'I RGYAN GYIS BDAG RKYEN TSAD
MA MCHIS PA GNANG, GSUNG LAS, YON BDAG RAB 'BYAMS PA KHYED GSANG
SNGAGS LNGA

'GYUR GYI SKOR LA DEN GNYER CHE BA YOD 'DUG PA, DES NA ZHABS
DRUNG BDAG PO RIN PO CHE DE RING 'DIR PHEBS RGYU YIN PAS, KHYED
RANG YANG ZHAG SHAS 'DI KHAR SDOD LA, 'DOD CHOS MTHA' DAG CHOS
KYI BDAG PO LA ZHUS CHOG GSUNGS BYUNG BAS,

THUGS SHIN TU DGYES TE CHOS 'BA' ZHIG LA THUGS DUNGS PA'I SEMS
MNGON GYUR SHUGS CHES PAS YUL DU PHEBS DGOS PA SOGS ZIL GYIS NON
PA LTA BUR SONG NAS, BZHUGS PAR THUGS THAG BCAD TSE, 'BOD MI DES
'DI RU YUN RINGS

NED BAR YUM GRONGS NAS NGOS KYIS MJAL RGYU MI YONG ZER, NAN SHIN
TU CHE BAS 'PHRAL DU THEGS PAR SHAR, LAM DU ZHUGS PA DANG KHRI
SRONG RNAM SPRUL BDAG PO RIN PO CHE DPAL BKRA SHIS STOBS RGYAL
DBANG PO'I SDE PHEBS PA MJAL,

PHYAG 'BUL GNANG BAS, THUGS 'DRIS MED KYANG, SNGAR NAS NGO MKHYEN
PA ZHIG NGANG 'DRA BA'I THUGS DGYES DGYES DPE MED GNANG GSUNG,
NYE BAR BRTAGS TSE, NGOS KYIS CHOS BKA' GSAN PA SOGS RTEN 'BREL
CUNG ZAD MA 'GRIG KYANG,

GANG GI DNGOS SLOB RJE BTZUN LAS KYI RDO RJE DANG, MTHU STOBS
GSANG BA'I DBANG PHYUG SOGS LA GSAN BA'I RTEN 'BYUNG GI DGONGS PA
MDZAD PAR SEMS SA, ,RANG YUL DU PHEBS TE YUM GYI 'DI PHYI'I
DGONGS PA RDZOGS THABS KYI DGE BA'I MDZAD

@019B PA RNAMS BRTZON PAS BSGRUBS, LAN BUG AA MI ZHES DKAR CHAS
'DZIN PA'I BLA MA LO BRGYA DANG NYI SHU TZAM LON PA, GRONGS DUS
KYANG SNYUNG GZHI SOGS YE MED PAR SRAS KYIS THUGS CUNG ZAD DKRUGS
PAR BRTEN, YI DAM CHOS SRUNG RNAMS LA

DANG MI SDOD THONG CIG GSUNG BA'I MUS LA GSHEGS PA'I NUS LDAN DE
NYID KYI DRUNG DU, GU RU ZHI BA, TSE DBANG, RTA MCHOG ROL PA,
PHYAG RDOR DREGS 'DUL, N'A GA RAKshA, KHYAB 'JUG, DBANG PHYUG
RNAMS KYI DBANG, RTA NAG, LHA MO SPU GRI'I

RJES GNANG, SGRA MI SNYAN PA'I CHE SGRUB KYI GTAD LUNG SOGS CHOS
DU MA DANG, LHA BCUN NGES LEGS DPAL 'BYOR LHUN GRUB LA ZHANG BLON
GYI RJES GNANG GSAN, SLAR SKYING SHOD DU PHEBS, GZHIS KHA BRAG
DKAR DU CHOS RJE DPAL 'BYOR BSOD NAMS

LHUN GRUB LA, MKHAS GRUB NOR BZANG PA'I DUS 'KHOR SPYI DON, BDE
MCHOG SBAS DON KUN GSAL, DRIL BU LHA LNGA'I RGYA GZHUNG, DE'I
'GREL PA RGYAL BTZONG KHA PAS GNANG BA, L'U AI PA'I DKYIL CHOG,
ZHU LAN NOR BU'I 'PHRENG BA, KHU CHOS

TSANG BA, RJE BTZUN RIG BYED MA'I CHOS SKOR, KHYUNG PO'I MGUR
BRGYAD RTZA 'GREL, BLA MA'I RNAL 'BYOR BYIN RLABS BDUD RTZI'I CHU
RGYUN, MKHAS GRUB RJE DANG GRUB CHEN THAR PA'I RGYAL MTSAN GNYIS
KYI BSTOD PA GSAN, DE NAS PHAL CHER SER THEG CHEN GLING

DU BZHUGS TA, CHOS RJE 'PHRIN LAS LHUN GRUB SOGS LA BKA' CHOS CI
RIGS PA ZHUS, MKHAS PA 'JUG PA'I SGO ZHES THUN MONG DANG THUN
MONG MA YIN PA'I RIG GNAS KYI RNAM GZHAG 'GRAN ZLA MED PA'I LEGS
PAR BSHAD PA'I [?] ZUGS RTZOM GNANG,

@020A *, ,'ON KYANG SDEB SBYOR GYI DZ'A TI'I SKOR NAS GNAD 'PHRO
LUS, SLAR 'PHRO MUS KYI GSOL BA 'DEBS MI ZHIG BYUNG NA PHYIS SKOR
GYI BSTAN BCOS SHIG LA LEGS PA ZHIG 'ONG TSOD DU 'DUG KYANG, DUS
DBANG GIS SKYE BO PHAL CHER JA'I GAR

SLA DANG RTZAM PA'I MANG NYUNG MA GTOGS, LEGS BSHAD DON DU GNYER
BA CHES NYUNG BAS BSKUL BA PO ZHIG MA BYUNG BAR 'DUG, SKABS SHIG
NYAD BRAN RIN CHEN TSAL PAS BSTEN BKUR BYAS TE, DGONGS ZHOGS YON
BDAG GI RIM 'GRO DANG, NYIN PAR

RAS 'PHRUL SNANG GI GTZUG LAG KHANG DU ZHABS SKOR BDUN CU RE TZAM
MA CHAG PAR GNAD BAS SKOR 'BUM 'GYANGS MED DU BSOGS, GNAS SKABS
SU SKU NGAL BAR BYUNG YANG SGRIB PA DAG PA'I LTAS DE LAS CHE BA
MA BYUNG GSUNG BA PHYI RABS KYI GDUL BYA LA DGONGS

PA 'DRA, MI RING BAR GZHAN PHAN BA BLA MA DUNG DKAR 'BRUG GRAGS
KYIS BKA' 'GYUR BZHENG PA, AE PA'I BRIS MKHAN RNAMS PA ZHAL BKOD
DANG BCAS, BZHU KHANG RAB 'BYAMS PA DGE LEGS LHUN GRUB DANG LHAN
DU ZLA BA GSUM GYI BAR BKA'

'GYUR ZHUS DAG DANG, RGYAL PO YAB YUM GYI SKU 'DRA'I GZUNGS GZHUG
SOGS KYI BYA BA MDZAD, GZHAN YANG 'DI DAG GI SNGA PHYI 'GA' ZHIG
TU, SLOB DPON BKRA SHIS PA'I DRUNG DU RNAL 'BYOR DAG RIM, RIM
LNGA GDAN RDZOGS SOGS, SLOB DPON SADGHA LA

CHOS RJE RGYAL SRAS PA'I BKA' 'BUM, YIG CHUNG NYER GCIG, CHOS RJE
BLO GROS MTHA' YAS LA RNAM SNANG MNGON BYANG, BDE MCHOG LHA LNGA,
'JAM DBYANGS ZHI KHRO SBRAGS SGRUB, RVA SGRENG PA RIN CHEN DPAL
'BYOR LA MGON PO LHO NUB PA, BKA' GDAMS

@020B LHA BZHI'I RJES GNANG, SLOB DPON BYAMS PA BRTAN PA LA TSIG
GSAL GYI STONG THUN, 'DUL BA'I GZHI STOD, RTA MGRIN GSANG BSGRUB
KYI RJES GNANG, GZHAN YANG LCIL PO RAB 'BYAMS PA NGAG DBANG CHOS
GRAGS SOGS BKA' 'BREL

GSAN PA'I BLA MA GRANGS KYIS MI LANG, MDOR NA BSDUS TSAD NAS
BZUNG THUGS GNYER MDZAD DUS KYI RNAM PA THAMS CAD LA, SLOB GNYER
'DI BYAS PA LA BRTEN NAS SEMS LA PHAN PA'I NYAMS LEN CIG BYED
RGYU AE YOD DGONGS PA MA GTOGS,

GZHAN KHYAD BSOD RNYED PA DANG BKUR STI'I PHYIR BSAMS BA SKAD CIG
KYANG MED CES BKA' PHEBS PA NI, RJES 'JUG RNAMS KYANG MIG YAR
BLTA'I TSUL DU BYED DGOS PA'I CHED DU'O, ,MTHA' BRAL SHES BYA'I
'CHI MED DGA' TSAL DU, ,MNGO RGYUD

YONGS 'DU TSAR DU MNGAR BA YIS, ,THOS BSAM SGOM PA'I 'BRAS BU RO
BRGYA PA, ,SPYOD PA'I SKAL BZANG NOR DE KHYOD KYIS RNYED, ,RGYA
BOD BRDA SPROD SA SRUNG DBANG PO'I STANG, ,THA SNYAD RIG PA'I MIG
STONG PHYOGS BCUR G-YO, ,NGES DON ZAB MO'I RDO RJE RTZE

BRGYABS, ,SGRIB GNYIS RI BO MTHAR BYED KHYOD MIN SU, ,SHES BYA'I
PHA MTHA' GZHAL TSE SGYID PA SGYUR, ,DAM PA'I RNAM THAR BSAMS TSE
SPO BA 'PHEL, ,BLUN PO 'BYOR LNGAR MTHONG TSE GAD MO BRO, ,CHOS
LDAN GTAM RNAMS GLENGS TSE DGE LA SBYOR, ,DBUS

'GYUR DGE BCU'I YUL GRUR CHOS KYI PHYIR, ,LAN MANG BGROD DE
BRKYANG NA 'PHAGS YUL YANG, ,'KHOR BAS SNGON BYON SKAD GNYIS SMRA
BA RNAMS, ,DAM PA 'DI YI RNAM THAR LAS LHAG MIN, ,KUN MKHYEN TSAD
MAS GZHAL YANG RNYED DKA' BA'I, ,

@021A *, ,CHOS TSUL PHA MTHA' KHYOD BLOS NYUL BA'I CHO, ,LHA LAM
SKYENGS TE CHU 'DZIN STUG PO'I GOS, ,SGRIB G-YOGS TSUL GYIS GYON
LA RINGS PA BZHIN, ,DE NAS DGUNG LO ZHE GCIG PA 'PHAR BA ZHES PA
LCAGS MO GLANG GI LO LA

GANGS RI'I LJONGS KYI RIGS PA SMRA BA MTHA' DAG GI 'BYUNG GNAS
DPAL GSANG PHU NE'U THOG GI GRVA TSANG NYI MTHANG GI 'CHAD NYAN
DU PHEBS, LO LNGA'I BAR DU 'CHAD NYAN 'PHEL ZHING, LHO BRAG RAB
'BYAMS PA BYAMS PA CHOS DBANG, NAM MKHA' NOR BU,

GUNG RU RAB 'BYAMS PA KUN DGA' LHUN GRUB SOGS MANG DU THON, GSOL
SKOR SOGS MKHAS PA RNAMS 'DU 'TSOG GI TSE, MDO PHYOGS GCIG BUR MA
ZAD THA SNYAD RIG PA DANG CHOS 'BYUNG LO RGYUS SOGS GSUNGS PAS,
PHAL CHER LA SNGON MED PA'I LEGS

BSHAD DU GYUR, CHU STAG LA 'BRAS SBUNGS SU RJE NAM BZANG BA LA
RDO RJE PHAG MO, BDE MCHOG DKAR PO, DUR KHROD BDAG PO GSUM GYI
RJES GNANG GSAN, 'PHRANG MGOR CHOS THOG PHEBS SKABS, KONG CHEN
RIN PO CHE'I SLOB MA AO RGYAN CHOS RDZONG

GI BLA MA LA, DGONGS 'DUS YONGS RDZOGS ZHIG GSAN BZHED BYUNG
YANG, NYE GNAS KYIS, CHOS GRVA CHAG NA GRVA PA RNAMS KYIS SKUR
ZHUS YONG ZHES BSHOL BSAM 'GRUB, SHING SBRUL BYES KYI SLOB DPON
'PHRIN LAS LHUN GRUB PAS KUN SPANGS MDZAD,

NGED KYI RJES SU NYI THANG SLOB DPON YON BDAG RAB 'BYAMS PA 'DI
SHES RAB DANG, MDO SNGAGS LA SBYANGS PA CHE, KHYAD PAR BYES PA'I
GRUB MTHA'I DKA' GNANG THAMS CAD LA 'DRIS PAR YOD PAS GDAN DRANGS
PA 'THAD GSUNG BA BZHIN, GDAN 'DREN

@021B BYUNG BAS, DUS MCHOD KYI THOG NAS, BYES MKHAS MANG GRVA
TSANG GI CHOS KYI KHRIR PHEBS SO, ,RNYED BKUR GOS 'DOD PA'I SKYE
BO LA, ,DKUN GYI 'BRUG SGRA JI BZHIN SNYING POS DBEN, ,RNAM
G-YENG SPOD PAR BZHED PA'I SEMS DPA' LA, ,

'PHRIN LAS DBYAR GYI SPRIN BZHIN LANG LONG G-YO, ,BLO GSAL RGYA
MTSO'I STI GNAS GSANG PHU DER, ,GNAS LNGA RIG PA'I NGOR CHER
BSGRAGS PAS, ,MKHAS MANG RI DAGS DBUS NA ZLA BRAL ZHAS, ,'JIGS
MED DBYANGS DE SRID RTZE'I BAR DU SGROG

THEG BA GONG 'OG MDO 'GREL KUN SMRA YANG, ,THEG CHEN DBU MA'I
TSUL LAS MI 'GONG PA'I, ,THEG GSUM STON PA'I SENG GE'I GDAN
KHRIL, ,THEG MCHOG CHOS KYI RGYAL PO RNAM PAR 'GYID, ,'CHAD NYAN
SHIN TU 'PHEL BA'I GRAGS SNYAN GYIS PHYOGS MTHA'I

MKHAS PA THAMS CAD KYANG BYAS SU 'DUS, CHOS GRVAR BYANG CHUB ME
TOG SHIN TU MANG BSKYES PAS 'GA' ZHIG GIS BTZUGS PA YIN NAM ZHES
LOG RTOG BYED NA'ANG, RJE 'DIS BLA MA BZHAG PA DANG MNYAM DU
BYANG CHUB ME TOG KYANG CHER MA MCHE SO, ,CHU

YOS THAMS CAD MKHYEN PA YON TAN RGYA MTSO BYANG PHYOGS HOR GYI
YUL NAS DBUS PHYOGS SU CHIBS KHA BSGYUR, MI RING BAR G-YAS RU
GTZANG GI PHYOGS NAM DPON SLOB PAn CHEN RIN PO MJAL BAR 'BRAS
SPUNGS SU PHEBS, DE YANG THAMS CAD

MKHYEN PA NAS SNGAR RJE DGE 'DUN RGYAL MTSAN PAR BKA' CHOS MANG
PO'I SNYAN 'DUL GNANG BAS, NGA RGAS BA DANG DGA' LDAN GYI KHRI
LAS THOG PA YIN PAS BCAR SDOD KYIS CHOS 'BUL MI THUB 'DUG, DA
LTA'I BKRA SHIS LHUN PO'I PAn CHEN 'DI SKUN

@022A *, ,GZHON ZHING GSAN RGYA CHE BA YOD PAS BKA' CHOS GSAN PA
LEGS GSUNG BA SOGS RTEN 'BREL RANG 'GRIG TU BYUR NAS, SKYID SHOD
'BRAS SBUNGS KYI GZIMS CHUNG NYI 'OD DU RJE YON TAN RGYA MTSO
DANG, SER 'BRAS KYIS

MTSON RANG PHYOGS KYI SLOB DPON CHOS 'CHAD SOGS MKHAS MANG 'DUS
PA LA RDO RJE 'PHRENG BAS GTZOS PA'I CHOS KYI 'KHOR LO MTHA' YAS
PA BSKOR BA GNAD SKABS RJE 'DI PAS KYANG PHEBS, MKHAS GRUB CHEN
PO AA BHYA YA KA RA'I THUGS DAM RDO RJE

'PHENG BA DANG SGRUB THABS RGYA MTSO SOGS GSAN, RJE 'DI PA YANG,
DPON SLOB PAn CHEN RIN PO CHER, RGYAL BA GNYIS PA'I BSTAN 'DZIN
KUN GYI GTZUG NA MKHAS BTZUN BZANG GSUM GYI MDZAD PAS MNGON PAR
MTHO BAS RIGS THAMS CAD KYI BDAG POR

GDON MI ZA BA'I THUGS MOS 'KHRUNGS, PAn CHEN RIN PO CHE NAS KYANG
DE SKABS CHOS RJE DAM CHOS DPAL, BZHU KHANG RAB 'BYAMS PA, RAB
'BYAMS BA CHOS GRAGS RNAM RGYAL SOGS DGE BSHES GRAGS CAN MANG
PO'I KHROD NAS, RJE 'DI LA SKYES

BU DAM PAR DON GYIS NGOS BZUNG BA'I GZHAN LAS THUGS RTZIGS CHE
ZHING, GZHUNG LUGS KYI DKA' GNAD MANG PO LA DRI BA'I TSUL GYIS
DOGS GCOD KYANG GNANG, DUS PHYIS SU RJE PHA BOD KHA PA DE BLA MA
RNAM DAG RANG YIN ZHES BSNGAGS BRJOD GNANG

PA LAN MANG THOS, MCHOD GZHIS KYI DON CIG LA SDE PA G-YUL RGYAL
BAR YANG YANG ZHUS PAS GSAL KHA MA BYUNG BAS SKABS SHIG, MI DBANG
MDZAD BRGYA MTSO'I RBA GLONG DU, ,LDOM BU'I ZHU YIG LUS PHRA SIM
GYUR NA, ,GSUNG GI ZHI MIN MDZAD

@022B PAS GANG GI THUGS, ,'DOD DGUR MCHOD LA LHAN SKYES DGA' BAS
ROL, ,ZHES SNYAN NGAG DAM PA YIG CHUNG DU 'BUL BA GNANG BAS, SDE
BAS MA DGONGS PAR SGU MDUN BYANG MNAS LA BSTAN PAS 'BRU GZHAN DU
RGYAB NAS YIG CHUNG DE MED PAR

MDZAD, RJAS SU MJAL DUS KHYED RDZI CHUNG BA, DE 'DRA SDE PAR PHUL
NAS KHONGS BDAG MIN PA 'DUG PA AE YIN GSUNG, YIG CHUNG GI DON NI,
RGYA MTSO'I NANG DU GZUGS CHUNG CHUNG RNAMS MI MNGON PA LTAR, SDE
PA'I THUGS BREL GYIS RJE NYID KYI ZHU

YIG DBAR DU 'KHYAMS NA, GSUNG RTA MGRIN GYI ZHI BA MIN PA DRAG
PO'I MDZAD PAS KHYOD KYI SNYING ZO ZHES PA'I DON NO, ,RTEN 'BREL
GYI DBANG GIS SDE PA YANG MA 'GYANGS PAR GRONGS, LAR DPON RIGS
YIN KYANG THA SNYAD KYI YON TAN RE MI SHES NA GU DONG GO

SA SPRE LOR THAMS CAD MKHYEN PA YON TAN RGYA MTSO SER THEG CHEN
GLING DU BZHUGS, RJE 'DI NYIN LTAR GYIS PHYAG 'BUL LA PHEBS PAR,
NYIN GCIG BKA' 'PHROS KYI LHONGS LA, RVA POD DANG MKHAS GRUB RIN
PO CHE'I KHAMS GSUM RNAM RGYAL GYI LAS TSOGS KYI LAG

LEN SOGS LAG TU KHEL MI KHEL DANG, KHYED KYIS AE YONG GI DRI BA
GNANG BAR, PHEBS LAN DU, LAG LEN GSAL ZHING ZAB KYANG, LAG TU LON
PA LA DBANG LUNG MAN NGAG MTHA' DAG THOB PA, BLA MA DANG DAM TSIG
GI SEL MA ZHUGS PA, BSNYEN PA

TSAD DU THAMS PA, LTA BA'I RGYAB DANG SGOM PA'I RTZAL YOD PA ZHIG
MED NA, DON MED PA'AM DANG PHUNG NGA'I RGYU YIN PAS, DED CHOS
PHYOGS 'GRO SHES NA'ANG BYED BA THOG TVA KHEL DKA' ZHUS PAR, SGU
GZHOGS NA BZHU KHANG RAB 'BYAMS PA YOD 'DUG

@023A *, ,PAS, ZHAL SNGA NAS BYES PA'I DE THUGS BDEN ZHES SLAR
SGRUB BYED MANG PO GSUNG ZHES GNANG, RGYUD GSANG BA SNYING PO 'DI
SNGAR BSHAD SROL CHES DAR YANG PHYIS SKOR RIM GYIS NUB PA'I SHUGS
KYIS, BYANG BDAG PO RIN PO CHES CHOS RJE

KARMA GU RU LA GSANG SNYING GI BSHAD RGYUN YOD MED DRIB GNANG BAR
MED ZHUS PAS, KHYED RNAMS GDUNG RUS SOGS GANGS NAS AE YOD BSAMS
PA YIN, ZHES GSUNG LTI BA PHEBS, DE THUGS LA BZHAG NAS, BRAG SNA
CHOS RJER KHYOD KYI BU ZHIG GSAR SNYING

SHES PA'I RIGS RTZAD CHOD NA CIS KYANG SLOB PAR THONG GSUNGS PAR,
RE ZHIG MA RNYED, BAR ZHIG NA RJE 'DI PAS SLOB DPON GZHAN LA [?]
ZHIB BSHAD GSAN MA THUB KYANG, GSANG BDAG SGRO PHUG PA'I SNGON
GNAS RJES DRAN GYI MTHUS, GZIGS PA TZAM GYIS ZAB

GNAD THAMS CAD RANG BYANG CHUB PAR MKHYEN PA'I SNYAN GRAGS BYUNG
BAR DPAGS, CHOS RJE AU RGYAN BSTAN 'DZIN CHED GNYER GYIS SE RAR
SKU GZHOGS SU BTANG, LAM ZHOR CHAD DKAR DU PHYAG 'BUL LA BYON
PAR, KHRI'I DRUNG GIS KYANG GNANG SPYIN SOGS GNANG

STE LEGS PO SLOBS SHIG CES DGYES DGYES MDZAD, KHONG PA SKU GZHOGS
SU SLEB NAS BLA BRANG DU BCAR SDOD BYAS, CHOS THOG GI SKABS RTZI
GZHAG DNGOS GZHI RDZOGS RJES CHOS THUN RE DANG, CHOS 'TSAMS KYI
TSE GZiMS CHUNG DU GNANG BA SOGS G-YUNG

'GREL GYI STENG NAS SHIN TU ZHIB CING MTHA' CHOD PAR GRUB PAS
LE'U LNGA PA YAN GYI ZIN BRIS KYANG DING SANG MCHIS, GLING BSE
BYED SLA BA'I STABS KYIS MIG LTOS RE LANG BYUNG BAR BRTEN GLING
BAS BYED KHAR DBU PHAR GNYIS LA DAM BCA' NYI MA GSUM RE DANG

@023B 'DUL BAR NYIN GCIG 'JOG PA'I SGRIGS GNANG BSAR STAN PA'I
RGYUN LA CHES PHAN PAR BYUNG, SLAR SER 'BRAS KYI GRVA TSANG GZHAN
RNAMS KYIS KYANG DE LA DPE BYAS NAS BTZUGS SO, ,KHYOD SNGON RGYUD
RGYAL TSUL LA SBYANGS PA'I MTHUS, ,TSE 'DIR MA

BSLABS PHUL BYUNG MKHYEN GYUR NA, ,MKHAS PA'I SKYE PAR GRAGS BA
PHAL CHER RNAMS, ,GANG DANG MI MTSUNGS CI YIS NYES GYUR TAM, ,BLO
BZANG RGYAL BA'I CHOS KYI RGYAL MTSAN MCHOG ,SGRENG LA ZLA BRAL
MKHAS DANG DAM PA KHYOD, ,PHAN

TSUN BSTOD CING BSNGAGS PAR MDZAD PA DE, ,MKHAS PA MKHAS PA'I
DRUNG NA MDZES PA'I RTAGS, ,SLAR YANG PAn CHEN RIN PO CHE DBUS
PHYOGS SU PHEBS SKABS SHIG, BDE MCHOG RTZA RGYUD, DUS 'KHOR BSDUS
RGYUD, DBANG MDONG BSTAN,

RNAM 'JOMS RGYUD, RNAM RGYAL GZUNGS, BYAMS PAS DAM BCAS PA'I
GZUNGS, RDOR GCOD, BDE MCHOG DRIL BU PA'I MNGON RTOGS, CHOS RGYAL
GSANG BSGRUB MNGON RTOGS, BLA MA'I RNAL 'BYOR, DUS 'KHOR SGRUB
THABS, DKYIL CHOG,

SHIS BRJOD, SMON LAM, 'JIGS BYED KYI RGYUD, TE'U LO PA'I RTOG PA,
TZTSUD TSA RA, CHOS RGYAL SGRUB THABS, PADMA YANG GSANG GI RGYUD,
'JIGS BYED 'DUD LAS RNAM RGYAL SOGS CHOS MANG DU GSAN, GRUB CHEN
LAS KYI RDO RJE'I SKYE SPRUL

RJE DRUNG RIN PO CHE SKYID SHOD PHYOGS SU PHEBS, DE NYID 'PHRAL
GYI SNANG TSUL GRUB SPYOD SHIN TU RTZING BA ZHIG MDZAD PA'I STABS
NAS, SKYE BO BLO DMAN RNAMS KYI BLOR YANG MI TSUD CING, KHYAD PAR
RANG PHYOGS KYI DRI MA MED PA'I BSTAN PA RIN PO CHE 'DI NYID

@024A *, ,'DUL BA'I DANG TSUGS GRUB MTHA' GZHAN LAS KHYAD ZHUGS
PA'I DBANG GIS RDUL KHROD KYI NOR BU BZHIN DU SGYUR BAR BYED
NA'ANG, RJE 'DI NYID KYI THUGS LA, RGYA GAR GYI SLOB DPON SANGS
RGYAS YE SHES ZHABS KYIS, DE KHO NA NYID

STON PA'I SLOB DPON BYI BA'I SHAM THABS CAN YOD PA'I BRDA BYUNG
BA LTAR BTZAL BAS, DGE SBYONG CHOS GOS KYIS THOD BYAS NAS ZHING
RMOD CING 'DUG, RJES SU 'DZIN PAR ZHU ZHUS PAS, KHYIM DU SONG ZER
PHYIN PAS CHUNG MA DANG KHYI MO ZHIG MIN PA MI SNANG,

SLAR KHONG RANG SLEB NAS ZHING NAS 'THUS PA'I 'BU SIN THU BA GANG
GTAD NAS TSOS LA ZO ZHIG ZER, THE TSOM BYUNG PAS, RTOG GE PA BYA
BA 'DI GA YIN, ZER BA'I MOD LA THAMS CAD MED PAR 'JAM DPAL RDO
RJE'I DKYIL 'KHOR DU GYUR PA DANG, TEE LOS N'A RO

LA SBRUL PA SNA TSOGS BSTAN PA DANG, DGE TSUL TSEM BU PAS MDZE MO
KHUR BAS CHU'I DKYIL NAS RDO RJE PHAG MOR SONG BA'I LO RGYUS
DANG, RGYA GAR CHU BO GANG G'A TSUN CHAD DU RTOGS PA MTHO BA'I
GRUB CHEN GLING RAS KYI RNAM THAR SEGS DAM PA'I MDZAD PA LA

MTHA' RNYED PAR MI NUS SHING, KHYAD PAR BLA MA DE RGYUD THAMS CAD
KYI SDUD PA PO LAG NA RDO RJE'I SPRUL PAR THUGS KYIS NGES PA
RNYED NAS YONGS 'DZIN DU BSTEN, ZHAL RNAM 'GYUR BZHI'I RJES
GNANG, DRAG PO DMAR CHEN GYI DBANG, MGON PO AA GHO RA,

'DZAM LA DMAR PO'i RJES GNANG, MGON POR THOD, KLU BSRUNG, DBYU GU
SPUN GSUM, HRI DMAR, RNAM SRAS MDUNG DMAR GYI LAS CHOGS, KUN
MKHYEN MU SBRAS BA LUGS KYI ZHAL GYI CHOS SKOR, GZHAN YANG MA
GSHIN SOGS, BDAG PO RIN PO CHE

@024B DANG RJE 'BRI KHUNG PA GNYIS NAS BRGYUD PA'I CHOS BKA'
MTHA' YAS PA GSAN, PHYIS KYANG RGYAL BA KUN GYI MTHU STOBS KYI
DBANG PHYUG MIN ZHES BSNGAGS BRJOD MANG DU GNANG, GZHAN YANG GUNG
RU DBYANGS DPON PA DPAL LDAN GRAGS ZHES, BDAG

PO YAB SRAS, CHOS RJE DANGS MA BA, YUG NAS SOGS BLA MA MANG DU
BSTEN NAS, CHOS TSIGS BCAD RE'I PHYIR DKA' BA MANG DU SBYAR PA'I
GSANG SNGAGS 'CHANG BA DE NYID RGYUN BZHUGS SAR RTZER MDZAD PA'I
STABS KYIS 'PHRAL 'PHRAL BLA BRANG DU BYON NAS

CHOS KYI GSAN GLENG JI SNYED CIG MDZAD DO, ,YANG ZAB NOR BU DBANG
GI RGYAL BO CHE, ,KHYOD THUGS BEEd'UR DKAR PO'I DPAL BE'I MDZOD,
,YONGS GANG MI ZAD THEG MCHOG 'DOD DGU'I CHAR, ,SKU GSUM DPAG
BSAM LJON 'BRAS DAR BA'I DPYID, ,

JO NANG SPRUL SKU KUN DGA' SNYING PO SHUN ZHABS DRUNG SOGS KYIS
GDAN DRANGS NAS DBUS SU PHEBS DUS DGA' LDAN KHANG GSAR DU BZHUGS
'DUG PAR, BKA' 'BREL MANG DU GSAN BZHED NAS PHEBS KYANG THUGS
BREL GYI STABS NAS MJAL KHA DANG CHOS

'GREL YOD TZAM LAS MA 'GRUB, DPAL SA SKYA'I KHRI CHEN BSOD NAMS
DBANG BO LHA SAR PHEBS SKABS, SA SKYA'I SNYAN RGYUD SOGS ZAB CHOS
MANG ZHIG GSAN SAR BZHED NAS NYAN LEN ZHIG GNANG YANG, KHONG DPON
SLOB MYUR STABS KYIS PHEBS PAS STABS

MA 'GRIG, THAMS CAD MKHYEN PA YON TAN RGYA MTSO THEG CHEN GLING
DU BZHUGS DUS SHIG, BDAG PO DBON RiN PO CHE PHEBS, RJE 'DIS
DBYANGS DPON PA BRGYUD NAS, BYES BLA THANG DU ZHAG SHAS KYI
BZHUGS YUL DANG, RTA MGRIN KHANG GI PHUR MJAL SOGS

@025A *, ,GNANG, 'DOD CHOS CI RIGS KYI SNYAN GSAN PHUL BAS, THUGS
DGYES DGYES DANG BCAS ZHAL BZHES MDZAD KYANG, BYANG 'GRUL TSAN
CHEN SLEB PA DANG 'GRIG, THAMS CAD MKHYEN PA 'BRAS SPUNGS SU
PHEBS, KHONG DPON

SLOB KYANG 'BRAS SPUNGS NAS RDZONG BRDA BYED CES 'PHRAL 'BYON
DGOS BYUNG PAS DE REL 'GYANGS SO, ,BSHES GNYEN BSTEN LA BRTZON
PA'I MDZAD PA LA, ,SKABS 'GAR RTEN 'BREL CUNG ZAD MA 'DZOL NA,
,YONGS 'DZIN PHYOGS LA DANG DUNGS MED

PA'I MIS, ,MA ni'I BZLAS LUNG TZAM YANG THOB MI 'GYUR, ,NYON
MONGS SPANGS KYANG CHOS LA SRED PA 'PHEL, ,SDOM KHRIMS DAG KYANG
ZAB DON MA BYIN LEN, ,ZHI ZHING DUL YANG BAG MED DGRA LA SDANG,
,THOS NOR MANG YANG CHOG SHES NGOMS PA

MED, ,SKABS SHIG GRONG SMAD DU MI ZHIG LA GDON SHIN TU CHE BA
ZHIG BTAB BYUNG ZER NAS NAM PHYED CAM NAM GDAN 'DREN PA BYUNG
BAS, DO NUB MUN PA'I STABS KYIS YONG MI THUB PAR 'DUG, RTA SGA
THOD LA KHA GRONG SMAD PHYOGS SU THOD LA ZHOG, KHYOD

RANG LOG GSUNG GDAN 'DREN PA SLOG PAS MI DE PHYIR SLEB TZAN NANG
PA DRAG 'DUG ZER, DE NI DMIGS PA GAR GTAD LA NUS PA'I RTZAL 'BYIN
PA'I RTAGS SO, ,CHOS 'TSAMS TSOR BSTAN RTZIS, 'PHRUL SNANG GTZUG
LAG KHANG GI DKAR CHAG, GSANG 'DUS

SMON LAM, SA GSUM MA, JA MCHOD KYI T'I KA, RAB GNAS KYI DOGS
DPYOD SOGS LEGS BSHAD KYI THUGS RTZOM MANG DU GNANG BAR KHAMS NAS
BA SO SPRUL SKU DANG SHES DBANG SPRUL SKU SOGS RIM GYIS BYON,
BYES GRVA TSANG DU SLOB GNYER MDZAD SKABS

@025B SBYIN SREG ZHIG GI SAR, RTA TSANG RJE DRUNG CHED GNYER GYIS
'BOD BA GNANG, KHONG GIS PHYAG LEN LA MA BLTAS BAR MNAL BAS, RJE
NYID THUGS RGYAL BZHENGS TE, DA SBYIN SREG MGO MA THON PAR KHYED
BOS PA MIN, KHYED RANG LA RJES SU PHAN DU RE BA

YIN ZHES BKA' BKYON GSUNG, DE TZAM GYIS KYANG GZUR GNAS KYI SLOB
MA'I RIGS LA MI DGE BA'I RTOG PA BYUNG RES KYIS BKA' NGA DRAN NAS
ZIL CHUM BA RE 'ONG RIGS SU 'DUG, SHES DBANG SPRUL SKU DANG LHAN
DU LHA SAR RDO RJE 'DZIN PA CHEN PO PAn CHEN

RIN PO CHE'I SKU GZHEGS SU BA RI BRGYA RTZA YONGS SU RDZOGS PA
GSAN, BYES GRVA KHANG GI LOGS BRIS GNANG DUS, PADMA YANG GSANG
BKA' SRUNG DANG BCAS PA'I STABS KYIS GNYAN PAS, 'BROM STOD SNGAGS
'CHANG GIS RI MO BA'I GTZO BO BYAS, RJE

NYID KYIS SKU BRNYAN RNAMS LA YE SHES SEMS DPA' DNGOS SU BCUG
CING, KHYAD PAR THIG DANG SKYA RIS LA RAB GNAS MDZAD PA TZAM GYIS
MCHOD ME 'DZIN PA SOGS NGO MTSAR BA'I LTAS MANG DU BYUNG ZHING
GEGS MED PAR GRUB, PHYIS SKOR LOGS

BRIS BYAS PA RNAMS LA DRANG SRONG GI GNOD PA SOGS BYUNG ZER,
SKABS SHIG GZHIS KA SNE'UR RJE 'DI PA PHEBS, RAB GSAL SGO MANGS
BSGRIGS PA'I THEM PA YOD SAR BZHUGS PAR, GSOL JA 'DREN MKHAN LA
KHYED RKANG PA THEM PA'I KHAR ZHOG MJOD,

THEM PAS MTSAMS CHOD NA BYIN LEN MI CHAGS ZHES BCAS PA PHRA MOR
YANG 'DZEM PA GNANG, PHYIS SKU GZHOGS SU BSNGAD SKABS KYANG SDOM
PA GSUM GYI BCAS PA DANG 'GAL BA'I MDZAD PA MNGON PA NI CUNG ZAD
KYANG MA MCHIS SO, ,'DI DUS GSAR 'GRUL

@026A *, ,MANG DU SLEB CING, RMA CHEN SBONG RA'I MGUL GYI KHREB
CES BYA BA'I SA NAS DPAL RDO RJE 'JIGS BYED KYI RNAL 'BYOR PA DGE
SLONG SH'AKYA RGYAL MTSAN GYIS DBUS SU 'ONG BA LA BAR CHAD MED
PAR 'GRUB PA'I DON DU ZLA BA GSUM MTSAMS

BCAD DE LHA LA GSOL BA BTAB PAS, MTSAMS 'GROL KHAR DA CHA MYUR DU
'GRUL TSAN MANG BAR 'GYOGS, KHYOD BAR CHAD MED PAR BYAMS CHEN
CHOS RJE'I SKU SKYE DANG MJAL, DON 'GRUB CES LUNG BSTAN PA DANG,
GNYID SANG PA DUS MTSUNGS SA BYUNG, DE

'PHRAL GSAR BRDA BYUNG BAS YID CHES TE THE TSOM MED PAR 'ONGS,
'DAM DANG SER 'BRAS TSOR GRVA PA RNAMS LA, BLA MA 'DI DANG 'DI
BYAMS CHEN CHOS RJE'I SKU SKYE AE YIN ZHES DRIS PAS, SGROS PA MED
ZER, SNGAR LUNG BSTAN YOD PA MI BSLU LA CHE SNYAM

PA'I NGANG NAS SE RA'I MANG JA SKOL BA'I DUNG GTONG KHAR RMI LAM
DU, DA NANG KHYOD KYI BLA MA BYAMS CHEN CHOS RJE'I SKU SKYE DE
DANG MJAL YONG BAS SEMS DGA' BAR GYIS ZER, SPOS BSKOR LA YONGS PA
DANG, RJE 'DI PA MTHONG MA THAG RMI LAM DU BYUNG BA DANG

KHYANG MI 'DUG ZER RAB TU DGA' BA'I RNAM 'GYUR DANG BCAS 'PHRAL
'PHRAL 'ONGS NAS CHOS DU MA DANG, BSNYEN RDZOGS KYI SLOB DPON
ZHUS SO, ,LHA LDAN GYI TSES BCU BA KHAG LA BLA MA'I DBANG GNANG
BAS DAM RDZAS KA P'A LA'I NANG NAS KHOL ZHING LUNG,

DBUS GTZANG DANG MDO STOD, MDO SMAD, RGYA HOR SOGS SKYE DGU MANG
POR GSANG BDE 'JIGS GSUM SOGS 'DOD CHOS JI SNYED STZAL, TSAL DANG
LHA SA SOGS SU CHOS BAR BTEG PAS, SPYIR GRVA CHANG BZANG BA DANG,
LHAG TU RJE NYID KYI THUGS

@026B RJE'I MTHUS, LUGS GNYIS KA'I GDUL BYA 'PHRIN LAS SA 'UR LA
SONG, SKABS SHIG STOD RGYUD PA DANG LHAN DU LHA SAR 'DZOM PAR,
'DI PHYI GNYIS KA'I SKYABS GNAS ZHU BA'I PHYIR DU PHOGS JA TSUL
'BUL NOD SOGS BYES PA BZANG BAR BYUNG

BAS, 'GA' ZHIG MDO LAS SNGAGS SDE RKYEN SEL YAR 'DREN GANG LA
YANG, 'JIG RTEN PA RNAMS MOS PAR BYED NA'ANG, DA RES RGYUD PA
DANG BYES PA GO LOG PA 'DI CI YIN ZHES MANG DU GLENG, LAL BYES
PA'I BLA MA YON BDAG RAB 'BYAMS PA 'DIS

DBANG SDUD BZHIN BYAS SAM ZHES ZER BA YANG BYUNG MOD, BLA MA 'DI
NYID KYIS DBANG SDUD SOGS LAS RAB 'BYAMS KYANG JI SNYED CIG
MKHYEN PA'I KLONG DU GSAL YANG, GNAS SKABS KYI ZANG ZING PHRA
MO'I CHED DU LAS SMYOR GNANG BA'I THUGS 'DUN

TZAM YANG GAL MCHIS, DE NI SNGON PHO BRANG SNE'U GDONG RTZER
RGYAL BA TZONG KHA PA PHEBS DUS 'PHRIN LAS HA CANG CHE BAS, MKHAN
CHEN SENG RGYAL BA'I THUGS LA DBANG SDUD NANG ZHIG YOD SNYAM NAS,
BZHUGS GRAL DU DE SKOR GYI DRI BA ZHUS PAR, RGYAL BA

GNYIS PAS RGYUD NAS BSHAD TSUL MANG PO ZHIG GSUNGS RJES, DBANG
SDUD KYI GTZO BO NI BYANG CHUB KYI SEMS YIN BKA' PHEBS PAR GRAGS
PA LTAR, RJE 'DI NYID KYI YANG LCAGS PA'I BSAM PA RNAM PAR DAG
PA'I MTHU'O SNYAM MO, ,DPYID DUS SA BON MA

BTAB STON GYI CHE, ,'BRAS BU'I LONGS SPYOD 'DOD PA'I SKYE BO
BZHIN, ,RLABS CHEN SBYIN PA'I SKYED BYED MI LDAN PAR, ,ZANG ZING
LONGS SPYOD 'DOD PA 'KHRUL PA'I MTSANG, ,LEGS BYAS PHUNG PO'I CHU
YI LCING KYIS NON, ,MKHAS GRUB SGA BRGYA LHAG

@027A *, ,BSAM GLOG 'KHYUG TSE, ,RNAM MANG BDOG PA'I GRU CHAR
'BEBS MI 'BEBS, ,SKYE DGU'I NAM MKHAR NGANG DBANG JI LTAR YOD,
,CHOS CHUGS PA'I SKABS DANG, GZHAN DU YANG PHYOGS MTHA'I DGE
BSHES DUM SKU GZHOGS SU

'DUS TE DKA' GNAD KYI DGOS GCOD DRI LAN MTHA' DPYOD SOGS GNANG
TSE, SKU TSE HRIL POR, RGYA GAR GYI RGYUN DRUG MCHOG GNYIS RJES
'BRANG BCAS PA DANG, BOD YUL GYI CHA GCANG SOGS KYI BSTAN BCOS
KHO NA LA SBYANGS PA MDZAD PA ZHIG YIN PAR

'DUG SNYAM PA'I MTSAN NYID PA MTHA' DAG GIS STON PAR 'DZIN, RGYUD
STOD SMAD KYI MKHAS PA RNAMS 'DUS TE RGYUD SDE BZHI'I SKOR LA
RGYAL BA GNYIS PA'I GSUNG RAB DANG BSTUN PA'I GZABS BSHAD KYIS
GSANG SNGAGS KHON LA SBYANGS SHING MKHAS PA ZHAG

YIN PAR 'DUG SNYAM BA'I RTOG PA DANG BCAS TE RDO RJE SLOB DPON
CHEN POR BYED, RANG GZHAN GYI SGOM CHEN DBU MA, PHYAG RDZOGS, ZHI
BYED, GCOD YUL BA SOGS DUM DRUNG DU 'DU BA RNAMS SO SO'I GEGS SEL
BOGS 'DON DPYIS PHYIN PAR MDZAD PAS,

TSE DANG SGRUB PA MNYAM PA'I RTOGS PA'I DON MNGON DU GYUR PA ZHIG
YIN PAR 'DZIN, SGRUB 'PHRIN PHYAG BZHES DON DU GNYER BA RNAMS NI
LAG LEN GYI DKA' GNAD PHRA MO RNAMS KYANG 'DZUB BTZUGS SU STON
PAS, RA LA TZ'A BA RDO RJE GRAGS DANG, BAS STON NYI MA

BZANG PO LTA BU'I RIGS SNGAGS 'CHANG BA DANG MCHUNGS PAR LTA,
BRDA SBROD SNYAN NGAG SOGS THA SNYAD RIGS PA BA RNAMS LA 'PHAGS
YUL GYI TZANDRA GO MI DANG, BOD YUL GYI DPANG LO TZ'A BA BLO GROS
BRTAN PA LTA BU'I RNAM THAR STON, MDOR NA CHOS GANG DANG GANG LA
YANG

@027B 'DI MKHYEN CES BYA BA MA GTOGS MI 'BYUNG BAS, SHES BYA
THAMS CAD MKHYEN PA ZHES BYA BA'I SGRA BSHAD NI BLA MA 'DI NYID
LA TSANG BAR MNGON NO, ,AE NAS SRID SGRUB GNYIS PA 'DRA BA'I BON
RTZIS PA SLOB DPON NOR BU DANG GNYAL BA SNGAGS 'CHA' BA GNYIS

SKU GZHOGS SU BSDAD NAS, RTZAS DANG YI GE'I SKOR SOGS ZHAL BKOD
GNANG STE, DBYANGS GSAL KLAG THABS KYI RI'U MIG, RDO RJE RNAM
'JOMS KYI SNGAGS 'KHOR SOGS BRIS RIM GYIS ZHUS DAG DANG, RTZIS
DKAR NAG GI PHYAG DPE RNAMS LA

YANG DAG THER GNANG, 'CHANG NYAN 'PHEL BA'I STABS KYIS PHYIS SKOR
GRVA TSANG GI SLOB DPON DU 'KHOD PA'I RAB 'BYAMS PA BYAMS PA SMON
LAM, RAB 'BYAMS PA 'PHRIN LAS BSAM GRUB, RONG PA RAB 'BYAMS PA
BSOD NAMS BKRA SHIS,

RTZES THANG RAB 'BYAMS PA, GSANG SNGAGS MKHAR GYI GZHI BA BLA MA
NGAG DBANG RDO RJE SOGS DGE BSHES GRANGS KYIS MI LANG BA LTA BU
BYUNG, 'ON KYANG RONG PA RAB 'BYAMS PA SOGS DRID PO CHOS RGYUS
MKHAN DU MA DANG, TSA SA DGE RGAN SOGS CI RIGS

KYIS RANG RGYUD NYON MONGS KHA RGYAL DU SHOR BA'I BYED SPYOD DANG
MA MTHUN PA RTAGS SU BKOD NAS BLA MA'I MDZAD PA THAMS CAD LA LOG
PAR BLTAS, THUGS SUN MANG DU PHYUNG, DE NI SNGON YANG LO TZ'A BA
SKA BA DPAL RTZEGS SU 'KHRUNGS TSE, RGYA GAR NAS

PAn CHEN BI MA LA MI TRA GDAN DRANGS TE BSAM YAS SU BYON NAS,
BTZAD PO MNYES SU RE BAR, SDIG BLON 'GA' ZHIG GIS RGYAL POR, LO
TZ'A BAS KHRID YONGS PA DE PAndI TA GSHA' MA MIN PAR 'DUG, BOD
PHUNG PA'I DAN SNGAGS MKHAN PO YIN ZER PHRA MA

@028A *, ,ZHUS NAS RE ZHIG PAn CHEN DANG RGYAL PO MJAL BA'I GEGS
BYAS, LO TZ'A BA BZHIN GNAGS SU BCUG PAS, DE DUS GNOD PA BYAS
PA'I 'PHRO LUS PA'I LHA GA LA SPYOD GYIS SKYE BA BLANGS PAR GDON
MI ZA'O, ,SPIN BRAL 'BRAS LDAN

DUS KYI LHA LAM NGOS, ,RTA BDUN DBANG PO'I DKYIL 'KHOR SHAR BA
DES, ,AUTPAL NAGS KLUNG RGYAS PAR BYED PA LA, ,DPAG TSAD DU MAS
'GYANGS PAR BLTOS PA CI, ,BOD DANG BOD CHEN RGYA HOR YUL GRU NAS,
,MCHOG DMAN 'GRO BA'I YID

KYI GNYIS 'THUNG SNAR, ,RNAM PAR THAR BA'I LCAGS KYU 'DEBS PA PO,
,MED KYANG BTAB PA BZHIN DU DANG GIS 'DU, ,RGYU MTSAN MED PAR CHU
KLUNG CHEN PO'I TSOGS, ,RGYUN CHAD MED PAR 'BAB NA SEMS LDAN KUN,
,BSTEN PAS THAR BA'I

GO SAR 'KHRID BYED PA'I, ,DAM PA'I RJES SU 'JUG LA CIS MI BREL,
,ZAS GTZANG SRAS DANG MTSO SKYES RDO RJER YANG, ,MU STAGS BON
BLON NGAN PAS GSHE BYED NA, ,DUS NGAN 'DI NA RGYAL SRAS SPYOD PA
LA, ,BDUD RIGS SDANG BA RANG GI NGANG TSUL

YIN, ,SRA BRTAN BZOD PA'I GO CHA DANG, ,SNYING RJE'I RAL GRI RNON
PO YIS, ,ZHE SDANG DGRA BO GZHOM BYED PA, ,KHYOD LA SU YIS CI
BYAR YOD, ,DE NAS MKHYEN DPYOD KYIS PHYI'I DUS RTAGS 'GYUR BA
SOGS DGONGS SHING, THUN MONG BA'I GDUL BYA'I

DOR MO RTZOS GNANG BA LTAR STON YANG, DON DNGOS POR MNGON PAR
MKHYEN PA NYID KYIS DUS MI BDE BA 'ONG BAR DGONGS TE, RI KHROD DU
THEGS RTZIS KYIS GDAN SA RTZIS SPROD PAR THUG PA NA, 'GA' ZHIG NI
BSTAN PA'I DON DU ZHE ZHAG PA DANG, KHA CIG NI MDZES

@028B MDZAS DANG, LA LA NI 'JIG RTEN MI MKHYEN PA LA MDZAD DGOS
PAR NYE BA'I MNAD MNAD KYI SGO NAS GSOL BA BTAB, RTA LO'I BAR
'CHAD NYAN GYI 'PHRO SKYONG GNANG DGOS BYUNG, ME SPRUL MJUG TU
KHAR KHA TSE KHUR DPON PO SOGS DMAG DANG 'GRUL BA GTOS

SHIN TU CHE BA SLEB, DE SKABS 'JIG RTEN GRAGS PA'I RJES SU 'BRANG
BA MANG PO ZHIG SDE GZAR GYI 'DOD PA MNGON DU GYUR, RJE 'DI NYID
NI, SPYIR YANG SER DMAG MI 'OS SHING, KHYAD PAR DBYANGS 'CHAR
SOGS NAS KYANG DON DU MI 'GYUR BZHIG GZIGS, DE

YANG SNGON 'PHAGS SKYES POS SH'AKYA BDUN KHRI BDUN STONG BSAD PA
RGYAL BA SH'AKYA THUB PAS KYANG BTANG SNYOMS SU GZHOL BA LAS
THABS MA BYUNG BA LTAR, SEMS CAN GYI LAS KYI 'BRAS BU MNGON DU
GRUB ZIN PA RGYAL BA RNAMS KYIS KYANG ZLOG MI NUS PAS,

DPON SLOB PAn CHEN RIN PO CHES GYANG THUGS DBANG 'DUS PA'I NGES
PA MI 'DUG NA'ANG, 'GAL BA MED PAR DGONGS TE 'BRAS SPUNGS SU
PHEBS NAS, DUS RTAGS RTEN 'BREL SOGS KYI SNYAN 'BUL ZHUS, SA RTA
LHA SA SMON LAM GYI SROD SKOR ZHIG GI SKABS,

PHAN BDE LEGS BSHAD GLING GI SLOB DPON PA RTA'U RI KHOD PA PHUN
TSOGS BZANG PO DANG MNYAM DU BYUNG BAS GSUNG 'PHROS ZHIG GI MUS,
KHONG GRI NGED TSO DA LO PAn CHEN RIN PO CHE'I PHYAGS PHYIR MNGA'
RIS LA 'GRO RGYU YIN ZHES ZER BAS, KHYED RNAMS BSOD NAMS SHIN TU
CHE,

DA LO DER 'DI PHYOGS SU SDOD MI RNAMS NI CHAGS SGO RANG CHE
GSUNG, DE NAS RIM GYIS SDO GZAR GYI SGO DOD DE, DGA' LDAN PHO
BRANG SOGS NAS BSHOL BA 'GAB TSUL MDZAD KYANG, GTZANG SRID LA
'PHUL BAS MTHONG PHYOGS KYIS NYAN 'JOG MA BYAS, DE MTSUNGS

@029A *, ,RJE 'DI PAS CHOS MTHUN GYI BKA' PHEBS PAR, SPRE RGAN
RNAMS KYIS MI BZUNG NAS, ,MJUG MA MED CES BZHAD GANG BYED, ,CES
PA LTAR, THAMS CAD KYI BLO LA MA BABS PA'I GROS PA'I DKYIL NAS
SKYANG PHUD LA BTANG

BAS 'CHAD NYAN 'JOG RTZIS KYIS SKU CHAS RNAMS 'GA' RU KHANG DU
BSKYAL, SKU DNGOS BLA BRANG NAS PHEBS MA GRUB GONG DU, LHA SA'I
G-YUL 'KHRUG SKABS TSANG MAS MA BZHAG PAS LHA SA BAR PHEBS, SROG
SKYABS 'DRA AE 'ONG GI RTZIS GNANG YANG, CHUR

MTHONG GI SKYE PO ZHE SDANG GI RANG BZHIN CAN RNAMS SROG GCOD PA
KHO NA LA DGA' BAS THUGS BZHED DANG MTHUN PA CHER MA BYUNG, SPYIR
YANG SNYIGS MA LNGA BDO BAS 'KHRUG LONG MI BZAD PA 'DI LTA BU
DANG, KHYAD PAR SER DMAG TU MING BTAGS PAS BSTAN PA

'GRIB CING 'GRO BA'I PHAN BDE LA CHES GNOD PA'I DUS NGAN 'DI LTA
BU SNYAM DU THUGS SKYO BA DANG SNYING RJE PHAN TSUN 'GRAN PA
BZHIN DU GYUR BA'I NGANG NAS SE RAR PHEBS, HOR ZLA BDUN PA'I NANG
DU BRLING LOG BYUNG STE, SER 'BRAS PHAL CHER STAG LUNG CHER BTEG

SKABS, RJE 'DI PA RIM GYIS SOG YUL LA THEGS DGOS PA BYUNG DOGS
NAS YER PAR BZHUGS, PHYIS 'DI SKOR GYI GSUNG 'PHROS BYUNG DUS,
BTZUN PAS CHOS MIN GYI LAS BYAS PA LA DKON MCHOG GI BKA' CHAD YIN
GSUNG, DPON SA STAG LUNG BA'I

GNYER BAS, YER BAR GTZANG BAS NYUL MI BTANG NGOGS NAS, DPON SLOB
RNAMS NANG DU BZHUGS SU BCUG, PHYI NAS SGO LCAGS BRGYAB NAS MDZOD
YIN PA'I LUGS SU BYAS, SNGAR NAS THUGS 'DRIS YOD PA'I YER BA'I
BTZUN PA KARMA BRTZON

@029B 'GRUS ZER BA RIG GIS MI SNA LA SKAD CHA BSHAD PAS SKU CHAS
RNAMS SHOR RO, ,BLANG DOR 'BYED LA MA RIG SGRIB G-YOGS KYIS, ,BDE
BA'I CHED DU SDUG BSNGAL RGYU SGRUB PA'I, ,'KHRUL BA'I SKYE BOS
BSGRUBS PA'I MDUN MA NI, ,BYIS PA 'JA' TSON

'DZIN DANG KHYAD PAR CI, ,MKHRIS NAD CAN DAG GANGS RI GSER MDOG
TU, ,SNANG LTAR LEGS PAR BSLABS KYANG LOG PAR MTHONG, ,SMIG SGYUR
BSNYEGS PAS SKOM PA SEL 'DOD PA'I, ,RMONGS PA'I SKYE BO RANG
MTSANG GZHAN LA NGOM, ,GZHAN

KYIS BSAGS PA RANG GIS MI MYONG ZHES, ,GZHUNG LUGS MANG POR
GSUNGS PA NGES PAR BRDZUN, ,BDEN NA SDE 'KHRUG GZHAN GYIS BYAS PA
LA, ,KHYOD NYID YUL GZHAN 'BROS DE CI ZHIG LAGS, ,DE NAS SLAR
STAG LUNG NAS DO DAM MDZAD DE,

DGON PA KHAG KYANG SO SOR RANG GNAS KYI LUGS TZAM BYUNG SKABS,
RJE 'DI NYID KYANG ZHABS THANG LA YER PA NAS GAD KHA SA BRGYUD DE
SE RAR PHEBS, ZHOGS GCIG TSOGS SU MANG JAR PHEBS PAS, GRVA BA
RNAMS SGO SOGS JI BZHIN MED PA LA DPAGS,

CHAS KA PHRAN TSOGS YOD PA KHUR NAS 'ONGS PA DANG, SNONG MA CHAG
PA G-YOR SA MA RNYED PAS, THUGS LA, BSTAN PA'I SNYING PO NI RGYAL
BA TZONG KHA PA'I RING LUGS YIN, DE YANG DUS DBANG GIS 'DI LTA
BUR GYUR 'GRO BA DGONGS THUGS SHIN TU NGAL

BA BYUNG, DE NAS PHYAG DPE 'THOR BA RNAMS 'GA' RU KHANG DU BLANGS
TE SGRIG PA GNANG YANG, BAR DER SRANG MDO TSOR BLUG PA'I SHUL GYI
CHAR LHAGS KYIS CHUD ZOS PA DANG, DMAG MI 'GA' ZHIG GIS DPE CHA'I
STENG DU DUD 'GRO BSAD PA'I KHAG

@030A *, ,GIS SPAGS PA SOGS SHIN TU MA RUNGS PAR GYUR 'DUG PAS,
THUGS BED SPYOD THUB TZAM YAN CHAD GLEGS BAM DU MDZAD, DE PHYIN
TSA KHANG SOGS 'O MI BRGYAL BA'I SAR BZHUGS SU BCUG, ZLA SHAS RA
MA RTZER ZHABS

TOG ZHUS NAS BZHUGS, YER PAR SKU CHAS 'DREN PAR NYANG BRAN BLON
PO PA'I G-YAG MANG PO YOD PA MA BYUNG ZER GZHIS KA SNE'UR GTUGS
NAS MI SNA PHAB, RJE NYID THUGS RGYAL BZHENGS TE GTOR ZOR 'PHANGS
PAS BLON PO BSOD NAMS GUM MO, ,DE

NAS SGRUB PA 'BA' ZHIG LA THUGS GZHOL ZHING, SGRUB GNAS KYANG
DPON SA STAG LUNG MAS YENG PA BRAG GSEB TU BZHUGS, 'TSO CHAS KYI
ZHABS 'DEGS 'DI NAS BYED GSUNG BA DANG, 'GA' ZHIG GIS NI RGYAL
'OL DANG AE DAGS PHYOGS SU

THEGS PA 'GAB ZER BA MANG DU BYUNG YANG, DGONGS PA LA NYANG BRAN
PHA BONG KHA 'DI SNGON TSES KYI RGYAL PO SRENG BTZAN SGAM POS
SGRUB PA MDZAD PAS GRUB PA THOB STE, MTHA' 'DUL YANG 'DUL GYI
GTZUG LAG KHANG DANG, DE RJES RA SA 'PHRUL SNANG GI GTZUG

LAG KHANG RNAMS BZHENGS TE, BOD KYI PHAN BDE RGYAS PAR MDZAD
CING, DE NAS BZUNG STE SAD MI MI BDUN RAB TU MA BYUNG YAN, SNGAGS
PA RAL BA CAN BRGYA TZAM DANG, MNGA' BDAG KHRI RAL YAN LA RAB TU
BYUNG BA BRGYA TZAM PHA BONG KHAR BZHUGS PAS, ,

TSES KHRIMS DANG RGYAL KHRIMS GNYIS KA DAR LA, DE NAS RGYAL BO
DAR MAS RAB BYUNG RNAMS BSKRAD PAS BOD 'KHRUGS TE SIL BUR SONG,
DE RJES DBUS GTZANG GI MI BCUS BSTAN PA SPEL KYANG, PHA BONG KHAR
DGE 'DUN GYI SDE MA TSUGS PA

@030B RGYA BOD 'KHRUGS PAS, RGYAL LHA KHANG DANG RVA SGRENG LA
BRLING LOG BYUNG, DE LA BRTEN NAS DGE BSHES BRAG DKAR BAS PHA
BONG KHAR 'DUS SDE BTZUGS PAS, LO MANG BO'I BAR DU BSTAN PA DANG
SEMS CAN GYI BDE SKYID SHIN TU CHE, GDAN RABS

BDUN TZAM NAS CUNG ZAD 'GRIBS PA LA BRTEN, HOR DMAG BOD DU LHAGS,
SLAR SA SKYA BAS RGYA NAG PO'I BLA MA BYAS NAS YAR PHEBS DUS PHA
BONG KHAR ZHIG BSOS DANG, BSTAN PA RGYAS PA'I SMON LAM MDZAD PAS,
SA SKYA BAS BOD KYI BDAG

PO MDZAD PA'I RING BDE SKYID CHE YANG, LO BDUN CU TZAM NAS SDE
'DI CUNG ZAD NYAMS PAS SA PHAG 'KHRUGS TE DBUS GTZANG THAMS CAD
MI BDE BAR GYUR, DE NAS THEG CHEN CHOS KYI RGYAL POS PHEBS NAS
BSTAN PA RGYAS PA'I SMON LAM DANG SDE TSUGS PA LA BRTEN,

PHAG MO GRU PA'I SDE SRID KYIS BOD 'DI LO NYIS BRGYA TZAM BDE BAR
BSKYANGS, DE NAS ZHABS DRUNG GONG MA CHEN PO'I DUS LUNG BSTAN
LTAR, BDUD MI SPUN DGUS PHAG TSANG DKRUGS TE BOD KYI BDE SKYID
BSHIG, DE RJES CHOS RJE BDE LEGS NYI MA PHA BONG KHAR

BZHUGS PA NAS BZUNG, RAB BYUNG BCU PA'I SA RTA YAN LA BOD BDE BAR
BYUNG NA'ANG, LO DER DGE SLONG BRGYAD GRVA ZHIG YOD PA MA MTHUN
PAR SO SOR GYES RJES, BOD YUL GYI RDO RJE GDAN DU SDE 'KHRUG 'DI
LTA BU BYUNG BAS, SLAR RGYAL BA'I BSTAN PA RIN PO CHE 'PHEL

BA DANG, SEMS CAN GYI BDE SKYID LA DGONGS TE, PHA BONG KHA BYANG
CHUB SHING GI NAGS KHYOD, YUL NYI SHU RTZA BZHI'I YA GYAL, DE W'I
KO tAR BZHUGS PA'I THUGS THAG BCAD, SA MO LUG GI NANG DU PHEBS
SO, ,PHYAG NA PADMA'I THUGS RJE'I SGYU 'PHRUL GAR, ,

@031A *, ,BSIL LDAN RGYAL POR SHAR BA SRONG BTZAN RJE, ,SGRUB
PA'I BSTI GNAS BYANG CHUB SHING GI KHROD, ,BOD 'BANGS PHAN DANG
BDE BA'I RTZA LAG MCHOG ,GZHAN PHAN KHUR 'KHYER SEMS KYI MNGOG
LNGA PAS, ,KHYAB BDAG 'KHOR LO'I DBANG

PHYUG NYIN MOR BYED, ,DBEN GNAS 'CHI BA MED PA'I LAM YANGS POR,
,DRANGS TSE GANGS CAN BDE BA'I PADMO 'DZUM, ,DER YANG THUGS DAM
SPROS BCAS KYI RIM PA DPAL 'KHOR LO SDOM PA DRI BA BU LUS DKYIL,
DPAL RDO RJE 'JIGS BYED BCU GSUM MA,

DE DAG GI BZLAS PA STONG CHO RE LA MTHA' BRTEN, BLA SGRUB, BSAM
GTAN GYI SBYIN SREG, YE SHES KYA MGON PO PHYAG DRUG PA, LAS
GSHIN, ZHAL DMAR NAG, DMAG ZOR MA, RNAM SRAS SOGS CHOS SKYONG
SKOR GYI MCHOD GTOR, PHYI GTOR BRGYA RTZA, BSANGS

MCHOD, NYER LNGA BYUNG RES KYI DPAL GSANG BA 'DUS PA, GZHAN YANG
PADMA YANG GSANG SOGS RGYUD SDE CHE BA'I RIGS JI SNYED DANG, GSOL
'DEBS CHOS SPYOD KYI RIGS KYANG MANG DU GNANG, GTZO BOR SPROS MED
'OD GSAL SNANG BZHI'I SKOR LA

THUGS DAM GYI MTHIL DU BSTAR, THUGS DAM GYI BOGS 'DON DANG BSTAN
PA DANG 'GRO BA LA PHEN PA RGYA CHEN PO'I LTAS YA MTSAN PA MANG
DU BYUNG NGO, ,SNGON NAS STOBS BCU'I GO 'PHANG GANG, ,BRNYES
KYANG ZAB MO'I NYAMS LEN LA, ,BRTZON PAR

MDZAD DE RJES 'JUG RNAMS, ,CHOS LA BSKUL BA'I BRDA RU NGES,
,LCAGS SPRE NANG DU DPON SA STAG LUNG MA GSHEGS PA'I YAR 'DREN DU
PHEBS, DE DUS BYANG RTZE CHOS RJE NGAG DBANG CHOS GRAGS 'BROM
GLING MAR GSHAGS PA'I GDUNG DGA' LDAN BYANG

@031B RTZER DRANGS PA'I ZHUGS 'BUL LA PHEBS, RGYAL BA TZONG KHA
PA'I PHYAG DRIL, N'A RO'I KHRUS BUM GYIS SNA DRANGS PA'I 'BUL NOD
RGYA CHER BYUNG, DGUNG LO RE GCIG PA LCAGS BYA LA SGOM SDE CHOS
RJE RIN CHEN 'OD ZER, LHA RTZE DBON MO SOGS 'GRUL

PA MANG DU 'BYOR, SGOM SDE CHOS RJE DANG SGAR BA GRVA TSANG GI
SLOB DPON DUNG MKHAN SOGS KYIS GSOL BA BTAB STE, 'GREL BA SGRON
GSAL GYI DBU TSUGS TZAM DANG, BDE MCHOG 'DOD 'JO, SPYOD 'JUG,
RGYAL BA TZONG KHA PA'I GSUNG 'BUM

THOR BU, THAMS CAD MKHYEN PA DGE 'DUN RGYA MTSO'I GSUNG 'BUM,
'DUL BA'I GLENG 'BUM SOGS MDO RGYUD KYI BSHAD LUNG DU MA DANG,
KUN RIG GI DBANG, ,BCU GCIG ZHAL GYI DBANG, SGROL MA NYER GCIG,
SNAR THANG BRGYA RTZA, CHOS SKYONG SKOR GYI RJES GNANG ,SGRUB

YIG GI LUNG, DPAL RI BO DGA' LDAN PAR GRAGS PA'I KHRID CHEN
BRGYAD, SNYING PO DON GSUM, DBU MA'I LTA KHRID, LTA BA SPYI KHYAB
SOGS KYI SKOR YANG MANG DU GNANG, HOR ZLA BCU GCIG PA'I NANG DU
RJE NYID KYI THUGS SRAS DAM PA CHOS KYI RJE SNGAGS RAM BA ZUR
BTZUN DPAL 'BYOR

'PHRIN LAS RAB RGYAS DPAL BZANG PO YANG SKU ZHABS SU 'BYOR, PHYAG
DPE DANG, THUGS DAM THANG KA 'BRI BA SOGS ZHABS PHYIR SHIN TU
'GYUR, MDO SNGAGS GSAR RNYING GI GSUNG CHOS KYANG 'DI DAG GI SNGA
PHYI KHO NAR 'PHEL, SKABS SHIG LHA RTZE DPON

MOS LHA SA NAS BTON ZER BA'I DPE CHA 'GA' DANG, PHA BONG KHA NAS
KYANG GTER 'DON RGYU YOD ZER SKU ZHABS SU 'ONGS PAR, BRTAGS DPYAD
GNANG BAS GTER YANG ZOB DANG, GRUB RTAGS LA YANG THUGS THE TSOM
BYUNG BAS, KHYED RANG GI 'PHRIN

@032A *, ,LAS LHA SAR 'PHEL ZHING, GNAS 'DI NAS GTER BTON NAS
BCUD NYAMS 'GRO ZHES THABS MKHAS KYIS RDZONG BA GNANG, MI RING
BAR DPON MO 'BRUM PA'I NAD KYIS THEBS NAS BKA' DBANG LA GDAN
DRANGS, RNAM

'JOMS KYI BYA BA KHRUS GNANG BAS, DE DGONGS RMI LAM DU SPRANG BO
'DRA BA'I PHO MO MANG PO 'BOG KHRES KHUR NAS, DA MI 'JOG PAR 'DUG
ZER 'GRO GRABS BYED, SANG NAS KHAMS BDE BAR BYUNG ZER, RJE 'DI
NYID GSUNG BTZUN PAS DNGOS SU BKA'

MI BKYAN YANG, MDANGS LA BRTAGS NA GTER DANG RDZU 'PHRUL THAMS
CAD ZOG KHO NAR DGONGS PA ZHIG YOD PAR NGES, DUS PHYIS KHO BOS
KYANG DE'I GTER LUNG YIN ZER MANG DU MTHONG BAS, MNGA' BDAG KHI
RAL LAS MA GCIG LA BAS

SGRON SNGA BA SOGS MI 'GRIG PA'I RDZUN GYI RDZOB RTAGS MANG DU
'DUG, LAR LAS 'BRAS MI SHES PA'I MI SNYING KHAM CAN GYI BYED PA
LA MTHA' MI SNANG NGO, ,NYAN RANG ZHI BDER GZHOL DANG MTSUNGS MIN
PA'I, ,DBEN PA BSTEN YANG GZHAN PHAN

RNAM G-YENG CAN, ,'DU 'DZI 'PHEL YANG RANG DON YAL 'DOR BA'I,
,RGYAL SRAS DAM PA'I MDZAD PA BLA NA MED, ,SGYU MA'I RTA DANG
GLANG PO'I SPRUL SGYUR GYIS, ,TSUR MTHONG SKYE BO BDEN PAR ZHEN
PA LTAR, ,MIG 'PHRUL RDZUN GYIS RMONGS PA'I

'GRO BA KUN, ,ME DONG THAS PAS G-YOGS LA LAG PA 'JUG ,DUS GSUM
SGRIB MED GZIGS PA'I MKHYEN SPYAN GYIS, ,DUS NGAN ZOG PO'I RDZUN
MTSANG KUN RIG NAS, ,DUS KUN 'DOD DGU'I GTER GYUR LHAS DER, ,DUS
BSTUN

@032B THABS MKHAS GSUNG GIS RDZONG BAR MDZAD, ,DE YANG THEG PA
'OG MA LTAR NA YANG DAG PAR RDZOGS PA'I SANGS RGYAS KYANG LAS KYI
LHAG MA'I BTHUS ZHABS LA SENG LDENG GI TSAL BA SOR BCU DRUG PA
ZUG STE BSNYUN PA DANG, THEG PA GONG MA'I DBANG DU BYAS

NA TSUL BSTAN BZHIN, RJE 'DI YANG ZA 'PHRUG GI SNYUN DAM POS SKU
LA BTAB STE, SMAN DPYAD SOGS BCOS KA CI BYAS KYANG PHAN NGO CHE
BA MA BYUNG BAS, THUGS DAM GYI NGANG RANG DU BZHUGS PAS GDANGS
BSKYED CHE BAR BYUNG, BAR GCOD SEL BYED

DU DPON SLOB PAn CHEN RIN PO CHE SPYAN 'DREN GNANG, TSE DBANG
BRGYA RTZA, 'GUR DRAB,, KHYUNG DMAR NAG, PHYAG RDOR SOGS KYI RJES
GNANG GSAN, DE NYIN NYI MA LOG POS RING BA DANG, NAM MKHA' LA
'JA' TSON 'KHRIGS PA SOGS YA

MTSAN PA'I RTAGS MANG DU BYUNG BAS MI RNAMS KYIS ZHING BRJES PAR
GLENG, BYANG RTZE'I KHRI DANG LCANG RA MKHAR THOG SOGS KYI SNYAN
GSAN BYUNG YANG, BOD 'BANGS KYI BAD THABS THUGS LA BRNAGS SHING,
RANG NYID GDAN SA CHE GE BYAS

SO ZHES PA'I SNYAN GRAGS LA Ji MI MNYAM PA, [?] 'DZOM PAS MI
PHEBS PAR THUGS THAG BCAD, RGYUN GYI NYAMS BZHES DANG, SER 'BRAS
RGYUD STONG SMAD MDO KHAMS LHO BYANG GI DGE BA'I BSHES GNYEN MANG
PO LA CHOS KYI BKA' DRIN STZAL BA SOGS

RNAM DKAR GYI MDZAD PA PHAN TSUN 'GRAN PA BZHIN DU GYUR, BYING
GIR GNAM GYI RGYAL BRGYUD LHA BTZUN DANG, 'GU RU HUNG THA'I JI
SOGS RGYAL BRGYUD KYI RIGS DUMS ZHABS KYI PADMOR BTUD DE DAM PA'I
CHOS KYI BKA' DRIN MNOS, CHA KAR RGYAL

@033A *, ,BO SOGS KYI BLA MA CO nE CHOS RJER YANG DBANG RJES
GNANG 'DOD CHOS LHUG PAR STZAL, RJE NYID KYI DKON PO CHOS BZANG
NGAD DAM POS BTAB STE KHO RANG GIS KYANG 'CHI BAR THAG BCAD, LHA
RJE SOGS KYANG TSA MTSO MA DU GYUR

SKABS, ZHOGS GCIG BKA' LAS, MDANG SNYING THIG GI 'OD GSAL LA GNAS
PA'I SKABS SHIG, SOG PO DGE 'DUN RGYA MTSO'I RJES LA 'BRANGS PA'I
'THA' 'DRE CIG GIS DBON PO LA BAR GCOD BYED PA SHAR BAS, DE RING
'DRE DE RDZONG DGOS PA

'DUG CES RNAM 'JOMS KYI BYAB KHRUS DANG BCAS GLUD RDZONGS GNANG
BAS MA 'GYANGS PAR NAD LAS GROL, CHOS RJE SNGAGS RAM PAR SGYU
'PHRUL GSANG PA SNYING PO'I 'PHREL t'IKA G-YUNG 'GREL GYI STENG
NAS NYIN RE CHOS THUN TSAR GNYIS RA, GZHAN YANG

SNYING THIG GI SKOR SOGS CHOS MTHA' YAS PA GNANG, KHYAD PAR GSANG
SNYING GI SGO NAS CHOS GRVA CHEN PO DPAL GYI RTZES THANG DU GRVA
BSKOR GYI SLAB BSTON GNANG BAS, SNGA 'GYUR LA RGYUD BSHAD MED DAM
SNYAM PA'I LOG RTOG THAMS CAD BSAL BA

YIN NO, ,GANG ZHIG RTOG GE'I RIGS PAS DUS 'DA' BA'I, ,YUL GRUR
THEG MCHOG CHOS TSUL 'DI LTA BU, ,SKAL BZANG GDUL BYA'I SPYAD
BYAR YOD DO ZHES, ,SGROG PHYIR BSHAD PA'I ZOL GYIS PHO NYA MA
NGAGS, ,RGYA HOR DREGS LDAN MANG

PO'I ZUR PHUD LA, ,ZHABS RDUL CHU SKYES BKOD PA MTSAR DU CI,
,LHAR BCAS 'JIG RTEN KUN GYI 'DREN BA ZHES, ,SGROG PA'I DBYANGS
'DI TSANGS PA'I YUL DU LDIR, ,SHING PHO BYI BA'I LO LA CHOS RJE
BYAMS PA RGYA MTSO'I SPRUL SKUS GTZOS PA'I

@033B 'GRUB TSAN SHIN TU CHE BA SLEB, DAM PA RNAMS ZANG ZING GI
'DU 'GOD LHUR MI MDZAD KYANG, 'GRO BA'I BSOD NAMS KYI ZHING DU
MKHO DGU'I YO BYAD JI SNYED PHUL, BDOG PA RNAMS RI KHROD KYI
MTHUN RKYEN SOGS SU BSGYUR, DON LDAN DU MDZAD, LO SNGA MA RNAMS

SU PHYAG G-YOG SNA TSOGS KYI STABS NAS SKU CHAS THANG LHOD CI
RIGS BYUNG, PHEBS SGOR 'PHRIN LAS PHUN TSOGS ZER BA ZHIG YOD PA
DE NGED DANG LO KHAMS MTHUN PAS LAG G-YOG BYAS NA 'GYUR BA YOD,
MA SHIN DO ZHAG TZAM SLEB YONG GSUNG BA LTAR,

BKA' BCU 'PHRIN LAS PHUN TSOGS SKU ZHABS SU 'BYOR, 'DI DAG GI
SNGA GYIR 'DOD CHOS ZHU BA, GSANG BDE 'JIGS GSUM SOGS YI DAM GYI
BSNYEN SGRUB DANG, NYAMS KHRID SKYONG 'DOD DOGS GCOD ZHU BA LA
DKA' BCU RAB 'BYAMS SOGS

DU MA LA LA LO SHAS, 'GA' ZHIG DBYAR GNAS TZAM SDOD MI NYUNG
MTHA'ANG BCU RE TZAM STAR CHAGS SU BYUNG BAR, DAD 'BUL BSNGO RTEN
GYI STENG NAS NYIN RE JA GNYIS RE DANG, GZHUNG DU ZHU BA GNANG
BA'I PHOGS SOGS 'TSO CHAS KYI MTHUN RKYEN

DANG, GTZO BOR RGYAL BA TZONG KHA PA'I MDO SNGAGS KYI GSUNG RAB
RNAMS KYIS THOG DRANGS PA'I GRUB MTHA' RIS SU MA CHAD BA'I 'DOD
CHOS KYIS TSIM PAR GNANG, SHING GLANG LOR JU NANG THUB PA THA'I
JI SOGS BYANG PHYOGS HOR SOG GI YUL GYI SKYA

SER JI SNYED 'BYOR, GRVA TSANG CHOS RJE BSOD NAMS BKRA SHIS DANG,
DU RAL NANG SO GNYIS KYIS GSOL BA BTAB NAS, BOD KYI RDO RJE GDAN
LHA SAR GDAN DRANGS, RDO RJE 'PHRENG BA ZHE LNGA MA'I DBANG, BDE
MCHOG DRIL BU LHA LNGA'I DBANG, RTA MGRIN YANG

@034A *, ,GSANG, THUGS RJE CHEN PO SOGS KYI DBANG LUNG RJES GNANG
MANG PO'I CHOS KYI SGO 'PHAR ZLA BA GCIG TU PHYE, KHYAD PAR GSANG
'DUS YE SHES ZHABS KYI DBANG GI DGONGS MO SA G-YO BA SOGS LNGAS
YA MTSAN PA MANG DU

BYUNG, DE DUS THAMS CAD MKHYEN PA YON TAN RGYA MTSO'I DNGUL GDUNG
THU MED KYI DPON PO HUNG THA'I JIS SBYIN BDAG BYAS NAS BZHENGS
PA'I RAB GNAS LA DPON SLOB PAn CHEN RIN PO CHES GTZO GNANG SER
'BRAS KYI SLOB DPON LAS THOG ZUR PA THAMS

CAD 'DUS, RAB GNAS DGA' STON GYI TSE, ,RJE 'DI DANG SGO MANGS
SLOB DPON CHOS GRAGS RNAM RGYAL GNYIS GSANG SNGAGS GSAR RNYING GI
MTSAMS LA CHOS KYI 'BREL GTAM MDZAD PAS LUNG RIGS GNYIS KA'I SGO
NAS SGO MANG SLOB DPON RMEG MED PA LTA

BUR MDZAD PA NI, DBANG PHYUG GI MDAS GRONG KHYER SUM BRTZEGS
BZHIN NO, ,BAR KHAMS NAS 'PHAGS PA LHA PHEBS TE, THOG MAR NI BKA'
CHOS SHIG GSAN BZHED YIN PAS DGONGS 'DUS ZHU ZER, DE YONGS RDZOGS
MA THOB GNANG BAR THUGS

MTHO DMA' RE CHE YOD TSOD DU GDA' BAS RJES MA CHOS NI MA ZHUS
'DUG, MEE TRI BRGYA RTZA'I DBANG CHOG ZHIG BSKUL NAS, GSAL BA'I
SGRON ME ZHES PA THUGS RTZOM GNANG, ME STAG SMON LAM CHE CHUNG
'JUGS PAR SHAR TSE, DPON SLOB PAn CHEN RIN

PO CHE PHEBS LAM DU THUGS BREL GYIS G-YENGS NAS CUNG ZAD 'GYANGS
PAS, SMON LAM CHUNG BAR MA PHEBS DOGS, 'PHRAL DU DGA' LDAN PHO
BRANG NAS SNYAN GSAN GNANG BA LTAR, RA MO CHE'I SMON LAM GYI MGON
DU PHEBS KYANG, PAn CHEN RIN PO CHE

@034B PHEBS GRUB PA NAS, SMON LAM YONGS RDZOGS KYI MGON NI GNANG
MA DGOS, ME YOS KYI STON MJUG, NGED LA BKA' MI NIG GNAD BYUNG BA
DE 'ONG RGYU'I DGONGS MO ZLA BO GNYIS TZAM DANG LHAN DU YOD PAS
BLO BUR DU PHYIN RLUNG YE MED PAR NANG DU RLANG

DMAR GYI SKOR TSUB BYAS, DE'I KHROD DU MI DMAR PO ZHIG GCAG GIS
MTHONG 'DUG, PHAL CHER BEG RTZE 'DI BGA' NYAN BRAN G-YOG RANG
BYED PA CIG YOD DUG PAS, PHYAG BRIS KYI PHO NYAR SNGON DU 'ONGS
PA ZHIG YIN PAR SEMS SO, ,PAD DKAD

TSAL DU BHRA MA RA, ,NYAL 'GRO'I RDZING BUR NGANG MO DKAR, ,SKAL
LDAN YONGS KYI GTZUG PHUD DE, ,KHYOD ZHABS BSNYEN LA NGANG GIS
'DU, ,TSUL KHRIMS DRI DAD KYIS BOS PA'I, ,DUG GSUM TSAD GDUNGS
GLANG PO RNAMS, ,NGES LEGS BSIL

BA'I BDE THA DE, ,'THOB PHYIR TZAN DAN KHYOD DRUNG LHAGS, ,SDUG
BSNGAL GZHOM PAS SMAN PA STE, ,BDE BA STER BAS RI DAGS MIG ,SKU
GSUM GLING 'KHRID DENG DPON CHE, ,RGYAL BA'I BSTAN LA BSHES GNYEN
TSUL, ,SKU'I 'PHROD BSTEN

DU AE'I CHAB TSAN LA PHEBS, DE YANG GDUL BYA'I NGOR CHAB LA ZHUGS
PAR STON PA TZAM MA GTOGS, DON SKUN PHEBS PA SOGS KYIS NGA RAS
LAS AE PHYOGS PHEBS PAR MI 'CHAR ZHING, 'DUL DGOS KYI GDUL BYA
LHAG MA MANG PO'I DON DU DGONGS

TE MTHONG THOS DRAN REG BKA' 'BREL GYI SGO NAS RNAM DKAR GYI LAS
RLABS PO CHE BSKRUN, KHYAD PAR RI SGO CHOS SDER PHEBS NAS SMAN
BLA BDE GSHEGS BDUN GYI DBANG, CHOS SKYONG SKOR GYI RJES GNANG
SOGS 'DOD CHOS DU MA DANG, JA GOS DAR SOGS ZANG

@035A *, ,ZING GI 'GYED KYIS TSIM PAR MDZAD, ,GRVA PA RNAMS KYIS,
ZHAL SNGA NAS BYAMS PA BRTAN PAS MI TSE HRIL PO BLA MA MDZAD PA
LAS ZHAL SNGA NAS YON BDAG THENGS GCIG PHEBS PA LUGS GNYIS NAS
DGA' BA BYUNG ZHES GLENG,

GSOL DPON RAB BRTAN GYIS GTZOS PA'I SKYE BO MANG PO YAN LAG
BRGYAD PA'I BRLAB KHRIMS LA 'GOD PAR MDZAD, PHEBS ZHOR CHAD DKAR
RDZONG DU ZHABS DRUNG KHRI PAS BSNYEN BKUR GYA NOM PA DANG BCAS
SNYING THIG ZHU BA'I SNYAN GSAN PHUL, 'ON

KYANG SKYID SHOD DU THUGS RINGS PAS 'PHRAL DU 'BUL MA THUB, SLAR
SGRUB PA'I BSTI GNAS NYID DU PHEBS, DGE 'DUN BCU PHRAG RE LHAG
PAR LO RE BZHIN DBYAR GNAS DGAG DBYE GSO SBYONG STI GZHI GSUM GYI
PHYAG LEN DANG, RGYUN LDAN DU BSTAN

'GRO'I PHAN BDE'I CHED DU, SNGA JA LA SHER SNYING TSAR SUM CU,
NAG PO SKOR GSUM, DMAG ZOR MA, RNAM SRAS, ZHAL DMAR NAG, TRAG
SHAD, DPAL LHA SOGS KYI MNGON RTOGS, DGONGS JA LA BSKANG GSO,
GTOR BSNGO, SMON LAM SHES BRJOD

BAR, NYER LNGA BYUNG RES KYI GSANG 'DUS MNGON DKYIL GYI RGYUN
'DZUGS PAR GNANG, LO STAR CHAGS SU DGAG DBYE STON MO'I DGE 'DUN
GYI PA SNYEN BKUR GRONG SMAD NAS TSANG RJE 'DI PA LA GUS PA'I
STABS NAS GANG LCOGS BYED KYI YOD 'DUG, RDO RJE 'CHANG

CHEN PO'I LAM RIM, BYANG CHUB LAM RIM, DBANG LUNG KHRID SOGS SO
SO'I RE 'DOD DANG SBYAR TE CHOS 'PHEL BAR MDZAD, 'DI DAG GI SNGA
PHYI RNAMS SU LEGS BSHAD KYI THUGS RTZOM GNANG BA YANG, SE CHEN
BLA MAS BSKUL NAS, 'JIGS BYED

@035B KYI CHOS 'BYUNG NOR BU'I PHRENG BA, RGYUD PA DBU MDZAD RAB
'BYAMS PA YON TAN RGYA MTSO'I DOR DPAL RDO RJE 'JIGS BYED KYI
'PHRIN LAS BZHI'I SBYIN SREG BYED TSUL DANG, SMAN BLA BDE GSHEGS
BDUN GYI DBANG CHOG PHAN BDE'I 'BYUNG GNAS, ,

RGYAL LEGS BSHAD SGROG PA'I TSAL GYI RI KHROD SPYI SOS ZHUS NAS,
THAMS CAD MKHYEN PA DGE 'DUN RGYA MTSO'I BLA MA MCHOD PA'I RNAM
BSHAD, NANG SO CHE 'PHEL GYIS BYANG GTER THUGS SGRUB KYI MNGON
RTOGS GSAR MA LTAR LHUG 'DON ZHIG

BSKUL NAS SGRUB THABS DNGOS GRUB RGYA MTSO BUM BSKYED DANG SBRAGS
PA, ZLA DKAR CHOS RJES BSKUL NAS, RGYAL BA TZONG KHA PAR 'JAM
DBYANGS ZHAL GZIGS CHUL BRDAS BCINGS PA'I 'GROL BLO BZANG DGONGS
RGYAN, GZHAN YANG BYES

KYI PHUR PA'I LO RGYUS, BDE BA CAN SMON LAM GYI 'GREL PA SOGS
GSOL 'DEBS SMON LAM ZHAL GDAMS DRI LAN GYI RIGS DANG, BSTAN BCOS
MNGON RTOGS RGYAN RTZA 'GRAL GYI t'I KA SHIN TU RGYAS PA, RGYAL
CHAB RIN PO CHE'I RNAM BSHAD KYI

DGONGS DON LHUG PAR STON PA GANGS KHROD KYI PHAR PHYIN YIG CHAR
LTOS PAR LEGS PA ZHIG GNANG, RKUN MA ZHIG GIS DAR PO CHE BRKUS
BAR, RI KHROD PA RNAMS KYIS DAR PO CHE SNANGS CHUNG YANG 'DI RIGS
MANGS NA RJES SOR RI KHROD MI CHAGS BAS,

'DI LA MNGON SPYOD KYI RTAGS THON PA ZHIG DGOS ZHUS PAS, BEG
RTZE'I LAS SBYOR GYIS LO MA 'GYANGS PAR MI DE GUM, DRAG LAS GNANG
NA RVA SNUBS DANG MTSUNGS PA'I MTHU BO CHE ZHIG YONG NGES KYANG,
RTZAL 'DON MI GNANG, BKA' PHEBS LA YANG

@036A *, ,RJE MI LAS, DAM CHOG LA SEMS PA'I RNAL 'BYOR PA GSUNGS
PA YIN ZHES LUNG 'DREN 'PHRAL 'PHRAL GNANG, 'BRUG LUGS PA'I BZANG
SDINGS SKU SKYES, RGYA BOD KYI SKAD SHAN SBYAR SDEB SBYOR SOGS
YOD PA'I ZHU YIG

SNYAN NGAG GI LAM NAS DRANGS PA ZHIG PHUL BAR, ZHABS PHYI BA
RNAMS KYIS, DA RES 'DI GA DANG MTSUNGS PA'I BKA' SHOG GNANG BA
LEGS ZHUS PAS, DA NGED RANG RI KHROD DU BSDAD NAS G-YENG BA GANG
CHUNG DANG DGE SBYOR GANG 'PHEL LA GTZO BOR

BYED PA LAS, THA SNYAD SPROS PA'I RIGS KYIS DGOS LA CHUNG, 'DI LA
LAN DE 'DRA ZHIG BYAS NA, SLAR KHONG GIS DE'I LAN BYED, YANG LAN
GYI MNO BSAM GTONG DGOS YONG BAS, DE THAMS CAD KYI TSAB TU DMIGS
RKANG RE BSKYANGS KYANG SLEB

TSED CIG YONG GSUNG, DE NI RJE NYID LA DE 'DRAS LTOS PAG LA MCHIS
KYANG, DUS DBANG GIS DBEN PA BSTEN NAS SLAR RNAM G-YENG KHO NA
DON DU GNYER BA'I LHA BU'I BDUD KYIS ZIN PA MANG BAS RJES 'JUG LA
BAG YOD PAR GDAMS PA'I DGONGS PA

CAN NO, ,KYE MA 'JIG RTEN 'DI NA CI YANG SNANG, ,MKHAS RNAMS
RTZOM PA'I RNAM G-YENG SPONG BA SKANG, ,BLUN PO LDAB LDIB YI GER
'GOD LA BRTZON, ,GO RIM LDOG PA'I BYED PO SU ZHIG YIN, ,RTAG
'DZIN SKYE BO NGES PAR 'BYUNG BA'I CHED, ,LONG

MED NYAMS LEN SGRUB LA BRTZON STON YANG, ,'CHAD RTZOD RTZOM PA'I
GRAGS SNYAN STONG GI RGYUD, ,BRDUNG BA'I SGRA DE SRID 'DIR SU LA
BSNYON, ,BKA' GDAMS KYI PHYAG LEN LA THUGS SHIN TU DGYES PAS,
DBYAR GNAS NGANG DUS BZANG MANG POR,

@036B GNAS BCU'I SGRUB MCHOD SNAR THANG PA'I LUGS BZHIN PHYAG LEN
DU GNANG, SA PHO 'BRUG GI LOR CHU 'DZIN GYI SGIB G-YOGS SOGS MED
PAR NAM MKHA' G-YA' DAG BZHIN DU NYIN BYED DBANG PO'I 'OD MOG MOG
POR GYUR PA LA BRTEN, SKYE 'GRO PHAL CHER

YID TSAM TSOM DU GYUR CING, 'DI 'DRA GANG GI RTAGS YIN NAM ZHES
GLENG SKABS, GRUB THOB MDUNG RTZE RAS PA'I DPON BRGYUD CHOS RJE
LHUN GRUB RGYA MTSO DANG, YE GE DRUG PA'I 'PHRIN LAS PA BLA MA
DUNG DKAR BA SOGS DU MAS, RJE 'DI PA'I DRUNG DU

DRI BA ZHUS PAR, MA 'ONGS 'BYUNG 'GYUR GYI RIM PA BSHAD PA'I LUNG
BSTAN LNGA PA, YANGS PA'I RGYAL KHAMS BDE THABS KYI SKU RIM DGE
BSKUL GYI RIM PA PHAN BDE'I 'BYUNG GNAS ZHES PA GNANG, DE NI 'GA'
ZHIG LTAR THE'U RANG BRTEN NAS SMRA BA DANG,

LA LA PHO TSOD DANG, RNA BA GSANG PO 'PHAR GTAM NYAN PA DANG,
BYUNG RGYAL DU LUNG BSTAN MNGON SHES 'CHAD PA SOGS MTHAR RANG Gi
RDZOG RTAGS SKYEL PA TSO DANG MI 'DRA STE, NGES DON DU MNGON PAR
MKHYEN PA CHAGS THOGS MI MNGA' YANG

GDUL BYA'I DOR RTZIS DKAR NAG DBYANGS 'CHAR LA GZIGS PA, SLOB
DPON CHEN PO'I LUNG BSTAN, LHO BRAG GRUB CHEN GYI GSUNG, BLA MA
GONG MA TSANG THUB KYI GSUNG, RJE NYID KYI DNGOS NYAMS MNAL LTAS
SOGS DU MA ZHIG SGO BSTUN

GNANG BAS 'KHRUL PA GA LA SRID, DE SKABS TSUR MTHONG SKYE BO BYIS
PA DANG 'DRA BA DU MAS, BYUNG NAM MKHAR LDING BA LA KHYIM BYAS
'PHYA BA RANG MTSUNGS PA'I GTAM SNA TSOGS ZER YANG, RAB BYUNG BCU
GCIG PA'I SA SPRUL NAS LUGS 'BRUG BAR

@037A *, ,GYI DUS RTAGS RNAMS LA, NAD RIMS DANG, AA SA LANG LA
BRTEN PA SOGS DUS 'KHRUG LHO BYANG MANG POR BYUNG SONG BA THAMS
CAD KYI SBYONG YUL DU GRUB, KUN GYIS DMIGS BRTZE MAR SGRIL GSUNG
BA NI, BSTAN 'DZIN CHOS

RGYAL GYI LUNG GIS GANGS RIS BSKOR BA'I LJONGS 'DIR MNGA' SGYUR
BA'I BRDA'O, ,LKOG GYUR CHOS KYI GZUGS BRNYAN RNAMS, ,MKHYEN PA'I
ME LONG NGOS SHAR TSE, ,KUN MKHYEN PADMA KA RA DANG, ,DBYER MED
YIN PAR DA GZOD NGES, ,SA SPRUL

HOR ZLA DGU PAR, NGED TSOL DPON GNAS SU 'ONG DGOS TSUL PHEBS PA
LTAR PHYIN, BZHUGS GRAL TSOR LO RGYUS KYIS 'BYAMS KLAS SHING,
DRUNG 'TSO SOG SGOR GYI SPYIL BUR JA BZHES SAR 'DUL BA'I LJAGS
BSHAD CIG GNANG GI 'DUG PAS, BLA

MA MKHAS PA ZHIG YOD 'DUG SNYAM PA TZAM MA GTOGS MA BYUNG, DE
SKABS NAS ZHABS PAD BSTEN NAS ZAB RGYAS CHOS KYI BKA' DRIN ZHUS
NA, RGYA MTSO LAS CHU BCU BA LTAR LJONGS 'DIR 'GYUR RO COG GI
CHOS LA GANG DGOS SU SPYAD CHOG PA ZHIG 'OD RGYUD

'DUG KYANG, DE DUS RTOG GE'I LOG RTOG GIS DAD PA BSGRIBS NAS THAL
'GYUR GYI 'PHRENG BA MA GTOGS, GZHAN GANG LA YANG KHYAD GSOD KYI
DBANG DU SONG BAS, PHYIS SU BSAMS TSE CHOS KYIS 'PHONGS PA'I RGYU
YIN PAR GDA', RJE 'DI RANG RE

LA THUGS RJES 'DZIN PA'I SHUGS KYI SA 'PHRAL 'PHRAL BSLAB STON
BKA' SHOG GNANG SKABS SHIG, KHYOD KYIS MGON PO ZHAL LA BSNYEN
SGRUB, BSTEN MCHOD BYAS NA MTSAN MA MYUR BAR 'ONG BA 'DUG, RGYU
MTSAN SNGON SA PHAG GNYIS 'GRAS DUS SA

@037B SKYA NAS CHOS SKYONG 'DI PHAG GRU DPON BLON THAMS CAD LA
RBAD YUN RING BAS 'PHYONG RGYAS TSOR ZA KHA YANG ZUR, 'DI 'DRA'I
RIGS TSUR KHUGS TE G-YANG DU LON PA CIG KYANG 'OD ZHES GNANG,
LCAGS RTA BAR KHAMS NAS BA SO SPRUL PA'I SKU BYON,

BDOG PA'I 'BUL NOD KYI BKUR STI GYA NOM PA PHUL, BDE MCHOG L'U AI
PA'I DBANG BZHI YONGS RDZOGS ZHUS, LCAGS LUG ZHAL SNGA NAS SKU
SKYES RGYUD KYI 'CHAD NYAN 'JOG RGYU YIN PAS BLA MA GNANG DGOS
TSUL GYI SNYAN GSAN BYUNG YANG MI PHEBS

PA'I BKA' GSAL GNANG, KHAR KHA DPON PO AA KHAS TA'I CHIN, CHA KAR
SKU SKYE, CO nE CHOS RJE SOGS BYANG 'GRUL MANG DU 'BYOR, DBANG
BKA' RJES GNANG LUNG SOGS KYIS SO SO'I RE BA YONGS SU BSKANG,
TZ'I nA'I YUL GRU LAS 'ONGS PA'I

DNGOS PO 'GRO BA'I LEGS SPYAD KYI RGYUR BSKRUN, CHU SPREL LO SKU
SHIN TU BSNYUN PA ZHIG BYUNG BAS, 'GA' ZHIG GIS DA LO BAR GCOD
CHE BA ZHIG MI YONG LA CHE ZHES ZHUS PAR, NGED GNAS 'DIR SLEB NAS
RTEN 'BREL MANG DU BRTAGS PAR DA LO CUNG ZAD

'TSE BA TZAM YOD NA'ANG, RIM GROS ZLOG PAR 'DUG, LO DRUG GI RIN
SDOD BSAM PA YOD GSUNG, CHU BYA HOR ZLA GSUM PA'I NANG DU DGA'
LDAN PHO BRANG DU PHEBS, NGED KHA SHAS LA ZHAL BRAM GZUGS KYI BLA
MA'I RNAL 'BYOR, N'A GA RAKSHA, BLA

MA DRAG PO, THUGS RJE CHEN PO'I DBANG, DUR KHROD BDAG PO RNAMS
KYI RJES GNANG STZAL, PHEBS GDONG DU CHOS DANG 'BREL BA'I BSLAB
STON YANG MANG DU GNANG, SHING KHYI'I DBYAR SMAD SKU SHIN TU
BSNYUN PA'I TSUL BSTAN, NYI THANG DRUNG 'TSO BAS

@038A *, ,GSOL SMAN DANG, PHYAG G-YOG RNAMS KYIS GRVA PA PHAN
TSUN, RGYUD STOD SMAD TSOR MANG 'GYED SOGS SKU RIM MANG DU
BSGRUBS, RI KHROD KYI 'DUS PAS BRTAN BZHUGS PHUL BAS MYA NGAN LAS
MI 'DA' BAR

DGONGS PA GTAD DE SKU TSE BYIN GYIS BRLABS SO, ,MKHAS BTZUN BZANG
POR GRUB PA'I KHAB LEN RNGOS, ,'PHAGS NOR BDUN GYI LCAGS PHYE
BSDUS PA NA, ,SRID 'DI'I 'BYOR PA'I RDUL MANG KUN DRED NAS, ,MA
BSDUS PAR YANG KHYOD KYI DRUNG

DU LHAGS, ,LAS NYON SKYE 'CHI'I 'PHRANG LAS BRGAL ZIN KYANG,
,SKYE DANG GSHEGS PA'I SNA TSOGS CHO 'PHRUL GYIS, ,MTHA' BRAL LUS
CAN MYA NGAN 'DAS PA'I SAR, ,'KHRID 'DI THEG CHEN 'PHAGS PA'I
NGANG TSUL LAGS, ,ZUG RDU SPANGS

KYANG SMAN DPYAD NYE BAR BSTEN, ,BDUD BZHI BCOM KYANG MI MTHUN
ZLOG LA BRTZON, ,'JA' LUS GRUB KYANG LUS KYI MTHU DMAN SKAD,
,RANG DBANG GYUR KYANG GZHAN GYIS PHAN LTAR STON, ,SHING PHAG NAG
PA ZLA BA'I NANG DU SNGAR NAS BKA'

BZHES YOD PA LTAR, NGED KYIS PHA BONG KHAR SKU GZHOGS SU PHYIN,
ZLA BA PHYED GNYIS LA THUG GI BAR DU ZHABS KYI PADMO BSTEN TA,
GSANG SNGAGS GSAR RNYING GI DBANG LUNG 'KHRID MAN NGAG JI SNYED
CIG LHUG PAR STZAL, RGYAL BA TZONG KHA PA'I

GSUNG SGROS RIN PO CHE YIG CHUNG NYER GCIG GI LJAGS LUNG SKABS,
YI GE RAM BTAB NA RJE'I GSUNG NGAG RNAMS RIM GYIS NUB DOGS TSUL
'DUG CES MKHAS GRUB RIN PO CHE'I GSUNG RNAMS BYUNG BAS RKYEN BYAS
SPYAN CHAB SHAR MAR SHOR TE YUG

@038B CIG LJAGS KLOG GI 'TSAMS 'JOG DGOS BYUNG, LAR RGYAL BA
GNYIS PA'I BSTAN PA 'DI THUBS RANG LA GCAGS PA'I NYAMS CHEN PO
BRJOD LAS 'DAS PAR GDA' BAS, RJE 'DI ZHAL BZHUGS SKABS, RIS MED
CHOS LA MKHYEN PA CHE

BAS GRUB MTHA' MI GTZANG BAR GLENG MKHAN MANG PO YOD DE, GRUB
MTHA' GTZANG GTZANG MO TSOS KYANG, RGYAL BTZONG KHA PA'I BSTAN PA
LA THUGS ZHEN BCOS MIN RJE 'DI PA TZAM DGA' BAR MCHIS, PHYAG DPE
DPE KHRID RTZIG PA'I TSE YANG, RGYAL BA

GNYIS PA'I GSUNG RAB RNAMS STENG KHO NAR 'ONG BA GNANG, GAL POR
'OG TU CHUNG NA BKA'I KYON, BSKYED RIM GYI RTOGS PA MTHAR PHYIN
PA'I RTAGS KYI GSUNG THOL BYUNG DU YANG YANG GNANG, SLAR ZHIB TU
ZHUS NA SBAS PA'I BRTUL ZHUGS 'DZIN, NGANG SKU

GZHOGS NA YOD DUS GCIG RDZI BO ZHIG RBAB LA SHOR NAS SHI BA'I
BSNGO ZHUS BYUNG BAS DE MA THAG BCOS MIN GYI SNYING RJE CHEN PO
BLA NA MED PA'I RNAM PA DANG BCAS SMON LAM GYI THUGS 'DUN GTAD,
SLAR SKU MDUN GYI MI TSOR SBUB ZO'I RNAM PAS JI MI

SNYAM PA LTA BUR BZHUGS, THUGS DAM BRTAG PA 'GA' ZHIG ZHUS PAS,
LTA SNANG DU PHYAG 'PHRENG LA BRTZIS PA'I MO ZHIG GNANG, BKA'
PHEBS GANG GNANG THAMS CAD KYI THOG KHO NAR SONG, DON DU NI YE
SHES KYi GZIGS PA STE, 'PHRENG

MO DE NGED LA SLOB PA GNANG BYUNG BAR, LAG TU BLANGS TSE YID GTAN
RUNG BA NI CI YANG MA BYUNG, GZHAN LA YANG DE DANG 'DRA BA BYUNG
NGO, ,RIN PO CHE DANGS MA BA'I LUGS KYI SNGAGS 'KHOR GYI PHYAG
KHRID GNANG TSE LAG SBYONGS BYAS PA'I 'KHOR LO

@039A *, ,ZHIG GONG LAR BTZUGS PAS, RLUNG TSUB CHEN PO BLO BUR DU
BYUNG NAS 'KHOR LO KHYER, BKA' LAS, DA RES LAG LEN DNGOS GZHI MIN
NA'ANG 'TSUB KYI RNAM PA YIN NGES SU 'DUG PAS YA RNAMS 'PHRAL DU
BSUBS PA LAGS

GSUNG, BLA MED KYI BKA' DBANG CHE BA RE GANG GNANG YANG DBANG
RDZAS MCHOD PA YO BYAD PHRA MO TSUN LA YANG SO SO'I BSHAD SROL
LTAR ZHIB TU GNANG BA MA GTOGS SLA CHOS GTAN MI GNANG, 'KHRID
PHYAG BZHES KYI RIGS KYANG BLA MA 'DI 'DI 'DRA BZHED

CES ZHIB CHA SHIN TU CHE, RJES SOR DMIGS KHRID KYI KHYAD 'ONG
ZHES BLOR 'JAGS THABS KYI BSLAB STON 'BA' ZHIG GNANG, NYIN GCIG
'JIGS BYED KYI 'KHRUL 'KHOR LAS 'PHRAS NAS, DBANG GI LAS KHO NA
LA BSNGAGS BRJOD DANG, DON

GYIS BYED DGOS PA'I BRDA LTA BU GNANG, DE SKABS RANG BZHIN GYI
BKA' PHEBS YIN NAM SNYAM PA LAS MGO, PHYIS BSAMS TSE LO DE'I 'JUG
TU KHAR KHA AA SA LANG 'ONG RGYU YIN PA LA DGONGS PAR 'DUG, BKA'
CHOS KYI 'TSAMS LA GSUNG

'PHROS KYI RIGS SNGON BYON GYI LO RGYUS, RGAN RABS KYI NGAG SGROS
KYIS MTHA' BRTEN PA MA GTOGS RGYU MTSAN DANG MI 'BREL BA'I DUG
GSUM GYIS KUN NAS BSLANG BA'I LONG GTAM GSUNG BA NI MA THOS, TSUR
'ONG KHAR THOS BSAM SGOM GSUM BYED

LUGS SOGS KYI BSLAB STON DANG, DA 'GYANGS MED BSNYEN RDZOGS CIG
KYANG SGRUB RAN PAS, PAn CHEN RIN PO CHE MKHAN POR GDAN 'DREN
DGOS PA SOGS ZHIB RGYAS KYI BKA' PHEBS GNANG, HOR ZLA DGU PA'I
NANG DU AA SA LANG DMAG GI

@039B DPUNG CHEN PO DANG BCAS TE 'DAM DU 'BYOR, SLOB MA THOG YONG
SHA BU'I DPON KHAG BZHI TZAM BCOM PA SOGS KYI DRAG SHUL GYIS BOD
RNAMS SKRAG CING, RGYAL BA GNYIS PA'I BSTAN PA LA MI BSKUN PA'I
BLO YOD PA 'DRA ZHES PHAL CHER YID GNYIS

SU GYUR KYANG, RJE 'DI NYID KYIS SKYON DU 'GYUR BA MI 'ONG BA'I
BKA' GSAL PHYAG BRIS SU GNANG, DE YANG SOG DMAG DES SBYIR BSTAN
PA DANG BOD KHAMS LA MI DGE, KHYAD PAR RGYAL BA TZONG KHA PA'I
BSTAN BA LA NGAN SEMS 'CHANG BA MKHYEN TE,

DPAL RDO RJE 'JIGS BYED KYI RGYUD RTOG PA GSUM PA'I DON RGYAS PAR
BSHAD PA KHAMS GSUM RNAM PAR RGYAL BA'I NYI 'OD KYI 'PHRIN LAS
RNAM BZHI'I SGO NAS SDANG SEMS ZHI BA, SPA BKOD BA, DBANG DU BSDU
BA SOGS KYI LAS SBYOR DANG, AA SA LANG LA YANG

RGYAL BA GNYIS PA'I BSTAN PA LA GUS MCHOD LHUR BLANGS NA 'DI
PHYIR DGE BA'I ZHAL TA DANG PHYAG THAM GNANG NGO, ,MI BSRUN SKYE
BO'I SDANG SEMS MUN PA'I DPUNG, ,RMAD BYUNG THUGS RJE'I 'OD KYIS
RAB ZHI BAS, ,THUB BSTAN PAD MO'I 'DAB MA RGYAS SO

ZHES, ,SNYAN GRAGS PHYOGS BRAL BU MO'I 'GRAM PAR BKOD, ,RANG
BZHIN GYIS STONG THA SNYAD RTEN 'BYUNG DU, ,GRUB PHYIR GNAG PA'I
YID KYANG GNYEN GSHIN PAR, ,GYUR PAS ZLA BA'I ZHABS KYI RI MO'I
BAR, ,'O MA BZHOS PA'I NGO MTSAR GNYIS PA BYAS, ,

SOG PO'I DMAG GIS YAR 'BROG PHYOGS SU BRGYUGS PA LA BRTEN, ME
BYI'I DPYID KA GTZANG SA NAS, BOD KHRI SKOR BCU GSUM GYI DPUNG
GNAM MTSO LE GONG DU BTEG, BOD SOG GI MDUN 'CHINGS GLENG BAR
GTZANG NAS 'GRO DGOS TSUL BYUNG BA LTAR,

@040A *, ,NGED RNAMS 'PHAN YUL RGYAL LHA KHANG BAR PHYIN, TSUR
LAM PHA BONG KHAR SKU GZHOGS SU 'ONGS, BKA' CHOS KYI RIM BZHU BA
DANG BCAS ZLA SHAS SDOD RTZIS YIN YANG, NYE SKOR TSOR 'BRUM PA
MCHED PAS, ZHAG BCU SKOR GYI BAR

LAS SDONG PA MA SHAR, 'ON KYANG, SLEB NYIN SPRE ZLA'I TSES BCU
DANG 'GRIG PAS, DE NYIN RANG THUN DRUG GI LJAGS LUNG DANG, SANG
NAS BZUNG 'DOD SBYAR GYI BKA' CHOS RNAMS LHUG PAR STZAL, BKA'
LAS, DA LO'I 'BRUM NAD 'DI YANG MTHA'

DMAG BOD DU LHAG CHES PA'I MTHA' 'DI'I KHA RLANGS YIN PAS, RGYA
'GONG GNAD LA GZIR BA'I SKOR 'DI LAG LEN DU BSTAR DGOS TSUL GYI
BSLAB STON DANG LJAGS KHRID GNANG, DGE 'PHEL DU SLEB 'PHRAL LAG
LEN BYAS PAS RMI STAS KYANG

PHEBS SGO BZHIN BYUNG, DE DUS BSTAN PA DANG SAMS CAN GYI DON DU
YUN RING POR BZHUGS DGOS PA'I GSOL BA BTAB PAS, BRAG DGON DU SKYE
BRTAG GNANG BA'I LO RGYUS SOGS GSUNG ZHING, NGA LO DON DRUG PA
YIN PAS, DA YUN RING AA

SDONG MI SHES ZHES ZHAL GYIS BZHES PA MA BYUNG, SKU SKYE BA GANG
DU BZHES ZHUS PAR YANG, SNGAR SLOB GNYER GYI MAS LA RI KHROD NYAG
BSKYANGS NAS SGRUB PA ZHIG BYED RGYU BYUNG NA DAG PA'I ZHING CIG
TU SKYE AE THUB KYI 'DUN PA YIN NA'ANG, BAR DU RNAM

G-YENG DANG DKOR GYI DBANG GIS RANG DBANG 'DUS BA ZHIG DKA' BAR
'DUG KYANG, RGYA HOR DBUS GTZANG SOGS SU SKYE BA LEN 'DONG NI MED
CES BKA' PHEBS, DE YANG THUGS DBANG MI 'DUS PA SOGS NI DGONGS PA
CAN DU NGES SHING, LO SNGON

@040B MA'I SKABS THUN DRUG MA'I SKOR NAS 'PHROS TE, 'DI NAS GNANG
GI AE YOD ZHUS PAS, MA CHAG PA RANG BYED KYI YOD LAGS, RNGA YAB
PADMA 'OD KYI GZHAL YAS SU 'GRO DGOS PA ZHES BKA' PHEBS PAS, THEG
CHEN 'PHAGS PA SNYING RJE DANG SMON LAM

GYI DBANG GIS SKYE 'CHI'I TSUL STON PA NI, BU PHA KHYIM DU 'GRO
BA LAS KYANG CHES SLA'O, ,BKA' PHEBS RNAMS LA BRTAGS NA, THAMS
CAD MKHYEN PA DGE 'DUN GRUB KYIS, RGYA NAG TU CHOS DAR PO MED
'DUG PAS SKYE BA LEN PA'I SHES 'DOD MANG GSUNGS

PA LTAR, MTHA' 'KHOB KYI YUL DAM PA'I CHOS KYI SNANG BRNYAN TZAM
LAS MED PA RNAMS LA NI, RJE 'DI NYID SKU SKYE BA MI BZHES PAR
GTAN TSIGS SU GRUB LA, DBUS GTZANG GI PHYOGS SU GDUL BYA'I 'PHRO
MA DANG, SANGS RGYAS BYANG SAMS KYIS

BSKUL TE SPRUL PA'I RNAM ROL STON PA YANG GRID MOD, DE YANG NYI
MA SHAR BA NA MUN PA'I TSOGS MTHA' DAG DANG GIS 'JOMS PA LTAR,
GZHAN GYIS 'GEGS PAR MI NUS PAS, SKU GSUNG THUGS KYI MDZAD PA NGO
MTSAR BA'I TSUL RANG BABS KYIS STON PA LAS,

PHAB G-YO SGYU CAN GYIS GTAM SNA TSOGS SU SGROG PA, GRVA RIGS
SBYIN BDAG GI TSOD 'DING BA SOGS MUN KHUNG DU MDA' 'PHEN PA'I
SBYOR BA TZAM LA NI YID RTON PAR MI NUS SO, ,HOR ZLA BDUN PA'I
NANG DU AA SA LANG MI BZANG DANG BCAS JO MJAL LA 'ONGS, RJE

'DI NYID MJAL TE, LEGS NYES KYI BRTAG PA ZHU BA DANG, ZANG ZING
GI 'BUL NOD MANG DU BYAS, DAM SAL GYI RNAM BAS NAM MKHA' SHIN TUm
TSUB CING, KHYAD PAR DGE 'PHEL GYI RI RGYUD NAS SNA DRANGS, PHA
BONG KHA'I BAR SAR BA DRAG TU BABS, DA 'PHRAL

@041A *, ,BSKANG BSHAGS DANG GTOR 'BUL SOGS MDZAD PAS NAM MKHA'
DANGS, BRTAG PA YANG, AAS LANG PHAR MTSO KHAR LOG NA PHA DANG AE
'PHRAD ZHUS PAS MI 'PHRAD CING BAR CHAD CHE BA 'DUG GSUNGS, PHA'I
BLON PO THA'I CING GIS

NGA 'DI NAS MGYOGS PAR MTSO KHAR PHYIN NA DPON PO DANG AE MJAL,
SDE RNAMS 'TSAM POR AE YOD, DPON SKU KHAMS AE BZANG ZHUS PAS, DA
LTA SDE YANG 'TSAM POR YOD, DPON YANG SKU KHAMS BZANG BAR 'DUG,
KHYOD DANG DPON MI MJAL

GSUNGS, THA'I CING GI BSAM PA LA, DPON SKU KHAMS BZANG, SDE 'TSAM
POR YONG NA ZLA BA GNYIS GSUM LA NGA MTSO KHAR NI SLEB 'GRO,
BRTAG PA 'DI CI 'DRA YIN BSAMS PA SHAR BA RJES SU GLENG BRJOD
GYUNG 'DUG, DE NAS ZLA BA DRUG THOG LA

BAR KHAMS SU AA SA LANG DPON G-YOG NANG 'KHRUG DANG, MTSO KHAR AO
ROD KYI DMAG GIS BCOM PA DUS MNYAM DU BYUNG NGO, ,GRANGS MED 'GRO
LA BRTZE BA'I CHU RGYUN GYIS, ,THUGS RJE'I ZHING SA DUS DUG BRLAN
PA LAS, ,LEGS NYES 'BYUNG 'GYUR

GSAL BA'I 'BRAS BU'I KHUR, ,RIS MED SKYE DGU'I THOS 'DZIN RGYAN
DU LDEM, ,MA 'ONGS MNGON SUM STON PA'I GSANG BA'I TSIG ,MTHA'
'KHOB RJE 'BANGS RNA BAR BSGRAGS PA NA, ,LOG RTOG CAN 'GA' THE
TSOM KHYOGS 'CHANG YANG, ,DRUG GI ZLA BAR MTHA'

DAG MNGON DU GYUR, ,ME MO GLANG GI LO LA DBYAR GNAS SOGS SNGAR
BZHIN RGYAS PAR GNANG, GNAS BCU PHYAG MCHOD KYI ZHAL BKOD DANG,
THA MA'I ZHAL GDAMS MANG DU GSUNGS KYANG MI BZHUGS PA'I BRDAR MA
GO, DGAG DBYE GROL RJES HOR ZLA BRGYAD

@041B PA'I TSES BRGYAD NAS SKU CUNG ZAD BSNYUNG BA'I TSUL BSTAN,
NYI THANG DRUNG 'TSO BA SOGS KYIS 'PHROD BSTEN MANG DU BYAS KYANG
GDANGS BSKYED CHER MA BYUNG, SNGA MO NAS DGUNG LO DON BDUN LAS MI
BZHUGS PA DANG, RIG 'DZIN RATNA GLING PA'I RNAM THAR DU

KHAMS LCAGS YIN PAS BZHUR YANG MI BTUB GSUNG BA'I LUNG 'DREN YANG
YANG GNANG STE, KHYED NYE 'KHOR RNAMS KYIS GA BUR DANG BUL TOG
SOGS LCAG RTZOL GYIS, KHO BO LCAGS KHAMS YIN PAS LO GCIG GI BAR
SREG MI BTUB, RTEN SMAN SKU CAM LAS

MA THUB KYANG GNAS 'DI KHAR BZHENGS PA 'GRO DON CHE GSUNGS, BRAG
SNA CHOS RJE LHA SAR 'BYOR 'PHRAL SKU GZHOGS SU PHYIN PAR SKU
SHIN TU BSNYUN PA'I TSUL STON SKABS YIN 'DUG KYANG PHYAG GNYIS
KAS PHYAG DBANG NON CHEN DBU THUG DANG, RNAM RGYAL GRVA TSANG

GI BLA MA BYAS PA LEGS, ,GRVA TSOGS TZAM YONG CES DRI BA SOGS
DGYES DGYES GNANG, TSES DGU DANG BCU'I NYIN NAM MKHA' LA YANG
YANG GZIGS KYIN BZHAD MO DANG BCAS TE DGYES PA'I RNAM 'GYUR MANG
DU MDZAD, DE LA DGONGS GZHI CHE BA YONG

TSOD DU 'DUG KYANG 'DI ZHES BRJOD PA'I YUL LAS 'DAS SO, ,TSES BCU
GCIG GI SROD DUS LA ZAB ZHI SPROS BRAL 'OD GSAL CHOS KYI SKU
MNGON DU GYUR CING, ZHING 'DI'I MDZAD PA THA MA BSTAN TE GZUGS
SKU CHOS DBYINGS SU THIM, 'DI SKABS NGED TSO

RGYAL PHYOGS NAS YONGS TE DGA' LDAN KHANG GSAR DU 'BYOR TSE, DAG
BA'I ZHING DU GSHEGS NAS ZHAG GNYIS SONG GRUB 'DUG PAS NGOS KYIS
MJAL BA'I SKAL BA DANG NI BRAL, GDUNG MJAL ZHIG LA 'GRO 'DOD
BYUNG YANG, LHO BYANG NAS YONG MI MANG BA SOGS

@042A *, ,KYI RNAM G-YENG GIS RANG DBANG MA THOB, DE YANG SEMS
NGO JI BZHIN MA 'PHROD PA'I SKYON DU 'DUG GO, 'GYUR MED CHOS
DBYINGS NGANG GCIG KYANG, ,GNYIS MED GNYIS SU SHAR BA YI, ,SNA
TSOGS SPRUL SKU'I ZLOS GAR DE,

MKHA' LA MKHA' YI SBYOR BA BZHIN, ,'DI SNANG LA ZHEN 'DZIN PA
CAN, ,CHU SHING 'BRAS LTAR GRUB PA'I GZUGS, ,RDO RJE'I SKU YANG
'JIG TSUL GYIS, ,RNYOG BRAL CHU MTSOR GSAL BAR SHAR, ,ZHAG BDUN
GYI BAR DAD LDAN GSOL BA 'DEBS PA

RNAMS KYI CHED DANG, DMANGS PHAL PA RNAMS KYI DAD PA'I GSOS SU
THUGS DAM LA BZHUGS PA'I RTAGS, DRI BZANG POS KHYAB PA DANG, SKU
MDANGS MA YAL BA SOGS BYUNG, KHYAD PAR 'CHI BA 'OD GSAL CHOS KYI
SKU AA TI YO GA'I DON LAS MI 'NGA'

BA'I RTAGS SU, NAM MKHA' G-YA' DAG PA LA 'JA' 'OD KYI GUR, RTZIBS
SHAR, GYEN 'DREN, THIG LE'I RNAM PA NYI MA MANG DU BYUNG NGO,
'ONG SKOR TSOM BU CHU YI SGRON MA SOGS, ,NANG DU JI BZHIN MNGON
DU GYUR PA'I RTAGS, ,PHYI ROL SKYE BO'I

MIG LA STON PA NI, ,RGYU 'BRAS BSLU BA MED PA'I NGANG TSUL NGOM,
,TSES BCU DGU'I NYIN DA LTA'I DGA' LDAN KHRI THOG PA CHOS RJE
CHOS RGYAL BA SMAD RGYUD GRVA TSANG GI SOB DPON LAS THOG PA YIN
PAS, DPON SLOB THAMS CAD KYIS GDUNG MJAL DANG,

SKU GDUNG RIN PO CHE'I SKU GZHIGS SU 'DUS PA'I SMON LAM MGRIN
GCIG TU GSUNGS PAS 'TSAMS SBYAR TE, 'CHI BA 'OD GSAL CHOS KYI SKU
LAS BAR DO LONGS SPYOD RDZOGS SKUR BZHENGS PA'I RTAGS SU THUGS
DAM GROL, GDUNG CHOG LA DGE SLONG

@042B RI KHROD PA RNAMS KYIS DPAL GSANG BA 'DUS PA'I DKYIL 'KHOR
GYI CHO GA'I SGO NAS KUN TU BZANG PO'I MCHOD PA'I SBRIN ZAD MI
SHES PA 'BUL BA DANG, RGYUD STONG SMAD TSOR 'DUS PA'I STONG RTZA,
SEN 'BRAS DGE GSUM LA MANG 'GYED, DPON SLOB PAn

CHEN RIN PO CHE SOGS BLA MA RNAMS LA THUGS DAM 'DOGS CHAS KYIS
MTSON DGONGS PA RDZOGS THABS RGYA CHEN PO BKA' BCU PA 'PHRIN LAS
PHUN TSOGS KYIS DO DAM BYAS TE BSGRUBS, DE YANG ZHAL CHEMS BZHIN,
GLANG LO'I 'PHRO MA RDZOGS KYI RING SKU

GDUNG RIN PO CHE BZHUGS PA 'GAB PAR KUN MTHUN TE, TSES NYA SHU'I
DGONGS MO CHOS RJE SNGAGS RAM PA DANG NYI THANG SLOB DPON GNYIS
KYIS SPUR CHAS BYAS NAS MCHOD PA'I RTEN DU BZHUGS SU GSOL, ZLA BA
BCU PA'I NANG DU BSTAN 'DZIN CHOS KYI

RGYAL PO DANG, CO nE CHOS RJE SOGS KYIS GDUNG MJAL DU BYON, DNGUL
SRANG LNGA BCU MA, DNGUL GYI KA TO RA SOGS RTEN BZHENGS KYI MTHUN
RKYEN MCHOG DMAN DU MAS MANG DU PHUL, DKA' BCU PAS BLA MA LA SRI
ZHU CHE BA SOGS BSAM PA RNAM PAR

DAG PAS PHYI RTEN LA DNGUL GDUNG BZHED RTZIS KYIS LO GSAR NAS,
BYES PA SLOB DPON BYAMS PA SMON LAM DANG, RI KHROD PA RNAMS KYIS
GDUNG ZHUGS SU PHUL BAS NAM MKHA' DANGS PA DANG, 'JA' 'OD KYI
GUR, ME TOG GI CHAR BABS, PHYIR MI LDOG PA'I

RTAGS SU DBU THOD BAM RIL, THUGS, SKU NYUNGS 'BRU LTA BU'I RING
SREL 'GA' ZHIG BYON, DE YANG ZHUGS 'BUL BA BYES PA SLOB DPON
'PHRIN LAS BSAM GRUB, BRAG SNA CHOS RJE, CHOS RJE SNGAGS RAM PA
SOGS SLOB MA DAM TSIG GI SAL MED PA ZHIG

@043A *, ,YIN NA, GDUL BYA RNAMS KYI DAD RTEN DU RANG BYON GYI
SKU DANG GDUNG SHA R'I RI SOGS JI SNYED CIG 'ONG TSOD DU 'DUG
KYANG, RAB 'BYAMS PA BYAMS PA SMON LAM BYES KYI DGE SKOS SKABS
RJE 'DI PA'I THUGS DKRUGS PA'I

DAM TSIG GI SEL RE CHE YOD 'DUG PAS NYAMS GRIB KYI SKYON DU NGES
TE, GLING RAS PADMA RDO RJER YANG DAM SEL CAN ZHIG LA BRTEN NAS
GSHEGS PA'I LO RGYUS DANG DUS PHYIS KYANG RJE RNAM RGYAL DPAL
BZANG THUGS DAM LA BZHUGS PA'I DRUNG DU SDE PA

G-YUL RKYAL BAS BYON PAS THUGS DAM GROL BA SOGS MANG LA, DPON
SLOB KYI BAR GYI DAM TSIG NI SHIN TU 'JIGS PAS SO,, GZUNG MED
BRJOD BRAL SNANG STONG 'JA' YI LUS, ,YE SHES ZHUGS KYIS BSREGS
TSE SHA RI RI, ,THA SNYAD

RTEN 'BYUNG NGO BOR GRUB PA'I GDUNG, ,PHYUR BUR SPUNGS KYANG
MKHA' 'GROS ZHING GZHAN DRANGS, ,SA STAG NANG DU BYANG CHUB CHEN
PO'I MCHOD RTEN MTHO BCU PA NYID CHOS RJE SNGAGS RAM PAS THIG
RTZA, GZUNG GZHUG 'BUL BA DANG, GANG CI'I KHUR LEN

DKA' BCU PAS BGYIS TE, BAL PO BDUN GYIS ZLA BA GCIG LA GEGS MED
PAR LHUN GYIS GRUB, RI KHROD PA RNAMS KYIS RAB TU GNAS SHING, ZLA
BA LNGA PA'I NANG DU DENG LA ME TOG 'THOR BAR 'ONG DGOS TSUL
BYUNG BA LTAR DBEN GNAS SU 'ANGS, DBU THOD

DANG TSEMS 'PHEL BA'I DUNG G-YAS 'KHYIL RNAMS GDUNG RTEN DU
BZHUGS 'DUG PAS, DNGUL GDUNG SKU GZHOGS SU ZHAG GCIG BSDAD, SMON
LAM GYIS 'TSAMS SBYAR, BKRA SHIS PA'I TSIGS SU BCAD PA'I SHIS PA
BRJOD DO,, DE NAS BZUNG DA LTA'I BAR

@043B DKA' BCU BA SOGS DGE SLONG BRGYAD GRVAR MTHA' BSTEN PA PHA
BONG KHAR RGYUN CHAD MED PAR GNAS PA NI RJE DE NYID KYIS DGONGS
PA GTAD PA'I BDEN TSIG GI MTHU'O, ,SLAD NAS KYANG BO DA GANGS KYI
RA BAS YONGS SU BSKOR BA'I BSTAN 'GRO'I PHAN BDE SNYING

LA GCAGS PA YIN NA, GNAS 'DI NYID DU DGE 'DUN GYI SDE CHUGS PA
DANG SRI ZHU BGYID PA LA BRTZON PAR RIG SO, ,RAB 'BYAMS RGYAL BA
KUN DNGOS DNGOS RGYUD BLA MA YONGS KYI DPAL, ,DPAL LDAN KUN
MKHYEN YE SHES SHES BYA RNAMS LA THOGS

MED DU, ,DU MAR 'BYED CING LEGS DPYOD DPYOD LDAN DGA' BA'I 'BYOR
PA'I GTER, ,GTER MDZOD JI BZHIN MA LUS LUS PA MED PAR LHUN GRUB
PA, ,RDO RJE 'CHANG DBANG BSHES GNYEN RNAM ROL CAN, ,MKHAS BCUN
BZANG POR GRAGS PA'I SNYAN

PA'I RNGA, ,PHYOGS BRAL YONGS KYI RNA LUNG MDZES BYED PA'I,
,'KHOR LO'I MGON KHYOD MDZAD PA PHA MTHA' YAS, ,MTHA' BRAL BSKAL
PAR BABS PA'I CHAR GYI GRANGS, ,'DZIN PA'I NGAL BA BSTEN LTAR BLA
MA RJE'I, ,DPAG YAS MDZAD PA'I PHA

MTHA' YONGS RDZOGS PAR, ,BRJOD PA KUN MKHYEN LAS GZHAN SU YIS
NUS, ,'ON KYANG THUN MONG GDUL BYA'I BSAM PA'I MTSOR, ,TSANGS
SPYOD RI DAGS GZUGS KYI 'DZO SGEG LAS, ,RNAM THAR CHA SHAS TZAM
GYI ZEGS MAS KYANG, ,DAD LDAN GNYIS

SKYES DGA' BA'I GAR GYIS ROL, ,KHYAB BDAG DAM PA'I YON TAN NOR
BU'I DBYA, ,THUB BSTAN RGYAL MTSAN RTZE MOR MCHOD PA LAS, ,BDE
LEGS 'DOD DGU'I GTER GYI CHAR CHEN POS, ,YANGS PA'I NOD 'DZIN KUN
WA KHYAB GYUR CIG ,KHYAD PAR TSE RABS

@044A *, ,KUN TU MGON KHYOD KYIS, ,DGYES BZHIN BRTZE BAS GZUNG
STE NGES GSANG LAM, ,THEG CHEN CHOS KYI DPAL LA DBANG BSGYUR NAS,
,DON GNYIS LHUN GYIS GRUB PAR BYIN GYIS RLOBS, ,RIGS THAMS CAD
KYI BDAG PO KHYAB

BDAG 'KHOR LO'I MGON PO 'KHON STON CHOS KYI RGYAL PO DPAL 'BYOR
LHUN GRUB KYI RNAM BAR THAR PA SKAL BZANG DAD PA'I SHING RTA ZHES
PA 'DI YANG, RING MO ZHIG NAS BRI 'DOD PAS, SLOB MA'I TSOGS MANG
PO DANG GLENG MO ZHIB TU BYAS KYANG, DGE BA'I

BSHES GNYEN PU TO BA'I ZHAL NAS, RANG CAG CHOS LA CI YANG MI RTZI
BAR JA SUN RE'I MTHO DMAN LA THUGS LA BTAGS MA BTAGS THAMS CAD
RTZIB DE PHUGS RUL PA'I RTAGS YIN GSUNG BA LTAR, PHAL CHER NI
PHOGS BZANG NGAN, BDAG RKYEN CHE CHUNG,

JA TSUL GAR SLA LAS SPROS PA'I BLA MA'I SKU GSUNG THUGS KYI RNAM
PAR THAR PA BSHAD RGYU YOD PA NI NYIN MO'I SKAR MA LTAR SNANG
BAS, MTSAN NYID PAS BLA MA MGRIN BZANG DU MTHONG ZER BA'I GTAM
RGYUD BDEN PAR GDA', 'ON KYANG CHOS RJE SNGAGS RAM PAS DAM PA

DE NYID KYI ZHAL LUNG ZIN BRIS SU BTAB PA LA GZHI BYAS, BRAG SNA
CHOS RJE, NYI THANG SLOB DPON, KA' BCU 'PHRIN LAS PHUN TSOGS
RNAMS DAR 'PHROS BYUNG BA DAG GIS ZUR BRGYAN, RANG NYID KYIS
DNGOS SU ZHAL LUNG LAS THOS SHING, RGYUS YOD KYI NGES PA

RNAMS KYIS KHA BSKANG STE, BSHES GNYEN MCHOG DE'I BKA' DRIN GYIS
NYE PAR 'TSO BA'I ZA HOR GYI BTZUN PA NGAG DBANG BLO BZANG RGYA
MTSOS, DAM PA DE NYID GZUGS SKU CHOS DBYINGS SU BSDUS NAS LO
BRGYAD 'DAS PA, SA SKYONG ZHES PA SHING MO BYA'I LO

@044B HOR GYI ZLA BA DRUG PA'I DPA' BO DGA' STON GYI TSES LA
SBYAR BA'I YI [?] ME PA NI NGAG DBANG DGE LEGS SO,, ,,SHUBHA
MASTU SARBA DZA GATAm,, ZHUS DAG, MANGGA LAm,, ,,