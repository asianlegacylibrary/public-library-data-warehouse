@001A *, ,YUL GANGS CAN GYI SKAD KYIS BRDA SPROD PA'I BSTAN BCOS
SUM CU PA DANG RTAGS GYI 'JUG PA'I RNAM BSHAD MKHAS MCHOG SI
TU'I ZHAL LUNG ZHES BYA BA BZHUGS SO,,

@001B #, ,NA MO GU RU MANYDZU GHO sh'A YA, YON TAN MCHOG MNGA'
SLU MED RIN CHEN GSUM, ,YE SHES ME LONG GTZUG NA ZLA BA DANG,
,RTA DBYANGS BTZUN PA ZLA BA SMBHOtA, ,LA SOGS 'PHAGS BOD MKHAS
PA'I

TSOGS SPYI DANG, ,KHYAD PAR DAM CHOS 'O MA'I RGYUN BZANG GIS,
,MANG THOS LUNG GI LUS STOBS CHER BSKYED NAS, ,RTOGS PA'I BSAM
'PHEL LAG RTZER SMIN MDZAD PA'I, ,DRIN CAN BLA MA'I TSOGS LA GUS
BTUD NAS;;

MING TSIG RIN CHEN 'BYUNG GNAS SINDHU'I BDAG ,RIG BYED RNAM BZHI
SMA BA'I NYER LAN RGYU, ,BSLAB GSUM MYU GU SKYED BYED RGYA
MTSO'I GOS, ,GANG DE MDOR BSDUS TSIG GIS BSHAD PAR BYA, ,DE LA
'DIR YUL GANGS CAN GYI

SKAD KYIS BRDA SPROD PA'I BSTAN BCOS KUN GYI MA PHYIR GYUR PA,
SUM RTAGS GNYIS KYI TSIG DON CUNG ZAD TZAM BSHAD PA LA GNYIS,
SUM CU PA BSHAD PA DANG, RTAGS KYI 'JUG PA BSHAD PA'O, ,DANG PO
LA GNYIS, BSTAN BCOS

RTZOM PA LA 'JUG PA'I YAN LAG DANG, BSTAN BCOS DNGOS SO, ,DANG
PO LA GNYIS, MTSAN DON DANG, 'GYUR PHYAG GO ,DANG PO NI, RGYA
GAR SKAD DU ,BY'A KA RA nA MU LA TRIm SHAD N'A MA, BOD SKAD DU,
LUNG STON PA RTZA BA SUM CU PA

ZHES BYA BA, ZHES PA STE, BY'A KA RA nA LUNG STON PA, M'U LA
RTZA BA, TRIm SHAD SUM CU PA, N'A MA ZHES BYA BA'O, ,DE YANG
SGRA'I MTSAN NYID LUNG DU STON CING LE'U PHYI MA RNAMS KYI RTEN
GZHIR GYUR PA GANG ZHIG GZHUNG TSAD SHLOG SUM@002A *, ,CUR GNAS
PAS DE SKAD CES BYA'O, ,'DIR RGYA SKAD SMOS
PA NI RGYA GAR MKHAS PA'I BSTAN BCOS LA DPER MDZAD PA GO BA'I
CHED DANG, GZHUNG TSAD SHLO KA SUM CU SO GSUM YOD PA LA SUM CU
PA ZHES

BTAGS PA NI, MCHOD BRJOD DANG RTZOM PAR DAM BCA' SKABS GZHAN
DANG MTHUN MONG BA YIN PA LA DGONGS SO, ,GNYIS PA 'GYUR PHYAG
NI, NGAG GI DBANG PHYUG 'JAM PA'I DBYANGS LA PHYAG 'TSAL LO,
,ZHES PA STE, BSTAN

BCOS 'DI 'PHAGS YUL NAS BSGYUR BA'I BSTAN BCOS KHUNGS MA RNAMS
DANG MTSUNGS PAR 'DOMS PA'I DON DU THON MI NYID KYIS BSGYUR BA'I
MDO RGYUD RNAMS DANG MTHUN PAR 'PHAGS PA 'JAM DPAL LA 'GYUR
PHYAG

MDZAD PA'O, ,GNYIS PA BSTAN BCOS DNGOS LA GNYIS, GZHUNG SPYI'I
YAN LAG TU MCHOD PAR BRJOD CING BSHAD PAR DAM BCA' BA DANG,
SKABS DON SUM CU PA NYID RGYAS PAR BSHAD PA'O, ,DANG PO LA
GNYIS, MCHOD PAR

BRJOD PA DANG, BSHAD PAR DAM BCA' BA'O, ,DANG PO LA BZHI, DKON
MCHOG GSUM LA SPYIR PHYAG 'TSAL BA, BYE BRAG TU 'JAM PA'I
DBYANGS LA PHYAG 'TSAL BA, DGOS PA'I DBANG GIS RTAG ZHI BA LA
PHYAG 'TSAL BA,

DRIN GZO BA'I PHYIR MKHAS PA SPYI DANG BYE BRAG LA PHYAG 'TSAL
BA'O, ,DANG PO NI, GANG LA YON TAN MCHOG MNGA' BA'I, ,DKON MCHOG
DE LA PHYAG 'TSAL LO, ,ZHES PA STE, GANG ZHIG LA RIm PA BZHIN
DON GNYIS MTHAR

@002B PHYIN PA DANG, 'GOG LAM GYI BDEN PA GNYIS DANG, RIG GROL
GYI YON TAN MCHOG TU GYUR PA MNGA' BA'I SANGS RGYAS DANG, CHOS
DANG, DGE 'DUN TE DKON MCHOG GSUM PO DE RNAMS LA SGO GSUM GUS
PAS PHYAG 'TSAL LO, ,ZHES PA'AM,

YANG NA, PHYAG 'TSAL LO, ,GANG LA NA YON TAN MCHOG MNGA' BA'I
DKON MCHOG DE LA'O, ,ZHES BSHAD KYANG RUNG NGO, ,GNYIS PA BYE
BRAG TU 'JAM PA'I DBYANGS LA PHYAG 'TSAL BA NI, GANG GIS SGRA
DBYANGS KUN GSUNGS PA'I, ,'JAM PA'I DBYANGS

LA PHYAG 'TSAL LO, ,ZHES PA STE, GANG GIS SGRA DBYANGS BRJOD PA
THAMS CAD GSUNGS PAS GSUNG GI DBANG PHYUG TU GYUR PA, NGAG GI
NYES PA'I RTZUB REG DANG BRAL BA'I 'JAM PA'I YON TAN DANG LDAN
PA'I GSUNG DBYANGS KYI BDAG NYID DE LA PHYAG 'TSAL LO,,

ZHES PA'O, ,DE YANG RJE BTZUN NYID RGYAL BA THAMS CAD KYI MKHYEN
RAB KYI NGO BO YIN PA DANG, MKHYEN RAB DE GSUNG DBYANGS KYI RGYU
YIN PA DANG, GSUNG NI SGRA DBYANGS BRJOD PA THAMS CAD KYI 'BYUNG
KHUNGS YIN PAS 'JAM PA'I DBYANGS NYID SGRA DBYANGS GSUNG

PA POR BSTAN TO, ,GSUM PA DGOS PA'I DBANG GIS RTAG ZHI BA LA
PHYAG 'TSAL BA NI, GANG GIS MING GZHI SNGON GSUNGS PA, RTAG ZHI
BA LA PHYAG 'TSAL LO, ,ZHES PA STE, GANG GIS MING TSIG BRJOD BA
KUN GYI GZHIR GYUR PA'I DBYANGS GSAL GYI YI

GE SNGON DU GSUNG BA POR 'JIG RTEN NA GRAGS PA LHA'I DBANG PO
RTAG TU ZHI BA STE DBANG PHYUG CHEN PO LA PHYAG 'TSAL LO, ,ZHES
PA'O, ,DE YANG BRAM ZE RNAMS KYI GZHUNG DU BYED PO NYI SHU RTZA
BZHI BSHAD PA LAS YI GE'I BYED PA PO DBANG PHYUG CHEN POR

@003A *, ,GRAGS PA DANG SGO BSTUN NAS PHYI ROL PA RNAMS RJES SU
GZUNG BA'I SLAD DU YIN PAR GSUNGS SO, ,BZHI PA DRIN GZO BA'I
PHYIR MKHAS PA SPYI DANG BYE BRAG LA PHYAG 'TSAL BA NI, SDEB
SBYOR LEGS MDZAD MKHAS

RNAMS DANG, ,BLA MA LA YANG PHYAG 'TSAL NAS, ,ZHES PA STE, SGRA
SKAD KYI BRJOD PA DANG DON SDEB LEGS PAR SBYOR BA'I TSUL STON
PA'I SGO NAS TSIG DON GNYIS LA MI RMONG PA'I SHES RAB SKYED NUS
PA'I GZHUNG RTZOM ZHING 'DOMS PAR MDZAD PA'I

MKHAS PA SPYI DANG, BYE BRAG TU MKHAN PO NYID LA DE LTA'I BYA BA
MDZAD PA'I BRAM ZE LI BI KA RA LA SOGS PA'I BLA MA RNAMS LA'ANG
PHYAG MDZAD PA STE, NAS NI LHAG BCAS KYI SGRA'O, ,GNYIS PA BSHAD
PAR DAM BCA' BA NI, BSLAB PA KUN GYI

GZHI 'DZIN CING, ,RIG BYED SMRA BA RNAMS KYI RGYU, ,MING TSIG
BRJOD PA KUN GYI GZHI, ,YI GE'I SBYOR BA BSHAD PAR BYA, ,ZHES PA
STE, SANGS RGYAS PA'I TSUL KHRIMS DANG, TING NGE 'DZIN DANG,
SHES RAB KYI BSLAB PA'I GZHI THAMS CAD LTOS

PA'I SGO NAS 'DZIN PAR BYED CING, PHYI ROL PA'I NGES BRJOD DANG,
MCHOD SBYIN DANG, SNYAN TSIG DANG, SRID SRUNG STE RIG BYED BZHI
YAN LAG DANG BCAS PA'I GZHUNG LUGS MTHA' DAG SMRA BA RNAMS KYI
RGYU'ANG YIN LA, SPYIR YI GE LAS MING DANG,

MING LAS TSIG DANG, TSIG LAS BRJOD PA 'BYUNG BA'I PHYIR 'JIG
RTEN DANG 'JIG RTEN LAS 'DAS PA'I MING TSIG BRJOD PA THAMS CAD
KYI GZHIR GYUR PA NI YI GE'I SBYOR BA YIN PAS DE BSHAD PAR
BYA'O, ,ZHES PA'O, ,DE YANG BOD KYI YE GE'I SBYOR BA

@003B NI BRJOD BYA DANG, GTZUG LAG GNYIS KYI BLANG DOR LA MA
RMONGS PA NI DGOS PA DANG, MTHAR THUG RNAM MKHYEN THOB PA NI
NYID DGOS DANG, SNGA PHYI 'BREL CHAGS PA NI 'BREL PA'O, ,GNYIS
PA SKABS DON GSUM BCU PA NYID RGYAS PAR BSHAD PA LA GNYIS, YI
GE'I

SBYOR BA RGYAS PAR BSHAD PA DANG, GDAMS NGAG BRJOD PAS MJUG BSDU
BA'O, ,DANG PO LA GNYIS, SBYAR BYA YI GE'I RNAM GZHAG BSHAD PA
DANG, SBYOR TSUL TSIG PHRAD KYI 'JUG PA BSHAD PA'O, ,DANG PO LA
GNYIS, BOD YIG GI DBYANGS GSAL NGOS

GZUNG BA DANG, KHYAD PAR GYI DBYE BA BSTAN PA'O, ,DANG PO NI, YI
GE A'A LI K'A LI GNYIS, ,A'A LI GSAL BYED AI SOGS BZHI, ,K'A LI
SUM CU THAM PA'O, ,ZHES PA STE, SPYIR YI GE LA A'A LI STE AA LA
SOGS PA'I 'PHRENG BA DBYANGS YIG DANG,

K'A LI STE KA LA SOGS PA'I 'PHRENG BA GSAL BYED KYI YI GE GNYIS
SU YOD LA, BYE BRAG TU BOD YIG LA NI, LEGS SBYAR GYI A'A LI'I
BYA BA GSAL BAR MTSON PAR BYED PA'I YI GE AI AU AE AO BZHI DANG,
K'A LI MTSON PAR BYED PA, KA KHA

GA NGA, CA CHA JA NYA, TA THA DAD NA, PA PHA BA MA, TZA TSAD DZA
WA, ZHA ZA 'A YA, RA LA SHA SA, HA AA STE SUM CU THAM PA YOD DO,
,ZHES PA'O, ,GNYIS PA KHYAD PAR GYI DBYE BA BSTAN PA LA GNYIS,
MDOR BSTAN PA DANG, RGYAS PAR BSHAD PA'O, ,DANG PO NI,

DE LA RJES 'JUG BCU YIN TE, ,DE LAS LNGA NI SNGON DU'ANG 'JUG,
,MI 'JUG PA NI NYI SHU'O, ,ZHES PA STE, BSHAD MA THAG PA'I YI GE
K'A LI DE DAG LA DBYE NA RJES SU 'JUG PA BCU DANG, RJES 'JUG DE
NYID LAS LNGA NI SNGON DU'ANG 'JUG PA YIN PAS SNGON

@004A *, ,'JUG LNGA DANG, SNGON RJES GNYIS KAR MI 'JUG PA'I YI
GE NYI SHU STE TSAN PA GSUM DU DBYE'O, ,ZHES PA'O, ,GNYIS PA
RGYAS PAR BSHAD PA LA GNYIS, DBYE SGO SPYIR BSTAN PA DANG, BYE
BRAG SO SOR BSHAD PA'O, ,DANG PO NI, ,K'A LI PHYED DANG

BRGYAD SDE NI, ,BZHI BZHI DAG TU PHYE BA LAS, ,ZHES PA STE, K'A
LI SUM CU PO DE RNAMS KA SDE DANG, CA SDE DANG, TA SDE DANG, PA
SDE DANG, ZHA SDE DANG, RA SDE STE SDE PA TSANGS PO BDUN DANG,
HA SDE PHYED DU BYAS NAS PHYED DANG BRGYAD KYI SDE TSAN DU BGOS

PA NI, ,SDE PA RE RE LA YI GE BZHI BZHI RU PHYE BA YIN CING, LAS
NI 'BYUNG KHUNGS KYI SGRA'O, ,GNYIS PA BYE BRAG SO SOR BSHAD PA
LA GSUM, RJES 'JUG BSHAD PA, SNGON 'JUG BSHAD PA, MI 'JUG PA
BSHAD PA'O, ,DANG PO NI, ,DANG PO GSUM

PA BZHI PA LAS, ,MAS GNYIS DRUG PA'I GSUM PA DANG, ,BDUN PA LAS
NI SHA MA GTOGS, ,RJES 'JUG YI GE BCU RU 'DOD, ,CES PA STE, GONG
DU RJES 'JUG BCU ZHES BSHAD PA DE GANG ZHE NA, SDE PA DANG PO
DANG, GSUM PA DANG, BZHI PA RNAmS KYI MAS KYI

YI GE GNYIS GNYIS TE, GA NGA, DA NA, BA MA RNAMS DANG, SDE PA
DRUG PA'I GSUM PA 'A DANG, BDUN PA'I SHA MA GTOGS LHAG MA RA LA
SA GSUM MO, ,DE'ANG YI GE THAMS CAD KYI RJES SU 'DI DAG 'JUG
PA'I PHYIR RJES 'JUG CES BYA ZHING,

YI GE'I GRANGS BCU NYID DU NGES PA YIN NO, ,GNYIS PA SNGON 'JUG
BSHAD PA NI, RJES 'JUG YI GE BCU NYID LAS, ,DANG PO GSUM PA LNGA
PA DRUG ,BDUN PA RNAMS NI SNGON DU'ANG 'JUG ,CES PA STE, GONG DU
SNGON 'JUG LNGA ZHES BSHAD PA DE GANG ZHE NA, RJES

@004B 'JUG GI YI GE BCU BO DE DAG NYID LAS DANG PO GA ,GSUM PA
DA ,LNGA PA BA, DRUG PA MA, BDUN PA 'A RNAMS YIN CING, DE DAG
RJES SU 'JUG PAR MA ZAD SNGON DU 'JUG PA'ANG YOD PAS SNGON 'JUG
CES KYANG BYA STE, YI GE'I GRANGS LNGA NYID NGES PA YIN NO,
,GSUM

PA MI 'JUG PA BSHAD PA NI, MING GZHI GNYIS SAM GSUM SBREL LAM,
,DE LA DBYANGS KYI BZHI LDAN YANG, ,GANG DU 'JUG MIN SBYAR
BA'ANG MIN, ,ZHES PA STE, SNGON 'JUG DANG RJES 'JUG BSAL BA'I
LHAG MA MING GZHI KHO NA YIN PA, KA KHA, CA CHA JA NYA,

TA THA, PA PHA, TZA TSA DZA WA, ZHA ZA YA, SHA, HA AA STE YI GE
NYI SHU THAM PA NI, TSEG BAR GCIG TU GNYIS SAM GSUM SBREL BA'AM,
,DE LA DBYANGS AI SOGS GANG RUNG RE SBYAR BA'I BZHI LDAN DU BYAS
PA, TZAKA, TSA PHA KHA, WA ZI YA LTA BU GANGS LJONGS

SU GRAGS PA'I THA SNYAD GANG LA'ANG 'JUG PA MIN PAS 'DI BZHIN
SBYAR BAR RIGS PA'ANG MA YIN NO, ,DE YANG SKABS 'DI'I MING GZHI
NI SNGON RJES GNYIS KYI 'JUG YUL DU GYUR PA'I GSAL BYED KYI YI
GE YIN LA, DES NA SNGON RJES MING GSUM CI RIGS

PAR 'GYUR BA SNGON 'JUG LNGA, RJES MING GNYIS CI RIGS PAR 'GYUR
BA RJES 'JUG LHAG MA LNGA, MING GZHI KHO NA YIN PA MI 'JUG PA
NYI SHU THAM PA STE GSUM DU DBYER YOD PA LAS 'DIR NI PHYI MA
'CHAD PA'I SKABS SO, ,GNYIS PA SBYOR TSUL TSIG PHRAD KYI 'JUG

PA BSHAD PA LA GNYIS, RJES 'JUG LA LTOS PA'I PHRAD RNAM DBYE
DANG BCAS PA BSHAD PA DANG, RJES 'JUG LA MA LTOS PA'I PHRAD RANG
DBANG CAN BSHAD PA'O, ,DANG PO LA BRGYAD, SLAR BSDU BSHAD PA, LA
DON BSHAD PA, AI LDAN GYI RNAM DBYE BSHAD PA, RGYAN SDUD

@005A *, ,BSHAD PA, LHAG BCAS BSHAD PA, 'BYED SDUD BSHAD PA,
'BYUNG KHUNGS BSHAD PA, BOD PA'I SGRA BSHAD PA'O, ,DANG PO NI,
RJES 'JUG YI GE BCU PO NI, ,MING GANG GI NI MTHAR SBYAR BA, ,DE
LA A'A LI BZHI PA SBYAR, ,SLAR BSDU BAR NI

SHES PAR BYA, ,ZHES PA STE, SNGAR BSHAD PA'I RJES 'JUG GI YI GE
BCU PO DE RNAMS NYID MING TSIG GANG GI MTHAR SBYAR BA YOD KYANG
RUNG, DE DAG LA A'A LI BZHI PA AO YIG STE SNA RU SBYAR BA NI,
SKABS BAB KYI BRJOD BYA'I DON DE NYID DE TZAM GYIS BSDU BAR SONG

BAS SLAR BSDU'I SGRA ZHES SAM, RDZOGS TSIG CES KYANG BYA'O, ,DE
YANG GZHUNG GI DNGOS BSTAN RTAG GO ,BZANG NGO, ,YOD DO, ,YIN NO,
,SGRUB GO ,BSAM MO, ,BYA'O, ,'GYUR RO, ,SAL LO, ,BYAS SO, ,ZHES
PA LTA BU BCU DANG, DA DRAG GIS THOB PA'I SHUGS

BSTAN, GYURAD TO, ,LTA BU GCIG STE BCU GCIG YOD DO, ,GNYIS PA LA
DON BSHAD PA NI, RJES 'JUG YI GE BCU RNAMS LAS, ,GANG MING MTHA'
NA BCU PA GNAS, ,DE LA A'A LI GNYIS PA SBYAR, ,GANG MING MTHA'
NA BRGYAD PA GNAS, ,DE LA GNYIS PA AU

YANG SBYAR, ,GANG MING MTHA' NA GSUM PA GNAS, ,DE LA A'A LI
GNYIS PA SBYAR, ,BZHI PA DGU PA DNGOS KYANG STE, ,LAS DANG CHED
DANG RTEN GNAS DANG, ,DE NYID TSE SKABS LA SGRA YIN, ,ZHES PA
STE, RJES 'JUG YI GE BCU PO DE RNAMS NYID LAS, GANG

YANG RUNG BA'I MING GI MTHA' NA LA DON GYI RNAM DBYE SBYAR BA'I
CHED DU BCU PA SA YIG GNAS PA DE LA A'A LI GNYIS PA AU YIG SBYAR
BAS, SU, ZHES GRUB PA DANG, DE BZHIN DU TSEG BAR GCIG NYID DU
MED MTHAR BRGYAD PAR YIG SBYAR TE GNAS PA LHA

@005B BAR LTA BU DANG, YANG RA YIG DE NYID TSEG BAR PHYES BA LA
AU YIG KYANG SBYAR BA'I RU ZHES PA DANG, RJES 'JUG GSUM PA DA
YIG GNAS BAR AU YIG SBYAR BA'I DU DANG, RJES 'JUG BZHI PA NA
DANG, DGU PA LA GNYIS NI DBYANGS KYIS MA BRGYAD PA'I DNGOS PO
NYID

DU GNAS PA'ANG STE DNGOS BSTAN DRUG DANG, SHUGS BSTAN TA YIG AU
ZHUGS KYI TU BCAS BDUN PO 'DI RNAMS NI, SHAR PHYOGS SU 'GRO LTA
BU BYED PA POS BYA BA GANG LA BYED PA'I DON CAN DU SBYAR NA RNAM
DBYE GNYIS PA LASU BYA BA'I SGRA DANG, RTAR RTZA

BYIN LTA BU BYA BA GANG ZHIG GIS, BYA BA'I YUL DE'AM, DE DANG
'BREL BA'I LAS LA PHAN 'DOGS PAR 'GYUR BA'I DON CAN DU SBYAR NA
RNAM DBYE BZHI PA DGOS CHED KYI SGRA DANG, DPRAL BA RU SME BA
YOD LTA BU GANG ZHIG GANG LA BRTEN PA'I DON CAN DU SBYAR

NA RNAM DBYE BDUN PA RTEN GNAS KYI SGRA DANG, 'OD DU 'TSER LTA
BU YUL GANG ZHIG LA BYA BA GANG ZHIG BYED PA'I TSE LAS DANG BYA
BA NGO BO GCIG PA'I DON CAN DU SBYAR NA RNAM DBYE GNYIS PA'I BYE
BRAG DE NYID KYI SGRA DANG, NYI MA SHAR BA NA CHOS STON LTA BU
DUS

BRJOD PA'I DON CAN DU SBYAR NA RNAM DBYE BDUN PA'I BYE BRAG TSE
SKABS KYI SGRAR SHES DGOS SHING, DE DAG THAMS CAD RNAM DBYER
SBYOR BA NA LA SGRA'I 'JUG PA DANG PHAL CHER MTHUN PA DANG MTHA'
GSAL BYED YIN PAS LA SGRA ZHES KYANG BRJOD PAR BYA STE, 'ON

KYANG NA LA GNYIS DE NYID KYI DON CAN LA NI 'JUG PAR MI 'GYUR
TE, SMRA SGO LAS NA'I 'JUG PA BCU BZHI TZAM BSHAD PA'I SKABS SU
DE NYID LA 'JUG PA MI 'BYUNG BA DANG, DU LA SOGS PA LA DANG
MTHUN, ,DE NYID DAG NI LHAG PA YIN, ZHES GSUNGS

@006A *, ,PA'I PHYIR RO, ,GSUM PA AI LDAN GYI RNAM DBYE BSHAD PA
LA GNYIS, MNGOR BSTAN PA DANG, RGYAS PAR BSHAD PA'O, ,DANG PO
NI, RJES 'JUG YI GE BCU PO LA, ,AI DANG MTHUN LUGS 'DI ZHES BYA,
,ZHES PA STE, RJES 'JUG YI GE BCU PO DE

DAG GANG RUNG RJES SU ZHUGS PA'I MING RNAMS LA, AI YIG DANG
SBYAR BA'I RNAM DBYE'I PHRANG RNAMS JI LTAR MTHUN PAR SBYOR BA'I
LUGS NI 'DI DANG 'DI'O ZHES BSTAN PAR BYA'O, ,ZHES SO, ,GNYIS PA
RGYAS PAR BSHAD PA LA GNYIS, 'BREL SGRA BSHAD PA DANG,

BYED PA PO'I SGRA BSHAD PA'O, ,DANG PO NI, DANG PO GNYIS LA DANG
PO MTHUN, ,GSUM LNGA BCU LA KYA DANG SBYAR, ,BDUN PA NYID LA
BDUN PA STE, ,LHAG MA RNAMS LA GYA SBYAR BA, ,DE DAG AI SBYAR
'BREL BA'I SA, ,ZHES PA STE, RJES 'JUG BCU'I DANG PO GA DANG NGA
GNYIS

GANG RUNG RJES SU ZHUGS PA'I MING RNAMS LA NI, RJES 'JUG DANG PO
GA NYID MTHUN ZHING, DE BZHIN DU RJES 'JUG GSUM PA DDANG, LNGA
PA BA DANG, BCU PA SA RNAMS RJES SU ZHUGS PA LA KYA DANG SBYAR
BA DANG, BDUN PA 'A YIG GI MTHA' CAN RNAMS LA

DNGOS SU 'A YIG YOD DAM MED KYANG RUNG BDUN PA 'A NYID SBYAR BA
DANG, SHUGS BSTAN 'A MTHA' CAN LA RKANG PA KHA SKONG DGOS PA'I
TSE YA YIG SBYAR BA DANG, DE DAG LAS GZHAN LHAG MA NA MA RA LA
BZHI PO'I MTHA' CAN RNAMS LA GYA NYID SBYAR

BA MTHUN PA BCAS, DE DAG THAMS CAD LA RIM PA BZHIN AI YIG STE GI
GU SBYAR BAS, GI, KYI, 'I, YI; GYI RNAMS SU GRUB PA DE RNAMS
GANG ZHIG GANG DANG SGRA MTHUN PA'I MING MTHA' SO SO DANG SBYAR
BAS, BDAG GI, GANG GI, KHYOD KYI, RGYAB KYI

@006B G-YAS KYI, DE'I; DE YI; MDUN GYI, LAM GYI, GSER GYI,
DNGUL GYI SOGS SU 'GYUR TE, DE DAG NI RTEN DANG BRTEN PA'AM, YAN
LAG DANG YAN LAG CAN SOGS MING DON PHAN TSUN 'BREL BA BRJOD PA'I
DON CAN GYI SGRA YIN PAS RNAM DBYE DRUG PA 'BREL

BA'I SA ZHES BYA'O, ,GI SOGS DE DAG MI MTHUN PA'I TSIG RGYAN LA
'JUG PA LTA BU GZHUNG 'DIR DNGOS SUM BSTAN PA'I DON GZHAN DANG
GZHAN LA 'JUG PA SNGA PHYIR MANG DU SNANG YANG 'DIR GZHUNG GI
DNGOS BSTAN TZAM LAS MI 'CHAD PAS SMA SGO SOGS GZHUNG GZHAN DU
RTOGS

PAR BYA'O, ,GNYIS PA BYED PA PO'I SGRA BSHAD PA NI, DE NYID LA
NI BCU PA SBYAR, ,BYED PA PO RU SHES PAR BYA, ,ZHES PA STE,
SNGAR BSHAD PA'I RNAM DBYE DRUG PA'I SGRA GI, KYI, 'I, YI, GYI
STE LNGA PO DE DAG NYID LA RJES 'JUG BCU PA SA YIG SBYAR BAS
GIS, KYIS, 'IS,

YIS; GYIS RNAMS SU GRUB PA NI BYA BA LA SBYOR BAR STON PAS NA
RNAM DBYE GSUM PA BYED PA PO'I SA RU SHES PAR BYA STE, DPER NA
BDAG GIS BSTAN, KHYOD KYIS NYAN, DE'I SA BYIN ,'DI YIS BLANGS,
GSER GYIS NYOS LTA BU'O, ,BZHI PA RGYAN SDUD BSHAD PA NI,

A'A LI PHYIS NAS GNYIS PA SBYAR, ,TSIG RGYAN GNYIS DANG SDUD PAR
'GYUR, ,ZHES PA STE, GONG DU BSHAD PA'I 'BREL SGRA DE DAG LAS,
KYI; 'I; YI; GSUM GYI A'A LI STE GI GU PHYIS NAS SO SOR RJES
'JUG GNYIS PA NGA YIG SBYAR BAS, KYANG, 'ANG, YANG,

ZHES GRUB PA DE RNAMS NI, GSAL YANG GSAL, MDZES KYANG MDZES LTA
BU TSIG SNGA PHYI MTHUN PAR STON PA'I RGYAN DANG, BTUD KYANG
KHRO, MDZA'ANG SLU LTA BU TSIG SNGA PHYI MI MTHUN PAR STON PA'I
RGYAN TE TSIG RGYAN GNYIS DANG, MIR MA ZAD LHAS KYANG BTUD

@007A *, ,DO LTA BU GZHI'AM DON GZHAN ZHIG LA SDUD CING SBYOR
BA'I SGRAR 'GYUR RO, ZHES SO, ,LNGA PA LHAG BCAS BSHAD PA NI, LA
DON SU LA AU PHYIS NAS, ,DE LA GSUM PA'I DANG PO SBYAR, ,DE LA
A'A LI GSUM PA SBYAR, ,DE NI LHAG MA DANG

BCAS PA'O, ,ZHES PA STE, SNGAR BSHAD PA'I LA DON GYI NANG TSAN
SU ZHES PA DE'I AU YIG STE ZHABS KYU PHYIS NAS SA ZHES GNAS PA
DE LA K'A LI'I SDE PA GSUM PA'I DANG PO TA YIG SBYAR ZHING, DE
LA SLAR YANG STENG DU A'A LI GSUM PA STE 'GRENG BU SBYAR BAS,

STE ZHES GRUB PA DANG 'OG NAS 'BYUNG BA'I DE DANG, SHUGS BSTAN
GYI TE RKYANG BCAS GSUM PO DE RNAMS NI, MING TSIG GANG GI MTHAR
SBYAR YANG BSTAN BYA'I LHAG MA 'DREN PA'I DON DU 'GYUR BAS LHAG
MA DANG BCAS PA'I SGRA ZHES BYA STE, DE YANG, MDA'

'PHANGS TE PHOG ,PHYAG 'TSAL TE BSHAD, 'PHAR TE 'GRO LTA BU NAS
DANG CING SOGS KYI PHRAD DANG 'JUG PA MTHUN PA NI MTSAMS SBYOR
DANG, DNGOS PO NI GSUM STE, BAM PO DANG, SHES PA DANG, LDAN MIN
'DU BYED DO LTA BU TSIG SNGA MA'I GSAL BYED DU

PHYI MA 'DREN PA NI DAM BCA' DANG, KHYOD NI DPAL TE KHYOD NI
MGON, LTA BU LA DANG 'JUG PA MTHUN CING LHAG MA YOD PA TZAM STON
PA NI GZHAN 'DREN TE RAGS PA TZAM DBYE NA GSUM DU 'GYUR RO,
,DRUG PA 'BYED SDUD BSHAD PA NI, RJES 'JUG YI

GE BCU PO LA, ,DRUG PA SBYAR NA 'BYED SDUD YIN, ,ZHES PA STE
,RJES 'JUG GI YI GE BCU PO DE RNAMS LA DE NYID KYI DRUG PA MA
YIG SBYAR BAS, GAM, NGAM, DAM, NAM, BAM, MAM, 'AM, RAM, LAM, SAM
RNAMS SU GRUB PA DE DAG DANG, SHUGS BSTAN

@007B TAM BCAS BCU GCIG PO RNAMS NI, PHUNG PO NI LNGA STE GZUGS
SAM, TSOR BA'AM, 'DU SHES SAM, 'DU BYED DAM, RNAM PAR SHES PA'O
LTA BU DBYE GZHI GCIG LAS BYE BRAG SO SOR 'BYED PA DANG, GZUGS
SAM, TSOR BA'AM, 'DU SHES SAM, 'DU BYED DAM,

RNAM PAR SHES PA NI PHUNG PO'O LTA BU TSIG DON MANG PO PHYOGS
GCIG TU SDUD PA'I SGRAR 'JUG PA YIN NO, ,ZHES SO, ,DE YANG YOD
DAM MED LTA BU DRI TSIG RNAMS KYANG YOD MED KYI KHYAD PAR 'BYED
PA'I TSIG YIN PAS 'BYED PA'I SGRA NYID DU NGES SO, ,BDUN PA
'BYUNG

KHUNGS BSHAD PA LA GNYIS, 'BYUNG KHUNGS DNGOS BSHAD PA DANG, DE
DGAR SDUD LA 'JUG PA'I TSUL LO, ,DANG PO NI, RJES 'JUG YI GE BCU
PO YI, ,BZHI PA DGU PA LA BCU PA, ,SBYAR BA 'BYUNG KHUNGS SA YIN
TE, ,ZHES PA STE, RJES 'JUG YI GE BCU PO YI BZHI PA NA DANG, DGU

PA LA GNYIS SO SOR BCU PA SA YIG SBYAR BAS, NAS, LAS ZHES GRUB
PA NI, SA NAS RTZVA SKYES ,BA LAS 'O MA 'JO, LTA BU CHOS GANG
LAS GANG ZHIG BRAL BA'AM 'BYUNG BA STON PA'I DON DU MTSUNGS PAR
'JUG PAS RNAM DBYE LNGA PA 'BYUNG KHUNGS

KYI SA YIN CING, TE NI LHAG BCAS SO, ,YANG DU BA LAS MER SHES
LTA BU LAS KYI SGRA KHO NA RGYU MTSAN LA 'JUG PA YOD KYANG RNAM
DBYE LNGA PA LAS MA 'DAS TE, MER SHES PA'I RGYU MTSAN DE DU BA
MTHONG BA LAS BYUNG BAS SO, ,GNYIS PA DE DGAR SDUD LA 'JUG PA'I

TSUL NI, DGAR DANG SDUD PA'ANG DE BZHIN YIN, ZHES PA STE, BSHAD
MA THAG PA'I NAS DANG LAS KYI SGRA DE DAG 'BYUNG KHUNGS KHO NAR
MA ZAD, DGAR GZHI LAS LOGS SU DGAR BA'I DON LA'ANG 'JUG CING, DE
LAS NAS KYI SGRA GCIG PU NI MTSAMS 'DZIN

@008A *, ,CING SDUD PA'I DON DU'ANG DE BZHIN DU 'JUG PA YIN TE,
LHA RNAMS KYI NANG NAS BRGYA BYIN MDZES LTA BU DGAR GZHI DANG
DGAR CHOS RIS MTHUN PA LA NAS DANG, LHA LAS MI DMAN LTA BU DGAR
GZHI DANG DGAR CHOS RIS MI

MTHUN PA LA LAS DANG, GZUGS NAS RNAMS MKHYEN GYI BAR LTA BU SDUD
PA LA NAS 'JUG CING DGAR SDUD GNYIS KA YANG RNAM DBYE LNGA PA'I
KHONG DU GTOGS TE, DGAR BA NI DGAR GZHI LAS DGAR CHOS BYE BA
LTAR SNANG BA DANG, SDUD PA NI THOG MA GANG

NAS BRTZAMS PA DE LAS BSDU BYA RNAMS BYUNG BA LTAR SNANG BAS SO,
,BRGYAD PA BOD PA'I SGRA BSHAD PA NI, GANG MING BRJOD PA'I DANG
PO RU, ,KYE SBYAR NA NI BOD PA YIN, ,ZHES PA STE, GANG YANG RUNG
BA'I MING BRJOD PA'I THOG MAR KYE ZHES SBYAR PA NI,

KYE RGYAL PO CHEN PO LTA BU YUL KHYAD PAR CAN LA BOD PA GSAL BAR
BYED PA'I SGRA YIN LA, SHUGS BSTAN KVA YE DANG KVA DANG WA YE
LTA BU NI YUL DMAN PA LA BOD PA GSAL BYED KYI SGRA YIN NO,
,GNYIS PA RJES 'JUG LA MA STOS PA'I PHRAD RANG

DBANG CAN BSHAD PA LA DRUG ,NI SGRA BSHAD PA, DANG SGRA BSHAD
PA, DE SGRA BSHAD PA, GANG SGRA BSHAD PA, BDAG SGRA BSHAD PA,
DGAG SGRA BSHAD PA'O, ,DANG PO NI, GANG MIN MTHU' DANG MTHUN PA
YI, ,BZHI PA LA NI AI SBYAR BA, ,DGAR DANG BRNAN

PA'I TSIG TU 'GYUR, ,ZHES PA STE, GANG YANG RUNG BA'I MING TSIG
GI MTHA' DANG MTHUN PAR SBYAR RUNG BA'I PHRAD RJES 'JUG BZHI PA
NA YIG LA DBYANGS AI SBYAR BAS, NI ZHES GRUB PA DE NI SBYOR
DNGOS MJUG GSUM GYI, DANG PO NI, LTA BU DGAR GZHI LAS

@008B THA DAD DU DMIGS BSAL NAS DGAR BA'I DON DANG, NGAL BA'I
RTEN BZANG PO NI THOB, DGE BA'I BSHES GNYEN DANG NI MJAL, ,BLO
GROS KYI MIG DANG NI LDAN LTA BU DON GANG YIN PA DE LA NGES
GZUNG DAM NAN TAN DU BRNAN PA'I DON LA'ANG 'JUG PA'I TSIG TU

'GYUR LA, SDOM PA THAMS CAD LDAN PAR NI, ,LTA BU TSIG GI KHA
SKONG DU 'JUG PA RNAMS KYANG BRNAN PA'I SGRA NYID YIN NO, ,GNYIS
PA DANG SGRA BSHAD PA NI, MING GANG RUNG BA'I BAR BTSAMS SU,
,GSUM PA LA NI GNYIS PA SBYAR, ,DE NI SDUD DANG

'BYED PA DANG, ,RGYU MTSAN TSE SKABS GDAMS NGAG LNGA'O, ,ZHES PA
STE, MING TSIG GANG YANG RUNG BA'I BAR MTSAMS RNAMS SU RJES 'JUG
GSUM PA DA YIG LA GNYIS PA NGA YIG SBYAR BAS, DANG ZHES GRUB PA
DE NI, MIG DANG, RNA BA DANG, SNA DANG

LCE DANG, LUS RNAMS NI DBANG PO'O LTA BU TSIG SNGA PHYI PHYOGS
GCIG TU SDUD PA DANG, DBANG PO RNAMS NI, MIG DANG, RNA BA DANG,
SNA DANG, LCE DANG, LUS SO LTA BU SO SOR 'BYED PA DANG, DU BA
MTHONG BA DANG MER SHES SO LTA BU RGYU MTSAN NYID KYI DON

DANG, NYI MA PHYED PA DANG CHOS STON DRANGS LTA BU DUS BRJOD PA
TSE SKABS KYI DON DANG, YID LA GZUNGS DANG, LTA BU GZHAN LA
GDAMS NGAG BRJOD PA'I DON TE, DON LNGA LA 'JUG GO ,ZHES SO,
,GSUM PA DE SGRA BSHAD PA NI, GANG MING GI NI YA MTHA' RU, ,

GSUM PA LA NI AE SBYAR BA, ,THA SNYAD DBANG DU GSUM YIN TE,
,DNGOS PO'I DBANG DU BZHI RU 'GYUR, ,DUS KYI DBANG DU GNYIS YIN
NO, ,ZHES PA STE, GANG YANG RUNG BA'I MING GI YA MTHA' STE THOG
MAR RJES 'JUG GSUM PA DA YIG LA DBYANGS AE STE 'GRENG

@009A *, ,BU SBYAR BAS, DE ZHES GRUB PA NI, SNGAR MED LA GSAR DU
NAN GYIS BTAGS PA'I THA SNYAD TZAM GYI DBANG DU BYAS NAS DBYE
NA, DBYE GZHIG KA BA RING PO'O, ,DE PHRA'O, ,DE LA ZUR YOD DO,
,LTA BU BRJOD BYA SPYI'I DON LA MA DPYAD PAR, BRJOD

TSUL DE NYID LA THAD KAR BRTAGS PA'I DUS 'DAS PA DANG, DE LAS
BYE BA'I YA GYAL, DE LA YI GE BRIS SHIG ,LTA BU 'DRI GZHI DNGOS
SU MI GSAL YANG DE SGRA'I SHUL DU SHOG BU LTA BU DON GYI RNAM
GRANGS GZHAN ZHIG SBYOR RGYU YOD PAR STON PA'I DON CAN DANG

SHING BCAD DE ME LA 'BUD, LTA BU RANG NYID KYI SHUL DU DON GZHAN
MI MTSON KYANG BRJOD BYA LHAG MA 'DREN PA TZAM STE GSUM LA 'JUG
CING, DBYE TSUL DES DE SGRA'I 'JUG PA THAMS CAD LA KHYAB
PA...YIN NO, ,YANG CHOS SPYI'I DNGOS PO'I DON GTZO CHE BA'I

DBANG DU BYAS NAS DBYE NA, DE RANG YIN NO, ,LTA BU BDEN PA'I
DNGOS PO DANG, DE MA STON CIG ,LTA BU GSANG BA'I DNGOS PO DANG,
KHO BO'I GLEGS BAm DE KLOGS SHIG ,LTA BU BDAG GI BA'I DNGOS PO
DANG, RDO BA DE 'DEGS NUS SAM, LTA BU BDAG GI BA LAS

GZHAN PA PHAR ROL PO'I DNGOS PO STE BZHI LA DUS GSUM GAR 'JUG
PAR 'GYUR ZHING, DBYE TSUL DES LHAG BCAS LAS GZHAN PA'I DE
SGRA'I 'JUG PA THAMS CAD LA KHYAB BO, ,YANG DUS NYID KYI DBANG
DU BYAS NAS DBYE NA, NA NING GI LO DE LA, LTA BU 'DAS

PA DANG, SANG NYI MA SHAR BA'I DUS DER 'GRO'O, ,LTA BU MA 'ONGS
PA GNYIS LA 'JUG PA YIN CING, DBYE TSUL DES DUS KHO NA BRJOD PA
DANG 'BREL BA'I DE SGRA'I 'JUG PA TZAM LA KHYAB PA YIN NO, ,BZHI
PA GANG SGRA BSHAD PA NI, GANG MING MRJOD PA'I DANG PO

@009B RU, DANG PO LA NI GNYIS PA SBYAR, ,SPYI LA KHYAB PA NYID
DU 'GYUR, ZHES PA STE, GANG YANG RUNG BA'I MING BRJOD PA'I DANG
POR RJES 'JUG DANG POR RJES 'JUG DANG PO GA LA GNYIS PA NGA
SBYAR BAS, GANG ZHES GRUB PA DE NI, GANG ZHIG DANG, GANG DAG
DANG, GANG BYED, LTA BU GTZO BOR DON

GYI BYE BRAG DMIGS SU MI 'DZIN PAR SPYI LA KHYAB PA'I DON CAN
GYI SGRA NYID DU 'GYUR TE, CI DANG JI DANG SU'I SGRA RNAMS DANG
YANG 'JUG PA PHAL CHER MTHUN NO, ,LNGA PA BDAG SGRA BSHAD PA NI,
GANG MING GI NI MA MTHA' NA, ,PU LING+GA YI SGRA MED PA, ,DE LA
PU LING+GA

SBYAR NA, ,BDAG PA'I SAR NI SHES PAR BYA, ,ZHES PA STE, GANG
YANG RUNG BA'I MING GI MA MTHA' RNAMS SU, ,TZANTRA PA LAS, AUTRA
GYI SDE DANG BCAS PA'O, ,ZHES PA LTAR, PU ZHES PA PA SDE DANG,
LING+GA ZHES PA RTAGS TE, PA SDE NAS 'BYUNG BA'I PHO RTAGS PA
DANG

MO RTAGS MA DANG, MA NING GI RTAGS PA GSUM GYI SGRA SNGAR MED PA
DE LA GSAR DU PU LING+GA SGRA GSUM PO GANG RUNG SBYAR BA NA, DE
NI BDAG PO'I DON GSAL BAR BYED PA'I SAR NI SHES PAR BYA STE,
DPER NA, JA PA, CHANG MA, KHA LO SGYUR BA LTA BU DANG,

GZHAN YANG, GYOS PO, SGYUG MA, ZLA PO ZHES PA RNAMS KYANG RTAGS
GSUM STON PA'I BDAG SGRA YIN LA, BLO CAN DANG, SHES LDAN LTA BU
NI GANG ZHIG GANG LA YOD PAR STON PA'I CHA NAS BDAG SGRA DANG
'DRA BAR SNANG YANG, SGRA DE GNYIS BEM PO

LA'ANG 'JUG PAS BDAG SGRA DNGOS NI MA YIN NO, ,'ON PA DANG MA
GNYIS PHA MO'I RTAGS YIN PAR GRUB KYANG, BA YIG MA NING GI RTAGS
YIN PA GANG GI SGRUB CE NA, SMRA SGO LAS, BA NI SPYI RU BZHAG PA
STE, ,YUL DUS NGES PAR MA BZUNG PA'O, ,

@010A *, ,ZA BA BZA' MA ZA PO BZHIN, ,MA NING DAG TU BZHAG PAR
BYA ,ZHES PAS SO, ,DRUG PA DGAG SGRA BSHAD PA NI, GANG MING
BRJOD PA'I YA MTHA' NA, ,STI LING+GA YI SGRA MED PA, ,DE LA STI
LING+GA SBYAR NA, ,DGAG PA'I GNAS SU SHES PAR BYA, ZHES

PA STE, GANG YANG RUNG BA'I MING BRJOD PA'I YA MTHA' STE THOG
MAR STI LING+GA STE, MO RTAGS KYI SGRA SNGAR BSHAD ZIN PA MA YIG
DANG ZHAR GYIS THOB PA MI YIG GNYIS SNGAR MED PA DE LA GSAR DU
STI LING+GA SBYAR NI SBYOR YUL GYI DON DE MA YIN PA'AM MED PAR
STON PA'I

DGAG PA'I GNAS SU SHES PAR BYA STE ,DPER NA, MA MTHONG ,MI RIGS
,ZHES PA LTA BU'O, ,GNYIS PA GDAMS NGAG BRJOD PAS MJUG BSDU BA
LA BZHI, TSIGS BCAD 'GROL TSUL LA 'DOMS PA, NYAN PA PO SPRO
BSRING BA'I SGO NAS 'DOMS PA, BSLAB TSUL...GO

RIM LA 'DOMS PA, GDAMS NGAG SNOD RUNG LA BSTAN DGOS PAR 'DOMS
PA'O, ,DANG PO NI, TSIGS SU BCAD PA'I MTSAMS SBYOR RNAMS, ,CUNG
ZAD BSDUS PA YOD NA YANG, ,DE NI DE BZHIN SBYAR BAR BYA, ,ZHES
PA STE, RGYAL BA'I BKA' BSTAN YAN LAG DANG

BCAS PA RNAMS LA, TSIG SU BCAD PA YANG DAG PAR SBYAR BA'I TSE
TSIG SDUD MANG BA YIN PAS RNAM DBYE DANG TSIG PHRAD LA SOGS PA'I
MTSAMS SBYOR MANG DU BSDUS PA YOD NA LTA CI SMOS, ,CUNG ZAD
BSDUS PAR GYUR PA YOD NA YANG, DE NI 'DIR SNGON DU

BSTAN PA'I SLAR BSDU LA SOGS PA JI SKAD BSHAD PA DE BZHIN DU
BSNAN CING SBYAR TE BSHAD PA'I DON KHONG DU CHUD PAR BYA STE,
DPER NA, ZAG BCAS ZAG PA MED CHOS RNAMS, ZHES PA LTA BUR, ZAG PA
DANG BCAS PA'I CHOS RNAMS DANG, ZAG PA MED PA'I

@010B CHOS RNAMS, ZHES SDUD PA'I SGRA DANG 'BREL SGRA SOGS BSNAN
NAS DON RANG GIS BSAM PA DANG GZHAN LA 'CHAD DGOS PA BZHIN NO,
,GNYIS PA NYAN PA PO SPRO BSRING BA'I SGO NAS 'DOMS PA LA GSUM,
RJES 'JUG MED MI RUNG DU BSTAN PA, RJES 'JUG

SHES PA'I DGOS PA BSTAN PA, DE DON LA DBAB PA'I TSUL BSTAN PA'O,
,DANG PO NI, SNGON 'JUG YOD DAM MED KYANG RUNG, ,MING GZHI'I YI
GE GANG YIN LA, ,NYIS 'BREL YOD DAM GSUM 'BREL YOD, ,A'A LI BZHI
LAS GANG LDAN YANG, ,RJES 'JUG

BCU PO MA ZHUGS NA, ,MING GZHAN SBYOR BA YOD MI SRID, CES PA
STE, MING TSIG GI SBYOR BA RNAMS LA GONG DU BSHAD PA'I SNGON
'JUG GI YI GE RNAMS SNGON DU ZHUGS YOD DAM MED KYANG RUNG STE,
DPER NA, BKA DANG KA LTA BU DANG, 'PHUL RTEN GYI 'JUG YUL MING
GZHI'I

YI GE GANG YIN PA RNAMS LA SKA LTA BU NYIS 'BREL YOD DAM, SKYA
LTA BU GSUM 'BREL YOD PA DANG, DE DAG LA A'A LI BZHI LAS GANG
YANG RUNG BA DANG LDAN PA, BKI; KU; SKE; SKYO; LTA BU RNAMS
LA'ANG RJES 'JUG BCU PO GANG YANG RUNG BA ZHIG MA ZHUGS NA, YI
GE'I

GZUGS DE NYID LAS MING DON GZHAN LA 'JUG CING SBYOR PA NI TSUL
'DI LA NAM YANG SRID PA MA YIN TE, DA LTA SKYO LTA BUS DON LA
'JUG PAR SNANG YANG SKYO' ZHES PA'I 'A MTHA' SKAD GSAR BCAD KYI
TSE YI GE ZOR YANG PA'I CHED DU PHYIS PA YIN GYI DON LA THOB
THANG

MED PA NI MA YIN NO, ,GNYIS PA RJES 'JUG SHES PA'I DGOS PA BSTAN
PA NI, RJES 'JUG BCU YI DON SHES NA, ,'DRI DANG KLOG DANG BSHAD
RNAMS KYI, ,MTSAMS SBYOR SGRA LA THOGS MED CING, ,'BREL BA SMRA
BA'I MCHOG TU 'GYUR, ,GZHAN YANG RJES

@011A *, ,'JUG SHES BA YIS, ,DON GYI SBYOR BA MA MTHONG YANG,
,DON DANG MTHUN PA'I SBYOR BA SHES, ,ZHES PA STE, DE LTAR RJES
'JUG BCU'I BYA BA DANG GTZO BOR 'BREL BA'I PHRAD DANG RNAM DBYE
LA SOGS PA'I SGRA DON GYI 'JUG TSUL LEGS

PAR SHES NA, MDO RGYUD BSTAN BCOS RNAMS YI GER 'BRI BA DANG,
BRIS ZIN PA RNAMS BRJOD PA DAG PAR KLOG PA DANG, TSIG DON RGYA
CHER BKROL NAS BSHAD PA BYED PA DANG, DER MA ZAD BSTAN BCOS SOGS
RTZOM PA DANG, GZHAN GYIS RGOL BA TSAR GCOD

PA'I PHYIR RTZOD PA BYED PA LA SOGS PA'I TSE, TSIG DON SNGA PHYI
MTSAMS SBYOR BA'I SGRA DON RNAMS LA BLO GROS KYI SNANG BA 'JUG
PAR THOGS PA MED CING, TSIG DON SNGA PHYI GO LOG PA DANG, MI
'BREL BA DANG, 'GAL BA LA SOGS PA'I SKYON MED PAR 'THAD PA DANG

LDAN CING 'BREL CHAGS PA KHO NA SMRA BA'I MCHOG TU 'GYUR BA
DANG, GZHAN YANG RJES 'JUG GI DON TSUL BZHIN SHES PA NGES BSTAN
BCOS LA SOGS PA'I DON RNAM PAR 'BYED PA'I SBYOR BA STE, DE'I
'GREL BSHAD SOGS SNGON CHAD MA MTHONG YANG, 'GREL

BSHAD SOGS KYI DON DANG MTHUN PA'I TSIG GI SBYOR BA RJES SU
DPAGS TE SHES PAR 'GYUR RO, ,ZHES SO, ,GSUM PA DE DON LA DBAB
PA'I TSUL BSTAN PA NI, ,RJES 'JUG SBYOR BA MKHAS PA NA, ,LUNG GI
DON DANG SBYOR BA DANG, ,BLA MA'I MAN NGAG GSUM SBYAR

NAS; ;DON GYI THOG TU DBAB PAR BYA, ZHES PA STE, RJES 'JUG GI
SBYOR BA RNAMS LA MKHAS PAR GYUR CING, MTHUN MONG DANG MTHUN
MONG MIN PA'I RIG GNAS LA SLOB PAR 'DOD PA DE'I TSE NA, RIG GNAS
MTHUN MONG BA DRANG SRONG DANG PAndI TAS BYAS PA'I SGRA TSAD

@011B BZO GSO RTZIS SNYAN MNGON SDEB ZLOS GAR GYI BSTAN BCOS
DANG, MTHUN MONG MIN PA BCOM LDAN 'DAS KYI GSUNG RAB DGONGS
'GREL DANG BCAS PA'I LUNG GI DON DANG, RJES 'JUG GI SBYOR BA LA
MKHAS PA'I RIGS PA DANG, BSLAB BYA'I DON LA MKHAS PA'I BLA MA'I

MAN NGAG LEGS PAR MNYAN PA STE GSUM POR PHYOGS GCIG TU LEGS PAR
SBYAR TE, SHES PAR 'DOD PA'I GZHUNG DON GANG YIN PA DE'I STENG
DU DBAB PA STE BDE BLAG TU RTOGS PAR 'GYUR BA DE LTAR BYA'O,
,ZHES SO, ,DE'ANG GZHUNG DON RTOGS DKA' ZHING 'KHRUL

GZHI YOD PA RNAMS LUNG DON DANG SBYOR DGOS PA DANG, LUNG DON
ZAB
CING RGYA CHE BA RNAMS MAN NGAG GIS 'GROL DGOS PA'I DON TE, TSIG
SBYOR PHRA MO RE LA'ANG GSUM GA TSOGS DGOS PA NI MA YIN NO,
,GSUM PA BSLAB TSUL...GO RIM LA 'DOMS PA NI, BSLAB

LA BRTZON PA'I GANG ZAG GIS, ,DANG POR NGA RO RNAMS LA SBYANG,
,SNGON 'JUG MING GZHI RJES 'JUG GSUM, ,KLOG GI CHED DU BSLAB PA
YIN, ,RJES 'JUG BZHI YI SBYOR BA NI, ,MNYAN BSAM BSTAN PA'I DON
DU SBYAR, ,YAN LAG DE DAG MTHU YIS NI, ,'BRAS BU'I

CHED DU DON LA DBAB, ,BSLAB PA'I RIM PA 'DI YIS NI, ,GANG ZHIG
'BAD PA CHUNG DUS KYANG, ,SHES RAB MYUR DU GROL BAR 'GYUR, ,DE
PHYIR DANG POR 'DI NYID BSLAB, ,DE NAS RGYAS PA'ANG MNYAN BYAS
TE, ,BSLAB PA GANG LA DAD PA YI, ,GZHUNG NYID BLA MA DAG LAS
MNYAN

ZHES PA STE, RIG PA'I GNAS GANG ZHIG BSLAB PAR BYA BA LA BRTZON
PAS 'JUG PAR BYED PA'I GANG ZAG LAS DANG PO PA DES NI, THOG MA
NYID DU NGA RO ZHES BYA BA YI GE RKYANG PA RNAMS, YI GE'I MDO
LAS 'BYUNG BA LTAR RANG RANG GI SKYE GNAS DANG, BYED PA DANG,
PHYI NANG GI RTZOL

@012A *, ,BA RNAMS DANG MTHUN PA DANG, DBYANGS LDAN RNAMS KYANG
SO SO'I NGA RO 'BYUNG TSUL DANG BCAS RE RE NAS KLOG PA'I SGRA
GDANGS LA SBYAR BAR BYA ZHING, DE NAS SNGON 'JUG LNGA DANG,
'PHUL RTEN GYI 'JUG YUL MING GZHI SUM CU DANG

RJES 'JUG BCU STE, DE GSUM CI RIGS PA TSEG PAR GCIG TU SBYOR
BA'I TSUL YANG, BYIS PA BDE 'JUG NAS 'BYUNG BA LTAR KLOG LEGS
PAR SHES PA'I CHED DU BSLAB PAR BYA BA YIN PA DANG, KLOG LA
BYANG NAS RJES 'JUG STE DER SNGON 'JUG KYANG

'DUS PAS, DE DAG RTAGS 'JUG NAS BSHAD PA LTAR, SGRA DON GANG LA
'JUG PA DANG, YI GE GANG GIS 'JUG PA DANG, TSUL JI LTAR 'JUG PA
DANG, DGOS PA CI'I PHYIR 'JUG PA STE RNAM PA BZHI'I SBYOR BA
RNAMS NI, BLA MA LAS LEGS

PAR BSHAD PA MNYAN PA DANG, DE'I DON RANG NYID KYI TSUL BZHIN DU
BSAM PA DANG, RANG GI KHONG DU CHUD NAS GZHAN LA BSTAN PA RNAMS
KYI DON DU SBYAR TE MKHAS PAR BSLAB PAR BYA'O, ,KLOG DANG BRDA
NGAG GI YAN LAG DE GNYIS KYI MTHUS NI,

GANG BSLAB PAR BYA BA DE SHES PA'I 'BRAS BU THOB PAR BYA BA'I
SLAD DU DON LA DBAB NAS NYAMS SU BSTAR BAR BYA'O, ,DE LTAR BSLAB
PA'I RIM PA 'DIS NI, SKYES BU GANG ZHIG THOS BSAM LA BRTZON
BGRUS CHEN PO DANG LDAN PA RNAMS SMOS CI DGOS TE,

'BAD PA CHUNG DU TZAM BYAS PAS KYANG TSIG DON LA RMONGS PA MED
PA'I SHES RAB MYUR DU GROL BAR 'GYUR RO, ,RGYU MTSAN DE'I PHYIR
MKHAS PAR 'DOD PAR RNAMS KYIS THOG MAR SUM CU PA'I GZHUNG 'DI
NYID BSLAB PAR BYA ZHING, 'DI SHES NAS RTAGS 'JUG

@012B LA SOGS PA 'DI'I SKABS PHYI MA RNAMS DANG, DE NAS BRDA
SPROD PA'I GZHUNG RGYAS PA GZHAN DANG GZHAN RNAMS KYANG MNYAN
PAR BYAS NAS KHONG DU CHUD PA NA, THEG PA GSUM GYI GZHIR GYUR
PA'I BSLAB PA GANG LA DAD CING SLOB PAR 'DOD PA DE'I GZUNG LUGS

YAN LAG DANG BCAS PA NYID BLA MA RNAMS LAS MNYAN PAR BYA'O,
,ZHES SO, ,BZHI PA GDAMS NGAG SNOD RUNG LA BSTAN DGOS PAR 'DOMS
PA NI, SLOB DPON DE NYID DU 'DZIN CING, ,LE LO G-YENG BA RNAM
PAR SPANGS, ,ZO BZANG DAD PA LA BRTEN PA, ,

SKYES BU DES NI MYUR RTOGS TE, ,DE LA DUS SU 'DOMS PAR BYA, ,CIG
SHOS DE LAS LDOG PA'O, ,ZHES PA STE, BSTAN BCOS 'DI NYID KYI
GDAMS NGAG BSTAN DU RUNG BA'I SNOD NI, GDAMS NGAG STON MKHAN GYI
SLOB DPON DE LA SLOB DPON DU 'DZIN CING, ZHES

DANG BCAS PAS DRIN DU BZO BA DANG, 'GAL RKYEN BSLAB PAR BYA BA'I
GNAS DE LA SPRO BA ZHAN PA'I LE LO DANG, BYA BA GZHAN LA 'JUG
PA'I G-YENG BA GNYIS SPANGS PA STE, SKYON DE DAG GIS GLAGS MI
RNYED PA'I RTAG SBYOR GYI BRTZON 'GRUS DANG LDAN PA DANG, MTHUN
RKYEN ZO

STE RANG BZHIN BZANG ZHING, BSLAB BYA'I GNAS LA MCHOG TU DAD PA
LA BRTEN PA'I GUS SBYOR GYI BRTZON 'GRUS DANG LDAN PA STE, MTSAN
NYID GSUM DANG LDAN PA'I SKYES BU DES NI, BSLAB PA DE BYA BA
GANG YIN PAR MYUR DU RTOGS PAR 'GYUR BAS, DE LA DUS SHES

PAR BYAS NAS DUS SU 'DOMS PAR BYA ZHING, GONG DU BSHAD PA'I SNOD
LDAN GYI CIG SHOS SLOB DPON LA MI GUS PA DANG, LE LO DANG
G-YENG BA CAN DANG, RANG BZHIN NGAN CING DAD PA MED PA RNAMS NI
SNOD DANG MI LDAN PAS, DUS SU 'DOMS PA DE LAS GO LDOG STE RE

@013A *, ,ZHIG 'DOMS PAR BYA BA MA YIN MOD, 'ON KYANG PHYI NAS
DON DU GNYER ZHING 'DUN PAR GYUR NA LEGS PAR RJES SU BSTAN PAR
YANG BYA'O ZHES SO, ,SMRAS PA, AA 'DUS RIG BYED SRAD BU LA
BRGYUS PA'I, ,KA 'PHRENG MKHA' ME'I

GRANGS 'KHYUD AAKshA RA, ,MING GZHI'I SNGON RJES 'JUG PA'I RNAM
'GYUR CAN, ,TSIG PHRAD RNAM DBYE'I MGUL RGYAN SPEL ZIN NAS,
,SPYI DANG BYE BRAG RTAGS KYI DBYE BA YIS, ,DUS GSUM BDAG GZHAN
BYA BYED SGRA DON LA, ,'JUG TSUL SNGON MED LEGS

BSHAD MA nI KA'I, ,DO SHAL GZUR GNAS SKYE BO'I RGYAN DU DGOD,
,'GNYIS PA RTAGS KYI 'JUG PA BSHAD PA LA GSUM, MING GZHI'I YI GE
SPYI'I RTAGS KYI DBYE BA BSHAD PA, SNGON 'JUG GI RTAGS KYI 'JUG
PA BSHAD PA, RJES 'JUG GI RTAGS KYI

'JUG PA BSHAD PA'O, ,DANG PO NI, PHO YI GE 'BA' ZHIG LA, ,SDE PA
PHYED DANG BRGYAD GNAS PA'ANG, ,SDE TSAN LNGA RU DRIL BYAS NAS,
,PHO DANG MA NING MO DANG NI, SHIN TU MO DANG BZHI BZHI RU, ,SDE
PA BZHI PA YAN CHAD DBYE, ,LHAG MA BCU BZHI GNAS

PA LA, ,TZA SOGS GSUM NI CA SOGS SBYAR, ,WA NI BA DANG SBYAR BAR
BYA, ,LHAG MA DRUG NI MO RU SBYAR, ,RA LA HA NI MO GSHAM STE,
,AA NI MTSAN MED CES KYANG BYA, ,ZHES PA STE, SPYIR BOD KYI YI
GE RNAMS LA PHO MO GNYIS SU DBYE BA'I DBANG DU

BYAS NA, DBYANGS YIG MTSON BYED AI AU AE AO BZHI NI SHES RAB KYI
RANG BZHIN MO DANG, ,KA NAS A'I MTHAR THUG PA'I GSAL BYED SUM CU
PO RNAMS NI THABS KYI RANG BZHIN PHOR SHES PAR BYA'O, ,DES NA
PHO'I YI GE 'BA' ZHIG STE

@013B GSAL BYED SUM CU PO KHO NA LA, SDE PA PHYED DANG BRGYAD DU
GNAS TE, SDE PA DANG PO, KA KHA GA NGA, GNYIS PA, CA CHA JA NYA,
GSUM PA, TA THA DA NA, BZHI PA, PA PHA BA MA, LNGA PA, TZA TSA
DZA WA, DRUG PA, ZHA ZA 'A YA, BDUN PA, RA LA SHA SA,

PHYED PA, HA AA RNAMS SO, ,DE RNAMS SDE TSAN LNGA RU DRIL BA NI,
SGRA DRAG PA PHO DANG, RA NA PA MA NING DANG, CUNG ZAD ZHAN PA
MO DANG, DE LAS KYANG CHUNG ZAD ZHAN PA SHIN TU MO DANG, SHIN TU
ZHAN PA MO GSHAM STE RNAM PA LNGA'O, ,DE'ANG SDE PA DANG PO

BZHI PO RNAMS KYI DANG PO, KA CA TA PA RNAMS PHO DANG, GNYIS PA,
KHA CHA THA PA RNAMS MA NING DANG, GSUM PA, GA JA DA BA RNAMS MO
DANG, BZHI PA, NGA NYA NA MA RNAMS SHIN TU MOR DBYE BAR BYA'O,
,DER MA PHYE BA'I LHAG MA TZA SDE PHYIN, YI

GE BCU BZHI GNAS PA LA, TZA LA SOGS PA STE TZA TSA DZA GSUM NI,
RIM BZHIN SNGAR BSTAN PA'I CA LA SOGS PA GSUM DANG SBYAR BAR BYA
STE, TZA PHO DANG, TSA MA NING DANG, DZA MOR SHES PAR BYA'O, ,DE
BZHIN DU WA NI BA DANG SBYAR BAS MO

DANG, LHAG MA, ZHA ZA 'A YA SHA SA DRUG KYANG MO'I YI GER SBYAR
BAR BYA'O, ,RA LA HA GSUM NI MO GSHAM GYI YI GE ZHES BYA ZHING,
AA YIG NI MO GSHAM GYI YI GE YIN PAR MA ZAD RA LA HA GSUM LAS
KYANG RTZOL BA SHIN TU ZHAN PA'I PHYIR

NA MTSAN MED KYI YI GE ZHES KYANG BYA'O ZHES SO, ,DE YANG GZUNG
PHAL MO CHER, MA NING MTSAN MED CES KYANG BYA, ,ZHES 'BYUNG BA
NI YI GE NYAMS PA'O, ,GNYIS PA SNGON 'JUG GI RTAGS KYI 'JUG PA
BSHAD PA LA GSUM, MING GZHI LAS

@014A *, ,SNGON RJES DBYUNG TSUL BSHAD PA, SNGON 'JUG GI RTAGS
KYI DBYE BA BSHAD PA, SNGON 'JUG GI RTAGS KYI 'JUG TSUL BSHAD
PA'O, ,DANG PO NI, MO YI YI GE'I NANG NAS NI, ,'JUG PA'I YI GE
BCU NGA BYUNG BYA, ,'JUG PA BCU

YI NANG NAS NI, ,SNGON 'JUG YI GE LNGA DBYUNG BYA, ,ZHES PA STE,
MO'I YI GE LA BSHAD MA THAG PA LTAR MO TZAM DANG, SHIN TU MO
DANG MO GSHAM STE GSUM DU GNAS PA SO SOR MA PHYE BA'I NANG NAS,
SNGAR SUM CU PAR BSHAD PA LTAR, RJES

'JUG GI YI GE GA NGA DA NA BA MA 'A RA LA SA STE BCU PO RNAMS
DBYUNG BAR BYA ZHING, DE'I NANG NAS KYANG SNGON 'JUG GI YI GE GA
DA BA MA 'A STE LNGA PO RNAMS DBYUNG BAR BYA'O, ,ZHES SO, ,GNYIS
PA SNGON 'JUG GI RTAGS KYI DBYE BA BSHAD PA NI,

SNGON 'JUG YI GE LNGA PO LA, ,PHO DANG MA NING MO DANG NI, ,SHIN
TU MO DANG BZHI RU DBYE, ,ZHES PA STE BSHAD MA THAG PA'I SNGON
'JUG GI YI GE LNGA PO DE LA, MING GZHI DANG SBYAR NAS KLOG PA'I
TSE SGRA GDANGS DRAG ZHAN DU 'GYUR BA'I CHA NAS PHO

BA YIG DANG, MA NING GA DA GNYIS DANG, MO 'A YIG DANG, SHIN TU
MO MA YIG STE BZHIR DBYE BAR BYA'O ZHES SO, ,GSUM PA SNGON 'JUG
GI RTAGS KYI 'JUG TSUL BSHAD PA LA GNYIS, MDOR BSTAN PA DANG,
RGYAS PAR BSHAD PA'O, ,

DANG PO NI, DE DAG RE RE'ANG BZHI BYED DE, ,GANG LA 'JUG BYED
GANG GIS BYED, ,JI LTAR 'JUG BYED CI PHYIR BYED, ,CES PA STE,
SNGON 'JUG GI YI GE PHO SOGS DE DAG RE RE'I 'JUG TSUL LA'ANG
RNAM PA BZHI BYED PA STE BYED PA BZHI BZHI'I SGO NAS

@014B RTOGS DGOS TE, 'JUG YUL MING GZHI'I YI GE GANG LA 'JUG PAR
BYED PA DANG, 'JUG PA PO SNGON 'JUG GI YI GE GANG GIS 'JUG PAR
BYED PA DANG, SGRA'I 'JUG TSUL JI LTA BUS 'JUG PAR BYED PA DANG,
DGOS PA CI'I PHYIR 'JUG PAR

BYED PA RNAMS SO, ,ZHES PA'O, ,GNYIS PA RGYAS PAR BSHAD PA LA
GSUM, GANG LA 'JUG PA DANG GANG GIS 'JUG PA MTHUN MONG DU BSHAD
PA, JI LTAR 'JUG PA BSHAD PA, CI PHYIR 'JUG PA BSHAD PA'O, ,DANG
PO LA GNYIS,

DRI BAS MTSAMS SBYAR BA DANG, LAN GYIS BSNYAD PA'O, ,DANG PO NI,
GANG LA 'JUG PAR BYED CE NA, ,ZHES PA'O, ,GNYIS PA LAN GYIS
BSNYAD PA LA GNYIS, LAN GYIS BSNYAD PA DNGOS DANG, ZHAR BYUNG MI
'JUG PA BSHAD PA'O, ,DANG PO

NI, PHO NI PHO DANG MO LA 'JUG, MO NI MO DANG MA NING LA, ,MA
NING YANG NI PHO MO LA'O, ,SHIN TU MO NI MA NING DANG, ,MO DANG
SHIN TU MO NYID LA'O, ,ZHES PA STE, ,DE LA GANG GIS 'JUG PAR
BYED PA PO PHO'I YI GE BA NI, RANG GI SNGE PA MA YIN PA'I

MING GZHI'I PHO YIG KA CA TA TZA BZHI DANG, MO YIG, GA NGA JA
NYA DA NA DZA ZHA ZA RA SHA SA BCU GNYIS TE BCU DRUG LA 'JUG GO,
,DE BZHIN DU, SNGON 'JUG GI MO 'A YIG NI, MING GZHI'I MO YIG, GA
JA DA BA DZA LNGA DANG, MA NING, KHA CHA THA PHA

TSA LNGA STE BCU LA 'JUG GO, SNGON 'JUG GI MA NING GA YIG NI,
MING GZHI'I PHO YIG CA TA TZA GSUM DANG, MO YIG, NYA DA NA ZHA
ZA YA SHA SA BRGYAD DE BCU GCIG LA 'JUG CING, DA YIG NI, MING
GZHI'I PHO YIG, KA PA GNYIS DANG

@015A *, ,MO YIG, GA NGA BA MA BZHI STE DRUG LA 'JUG GO, SNGON
'JUG GI SHIN TU MO MA YIG NI, MING GZHI'I MA NING, KHA CHA THA
TSA BZHI DANG, MO YIG, GA JA DA DZA BZHI DANG, SHIN TU MO, NGA
NYA NA GSUM STE BCUIG LA 'JUG GO, ZHES SO, ,DE'ANG

BSKYED CES PA LTA BU'I 'PHUL RTEN GYI BA DANG DA'I 'JUG YUL
SPYIR SA KA YA GSUM GA YIN KYANG 'JUG YUL GTZO BO NI KA YIG NYID
YIN PAS SKABS 'DIR YANG GANG LA 'JUG PA DE 'JUG YUL GTZO BO DE
LA BYED DGOS TE, DE LTA MA YIN NA 'GYED CES PA

LTA BU'I TSE 'A YIG RANG SDE'I YA YIG LA 'JUG PAR KHAS LEN DGOS
PAS SO, ,GNYIS PA ZHAR BYUNG MI 'JUG PA BSHAD PA NI, PHO NI MA
NING LA MI 'JUG, MO NI PHO LA 'JUG PA MIN, ,MA NING RANG LA RANG
MI 'JUG, RANG GI SDE DANG 'PHRAD PA NA, ,PHO YANG

MO LA 'JUG MI 'GYUR, ,MA NING MO YANG DE BZHIN NO, ,ZHES PA STE,
SNGON 'JUG GI PHO BA YIG NI, MING GZHI'I MA NING KHA CHA THA PHA
TSA RNAMS LA MI 'JUG CING, SNGON 'JUG GI MO 'A YIG DANG, DE'I
SHUGS BSTAN SHIN TU MO MA YIG DAG NI, ,MING

GZHI'I PHO, ,KA CA TA PA TZA RNAMS LA MI 'JUG PA DANG, SNGON
'JUG GI MA NING GA DA GNYIS NI, MING GZHI'I YANG MA NING, KHA
CHA THA PHA TSA RNAMS LA MI 'JUG GO, YANG SNGAR, PHO NI PHO DANG
MO LA 'JUG, CES SOGS KYI DMIGS BSAL, SNGON 'JUG RNAmS

BZHI TSAN DU PHYE BA'I RANG RANG GI SNGE PA'I MING GZHI RNAMS
DANG 'PHRAD PA'I TSE NA, SNGON 'JUG GI PHO BA YIG NI, MING
GZHI'I MO BA MA DAG LA MI 'JUG CING, YANG SGRAS PHO YIG PA
LA'ANG MI 'JUG PAR BSTAN PA DANG, DE BZHIN DU SNGON 'JUG GI

@015B MA NING GA DA GNYIS KYANG RANG SDE'I PHO MO DAG LA MI 'JUG
PAS, GA YIG MING GZHI'I KA GA NGA RNAMS DANG, DA YIG MING GZHI'I
TA DA NA RNAMS LA MI 'JUG CING, SNGON 'JUG GI MO YIG 'A NI, RANG
SDE'I MING GZHI'I MO, ZHA ZA 'A YA RNAMS LA MI 'JUG PA DANG

YANG SGRAS SNGON 'JUG GI SHIN TU MO MA YIG NI, RANG SNGE'I MING
GZHI'I MA NING PHA DANG, MO BA DANG, SHIN TU MO MA RNAMS LA 'JUG
PA MA YIN NO, ,ZHES SO, ,GNYIS PA JI LTAR 'JUG PA BSHAD PA LA
GNYIS, DRI BAS MTSAMS SBYAR BA DANG, LAN GYIS BSNYAD

PA'O, ,DANG PO NI, JI LTAR 'JUG PAR BYED CE NA, ZHES PA'O,
,GNYIS PA LAN GYIS BSNYAD PA NI, PHO NI DRAG PA'I TSUL GYIS TE,
,MA NING RAN PAR 'JUG PA YIN, ,MO NI ZHAN PA'I TSUL GYIS TE,
,SHIN TU MO NI MNYAM PAS SO, ,ZHES PA STE, SNGON 'JUG GI PHO
YIG

BA NI, MING GZHI'I YI GI RANG GI 'JUG YUL DU GYUR PA RNAMS LA
SGRA DANG BYED RTZOL DRAG PA'I SGO NAS 'JUG PA DANG, MA NING GA
NGA GNYIS NI SGRA RTZOL RAN PAR 'JUG PA DANG, MO YIG 'A NI, SGRA
RTZOL ZHAN PAS 'JUG PA DANG, SHIN TU MO MA NI, SGRA RTZOL
MNYAM

PA STE SHIN TU LHOD CING NYAM CHUNG BA'I TSUL GYIS 'JUG PAR BYED
DO ZHES SO, ,GSUM PA CI PHYIR 'JUG PA BSHAD PA LA GNYIS, DRI BAS
MTSAMS SBYAR BA DANG, LAN GYIS BSNYAD PA'O, ,DANG PO NI, CI
PHYIR 'JUG PAR BYED CE NA, ZHES PA'O, ,GNYIS PA LAN

GYIS BSNYAD PA NI, PHO NI 'DAS DANG GZHAN BSGRUB PHYIR, ,MA NING
GNYIS KA DA LTAR CHED, ,MO NI BDAG DA MA 'ONGS PHYIR, ,SHIN TU
MO NI MNYAM PHYIR RO, ,ZHES PA STE, SNGON 'JUG GI PHO YIG BA NI,
DGOS PA DUS GSUM LAS, LHA BSGRUB SO, ,LCAGS

@016A *, ,GSER DU BSGYURDA TO, ,LTA BU BYED PA PO GZHAN DANG
DNGOSU 'BREL BA'I BYA BA BYAS ZIN PA 'DAS PA BSGRUB PA'I PHYIR
DANG, DNGOS PO BDAG GZHAN GNYIS LAS, GZHAN TE, BTUNG BA, BDUG
PA, BSGRUB BYA, BSGRUB PAR BYA BA, BSGRUB BYA'I LHA, BSGYUR BYA

BSGYUR BAR BYA BA, BSGYUR BYA'I LCAGS LTA BU BYED PA PO GZHAN
DANG DNGOSU 'BREL BA'I BYA BA'I YUL GYI DNGOS PO DANG, BSGRUB
PAR BYA, BSGRUBO, ,BSGYUR BAR BYA, BSGYURO, ,LTA BU BYA BA'I YUL
DANG 'BREL BA'I BYA BA GSAL BYED KYI SGRA NYID BSGRUB PA'I PHYIR
'JUGO, SNGON

'JUG GI MA NING GA DA DAG NI, SHING GCOD PA PO, GCOD BYED, SKYON
DGAG PA PO, ,DGAG BYED LTA BU BYED PA PO'I DNGOS PO DANG, GCOD
PAR BYED, GCOD DO, ,DGAG PAR BYED, DGAG GO, LTA BU BYED PA PO
DANG 'BREL BA'I BYED LAS GSAL BYED KYI SGRA GNYIS BDAG GI

DNGOS PO DANG, GDAM BA, GZUNG BA, GCAD BYA, GCAD PAR BYA BA,
GCAD BYA'I SHING, DGAG BYA, DGAG PAR BYA BA, DGAG BYA'I SKYON
LTA BU BYED PA PO GZHAN DANG DNGOSU 'BREL BA'I BYA BA'I YUL GYI
DNGOS PO DANG, GCAD PAR BYA, GCADO, ,DGAG PAR BYA, DGAG GO, LTA
BU BYA

BA'I YUL DANG 'BREL BA'I BYA BA GSAL BYED KYI SGRA GNYIS GZHAN
GYI DNGOS PO STE, DNGOS PO BDAG DANG GZHAN GNYIS KA BSGRUB PA'I
PHYIR 'JUG PA DANG, DER MA GTOGS PA'I DUS GSUM LAS, GCOD KYIN
'DUG, GCOD BZHIN PA'O, ,DGAG GIN 'DUG ,

DGAG BZHIN PA'O, ,LTA BU BYED PA PO GZHAN DANG DNGOS SU 'BREL
BA'I BYA BA BYED BZHIN PA DA LTAR BA BSGRUB PA'I CHED DU 'JUG
STE, DA LTAR BA NI, BYED LAS GSAL BYED KYI SGRA NYID TSIG GROGS
KYIS BSGYUR BA'O, ,SNGON 'JUG GI MO YIG 'A NI, MDUD PA

@016B 'GROL BA PO, 'GROL BYED, YOS 'THAG PA PO, 'THAG BYED LTA
BU BYA BYED THA DAD DU SNANG BA'I BYED PA PO'I DNGOS PO DANG,
MDUD PA 'GROL BAR BYED, 'GROL LO, ,YOS 'THAG PAR BYED, 'THAG GO,
LTA BU BYED PA PO DANG 'BREL BA'I BYED LAS GSAL BYED KYI SGRA
STE, ,DE

RNAMS DNGOS PO BDAG YIN PAS DE BSGRUB PA'I PHYIR DANG, 'GROL
GYIN 'DUG, ,'THAG BZHIN PA'O, 'GYUR GYIN 'DUG, 'GRUB BZHIN PA'O,
,LTA BU BDAG GZHAN GYI DBYE BAS MA BSDUS PA'I DUS DA LTAR BAR
SGRUB PA'I PHYIR DANG, 'KHOR LO 'KHOR BAR 'GYUR, DON

'GRUB PAR 'GYUR, LTA BU, BYED PA PO GZHAN DNGOSU MED PAR BYA
BYED THA MI DAD PA LTA BUR SNANG BA'I BYA BA BYED 'GYUR MA 'ONGS
PA'I DUS BSGRUB PA RNAMS KYI PHYIR 'JUGO, SNGON 'JUG GI SHIN TU
MO MA YIG NI, MKHAS PAR BAS, MKHAS PA, MKHAS PAR BYED,

MKHAS BYA, MKHAS PAR BYA, MKHAS PAR GYUR, MKHAS BZHIN PA, MKHAS
PAR 'GYUR, LTA BU SNGAR BSHAD PA'I BDAG GZHAN DANG, DUS GSUM GYI
BYE BRAG MED PAR THAMS CAD LA MNYAM PA STE MTSUNGS PA NYID
BSGRUB PA'I PHYIR 'JUGO, DE YANG DUS

GSUM GYI DBYE BAS NI, BYA BYED KYI LAS DANG 'BREL BA'I NGAG GI
SBYOR BA THAMS CAD LA KHYAB STE, BYA BA'I LAS THAMS CAD MA 'ONGS
PA DANG, BYED PA'I LAS THAMS CAD DA LTAR BA YIN PAS SO, ,BDAG
GZHAN GYI DBYE BAS NI, BYA BYED KYI LAS THAMS CAD

LA MA KHYAB STE, BYED PA PO GZHAN DANG DNGOSU MA 'BREL BA'I BYA
BYED KYI LAS RNAMS LA MA KHYAB PA'I PHYIR RO, ,DES NA BDAG GZHAN
GYI DBYE BA MDZAD PA NI, BYED PA PO DANG, BYA BA'I YUL GYI SGRA
RNAMS BSDU BA'I PHYIR DU YIN CING, DE'I ZHOR LA BDAG GZHAN

@017A *, ,DANG 'BREL BA'I BYA BYED KYI SGRA PHAN TSUN SHED
MTSUNGS PA RNAMS KYANG BSDUS PA YIN LA, DUS GSUM GYI DBYE BA
MDZAD PA NI, BDAG GZHAN GYI DBYE BAS MA KHYAB PA'I BYA BYED KYI
SGRA LHAG MA RNAMS BSDU PA'I PHYIR DU YIN NO, ,'O NA BYED PA PO
MED

PA'I BYA BYED THA MI DAD PA DE GANG YIN CE NA, BYA BA BYED PA'I
GNAS SKABSU BYED PA PO GZHAN DNGOSU MI SNANG BA ZHIG STE, DE
YANG BYED PA PO GZHAN MI SNANG ZHES PAS, DPER NA, BDAG 'GRO'O,
,LTA BU'I TSE, 'GRO BA DE BYA TSIG YIN KYANG, 'GRO BYA 'GRO BYED
GNYIS KA BDAG

YIN PAS, 'GRO BYA LAS GZHAN PA'I 'GRO BYED MED PAS NA 'DI LA
BDAG GZHAN GYI DBYE BA'ANG MI BYED PA YIN NO, ,YANG BYA BA BYED
PA'I GNAS SKABSU BYED PA PO GZHAN MI SNANG ZHES PAS, DPER NA,
RDZA MKHAN GYI 'KHOR LO 'KHOR RO, ,LTA BU'I TSE, DANG POR SKOR
BYED

GZHAN YOD KYANG, 'KHOR BZHIN PA'I GNAS SKABSU SKOR BYED GZHAN
MED PAR RANG GI NGANG GIS 'KHOR BAS GNAS SKABS DER BYA BYED THA
MI DAD PA'I CHA NAS BSKOR ZHES MI BRJOD PAR 'KHOR ZHES BRJOD PA
YIN NO, ,YANG BYED PA PO GZHAN DNGOS SU MI SNANG ZHES

PAS, DPER NA, SKYES BU ZHIG GI MDUN DU LCAGS SHIG RANG BZHIN
GYIS GSER DU GYUR PA'I TSE, SKYES BU DE'I BSOD NAMS NYID BYED PA
PO GZHAN YIN MOD KYI DE DNGOSU MI SNANG BA DANG LCAGS RANG NYID
KYI 'BYUNG BA RNAMS KYI BYED PAS 'GYUR BA'I CHA NAS,

LCAGS GSER DU BSGYUR CES MI BRJOD PAR GYUR CES BRJOD PA STE, DE
YANG ZHIB TU DPYOD PA'I TSE DNGOS PO'I RANG MTSAN SO SO NAS,
RANG GIS RANG LA BYA BA BYED PA 'GAL YANG, SPYI LDOG RAGS PA NAS
THA SNYAD TZAM LA 'GAL BA MED DO, ,DE DAG GIS MTSON NAS

@017B SKABS 'DIR PHRA ZHING ZHIB PA'I BLOS BRTAG DGOS PA MANG DU
SNANG, ,GSUM PA RJES 'JUG GI RTAGS KYI 'JUG PA BSHAD PA LA
GNYIS, RJES 'JUG GI RTAGS KYI DBYE BA BSHAD PA DANG, RJES 'JUG
GI RTAGS KYI 'JUG TSUL BSHAD PA'O, ,DANG PO LA GNYIS, SPYIR
RTAGS GSUM

DU DBYE BA DANG, NANG GSES BRGYAD DU DBYE BA'O, ,DANG PO NI,
RJES 'JUG YI GE BCU PO LA, ,PHO MO MA NING GSUM DU DBYE, ,ZHES
PA STE, RJES 'JUG GI YI GE, GA NGA DA NA BA MA 'A RA LA SA STE
BCU PO DE RNAMS LA, PHO YIG, GA DA BA SA BZHI DANG, MO YIG, NGA
MA 'A GSUM DANG

MA NING, NA RA LA GSUM STE GSUM DU DBYE BAR BYA'O, ,ZHES SO,
,GNYIS PA NANG GSES BRGYAD DU DBYE BA NI, PHO LA SKYES BU RAB
'BRING GSUM, ,MO LA MO DANG SHIN TU MO, ,MA NING 'GYUR DANG
MTSAN GNYIS DANG, ,MTSAN MED DAG DANG GSUM DU 'DOD, ,CES PA STE,
RJES

'JUG LA RTAGS GSUM DU PHYES PA DE LA, SLAR YANG NANG GSES KYIS
BRGYAD DU DBYE STE, PHO YIG BZHI LA GA MTHA' SA'I YANG 'JUG CAN
SKYES BU RAB DANG, ,BA MTHA' SA'I YANG 'JUG CAN SKYE BU 'BRING
DANG, ,GA DA BA SA'I MTHA' CAN YANG 'JUG MED PA SKYES BU THA

MA STE GSUM DU 'DOD PA DANG, MO YIG GSUM LA, NGA MA SA'I YANG
'JUG CAN MO TZAM DANG, NGA MA 'A'I MTHA' CAN YANG 'JUG MED PA
SHIN TU MO STE GNYISU 'DOD PA DANG, MA NING GSUM NI, MING GZHI'I
PHO YIG GI MTHAR DA'I YANG 'JUG YOD MED GNYIS KA DANG, MO

YIG GI MTHAR YANG 'JUG MED PA KHO NA DANG, MA NING GI MTHAR YANG
'JUG YOD PA KHO NA STE, GSUM NI 'GYUR BA MA NING DANG, MING
GZHI'I MO YIG GI MTHAR YANG 'JUG YOD PA NI MTSAN GNYIS MA NING
DANG, MING GZHI'I MA NING GI MTHAR YANG 'JUG MED PA NI MTSAN
MED

@018A *, ,NING STE GSUM DU DBYE BAR 'DOD DO ZHES SO, ,GNYIS PA
RJES 'JUG GI RTAGS KYI 'JUG TSUL BSHAD PA LA GNYIS, MDOR BSTAN
PA DANG, RGYAS PAR BSHAD PA'O, ,DANG PO NI, DE YANG BYED PA BZHI
BYED DE, ,GANG LA 'JUG BYED GANG GIS BYED, ,JI LTAR 'JUG BYED CI
PHYIR BYED

CES PA STE, DE 'ANG RJES 'JUG PHO MO MA NING GSUM PO RE RE
LA'ANG BYED PA BZHI BZHI'I SGO NAS 'JUG TSUL SHES PAR BYA STE,
'JUG YUL YI GE GANG LA 'JUG PAR BYED PA DANG, 'JUG PA PO GANG
GIS 'JUG PAR BYED PA DANG, TSUL JI LTAR 'JUG PAR BYED PA DANG,
DGOS PA CI'I PHYIR 'JUG

PAR BYED PA RNAMS KYIS SO, ,ZHES PA'O, ,GNYIS PA RGYAS PAR BSHAD
PA LA BZHI, GANG LA 'JUG BA BSHAD PA, GANG GIS 'JUG PA BSHAD PA,
JI LTAR 'JUG PA BSHAD PA, CI PHYIR 'JUG PA BSHAD PA'O, ,DANG PO
NI, GANG LA YI GE THAMS CAD LA, ,ZHES PA STE, RJES 'JUG GI YI
GE

BCU PO DE DAG 'JUG YUL GYI YI GE GANG LA 'JUG NA KA NAS YA'I BAR
GYI MING GZHI'I YI GE THAMS CAD LA BYE BRAG MED PAR 'JUGO, 'O NA
RJES 'JUG GI 'JUG YUL YIN NA, 'DIR BSTAN MING GZHI'I YI GE YIN
PAS KHYAB BAM ZHE NA, MA KHYAB STE, CHOS RJES PAn GYIS, MKHAS
PA'I

KHA RGYAN DU, DAS DAG NI YANG 'JUG PA DAG GO, DA NI NA RA LA
RNAMS KYI'O, ,SA NI GA NGA BA MA RNAMS KYI'O, ,ZHES GSUNGS PA'I
PHYIR RO, GNYIS PA GANG GIS 'JUG PA BSHAD PA NI, GANG GIS BCU PO
DE DAG GIS, ,ZHES PA STE, YI GE THAMS CAD KYI RJESU 'JUG PA PO
YI GE GANG DANG

GANG ZHIG GIS 'JUG PAR BYED TZA NA, SNGAR BSHAD PA'I RJES 'JUG
GI YI GE BCU PO DE DAG GIS 'JUG GO ZHES SO, ,GSUM PA JI LTAR
'JUG PA BSHAD PA LA GNYIS, MDOR BSTAN PA DANG, RGYAS PAR BSHAD
PA'O, ,DANG PO NI, JI LTAR RNAM PA GNYIS YIN TE, ,SGRA YI 'JUG

@018B TSUL DON GYI TSUL, ,ZHES PA STE, RJES 'JUG RNAMS TSUL JI
LTAR 'JUG PA'ANG RNAM PA GNYIS KYI SGO NAS SHES PAR BYA STE,
RJES 'JUG ZHUGS TSUL GYI SGRA DRAG ZHAN DU 'GYUR BA SGRA'I 'JUG
TSUL DANG, DE LTAR ZHUGS PAS DON CI ZHIG STON PA DON GYI 'JUG
TSUL LO, ZHES SO, GNYIS PA RGYAS

PAR BSHAD PA LA GNYIS, SGRA'I 'JUG TSUL BSHAD PA DANG, DON GYI
'JUG TSUL BSHAD PA'O, ,DANG PO LA GNYIS, DRAG ZHAN SPYIR 'JUG
TSUL BSHAD PA DANG, NANG GSES ZHIB TU 'JUG TSUL BSHAD PA'O,
,DANG PO NI, PHO GSUM MO GNYIS MA NING GSUM, ,DRAG ZHAN BAR MA
GSUM DU

'JUG, CES PA STE, RJES 'JUG GI YI GE BCU LAS, PHO SKYES BU RAB
'BRING THA GSUM, MING GZHI'I YI GE GANG LA ZHUGS KYANG BRJOD
PA'I SGRA GDANGS DRAG PAR DANG, DE BZHIN DU MO TZAM DANG SHIN TU
MO GNYIS ZHUGS NA ZHAN PAR DANG, 'GYUR BA DANG MTSAN GNYIS DANG
MTSAN

MED MA NING GSUM ZHUGS NA BAR MA STE RAN PAR 'JUG PA YIN NO ZHES
SO, ,GNYIS PA NANG GSES ZHIB TU 'JUG TSUL BSHAD PA NI, DRAG PA
GSUM NYID NANG PHRAD DAM, ,GAL TE ZHAN PA NANG PHRAD NA, ,DE
LA'ANG NANG GI CHA SHAS KYIS, ,DE YANG DRAG ZHAN GNYISU DBYE,
,MA NING GSUM

DU GANG GTAGS PA, ,DRAG DANG PHRAD NA DRAG BAR 'GYUR, ,ZHAN DANG
PHRAD NA ZHAN PAR 'GYUR, ,GNYIS KA DAG DANG PHRAD GYUR NA, ,DA
NI GNYIS KA CAN DU 'GYUR, GNYIS KA DAG DANG MA PHRAD NA, ,GANG
DU YANG NI MI 'GYURO, ,DES NA 'GYUR DANG MTSAN GNYIS DANG,
,MTSAN MED DAG

DANG GSUM DU 'DOD, ,DE NI SGRA YI 'JUG TSULO, ,ZHES PA STE, GONG
DU BSHAD PA LTAR SGRA GDANGS DRAG PA RJES 'JUG PHO YIG LA SKYES
BUR BA 'BRING THA GSUM NYID DU DBYE BA NI RJES 'JUG PHAN TSUN
NANG 'PHRAD MA 'PHRAD KYIS YIN TE, DAM ZHES PA SDUD PA'I TSIG
YIN

@019A *, ,PAS GANG SDUD NA NANG GI CHAS DRAG ZHAN GNYISU DBYE BA
SDUD PAS, DBYE TSUL NI, SKYES BU RAB 'BRING GNYIS LA NANG 'PHRAD
YOD PAS SGRA DRAG PA'I DRAG PA DANG, SKYES BU THA MA LA NANG
'PHRAD MED PAS SGRA DRUG PA'I ZHAN LA GNYI SU DBYE ZHING, DANG
PO LA'ANG SKYES BU

RAB SGRA SHIN TU DRAG PA DANG, 'BRING DE LAS CUNG ZAD ZHAN PA
GNYI SU DBYE BAS NANG GSES GSUM DU 'GYUR TE, DPER NA, SKYOGS,
SKYABS, SKAS, SKAD, BKAB, LTA BU'O, ,DE BZHIN DU GAL TE SGRA
GDANGS ZHAN PA RJES 'JUG MO YIG LA MO TZAM DANG, SHIN TU MO
GNYISU

DBYE BA'ANG RJES 'JUG PHAN TSUN NANG 'PHRAD NA STE 'PHRAD MA
'PHRAD KYIS YIN PAS, DE LA'ANG NANG GI CHA SHAS KYIS MO TZAM LA
NANG 'PHRAD YOD PAS SGRA ZHAN PA'I DRAG PA DANG, SHIN TU MO LA
NANG 'PHRAD MED PAS SGRA ZHAN PA'I ZHAN PA GNYISU DBYE STE, DPER
NA, BSKANGS ,

BSKUMS, SKONG, SKOM, BKA', LTA BU'O, ,SGRA GDANGS BAR MA RJES
'JUG MA NING LA 'GYUR BA DANG, MTSAN GNYIS DANG, MTSAN MED GSUM
DU GANG GTOGS PA'I DBYE BA BYAS PA NI, MING GZHIR 'JUG TSUL
DANG, RJES 'JUG PHAN TSUN NANG 'PHRAD MA 'PHRAD GNYIS KA'I SGO

NAS YIN TE, BSTANDA, BSKORDA, STZALDA, RKUN, BSTAR, BTZAL, LTA
BU MING GZHI PHO YIG GI MTHAR YANG 'JUG YOD MED GNYIS KA DANG,
PHYI NAD, THARDA, 'PHRULDA, LTA BU MA NING GI MTHAR YANG 'JUG
YOD PA GNYIS NI, SGRA GDANGS DRAG PA DANG 'PHRAD PA'I DBANG
GIS

DRAG PAR 'GYUR BA DANG, 'GRAN, 'GOR, 'GUL, LTA BU MO YIG GI
MTHAR YANG 'JUG MED PA NI, SGRA GDANGS ZHAN PA DANG 'PHRAD PA'I
DBANG GIS ZHAN PAR 'GYUR BA STE, DES NA DE GNYIS NI 'GYUR BA MA
NING DANG, 'DZINDA, 'BYORDA, BSALDA, LTA BU MO YIG GI MTHAR

@019B YANG 'JUG YOD PA NI SGRA GDANGS DRAG ZHAN GYIS KA DANG
'PHRAD PA'I DBANG GIS DRAG ZHAN GNYIS KA CAN DU 'GYUR BAS MTSAN
GNYIS MA NING DANG, MTHUN, 'THOR, 'KHRUL, LTA BU MA NING GI
MTHAR YANG 'JUG MED PA NI, SGRA GDANGS DRAG ZHAN GNYIS KA DANG
MA 'PHRAD PA'I DBANG

GIS DRAG ZHEN GANG DU'ANG MI 'GYUR BAR SGRA GDANGS MNYAM PAR
GNAS PAS MTSAN MED MA NING STE DBYE BA GSUM DU 'DOD DE, DE DAG
NI SGRA GDANGS DRAG GZHAN BAR MA GSUM DU 'JUG TSUL GYI DBYE BA
YIN NO ZHES SO, GNYIS PA DON GYI 'JUG TSUL BSHAD PA LA GNYIS,

MDOR BSTAN PA DANG, RGYAS PAR BSHAD PA'O, ,DANG PO NI, DON NI
RNAM PA GNYIS YIN TE, ,SNGA MA GANG LTAR 'GYUR BA DANG, ,PHYI MA
GANG LTAR 'GYUR BA'O, ,ZHES PA STE, RJES 'JUG RNAMS DON GANG
DANG GANG LA 'JUG PAR 'GYUR BA'I TSUL NI RNAM PA GNYIS YIN TE,
SNGA MA RJES

'JUG NYID GANG LA ZHUGS SHING GNAS PA'I MING DE'I DON GANG LTAR
TE, JI LTA BU ZHIG TU 'GYUR BA DANG, PHYI MA RJES 'JUG GAM MTHA'
DES MING MTHA' LA SOGS PA 'DREN TSUL GYIS DON GANG LTAR 'GYUR
BA'O ZHES SO, ,GNYIS PA RGYAS PAR BSHAD PA LA GNYIS, SNGA MA
GANG LTAR

'GYUR BA BSHAD PA DANG, PHYI MA GANG LTAR 'GYUR BA BSHAD PA'O,
,DANG PO NI, SNGA MA SNGON 'JUG LNGA BZHIN SBYAR, ,ZHES PA STE,
RJES 'JUG RNAMS GANG LA ZHUGS PA'I MING DE NYID MING MTHA' SOGS
LA LTOS NAS SNGA MAR GRUB PAS, DES BDAG GZHAN SOGS DON CI ZHIG
STON PA

NI ,MING DE'I SNGON DU GNAS PA SNGON 'JUG LNGA LAS GANG ZHIG YIN
PA DE'I NUS PA DANG JI LTA BA BZHIN DU SBYAR NAS BDAG GZHAN DANG
DUS GSUM SOGS GANG YIN RTOGS DGOS TE, DPER NA, 'JOG BYED, BRDEG
BYA, BKAG GO, 'GAG PAR 'GYUR, DGAG BZHIN PA

@020A *, ,BDAG, BSTOD CIG, LTA BU'O, ,'ON TE SNGON 'JUG MED
KYANG, RDEG BYED, SGRUG BYA, PHOG GO, SGUG PAR 'GYUR, RDEG BZHIN
PA, RTAG PA, SHOG CIG, LTA BU RJES 'JUG RNAMS BDAG GZHAN DANG
DUS GSUM LA 'JUG PA LTA BUR SNANG MOD KYI, ZHUGS, ,GAS SO, ,PHYI
NAD TO; LTA BU

SA'I 'JUG YANG 'JUG GNYIS KA DANG DA'I YANG 'JUG TZAM KHO NAS
'DAS PA RANG DBANG DU SGRUB PA DANG, 'A MTHA' 'DAS PA LA GTAN
NAS MI 'JUG PA'I KHYAD PAR TZAM LAS GZHAN MA TSIG GROGS KYAS
BSGYUR BA'I NUS PAS MA GTOGS RJES 'JUG GIS RANG DBANG DU BDAG
GZHAN DANG

DUS GSUM LA 'JUG PA NI MED DO, ,GNYIS PA PHYI MA GANG LTAR 'GYUR
BA BSHAD PA LA GNYIS, MDOR BSTAN PA DANG, RGYAS PAR BSHAD PA'O,
,DANG PO NI, PHYI MA DAG GI 'DREN TSUL NI, ,ZHES PA STE, PHYI MA
MING MTHA' DANG RNAM DBYE SOGS KYI THOB THANG GI DON JI LTAR
'JUG PAR 'GYUR

BA'I TSUL NI, SNGA MA'I RJES 'JUG DANG, PHYI MA'I BRJOD BYA DAG
LA CI RIGS PAR LTOS PA'I SGO NAS 'DREN PA'I PHYIR DE'I TSUL SMOS
PA NI, ZHES SO, ,GNYIS PA RGYAS PAR BSHAD PA LA GNYIS, MING
MTHA' 'DREN TSUL BSHAD PA DANG, RNAM DBYE SOGS 'DREN TSUL BSHAD
PA'O, ,DANG PO

NI, PHO YIS PHO YI MING MTHA' DRANG, ,MO YIS MO YI MING MTHA'
DRANG, ,MA NING GIS NI MA NING NGO, ,ZHES PA STE, DE YANG, CIG
CAR, THAD KA, SGRUB PA, GNYIS KA, MKHYENDA PA, 'BYORDA PA,
BSKALDA PA, THUGS KA, BSGRUBS PA, DGONGS PA, GOMS PA, LTA BU,
MING

SNGA MA'I MTHA'I RJES 'JUG PHO YIG GIS MING DE NYID KYI CHA SHAS
YIN PAS MTHAR SBYOR DGOS PA'I MING MTHA' GZHAN GYI MING GZHI'I
PHO YIG DRANG BAR BYA ZHING, DE BZHIN DU, GSING MA, THAM GA,
DGA' BA, LTA BU MO YIG GIS MING GZHI'I MO'I MING MTHA' DRANG BA,

@020B DANG, DGUN KHA, DBYAR KHA, GSAL KHA, LTA BU MA NING GIS
MING GZHI'I MA NING GI MING MTHA' DRANG BAR BYA'O ZHES SO, ,DE
YANG MING MTHA' RTAGS MTSUNGS KHO NA 'DREN PA LTA BUR GSUNGS PA
NI, GTZO CHE BA TZAM LA DGONGS PA YIN PAS DE KHO NAR MA NGES TE,
STAG MA, TSAD MA,

TSAB MA, LHAS MA, LTA BU PHOS MO DANG, RKANG PA, DAM PA, MNGA'
PA, LTA BU MOS PHO DANG, STON MO, BSTAR BA, RGYAL BA, LTA BU MA
NING GIS MO DRANGS PA YANG MANG DU 'BYUNG ZHING, DE NYID RTAGS
MA MTHUN KYANG BRJOD BDE GTZO BOR BYAS NAS SGRA MTHUN DRANGS PA
YIN PAS SUM

RTAGS GNYIS KA'I DNGOS BSTAN GYI DGONGS PAR GNAS SO, ,GZHAN YANG
SNGAR NA RA LA GSUM YANG 'JUG CAN MA NING DANG, NGA MA YANG 'JUG
CAN MOR BZHAG PA NI, 'JUG YANG 'JUG BSDEBS PA'I SGRA GDANGS KYI
NUS PA 'CHAD PA'I

SKABS DANG, 'DIR DE RNAMS PHO RTAGS SU BZHAG PA NI, YANG 'JUG GI
RTAGS KYIS MING MTHA' 'DREN PA SKABS DON YIN PAS MI 'GAL LA,
,GZHAN YANG DKONDA COG ,RINDA CAN, LHANDA CIG, LANDA CIG, THABS
CIG , CHABS

CIG ,STONG KOR, KLAD KOR, PAD KOR, YUNGS KAR, RGYA GAR, LTA BU
BRDA RNYING LA RTAGS MTSUNGS 'DREN PA SHIN TU MANG YANG PHAL
CHER SKAD GSAR BCAD KYI ZHUS DAG MANG...BAS NUB PAR MNGON NO,
,GNYIS PA RNAM DBYE SOGS

'DREN TSUL BSHAD PA LA GNYIS, SPYIR 'DREN TSUL BSHAD PA DANG,
NANG GSES 'JUG TSUL BSHAD PA'O, ,DANG PO NI, MING MTHA' DE DAG
NYID KYIS NI, ,DE NYID RANG GI SGRA MTHUN PA'I, ,CHOS DNGOS LAS
DANG BYED PA DANG, ,SBYIN DANG 'BYUNG

@021A *, ,KHUNGS 'BRAL PA DANG, ,GNAS DANG BOD PA'I SGRA YANG
DRANG, ,GZHAN YANG SLAR BSDU LHAG BCAS DANG, ,'BYED SDUD BSNAN
DANG BDAG PO DANG, ,DGAG SGRUB RGYAN DANG DUS LA'ANG 'JUG ,DE
DAG SNGA SHUGS 'DREN PAS 'BYUNG,

ZHES PA STE, BSHAD MA THAG PA'I MING SNGA PHYI DE DAG NYID KYIS,
MING MTHA' DE DAG NYID RANG GI RTAGS MTSUNGS PA'AM BRJOD PA BDE
BAS SGRA MTHUN PAR GYUR BA'I RNAM DBYE DANG PO CHOS DNGOS TE NGO
BO TZAM BRJOD PA DANG, GNYIS PA LAS SU BYA BA DANG, GSUM BA BYED

PA PO'AM BYED PA TZAM DANG, BZHI PA SBYIN PA'I YUL GYIS MTSON
NAS CHED DU BYA BA DANG, LNGA PA 'BYUNG KHUNGS DANG, DRUG PA
'BREL PA DANG, BDUN PA GNAS GZHI DANG, BRGYAD PA BOD PA'I SGRA
RNAMS KYANG DRANG BAR BYA ZHING, DE BZHIN DU GZHAN YANG RNAM
DBYE'I YAN

LAG TU GYUR PA'AM, MA GYUR PA'I TSIG PHRAD SLAR BSDU DANG, LHAG
BCAS DANG, 'BYED SDUD DANG, BSNAN PA DANG, BDAG PO DANG, DGAG PA
DANG, SGRUB PA DANG, TSIG RGYAN DANG, DUS TE TSE SKABS LA 'JUG
PA'I SGRA LA SOGS PA DE DAG RNAMS KYANG SNGA MA MING MTHA'I

SHUGS KYIS 'DREN PAR BYED PA NA SBYOR TSUL LEGS PAR 'BYUNG BA
YIN NO ZHES PA STE, DE DAG LAS DRUG PA 'DREN TSUL SUM CU PAR
YANG 'BYUNG LA, GZHAN YANG AI LDAN DANG, LA DON DANG, SLAR BSDU
DANG, LHAG BCAS DANG, 'BYED SDUD DANG, BDAG PO DANG,

TSIG RGYAN DANG, CING SOGS KYI TSIG PHRAD RNAMS MING SNGA MA'I
RJES 'JUG GI SHUGS KYIS SGRA RTAGS GANG RUNG MTHUN PA JI LTAR
'DREN TSUL GYI SDOM TSIG MDOR BSDUS SHIG KHO BOS RANG LO NYER
GSUM GYI TSE BKOD ZIN PAS DER SHES PAR BYA'O, ,GNYIS PA NANG

@021B GSES 'JUG TSUL BSHAD PA LA GNYIS, MDOR BSTAN PA DANG,
RGYAS PAR BSHAD PA'O, ,DANG PO NI, DE DAG NANG GSES GANG 'JUG
PA, ,MTHAR SBYAR 'OG MA'I MING DON LAS, ,ZHES PA STE, RNAM DBYE
DANG TSIG PHRAD DE DAG GI NANG GSES GANG DANG GANG ZHIG 'JUG BA
NA

GTZO BOR RNAM DBYE'I PHRAD DANG BCAS BA'I MING TSIG DE'I MTHAR
SBYAR RGYU'I MING DON 'OG MA LAS SHES PAR BYA'O, ,ZHES SO,
,GNYIS PA RGYAS PAR BSHAD PA LA GNYIS, RNAM DBYE'I NANG GSES
GANG ZHIG 'JUG PA BSHAD PA DANG, PHRAD KYI NANG GSES GANG ZHIG
'JUG PA

BSHAD PA'O, ,DANG PO NI, SPYI 'JUG YOD DAM BYED PA YOD, ,DE
BZHIN CHED BYED RTEN BYED DANG, ,LAS BYA BLANG BYA BSGRUB PAR
BYA, ,SNGON DU 'OS PA GNAS PA'AM, ,ZHES PA STE, DE LA RNAM
DBYE'I NANG GSES GANG DANG GANG ZHIG 'JUG PA NI, MING BDUD RTZE
LTA BU'I RJES SU

GANG ZHIG LTA BU SPYI LA 'JUG PA'I SGRA SOGS YOD NA MING SNGA MA
LA RNAM DBYE DANG PO 'JUG PA YIN KYANG BOD SKAD LA DANG PO MTSON
BYED KYI SGRA MED PA SHAS CHE BAS BDUD RTZI GANG ZHIG LTA BU'AM,
SBYOR NA BDUD RTZI NYID GANG ZHIG LTA BU DANG, YANG MING DE'I
MTHAR 'TSO BAR

BYED LTA BU BYED PA'I SGRA SOGS YOD NA RNAM DBYE GSUM PA 'JUG
PAS BDUD RTZIS 'TSO BAR BYED LTA BU DANG, DE BZHIN DU SBYAR TE,
MOS PA LTA BU CHED DU BYED PA'I SGRA YOD NA RNAM DBYE BZHI PA
'JUG PAS BDUD RTZI LA MOS PA LTA BU DANG, YANG RTEN LTA BU RTEN
BYED KYI

SGRA SOGS YOD NA RNAM DBYE BDUN PA 'JUG PAS BDUD RTZI LA BRTEN
LTA BU DANG, YANG BSGYUR LTA BU LAS SU BYA BA'I SGRA YOD NA RNAM
DBYE GNYIS PAR 'JUG PAS BDUD RTZIR BSGYUR LTA BU DANG, YANG
BLANG BAR BYA, LTA BU BLANG BYA'I SGRA SOGS YOD NA RNAM DBYE
LNGA PA 'JUG

@022A *, ,PAS BDUD RTZI LAS BLANG BAR BYA LTA BU DANG, YANG RGYA
MTSO LTA BU BSGRUB PAR BYA...PA'I SGRA YOD NA RNAM DBYE DRUG PA
'JUG PAS BDUD RTZI'I RGYA MTSO LTA BU DANG, YANG SNGON DU MING
BDUD RTZI MA LTA BU YOD LA DE LA'ANG BDAG LA 'CHI MED STZOL LTA
BU

'BOD PAR 'OS PA'I DON YOD NA RNAM DBYE DANG PO 'JUG CING BOD PA
GSAL BYED KYI SGRA'ANG SBYAR DGOS PAS, BDUD RTZI MA KYE BDAG LA
'CHI MED STZOL, LTA BUR 'GYUR BA SOGS SHES PAR BYA STE, 'AM NI
SDUD PA'I TSIG PHRAD DO, ,GZHAN YANG MING MTHA' TZAM GYIS

RNAM DBYE 'DREN PA DANG, MING MTHAS MING MTHA' GZHAN DRANGS, DES
RNAM DBYE 'DREN PA'ANG YOD DO, ,GZHAN YANG, NGES GZUNG GI SGRA
SOGS YOD NA SNGA MAR DANG PO DANG, BSGRUB BYA'I SGRA SOGS YOD NA
SNGA MAR GSUM PA DANG, MING MTHA' DE LAS BYUNG BA'I

SGRA'AM, DGAR BYA'I SGRA'AM, BSGRUB BYA'I SGRA SOGS YOD NA SNGA
MAR LNGA PA DANG, RTEN BYED LTAR SNANG GI BYA TSIG SOGS YOD NA,
SNGA MAR BDUN PA 'JUG PA'ANG YOD DE, DPER NA, BDUD RTZI DE,
BRJID PAS NYI MA DANG MTSUNGS, SA LAS RTZVA SKYES, MI LAS

LHA BZANG, MI RTAG PA LAS DNGOS POR GRUB, MTSON KHAR BSAD CES PA
LTA BU'O, ,GNYIS PA PHRAD KYI NANG GSES GANG ZHIG 'JUG PA BSHAD
PA NI, GZHAN YANG TSIG DON 'OG MA LAS, ,BSDU RGYU YOD DAM MED PA
DANG, ,GONG MA LAS KYANG DE BZHIN TE, ,RNAM

GRANGS DAG KYANG BKOD PA LAS, ,BSKYAR BA YOD DAM MED PA DANG,
,PHO SGRA DAG NI MO SGRA DAG ,MING GI MTHA' NA YOD MED DANG,
,RGYAN DU GYUR PA RNAMS LA YANG, ,DON LA BSNYEGS PA YOD MED
DANG, ,BSTAN BYA LHAG MA YOD MED DANG, ,TSIG DON RDZOGS DANG

@022B MA RDZOGS KYIS, ,DE DAG NANG GSES RNAM PAR DBYE, ,ZHES PA
STE, GZHAN YANG MING MTHA' TSIG PHRAD KYI NANG GSES GANG ZHIG
'DREN BAR 'GYUR BA NI, BRJOD 'DOD CAN GYIS GRUB PA RE GNYIS YOD
PA MA GTOGS PHAL CHER MING DE'I MTHA' SBYAR RGYU'I TSIG

DON 'OG MA LAS SHES DGOS TE, TSIG DON 'OG MA GONG MA DANG
MTSUNGS BA LAS, GONG MA BSDU RGYU YOD NA, MING SNGA MA SNGA MA'I
MTHAR SDUD PA'I TSIG PHRAD SBYAR DGOS TE, LHA DANG, MI DANG, LHA
MA YIN DANG, DRI ZAR BCAS PA'I 'JIG RTEN YI RANG STE, LTA BU
DANG,

DE BZHIN DU TSIG DON GONG 'OG MTSUNGS PA LAS 'OG MA BSDU RGYU
YOD NA 'OG MA SDUD PA'I TSIG PHRAD SBYAR DGOS TE, LHAS KYANG
BTUNG NA MIS LTA CI SMOS, LTA BU DANG, MJUG TU BYA TSIG LTA BUR
LHAN CIG TU SBREL BA'I PHYIR, TSIG DON SNGA MA RNAMS LA PHYI MA
BSNAN DGOS

NA'ANG, SDUD PA'I BYE BRAG BSNAN PA'I PHRAD SBYAR DGOS TE, GSER
DNGUL ZANGS LCAGS GSHA' TSA'ANG SBYAR, LTA BU DANG, PHYI MAR
MING TSIG GI RNAM GRANGS GCIG GA MA GNYIS SAM MANG PO BKOD PA
LAS, DE DAG KYANG GAL TE DON BSKYAR BA YOD NA, SNGA MA SNGA MAR

RNAM GRANGS KYI 'BYED PA'I PHRAD SBYAR DGOS TE, 'CHI MED DAM,
RNAM SAD DAM, MIG MI 'DZUM NI LHA'O, ,LTA BU DANG, TSIG DON
GNYIS KA BSKYAR BA YOD NA RNAM GRANGS KYI SDUD PA'I PHRAD DGOS
TE, GTUB CING GTUB CING DRAG TU GSOL BAR BYED, LTA BU DANG,

MING GI MTHAR PA LTA BU'I PHO SGRA GSAR DU SBYAR YOD NA MING
MTHA' DE NYID BDAG PO'I SGRAR 'GYUR BA, RTA PA, SGRUB BA PO, LTA
BU DANG, MING GI MTHAR MED, MIN LTA BU'I MO SGRAR GTOGS PA GSAR
DU SBYAR YOD NA, MING MTHA' DE NYID DGAG PA'I SGRAR 'GYUR BA,
'CHI MED

@023A *, ,LHA MIN, LTA BU DANG, GSAR DU SBYAR BA MA YIN PAR DANG
PO NAS MING GI CHA SHAS SU YOD NA PHO MO'I SGRA DE BDAG SGRA
DANG DGAG SGAR MI 'GYUR BAR, NGO BO GANG YIN PA DE NYID DU SGRUB
PA'I SGRAR 'GYUR BA, DAM PA, BLA MA, LTA BU DANG, TSIG DON

SNGA MA DANG CHOS MTHUN PA'I PHYI TSIG GZHI GCIG TU BSDU RGYU
YOD NA, SNGA MA LA MTHUN PA'I RGYAN DU GYUR PA'I TSIG PHRAD
SBYAR DGOS TE, MDZES KYANG MDZES LA 'OD KYANG 'TSER, LTA BU
DANG, SNGA PHYI CHOS MI MTHUN PA GZHI GCIG TU BSDU NA, SNGA MAR
MI MTHUN PA'I RGYAN

'JUG STE, KHRO BA SPANGS KYANG DGRA 'JOMS PA, ,LTA BU STE, RGYAN
DU GYUR PA'I TSIG PHRAD DE DAG KYANG NGES PAR DON LA BSNYEGS PA
YOD NA MI SBYAR DU MI RUNG ZHING, TSIG MDZES BYED TZAM YIN NAM
SBYAR KYANG RUNG BA DANG, TSIG DON SNGA MA'I DE MA THAG TU BSTAN
BYA

LHAG MA YOD NA SNGA MA LA LHAG BCAS KYI PHRAD SBYAR DGOS TE,
RGYAS BTAB STE BZHAG LTA BU DANG, TSIG DON SNGA MA'I DE MA THAG
TU BSTAN BYA LHAG MA MED PAR RDZOGS NA SLAR BSDU'I PHRAD SBYAR
DGOS TE RDZOGS SO, LTA BU RNAM DBYE DANG TSIG PHRAD DE DAG GI
NANG GSES GANG

DANG GANG ZHIG 'JUG CING DON CI 'DRA ZHIG STON PA RNAM PAR DBYE
BAR BYA'O ZHES SO, ,DE YANG RNAM DBYE NI LEGS SBYAR GYI SKAD LA,
MING GI MTHAR SBYAR BAS TSIG TU 'GRUB PAR BYED PA'I RKYEN SI
SOGS NYER GCIG STE, BOD SKAD LA'ANG LEGS SBYAR DANG BSTUN NAS
SNGAR

GYI RNAM DBYE BDUN PO DE RNAMS GCIG TSIG NYID DANG, GNYIS TSIG
DAG DANG, MANG TSIG RNAMS KYI DBYE BAS NYER GCIG TU 'GYUR ZHING,
'DI RNAMS KYI KHYAD PAR PHRA MO RNAMS SHIN TU 'BYED DKA' BAR
SNANG YANG YI GES 'JIGS PAS MA SPROS SO, ,TSIG PHRAD

@023B NI, MING TSIG LA MA SBYAR NA RANG STOBS KYIS DON MI STON
CING, MING GI THOG MTHA' DANG BAR DU SBYAR NA BRJOD BDE BA DANG,
MTSAMS SBYOR BA DANG, DON GSAL BA LA PHAN 'DOGS PA ZHIG STE, 'DI
DAG PHAL CHER LEGS SBYAR GYI NIB'A TA STE NGES TSIG GAM MI
ZAD

PAR GRAGS PA DANG 'DRA'O, ,DE YANG DON GYI LDOG PA KHO NA STON
PA'I RNAM DBYE YIN NA TSIG PHRAD YIN PAS KHYAB KYANG, TSIG PHRAD
YIN NA DON GYI LDOG PA KHO NA STON PA'I RNAM DBYE YIN PAS MA
KHYAB BO, ,BZHI PA CI PHYIR 'JUG PA BSHAD PA LA GNYIS, RJES 'JUG
GI

DGOS PA DNGOS BSHAD PA DANG, ZHAR BYUNG YI GE'I 'JUG PA SPYI'I
DGOS PA BSHAD PA'O, ,DANG PO NI, CI PHYIR 'JUG PAR BYED CE NA,
,YI GE'I KHONGS NAS MING DBYUNG STE, ,MING GI KHONGS NAS TSIG
PHYUNG NAS, ,TSIG GIS DON RNAMS STON PAR BYED, ,CES PA STE,

RJES 'JUG GI YI GE BCU PO DE RNAMS, DGOS PA CI'I PHYIR DU 'JUG
PAR BYED CE NA, SNGON 'JUG DANG DBYANGS YOD MED GANG YANG RUNG
BA'I MING GZHI'I YI GE GCIG GAM GNYIS SAM DU MA 'DUS PA YIN YANG
RUNG, RJES 'JUG GI YI GE GANG RUNG ZHIG MA

ZHUGS NA, DON GYI NGO BO STON PA'I MING DU 'GRUB PA MI SRID PAS
YI GE'I KHONGS NAS MING DBYUNG BAR BYA BA'I PHYIR DANG, MING
GCIG GAM GNYIS SAM DU MA SBREL DU ZIN KYANG MTSAMS SBYOR BAR
BYED PA'O, ,DON GSAL BAR BYED PA'I RNAM DBYE DANG TSIG PHRAD
SOGS PHAL

CHER RJES 'JUG LAS 'BYUNG ZHING RJES 'JUG LA LTOS PAS DE RNAM
SAM ZHUGS NA, DON GYI KHYAD PAR STON PA'I TSIG TU 'GRUB PA MI
SRID PAS MING GI KHONGS NAS TSIG DBYUNG BA'I PHYIR 'JUG STE, DE
LTA BU'I TSIG GIS 'JIG RTEN DU DON RNAMS BRJOD PAR BYED

@024A *, ,PA'I PHYIR DON MTSON PA'I BRJOD PA JI SNYED PA'ANG
RJES 'JUG GI YI GE RNAMS 'JUG PA'I DGOS PAR GRUB PO ZHES PA STE,
'DIR YI GE DANG MING DANG TSIG DANG BRJOD PA RNAMS KYI KHYAD PAR
BOD SKAD KYI DBANG DU BYAS NAS DBYE...BAR BYA'O, ,

GNYIS PA ZHAR BYUNG YI GE'I 'JUG PA SPYI'I DGOS PA BSHAD PA LA
GNYIS, YI GE'I 'JUG PA RNAMS KYI RANG BZHIN GYI DGOS PA BSHAD PA
DANG, YI GE'I 'JUG BSTON PA'I BSTAN BCOS 'DI NYID BRTZAMS PA'I
DGOS PA BSHAD PA'O, ,DANG PO LA GNYIS, DGOS

PA LDOG PHYOGS NAS BSTAN PA DANG, NYID DGOS LDOG PHYOGS NAS
BSTAN PA'O, ,DANG PO NI, MO YI YI GE MED PA NA, ,PHO YIG BRJOD
PA MED PAR 'GYUR, ,PHO YIG DE DAG RNAMS LA YANG, ,'JUG PAR BCAS
PA MED NA NI, ,MING DANG TSIG KYANG GSAL MI

NUS; ;MING TSIG GSAL BA MED NA NI, ,DON RNAMS BRJOD PAR MI 'GYUR
RO, ,ZHES PA STE, MO YI YI GE GI GU SOGS A' LI BZHI PO MED NA,
PHO YIG KA' LI RNAMS KHO NAS BRJOD PA MED PAR 'GYUR TE, A' LI
RNAMS LA LTOS PA'I BRJOD PA DE SNYED MI TSANG BAR

'GYUR BA'I PHYIR DANG, PHO YIG K'A LI DE DAG RNAMS LA'ANG A' LI
DANG LDAN MIN JI LTAR YANG 'JUG PAR BCAS PA STE, 'JUG PA'I YI GE
BCU MED PAR GYUR NA NI, DON GYI NGO BO STON PA'I MING DANG,
KHYAD PAR STON PA'I TSIG KYANG GSAL BAR MI NUS PAR GONG DU BSHAD

ZIN PA'I PHYIR DANG, MING DANG TSIG GSAL BAR GYUR PA MED NA NO
DON GYI RNAM PAR RANG DANG GZHAN LA MTSON ZHING GO BAR BYED PA'I
BRJOD PA RNAMS KYANG MED PAR 'GYUR RO, ,DES NA A' LI RNAMS NI
K'A LI'I BRJOD PA YONGS SU RDZOGS PA'I PHYIR DANG, 'JUG PA RNAMS
NI MING

@024B TSIG GSAL BA'I PHYIR DANG, MING TSIG RNAMS NI DON BRJOD
PA'I PHYIR 'JUG PAS YI GE'I SBYOR BA RNAMS NI DGOS PA CHEN PO
DANG BCAS PA YIN NO ZHES SO, ,GNYIS PA NYID DGOS LDOG PHYOGS NAS
BSTAN PA NI, DE LTAR GYUR NA 'JIG RTEN DU, ,DON MTSON BRJOD PA
KUN

KYANG MED, ,RIG BYED SMRA BA'ANG YOD MI 'GYUR ,NYAN THOS RANG
RGYAL SANGS RGYAS KYI, ,BSLAB PA RNAMS KYANG MED PAR 'GYUR,
,ZHES PA STE, DE LTAR MING TSIG BRJOD PA THAMS CAD MED PAR GYUR
NA, 'JIG RTEN 'DIR DON MTSON PAR BYED PA'I BRJOD PA STE LUNG DU
STON PA'I SGRA

SKAD THAMS CAD MI 'BYUNG BAS, DE LA LTOS PA'I 'JIG RTEN PA DANG
MTHUN MONG BA'I BZO GNAS DANG, RTZIS DANG, SNYAN NGAG SOGS RIG
BYED SMRA BA RNAMS KYANG YOD PAR MI 'GYUR ZHING, 'JIG RTEN DANG
MTHUN MONG MIN PA'I SHES BYA NYAN THOS DANG, RANG SANGS RGYAS
DANG,

RDZOGS PA'I SANGS RGYAS KYI BSLAB PA RNAMS STON CING SMRA BA'ANG
MED PAR 'GYUR BA DE'I PHYIR, MING TSIG BRJOD PA THAMS CAD 'JIG
RTEN DU YOD NA NI, 'KHOR 'DAS KYI BLANG DOR MTHA' DAG STON CING
SMRA BA 'BYUNG LA, BLANGS DOR LA ZHUGS NA NI GNAS SKABS DANG
MTHAR

THUG GI DON THAMS CAD 'GRUB PA YIN NO ZHES SO, ,GNYIS PA YI GE'I
'JUG PA STON PA'I BSTAN BCOS 'DI NYID BRTZAMS PA'I DGOS PA BSHAD
PA LA GNYIS, DGOS PA DNGOS BSHAD PA DANG, DGOS PA DE 'GRUB PAR
SMON PA'O, ,DANG PO NI, JI LTAR 'JIG

RTEN SEMS CAN RNAMS, ,PHUNG PO KHAMS DANG SKYED MCHED DANG,
,GRUB MTHA' GZHAN YANG YOD NA YANG, ,RANG NYID KYIS NI MI SHES
BZHIN, ,DE BZHIN YI GE'I 'JUG TSUL RNAMS, ,SMRA BA KUN LA GNAS
RGYUR KYANG, ,RANG TSUL DE NYID MI SHES PAS, ,DON

@025A *, ,LA SBYOR BA GA LA SHES, ,DE PHYIR SMRA BA'I DBANG
PHYUG GI ,RJES SMRAS, ZHES BA STE, DPE JI LTAR NA 'JIG RTEN GYI
SEMS CAN RNAMS LA, GZUGS SOGS PHUNG BO DANG, MIG GI KHAMS SOGS
KHAMS DANG, MIG GI SKYE MCHED

SOGS SKYE MCHED RNAMS RANG RANG LA YOD PAR MA ZAD, GRUB PA'I
MTHAS BZHAG PA GZHAN YANG GRANGS CAN PA'I DE NYID NYER LNGA
DANG, THEG CHEN PA'I RNAM SHES TSOGS BRGYAD SOGS KYANG YOD CING,
SNGON NAS LHAN CIG TU 'GROGS PA YIN KYANG,

DE LTA BU'I RNAM GZHAG GZHAN GYIS MA BSTAN NA, RANG NYID KYIS MI
SHES PA DE BZHIN DU, RANG RANG GI YI GE RNAMS JI LTAR 'JUG PA'I
TSUL YANG YUL SO SO'I LUNG STON PA'I SGRA SKAD KYI SMRA BA THAMS
CAD LA RANG BZHIN GYIS GNAS PA STE MED BA MI SRID KYANG

GZHAN GYIS BRDA MA SPRAD PAR RANG NYID KYIS YI GE RNAMS MING
TSIG SOGS LA 'JUG PA'I TSUL DE NYID KYANG MI SHES NA, MING TSIG
LA SOGS PA DE RNAMS BYE BRAG PHYA NAS DON LA JI LTAR SBYOR BA'I
TSUL GA LA SHES TE MI SHES SO, ,DE BAS NA BLANG DOR

MTHA' DAG SHES PA'I RGYU MING TSIG YI GE'I SBYOR BA RNAMS GSAL
BAR BYED PA'I BOD SKAD LA MKHO BA'I BSTAN BCOS 'DI NYID 'PHAGS
YUL LA SOGS BA'I SMRA BA'I DBANG PHYUG MKHAS PA RNAMS KYI BRDA
SPROD PA'I BSTAN BCOS KYI RJES SU 'BRANGS NAS THU MI

BDAG GIS BRTZE BAS SMAS PA YIN NO, ,ZHES SO, ,GNYIS PA DGOS PA
DE 'GRUB PAR SMON PA NI, 'DI KUN RTOGS GYUR CIG ,CES PA STE, DE
LTAR YI GE'I 'JUG PA LA LEGS PAR SBYAR BA'I TSUL 'DI GANGS CAN
SKYE BO KUN GYIS RTOGS NAS MING TSIG BRJOD BA THAMS

@025B CAD LA RMONGS PA MED PAR SMRA BA'I DBANG PHYUG CHEN POR
GYUR CIG CES NYID DGOS DE RNAMS 'GRUB PA'I THUGS SMON MDZAD
PA'O,, SMRAS PA, SHA'KYA SENG+GE'I BSTAN LA RAB ZHUGS SHING,
,LAG PA'I MIG LA DBYANGS 'JUG BZHI BCU DANG, ,MTSAMS KYI
BGROD

BAR 'PHUL RTEN RTZE ZUNG GIS, ,BRGYAN PA'I 'BOD BYA LDAN PA GANG
DE YIS, ,GANGS CAN MIG GCIG SAMBHO tA YI GZHUNG, ,GANGS CAN BRDA
SPROD PHYI MO SUM RTAGS DON, ,GANGS CAN MKHAS PA KUN GYI LEGS
BSHAD BZHIN, ,GANGS CAN BSTAN 'GRO'I DON DU SBYAR

MOD KYI, ,RGYAL BSTAN SNANG GTER DUS RIS SGRIB LA NYE, ,DBANG
GYUR MKHAS BA'I MTSO SKYES PHAL CHER ZUM, ,GZU LU MA SPYOD PA'I
'BYUNG BYA RANG DGAR RGYU, ,BSIL LJONGS SKYE BO'I GDOD MUN JI
LTAR SEL, ,GDUNG SPRUL PHAL CHER 'DOD YON SPYOD LA YENGS, ,SGOM

CHEN PHAL CHER ZOG RDZUN BYA BAS BREL, ,MKHAS RLOM PHAL CHER
TSONGS ZHING LAS LA SPYOD, ,KYE MA THUB BSTAN SU YIS 'DZIN PAR
'GYUR, ,DON GNYER 'DUN BA'I KARnA GTING NAS 'GAGS, LEGS NYES LTA
BA'I TZA KsHU 'GRIB KYIS NON, ,PHYOGS LHUNG GDON GYIS

MA NA CHER BRLAMS PA, ,DE DAG LEGS BSHAD N'A DAS CI ZHIG BYA,
,'ON KYANG GZUR GNAS DPYOD LDAN MKHA' NOR GYIS, ,BSKUL TSIG TSA
ZER LAN MANG SPROS PA'I TSE, ,LEGS BSHAD SBRANG RTZI SKYUG DANG
MI SKYUG GI ,RANG DBANG 'DAB STONG CAN LA YOD MA YIN, ,DE PHYIR

'DIR 'BAD LEGS BYAS 'BAB LDAN MA, ,BRGYA PHRAG GCIG TU BSDOMS
PA'I RNAM SAD CHUS, ,RAB RMONGS KHYAB 'JUG RKANG DRE BKRUS LAS
SLAR, BYANG CHEN RGYA MTSO'I GSOS SU 'JUG GYUR CIG ,CES YUL
GANGS CAN GYI SKAD KYIS BRDA SPROD PA'I BSTAN BCOS SUM CU

@026A *, ,PA DANG, RTAGS KYI 'JUG PA'I RNAM BSHAD MKHAS MCHOG SI
TU'I ZHAL LUNG ZHES BYA BA 'DI NI, SDOM BRTZON MANG DU THOS BA'I
DGE SLONG DZNY'A NA MI TRAS NAN CHEN POS BSKUL MA MDZAD PA LA
BRTEN NAS MKHAS GRUB DAM PA NGAG DBANG RDO RJE

DPAL BZANG PO'I ZHABS RDUL LA SPYI BOS REG CING, SPEL KHANG
PAndI TA CHEN PO'I ZHAL GYI BDUD RTZI CHA SHAS TZAM MYANGS PAS
BOD KYI BRDA DAG GI BSTAN BCOS PHAL MO CHE'I DGONGS DON SMRA BA
LA MKHAS PA'I MDUN SAR MI ZHUM PA'I SPOBS PA CUNG ZAD THOB
PA'I

SH'AKYA'I DGE SLONG DHA RMA BHA DRA ZHES BYA BAS SUM RTAGS DANG
SMRA SGO DANG MKHAS PA'I KHA RGYAN LA SOGS PA'I BOD KYI BRDA
SPROD PA'I BSTAN BCOS RTZA 'GREL MANG PO LA ZHIB TU DPYAD DE, DE
DAG GI LEGS CHA MTHA' DAG PHYOGS GCIG TU BTUS NAS RANG LO SO
LNGA PA

ZAD PA ZHES PA ME STAG LO'I GRO BZHIN ZLA BA'I DKAR TSES DGA' BA
DANG PO'I NYIN, GTZANG G-YAS RU BZHAD KYI BYE BRAG DNGUL CHU'I
RI KHROD DGA' LDAN RTZE'I SPONG KHANG DU SBYAR BA 'DIS KYANG
RGYAL BA'I BSTAN PA RIN PO CHE GANGS CAN GYI LJONGS SU YUN RING
DU GNAS

PA'I RGYU BYED NUS PAR GYUR CIG ,,