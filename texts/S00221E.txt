#, ,DGE LDAN BSTAN PA BSRUNG BA'I LHA MCHOG SPRUL PA'I CHOS
RGYAL CHEN PO RDO RJE SHUGS LDAN RTZAL GYI GSANG GSUM

RMAD DU BYUNG BA'I RTOGS PA BRJOD PA'I GTAM DU BYA BA DAM CAN
RGYA MTSO DGYES PA'I ROL MO ZHES BYA BA BZHUGS SO,, ,,

@001A #, ,BLA MA DANG 'JAM DPAL DRAG PO DBYER MI PHYED PA LA GUS
PAS PHYAG 'TSAL LO, ,DBYINGS RIG GNYIS MED LHAN SKYES BDE BA'I
RTZAL, ,KUN KHYAB SGYU MA CHEN POR GA-YO BA'I 'PHRUL, ,SKAL

BZANG SNYING LA GRUB PA'I DNGOS PO KUN, ,YID DGAR 'JO BA'I RNAM
'DREN LAN BRGYAR BSNGAGS, ,MTHA' DAG RGYAL BA'I YE SHES 'OD
LNGA'I KLONG, ,THIG LER BZLUMS PA SMRA BA'I NYIN BYED KYI, ,BKOD
PA SGYU 'PHRUL DRA BA'I

RTZE DGA' 'BUM, ,PHYOGS MTHAR 'DZUM PA'I BYIN BRGYA BDAG LA
PHOBS, ,DMAR NAG DUS KYI ME RLUNG 'KHRUGS PA'I KLONG, ,STANGS
ZIL LHUN PO BSKYOD PA'I KHRO GTUM GAR, ,NYI BU'I GSHED DU CHE
BA'I BHEE RA WAS, ,GRUB

GNYIS BDUD RTZI'I ZEGS MAS BDAG LA SKYONGS, ,'JIGS CHEN 'JIGS PA
BSKYED PA'I DRAG PO'I LAS, ,GTUM DRAG GTUM PO'I GZUGS KYIS MYUR
BSGRUB PAS, ,BSTAN DANG BSTAN 'DZIN SKYONG BA'I RDO RJE'I SHUGS,
,

@002A *, ,MA RUNGS MA LUS SNYING LA MTSON DU BKYE, ,TSANGS PA'I
BU MO'I SNYAN TSIG ZLOS GAR DU, ,RNAM DPYOD SOR RTZES BSGYUR
BA'I RTOGS BRJOD GLU, ,BEEd'URA RGYUD DU 'JEBS PA'I LEGS BSHAD

'DI, ,MKHAS KUN MGRON DU 'GUGS PA'I GTAM DU SPEL, ,DE LA 'DIR
RGYAL KUN YE SHES KYI NYI MA 'JAM DPAL DRAG POR ROL PA'I SGYU
'PHRUL, DRAN PA TZAM GYIS LAS BZHI'I DNGOS GRUB MTHA' DAG MOD LA
'DOD

DGUR 'JO BA, 'KHRUL BRAL ZHVA SER COD PAN 'DZIN PA'I RING LUGS
SRUNG ZHING SKYONG BA'I BYA RA MKHAN, DAM CAN BSTAN BSRUNG BYE
BA'I KHROD NA 'PHRIN LAS GLOG LTAR MYUR BA, SRID GSUM SKYE 'GRO
YONGS KYI SROG BDAG

MTHU DANG STOBS KYIS CHE BA'I LHA MCHOG SPRUL PA'I RGYAL CHEN
RDO RJE SHUGS LDAN RTZAL GYI RTOGS PA BRJOD PA'I SGO NAS GSANG
BA GSUM LA BSTOD PA'I TSIGS SU BCAD PA DPAG MED BSKAL SNGON MAR
GRAGS PA, DVAGS PO

@002B SKAL BZANG MKHAS GRUB RIN PO CHE NAS MDZAD PA LA, KHYAB
BDAG HE RU KA:'I NGO BO RDO RJE 'CHANG PHA BONG KHA BDE CHEN
SNYING POS TSIG GI SDEB SBYOR CUNG ZAD BSNON 'PHRI DANG BCAS GO
BDE BAR MDZAD PA 'DI NYID KYI 'GREL PA LO RGYUS DANG

BCAS PA 'CHAD PA LA, DE YANG, SPYIR SGRUB PA PO'I PHYI NANG GI
BAR CHAD SEL BA'I CHOS SKYONG SRUNG MA LA'ANG 'JIG RTEN LAS 'DAS
PA'I YE SHES PA DANG, 'JIG RTEN PA GNYIS YOD CING, DE SO SO
LA'ANG PHO RGYUD DANG, MO RGYUD

KYI DBYE BA GNYIS RE YOD, 'JIG RTEN PA LA YANG NGO BO YE SHES PA
YIN YANG RNAM PA 'JIG RTEN DREGS PA'I TSUL BZUNG BA DANG, 'JIG
RTEN RANG GA BA CI RIGS PA ZHIG YOD PA LAS, 'JIG RTEN LAS 'DAS
PA'I CHOS SKYONG NGAM YI

SHES PA'I SRUNG MA NI, 'PHAGS PA SPYAN RAS GZIGS KYI NGO BO MYUR
MDZAD YE SHES KYI MGON PO PHYAG DRUG PA, DPAL 'KHOR LO BDE MCHOG
YUM BZHI DANG BCAS PA'I NGO BO DPAL MGON ZHAL BZHI PA YAB YUM
LNGA DANG, DPAL

LDAN DGYES PA'I RDO RJE'I NGO BO GUR GYI MGON PO, LHA MO DBYANGS
CAN MA KHROS PA'I RNAM PAR BSTAN PA DPAL LDAN DMAG ZOR MA SOGS
DANG, 'JIG RTEN PA'I SRUNG MA LA'ANG NGO BO 'JAM DPAL GSHIN RJE
GSHED DANG DBYER MED KYANG RNAM

PA 'JIG RTEN DREGS PA'I TSUL BZUNG BA BSTAN BSRUNG CHEN PO RGYAL
CHEN RDO RJE'I SHUGS LDAN RTZAL 'DI NYID DANG, BDE LDAN ZHING GI
MGON PO SNANG BA MTHA' YAS KYI NGO BO CHOS SKYONG CHEN PO BSE'I
KHRAB CAN, NGO BO RGYAL BA RIGS LNGA YIN

@003A *, ,YANG RNAM PA 'JIG RTEN PAR BSTAN PA RGYAL PO SKU LNGA,
RNAM PAR SNANG MDZAD KYI NGO BO 'JIG RTEN PA'I TSUL BZUNG BA DAM
CAN RDO RJE LEGS PA SOGS DANG, 'JIG RTEN RANG RGYUD PA NI 'O DE
GUNG RGYAL DANG YAR

LHA SHAM PO LTA BU SNGON BYON SKYES BU DAM PA DU MAS DAM LA
BZHAG NAS BSTAN PA BSRUNG BAR KHAS BLANGS PA'I DREGS PA MTHU
RTZAL CAN SHIN TU MANG BA YOD, NGO BO 'JIG RTEN LAS 'DAS KYANG
'JIG RTEN DREGS PA'I RNAM PAR SHAR BA RNAMS

NI; JI SKAD DU, RGYUD BLA MA'I DKON MCHOG GI RIGS RNAM PAR DBYE
BA BYANG CHUB KYI SKABS LAS KYANG, JI LTAR TSON NI SNA TSOGS
KYIS, ,NOR BU DE DNGOS MIN SNANG LTAR, ,DE BZHIN 'GRO RKYEN SNA
TSOGS PAS, ,KHYAB BDAG DE DNGOS

MIN PA SNANG, ,ZHES GSUNGS PA LTAR, YID BZHIN GYI NOR BU DE KHA
DOG SNA TSOGS SU MA GRUB KYANG, TSON MI 'DRA BA DU MAS KHA DOG
SNA TSOGS SU BSGYUR NAS, NOR BU RANG NYID KYI KHA DOG DE NYID
MIN PAR SNANG BA DE BZHIN DU, 'GRO BA RNAMS

RIGS DANG MOS PA DANG BSAM PA SNA TSOGS PA'I RKYEN GYIS NYES PA
KUN ZAD SANGS RGYAS KYI GSANG BA GSUM PO DE YANG DE NYID MIN PAR
SNANG BA 'BYUNG BAR GSUNGS PA LTAR, RGYUD MA DAG PA'I GNAS SKABS
SU NYON MONGS PA'I RANG MDANGS

LAS 'JIG RTEN DREGS PA RANG GA PA'I RNAM PA DANG, DAG PA'I GNAS
SKABS SU YE SHES KYI SRUNG MA DANG, SHIN TU RNAM DAG GI SKABS SU
GNYIS MED ZUNG 'JUG GI RNAM ROL TU 'CHAR BA YIN GYI, RANG NGOS
NAS TSUGS THUB BDEN PAR GRUB

@003B PA'I CHOS SRUNG 'JIG RTEN PA DANG 'JIG RTEN LAS 'DAS PA NI
NAM DU YANG GRUB PA MED, DER MA ZAD DA LTA RANG RE LA GNOD BYED
DGRA 'DRE'I RNAM PA CAN DU 'CHAR BA 'DI DAG KYANG, LAM SGOM PA'I
GANG ZAG GI DBANG DU BYED NA THUN MONG BA SKYES BU CHEN PO'I
SKABS SU SHIN

TU GCES PA'I BU GCIG PA LTA BU'I SNANG BA DANG, THUN MONG MA YIN
PA RIM PA DANG PO'I SKABS SU SGOM STOBS KYIS LHA DANG LHA MO'I
RANG BZHIN DU 'CHAR ZHING, RDZOGS RIM GYI YE SHES KHYAD PAR CAN
RGYUD LA SKYES PA NA YE SHES KYI SKU DANG ZHING KHAMS MKHA'
KHYAB KYI

'KHOR LOR 'CHAR LA, RIM GYIS BDE BA CHEN PO MCHOG GI DNGOS GRUB
BRNYES PA NA 'OG MIN GYI LONGS SPYOD CHEN PO 'BA' ZHIG LA ROL
PAS DGRA SNANG DANG 'DRER 'DZIN GYI RTOG PA'I DRA BA CHOD PAR
'GYUR BA YIN TE, DPER NA, MTHONG THOS TZAM YANG MI 'DOD PA'I

DGRA BO YANG 'BRAL MI PHOD PA'I GNYEN GYI SNANG BAR 'GYUR BA
BZHIN THAMS CAD RANG GI SEMS KHO NA'I RNAM 'PHRUL YIN PA NI, RJE
BTZUN MID LAS KYANG, NANG 'GYU PA SEMS KYI RNAM RTOG 'DI, ,MA
RTOGS DUS NA MA RIG PA, ,LAS NYON MONGS KUN GYI GZHI RTZA YIN, ,

RTOGS NA RANG RIG YE SHES TE, ,DKAR PO'I YON TAN RGYAS PAR
'GYUR, ,ZHES GSUNGS PA LTAR RO, ,DE LTAR BSTAN BSRUNG SPRUL PA'I
RGYAL CHEN RDO RJE SHUGS LDAN 'DI NYID KYANG 'JAM DPAL MTSAN
BRJOD LAS, GZUGS RNAMS THAMS CAD SNANG BA'I DPAL, ,GZUGS

BRNYAN MA LUS 'CHANG BA PO, ,ZHES GSUNGS PA LTAR, RANG RE'I SEMS
DAG MA DAG GI DBANG GIS 'DAS MA 'DAS KYI RNAM ROL CI YANG 'CHAR
BA SRID MOD KYANG, DNGOS GNAS LA PHUNG KHAMS SKYE MCHED RNAM PAR
DAG PA'I SNANG CHA GNYIS MED YE SHES KYI 'KHOR

@004A *, ,LO RJE BTZUN 'JAM DPAL DBYANGS DREGS LDAN MTHU RTZAL
CAN GYI RNAM PAR BSTAN PA YIN NO, ,DE LTA BU'I GNAD GANG YANG MA
RTOGS PAR PHYOGS LHUNG GI GDON GYIS BRLAMS PA 'GA' ZHIG GIS, LHA
MCHOG SPRUL PA'I CHOS SKYONG CHEN PO 'DI NYID

LA BAN BON SHI STE LAS NGAN PA'I DBANG GIS DMAN PA'I LUS BZUNG
BA'I RGYAL BA TZAN PHAL PA DAG DANG KHYAD MED DU BLTA ZHING SMRA
LA, RANG NYID KYIS BSRUNG MAR BSTEN PA LTA CI GZHAN STEN PAR
BYED PA DAG LA'ANG 'PHYA BA DANG, ZER RJES 'BRANG BA'I SKYE BO
GTOL MED PA KHA CIG

KYANG DE'I RJES SU 'BRANGS PA YOD MOD KYANG DE DAG NI 'OL TSOD
KYIS CA CO SGROG PA KHO NAR ZAD DE, BSTAN SRUNG CHEN PO 'DI NYID
'BRAS SPUNGS GZIM KHANG GONG GI MCHOG SPRUL RIN PO CHE GRAGS PA
RGYAL MTSAN DRAG PO'I RNAM PAR BZHENGS PA NI YONGS SU GRAGS
SHING GRUB

PA LTAR 'KHRUL PA MED LA, SPRUL SKU GRAGS PA RGYAL MTSAN NI 'OG
NAS 'CHAD PAR 'GYUR BA LTAR GRUB CHEN BIR WA PA, KHA CHE PAn
CHEN SH'AKYA SHRI, BU STON THAMS CAD MKHYEN PA, 'DUL 'DZIN GRAGS
PA RGYAL MTSAN, PAn CHEN BSOD NAMS GRAGS PA SOGS KYI SKYE MTHAR

TSAD LDAN GYI LUNG DANG RIGS PAS GRUB, BDAG NYID CHEN PO DE DAG
NI NGES DON LA SNGAR NAS SANGS RGYAS ZIN CING, THUN MONG BA'I
SNANG NGOR YANG GRUB PA'I GO 'PHANG MTHON POR GSHEGS PA'I SKYES
BU DAM PA SHA STAG YIN PAS, DE RNAMS GNAS NGAN PA YI DVAGS SU

SKYES ZHES SKUR BA 'DEBS NUS PA 'DI LAS MA TSANG CHE BA CI ZHIG
YOD, DES NA SNYING RJE DANG SMON LAM GYI DBANG GIS DGOS PA KHYAD
PAR CAN GYI SLAD DU DRAG PO'I SKU'I RNAM PAR BSTAN PA TZAM NI
SKYES BU DAM PA DE RNAMS LA MTHA' MA BKAG LA, DE'ANG SANGS RGYAS
KYI

@004B GSANG BA BSAM MI KHYAB KYI SGYU 'PHRUL DU SHES DGOS PA YIN
GYI SO SKYE PHAL PA GZHAN LTAR 'PHEN BYED MI DGE BA'I LAS NGAN
PA'I SHUGS KYIS MKHA' LA RGYU BA'I YI DVAGS SU SKYE BA NI MI
SRID DO, ,DE LTAR SKYE BAR SMRA BA NI, LAS 'BRAS LA'ANG SKUR BA
'DEBS PA YIN TE,

DAM PA DE RNAMS NI NGES PA'I DON DU SANGS RGYAS YIN PA MA ZAD
GDUL BYA THUN MONG BA'I SNANG NGOR YANG GZHON NU'I DUS NAS TSUL
KHRIMS MIG GI 'BRAS BU BZHIN DU BSRUNG PA LA BSTEN NAS GRUB PA'I
GO 'PHANG MTHON POR GSHEGS PA YIN PAS, RGYU TSUL

KHRIMS RNAM PAR DAG KYANG 'BRAS BU NGAN 'GROR SKYE NA LAS BYAS
PA CHUD ZOS SHING, LAS MA BYAS PA DANG 'PHRAD PAR YANG 'GYUR LA,
SBYIN PAS LONGS SPYOD KHRIMS KYI BDE, ,ZHES PA'I LUNG DE RANG GI
BSTAN DON LA MI BSLU BA MA YIN PAR SMRA DGOS PA SOGS

KYIS RGYAL BA'I BSTAN PA LAS RGYAB KYIS PHYOGS PA'ANG YIN NO,
,DER MA ZAD DAM PA DE RNAMS NGES PA'I DON LA SNGON BSKAL PA
GRANGS MED PA ZHIG GI SNGON ROL NAS SANGS RGYAS ZIN PA NI DAM PA
DE RNAMS KYI RNAM THAR RNAMS LA BRTAG NA GSAL BAS,

SANGS RGYAS SU ZIN KYANG RGYAL BTZAN PHAL PA YI DVAGS SU SKYE NA
NA RDZOGS PA'I BYANG CHUB KYI GO 'PHANG LAS NYAMS PA'AM, YANG NA
SANGS RGYAS DANG YI DVAGS KYI GZHI MTHUN 'JOG PA'AM, YANG NA DAM
PA DE RNAMS KYI RNAM THAR LA SNYING PO MED PAR SMRA DGOS

PA STE SNGON MED PA'I LOG RTOG GI PHUNG PO ZHIG GO ,YANG KHA CIG
,BDAG NYID CHEN PO DE DAG NI SANGS RGYAS ZIN PA DE LTAR YIN PAS
'JIG RTEN DREGS PA'I RNAM PAR 'GYUR BA TZAM YANG MI SRID DO
SNYAM NA, DE DAG LAS DANG NYON MONGS PA'I DBANG GIS 'JIG

@005A *, ,RTEN DREGS PA DE LTA BU'I LUS BZUNG BA MI SRID PA NI
BDEN YANG, SNYING RJE DANG SMON LAM GYI DBANG GIS DGOS PA KHYAD
PAR CAN GYI CHED DU DE LTA BU'I RNAM PAR ROL PA NI, NGES PAR YOD
DE, DKON MCHOG SGRON ME'I GZUNGS LAS, RIG

SNGAGS TSUL MKHAS SGYU MA'I MKHAN PO NI, ,SNA TSOGS GZUGS MANG
MTHA' YAS STON PAR BYED, ,NYIN MTSAN YUD DANG ZLA BA LO BRGYA
DANG, ,KHYIM BZANG RGYAS PA SHIN TU MDZES PA STON, ,'DOD CHAGS
SDANG LDAN SGYU MA'I MKHAN PO YANG, ,SGYU MA'I 'PHRUL GYIS

'JIG RTEN MGU BYED NA, ,BSAM GTAN MNGON SHES RNAM THAR RAB
BSLABS PA, ,SPYOD TSUL MKHAS RNAMS CI PHYIR MGU MI BYED, ,LHA
DANG LHA MIN DBANG PO 'THAB PA'I TSE, ,RGYAL LDAN LHA YIS LHA
MIN PHAM BYED NAS, ,DE DAG 'JIGS PAS GDUGS BCAS

GZHON BCAS SHING, ,THOG BCAS DMAG BCAS GO GYON BZHIN DU 'BYER,
,'DOD CHAGS SDANG LDAN LHA DBANG DE DAG KYANG, ,LUS KYI RNAM
'PHRUL BSAM YAS STON BYED NA, ,DBANG PHYUG RDZU 'PHRUL DBANG
GNAS DPA' BO RNAMS, ,LUS KYI RNAM 'PHRUL CI PHYIR STON MI

BYED, ,CES GSUNGS PA LTAR DON GNYIS MTHAR PHYIN PA'I DE BZHIN
GSHEGS PA RNAMS BSAM GYIS MI KHYAB PA'I SPRUL BSGYUR SNA TSOGS
PA'I ROL PA DU MA'I SGO NAS GDUL BYA GDUL BA'I THABS LA MKHAS
PAS NYES PA'I SKYON MED BZHIN DU SKYON CAN LTA BUR STON PA DANG,
DE'ANG

'DOD CHAGS CAN 'DUL BA'I PHYIR DU 'DOD CHAGS CAN DANG, ZHE SDANG
CAN 'DUL BA'I PHYIR DU ZHE SDANG CAN DANG, GTI MUG CAN 'DUL BA'I
PHYIR DU GTI MUG CAN DU SPRUL PA MA ZAD, BYA DANG RI DVAGS, BDUD
DANG SRIN PO, ZHA BO LONG BA TSUN CHAD KYI RNAM PAR YANG BSTAN
PA

@005B NI; YAB SRAS MJAL BA'I MDO LAS, BRGYA SBYIN TSANGS PA'I
CHA BYAD DANG, ,LA LAR BDUD KYI CHA BYAD KYIS, ,SEMS CAN RNAMS
KYI DON MDZAD DE, ,'JIG RTEN RNAMS KYIS RTOGS MI NUS, ,BUD MED
CHA BYAD SPPYOD PA MDZAD, ,DUD 'GRO'I SKYE GNAS NA YANG GDA',
,'DOD

CHAGS MI MNGA' CHAGS PA'I TSUL, ,'JIG PA MI MNGA' 'JIG PA LTAR,
,RMONGS MED RMONGS PA'I TSUL BSTAN TE, ,SMYOS PA MA LAGS SMYOS
PA'I TSUL, ,ZHA BA MA LAGS ZHA BA LTAR, ,RNAM PAR 'PHRUL PA SNA
TSOGS KYIS, ,SEMS CAN RNAMS NI 'DUL BAR MDZAD, ,CES

GSUNGS PA LTAR RO, ,BYE BRAG CHOS SKYONG CHEN PO 'DI'I SPRUL
GZHI RGYAL BA THAMS CAD KYI MKHYEN RAB MTHA' DAG GCIG TU BSDUS
PA'I NGO BO RJE BTZUN 'JAM DPAL DBYANGS NYID KYANG, JI SKAD DU
DON DAM PA'I MTSAN YANG DAG PAR BRJOD PA LAS KYANG, BLO LDAN
SGEG 'CHANG

DPAL DANG LDAN, ,BRTAN PO MI SDUG GZUGS 'CHANG BA, ,LAG PA BRGYA
PO KUN BSKYOD CING, ,GOMS PA'I STABS KYIS GAR BYED PA, ,DPAL
LDAN LAG PA BRGYAS GANG LA, ,NAM MKHA' KHYAB PA GAR BYED PA,
,ZHES SOGS GSUNGS PA LTAR NGES PA'I DON DU RJE BTZUN 'JAM

DPAL DBYANGS NYID KYANG SANGS RGYAS YIN PAS SEMS CAN RANG RANG
GI MOS PA DANG SKAL BA DANG 'TSAMS PAR ZHI BAS 'DUL BA RNAMS LA
LHA'I GZUGS YID DU 'ONG ZHING BLTA NA SDUG PA, LANG TSO DAR LA
BABS PA'I RNAM PAR ROL PA LHA'I BU BLO GROS RIN CHEN LTA BU
DANG,

DE MTHONG BA'I SKAL BA MED PA'I SNOD LDAN 'GA' ZHIG LA MI'I
GZUGS SU SPRUL PAS SA SKLYA PAntI TA LTA BU DANG, YANG ZHI BAS
'DUL MI NUS PA'I GDUGS PA CAN RNAMS 'DUL BA'I PHYIR DU MI SDUG
PA'I GZUGS CAN GNOD SBYIN DANG, SRIN PO SOGS KYI GZUGS 'CHANG
NAS 'JIGS
@006A *, ,SU RUNG BA'I MTSON CHA GDENGS SHING SRID GSUM SKAD CIG
LA ZA BA'I RNGAM STABS KYIS 'JIG RTEN NA CHE BAR RLOM PA'I DREGS
LDAN MTHA' DAG DBANG DU BSDUS TE 'DUL BAR MDZAD CING, DE LA'ANG
YI DAM DANG CHOS SKYONG GNYIS, CHOS SKYONG

LA'ANG YE SHES PA DANG, 'JIG RTEN PA'I RNAM PA GNYIS YOD PA LAS,
YI DAM NI DGRA GDONG 'JIGS GSUM LTA BU DANG, CHOS SKYONG YE SHES
PA NI DAM CAN CHOS KYI RGYAL PO DANG, 'JIG RTEN PA'I RNAM PA NI
CHOS SKYONG CHEN PO RDO RJE SHUGS LDAN RTZAL 'DI NYID

YIN PAS GANG 'DUL SGYU MA'I ROL PA SNA TSOGS SU STON PA'I SANGS
RGYAS KYI MDZAD PA LA BRNYAS PAR MI RIGS SO, ,RMONGS PA 'GA'
ZHIG GIS, 'DAS MA 'DAS KYI CHOS SRUNG GZHAN MANG DU YOD PAS
DREGS PA MTHU RTZAL CAN 'DI LTA BU'I RNAM ROL DU BSTAN PA

LA DGOS PA MA GRUB BO SNYAM NA, DE'ANG MI RIGS TE, DE LTA NA BLA
MA DANG YI DAM LHAG LHA CHOS SKYONG RNAMS KYANG RE RES CHOG PAR
'GYUR BAS GZHAN RNAMS DGOS MED DU SMRA DGOS PA STE MTSANG CHE'O,
,DGOS PA MED PA'ANG MIN TE, 'KHRUL BRAL TSANG LA MA

NOR BA'I RI BO DGE LDAN PA'I BSTAN PA DUS KYI MTHAR YANG BSRUNG
ZHING PHYOGS MTHAR SPEL BA'I MDZAD PA RMAD DU BYUNG BA 'DI LTA
BU ZHIG NI DAM CHOS SKYONG BA'I BSRUNG MA GZHAN DAG LA MI SNANG
BAS SO, ,DA NI SKABS SU BABS PA'I BSTOD TSIG GI DON BKRAL BA

LA 'JUG PAR BYA STE, ` ,DPAG MED BSKAL SNGON BDE GSHEGS SAR
GSHEGS KYANG, ,BSTAN 'GROR PHAN PHYIR GANG 'DUL RNAM ROL BRGYAS,
,BDUN LHAG BCU PHRAG ZUNG GI 'PHRIN LAS CAN, ,KHYAB BDAG RDO RJE
SHUGS LDAN RTZAL LA BSTOD, ,CES PA STE,

@006B 'DI'I DON NI, SNGON BSKAL PA CHEN PO DPAG TU MED PA'I
SNGON ROL NAS, BDE BAR GSHEGS PA SANGS RGYAS KYI GO 'PHANG
BRNYES ZIN KYANG, BSTAN PA RGYAS PA DANG SKYE 'GRO'I BDE SKYID
'PHEL BA'I SLAD DU, GDUL BYA GANG LA GANG 'DUL GYI SPRUL PA ZHI
KHRO CHAGS

BRJID SOGS RNAM 'GYUR MA NGES PA BRGYA PHRAG DU MA BSTAN PAR
MDZAD PA'I BSTAN BSRUNG CHEN PO 'DI NI 'PHRIN LAS NYI SHU RTZA
BDUN GYI SGO NAS GDUL BYA'I DON MDZAD PAS NGO BO RDO RJE'I RIGS
LA SOGS PA RIGS KUN LA KHYAB PA'I BDAG PO DRUG PA RDO RJE

'CHANG YIN YANG, RNAM PA MTHU LDAN RDO RJE SHUGS LDAN RTZAL ZHES
'JIG RTEN DREGS PA'I RNAM PAR ROL BA DE LA BDAG GIS BSTOD DO,
,ZHES PA'O, ,DE LA TSIG RKANG DANG POS RANG DON PHUN TSOGS,
GNYIS PAS GZHAN DON PHUN TSOGS, GSUM PAS

'PHRIN LAS PHUN TSOGS TE PHUN SUM TSOGS PA GSUM BSTAN CING, DE
BSTAN TSUL YANG RANG DON PHUN TSOGS LA SPANGS RTOGS KYI BDE
GSHEGS GNYIS YOD PA LAS, TSAD MA KUN LAS BTUS PA'I MCHOD BRJOD
KYI LUGS 'BYUNG GI SKABS SU SPANGS

PA BDE GSHEGS DANG, LUGS LDOG GI SKABS SU RTOGS PA BDE GSHEGS
BSTAN, DE RE RE LA'ANG KHYAD PAR GSUM RE YOD TSUL SOGS, DPAL
CHOS KYI GRAGS PAS, RNAM 'GREL GYI TSAD MA GRUB PA'I LE'UR GTAN
LA PHAB PA LTAR, 'DIR YANG TSIG RKANG DANG POS

DE 'DRA BA'I BDE GSHEGS KYI SAR GSHEGS PAR BSTAN PAS RANG DON
SPANGS RTOGS GNYIS KA DNGOS SU BSTAN PA YIN, GDUL BYA'I RGYUD
KYI MNGON MTHO DANG NGES LEGS NI GZHAN DON YIN LA, DE GANG LAS
'GRUB PA'I GZUGS SKU LONGS SPRUL GNYIS SOGS LA

@007A *, ,GZHAN DON PHUN TSOGS ZHES BRJOD PAS DE NI 'DIR TSIG
RKANG GNYIS PAR GANG 'DUL GYI GZUGS SKU DU MAR STON PAR GSUNGS
PAS BSTAN, 'PHRIN LAS PHUN TSOGS LA SPYIR NA SANGS RGYAS KYI YON
TAN RE LA 'PHRIN LAS RE YOD CING, GZUNGS

KYI DBANG PHYUG RGYAL POS ZHUS PA'I MDO LAS KYANG, RIGS KYI BU
DE LA DE BZHIN GSHEGS PA'I LAS GANG ZHE NA, DE BZHIN GSHEGS PA'I
LAS NI SUM CU RTZA GNYIS PO 'DI DAG GO ,ZHES STOBS BCU'I 'PHRIN
LAS BCU, MI 'JIGS PA BZHI'I 'PHRIN LAS BZHI, SANGS RGYAS

KYI CHOS MA 'DRES PA BCO BRGYAD KYI 'PHRIN LAS BCO BRGYAD DE SUM
CU SO GNYIS SU DBYE BA SOGS DBYE SGO MANG YANG, 'DIR NI, MNGON
RTOGS RGYAN GYI SKABS BRGYAD PAR, RNAM PA NYI SHU BDUN DU 'DOD,
,CES PA LTAR, DANG PO ZHI BA'I LAS THAR PA DON GNYER LA 'GOD

PA NAS, NYER BDUN PA LAM GYI 'BRAS BU MYANG 'DAS LA 'GOD PA'I
BAR BDUN GYIS LHAG PA'I BCU PHRAG GNYIS KYI MDZAD PA CHU ZLA
DANG MIG 'PHRUL BZHIN CIR YANG STON PA'I NGO MTSAR LHUN GRUB
RGYUN MI CHAD PA DANG LDAN PA'I 'PHRIN LAS PHUN TSOGS DE 'DIR
TSIG

RKANG GSUM PAS BSTAN PA'O, ,BSTAN BSRUNG CHEN PO 'DI NYID BSKAL
PA DPAG TU MED PA'I SNGA ROL NAS SPANGS RTOGS KYI YON TAN KHYAD
PAR CAN DANG LDAN PA'I RDZOGS PA'I SANGS RGYAS KYI GO 'PHANG
MCHOG LA GSHEGS ZIN PA'I TSUL NI, RJE PHA BONG KHA BA'I GSUNG

SGER BSKANG RGYAS 'BRING RNAMS KYIS MTSON PA'I YONGS GRAGS RNAMS
SU, 'JAM DPAL DPA' BO 'JIGS BYED DREGS PA'I ZOL, ,ZHES GSUNGS PA
SOGS RJE BTZUN 'JAM DPAL DBYANGS KYI SPRUL PAR GSUNGS SHING,
MKHAS GRUB CHEN PO DGA' LDAN GSER

@007B SKONG RDO RJE 'CHANG GI GSUNG SHUGS LDAN GYI BSKANG GSOR,
RGYUD KUN BDAG PO GSANG BDAG GOS SNGON CAN, ,MA RUNG 'DUL PHYIR
DREGS PA'I SKUR BSTAN PA, ,MTHU STOBS RDO RJE SHUGS LDAN RTZAL
'CHANG BA'I, ,DGA' LDAN BSTAN BSRUNG MCHOG ,CES GSUNGS TE, GSANG

BDAG PHYAG NA RDO RJE'I RNAM 'PHRUL DU GSUNGS PA SOGS TSIG ZIN
LA CUNG MI MTHUN PA LTA BUR YOD KYANG, DON GYI DBANG DU BYAS NA
KHYAD PAR MED DE, SPYIR RIGS GSUM GYI MGON PO'ANG RGYAL BA RNAMS
KYI MKHYEN BRTZE NUS PA'I RANG GZUGS LHAR SHAR BA TZAM YIN
ZHING,

SANGS RGYAS RE RE'I RGYUD LA'ANG MKHYEN BRTZE NUS PA'I YON TAN
YONGS SU RDZOGS PA YIN PAS, MKHYEN BRTZE NUS GSUM LA RGYUD RE RE
BAR GZHAG TU MED NA, DE GSUM LHA SKUR SHAR BA GSUM PO DE RGYUD
THA DAD DU JI LTAR 'GYUR, DE'I DBANG GIS BSTAN SRUNG 'DI

NYID NGO BO RGYAL BA KUN GYI MKHYEN PA'I RANG GZUGS YIN PA'I CHA
NAS 'JAM DBYANGS DANG, MTHU DANG STOBS CHE BA'I BDAG NYID YIN
PA'I CHA NAS GSANG BDAG GI SPRUL PAR BZHAG RUNG NGO, ,'DI'I
SPRUL GZHI GSANG BDAG PHYAG NA RDO RJE DANG 'JAM DBYANGS NI

SNGON GYI THUGS BSKYED LTAR DRANG DON DU RGYAL SRAS BYANG CHUB
SEMS DPA'I RNAM PAR BSTAN KYANG NGES PA'I DON LA, PHYAG NA RDO
RJE NI RDO RJE 'CHANG DANG GNYIS SU MED DE, 'JAM DPAL MTSAN
BRJOD KYI RGYUD ZHU BA PO PHYAG RDOR YIN PAR BSTAN PA'I SKABS
SU'ANG, DE NAS

DPAL LDAN RDO RJE 'CHANG, ,GDUL DKA' 'DUL BA RNAMS KYI MCHOG
,DPA' BO 'JIG RTEN GSUM LAS RGYAL, ,RDO RJE DBANG PHYUG GSANG
BA'I RGYAL, ,ZHES GSUNGS SHING, RGYUD GZHAN LAS KYANG, 'CHAD PA
PO NGA CHOS KYANG NGA, ,RANG GI TSOGS LDAN NYAN PO NGA, ,

@008A *, ,ZHES RGYUD GSUNG BA PO RDO RJE 'CHANG DANG, SDUD PA PO
PHYAG RDOR RGYUD GCIG PAR GSUNGS PA LTAR DANG, RJE BTZUN 'JAM
DPAL DBYANGS KYANG BSKAL PA DU MA'I SNGON NAS DE BZHIN GSHEGS PA
KLU RIGS SGRON ME ZHES PA'I NGO BOR SANGS RGYAS

ZIN PAR MDO LAS GSUNGS SHING, 'PHAGS PA 'JAM DPAL NYID KYIS
KYANG RAB 'BYOR LA, KHO BO NI YANG DAG PAR RDZOGS PA'I SANGS
RGYAS YIN TE BYA BA'I RGYUN BCAD PA NI MA YIN NO, ,ZHES GSUNGS
PA DANG, DER MA ZAD, 'JAM DPAL ZHING BKOD KYI MDO LAS KYANG,
'DI NI DE BZHIN GSHEGS PA'I STOBS BCU YONGS SU RDZOGS SO, ,'DI
NI DE BZHIN GSHEGS PA'I SA BCU YONGS SU RDZOGS SO, ,'DI SANGS
RGYAS KYI SA YONGS SU RDZOGS SO, ,ZHES DANG, YANG MDO DE NYID
LAS, 'PHAGS PA

'JAM DPAL SNGAR NAS SANGS RGYAS SU ZIN KYANG SLAR YANG RDUL MED
YANG DAG BSAGS ZHES PA'I ZHING DU RGYAL BA KUN GZIGS KYI NGO BOR
SANGS RGYAS BA'I TSUL BSTAN PAR GSUNGS PA SOGS MDOR NA, RJE
TZONG KHA PA CHEN POS 'JAM DBYANGS BSTOD SPRIN RGYA MTSOR,

DE PHYIR RTZA BA NYAMS PA'I LJON SHING BZHIN, ,MA LUS 'DZIN PA'I
SA BON DRUNG PHYUNG BAS, ,SKYOB PA KHYOD LA NAM MKHA' JI SRID
DU, ,CHOS KYI SKU LA GA-YO BA GA LA ZHIG ,CES GSUNGS PA LTAR
SGOM LAM RDO RJE LTA BU'I TING NGE 'DZIN GYIS NYON MONGS BAG
CHAGS DANG BCAS

PA BCOM NAS BYANG CHUB CHEN PO'I GO 'PHANG MNGON DU MDZAD DE SKU
LNGA'I BDAG NYID CAN GYI MNGON PAR BYANG CHUB ZIN PA NI MTSAN
YANG DAG PAR BRJOD PA LAS, MCHOG GI DANG PO SKU GSUM 'CHANG,
,SANGS RGYAS SKU LNGA'I BDAG NYID CAN, ,KHYAB BDAG YE SHES SNGA
YI BDAG ,

@008B CES SKU GSUM DANG, SKU LNGA, YE SHES LNGA RNAMS MNGA' BAR
GSUNGS PA LTAR RO, ,RGYU MTSAN DES NA, RJE BTZUN 'JAM DPAL
DBYANGS NI DRANG DON RGYAL SRAS BYANG CHUB SEMS DPA'I RNAM PAR
BSTAN KYANG, NGES DON LA SKU GSUM BRNYES PA'I SANGS RGYAS NYID
YIN PAR

GRUB CING, DE BZHIN DU DE DAG GIS SPRUL PA'I BSTAN BSRUNG 'DI
NYID KYANG DRANG DON LA DREGS PA MTHU RTZAL CAN 'JIG RTEN PA'I
RNAM PAR BSTAN KYANG, NGES DON LA 'JIG RTEN LAS 'DAS PA'I MTHAR
THUG PA ZUNG 'JUG RDO RJE 'CHANG GI NGO BOR TSAD MA'I LAM NAS
GRUB BO, ,

` 'JAM DBYANGS BIR WA SA PAn BU STON RJE, ,'DUL 'DZIN GRAGS
RGYAN PAn CHEN BSOD GRAGS SOGS, ,RGYA BOD SKU PHRENG MKHAS GRUB
MTHA' YAS PA'I, ,RNAM ROL MDZAD BZANG CIR YANG STON LA BSTOD,
,CES PA STE, 'DI'I DON NI, BSTAN BSRUNG CHEN PO 'DI NYID SNGON

YUN RING MO ZHIG NAS RDZOGS SMIN SBYANGS GSUM MTHAR PHYIN TE
LONGS SPYOD RDZOGS SKU'I NGO BOR SANGS RGYAS SU ZIN KYANG, ZHI
DBYINGS SU CI DGAR MI GZHOL BAR THUGS BRTZE CHEN SNYING RJE CHEN
PO'I GZHAN DBANG GIS GANGG'A'I RDUL DANG MNYAM PA'I 'JIG RTEN
GYI KHAMS SU MCHOG

GI SPRUL SKU BYE BA KHRAG KHRIG DU MA 'GYED CING, DE BZHIN DU
MCHOG DMAN PAR MA SEMS YOD SEMS MED SOGS KYI RNAM PA SNA TSOGS
PAR BSTAN PA MA ZAD, 'DZAM BU'I GLING 'DIR YANG RNAM 'DREN BZHI
PA SH'AKYA SENGGE'I BSTAN PA 'DI LA, RJE BTZUN 'JAM DPAL DBYANGS

DANG, GRUB CHEN BIR WA PA, SA SKYA PAndI TA KUN DGA' RGYAL
MTSAN, BU STON RIN CHEN GRUB, 'DUL 'DZIN GRAGS PA RGYAL MTSAN,
PAn CHEN BSOD NAMS GRAGS PA RNAMS DANG, SOGS SGRAS BSDUS PA PAn
CHEN BSOD GRAGS KYI SKU PHRENG RJES MA BSOD NAMS YE

@009A *, ,SHAS DBANG PO, BSOD NAMS DGE LEGS DPAL BZANG, SPRUL
SKU GRAGS PA RGYAL MTSAN RNAMS KYIS MTSON PA'I RGYA GAR 'PHAGS
PA'I YUL DANG, BOD BSIL LDAN GYI LJONGS KUN DU MKHAS PA DANG
GRUB PA'I SKU'I PHRENG BA ZAM MA CHAD

PAR RIM DANG CIG CHAR GYI BKOD PA MTHA' YAS PA'I RNAM PAR ROL
TE, BSTAN PA'I RGYAN DU CHE BA'I BSHAD SGRUB KYI MDZAD PA CIR
YANG STON PA DE LA BSTOD DO ZHES PA'O, ,SPYIR 'DI NYID KYI
'KHRUNGS RABS LA GRANGS 'DREN TSUL SNA TSOGS SHIG BYUNG 'DUG

STE, 'BRAS SPUNGS TSOGS CHEN DBU MDZAD BKRA SHIS RGYA MTSOS
RGYAL BA LNGA PA CHEN PO DGUNG LO NYER GSUM PA'I SKABS SPRUL SKU
GRAGS PA RGYAL MTSAN GYI 'KHRUNGS RABS KHA CHE PAn CHEN DANG, BU
STON SOGS 'KHOD PA'I GSOL 'DEBS SHIG BKA'

RTZOM ZHUS PAR, PHYAG MDZOD ZHAL NGO BSOD NAMS CHOS 'PHEL ZHES
PA RJES SOR SDE SRID MDZAD PA'I MTSAN BSOD NAMS RAB BRTAN DU
GRAGS PA DES, BU STON RIN PO CHE NI PAn CHEN BSOD GRAGS KYIS
MDZAD PA'I BSTAN BCOS SHIG GI MDZAD BYANG LA

'KHRUL BA YIN ZHES PAn CHEN BLO BZANG CHOS RGYAN RIN PO CHE
DANG, GLING SMAD ZHABS DRUNG (KHRI CHEN DKON MCHOG CHOS 'PHEL)
GI PHEBS SGOR BYUNG BAS, BU STON SOGS KYI GSOL 'DEBS MI 'GAB CES
ZHUS PA'I DBYEN DKRUGS KYI SBYOR BA'I STABS KYIS PAn

CHEN BSOD GRAGS SOGS YONGS GRAGS KYI GSOL 'DEBS TZAM LAS BKA'
RTZOM MA BYUNG BAS, BSKUL BA PO MA 'DOD DE SHOG DRIL LA DBYUGS
BSKOR BYED PA'ANG BYUNG TSUL LNGA PA'I RNAM MTHAR DU KU LAR GSAL
MOD, PAn CHEN BLO BZANG CHOS RGYAN GYI PHEBS

@009B SGOR DE LTAR MED PA NI, PAn CHEN DE NYID KYI GSUNG 'BUM
GTZANG BKRAS LHUN DPAR MA'I POD CA} PA AE WAm DU GRAGS PA'I NANG
GSAL SPRUL SKU GRAGS PA RGYAL MTSAN GYI 'KHRUNGS RABS GSOL 'DEBS
SU, MA GHA DHA BZANG MO, CHOS KYI BYANG CHUB, KHA CHE

PAn CHEN SH'AKYA SHRI, KUN MKHYEN CHOS SKU 'OD ZER, BU STON RIN
CHEN GRUB, KUN DGA' BLO GROS, PAn CHEN BSOD NAMS GRAGS PA, BSOD
NAMS YE SHES DBANG PO, BSOD NAMS DGE LEGS DPAL BZANG, GRAGS PA
RGYAL MTSAN BCAS RIM PAR

BYUNG BA 'DIS ZHAL NGO BSOD NAMS RAB BRTAN GZIM KHANG GONG GI
SPRUL SKU GRAGS RGYAN LA GTING NAS MA MNYES PA'I PHYOGS LHUNG GI
GTAM YIN PA'I SKYON MTSANG GSAL POR BRDOL 'DUG CING, GONG GSAL
'KHRUL GZHIR BSNYAD PA'I MDZAD BYANG NI, BKA'

GDAMS CHOS 'BYUNG YID KYI MDZES RGYAN GYI MDZAD BYANG DU,
SH'AKYA'I BSTAN LA LO RGYUS SMRA BA'I MGON, ,BU STON KHA CHE ZHA
LU NAS GSHEGS PA, ,GANGS CAN DBUS KYI LO RGYUS MKHAN GCIG PU,
,BSOD NAMS GRAGS PA'I DPAL DU GYUR PAS SBYAR, ,ZHES PA 'DI YIN

'DUG PAS 'DIR ZHIB PAR BRTAGS TSE BU STON GYI RNAM 'PHRUL DU
ZHAL GYIS BZHES PAR SNANG NGO, ,PAn CHEN BSOD NAMS GRAGS PA'I
'KHRUNGS RABS GSOL 'DEBS YONGS 'DZIN GLING RIN PO CHE SKU GONG
MA BLO BZANG LUNG RTOGS BSTAN 'DZIN 'PHRIN LAS KYIS

MDZAD PAR, GZHAN RNAMS PAn CHEN CHOS RGYAN GYI GSUNG DANG 'DRA
BA LA, MA GHA DHA BZANG MO, CHOS KYI BYANG CHUB, KUN DGA' BLO
GROS GSUM MI 'BYUNG ZHING, SANGS RGYAS MTHA' YAS 'OD KYI DRUNG
DU DED DPON MKHAS PAR GYUR PA DANG GCIG ,RGYAL PO BSOD

@010A *, ,NAMS ME TOG GI SRAS BRTZON 'GRUS MTHA' YAS DANG GNYIS,
BSKAL BZANG GI SANGS RGYAS BDUN PA RAB GSAL DU 'GYUR BAR MKHA'
'GRO'I LUNG BSTAN BRNYES PA ZHIG DANG GSUM, SLOB DPON SENGGE
BZANG PO DANG BZHI, RDO RJE GDAN

GYI BYANG CHUB CHEN PO'I DRUNG DU SHING GI LO MA PHUL NAS THUGS
BSKYED PA'I BRAM ZE'I KHYE'U DANG LNGA, MKHAS MCHOG DBYIG GNYEN
DANG DRUG ,JO BO'I SLOB MA AA KAR MA TI DANG BDUN, SE RVAR STONG
NYID RTOGS PA'I MKHAS PA ZHIG DANG BRGYAD BSNON PAR MDZAD, 'DI
NI BU

STON YAN KLONG RDOL BLA MA'I GSUNG RGYA BOD DU BYUNG BA'I BSTAN
'DZIN GYI SKYES BU'I MING GI RNAM GRANGS SU YOD PA'I BU STON RIN
PO CHE'I 'KHRUNGS RABS GRANGS 'DREN DANG PHAL CHER MTHUN ZHING,
KHRO GNYER CAN GYI NGAG GI MCHOG RTZOL ZHING, ,SMRA BA'I NYI MAR
MTSAN GSOL

DRUG PA YIN, ZHES DANG, LHA YI BSOD NAMS SLOB MA BRGYAD PA YIN,
,RI MO'I LHA MOS BSNYEN BKUR DGU PA YIN, ,KLU DBANG BSOD SNYOMS
PHUL BA BCU PA YIN, ,MAR ME MDZAD DPAL GYUR BA BCU GCIG PA,
,ZHES PA'I SKU PHRENG LNGA KLONG RDOL MING GI RNAM

GRANGS SU YOD KYANG, BSOD GRAGS KYI 'KHRUNGS GSOL DU MI GSAL BA
SOGS NI 'KHRUNGS RABS KYI GRANGS 'DREN DBYE BSDU'I KHYAD PAR
TZAM LAS 'GAL BAR MI BZUNG NGO, ,YANG 'GA' ZHIG ,GONG GSAL
'KHRUNGS GSOL GNYIS KYI NANG DU 'DUL 'DZIN GRANGS PA

RGYAL MTSAN MI GSAL BAS GANG YIN SNYAM NAS, 'DUL 'DZIN GRAGS
RGYAN SLOB DPON YON TAN 'OD KYI RNAM 'PHRUL YIN PAR PAn CHEN
CHOS RGYAN GYI GSUNG GRAS MKHAS GRUB CHEN PO GSUM GYI RTOGS
BRJOD DU GSAL ZHING, PAn CHEN BSOD GRAGS SLOB DPON YON

@010B TAN 'OD KYI RNAM 'PHRUL DU BSOD GRAGS RANG NYID KYIS ZHAL
BZHES PA LAGS PAS SOM NYI'I 'CHING BA MI DGOS SO, ,DE YANG BDAG
NYID CHEN PO RNAMS NI RANG DON SPANGS RTOGS KYI YON TAN MTHAR
SON PA'I BLA MED YE SHES KYI GO 'PHANG BRNYES PA'I RJES SU

GZHAN DON DU BSAM BZHIN GDUL BYA'I SNANG NGOR SKU DANG GSUNG GI
BKOD PA SNA TSOGS PA SO SOR SNANG BA TZAM MA GTOGS DNGOS PO'I
GNAS TSOD LA CHOS SKU BDE BA CHEN PO'I KLONG DU THA DAD DU BYAR
MED PAS NA, SPRUL PA THAMS CAD SPRUL GZHI SANGS RGYAS GCIG GI

RNAM ROL DU 'CHAD PA LAS 'DI DANG 'DI NI 'DI KHO NA'I RNAM SPRUL
YIN GYI, DE LAS GZHAN PA'I RNAM SPRUL MA YIN NO ZHES MTHA' GCIG
'DZIN GYI GU DOG BYA MI DGOS KYANG, GZHUNG LUGS KYI DON LA DPYAD
PA MA ZHUGS PA'AM, ZHUGS KYANG BLO GROS KYI NOR CHEN PO DANG

MI LDAN PA 'GA' ZHIG GIS GONG DU BGRANG BA'I 'KHRUNGS RABS 'DI
DAG ,DAM PA GZHAN GYI 'KHRUNGS RABS DU MA ZHIG NA GSAL BA DANG,
RES 'GA' NI DUS THOG MNYAM POR BYUNG 'DUG PAS 'DI DAG JI LTAR
'THAD SNYAM PA DAG KYANG SRID MOD, 'DI DAG LA SKYON MED PA'I

RGYU MTSAN NI, MDO SDE RGYAN LAS, JI LTAR NYI MA'I DKYIL 'KHOR
GYI, ,'OD ZER DPAG TU MED 'DRES SHING, ,RTAG TU BYA BA GCIG LA
'JUG ,'JIG RTEN LA'ANG SNANG BAR BYED, ,DE BZHIN ZAG MED DBYINGS
NA YANG, ,SANGS RGYAS DPAG TU 'DRES SHING, ,

MDZAD PA GCIG NI MDZAD PA LA, YE SHES SNANG BAR MDZAD PA 'DOD,
,CES NYI MA'I 'OD ZER MANG PO RNAMS 'DRES NAS PADMA RGYAS PA
SOGS BYA BA GCIG LA 'JUG PA BZHIN DU, SANGS RGYAS RNAMS KYI SKU
GSUNG THUGS GSANG BA BSAM MI KHYAB PA'
@011A *, ,MDZAD PA RNAMS GCIG TU 'DRES NAS GDUL BYA SMIN GROL
GYI BYA BA GCIG LA 'JUG PAR GSUNGS PA DANG, YANG DE NYID LAS,
KLUNG DAG SA YI 'OG TU MA SONG BAR, ,GNAS RNAMS THA DAD CHU YANG
THA DAD LA, ,CHU YANG CHUNG ZHING BYA

BA THA DAD BYED, ,CHUR GNAS SROG CHAGS PHRA MO'I NYER SPYAD
GYUR, ,RGYA MTSOR SONG BAR GYUR NA THAMS CAD KYANG, ,GNAS RNAMS
GCIG CING CHU YANG CHE LA GCIG ,BYA BA GCIG CING CHU LA GNAS PA
YI, ,SROG CHAGS MANG PO'I RTAG TU NYER SPYAD GYUR, ,SANGS RGYAS
NYID

DU MA ZHUGS BRTAN PA RNAMS, ,RTEN YANG THA DAD BLO GROS THA DAD
CING, ,RTOGS CHUNG RANG GI BYA BA THA DAD LA, ,SEMS CAN NYUNG
DON RTAG TU NYER SPYAD 'GYUR, ,SANGS RGYAS NYID DU ZHUGS NA DE
DAG KUN, ,RTEN YANG GCIG CING RTOGS PA CHE LA GCIG ,MDZAD

PA GCIG TU 'DRES SHING RTAG PAR YANG, ,SEMS CAN TSOGS CHE'I NYE
BAR LONGS SPYOD 'GYUR, ,ZHES DPER NA, CHU KLUNG DAG SA'I 'OG TU
MA SONG BAR DU GNAS RNAMS RDZING DANG YUR BA SOGS THA DAD CING,
CHU RNAMS KYANG MA 'DRES PAR THA DAD DU GNAS SHING CHUNG LA

BYA BA THA DAD DU BYED CING, SROG CHAGS PHRA MO NYUNG SHAS TZAM
GYI NYE BAR SPYAD BYAR 'GYUR LA, GAL TE SA'I 'OG BA TSVA'I RGYA
MTSOR SONG BAR GYUR NA THAMS CAD KYANG GNAS GCIG CING CHU YANG
CHE LA, RO YANG BA TSVA CAN DU GCIG PA DANG, BYA BA GCIG CING
SROG CHAGS MANG

PO'I RTAG TU NYE BAR SPYAD BYAR 'GYUR BA DE BZHIN DU, RDZOGS
PA'I BYANG CHUB NYID DU MA ZHUGS PA'AM MA THOB PA'I BRTAN PA'I
BYANG SEMS RNAMS RTEN YANG NGAR 'DZIN GYIS SO SOR PHYE BA'I THA
DAD, DBANG PO RNO RTUL SOGS THA DAD, RTOGS PA CHUNG ZHING RANG
GI BYA BA THA DAD PAS

@011B SEMS CAN NYUNG NGU'I DON SPYOD LA, DE DAG SANGS RGYAS NYID
DU ZHUGS NA RTEN MI RTOG PA'I YE SHES GCIG CING, RTOGS PA SHIN
TU CHE LA, BLO RNO RTUL GYI DBYE BA MED PAR GCIG PA DANG, MDZAD
PA 'PHRIN LAS 'DRES PAS GCIG CING, RTAG PAR SEMS CAN GYI TSOGS
CHEN PO'I DON

SPYOD PAR GSUNGS PA SOGS, MDOR NA SANGS RGYAS RNAMS GDUL BYA'I
SNANG NGOR THA DAD PAR STON PA TZAM LAS, DON LA CHOS SKU ZAG PA
MED PA'I DBYINGS SU RO GCIG PAR THUN MONG DANG THUN MONG MA YIN
PA'I THEG PA GANG GI DBANG DU BYAS KYANG MTHUN PAR GSUNGS SHING,

SPRUL GZHI GCIG NYID KYIS GDUL BYA SO SO'I SNANG NGOR BKOD PA MI
'DRA BA DU MAR STON PA NI SANGS RGYAS SU MA ZAD, RAB DGA'I SA LA
GNAS PA'I BYANG CHUB SEMS DPA' RNAMS LA YANG RJES THOB TU SKAD
CIG MA GCIG LA SANGS RGYAS BRGYA MTHONG BA DANG, DE DAG GIS

BYIN GYIS BRLABS PAR SHES PA DANG, BSKAL PA BRGYAR GNAS NUS PA
DANG, DE'I SNGA PHYI'I MTHA' MKHYEN PA DANG, SKAD CIG MAR TING
NGE 'DZIN MI 'DRA BA BRGYA PHRAG LA SNYOMS PAR 'JUG CING LDANG
BA DANG, 'JIG RTEN GYI KHAMS BRGYA GA-YO BA DANG, BRGYA SNANG
BAR NUS PA DANG

RDZU 'PHRUL GYIS SEMS CAN BRGYA PHRAG SKAD CIG LA SMIN PA DANG,
SANGS RGYAS KYI ZHING BRGYA PHRAG TU 'GRO BA DANG, CHOS KYI SGO
BRGYA SKAD CIG LA STON PA DANG, RANG GI LUS LAS LUS BRGYA SKAD
CIG LA STON PA DANG, LUS RE RE YANG 'KHOR BYANG SEMS BRGYA PHRAG
DANG BCAS

PAR STON PA STE YON TAN BRGYA PHRAG SDE TSAN BCU GNYIS THOB PAS
SKAD CIG RE RE LA YANG SPRUL PA MI 'DRA BA BRGYA PHRAG STON PAR
NUS NA SKYON KUN ZAD YON TAN KUN RDZOGS PA'I BDAG NYID CHEN PO
RNAMS LTA CI SMROS, GZHAN YANG SKU'I RNAM ROL GCIG NYID DAM PA
MANG PO'I SKYE

@012A *, ,'PHRENG DU BYUNG BA LA 'GAL BA MED DE, RGYAL DBANG
CHOS RJES MDZAD PA'I RJE'I RNAM THAR CHEN MO LAS KYANG, DES NA
DAM PA'I SKYES BU 'GA' ZHIG SKYES CHEN GZHAN GYI 'KHRUNGS RABS
SU 'BYUNG BA LA 'GAL BA CI ZHIG MCHIS TE, DAM

PA DE DAG GIS SPRUL PA RE RE KHO NA LAS STON MI NUS PA MA YIN
PA'I PHYIR TE, DPER NA BOD GANGS CAN 'DI 'PHAGS PA SPYAN RAS
GZIGS KYI 'DUL ZHING YIN PA'I DBANG GIS SNGON DANG DA LTAR GYI
SKYES CHEN MANG PO ZHIG GI SPRUL GZHIR 'PHAGS PA SPYAN RAS

GZIGS NYID 'BYUNG BA DANG, 'KHRUNGS RABS SKU PHRENG 'GA' ZHIG
KYANG GCIG PAR 'BYUNG BA MTHONG DANG THOS BZHIN PA YIN NA GANG
RUNG ZHIG MIN ZHES SU ZHIG GIS SMRA BAR NUS, TSUL 'DI LTAR DU
DPYOD SHES NA RMONGS RTAGS DANG PHYOGS 'DZIN GYIS KUN NAS

BSLANGS PA'I BLO NGAN GU DOG GI 'CHING BA LAS GROL TE DAM PA
RNAMS LA DAG SNANG PHYOGS MED DU SKYE BAR 'GYUR RO, ,ZHES GSUNGS
PA LTAR RO, ,DE LTAR BDAG NYID CHEN PO 'DI'I 'KHRUNGS RABS KYI
RNAM GRANGS CHES MANG BAR BZHUGS KYANG, DE DAG GI RNAM

PAR THAR PA MTHA' DAG PA NI 'DIR 'GOD PAR MI LANGS SHING, 'DIR
SKABS SU BABS PA'I BSTOD PA 'DI NYID KYI TSIG ZIN LA JI LTAR
GSAL BA'I RIM PA LTAR RNAM THAR RAGS RIM TZAM BKOD PA LA, RJE
BTZUN 'JAM DPAL DBYANGS KYI RNAM PAR THAR PA MDOR BSDUS

SHIG GONG DU SMROS ZIN CING, THUN MONG DANG THUN MONG MA YIN
PA'I RNAM PAR THAR PA ZHIB PA NI MDO DANG RGYUD SDE RNAMS SU LAN
MANG DU GSUNGS PA LAS SHES PAR BYA'O, ` ,RNAL 'BYOR GYI DBANG
PHYUG GRUB CHEN BIR WA PA NI, RDO RJE GDAN GYI SHAR PHYOGS BI

@012B shA NA SMAN GYI DBANG PO ZHES PA'I GRONG KHYER DU RGYAL PO
GSER GYI 'KHOR LO ZHES PA'I SRAS SU SKU BLTAMS, MTSAN MKHAN GYIS
MTHU STOBS KYI SGO NAS NANG PA'I BSTAN PA GSAL BAR LUNG BSTAN,
SO MA P'U RIR MKHAN PO DUL BA'I LHA LAS RAB TU BYUNG, RIG PA'I

GNAS LNGA LA SBYANGS, N'A LENDRAR MKHAN PO CHOS KYI BSHES GNYEN
LAS BSNYEN PAR RDZOGS SHING THEG PA CHE CHUNG GI CHOS MTHA' KLAS
PA DANG KHYAD PAR DU DPAL 'KHOR LO SDOM PA GSAN, GNAS BRTAN DPAL
LDAN CHOS SKYONG ZHES GRAGS TE SHRI N'A LENDRA'I MKHAN

POR GYUR, NYIN MO SDE SNOD GSUM LA 'CHAD RTZOD RTZOM GSUM DANG,
MTSAN MO DPAL 'KHOR LO BDE MCHOG GI RNAL 'BYOR LA RTZE GCIG TU
GZHOL BAR MDZAD DE DGUNG LO BDUN CU TZAM DU PHEBS KYANG RTAGS
BZANG BA TZAM YANG MED PA'I KHAR SHO ZA DANG SRIN POS

'TSE BA SOGS MI SDUG PA'I MTSAN MA MANG DU BYUNG, DE NI DON LA
SBYOR LAM PHAL CHER BGROD NAS LTE BA'I 'OG GI KshA YIG LA SOGS
PAR RLUNG 'DUS TE, MTHONG LAM THOB PAR NYE BA'I LTAS YIN PA MA
MKHYEN PAR KHO BO GSANG SNGAGS DANG LAS 'BREL MED PAR 'DUG

DGONGS NAS BZLAS PHRENG CHAB KHANG DU BSGYUR TE GZIMS PA NA THO
RENGS MNAL LAM DU BDAG MED MA BUD MED SNGON MO THA MAL PA'I
GZUGS KYIS, RIGS KYI BU KHYOD DE LTAR MA BYED PAR SNGAR BZHIN
SGRUB PA BYOS SHIG ,DNGOS GRUB MYUR DU THOB BO, ,KHYOD DANG

LAS KYIS 'BREL BA'I LHA NI NGA YIN NO, ,ZHES LUNG BSTAN BYUNG BA
LTAR PHYI NUB PHRENG BA BLANGS TE DRI ZHIM POS BSGOS NAS BZLAS
BRJOD MDZAD PAS BDAG MED MA LHA MO BCO LNGA'I DKYIL 'KHOR DNGOS
SU BYON TE DBANG BSKUR BAS, SA DANG PO RAB TU DGA' BA'AM MTHONG

@013A *, ,LAM RNAM PAR MI RTOG PA'I YE SHES RGYUD LA 'KHRUNGS,
DE NAS ZHAG RE LAS RE THOB NAS ZHAG DRUG SONG BA'I TSE SA DRUG
PA MNGON DU GYUR, LAM GYI BOGS 'BYIN SHA CHAD BSTEN PA DANG,
TSOGS 'KHOR SKABS BDAG MED MA'I LHA TSOGS

DNGOS SU BYON PA N'A LENDRA'I DGE 'DUN 'GAS THA MAL PA'I BUD MED
DU MTHONG STE LKOG TU SKUR BA 'DEBS PA SOGS MA DAD PA BZLOG PA
DANG, BSTAN PA LA MI GNOD PA'I CHED DU NGA NI NGAN PA'O ZHES BIR
WA PAR ZHAL GYIS BZHES PAS DE PHYIN BIR WA PAR GRAGS, RAB BYUNG

GI RTAGS BOR NAS GCER BUR PHYUNG STE RDO RJE'I GLU LEN ZHING WA
RA nA SIR BYON, CHU BO GANGG'A'I 'GRAM DU NGA NGAN PA YIN PAS
KHYOD MI GTZANG BAR 'GYUR NGES NA CHU KHYOD KYIS LAM THONGS
GSUNGS TE CHU BO GANGG'A GYEN DU CHAD PA'I BAR DU BYON, N'A
LENDRA'I DGE 'DUN RNAMS KYIS GRUB

THOB TU SHES TE SNGAR RNGA KHA GNYIS PA BRDUNGS NAS GNAS DBYUNG
BYAS PA BZOD PAR GSOL, WA RA nA SI'I NAGS KHROD DU BZHUGS PA'I
TSE RGYAL PO GHO NANTA TZA KRA ZHES PA PHYI ROL PAR DAD PA ZHIG
GIS PHO BRANG DU GDAN DRANGS PA NA NANG PA'I RNAL 'BYOR PAR SHES
NAS YAN LAG RNAMS

LCAGS KYIS BCINGS TE CHUR BSKYUR BA DANG SA 'OG TU SBA BA SOGS
BYAS KYANG GNOD PAR MA NUS PAS RGYAL POS MTSON PA'I YUL 'KHOR BA
THAMS CAD GSANG SNGAGS RDO RJE THEG PA'I BSTAN PAR BKOD, LHO
PHYOGS SU BYON PA'I LAM DU CHU BO ZHIG LA MNYAN PAS GRU GLA MED
NA MI

GTONG ZHES BKAG PA LA BRTEN NAS CHU BO BZLOG PA DANG PHYIR 'BAB
PA'I RDZU 'PHRUL MDZAD, MNYAN PA'ANG SLOB DPON GYI RJES SU
'BRANGS PAS dOM BHI HE RU KAR GRAGS, DE NAS CHANG 'TSONG MANGHA
GA NI SA TA ZHES PA'I SAR YUL KHAMS BCO BRGYAD KYI CHANG GSOL,
CHANG RIN

@013B MED PAR BRTEN NYI MA RTOD LA MNAN PA NA, RGYAL POS GSOL BA
BTAB PA LTAR NYI MA BTANG BAS ZHAG GSUM GYI MTSAN PHYED TZAM
SONG BA SOGS KYI GRUB RTAGS BSTAN, RDO RJE GDAN PA'I BSTOD PAR,
CHU BO CHEN PO GYEN DU BZLOG ,CHANG LA NYI MA GTE MAR BCUG ,BIR
WA

PA ZHES BYA BA YI, ,BLA MA DE LA PHYAG 'TSAL LO, ,ZHES BSNGAGS,
RIM BZHIN LHO PHYOGS BHI MI SA RA'I RGYAL PO N'A THA BA TAS RANG
GI MCHOD GNAS RAL PA CAN LNGA BRGYA'I SLOB DPON DU BSKOS, RA
DANG MA HE KHRI KHRAG BSAD PA'I KHRAG MCHOD BYED PA'I DBANG
PHYUG

GI RTEN LA SLOB DPON 'DIS PHYAG MDZAD PA NA RTEN DE TSAL PA
BZHIR GAS PAS RGYAL PO 'KHOR BCAS SKRAG PAR GYUR, SLAR BSDUS NAS
SPYI BOR THUGS RJE CHEN PO'I RDO SKU BZHAG ,RAL PA CAN GCIG
SNGON GYI LAS SAD NAS RJES SU 'BRANGS PA SHAR PHYOGS NAG

PO PAR GRAGS, DE NAS TAm BRA PRA TI MA'I RGYAL PO JI LA GI ZHES
BYA BAS ZANGS DMAR LAS BSKRUN PA'I LHA DBANG PHYUG GI SKU ZHAL
GSUM PHYAG DRUG PA KHRU BRGYAD CU YOD PA ZHIG ZHABS KYIS RDOG
THOS BSNUN TE GNAS KHANG NAS BSKRAD PA KHA PUB TU 'GYEL BA

NA MU STEGS PA RNAMS KYIS GSOL BA BTAB PAS 'BRAS CAN TZAM GYIS
MCHOD PA'I DAM BCA' 'DZIN DU BCUG STE GYEN DU BSLANG BA SOGS MU
STEGS GRANGS MED BTUL, SAH'A DZA DE WI ZHES PA LHA MO TZAndI
KA'I RDO SKU RANG BYON ZHIG GNAS SAR MI BYUNG TSAD

RANG BYUNG GI TRI SHU LAS BSAD PA'I RO LA TSOGS 'KHOR BYED PA
ZHIG YOD PAR THAL MO BRDABS BAS TRI SHU LA PHYE MAR BRLAG
,TZAndI KA'I SPYI BO NAS THAL MO BSNUN PAS MGO BO MGRIN PAR
BYINGS, SLAR RNA BA GNYIS NAS STENG DU 'THEN PAS RNA 'JUS LHA
MOR

@014A *, ,GRAGS, DER SROG GI MCHOD SBYIN BYED PA BZLOG STE MU
STEGS KYI RNAL 'BYOR MA RNAMS NANG PA'I BSTAN PA LA BKOD, DE W'I
KO tI'I RI SUL GYI THUGS RJE CHEN PO'I RDO SKU'I DRUNG DU PHEBS
MU STEGS BTUL BA'I RTOGS PA PHUL BAS,

THUGS RJE CHEN POS KHYOD KYI NUS PAS RI RAB BRLAG PAR NUS KYANG
SEMS CAN GYI LAS ZAD PA MED CING, MU STEGS RNAMS KYANG SEMS CAN
YIN PAS SNYING RJE SKYED CIG ,CES GSUNGS PAR SO BA N'A THAR
DBANG PHYUG GI RTEN LA NYIN RE SROG CHAGS STONG PHRAG

GI MCHOD SBYIN BYED PA DE 'DUL BAR GNANG BA ZHUS PAS, 'O NA RTEN
MA BSHIGS PAR ZHI BAS THUL CIG GSUNGS PA LTAR 'DUL DU BYON PAS,
DES SROG GI SNYING PO PHUL TE BKA' BZHIN SGRUB PAR DAM BCAS, SO
BA N'A THA'I MU STEGS PA RNAMS KYANG

ZHI BAS BTUL NAS DER NANG PA'I SDE BTZUGS, RANG GI SLOB MA SLOB
DPON NAG PO PA DE SHAR PHYOGS KYI MU STEGS PA'I RGYAL PO GDUG PA
CAN 'DUL BA DANG, d'A MA RU PA RJES SU 'DZIN PA DANG, AO RGYAN
NAS RDO RJE'I TSIG RKANG GI RGYAB RTEN DU GYUR PA'I LUNG

SKOR SDE LNGA SPYAN 'DREN PA'I DON GSUM LA BA RDZANGS, SLOB DPON
NYID THUGS RJE CHEN PO'I BKA' BZHIN RE ZHIG BRTUL ZHUGS KYI
SPYOD PA'I 'PHRO BSHOL NAS RDO SKUR THIM YANG ZER, LA LAS SKU
DNGOS RDO'I RNAM PAR SONG BAR GLENG ZHING, GRUB THOB KYI NANG
NAS 'KHOR

LOS BSGYUR BA'I RGYAL PO CHEN PO DANG MTSUNGS PA YIN NO, ` ,SA
SKYA PAndI TA KUN DGA' RGYAL MTSAN NI, DPAL CHEN 'OD PO DANG,
YUM KHRA PHU MA NYI KHRI LCAM GNYIS KYI SRAS SU RAB BYUNG GSUM
PA'I DGE BYED CES PA CHU PHO STAG GI LOR KHRA ZLA BA'I NYI SHU
DRUG LA

@014B BLTAMS, DPAL LDAN DON GRUB TU MTSAN GSOL, BTZAS MA THAG TU
SAm SKRi TA'I SKAD GSUNGS, RGYA BOD LA SOGS PA'I YIG RIS MANG PO
MA BSLAB PAR THUGS SU CHUD, DGUNG GRANGS BCO LNGA YAN LA RJE
BTZUN GRAGS PA RGYAL MTSAN GYI DRUNG DUS SKYA GONG MA'I GSUNG

BCUD MDO SNGAGS KYI ZAB GNAD YONGS SU RDZOGS PA GSAN, BCU DGU PA
LA MTSAN MO 'OD GSAL GYI NGANG DU MKHAS MCHOG DBYIG GNYEN LAS
CHOS MNGON PA MDZOD DANG, KHA CHE PAn CHEN LAS CHOS ZAB MO RDO
RJE'I GLU LA SOGS PA LEGS PAR NOD DE MNAL SAD

PA NA TSIG DON MA LUS PA THUGS SU CHUD PA BYUNG, YANG DUS GZHAN
ZHIG GI MNAL LAM DU RGYA GAR SHAR PHYOGS SU SLOB DPON PHYOGS KYI
GLANG PO'I GDAN SENGGE'I KHRI LA 'KHOD DE, GLEGS BAM GZHAL DU
MED PA'I LDE MIG BZUNG BA BYUNG, 'PHRANG DU ZHU DON RDO RJE
SKYABS

KYI DRUNG NAS BYAMS CHOS SOGS LUNG GI SKOR GSAN, NYI SHU PA LA
RKYANG 'DUL DU RMA BYA BYANG BRTZON DANG, GTZANG NAG PA'I DNGOS
SLOB MTSUR STON GZHON SENG LAS BOD SNGA RABS NAS BRGYUD PA'I
TSAD MA RNYING PA'I CHOS SKOR, GZHAN YANG CHA PA CHOS SENG GI
SLOB

MA SENG CHEN BRGYAD KYI NANG TSAN BRTZEGS DBANG PHYUG SENG GE
LAS RGYA GAR LA GRAGS PA'I GRUB MTHA' BZHI'I CHOS JI SNYED PA,
SPYI BO LHAS PA BYANG CHUB 'OD LAS, BOD LA GRAGS PA ZHI BYED,
RDZOGS CHEN, GCOD, BKA' GDAMS LA SOGS PA'I GDAMS NGAG

JI SNYED PA GSAN TE KHONG DU CHUD, NYER GSUM PA SHING PHO BYI
BA'I LO LA GTZANG CHU MIG TU KHA CHE PAn CHEN DANG MJAL, PAn
CHEN DE NYID DANG, DE'I SLOB BU RGYA GAR SHAR NUB GUNG GSUM NA
SGRA LA MKHAS PAR GRAGS PA'I SAm GA SHR'I TE DGE 'DUN DPAL, SU
GA TA SHR'I TE LEGS

@015A *, ,PAR GSHEGS PA'I DPAL DANG, D'A NA SHR'I LA STE TSUL
KHRIMS SBYIN PA LA SOGS PA SNGA PHYIR BSTEN TE, BOD KYI NGAG
SGROS KYIS MA BSLAD PA'I RGYA GAR LHA RGYAN GYI BSHAD SROL LAS
BYON PA'I SGRA DANG TSAD MA LA SOGS PA'I RIG GNAS

CHE BA LNGA DANG, SNYAN NGAG SDEB SBYOR MNGON BRJOD ZLOS GAR
RTZIS TE RIG GNAS CHUNG BA LNGA STE RIG GNAS BCUS BSDUS PA'I ZAB
BCUD THAMS CAD CHOS SGO SKYEL DU BYON PA'I TSUL GYIS GDAMS PA
NOS TE PAndI TA ZHES SNYAN PAR GRAGS, KHA CHE PAn CHEN DBUS NAS

'KHOR ZHING, RJE SA PAn NYID KYIS NYI SHU RTZA BDUN ZHES PA SA
PHO 'BRUG GI LOR, LO STON RDO RJE DBANG PHYUG GIS BZHENGS PA'I
NYANG SMAD RGYAN GONG GI GTZUG LAG KHANG DU, KHA CHE PAn CHEN
GYIS MKHAN PO, SPYI BO LHAS PA BYANG CHUB 'OD KYIS LAS SLOB,
BYANG SEMS DON

MO RI PAS GSANG STON MDZAD DE BSNYEN PAR RDZOGS, DGUNG GRANG SO
SO GSUM PA'I LOR KHA CHE PAn CHEN SLAR KHA CHER BZHUD, SA PAn
SKU BLTAMS PA'I LO DER RJE BTZUN BSOD NAMS RTZE MO 'JA' LUS SU
GSHEGS PAS DE LAS ZHAL GYI BDUD RTZI DNGOS SU MA THOB KYANG

DGUNG LO SO LNGA PA'I BAR DU, RJE BTZUN GRAGS RGYAN GYI ZHAL
GDAMS 'CHI MED BDUD RTZI NGOMS PAR GSOL, KHYAD PAR LAM ZAB MO
BLA MA'I RNAL 'BYOR GYI SGO NAS PHYI NANG GI RTEN 'BREL GYI GNAD
RANG SAR 'GRIGS TE SA DANG PO'I YON TAN MCHOG BRNYES,

SO LNGA PA LA RJE BTZUN GRAGS RGYAN BDE BA CAN DU GSHEGS, SO
BRGYAD PA TZAM GYI TSE, RGYA BOD KYI NGAN RTOG GI BRAG RI 'JOMS
PAR BYED PA'I TSAD MA'I BSTAN BCOS RIG GTER ZHES GRAGS PA DE
BRTZAMS, LNGA BCU RTZA GCIG TZAM GYI TSE BSTAN PA'I PAD TSAL
RGYAS

@015B PAR BYED PA'I SDOM GSUM RAB DBYE YANG MDZAD, DGUNG LO NGA
DGU'I TSE MANG YUL SKYID GRONG DU 'PHAGS PA WA TI'I DRI GTZANG
KHANG DANG 'DABS 'BYOR BA'I DPAL GYI GNAS SU, RGYA GAR LHO
PHYOGS KYI MU STEGS PA 'PHROG BYED DGA' BO LA SOGS PA'I PHAS KYI

RGOL BA NGAN PA DRUG RIGS PAS TSAR BCAD DE RGYAL BA'I BSTAN PA
LA BCUG PAS SNYAN PA'I GRAGS PA RGYA DKAR NAG DANG HOR BAL GYI
LJONGS THAMS CAD DU KHYAB, DGUNG LO DRUG CU RTZA GSUM PA'I TSE
STOBS KYI 'KHOR BSGYUR HOR RGYAL PO GO DAN GYIS BSOD

NAMS KYI MGRON DU SPYAN DRANGS, DRUG CU RE LNGA PA ME PHO RTA'I
LO PHO BRANG CHEN PO LING CHU TZER PHEBS, RGYAL POS NYAMS SU SAD
PA'I PHYIR, SGYU MA MKHAN GYIS SPRUL PA'I DRI GTZANG KHANG KHANG
PHRAN GYIS BSKOR BA'I GTZIG LAG KHANG SGYU 'PHRUL GYI R'A BAR

SPYAN DRANGS PA'I TE, TING NGE 'DZIN GYI MTHUS RAB TU GNAS PAR
MDZAD PAS SGYU MA BSHIG MA NUS PAR LUS PA DUS PHYIS SUA'ANG
BYANG PHYOGS SPRUL PA'I SDE'I GTZUG LAG KHANG ZHES GRAGS, RGYAL
PO 'KHOR BCAS KYANG DAD PAS YID RAB TU GA-YOS, BDUN

CU PA'I BAR DU RGYA NAG PO'I YUL DU BSHAD SGRUB KYI BSTAN PA
SPEL, LCAGS PHAG LOR SMAL ZLA'I BCU BZHI'I THO RANGS SKU'I BKOD
PA RE ZHIG BSDUS SO, ` ,BU STON THAMS CAD MKHYEN PA RIN CHEN
GRUB NI, YUL LCANG RO SNA BZHI ZHES PAR GDUNG RABS BCU

BDUN GYI BAR DU GSANG SNGAGS RNYING MA'I GRUB THOB RIM PAR BYON
PA'I BRAG GI GDUNG LAS YAB BLA MA BRAG STON RGYAL MTSAN DPAL
BZANG DANG, YUM SLOB DPON BSOD NAMS 'BUM GNYIS KYI SRAS SU SHAB
SMAD SGOM GNAS DGON GSAR DU RAB BYUNG LNGA PA'I
@016A *, ,LCAGS STAG NAG PA ZLA BA'I TSES NYER BZHI LA SKU
'KHRUNGS, CHUNG NGU'I DUS NAS YUM GYIS SHES RAB BSKYED PA'I
THABS MANG DU MDZAD CING RJE BTZUN 'JAM DPAL DBYANGS ZHAL GZIGS,
THOG MAR 'DA' KA YE SHES KYI MDO LA SBYOR KLOG MDZAD

PA SOGS KYIS 'BRI KLOG LA THOGS PA MI MNGA', MES TSUL KHRIMS
BZANG PO'I DRUNG DU DGUNG LO DRUG TZAM NAS CHOS RNAM DAG YIN MIN
GYI SHAN 'BYED MDZAD, DGUNG LO BDUN PAR KHRO PHU LO TZ'A BA CHEN
POR SEMS BSKYED ZHUS PAS BYANG CHUB KYI SEMS THUGS RGYUD LA
'KHRUNGS,

DGUNG LO BRGYAD NAS RIN PO CHE KHRO PHU BAR BDE MCHOG DANG, MES
TSUL KHRIMS BZANG PO LAS RNYING MA'I BKA' GTER RNAMS GSAN, DGUNG
LO BCO BRGYAD PAR MKHAN PO RIN CHEN SENG GE DPAL DANG, SLOB DPON
TSAD MA'I SKYES BU GNYIS KYI DRUNG NAS RAB TU BYUNG,

MKHAN SLOB DE GNYIS SOGS MKHAS PA MANG DU BSTEN NAS PHAR PHYIN
GTZO BOR GYUR PA'I MDO PHYOGS KYI GZHUNG 'GREL MTHA' DAG LA
SBYANGS PAS MKHAS GRAGS KYIS SA STENG KHYAB, DGUNG LO NYER GSUM
PA LA GTZANG TSONG 'DUS MGUR MO'I BLA BRANG DU MKHAN CHEN

GRAGS PA GZHON NU DPAL BZANG DANG, SLOB DPON BSOD NAMS GRAGS
PA'I DRUNG DU BSNYEN PAR RDZOGS, MKHAN SLOB DE GNYIS KYI DRUNG
NAS 'DUL BA'I CHOS SKOR DU MA GSAN, CHOS DBAR GYI TSE 'PHRENG
BRAG LUNG SOGS SU PHAR PHYIN DANG MNGON PA KUN BTUS SOGS

KYI BSHAD PA DANG, BSGRUB BYA KHRI PHRAG TU LONGS PA'I MKHAN
SLOB KYANG MDZAD, THAR LO NYI MA RGYAL MTSAN LAS SGRA K'A LA PA
DANG, TZANDRA PA, DUS 'KHOR, KYE RDOR, BDE MCHOG ,GSHED SKOR,
THA SNYAD RIG PA SOGS GSAN TE LO TZ'A YANG MKHAS PAR MKHYEN,
SBYOR BA

@016B YAN LAG DRUG GI MAN NGAG DPE MED MTSO NAS BRGYUD PA GSAN
NAS BSGOMS PAS MYONG BA KHYAD PAR CAN 'KHRUNGS, BLA MA DPAL LDAN
SENG GE LAS SA LUGS NAS BRGYUD PA'I GSANG SNGAGS KYI CHOS SKOR
SHIN TU RGYA CHE BA GSAN, GZHAN YANG PHA RGOD PA LAS GSANG

'DUS GSAN, RONG PO RDO RJE RGYAL MTSAN GYI DRUNG DU BYON TE ZLA
BA DBU'I BAR DU BZHUGS TE, DE'I RING NYIN RE BZHIN DPAL DUS KYI
'KHOR LO'I RGYUD 'GREL GYI GSAN PA 'DRI RTOG ZHIB TU MDZAD, DUS
'KHOR GYI YAN LAG PHRA MO RNAMS KYANG MA LUS PAR GSAN, RDO RGYAL
GYI

BKA' BZHIN DBANG MDOR BSTAN GYI 'GREL PA SUM BRGYA DRUG CU
PA'ANG BSGYUR, SLOB DPON 'PHAGS PA LAS KYE RDOR GTZO BOR GYUR
PA'I MDO SNGAGS KYI CHOS DU MA GSAN ZHING 'CHAD NYAN MDZAD BZHIN
PA'I MUR DGUNG LO SO GCIG PA LCAGS SPREL LOR DPAL ZHVA LU GSER

BKANG DU PHEBS NAS SDE DGON MTHA' DAG GIS BTZUG GI NOR BU LTAR
BKUR ZHING MDO PHYOGS KYI 'CHAD NYAN RGYA CHE BA DANG GSANG
SNGAGS KYI CHOS KYANG GSUNGS SHING, GRUB THOB ZE DMAR BA LAS BDE
MCHOG DANG GSHED SKOR SOGS GSAN, JO BO RJE'I PHYAG TSA BZHUGS
PA'I

SPEL CHUNG ZHIG YOD PAR GZHI BYAS NAS, ZHVA LU RI PHUG GI GTZUG
LAG KHANG 'DUS SDE DANG BCAS PA GSAR BSKRUN MDZAD, DER DUS KYI
'KHOR LO LA ZLA CHOS MDZAD DE GSUNGS, DUS 'KHOR SKOR GYI BSTAN
BCOS MANG DU BRTZAMS, PHYIS BLA MA 'PHAGS 'OD PA LA KUN SPANGS

PA'I SBYOR DRUG GI MAN NGAG MANG DU BZHUGS PA RNAMS GSAN, RGYUD
'GREL LA MTSAN BU MDZAD PA NA, SHONG 'GYUR LA 'GYUR BCOS MANG DU
MDZAD PA SOGS GSANG SNGAGS KYI DBANG LUNG DANG, RGYUD BSHAD GTZO
BOR GYUR PA'I 'CHAD NYAN DANG, GSAR RTZOM GYI LEGS

@017A *, ,PAR BSHAD PA'I MDO SNGAGS KYI BSTAN BCOS KYANG SNGA
PHYI BSDOM POD CHEN NYI SHU RTZA DRUG YOD, SA GA ZLA BA'I DUS
CHEN LA RGYUD SDE BZHI'I DKYIL 'KHOR BZHI BCU ZHE LNGA TZAM ZHAL
'BYED PA, KHYAD PAR RNAL 'BYOR RGYUD LA KHRO SPRO SGO BZHI'I

GSOL 'DEBS, SA GAR MCHOD GAR SOGS SHIN TU ZHIB PAS RDO RJE THEG
PA'I BSTAN PA'I SROG MTHUD PA LTA BUR GYUR, BLA MA CHEN PO BSOD
NAMS BLO GROS DANG THUGS SRAS SEMS DPA' CHEN PO SOGS CHE BTZUN
MKHAS GRUB KYI SLOB MA NAM MKHA'I SKAR TSOGS

LTAR MANG ZHING, SGRA TSAD PA SOGS ZHAL SLOB RNAMS LA RGYAL BA
GNYIS PA RJE TZONG KHA PA CHEN POS KYANG RGYUD SDE BZHI PHAL
CHER GSAN PA YIN, RDO RJE'I RNAL 'BYOR GYI LAM LA BRTEN NAS
SPANGS RTOGS KYI YON TAN BSAM PA'I RVA BA LAS BRGAL ZHING BSTAN
'GRO'I

DON RLABS PO CHE MDZAD BZHIN PA'I NGANG NAS DGUNG BRANGS BDUN CU
DON LNGAR PHEBS PA SHING 'BRUG HOR ZLA DRUG PA'I TSES NYER GCIG
LA DGA' LDAN GYI GNAS SU BYAMS PA'I THUGS KAR SKU'I BKOD PA
BSDUS SO, ` ,'DUL BA 'DZIN PA GRAGS PA RGYAL

MTSAN NI, ZHING 'DIR RJE TZONG KHA PA CHEN PO'I BSTAN PA SPEL
BA'I PHYIR SMON LAM GYI MTHUS BSAM BZHIN DU BYON PA ZHIG STE, DE
YANG RAB BYUNG DRUG PA'I SHING PHO STAG GI LOR DBUS STOD SBRA MA
DU SKU 'KHRUNGS, GSUNG TSANGS PA'I DBYANGS LTAR SNYAN PA

SOGS SKU GZHON NU'I DUS NAS GZHAN LAS KHYAD DU 'PHAGS PA'I YON
TAN DU MA DANG LDAN, 'BRI GUNG CHOS RJE SPYAN SNGA CHOS KYI
RGYAL PO'I GZIM DPON MDZAD CING, DE NYID KYI ZHABS LA GTUGS TE
RAB TU BYUNG, DGE BA'I BSHES GNYEN MANG PO LAS

@017B MDO SNGAGS KYI CHOS MTHA' YAS PA GSAN, KHYAD PAR DU RJE
TZONG KHA PA CHEN POR MI PHYED PA'I DAD PA THOB CING, DE NYID
YUN DU BSTEN NAS GSUNG RAB THAMS CAD KYI SNYING PO'I DON BYANG
CHUB LAM GYI RIM PA'I KHRID GSAN TE NYAMS SU BZHES PAS RTZOL MED
KYI MYONG

BA PHUL PHYIN THON, RGYUD SDE BZHIS BSDUS PA'I LHA'I RNAL 'BYOR
PHRA RAGS RNAMS SGOM PA LA 'BAD PAS DKYIL 'KHOR GYI 'KHOR LO
MNGON SUM DU GYUR, BSKYED RDZOGS KYI GNAD LA MYONG BA LEGS PAR
THON, SDOM GSUM GYI BCAS MTSAMS RNAMS PHRA ZHING

PHRA BA'ANG NYAMS PA MED PAR BSRUNG ZHING BYANG CHUB KYI SEMS
RIN PO CHE THUGS DAM GYI MTHIL DU MDZAD PAS LUNG RTOGS YON TAN
GYI MDZOD CHEN POR GYUR NAS RJE TZONG KHA PA CHEN PO'I SRAS KYI
THU BOR GYUR TE RJE'I SLOB MA THAMS CAD KYIS RJE NYID DANG 'DRA
BAR GUS PAR

BYED CING CHOS KYI BKA' DRIN NOD PAR MDZAD PA YIN, SEMS DPA'
CHEN PO 'DIS LEGS TSOGS THAMS CAD KYI RTZA BA BSHES GNYEN BSTEN
TSUL LA THUG PAR GZIGS NAS RJE RIN PO CHE DUS RTAG TU MNYES PA
GSUM GYIS MNYES PAR MDZAD CING, LHAG PAR

BKA' BZHIN SGRUB PA LAS NAM YANG MI 'DA' BAR DGA' LDAN RNAM PAR
RGYAL BA'I GLING 'DEBS PA'I TSE RJE'I BKA' BZHIN GTZUG LAG KHANG
BRTZIG PA DANG, SPONG BA PA SO SO'I SPYIL BU BRTZIG PA SOGS LA
NGAL BA KHYAD DU BSAD DE BRTZON PA CHER MDZAD CING, DE YANG

'DUL BA DANG MTHUN PA KHO NAR MDZAD DE, THOG MAR SA BRTAG PA, DE
NAS DGE 'DUN LA GNANG BA ZHU BA, DGE 'DUN GYIS GNANG BA NA LAG
GI BLA BSKOS TE RUNG KHANG GCOD PA NAS BZUNG MTHAR GTZUG LAG
KHANG RTEN DANG BRTEN PAR BCAS PA YONGS SU RDZOGS PA

@018A *, ,GRUB PA'I BAR KHUR BZHES TE MTHAR PHYIN PAR MDZAD NAS
RJE RIN PO CHE GDAN DRANGS PA SOGS 'KHOR LO GSUM GYI BYA BA
MTHA' DAG GIS RNAM PA KUN TU MNYES PAR MDZAD NAS, MTHAR RJE RIN
PO CHE ZHING GSHEGS PA'I TSE RANG NYID KYIS

RJE'I GDAN SA MA MDZAD PAR RGYAL TSAB RIN PO CHE GDAN SAR MNGA'
GSOL, SKU GDUNG RIN PO CHE MA NYAMS PAR TZAN DAN 'BA' ZHIG LAS
GRUB PA'I SGROM DU BZHUGS SU BCUG ,DE YANG DNGUL BRE CHEN BCO
BRGYAD LAS BRDUNGS PA'I GDUNG KHANG GI BUM PAR BZHUGS SU

GSOL TE, GTZUG LAG GI GLO 'BUR BYANG MAR BZHUGS NAS MCHOD PA
RGYA CHEN POS MCHOD PAR MDZAD PA LA SOGS PA'I BYA BA RNAMS
RDZOGS PAR MDZAD NAS RJE RIN PO CHE'I THUGS DGONGS RDZOGS PA'I
PHYIR DU, SNGON CHOS RGYAL SRONG BTZAN SGAM PO DBU RU STOD KYI

RGYA MA MDAR PHO BRANG BYAMS PA MI 'GYUR GLING DU SKU 'KHRUNGS
SHING RGYAL PO YAB YUM GYI SKYED MOS TSAL BTZUN MO'I 'KHOR RNAMS
RGYUN DU BZHUGS PA'I SKYED TSAL DER BTZUN MO TSAL ZHES PA'I DGON
PA BTAB NAS TSOGS PA BSKYANGS PAS DGE 'DUN BRGYAD BRGYA

LHAG TZAM 'DUS, RES 'GA' MAL DRO SPANGS SOGS DGON GNAS DANG RI
KHROD GZHAN DU'ANG BZHUGS TE 'GRO DON DANG THUGS DAM 'PHEL BAR
MDZAD, SKABS SHIG TU TSAL GUNG THANG DU PHEBS TE 'DUL BA'I BSLAB
BYA DANG LAM RIM LEGS PAR GSUNGS,

TSAL GUNG THANG GI DGE 'DUN THAMS CAD 'DUL KHRIMS RNAM PAR DAG
PA DANG SKYES BU CHEN PO'I CHOS LUGS LA SBYOR BAR MDZAD PAS TSAL
BUNG THANG GI CHOS SDE LA RJE TZONG KHA PA NYID LAS KYANG BKA'
DRIN CHE BAR GYUR, BLA MA BYANG CHUB SEMS DPA' 'DI LA RJE'I

@018B GSANG SNGAGS DANG 'DUL BA'I BKA' BAB PAR SNANG STE, RJE'I
BSHAD SROL PHYAG LEN BZANG PO MI NYAMS PA'I PHYIR DU 'DUL BA'I
BSLAB BYA CHEN MOR GRAGS PA DANG, DGE TSUL GYI BSLAB BYA, GZHI
GSUM GYI CHO GA'I LAG LEN, 'DUL BA'I GLENG 'BUM RNAMS

MDZAD, RJE'I GSANG SNGAGS KYI SGRUB DKYIL RNAMS LA LHAN THABS
DANG PHYAG BZHES, RAB GNAS KYI CHO GA ,'KHOR LO SDOM PA'I PHYI
ROL MCHOD PA, GSANG 'DUS MI BSKYOD PA'I TSOM BU LA BRTEN PA'I
MDUN BSKYED KYI MCHOD THABS, DRIL BU LHA LNGA'I SGRUB THABS,

PHYAG RDOR 'KHOR LO CHEN PO'I SGRUB DKYIL, BDE MCHOG L'U AI PA'I
DKYIL CHOG ,GSHIN RJE GSHED DMAR NAG GI SGRUB THABS, RDO RJE
DBYINGS KYI DKYIL 'KHOR CHO GA ,KUN RIG RNAM PAR SNANG MDZAD KYI
CHO GA ,NGAN SONG SBYONG RGYUD KYI RNAM BSHAD, BYA RGYUD RIGS

GSUM LA BRTEN PA'I CHO GA'I LAG LEN SOGS RTZOM PA YANG MANG DU
MDZAD, THUN MONG MA YIN PA'I RNAM THAR DANG 'KHRUNGS RABS NI
MKHAN CHEN LAS KYI RDO RJES GSANG BDAG PHYAG NA RDO RJE LA ZHUS
PA DANG, BLA MA DBU MA PAS RJE BTZUN 'JAM DBYANGS LA

ZHUS PA DANG, RTOGS LDAN 'JAM DPAL RGYA MTSOS RJE BTZUN 'JAM
DBYANGS LA ZHUS PA RNAMS MTHUN PAR SNANG STE, DE YANG 'DI LTAR,
SLOB DPON GRAGS PA RGYAL MTSAN PA SKYE BA MANG PO'I SNGON DU
BRAM ZE'I KHYE'U GO 'PHANG BYA BAR SKYES PA'I DUS NA, SANGS
RGYAS LOG

PAR DAD SEL GYI SPRUL PA'I RANG SANGS RGYAS SHIG LA BSOD SNYOMS
BZANG PO LHUNG BZED GANG PHUL NAS BDAG 'DI NAS SKYE BA THAMS CAD
DU RGYAL BA KUN GYI DAM PA'I CHOS MA LUS PAR 'DZIN CING, MTHAR
'KHOB RNAMS SU 'GRO BA MANG PO LA DAM PA'I CHOS STON CING

@019A *, ,THEG PA GSUM GYI LAM LA 'GOD PAR GYUR CIG ,CES SMON
LAM BTAB PA'I MTHUS SKYE BA DRUG MTHA' 'KHOB KYI RGYAL POR SKYES
NAS 'GRO BA MANG PO LA THEG PA GSUM GYI CHOS BSTAN TE LAM RNAM
PAR DAG PA LA BKOD, DE NAS RAB TU

BYUNG BA DANG THEG PA GSUM LA MKHAS PA'I DGE SLONG DANG, PAndI
TA MKHAS SHING GSAL BA SHA STAG TU SKYE BA MANG PO BLANGS NAS
DAM PA'I CHOS BSTAN TE MTHA' YAS PA'I SEMS CAN GYI DON RGYA CHER
BYAS, DE NAS SUM CU RTZA GSUM DU LHA'I BU ZHI BA'I TOG CES BYA
BAR

SKYES NAS LHA MANG PO'I DON BYAS, DE NAS 'DIR SKYES PA YIN, 'DIR
RJE BTZUN BYAMS MGON GYI SKU RIN PO CHE LAS BYAS PA SOGS BKOD PA
THO TSER BRIS PA LTAR BZHENGS NAS 'CHAD NYAN DANG THUGS DAM SOGS
KYI DGE RTZA RJE BTZUN GYIS RJES SU 'DZIN PA'I CHED

DU BSNGO ZHING BSTAN PA RGYAS PA SOGS KYI SMON LAM RGYA CHEN PO
'DEBS PAR MDZAD, DE LTAR BSGRUBS PAS 'DIR YANG BSTAN PA DANG
SEMS CAN LA PHAN PA RGYA CHEN 'BYUNG, BYANG CHUB KYI SEMS LA
BRTEN NAS RTOGS PA KHYAD PAR CAN SKYE, 'BREL TSAD LA DKAR

PO'I SA BON THEBS, MDO SNGAGS LA BRTEN PA'I SLOB MA BSTAN PA
'DZIN PA DANG SEMS CAN LA PHAN PA RGYA CHEN PO DANG LDAN PA MANG
DU 'BYUNG, SNYAN PA'I GRAGS PAS PHYOGS KUN TU KHYAB CING SANGS
RGYAS KYI BSTAN PA RIN PO CHE SGO THAMS CAD NAS RGYAS

PAR BYED DO, SKYE BA PHYI MA DGA' LDAN DU RGYAL TSAB MI PHAM
MGON PO'I SRAS MCHOG LHA'I BU RGYAL SRAS ZHI BA'I SNYING PO ZHES
BYA BAR SKYES NAS BYANG CHUB SEMS DPA'I SPYOD PA RLABS PO CHES
'GRO BA'I DON BYED CING, MTHAR DE BZHIN GSHEGS PA BYAMS PA'I

@019B DBANG PO ZHES BYA BAR 'GYUR RO, ,ZHES MKHAN CHEN LAS KYI
RDO RJE LA GSANG BA'I BDAG PO PHYAG NA RDO RJES DNGOS SU GSUNGS
PA LAS 'BYUNG ZHING, DBU MA PA DPA' BO RDO RJES RJE BTZUN 'JAM
DPAL DBYANGS LA ZHUS PA LAS KYANG DE BZHIN DU BYUNG, YANG DE'I
RJES BLA MA RTOGS

LDAN 'JAM DPAL RGYA MTSOS RJE BTZUN 'JAM DPAL DBYANGS LA GSOL BA
YUN RING DU BTAB STE, SLOB DPON RIN PO CHE 'DUL BA PA 'DI PA'I
SKU TSE SNGA PHYI RNAMS JI SKAD BYA BA LAGS, 'DIR BSTAN PA LA
PHAN PA CHE CHUNG JI TZAM 'BYUNG, SKU TSE RING THUNG JI TZAM
YONG, GANG

DU BZHUGS NA 'GRO DON DANG THUGS DAM 'PHEL ZHES ZHUS PAS, RJE
BTZUN GYIS 'DUL BA PA SNGON SKYE BA MANG PO'I SNGON ROL DU RGYA
GAR DU BRAM ZE'I KHYE'U GO 'PHANG BYA BAR SKYES TE SANGS RGYAS
LOG PAR DAD SEL GYI SPRUL PA'I RANG RGYAL ZHIG LA BSOD SNYOMS
BZANG PO LHUNG

BZED GANG PHUL NAS, BDAG SKYE BA THAMS CAD DU RGYAL BA'I DAM
CHOS MTHA' DAG BZUNG NAS MTHA' 'KHOB KYI YUL RNAMS SU 'GRO BA
GDUL DKA' BA RNAMS LA DAM PA'I CHOS BSTAN NAS THEG PA GSUM GYI
LAM RNAM PAR DAG PA LA 'GOD PAR GYUR CIG ,CES SMON LAM

BTAB PAS SKYE BA MANG POR MTHA' 'KHOB KYI RGYAL PO SOGS SU SKYES
NAS 'GRO BA GDUL DKA' BA MANG PO'I DON DPAG MED BYAS, STON PA
'DI 'JIG RTEN DU BYON DUS DGE SLONG 'DUL BA TOG CES BYA BA'I SDE
SNOD GSUM LA MKHAS PA ZHIG TU SKYES, DE NAS BZUNG STE PAndI TA
DANG

RAB TU BYUNG BA DANG DGE SLONG THEG PA GSUM LA MKHAS PA SHA STAG
TU SKYES SHING, DE'I DUS DKA' BZHI PA DANG DPON SLOB TU GYUR
CING 'BREL, DE NAS SUM CU RTZA GSUM DU LTA'I BU ZHI BA'I TOG CES
BYA BAR SKYES, DE NAS 'DIR SKYES PA YIN, 'DIR YANG SNGON GYI
'BREL BAS DKA'

@020A *, ,BZHI PA DANG DPON SLOB TU GYUR TE BLA NA MED PA'I DAD
PA BRTAN PO THOB, BYANG CHUB KYI SEMS LA BRTEN NAS MNGON RTOGS
KHYAD PAR CAN SKYES, MDO SNGAGS RNAM DAG GI SGO NAS BSTAN PA LA
PHAN PA RGYA CHEN PO 'BYUNG, MI GA-YO BA DKAR

PO SKYE BA MANG PO'I YI DAM YIN PAS 'DIR YANG RJES SU BZUNG
ZHING DNGOS DANG RMI LAM CI RIGS SU ZHAL STON, 'OD ZER CAN GYIS
SKABS MANG POR BAR CHAD SEL, SKYE BA MANG POR DPAL LDAN 'DUS PA
DANG HE RU KAS BYIN GYIS BRLABS, 'JAM DKAR GYIS SKYE BA

GSUM DU RJES SU BZUNG NAS BYIN GYIS BRLABS KYANG DAM SEL CAN
ZHIG LA RJES GNANG BYAS PAS CUNG ZAD 'GRIB 'DUG ,DE LA BSHAGS
BSDAM GYIS LA 'JAM DBYANGS KYI BLO 'PHEL BA'I GZUNGS RIN PO CHES
BRIS PA BRGYA PHRAG GCIG 'DON PA LA YON BYIN NAS

SMON LAM BTAB NA GZHAN PHAN CHE, TSE DRUG CU LHAG TZAM LAS PHAL
CHER MI THUB, DE LA'ANG BAR CHAD MANG BAR SNANG BAS, DE BZLOG
PA'I THABS RTA MGRIN SHVA NA'I BZLAS SGRUB DANG, PHYAG BZHI PA'I
BSNYEN PA KHRI PHRAG RE ZHAG RE LA GYIS, 'DUG GNAS SLOB DPON

RNAM GNYIS MNYAM DU PHAL CHER BSDAD NA DGE PHYOGS 'PHEL CHE,
PHYI MA MGON PO MA PHAM PA'I CHOS KYI MDUN SAR RGYAL SRAS ZHI
BA'I SNYING PO BYA BAR SKYES NAS, DKA' BZHI PA DANG DPON SLOB
GNYIS MJAL TE THEG PA MCHOG GI CHOS KYI DGA' STON LA LONGS

SPYOD PAR 'GYUR RO, ,ZHES GSUNGS SO, ,DE LTAR 'DUL 'DZIN GRAGS
PA RGYAL MTSAN GYIS RJE BDAG NYID CHEN PO'I LUGS SROL BZANG PO
NYAMS PA MED PAR BSKYANGS TE BSTAN PA DANG 'GRO BA'I DON RGYA
CHER MDZAD CING, 'DUL BA 'DZIN PA ZHES MTSAN TZAM

@020B GYIS KYANG BSTAN PA LA PHAN PA ZHIG MDZAD NAS, SKU TSE
'DI'I DNGOS KYI GDUL BYA RDZOGS PA NA DGUNG LO RE GSUM PA ME PHO
'BRUG GI LO HOR ZLA LNGA PA'I TSE NYI SHUL BTZUN MO TSAL DU
GSHEGS TE, DGA' LDAN CHOS KYI PHO BRANG DU MI PHAM 'JAM DPAL

SNYING PO'I ZHABS DRUNG DU PHEBS SO, ` ,MDO SNGAGS RAB 'BYAMS PA
PAn CHEN BSOD NAMS GRAGS PA'I DPAL RNAM DPYOD MCHOG GI SDE NI,
RTZED THANG DU NANG BAR LAM PA'I SRAS SU RAB BYUNG BRGYAD PA'I
SA KHYI LOR 'KHRUNGS, RTZED THANG NAS CHEN PO

BSOD NAMS BKRA SHIS KYI DRUNG NAS RAB TU BYUNG STE MTSAN BSOD
NAMS GRAGS PAR GSOL, 'OD SNA'I BLA MA SANGS RGYAS BZANG PO LAS
DGE TSUL DANG, BYANG SEMS BDE MO THANG PA'I ZHAL SLOB CHOS RJE
RIN CHEN CHOS BZANG LAS BSNYEN RDZOGS

KYI SDOM PA RIM GYIS NOD PAR MDZAD DE DGAG SGRUB GNANG GSUM GYI
BCAS MTSAMS PHRA MO LAS KYANG MI 'DA' BAR BSRUNGS, GSANG PHU
DANG, NYI MA THANG SOGS SU SLOB GNYER MDZAD CING, LHAG PAR SE
RVA THEG CHEN GLING DU YONGS 'DZIN DON

YOD DPAL LDAN LO BCU GNYIS BAR DU BSTEN NAS 'PHAGS BOD KYI
GZHUNG CHEN MANG PO RIGS LAM NAS DRANGS PA'I ZHIB BSHAD GSAN,
GZHAN YANG SER BYES GNYAL STON DPAL 'BYOR LHUN GRUB LA SOGS PA
MTSAN LDAN GYI BSHES GNYEN DAM PA DU MA

YONGS 'DZIN DU BSTEN NAS MDO SNGAGS KYI GZHUNG LUGS MTHA' DAG LA
DPYIS PHYIN PAR SBYANGS PAS MKHAS PA'I KHYU MCHOG CHEN POR GYUR
TE CHOS GRA CHEN PO DPAL RTZED THANG DU RAB 'BYAMS PA'I GRVA
SKOR MDZAD PAS MKHAS MANG RGYA MTSO LTA BUS BSTOD
@021A *, ,BSNGAGS KYI ME TOG 'THOR ZHING MKHAS PA'I GRAGS PAS
KUN TU KHYAB PAR GYUR, 'BRAS SPUNGS SU BYON TE THON PA MKHAS
BTZUN YON TAN RGYA MTSO LO LNGA'I RING BSTEN NAS BDE GSANG 'JIGS
GSUM DUS 'KHOR KUN RIG SOGS

RGYUD SDE BZHI'I DKYIL 'KHOR MANG PHO'I DBANG DANG, ZAB KHRID,
LHA TSOGS MANG PO'I RJES GNANG SOGS SNGAGS KYI CHOS BKA' MTHA'
YAS PA GSAN, DGUNG LO SO GCIG PA'I DUS SU DPAL LDAN STOD RGYUD
GRA TSANG DU BYON TE RDO RJE 'CHANG CHOS LDAN BLO

GROS BSTEN NAS DPAL GSANG BA 'DUS PA'I DBANG DANG RGYUD 'GREL
MAN NGAG DANG BCAS PA SOGS 'PHAGS SKOR GYI GZHUNG MANG PO DANG,
GZHAN YANG BDE MCHOG LO DRIL DANG, 'JIGS BYED KYI KHRID SOGS
GSANG SNGAGS KYI ZAB CHOS MTHA'

YAS PA GSAN NAS GSANG CHEN RGYUD SDE RGYA MTSO'I PHA ROL DU SON,
DGUNG LO SO BZHI PA LCAGS LUG LO NAS RGYUD STOD PA'I MKHAN KHRIR
PHEBS TE 'CHAD NYAN LO BCU BZHI BSKYANGS SHING, KHYAD PAR DGUNG
LO SO DRUG PA CHU BYA LA GSANG 'DUS BSKYED RDZOGS

KYI tIKKA BRTZAMS TE DE'I 'CHAD NYAN KYANG 'DZUGS PAR MDZAD,
GZHAN YANG JA TSUL 'DZUGS PA DANG, 'DU KHANG BRTZIGS PA SOGS
LUGS GNYIS KYI SGO NAS 'DZIN SKYONG SPEL BAR MDZAD, RGYAL BA DGE
'DUN RGYA MTSO'I DRUNG NAS CHOS MANG DU GSAN

CING, DE'I BKA' NAN TAN PHEBS PA LTAR DGUNG LO ZHE BDUN PA SHING
SPRE LOR CHOS RJE DKON DAR BA LA RGYUD PA GTAD DE 'BRAS SPUNGS
BLO GSAL GLING GI 'CHAD NYAN PA MDZAD NAS LO GCIG SONG BA NA GRA
SLOB SBYIN BDAG RNAMS KYIS GSOL BA BTAB PAR

@021B BRTEN NAS DGA' LDAN SHAR RTZE'I KHRIR PHEBS TE BLO GLING
DANG CHABS CIG LO NGO LNGA'I RING 'CHAD NYAN BSKYANGS, DGUNG LO
NGA GNYIS PA SA MO GLANG LOR DGA' LDAN GYI KHRI THOG TU PHEBS
SHING, RNAM DKAR GYI MDZAD PA BZANG POS KHRI LO BDUN BSKYANGS,
RJE TZONG

KHA PA NAS BRTZIS PA'I KHRI THOG BCO LNGA PA YIN, DGA' LDAN GSER
KHRIR THOG MAR PHEBS PA'I TSE, CHOS KYI RGYAL PO TZONG KHA PA'I,
,CHOS TSUL RNAM PAR 'PHEL BA LA, ,GEGS KYI MTSAN MA ZHI BA DANG,
,ZHES SOGS SHO LO KA GCIG DANG, LHA LDAN SMON LAM

CHEN MO'I GRAL DBUR PHEBS TSE, BDAG DANG GZHAN GYI DUS GSUM
DANG, ZHES SOGS SHO LO KA GCIG SMON LAM DU MDZAD PAS, DENG DUS
TSIGS BCAD SHO LO KA GNYIS PO 'DI DGE LUGS PA YONGS KYI NGAG
RGYUN DU 'DON PA 'DIS KYANG PAn CHEN 'DI'I

'PHRIN LAS KYI 'JUG PA DPOG NUS, DGUNG LO NGA BRGYAD PA SHING
LUG LOR RDO RJE 'DZIN PA CHEN PO RGYA RA CHOS SKYONG RGYA MTSO
GDAN SAR BSKOS, RANG NYID DGA' LDAN GSER KHRI NAS ZUR BZHUGS
THOG ,THAMS CAD MKHYEN PA DGE 'DUN RGYA MTSO ZHING KHAMS

GZHAN DU GSHEGS RJES RJE NYID DGUNG LO RE DRUG PA CHU YOS LOR
'BRAS SRUNGS SPYI SO DANG, PHO BRANG SNE GDONG RTZE SOGS MCHOD
YON RNAMS KYIS MGRIN GCIG TU GSOL BA BTAB PAR BRTEN DPAL LDAN
'BRAS SPUNGS KYI KHRIR PHEBS, DUS SKABS DER RJE 'DI

NYID DGE LDAN PA'I BSTAN 'DZIN KUN GYI DBUS NA 'GRAN ZLA DANG
BRAL BA'I GTZUG NOR LTA BU YIN STABS GDAN SA CHEN PO SE RVA'I
DGE 'DUN RNAMS NAS GSOL BA BTAB PA BZHIN DGUNG LO RE DGU PA ME
RTA LOR SE RVA THEG CHEN GLING GI KHRIR PHEBS TE BSKYANGS,

@022A *, ,DE BZHIN DU SKYOR MO LUNG, PHAG MO CHOS SDE, NYI
SDING, KLUNG SHOD 'OD SNA, CHOS SDE RIN CHEN GLING SOGS NAS
KYANG GSOL BA BTAB PA BZHIN DE DAG GI GDAN SA'ANG MDZAD CING, DE
DAG THAMS CAD LA GANG LA GANG 'TSAMS KYI CHOS

'KHOR BSKOR BA SOGS CHOS DANG ZANG ZING GNYIS KYIS TSUL BZHIN
SKYONG BAR MDZAD PAS RNAM DKAR GYI 'PHRIN LAS SHIN TU RGYA CHE,
RGYAL DBANG SKU PHRENG GSUM PA BSOD NAMS RGYA MTSO'I YONGS 'DZIN
MDZAD DE GTZUG PHUD BZHES SHING, BSOD NAMS

RGYA MTSO DPAL BZANG PO BSTAN PA'I NYI MA PHYOGS THAMS CAD LAS
RNAM PAR RGYAL BA ZHES PA'I MTSAN GSOL, DGUNG LO DON GNYIS PAS
BYA LO'I SA GA ZLA BA'I NANG RJE 'DI PAS MKHAN PO DANG, GSANG
PHU CHOS RJE LEGS PA DON GRUB KYIS LAS SLOB

MDZAD DE RGYAL BA BSOD NAMS RGYA MTSOR DGE TSUL GYI SDOM PA'ANG
STZAL, GZHAN YANG TSE DBANG GRUB RGYAL MA, MGON CHOS LHA MO
RNAMS SRAS DANG BCAS PA'I RJES GNANG, GSANG 'DUS MI BSKYOD PA
DANG, 'JIGS BYED KYI DBANG, SGRUB THABS RGYA MTSO,

RIG BYED MA, MGON PO ZHAL, MGON DKAR BCAS KYI RJES GNANG, RJE
TZONG KHA PA'I GSUNG 'BUM THOR BU, RGYAL BA DGE 'DUN RGYA MTSO'I
GSUNG 'BUM POD LNGA, LAS CHEN KUN RGYAL BA'I BKA' GDAMS CHOS
'BYUNG, BE BUM SNGON PO RTZA 'GREL, KARMA SHA

TAM, ME TOG 'PHRENG BRGYUD, DGA' LDAN CHOS 'BYUNG, SKYES RABS SO
BZHI PA BCAS KYI LUNG SOGS DANG, GZHUNG KHRID KYI THOG MAR DON
BDUN CU'I RNAM GZHAG SKAL BZANG THEM SKAS ZHES PA BKA' RTZOM
MDZAD DE DE'I STENG NAS BSHAD LUNG STZAL BA SOGS

@022B MDOR NA SMAN GYI LJON SHING GI MYU GU GZHON NU BZHIN DU
GCES PAR BSKYANGS, RGYAL BA BSOD NAMS RGYA MTSOS KYANG, CHOS KYI
RJE BSOD NAMS GRAGS PA'I ZHAL SNGA NAS ZHES SHIN TU GUS PAR
MDZAD, DGUNG LO DON BZHI PA LCAGS PHAG LOR 'BRAS SPUNGS

GZIM KHANG GONG DU ZUR BZHUGS MDZAD DE 'BRAS SPUNGS KYI KHRIR
RGYAL BA BSOD NAMS RGYA MTSO MNGA' GSOL, DGUNG LO BDUN CU DON
BDUN PA SHING STAG ZLA BA BCU GCIG PA'I TSES BCU BZHI'I THO
RENGS KYI DUS SU RE ZHIG DGA' LDAN CHOS KYI PHO BRANG

DU GSHEGS PA'I TSUL BSTAN RJES DGUNG ZHAG BCO LNGA'I BAR THUGS
DAM 'OD GSAL LA BZHUGS SHING, THUGS DAM GROL BA NA SKU GDUNG
KHRU GANG TZAM DU GYUR PA ZHUGS SU PHUL BA'I TSE, THUGS LJAGS
SPYAN GSUM DANG, GZHAN YANG THUGS

ZUR PA BRJID CING YA MTSAN PA ZHIG DANG, RING BSREL GYI RANG
BZHIN LAS 'BUR DOD DU BYON PA'I THUGS RJE CHEN PO BCU GCIG ZHAL
DANG, YIG 'BRU DANG, RING BSREL SOGS MANG DU BYON PA'I THUGS
LJAGS SPYAN GSUM DNGUL GDUNG GSAR BZHENGS

KYI GZUNGS SU PHUL TE DNGUL GDUNG 'BRAS SPUNGS SU BZHUGS, THUGS
ZUR PA DE NYID RJE'I GSER SKU ZHIG GI THUGS KAR NANG GZUNGS SU
PHUL BA DE DANG, RING BSREL GYI THUGS RJE CHEN PO BCAS GZIM
KHANG GONG GI RTEN GTZOR BZHUGS TSUL RNAM

THAR DU GSAL YANG, GZIM KHANG GONG RJES SOR BSHIGS TE SKU CHAS
RNAMS 'THOR BAS DA LTA GAR BZHUGS MA 'TSAL, DE LTA BU'I BDAG
NYID CHEN PO 'DIS RTZA BA'I YONGS 'DZIN MCHED LNGA LA SOGS PA'I
YONGS 'DZIN BCU PHRAG GNYIS LHAG

@023A *, ,PA TSUL BZHIN BSTEN NAS MDO SNGAGS GZHUNG LUGS RGYA
MTSO'I PHA ROL DU SON, THOS BSAM SGOM PA YA MA BRAL BA'I RNAM
THAR PHUL DU BYUNG BA'I MTHU LAS MKHAS DANG GRUB PA'I RTZE MOR
GSHEGS, RJE BTZUN MA KU RU

KULLE, SGROL DKAR YID BZHIN 'KHOR LO, MGON PO TSE DPAG MED DANG
SPYAN RAS GZIGS, 'PHAGS PA'I GNAS BRTAN BCU DRUG SOGS LHAG PA'I
LHA TSOGS DU MAS DNGOS NYAMS RMI LAM DU ZHAL BSTAN CING LUNG
STON PA SOGS KYI MTHU LA BRTEN NAS

'CHAD RTZOD RTZOM PA'I LEGS BSHAD KYI PHRENG BA SPEL BA RNAMS
KYI 'PHRIN LAS STOD MNGA' RIS NAS SMAD RGYA SOGS GI YUL GRU TSUN
CHAD DU KHYAB CING, BRGYUD 'DZIN GYI MKHAS GRUB ZAM MA CHAD PAR
BYON DANG 'BYON BZHIN PA KUN GYI MTHUN SNANG DU GRUB PA 'DI

LAGS SO, ,'DI'I GSUNG 'BUM GYI MTSAN THO TZAM NI, 'DUL BA'I SPYI
DON LUNG RIGS NYI MA, 'DUL BA'I DUS TSIGS, MDZOD tIK SHES BYA
RAB GSAL, RNAM 'GREL DKA' 'GREL DGONGS PA RAB GSAL, BLO RIG
,RTAGS RIGS, PHAR PHYIN RTZA tIK TSIG

DON RAB GSAL, PHAR PHYIN SPYI DON YUM DON GSAL BA'I SGRON ME,
PHAR PHYIN MTHA' DPYOD YANG GSAL SGRON ME, DON BDUN CU'I RNAM
GZHAG ,DRANG NGES MTHA' DPYOD AUTPLA'I PHRENG BA, RTEN 'BREL,
BSAM GZUGS, DGE 'DUN NYI SHU, DBU MA'I SPYI DON ZAB

DON GSAL BA'I SGRON ME, DBU MA'I MTHA' DPYOD ZAB DON YANG GSAL
SGRON ME, LEGS BSHAD SNYING PO'I DKA' GNAD DOGS GCOD, RGYUD BLA
MA'I SPYI DON, SDOM GSUM RNAM GZHAG RGYAS BSDUS GNYIS, BYANG
CHUB GZHUNG LAM GYI DON BSDU, GRUB MTHA'I RNAM

@023B GZHAG ,DRI BA LHAG BSAM RAB DKAR GYI DRIS LAN, KARMA PA'I
PHAR PHYIN tIKKA'I DGAG LAN DANG, DE'I YANG LAN BCAS DANG,
SNGAGS KYI SKOR LA RGYUD SDE SPYI'I RNAM GZHAG ,GSANG BA 'DUS
PA'I BSKYED RIM MKHAS PA'I YID 'PHROG ,RDZOGS RIM THAR LAM GSAL

SGRON, SNGAGS KYI SPYOD PA'I ZUR BKOL, PHYAG RGYA CHEN PO LA
RGYAN DRUG TU MDZAD PA'I RNAM BSHAD, N'A RO CHOS DRUG DANG,
SNYING PO DON GSUM, LTA KHRID DRAN PA BZHI LDAN BCAS KYI KHRID,
TSE DPAG MED, SGROL DKAR, RIG BYED MA RNAMS KYI SGRUB THABS BCAS
DANG,

GZHAN YANG BKA' GDAMS GSAR RNYING GI CHOS 'BYUNG YID KYI MDZES
RGYAN, 'DUL BA'I CHOS 'BYUNG, RJE DGE 'DUN RGYA MTSO'I RNAM THAR
PHAN BDE'I 'BYUNG GNAS, RGYAL RABS 'PHRUL GYI LDE MIG ,BSTAN
RTZIS GSAL BA'I SGRON ME, BKA' GDAMS GLEGS BAM GYI

DON BSDU, MKHAS BLUN BRTAG PA DGE LDAN LEGS BSHAD PAD DKAR
PHRENG BA, GCOD KYI BRGYUD 'DEBS DANG, GCOD KHRID BCAS SO, ,DE
LTAR MDO SNGAGS KYI GZHUNG DANG, PHYI NANG RIG GNAS, RNAM THAR
LO RGYUS KUN LA MKHYEN RAB PHUL DU BYUNG BA'I TSUL LA,

RJE THAMS CAD MKHYEN PA DGE 'DUN RGYA MTSOS BSNGAGS PA 'DI LTAR
MDZAD DE, SNGON BSAGS BSOD NAMS GSER GYI RANG BZHIN RNAM DPYOD
NOR 'DZIN RAB YANGS PAR, ,MDO SNGAGS GZHUNG BRGYA'I CHU KLUNG
RAB 'KHYIL GRAGS PA DBU BA'I 'DZUM DKAR CAN, ,

SNYAN TSIG RBA RLABS GZEGS MA RAB 'THOR LO RGYAS MA TIG 'PHRENG
MDZES NI, ,SNGON MED LEGS BSHAD GSAR DU RAB SPEL PHYOGS KYI BU
MO'I RNA BA'I RGYAN, ,ZHES GSUNGS SO, ` ,PAn CHEN BSOD NAMS
GRAGS PA'I SKU SKYE BSOD NAMS YE SHES DBANG PO NI,

@024A *, ,STOD LUNG LAM PA DANG NYE BA'I SAR YAB TSE RING BKRA
SHIS DANG, YUM MGON MO TSE RING GI SRAS SU RAB BYUNG DGU PA'I ME
'BRUG LA 'KHRUNGS, DGUNG LO GCIG GNYIS NAS SNGON GNAS RJES DRAN
GYI NGOS 'DZIN GSAL POR GSUNGS

DGUNG LO BZHI PA LA 'BRAS SPUNGS SU SPYAN DRANGS TE THAMS CAD
MKHYEN PA BSOD NAMS RGYA MTSO LA GTZUG PHUD PHUL, MTSAN BSOD
NAMS YE SHES DBANG POR GSOL, DGUNG LO DGU PAR PHEBS PA SHING
KHYI ZLA BA LNGA PA'I TSES BCO LNGA'I NYIN RJE BSOD

NAMS RGYA MTSO DGUNG LO NYI SHU RTZA GNYIS PA BSNYEN RDZOGS
BZHES PA DANG LHAN DU DGA' LDAN KHRI ZUR CHOS RJE BDE BA CAN PA
DGE LEGS DPAL BZANG DANG, DGE 'DUN BSTAN PA DAR RGYAS MKHAN SLOB
DE GNYIS LAS DGE TSUL MDZAD, DGUNG LO BCU GCIG

PA ME STAG LOR SKYOR MO LUNG GI GDAN SAR PHEBS, DER BSNGO BA
SMON LAM DANG BKA' CHOS SOGS THOGS MED DU GSUNGS PAS DER 'DUS
THAMS CAD DAD PA'I GNAS LA BKOD, DGUNG LO BCU GNYIS PA LA CHA
DKAR GRA TSANG DU SLOB GNYER LA PHEBS,

YONGS 'DZIN DAM CHOS DPAL 'BAR BSTEN NAS GZHUNG LUGS LA SBYANGS,
DGUNG LO BCU DGU PA SHING KHYI LOR RJE BSOD NAMS RGYA MTSO SOGS
MKHAN SLOB DGE 'DUN BCU TSOGS LAS BSNYEN PAR RDZOGS TE, CHA DKAR
GRA TSANG GI 'CHAD NYAN PA GNANG

BAS GRA TSOGS SHIN TU CHE BA BYUNG ZHING, DGUNG LO NYI SHU RTZA
GNYIS PA'I THOG RGYAL BA BSOD NAMS RGYA MTSO SOG YUL DU PHEBS
PA'I PHYAG PHYIR YAB SRAS LHAN DU BYON PAS, AAL THAN CHOS KYI
RGYAL POS RJE 'DI NYID LA MEE TRI PA ZHES PA'I LUNG DANG LAG

@024B RTAGS KYI GZENGS BSTOD PHUL, YAB SRAS LHAN DU SOG YUL NAS,
LDAN CHOS 'KHOR GLING DANG, KHAMS CHAB MDO SOGS SU PHEBS, RJE
BSOD NAMS RGYA MTSO'I BKA' BZHIN CHAB MDO'I KHA MCHU BSDUM PA
DANG, LI THANG GI CHOS SDE DANG THUB

CHEN GYI SKU BZHENGS PA'I THUGS 'KHUR BZHES, THAMS CAD MKHYEN
PA'I BSTOD BSNGAGS SNYAN NGAG GI LAM NAS BYUNG BA DANG, CHOG
SGRIG DU MA DANG, BSTAN PA SPYI RNAM SOGS BSTAN BCOS KYANG MANG
DU BRTZAMS, GZHAN YANG MDZO MO MKHAR, LCANG

SKYA; KHI THA KHA, CO NE, THA'U BYE'U, BTZONG KHA SOGS SU ZHABS
KYIS BCAGS NAS CHOS GSUNGS, DE NAS DGUNG LO SUM CU RTZA GSUM PAS
BYI LOR DBUS PHYOGS SU PHEBS TE, SE 'BRAS DGE GSUM CHA DKAR SOGS
LA MANG JA 'GYED SOGS BSNYEN

BKUR RGYA CHER MDZAD, 'OL KHAR PHEBS, DE KHUL GYI CHOS SDE RNAMS
DANG RGYAL DU MANG 'GYED BSTABS, 'OL KHA STAG RTZE NAS DPON SA
DPAL LDAN CHOS 'DZOMS KYIS ZHABS TOG YUN RING DU MDZAD, SLAR
SKYID SHOD DU CHOS SDE CHEN PO SKYOR MO LUNG GI KHRIR

SPYAN DRANGS, MDO SNGAGS KYI CHOS 'KHOR MANG DU BSKOR, SDE PA
'OL KHA BAS GSOL BA BTAB PA LTAR SLAR YANG 'OL KHAR PHEBS, CHAB
MDO'I BLA MAR SPYAN 'DREN BYUNG YANG DGUNG LO SO BDUN PA RAB
BYUNG BCU PA'I CHU 'BRUG LA 'OL KHA GZHIS KAR ZLA BA DANG PO'I
TSES

NYI SHU DGU LA ZHI BAR GSHEGS PA'I TSUL BSTAN TO, SKU GDANG ME
LHA'I ZHAL DU PHUL BA LAS RING BSREL DANG LHA SKU MANG DU BYON
PA RNAMS DNGUL GDUNG GI NANG GZUNGS SU PHUL TE CHOS 'KHOR RGYAL
DU BZHUGS SO, ` ,DE'I SKU SKYE NGAG DBANG BSOD NAMS

@025A *, ,DGE LEGS DPAL BZANG PO NI, 'OL KHA RI SBUG TU YAB TSE
'PHEL DANG, YUM BSOD NAMS SGROL MA'I SRAS SU RAB BYUNG BCU PA'I
SHING PHO RTA LA 'KHRUNGS, RING POR MA LON PAR TSE GZUNGS SOGS
GSUNGS PA DANG, NGOS

'DZIN GSAL POR GSUNGS PAS 'OL KHA STAG RTZE NAS DPON SA DANG,
CHOS RJE NGAG DBANG CHOS SKYONG BLO BZANG PAS GZHIS KAR SPYAN
DRANGS PAS CHU NANG GI PAD MA LTAR BSKYED DRAG PA DANG, DGUNG LO
GSUM PA LA SKYID SHOD DU SA SKYONG GA-YUL RGYAL NOR BUS SPYAN

DRANGS, CHOS RJE RGYAL KHANG RTZE PA DPAL 'BYOR RGYA MTSO LA
GTZUG PHUD PHUL, DGUNG LO GSUM PA DE KHAR LHA SA SMON LAM LA
CHOS KHRI'I KHA NAS BLA MA'I RNAL 'BYOR GSUNGS PAS THAMS CAD YA
MTSAN DANG DAD PAR GYUR, BKRA SHIS LJONGS KYI GRA TSANG DU SLOB
GNYER

MDZAD, CHEN PO BYA MA KHANG GSAR BA'I DPAL 'BYOR BSOD NAMS LHUN
GRUB LAS DGE TSUL BSGRUBS, MTSAN NGAG DBANG BSOD NAMS DGE LEGS
DPAL BZANG POR GSOL, DGUNG LO BCU BZHI PA ME LUG LOR RGYAL BA
THAMS CAD MKHYEN PA YON TAN RGYA MTSO SOG YUL NAS

BOD DU PHEBS PA'I CHIBS BSUR BYON, MNGON DGA' SPRUL SKU DGE 'DUN
DPAL BZANG RGYA MTSO DANG BGRO GLENG MDZAD PAS THAMS CAD MKHYEN
PA MNYES NAS CHOS GSAN, DGUNG LO BCO BRGYAD PA LCAGS PHAG LOR
'BRAS SPUNGS DGA' LDAN PHO BRANG DU PAn CHEN BLO BZANG

CHOS RGYAN GYI DRUNG NAS THAMS CAD MKHYEN PA YON TAN RGYA MTSO
DANG LHAN DU RDO RJE PHRENG BA'I DKYIL 'KHOR ZHE LNGA'I DBANG
YONGS RDZOGS GSAN, DGUNG LO NYI SHU PA CHU GLANG LOR 'BRAS
SPUNGS SU PAn CHEN RIN PO CHE BLO BZANG CHOS KYI RGYAL MTSAN LAS
BSNYEN PAR RDZOGS

@025B TE, LO DE'I DBYAR THOG GTZANG BKRA SHIS LHUN POR PHEBS NAS
GZHUNG LUGS LA GSAN SBYONG MDZAD PAS RNAM DPYOD KYI RTZAL NYIN
RE NAS NYIN RER 'PHEL ZHING, TSOGS SU LJAGS BSHAD MDZAD PAS PAn
CHEN RIN PO CHE MNYES TE GZIGS PA CHEN POS BSKYANGS

SHING DGE BA'I BSHES GNYEN GYI MTSAN GYIS GZENGS BSTOD, SA SKYA
TSUN GYI GCANG GNAS RNAMS ZHIB MJAL MDZAD NAS DBUS SU PHEBS, MAR
LAM GONG DKAR RDO RJE GDAN DANG, BYAMS PA GLING, RTZED THANG
SOGS KYI GNAS RTEN RNAMS MJAL TE, 'OL KHA

DANG RGYAL DU PHEBS, RGYAL NAS RJE YON TAN RGYA MTSO DANG YAB
SRAS LHAN DU SKYID SHOD DU PHEBS TE YON TAN RGYA MTSOR MDO
SNGAGS KYI ZAB CHOS MANG DU PHUL, DE LO SOG 'GRUL KHYON CHE
'BYOR PA RNAMS KYIS MCHOD CING DE DAG LA RANG RANG GI 'DOD CHOS
KYIS

RE BA BSKANGS, MKHAR NAG LO TZ'A BAS RJE YON TAN RGYA MTSO'I
RNAM THAR BSTOD PAR, DUS DER DPAL LDAN 'BRAS SPUNGS SU, ,PAn
CHEN THAMS CAD MKHYEN PA DANG, ,SPRUL SKU BSOD NAMS DGE LEGS
DPAL, ,MKHAN SLOB DGE 'DUN KHA SKONG BCAS, ,NYES

MED PHUN TSOGS BSNYEN PAR RDZOGS, ,ZHES GSUNGS PA LTAR, DGUNG LO
NYER GCIG PA SHING STAG HOR ZLA BCU GNYIS PA'I NANG 'BRAS SPUNGS
SU PAn CHEN BLO BZANG CHOS RGYAN GYIS MKHAN PO DANG, RJE 'DI PAS
LAS KYI SLOB DPON MDZAD DE THAMS CAD MKHYEN

PA YON TAN RGYA MTSO BSNYEN PAR RDZOGS, STONG 'KHOR SPRUL SKU
'JAM DBYANGS SANGS RGYAS RGYA MTSO SOGS KYIS CHOS ZHUS SHING LHA
SA SMON LAM CHEN MO'I GRAL DBU MDZAD, DGUNG LO NYI SHU RTZA
GNYIS PA RAB BYUNG BCU PA'I SHING YOS ZLA BA GNYIS PA'I BCO LNGA
LA LHA
@026A *, ,SAR 'BRUM PA'I BSNYUN GYIS CHOS DBYINGS SU GSHEGS,
GDUNG LHA SKU RING BSREL GYI PHUNG POR BYON PA LA GDUNG RTEN
SANGS RGYAS TSE DPAG MED KYI SKU BZHENGS SO, ` ,LHA KHYOD PAn
CHEN BLO BZANG CHOS RGYAN MDUN, ,MNGA' SPRUL GRAGS

PA'I MTSAN CAN GYUR PA NA, ,DGUNG LO BCU GSUM BZHES TSE BDE LAM
SOGS, ,GSAN TE GDAMS PA'I GTER CHEN GYUR LA BSTOD, ,CES PA NI,
NGAG DBANG BSOD NAMS DGE LEGS DPAL BZANG GI MCHOG GI SPRUL SKU
GRAGS PA RGYAL MTSAN DPAL

BZANG PO DE NYID STOD LUNG GAD KHA SAR YAB RNAm SRAS NOR BU DANG
YUM AA RGYAL GYI SRAS SU RAB BYUNG BCU PA'I SA LUG LOR NGO MTSAR
BA'I LTAS DU MA DANG BCAS SKU BLTAMS, DGUNG LO DRUG GI STENG PAn
CHEN BLO BZANG CHOS KYI RGYAL MTSAN GYI YE SHES KYI GZIGS PA DRI

MA MED PAS GZIM KHANG GONG GI SPRUL SKU BSOD NAMS DGE LEGS DPAL
BZANG MCHOG GI YANG SRID DU NGOS 'DZIN MDZAD DE DE NYID KYI KHRI
LA MNGA' GSOL ZHING MTSAN GRAGS PA RGYAL MTSAN DU GSOL, DGUNG LO
BDUN PA SHING GLANG LOR PAn CHEN BLO BZANG CHOS

RGYAN GYI DRUNG NAS TSIGS SNGA MA DGE TSUL GYI SDOM PA BZHES
SHING, RDO RJE 'JIGS BYED KYI DBANG DANG, TSE DBANG, MGON CHOS
SOGS CHOS SKYONG 'GA'I RJES GNANG, JO BO'I LAM YIG GI LUNG RNAMS
GSAN, DGUNG LO BCU GSUM PA RAB BYUNG BCU GCIG

PA'I LCAGS LUG LOR PAn CHEN GYI DRUNG NAS BYANG CHUB LAM RIM BDE
LAM GYI STENG NAS ZAB KHRID ZHIB RGYAS DANG, SRAD BRGYUD LUGS
BLA MA'I RNAL 'BYOR DGA' LDAN LHA BRGYA MA'I KHRID SOGS LUNG
KHRID MANG TZAM GSAN, DGUNG LO NYI SHU PA SA STAG ZLA

@026B BA BZHI PA'I TSES BDUN NYIN LHAS DGA' LDAN KHANG GSAR DU
GANGS RI'I KHROD KYI SDOM BRTZON NGUR SMRIG 'CHANG BA RNAMS KYI
GTZUG RGYAN PAn CHEN THAMS CAD MKHYEN PA BLO BZANG CHOS KYI
RGYAL MTSAN GYI DRUNG NAS SO THAR SPONG BDUN 'KHOR BCAS KYI
BSLAB GZHI

YONGS SU RDZOGS PA'I DGE SLONG GI BSLAB PA SMAD 'DUL GYI SDOM
RGYUN YANG DAG PAR BZHES TE DE NAS BZUNG BSLAB PA'I GZHI PHRA MO
LES MI 'DA' BAR TSUL BZHIN BSRUNG BAR MDZAD PA GNAS BRTAN NYE
BAR 'KHOR GNYIS PA LTAR GYUR, DGUNG LO NYER

GSUM PA LCAGS SBRUL LOR PAn CHEN THAMS CAD MKHYEN PA'I ZHAL SNGA
NAS LA RGYAL SRAS BKA' 'BUM SOGS MDO SNGAGS KYI LUNG KHRID SNA
TSOGS DANG, DBANG DANG RJES GNANG GI RIGS DU MA'I GSOL 'DEBS
MDZAD PA BZHIN PAn CHEN MCHOG NAS THAMS

CAD DGYES BZHIN DU LHUG PAR BSTZAL, DE'I RJES SLAR YANG DGUNG LO
NYER BRGYAD PA ME KHYI LOR GTZANG STOD BKRA SHIS LHUN POR CHED
GNYER GYIS PHEBS TE PAn CHEN CHOS KYI RGYAL POR ZAB CHOS DU MA'I
GSOL 'DEBS ZHU GNANG MDZAD PAR, PAn CHEN RIN PO CHE SKABS DER

MDZAD BREL SHIN TU CHE BA'I SGANG ZHIG LA KHEL YANG, RE ZHIG
MDZAD SENG 'JOG GNANG GIS RJE BTZUN TZONG KHA PA CHEN PO DANG,
MKHAS GRUB THAMS CAD MKHYEN PA'I BKA' 'BUM GYI GRAS NAS LAM RIM
CHEN MO DANG, SNGAGS RIM CHEN MOS GTZOS PA'I MKHO GAL SNA TSOGS,

BKA' GDAMS KLEGS BAM YONGS RDZOGS, BKA' GDAMS CHOS 'BYUNG, PAn
CHEN RANG GI GSUNG 'BUM BCAS KYIS MTSON PA'I BKLAG LUNG MANG PO
DANG, SNAR THANG BRGYA RTZA, SGRUB THABS RGYA MTSO, MGON PO BKA'
CHEN BCU GSUM, MGON ZHAL RNAM 'GYUR

@027A *, ,BCU BDUN, CHOS RGYAL PHYI NANG GSANG GSUM, JO BO'I
BKA' SRUNG BKA' GDAMS SGROL MA BCU GNYIS KYI RJES GNANG SOGS
SPYI BKA' DANG ZUR BKA'I RJES GNANG GI RIGS DU MA, DBYAR GNAS
SKABS BKRAS LHUN TSOGS

CHEN DU DGE 'DUN STONG PHRAG BRGAL BA DANG MNYAM DU RDO RJE'I
PHRENG BA DANG, KRi YA SBRAGS MA'I DKYIL 'KHOR ZHE LNGA'I DBANG
CHEN YONGS RDZOGS SOGS MDO SNGAGS ZAB CHOS KYI DBANG KHRID LUNG
GSUM DU MA ZHIG DGYES BZHIN DU BSTZAL BA RNAMS GSAN CING, DE NAS

DPON SLOB PAn CHEN RIN PO CHE DANG LHAN CIG DBEN DGON DU PHEBS
TE DGA' LDAN SNYAN BRGYUD THUN MONG MA YIN PA'I ZAB CHOS KYI
'PHRO RNAMS GSAN TE DBUS PHYOGS SU PHEBS, ,DGUNG LO SUM CU SO
GSUM PA LCAGS YONGS ZLA BA LNGA PA'I NANG RGYAL MCHOG LNGA PA
CHEN

POS 'BRAS SPUNGS TSOGS CHEN 'DU KHANG DU SE 'BRAS KYI BLA MA
SLOB DPON RNAMS KYIS THOG DRANGS DGE 'DUN STONG DU NYE BA DANG,
KHAL KHA BA DUR HUNG THA'I JI SOGS DPON RIGS BRGYA SKOR BCAS LA
RDOR PHRENG DANG, KRi YA SBRAGS MA'I DKYIL 'KHOR ZHE LNGA'I
DBANG

STZAL SKABS RJE 'DIS DBANG YONGS RDZOGS SLAR YANG TSAR GCIG
GSAN, DGUNG LO SO BZHI PA CHU 'BRUG LOR ^RGYAL MCHOG LNGA PA
CHEN PO RGYA NAG TU PHEBS LAM STOD LUNG BRGYUD CHIBS ZHAL BSGYUR
SKABS RJE 'DIS ZLA BA GSUM PA'I TSES BCO BRGYAD NYIN

SKYOR MO LUNG DU GDAN DRANGS TE GSOL TSVA'I BSNYEN BKUR DANG
'BREL BDOG PA'I DNGOS PO GYA NOM PAS MCHOD CING, 'DAM BSAM GRUB
BDE CHEN PAR DU PHEBS BSKYEL MDZAD, SLAR LNGA PA CHEN PO RGYA
NAG NAS DBUS LJONGS SU ZHABS SOR 'KHOD SKABS RJE 'DI

@027B NYID SPO BO CHU MDOR BZHUGS MUS NAS SHAD RTZOL GYIS PHEBS
TE CHU SPRUL ZLA BA BCU GNYIS PA'I TSES GSUM NYIN JA DANG RTA
KHRAB KYIS MTSON PA'I 'BUL BA GTOS CHE BA DANG BCAS MJAL PHYAG
MDZAD, SHING RTA LOR LNGA PA CHEN PO GTZANG DU PAn CHEN CHOS
RGYAN

DANG MJAL 'DZOMS MDZAD NAS PHYIR PHEBS SKABS PHEBS BSUR BCAR
ZHING, DE LO ZLA BA BCU PA'I TSES BCU GCIG NYIN LNGA PA CHEN PO
GZIM KHANG GONG DU GDAN DRANGS NAS TSE DBANG BRGYA RTZA GSAN,
DGUNG LO SUM CU SO BRGYAD PA ME SPREL ZLA BA GSUM PA'I

TSES BCU GNYIS NAS NYIN NYER GSUM RING LNGA PA CHEN PO'I DRUNG
NAS THAMS CAD MKHYEN PA DGE 'DUN RGYA MTSO'I GSUNG 'BUM GYI LUNG
GSAN, GZHAN YANG PAn CHEN CHOS RGYAN GYI DNGOS SLOB GU GE CHOS
RJE SNYING STOBS RGYA MTSO SOGS BSHES GNYEN DU MA'I

DRUNG NAS ZAB PA DANG RGYA CHE BA'I MDO SNGAGS KYI CHOS TSUL
MTHA' YAS PA GSAN NAS THEG PA MCHOG GI GDAMS NGAG NOR BU'I GTER
CHEN POR GYUR PA STE, DE LTA BU'I RNAM PAR THAR PA'I TSUL LA
BSTOD PA'O, ` ,RGYAN DRUG GZHUNG LA RNAM DPYOD THOGS

PA MED, ,DBEN GNAS BRGYA PHRAG BRGAL BAR SGOM SGRUB MDZAD, ,YI
DAM KUN GZIGS MKHA' 'GRO DRA BAS MCHOD, ,MKHAS GRUB KUN GYI
GTZUG RGYAN DAM PAR BSTOD, ,CES PA NI DAM PA 'DI NYID SKU GZHON
NU'I DUS NAS BZUNG 'BRAS SPUNGS BLO GSAL GLING

DANG, SKYOR MO LUNG, RVA BSTOD SOGS MTSAN NYID KYI BSHAD GRVA
RNAMS SU BSHES GNYEN MKHAS PA DU MA'I DRUNG NAS 'DZAM GLING
RGYAN DRUG MCHOG GNYIS DANG, RJE TZONG KHA PA YAB SRAS KYI LEGS
BSHAD RMAD DU BYUNG BA RNAMS KHOL BU TZAM MIN PAR TSIG DON

@028A *, ,RE RE BZHIN MDZUB KHRID MANG DU GSAN CING, GZHUNG DON
LA RIGS LAM PHRA MOS BRGAL ZHING BRTAG PA'I SGO NAS DKA' BA'I
GNAD MTHA' DAG PHYIN CI MA LOG PAR THUGS SU CHUD DE RAB 'BYAMS
GZHUNG BRGYA'I ZAB DON

'BYED PA LA THOGS PA MED PA MKHAS PA'I RNAM DPYOD KYI RTZAL
YONGS SU RDZOGS SHING, DE LTAR THOS PA RGYA MTSO'I PHA ROL TU
SON PA NA, 'OL DGA' CHOS LUNG DANG, RGYA SOGS ,LTA SDINGS, RIN
CHEN SGANG, RGYAL LTA THOG ,RI BO DGE 'PHEL SOGS

DBEN GNAS DU MAR DKA' THUB DANG BRTZON PA DRAG POS BLA MA'I RNAL
'BYOR DANG 'BREL BA'I BSAGS SBYANGS DANG, LHAG PA'I LHA DU MA'I
BSNYEN SGRUB SOGS RTZE GCIG SGRUB PA LA GZHOL BAR MDZAD PAS MDO
DANG RGYUD SDE NAS BSHAD PA DANG MTHUN

PA'I NYAMS RTOGS KLONG DU GYUR TE GRUB PA MCHOG GI SAR GSHEGS
SHING, RAB 'BYAMS DKYIL 'KHOR RGYA MTSO DANG THABS GCIG TU DAG
PA'I SNANG BA 'BYAMS SU KLAS PA'I TSUL LA BSTOD PA YIN NO, ,DE
YANG RJE 'DI NYID SKU GZHON NU'I DUS NAS BZUNG BLA MA

DANG LHAG PA'I LHA SOGS KYI DAG PA'I GZIGS SNANG SNA TSOGS PA
SHAR BA'I RNAM THAR NGO MTSAR BA DU MA ZHIG YOD TSOD 'DUG KYANG,
YON TAN THAMS CAD BUM NANG GI MAR ME BZHIN SBA BA JO BO BKA'
GDAMS PA'I RNAM THAR LHUR BZHES KYIS YI GER

'GOD PAR MA MDZAD LA, DAD LDAN RNAMS NAS NAN GYIS ZHUS NGOR
BSTZAL BA'I ZIN THO KHAG THOR BUR BZHUGS PA LAS 'GA' SHAS TZAM
ZHIG LAG TU SON PA RNAMS RJE DE NYID KYI GSUNG BCOS LHAD MED PAR
RANG GZHAN GYI YID CHES DAD PA'I GSOS SU

@028B 'GOD NA 'DI LTAR, ` ,NA MO SHRI GU RU MANYDZU GHO sh'A YA,
BLA MA DANG MGON PO 'JAM DPAL DBYANGS LA PHYAG 'TSAL LO, ,RGYAL
BA'I YAB GCIG MGON PO 'JAM DPAL DBYANGS, ,THA MA'I DUS 'DIR 'GRO
BA'I 'DREN PA MCHOG ,KHAMS GSUM CHOS

KYI RGYAL PO TZONG KHA PA, ,BKA' DRIN GSUM LDAN BLO BZANG GRAGS
PAR 'DUD, ,MGON PO DE YI BSTAN PA 'DZIN PA LA YID LTAG PAR SPRO
BA'I SNGON GYI SMON LAM GYI STOBS KYIS DUS 'DIR YUL DGE MTSAN DU
MA DANG LDAN PA SKYID SHOD MTHIL DU SKYE BA YONGS SU BLANGS

PA'I CHOS MED KYI BAN CHUNG BDAG GIS 'KHOR BA'I GNAS SU 'KHYAMS
PA'I GNAS TSUL RGYAS PAR SMRAS KYANG DGOS PA CHER MI BDOG CING,
LHAG PAR DENG SANG GI SKYE BO RNAMS NI RANG SKYON JI LTAR CHE
YANG MI MTHONG ZHING, GZHAN SKYON CUNG ZAD 'DUG KYANG SGRO

'DOGS DANG SKUR 'DEBS BYED PA MANG, DE LA BRTEN NAS DAM PA'I
ZHING LA SDIG PA DANG GIS GSOG KYANG, RANG NYID SKYE BA SNGON
MA'I LAS 'PHRO DANG, BAG CHAG BZANG BA'I MTHUS CHUNG NGU'I SKABS
SU YI DAM LHA SKU'I SNANG BA 'DRA MTHONG BA SOGS KYI LO RGYUS

BRJOD CHOG KYANG, DE 'DRA RANG YOD NA DA BZANG STE, MI CHOS BLA
MA'I RDZUN TSIG MIN LAS CHE ZER, MCHED GROGS SU MTHONG BA'I SDIG
CAN LA LA ZHIG NGAN SONG DU 'GRO BA'I RGYUR 'GRO NYEN CHE, 'ON
KYANG DAD LDAN NANG KHUL PHAN TSUN DU BSGRAGS PA LA NI 'GAL BA
RANG

MED DE, SLAR YANG YID CHES KYI DAD PA SKYE BA DANG, 'PHRAL RGYUN
GYI LAG GA-YOG BGYI BA LA YANG YID SPRO TZAM 'BYUNG BAS SO, ,DE
YANG CHUNG DU BYIS PA'I GNAS SKABS 'GA' ZHIG TU RMI LAM BYUNG
TSUL RNAMS, PHYIS BRTAG ZHIB BYAS PAS DON CUNG ZAD GO BA'I

@029A *, ,TSUL PHRAN BU TZAM BRJOD NA, RANG LO BDUN LON PA'I DUS
SU TSE SNGON MA'I BAG CHAGS KYI DBANG GIS YI GE 'BRI BA DANG,
KLOG PA LA BLO LHAG PAR DGA' BA ZHIG YOD PAS, NUB GCIG RMI LAM
NA RGYA GAR NAS 'ONGS ZER BA'I MI DKAR

PO GCIG SLEBS BYUNG NAS, BEE d'URYA LTA BU'I GLEGS SHING GI NGOS
LA, RIG BYED KUN LA CHUNG NGU'I DUS NAS SBYANGS, ZHES PA GSER
GYI YI GE LANYTZA'I GZUGS SU BRIS PA GCIG BSTAN BYUNG BA NA,
GNYID SAD PA NAS KYANG YI GE DE MA BRJED PAR SHOG TSAL

GCIG LA BRIS, CHOS RJE SKU SKYE LA 'DI RJE GONG MA'I SLOB MCHOS
RJE CHOS SKYONG BLO BZANG PA ZHES PA DE YIN,  LA GZIGS PAR PHUL
BAS, LANYTZA 'DI 'DRA LEN BYAS PA MIN NA NGO MTSAR RE CHE YIN
'DUG ,'ON KYANG BOD YIG KLOG PA RANG CIG SLOB GSUNG BAS RKYEN
BYAS PAS SANG NYIN DE NYI MA RTZE SHAR NAS DGONG JA MA BYUNG BAR
DU BSLAB

PAS SBYOR KLOG DANG, ZHAG BDUN SONG NAS SNGAGS PHRAN BU MA GTOGS
GZHAN RNAMS KLOG LEGS PAR SHES PA BYUNG BAS, NYIN GCIG CHOS RJE
SKU SKYE'I SKU ZHABS SU JO BO'I CHOS CHUNG BRGYA RTZA TSAR GCIG
KLOG PAS THUGS SHIN TU MNYES PAR GYUR

NAS, KHO BO LA RGYA KHAB BCU BAM ZHIG GNANG BYUNG BAS, BDAG LA
'DI GNANG LUGS KYIS RIG PA RGYA KHAB KYI RTZE LTAR RNO BA ZHIG
YONG RGYU YIN PA 'DRA, RTEN 'BREL LEGS PA BYUNG SNYAM, SANG NYIN
DER RNYING MA LUGS KYI 'JAM DBYANGS NA GA RAKshA'I SGRUB

SKOR GYI DPE CHA ZHIG GNANG NAS, 'DI DE RING RANG ZIN PA BYED
DGOS RGYU YIN PHEBS BYUNG YANG, DUS DER NGED RANG GIS BYIS PA'I
RTAGS BYAS RNYING MA'I CHOS KHAM CHE CHUNG NI MA SHES, RJES 'JUG
YIN ZER BA'I TSAL BA SNGAGS 'CHAD NAS DANG BCAS

@029B KHONG RNAMS KYIS NANG MCHOD LA KHAG BTAGS PA'I CHANG MANG
PO RANG BZHES PA ZHIG 'DUG PAS BLOR MA SONG ZHING, LHAG PAR RANG
LO GSUM LON PA'I THOG SOG PO'I SGAR KHROD DU YUN RING BAR SDOD
DGOS PA BYUNG BA NA, KHA ZAS KYANG LUG BSAD MA

THAG PA'I SHA KHU KHO NA LA BRTEN CING, DMAG MI RNAMS DANG KHA
PHOR BSRE DGOS PAR BYUNG BAR BRTEN, ZAS GRIB KYIS LCE'I STENG DU
THOR PA NAG PO SRAN MA TZAM PA SHAR BAS, LCE MI BDE ZHING 'DZIN
YANG RE DAG YOD PA DANG, PHYI DRO'I DUS SU RTZE GROGS KYI

BTZUN CHUNG GNYIS DANG BCAS, THOG GI YANG RTZER MIG MANGS RGYAG
GIN BSDAD PAS RTZED MOS YENGS NAS DPE CHA MA ZIN PA'I NGANG LA
CHOS RJE'I SKU GZHOGS LA RGYUGS 'BUL BAR SHOG GSUNGS 'BOD MI
GNANG BYUNG BAR SNYING TSA LONG BA'I NGANG LA PHYIN

PA'I TSE, GZUNG AE TSAR GNANG BAR, DE MDZAD PA PO DE RANG DGE
LUGS KYI BLA MA ZHIG MIN PA 'DRA ZHING, NGA MDANGS SANG DKOR
GRIB KYIS 'DZIN KYANG SHIN TU DOG PAR 'DUG PAS ZIN MA BYUNG LAGS
ZHUS PAS, SPYIR CHOS THAMS CAD SH'AKYA THUB

PA'I ZHAL NAS MA BYUNG BA MED PAS CHOS LA KHAM CHE CHUNG MI
YONG, DE 'DRA BYAS NA SDIG PA YONG BAS MA ZER, DE'I NANG NAS PAn
CHEN BSOD NAMS GRAGS PA NAS SPRUL PA'I SKU DGE LEGS DPAL BZANG
GI BAR BLA MA MKHAS PAR RANG DU BRGYUD PA KHO NA

YIN NA, DE YI SKU SKYE BYAS NAS DPE CHUNG GCIG MA ZIN PA THABS
RDUGS GSUNGS NAS, SKU GZHOGS DER SMYUG BSHAGS SHIG 'DUG PA'I
PHYAG 'JUG DANG DKA' BKYON TSAN CHE BA GNANG BYUNG ZHING, DPRAL
BAR SMYUG MA'I TSAL BA ZHIG ZUG PA LA KHRAG KYANG

@030A *, ,MANG DU SHOR BYUNG RUNG, DE TSE RANG LA SHA TSA GNANG
BAR GO ZHING, NGAL BA SNGON DU MA SONG BA'I, ,PHYIS SU MKHAS PAR
GAL 'GYUR, ,ZHES PA LTAR, DA LTA CHUNG NGU'I DUS SU KHAG PO
DANG, SDUG PO MA BYAS NA, PHYIS YAR

LA LONGS NAS SUS KYANG MI CHUN CING, DRED PO KUN GYI NANG NAS
CHOS DRED MTHU BA'I BANDE YON TAN MED PA ZHIG BYUNG NA CI 'DRA
BYED SNYAM NAS, RANG GIS RANG BCUN TE BKA' BKYON LA YANG 'DZIN
PA MA BYAS, 'ON KYANG DPE CHUNG GCIG NYI MA

GCIG LA MI ZIN PA CI DRAG SNYAM, SEMS KHONG DU CHUD CING MCHI MA
YANG MANG DU SHOR ZHING KHUG SKYOG CIG TU GCIG PUR NGU YI 'DUG
PAS, GROGS BTZUN CHUNG GNYIS NAS DE 'DRA MA BYED PAR GCOD 'ONG,
DPE CHA SANG ZHOG BZUNG BAS

CHOG ,CES SEMS GSO BTANG, NYOL ZER BYUNG NA YANG, NAM GYI CHA
STOD LA GNYID KYANG CHER MA BYUNG, DE NAS BSAM BLO YANG MANG DU
BYUNG ZHING, DA NGA SPRUL SKU GONG MA RNAMS KYI ZHABS MA DRANGS
PA DANG, RGYAL BA TZONG KHA PA'I BSTAN PA LA PHAN

CHE BA MA BYUNG YANG, BSTAN 'DZIN SKYES BU RNAMS KYI DMIGS RKYEN
LA MA GNOD TZAM ZHIG YONG LAS CHE, JI LTAR NA'ANG BDAG GI BLO
SNYING BRANG GSUM DKON MCHOG GSUM LA GTAD PA BAS NA, NGA'I SKYID
SDUG LEGS NYES JI LTAR YONG YANG DKON

MCHOG GSUM PO RANG MKHYEN SNYAM NAS NYAL BA'I NAM GYI CHA SMAD
GNYID DU SONG BA'I RMI LAM NA, BUD MED GZHON NU MA GOS DKAR PO
DRI MA MED PA GYON PA ZHIG BYUNG NAS, BDAG GI LAG PA GNYIS NAS
'THEN TE YAR LA LONGS SHIG ZER BA NA LANGS NAS

@030B DE DANG LHAN DU LAM DKAR PO SKYA TA LE BA ZHIG 'DUG PA LA
'GROGS TE PHAR PHYIN TZAN GANGS RI CHEN PO GCIG GI MDUN NAS
BSKOR TE KHRID BYUNG, RI BO DE'I RGYAB NA SHAR PHYOGS KYI DAG
PA'I ZHING MNGON PAR DGA' BZHES BYA BA YIN ZER BA'I, SNGAR
MTHONG MA MYONG

BA'I YUL YA MTSAN CAN, SPANGS LJONGS SNGON PO ME TOG RGYA KHA MA
KHO NAS KHEBS PA, MTHA' THAMS CAD RI BOS BSKOR BA'I RTZE MO
RNAMS LA GANGS KYIS NON PA, SKED PA RNAMS RDZA SNGO KHROM KHROM
PA'I DKYIL NAS GLING BU'I SKAD TZER TZER 'BYUNG BA, SMAD RNAMS

NI SHUG PA SOGS KYI NAGS TSAL LJANG KHU'I PHRENG BA 'KHRIGS PA'I
GSEB NAS RI DVAGS SMUG PO GSER GYI DRIL BU SKE LA BTAGS PA MANG
PO GCIG LA GCIG BLTA ZHING BAG PHEBS PAR GNAS PA, LJON SHING
RNAM PA SNA TSOGS KYI RTZE NA BYA MGO DKAR PO,

SKE SNGON PO, GSHOG PA SER PO, RKANG LAG DMAR ZHING 'JUG SGRO
LJANG GU CAN MANG PO TING NGE 'DZIN NI RING DU 'DZIN, ZHES PA'I
SGRA SNYAN PO MI'I SKAD DU 'BYIN PA, SHING RNAMS KYI KHROD NA
SHEL DKAR LTA BU'I CHU MIG GI RGYUN LHUNG LHUNG ZHES PA'I SGRA
DANG

BCAS BEE d'URYA'I WA LAS SHEL GZHONG GI NANG DU 'BAB PA LA, SHIN
TU NAS MDZES PA'I BYIS PA MANG PO RTZE ZHING KHRUS BYED KYIN
'DUG PA LAS, NGA LA YANG KHRUS KYIS ZER BYUNG BA BZHIN BYAS PA'I
MDO LA RANG GI LUS KYANG SHEL LTA BUR GYUR PA'I SNANG BA SHAR
ZHING,

DE NAS BYIS PA DKAR PO LA GAN SHEL PHRENG THOGS PA GCIG GIS, LAM
'DI NA YOD PAS SHOG CIG ZER KHRID BYUNG BA'I NGANG LA, BLO BUR
DU RLUNG DMAR CHEN PO ZHIG LANGS BYUNG BA'I DKYIL NAS MI NAG PO
ZHVA DANG GOS NAG PO GYON PA, RTA NAG PO ZHON PA GCIG

@031A *, ,BYUNG BA DES KHO BO PANG PAR BTEG STE RTA MJUG LA
BSKYON NAS, PHYIR BZLOG AE THUB BLTA BA'I GRABS BYED KYI NA 'DUG
PAS, SHING GSEB NAS MI DKAR PO RGAS SHING 'KHOG PA'I RNAM PA
CAN, SKRA DANG KHA SPU

DKAR LA SNUM PA, LAG TU MI RKANG GI GLING BU KHYER BA ZHIG 'THON
NAS MI NAG PO DE LA RKANG DUNG DE BRGYAB SONG BAS RLUNG 'TSUB TU
GYUR NAS YAL SONG BA'I MOD LA, SLAR YANG KHYE'U DKAR POS LAM SNA
BYAS TE SHEL GYI RI ZHIG 'DUG PA LA

'DZEGS TE PHYIN PA NA, DE'I RTZE MOR SHEL LAS GRUB PA'I PHO
BRANG YANGS SHING RGYA CHE BA PADMA RA GA'I KA BA BRGYA BTZUGS
PA, GDUNG MA THAMS CAD NI BEEd'U R+YA, LCAM NI MRGAD, DRAL MA NI
AINDRA NI LA, ZHAL BA NI GSER KHO NA LAS BYAS PA, DE'I THOG

TU GSER GYI RGYA PHIBS PHUB PA'I MTHA' LA DNGUL GYI DRIL BU MANG
DU BTAGS PA LAS CHOS KYI SGRA SNYAN PAR SGROG PA, KHANG GA-YOG
BRGYA DANG BRGYAD KYIS BSKOR BA'I ZUR BZHI LA GSER GYI RGYAL
MTSAN BZHI DANG, PHYOGS BZHIR LCOG BZHI LA RIN PO CHE SNA

BZHI'I RGYA PHIBS KYIS MDZES PA'I 'OG TU SHAR DU SHEL, LHOR
BEEd'U R+YA, NUB TU PADMAR GA ,BYANG DU MRGAD KYI SGO BTZUGS PA,
NGOS THAMS CAD NI DNGUL DANG GSER GYI AA LONG GIS SPRAS PA'I
'GRAM GA-YAS GA-YON DU SGO SRUNG LTA BU GZHON NU BYI RU'I DBYUG

PA BZUNG BA GNYIS RE GNAS PA, DE'I PHYOGS MTSAMS BRGYAD DU SKYED
MOS TSAL DANG, DPAG BSAM GYI SHING DANG, SHEL CHU LTAR DVANGS
PA'I KHRUS KYI RDZING BU RE RE YOD PA LA ME TOG LTAR MDZES PA'I
LHA BU'I TSOGS KHRUS BYED CING 'KHOD PA ZHIG

@031B 'DUG GO ,DE NAS CUNG ZAD SONG BA NA ME TOG DKAR PO'I CHAR
CHEN PO BABS SNYAM BYUNG BAS, YAR NAM MKHA' LA BLTAS PAS GSER
THOG GI RTZER 'JA' TSON KHA DOG LNGA PA PHUB TZAM ZHIG 'KHYIL
BA'I DKYIL NA RGYAL BA TZONG KHA PA GSER MDOG LTA BU'I DBU

PAn DANG, SKU LA SNAM SBYAR NGUR SMRIG BZHES PA, SER LDEM LDEM
PA'I PHYAG GA-YON PAS GSER GYI DRIL BU 'KHROL BA DANG, PHYAG
GA-YAS PAS SHEL GYI RDO RJE RTZE LNGA PA ZHIG LA DAR DKAR GYIS
BRGYAN NAS GA-YAB PA GNANG ZHING 'DUG PAS, LHO SGO NAS

'DZUL TE PHYIN PAS GZHAL YAS KHANG DE'I NANG NA RMA BYAS BTEGS
PA'I KHRI LA RIN PO CHE DU MAS SPRAS PA'I STENG NA DUS GSUM GYI
SANGS RGYAS RNAM PAR SNANG MDZAD CHEN PO LA 'KHOR BYANG SEMS
GRANGS MED PAS BSKOR NAS BZHUGS 'DUG ,SKU LA

ME TOG ZHIG GTOR BA'I MOD LA ZAB PA DANG RGYA CHE BA'I CHOS
KYANG MANG DU GSUNGS PA NYAN, DE NAS SKU YI CHA LAS 'OD ZER BZHI
BCU ZHE DGU 'PHROS PA'I RTZE MO LA MGON PO TSE DPAG MED PA'I SKU
RE RE BZHUGS 'DUG PA'I BCU NI SHEL BUM GYI NANG

NAS KHRUS CHU 'THOR BA'I PHYAG RGYA MDZAD PA ZHIG 'DUG ,DE NI LO
BCU'I BAR DU DKOR DANG LAS SGRIB KYI DBANG DU GYUR PA'I NYON
MONGS PA'I DRI MA KHRUS SHIG PA'I DON DANG, BSHAGS SBYANGS LA
GTZO BOR 'DON DGOS PA'I RTAGS SU GO NAS RANG LO

BCO LNGA LON PA'I THOG NAS, SNGA SOR MYA ? THOG ? PU'I DBEN GNAS
NAGS MA'I SMAN LJONGS SU ZLA BA KHA SHAS KYI BAR LA KHA ZAS RIGS
PA MTHA' DAG KYANG SPANGS SHING RDE'U BCUD LEN KHO NA LA BRTEN
NAS NYIN RE LA BRGYA PHYAG BCU RE MA CHAG PA DANG,

@032A *, ,BSKOR BA YIG BRGYA LTUNG BSHAGS SOGS LA 'BAD PAS,
NYAMS DANG RMI LAM KUN TU MKHA' 'GRO MA DU MA DANG LHAN CIG NAM
MKHA' LA 'PHUR NAS 'O DE GUNG RGYAL GYI GANGS RI LA BSKOR BA
BYED CING 'O MA'I MTSO LA KHRUS

BYED PA DANG, SHES RGYUD 'JAM DU 'GRO ZHING YID LA SKYO SHAS
CHEN PO 'BYUNG BA SOGS SGRIB PA BYANG BA'I RTAGS DANG MTSAN MA
MANG DU BYUNG, YANG GONG GI 'PHROS LAS, TSE DPAG MED BCU NI
SKYABS SBYIN GYI PHYAG RGYA BYED PAR 'DUG ,DE NI KHO BO BYIS

PA'I GNAS SKABS KYI LO BCU MA LON BAR DU DNGOS DANG RMI LAM TSUN
CHAD DU BAR GCOD KYI 'TSUB 'GYUR SHIN TU MANG BA BYUNG BA RNAMS
BZLOG PA'I THABS DGE SBYOR LA BRTZON DGOS PA'I RTAGS YIN 'DUG
,YANG TSE DPAG MED NYER DGU NI CHOS 'CHAD

KYI PHYAG RGYA CAN DU 'DUG ,DE NI LO NYER DGU'I BAR DU GZHAN DON
GYI CHOS LA BRTZON PAR BYED DGOS PA'I RTAGS DANG, YONGS BSDOMS
TSE DPAG MED ZHE DGU'I GRANGS SU 'DUG PA YANG, LEGS PAR BRTAGS
TSE RANG GI TSE'I TSAD KYANG BZHI BCU ZHE DGU

TZAM DU NGES PA 'DRA SNYAM DU SOMS SO, ,DE'I RJES SU GTZO BO'I
THUGS KA NAS 'OD ZER LCAGS KYU LTA BU GCIG BYUNG STE, NGA RANG
GI SNYING KHAR PHOG PAS LUS SEMS LA SNGAR MED KYI BDE BA CHEN PO
SKYES BYUNG BA DE YANG, 'DI NAS 'PHOS NAS SHAR PHYOGS

MNGON DGAR NYANG TZAM 'GRO DGOS RGYU'I RTAGS BZHIN YIN PA 'DRA
SEMS, DE'I NGANG NAS BOD KHA BA CAN NAS 'ONGS ZER BA'I MI DKAR
PO GCIG 'BOD DU BYUNG 'PHRAL, GZHAL YAS KHANG GI SGO NANG NAS
PHYIR DON 'ONGS BA NA, TSE RABS GTAN

@032B GYI SKYABS GNAS RGYAL GYUR CIG ,CES PA'I SGRA 'BRUG LTA BU
ZHIG NAM MKHA' NAS LDIR BA'I NYAMS BYUNG, PHYI BLTAS SHIG BYAS
PAS SNGAR GYI RGYAL BA TZONG KHA PA DE SA PAndI TA KUN DGA'
RGYAL MTSAN DU GYUR NAS, ZHAL 'DZUM 'DZUM MDZAD PA ZHIG 'DUG ,DE
NI SA

PAndI TA 'DI YANG NGO BO PHA BLA MA DANG DBYER MA MCHIS, BDAG
LA'ANG TSE RABS GTAN DU BKA' DRIN CHE BA'I RTZA BA'I BLA MAR
MTHONG ZHING, DUS DE NAS BZUNG MI PHYED PA'I DAD PA BRTAN PO
'GYUR BA MED PA'ANG BYUNG, DE RJES 'JAM DBYANGS BYIS PA LO BCU
DRUG LON PA TZAM

ZHIG RJE BTZUN GYI THUGS KA NAS BYUNG STE, BYIN RLABS KYI THANG
SKU GCIG GNANG BYUNG BA KHA PHYE NAS BLTAS PAS, 'KHOR LO SDOM
PA'I BRIS SKU YIN 'DUG PAS YI DAM BDE MCHOG 'DI LA BYED DGOS
RGYU YIN PAR GO ,BSRUNG BA GYIS GSUNGS GA'U ZHIG GNANG BYUNG
BA'I

NANG NA MGON PO ZHAL BZHI PA'I RDO SKU GCIG 'DUG PAS CHOS SKYONG
YANG ZHAL BZHI PA RANG YIN 'DUG SNYAM PA BZHIN DUS DE NAS BZUNG
ZHOG LTAR DU BDE MCHOG GI NYAMS LEN DANG, PHYI DRO'I CHA LA ZHAL
BZHI PAR GTOR 'BUL GYI RIM PA SOGS MA CHAG

PAR BSKYANGS PAS YI DAM LHAS RJES SU BZUNG BA'I MTSAN MA DANG,
STOBS 'PHROG BRAM ZE'I GZUGS CAN GYIS 'GAL RKYEN BZLOG PA DANG,
MTHUN RKYEN SGRUB PA'I RTAGS KYANG RGYUN MAR BYUNG, DE RJES 'JAM
DPAL DBYANGS GZHON NU'I RNAM PA CAN DE

NYID KYIS CHOS RJE SKU SKYES 'DZIN DGOS GNANG BA'I 'JAM DPAL NA
GA RAKshA'I SGRUB SKOR DE'I LUNG ZHIG GNANG NAS RANG GIS KYANG
RMI LAM DE KHAR LEGS PAR ZIN PA'I NYAMS BYUNG, DE NAS LHAG PA'I
LHAR NGES PA'I 'JAM DBYANGS DE YANG DE MA KHAD DU RJE SA PAn

@033A *, ,LA PHAR THIM ZHING, RJE BTZUN YANG MTHAR RGYAL BA
TZONG KHA PA RANG LA GYUR NAS 'OD KYI PHUNG PO'I RANG BZHIN DU
YAL SONG BAS DE RNAMS KYANG NGO BO GCIG NYID DU GO ,DE NAS MAR
'ONGS PA'I LAM BAR ZHIG NA RGYA PHIBS SNGO

THIBS SO BA YOD PA'I GRONG BRDAL ZHIG 'DUG PA'I SGO LA 'DZUL TE
PHYIN PAS, LHA KHANG KA BZHI MA GCIG GI NANG NA PAn CHEN RIN PO
CHE THAMS CAD MKHYEN PA CHEN PO 'DI NYID RIN PO CHE'I KHRI ZHIG
LA RIGS LDAN GYI CHA LUGS SU BZHUGS PA'I ZHAL

NAS, 'DI NAS MA 'ONGS SHAR PHYOGS GRONG KHYER DU, ,'JAM DBYANGS
ZHING GI GDUL BYA'I TSOGS RNAMS SPEL, ,CES BKA' STZAL BDE NI 'DI
NAS SKYE BRGYA NAG TU LEN DGOS RTAGS LTA BU DANG, YANG, DE NAS
MTHA' 'KHOB MUN PA'I GLING DAG TU, ,

CHOS KYI SGRON ME YONGS SU SBAR BA GYIS, ,ZHES PA'ANG GSUNG
ZHING GDA', DE NI MA 'ONGS PA NA BYANG PHYOGS SOG PO'I YUL DU
YANG SKYE BA LEN DGOS RGYU'I RTAGS KYANG 'DRA SNYAM, GZHAN YANG,
MDOR NA BYAMS DANG SNYING RJE'I BDAG NYID KYIS, ,'GRO

PHAN RGYA CHE'I GZHAN DON YANG DAG SGRUBS, ZHES PA LA SOGS PA
MANG DU GSUNGS BYUNG, DUS DER LAS DAG PA'I GROGS KHA SHAS DANG
BCAS 'DUG PA'I GNAS DE YANG BYANG SHAMBHA LA YIN NAM SEMS PA
BYUNG ZHING, YAR 'GRO DUS SU PHYIR LOG AE

THUB LTA BA'I MI NAG PO DE YANG, DAG PA'I ZHING DU BGROD PA LA
BAR DU GCOD PA'I BDUD KYI CHO 'PHRUL LTA BU YIN 'DUG STE, PHYIS
NGED RANG LO BCU DGU LON PA'I DUS GAD KHA SAR BSDAD THOG RIM
GRO'I GSENG SHOR LAS MI NGO RNAMS HOR GYIS RKYEN DBANG

@033B LA BTANG SKABS, NGA RANG GI CHA NAS NI, SKYES MTHA' 'CHI
BA LAS MA 'DAS PAR GO ZHING, 'JIG RTEN MI RTAG PA'I CHOS NYID
BSTAN PA LA PHAN PA MED PA'I MYA NGAN GYIS CI BYED SNYAM YANG,
PHA MA GNYIS PO BU DANG BRAL BA'I MYA NGAN GYIS NI NON, CI DRAG
TU

GYUR NA SA BDUN DU 'ONGS TE, BDAG LA'ANG KHYIM GYI KHUR LEN BYED
DGOS TSUL GSUNGS BYUNG BAS, GTAM 'DI 'DRA SMRA BA NI PHA MA'I
YID BDUD KYIS BSKYOD PA RANG MIN LAS CHE SNYAM PA BYUNG ZHING,
'ON KYANG PHA MA'I MYA NGAN SEL BA DANG GTAM DE LAS

BZLOG PHYIR 'DI SKAD CES SMRAS PA, SPYIR SEMS CAN THAMS CAD
SKYES PA'I MTHA' MA 'CHI BA LAS MA 'DAS, KHYAD PAR DU SNGON GYI
LAS KYI RKYEN GANG GIS KYANG BZLOG PAR DKA' BAS SDUG BSNGAL GYI
KHUR CHEN PO RNAMS NI GSHIN PO RNAMS LA YANG GNOD PAS

THUGS NGAL BA MA GNANG BAR SNGON GYI LAS SU MKHYEN PAR MDZOD,
NGA YANG MI LUS RNAM PAR DAG PA THOB CING CHUNG NGU NAS RAB TU
BYUNG, BSLAB SDOM RNAMS KYANG MIG GI 'BRAS BU LTAR BSRUNG KHUL
BYAS, MDOR NA STON PA'I BSTAN PA LA ZAB PA DANG RGYA CHE BA'I

CHOS KYI TSUL LA SPYOD RGYU YONG BA 'DI YANG SKAL BA BZANG SNYAM
PA YOD LA, DA 'DI LTA BU LAS BZLOG NAS BDUD KYI BTZON KHANG LTA
BU'I KHYIM DU NYE DU'I ZHAGS PAS NI BCINGS, TSE 'DIR BYED RGYU
NI SDIG PA'I LAS 'BA' ZHIG LAS MED, PHYI MA NI RANG CAG MA BU

THAMS CAD NGAN SONG DU 'GRO BA LAS 'OS MED, LHAG PAR TSE 'DI
YANG MI RTAG CING NAM 'CHI MI NGES PAR, NGA 'DIR BSDAD KYANG
RIGS BRGYUD BZUNG TE KHYED PHA MA GNYIS KYI DGONGS 'DUN RDZOGS
PA BYED RGYU YOD PA'I NGES PA YANG MED, RGYU MTSAN DE'I PHYIR

@034A *, ,NA NGA YANG CHOS LAS BZLOG PA LA DGOS PA CANG MED
CING, NGA RANG YANG CHOS LAS BZLOG PA BAS CHU LA LCEBS NAS 'CHI
BA KHO NA DGA' BAS DE SKAD MI GSUNGS BAR ZHU ZHING, BDER GSHEGS
RNAMS KYI SKU RJES LA GANG 'GRO

DGE PHYOGS SU THUGS RTZOL GNANG BA MKHYEN MKHYEN, ZHES PA SOGS
RGYAS PAR GSOL YANG, CHOS PA PHAL PA LA DE KA YIN SHAS CHE YANG,
SKYES BU DAM PA RNAMS LA LTOS PA MED BZHIN DU NGED RGAS 'KHOG
GNYIS MYA NGAN GYI KHANG BUR GNAS

BCUG PA LA DGOS PA CI YOD GSUNGS NAS, SPYAN CHAB MANG PO MDZAD
BYUNG BAS, DUS NGAN GYI SEMS CAN 'DI TSO RANG SNYING RE RJE BA
LA, CHOS KYI DON NI MA GO ,RANG YUL GYI KHYIM LA NI ZHEN, SNGAR
YANG 'DI KA BYAS PAS DA BAR DU 'KHOR BAR 'KHYAM DGOS

BYUNG 'DUG ,DA DUNG YANG 'DI KA BYAS TZAN 'KHOR BA LAS THON DUS
SHIG YONG RGYU MI 'DUG SNYAM NAS YID LHAG PAR SKYO ZHING, SPYIR
NI DAL 'BYOR GYI MI LUS THOB, PHA MA 'BYOR PA LDAN PA'I BUR
SKYES, GZHON NU'I DUS NAS RAB TU YANG BYUNG, SANGS RGYAS KYI

BSTAN PA DANG YANG MJAL, TSE RABS GTAN GYI SKYABS GNAS PAn CHEN
THAMS CAD MKHYEN PA YAB SRAS KYI SKU'I DKYIL 'KHOR MTHONG BA
DANG, GSUNG GI BDUD RTZI MYANG DU YOD PA 'DI LA BLTAS NA NI SKAL
PA YANG RE BZANG YIN 'DUG ,'ON KYANG PHA MA MYA

NGAN GYIS NON PA'I STENG, BDAG BYA BA NGAN PA 'DI LTA BU LA NAN
GYIS 'JUG DGOS PA'I GTAM 'DI 'DRA BA THOS PA'I SKABS BYUNG BA
NI, LAS NGAN PA JI LTA BU ZHIG GI 'BRAS BU YIN NAM SNYAM, SDUG
BSNGAL CHEN POS NON TE, ZHAG GSUM GYI BAR MTSAN

@034B MO GNYID KYANG MA BYUNG, NYIN MO ZAS KYANG LEGS PAR MA
SONG ZHING, MIG MCHI MA MA BRAL BAR SDOD DGOS PA'I DUS DE 'DRA
BA BYUNG YANG, SNGON LAS DANG BDUD KYI BAR GCOD DU GO BAR BYAS
SHING, THABS DU MAS BZLOG PAR BGYIS NAS DKON

MCHOG KHO NA LA GSOL BA BTAB PAS, ZHAG GSUM PA'I THO RENGS GNYID
LA THUNG TZAM SONG BA'I RMI LAM DU, NGED RANG MI NAG PO'I DMAG
DPUNG CHEN PO ZHIG GI NANG DU TSUD NAS LUS LA MDA' MDUNG SOGS
KYI CHAR CHEN PO BAB CING, NYAM THAG

PAR 'DUG PA NA, BYA BRAL DUNG LUNG CAN ZHIG MTSON BSRUNG YOD PA
YIN ZER ZHING LUS LA GOS MED PAR DPUNG GI GSEB TU RGYUG NAS MI
KUN BDAS, KHO BO KHRID NAS RGYAL BA THAMS CAD MKHYEN PA BZHUGS
'DUG PA'I GUR DKAR PO GCIG

NANG LA BZHAG BYUNG BA'I NGANG LA GNYID SAD BYUNG, DE YANG BAR
GCOD DE LAS MGON PO ZHAL BZHI PAS BSRUNGS PA'I RTAGS NGES CAN
DANG, SANG NYIN DER RGYAL DBANG THAMS CAD MKHYEN PA NAS KHO BO
NYAM THAG PA MNGON PAR MKHYEN PAS SHOG GSUNGS

'BOD MI BYUNG 'PHRAL DU, SKU GZHOGS SU PHYIN ZLA BA GCIG TZAM
BSDAD LA, PAn CHEN THAMS CAD MKHYEN PA YANG BZHUGS GDAN 'JAGS PA
DANG BCAS, SANG DE NYIN NAS BKA' CHOS KYANG MANG DU BKA' DRIN
BSKYANGS BYUNG BAS NYAM THAG PA

LAS GROL ZHING, DUS DER YANG RGYAL BA THAMS CAD MKHYEN PA YAB
SRAS RNAMS SKU DRIN SHIN TU CHE BA LAGS SO, ,DE DAG NI BAR SKABS
KYI BYUNG TSUL LO RGYUS BKOD PA'O, ,DE NAS YANG SNGAR GYI 'PHROS
BYANG SHAMBHA LA 'DRA BA'I GNAS DE NAS

@035A *, ,MAR PHYIR LOG 'ONG GI 'DUG PA'I NGANG LA, GROGS BTZUN
CHUNG GNYIS KYIS, NYI MA YANG SHAR GRABS 'DUG ,ZHOG JA YANG BSUS
TSAR SONG, KHA SANG GI DPE CHA DE YANG BZUNG BAR DGA' BAS LONGS
ZER,

GNYID SAD NAS BYUNG BA NA KHA SANG CHOS RJES BKA' BKYON GNANG BA
DE YANG BRJED NAS SONG 'DUG ,DER NGAS KHONG GNYIS LA RMI LAM
BSHAD, DPE CHA YANG RMI LAM RANG NAS BZUNG TSAR BYAS PA NA,
KHONG GNYIS NI BYIS PAR SONG BAS

BDEN PAR MI 'DZIN CING, CHOS RJE'I DRUNG GI BKA' BKYON BSKYAR DU
MA BYUNG BA GYIS ZER, DE NAS NGAS CHOS RJE'I SKU GZHOGS LA SONG
NAS RMI LAM DU JI LTAR BYUNG TSUL RNAMS ZHIB PAR ZHUS SHING,
SGRUB THABS DE'I RGYUGS KYANG LEGS PAR

PHUL NAS THUGS DGYES PA CHEN PO YANG DAG PAR BSKYED PAR BYAS
SO,, ` SMRAS PA, KHO BO'I GNAS TSUL RGYAS PAR GLENG ZHES KYANG,
,SNANG TSUL MTHA' DAG BRJOD KYANG DGOS PA GANG, ,'ON KYANG DAD
PAR LDAN PA'I NGAG JI BZHIN, ,

CHUNG NGU'I LO RGYUS PHRAN BU LAN DU BRJOD, ,'DI NI GSANG BAR
BYA BA KHO NA STE, ,SNOD MIN RNAMS LA BSTAN PAR MI BYA YANG,
,SKUL BYED CHOS KYI 'DOD PA MA SPONG BAS, ,LAS KYI RDO RJE BDAG
GIS 'PHRAL DU SBYAR, ,CES CHOS RJE SNYING STOBS RGYA MTSO'I BKA'

STZAL BZHIN, GRAGS PA RGYAL MTSAN GYIS 'PHRAL DU BRIS SO, ,ZHES
DANG, ` SVA STI, BDAG LTA'I BYIS PA THA MAL SKYE BO LA, ,SBA
GSANG BYA BA'I RNAM THAR RI BONG RVA, ,'ON KYANG NAN GYI 'DOD PA
MA SPONG BAS, ,SGYU MA'I RDZUN TSIG LTA BU CUNG ZAD

@035B BKOD, ,DE YANG CHUNG NGU'I DUS NA AA TZA RA, ,DU MA LUS
DANG GRIB MA JI BZHIN DU, ,'GROGS PA'I SNANG BA 'GA' ZHIG BYUNG
BA LA, ,MGON PO ZHAL 'DIS BSRUNG BA'I RTAGS YIN SNYAM, ,KHYAD
PAR CHUNG DUS TZA RI'I ZHING SKYONG GI ,BAR GCOD RNAM

PA CUNG ZAD BYUNG RES KYIS, ,BENG DANG BEG TZE 'DRA BA'I RNAM PA
YIS, ,RTAG TU DRUNG DU 'DUG PA'I NYAMS RE 'ONG, ,'JAM DPAL
DBYANGS DANG KU RU KULLE LA, ,BYIS PA'I SKABS NAS BSNYEN SGRUB
BYAS RES KYIS, ,SKU YI RNAM PA SHIN TU GSAL

BA RE, ,GSUNG YANG BYON PA'I NYAMS SNANG 'GA' RE BYUNG, ,DE NAS
LHA SDINGS THOG MAR MJAL BA'I TSE, ,NYI MA NUB MTSAMS MKHA' LA
'JA' TSON NI, ,KHA DOG LNGA LDAN PHUB LTAR 'KHYIL BA'I DBUS,
,'KHOR LO SDOM PA 'DRA BA'I MTHONG SNANG SHAR

PHYI DE NYIN PAR RGYA SOG MJAL PHYIN TSE, ,DE NA BCOM LDAN RDO
RJE 'JIGS BYED KYI, ,RTEN DANG BRTEN PA'I DKYIL 'KHOR BZHUGS PA
YI, ,NYAMS DANG SNANG BA BZANG PO DPAG MED BYUNG, ,PHYIR LAM
CHAD SNA LA YI MTSO DE LA, ,SNGAR MED MTSO MJAL BLO

LAS 'DAS PA DANG, ,MTSO DE GZHAL YAS KHANG GI RNAM PAR SHAR,
,RDO LA RKANG PA'I RJES KYANG DOD CES GRAGS, ,DE NUB CHOS LUNG
LA 'DUG DGONG JA KHAR, ,RI PHUG CES PA'I THAD NAS NAM MKHA' KUN,
,'JA' DANG 'OD KYI DRA BAS 'BREL GYUR ZHING, ,

BAR MTSAMS MED PA'I RNAM PAS KHYAB 'DRAR SHAR, ,RIN CHEN SGANG
GI SKU 'DRA RIN PO CHE, ,SKU DNGOS LTAR MTHONG RING BSREL STAR
BA BSTZAL, ,MTSAMS DUS GSHIN RJE'I RGYAL PO 'KHOR BCAS RNAMS,
,NUB GCIG SGRUB KHANG NANG DU GSHEGS PA DANG,
@036A *, ,DPAL LDAN LHA MO BUD MED RGAN MO'I GZUGS, ,GLING BU
'BUD CING MKHA' LA BYON PA RMIS, ,LAN GCIG 'O DE GUNG RGYAL YIN
ZER BA'I, ,'BROG PA'I RNAM PA GCIG KYANG 'ONGS NAS NI, ,KHYOD
KYIS NGA LA GTOR

MA RE BYIN DANG, ,CHOS LDAN 'PHRIN LAS NGA YIS SGRUB BO ZER,
,NUB GCIG SHIN TU CHE BA'I SDIG PA'I GZUGS, ,BYUNG NAS NGA NI
NAG PHYOGS GNAS 'DI'I BDAG ,YIN ZHES KUN LA 'TSE BA'I SEMS
'CHANG BA, ,DAM LA BTAGS SHING SDOM PA

PHOG PA RMIS, ,DENG SANG NYID KYANG THUB PA'I DBANG PO DANG,
,RJE BTZUN TZONG KHA PA SOGS DU MA NI, ,RMI LAM TZAM DU SKABS
'GAR 'ONG NA YANG, ,BAG CHAGS LOS BZANG YID BRTAN DKA' BAR GDA',
,GZHAN YANG BDAG NYID GANG DANG GANG DU YANG, ,

CHOS SBYIN BGYID SOGS DE DANG DE DAG TU, ,'JA' GUR ME TOG CHAR
SOGS RTAGS TZAM NI, ,LKOG TU MA GYUR MTHONG THOS LTAR DU GSAL,
,MDOR NA SNYAN PAR GRAGS SOGS DE KUN KYANG, ,LHA BU BDUD DU BABS
PA YIN NAM SNYAM, ,KHO BO RANG GI

YID BRTAN MA THUB BZHIN, ,DAD LDAN NANG KHUL SGROS SU GLENG BA
YIN, ,'ON KYANG DUS MTHA'I SNOD MIN SKYE BO YI, ,BLO LA MI 'BAB
SBAS NA DGE'AM SNYAM, ,TSUL 'DI CHOS BRGYAD 'CHING BAS MA GOS
SHING, ,'KHRUL MED LAM LA NYAMS LEN GTZOR

BYED PA'I, ,CHOS RJE SNYING STOBS RGYA MTSO'I BKA' NAN DANG,
,DAD LDAN DGE TSUL BYAMS PA KUN BZANG SOGS, ,BU SLOB DU MA'I NGO
BZLOG MA NUS PAS, ,GRAGS PA RGYAL MTSAN BDAG GIS BKOD PA'O, `
,SNGAR GYI 'PHROS LAS THUN MONG MIN PA'I

@036B GTAM, ,SLAR YANG SNOD LDAN DU MAS BSKUL TSE BSHAD, ,LAN
CIG GZHON NU'I DUS NAS NYING 'KHRUL DU, ,RJE BTZUN TZONG KHA PA
YI RNAM PA ZHIG ,'OD STONG 'PHRO BA GSAL BAR SHAR BA NA, ,'KHRUL
SNANG DE MUS GSOL BA 'DI LTAR BTAB, ,BLO GROS MTSUNGS MED

MKHYEN CAN 'JAM PA'I DBYANGS, ,BZANG PO'I THUGS BSKYED 'GRO LA
SPYAN RAS GZIGS, ,GRAGS SNYAN MTHU STOBS 'BAR BA GSANG BA'I BDAG
,RJE BTZUN TZONG KHA PA LA GSOL BA 'DEBS, ,ZHES PA NYIN RE BRGYA
RTZA TZAM CHAG MED, ,KHA TON BYAS NA DGA' LDAN DU SKYE SNYAM

GZHAN YANG CHUNG NGU'I DUS SU LAN GCIG SKABS, ,'KHRUL SNANG LTA
BUR RJE YI RNAM PA ZHIG ,BYUNG TSE DMIGS BRTZE MA ZHIG 'DON SEMS
PAR, ,STABS POR KHA NAS THOL BYUNG 'DI LTAR SHOR, ,DRI MED
MKHYEN RAB DBANG PHYUG 'JAM PA'I DBYANGS, ,TSAD MED

BRTZE BA'I GTER GYUR SPYAN RAS GZIGS, ,GRANGS MED GSANG BA'I
BDAG PO TZONG KHA PA, ,BLO BZANG GRAGS PA'I ZHABS LA GSOL BA
'DEBS, ,DE LTAR GSOL BAS 'DZUM PA DANG BCAS TE, ,THIM 'DRA'I
SNANG BA SHAR 'PHRAL SUG BRIS BYAS, ,DE RJES NA TSOD BCU

DRUG LON PA'I SKABS, ,'OL KHA LHA SDINGS THOG MAR MJAL SKABS SU,
,NYI MA NUB MTSAMS MDUN GYI NAM MKHA' LA, ,DMAR SER 'OD KYI DBUS
NA RJE BLA MA'I, ,RNAM PA 'DRA ZHIG PHAR YUL TSUR YUL DU, ,BYON
PA'I SNANG BA SHAR LA 'DI LTAR

GSOL, ,'JAM DBYANGS PHYAG NA RDO RJE 'JIG RTEN MGON, ,GCIG TU
GYUR PA BLA MA LHAG PA'I LHA, ,GANGS CAN 'GRO BA'I MGON PO TZONG
KHA PA, ,BLO BZANG GRAGS PAR SNYING NAS GSOL BA 'DEBS, ,DE LTAR
GSOL BA'I RKYEN GYIS LUS SEMS LA, ,

@037A *, ,SNGAR MED BDE BA CHEN POS RAB TU KHYAB, ,STAG LOR RJE
YI DNGUL SKU BZHENGS SKABS SU, ,NUB GCIG 'BRAS SPUNGS NYID KYI
GZIM KHANG GI ,NAM MKHAR SPRIN PHUNG DBUS NAS RJE BLA MA'I,
,ZHAL DKYIL ZLA BA'I SNANG BA SHAR BA

NA; ;RJE BTZUN BLA MA BLO BZANG GRAGS PA YI, ,ZHAL DKYIL JI
BZHIN MJAL BA SKAL BA MCHOG ,DENG NAS BZUNG STE TSE RABS THAMS
CAD DU, ,KHYOD ZHAL MIG GI BDUD RTZIR 'BRAL MED SHOG ,AE MA
DPRAL BA SHANGS DANG ZHAL RGYAS SHING, ,

SPYAN GYI DKYUS RING SMIN MTSAMS MDZOD SPUS MDZES, ,SNYAN SHAL
RING ZHING GSER GYI MDANGS LDAN ZHAL, ,SPRIN PHUNG DBUS NAS
GZIGS 'DI SHIN TU MTSAR, ,CES DANG ZHAL DKYIL DE KHA JI BZHIN
ZHIG ,BRIS NAS BZO BYED RNAMS

LA PHYI NYIN GTAD, ,DE NAS NUB GCIG THAMS CAD MKHYEN PA YI, ,SKU
YI SNANG BRNYAN SHIN TU GSAL BA YI, ,THUGS KA'I THAD NAS 'OD ZER
DPAG MED CIG ,SHAR PHYOGS RGYA NAG YUL DU 'GRO BA DANG, ,BDAG LA
BKA' BSTZAL DU MA PHEBS

NYAMS SHAR, ,PHYI LO GTZANG DU PAn CHEN THAMS CAD MKHYEN, ,MJAL
NAS PHYIR LOG NYIN MO PHYI MIG CIG ,BYAS TSE PAn CHEN THAMS CAD
MKHYEN PA NI, ,GZIM CHUNG NYID DU SNANG BA MTHA' YAS KYI, ,SKU
DNGOS GYUR PA'I MTSAN MA NGO MTSAR

MTHONG, ,DE TSE YID LA SPRO BA RAB TU 'PHEL, ,DE NAS BAR KHAMS
PHYOGS SU 'GRO CHAS TSE, ,SBA LA'I LA RTZER SLEBS TSE SHAR
PHYOGS KYI, ,NAM MKHA'I DBYIBS SU THUGS RJE CHEN PO'I SKU, ,SHIN
TU CHE BA'I SNANG BA YUN RING SHAR, ,CHU MDOR SLEBS

@037B DUS BUD MED NAG MO ZHIG ,DRE'U LA ZHON PHYI BZHIN 'BRANG
BA DANG, ,RES 'GA' NYE 'KHOR RNAMS SU 'DUG PA YI, ,SNANG BA 'GA'
SHAR LHA MO YIN 'DRA SEMS, ,YAR LAM LCAGS LA'I RTZA RU SLEBS
PA'I NUB, ,NGUR SMRIG GIS MDZES PAn CHEN THAMS CAD

MKHYEN, ,PHYAG GNYIS d'A DRIL 'DZIN PA ZHIG RMIS SHING, ,NGO
MTSAR BRDA CHOS MANG PO GSUNGS PA BYUNG, ,YER PA LHA RI SNYING
PO MJAL SKABS KYANG, ,LCAGS LA'I DE DANG PHAL CHER 'DRA BA LA,
,KHYAD PAR MI CHOS GNAD KYI PHRENG BA LA, ,BSHAD LUNG PAR ?

SBRAGS PA 'DRA BA'I NYAMS SNANG SHAR, ,RVA SGRENG MJAL NUB 'JAM
DPAL RDO RJE'I SKU, ,MDUN DU SPYAN DRANGS GSOL BA LEGS BTAB PAS,
,MAR ME'I 'OD LAS SGYU LUS 'BUL ('DI JI YIN MA SHES KYANG MA
DPER SNANG BAS RANG SOR BZHAG) BA DANG, ,CHOS RNAMS KUN

GYI SNYING PO GCIG GYUR PA, ,BYAMS DANG SNYING RJE BYANG CHUB
SEMS MCHOG YIN, ,CES PA GSUNG 'PHROR NAM MKHA' LANGS PA BYUNG,
,SKYOR MO LUNG DU GZA' 'DZIN DUS SHIG NA, ,TSE BSNYEN ZHAG GCIG
LA NI BYAS PA'I TSE, ,KHYE'U DMAR POS BYI RU'I

PHRENG BA NI, ,PHRENG RDOG RE RER TSE LHA YOD PA YI, ,BRGYA RTZA
ZHIG NI LAG TU GTAD PA RMIS, ,SHING RTAS GA ZLA BA'I BCO LNGA'I
NUB, ,SGROL DKAR BSNYEN SGRUB BGYIS TSE SHING RTA'I STENG, ,LHA
MO GZHON NU SHIN TU MDZES PA'I LUS, ,BCU DRUG LON PA'I NA TSOD

LDAN PA YI, ,SER LJANG BU MO GA-YAS GA-YON NAS BRTEN CING,
,STENG DU GDUGS DKAR DANG BCAS LHO PHYOGS NAS, ,MDUN GYI NAM
MKHAR THOGS MED GSHEGS GYUR PAS, ,DUS MIN 'CHI BA BZLOG PA'I
BRDA MDZAD CING, ,DE YI PHYI NYIN YID

@038A *, ,BZHIN 'KHOR LO LA, ,BSTOD PA'I TSIGS BCAD CIG KYANG
LEGS PAR BRTZAMS, ,DE NAS SHING LUG HOR ZLA GNYIS PA'I NANG,
,'OL KHA RIN CHEN SGANG DU SLEBS PA NA, ,NUB GCIG MDUN DU MGON
PO ZHAL

BZHI'I SKU, ,RGYAB MTHO GANG TZAM 'GUL BSKYOD MDZAD NYAMS DANG,
,DE GONG 'BRAS SPUNGS RANG DU SGROL DKAR GYI, ,BSNYEN SGRUB BYAS
MJUG DER YANG NANG DANG NI, ,GSANG BAR BCAS PA'I GSHIN RJE RIGS
BZHI YIS, ,'CHAM STABS YUN

RING MDZAD PA'I NYAMS SHIG SHAR, ,SLAR YANG RIN CHEN SGANG DU
MTSAMS SKABS SHIG ,NUB GCIG SGRA 'OD DANG BCAS NAM MKHA'I DBUS,
,KLU SGRUB 'DRA BA'I PAndI TA ZHIG GIS, ,'KHOR TSOGS DU MAR CHOS
STON MDZAD NYAMS SHAR, ,

STON TSE LHA SDINGS SU NI MTSAMS KYI DUS, ,RDOR SEMS LUS THIM
STOD SMAD BRAL BA DANG, ,NUB GCIG GLEGS BAM KHUR BA'I AA TZA RA,
,BYUNG BA DE YANG DER NI RJE BLA MAS, ,ZAB DON THUGS LA 'KHRUNGS
TSUL BSTAN PHYIR BCAS, ,ZHAL 'DI

DBU MA'I CHOS BDAG YIN PAR SEMS, ,PHYI NUB DRE'U SNGON PO LA
ZHON PA'I, ,BUD MED CIG GIS KHO MO'I GNAS 'DI ZER, ,GTZANG KHANG
NANG DU ZHUGS SHING TSIM 'DRA BYUNG, ,GA-YU SGRON MA 'DI GNAS
BDAG YIN NAM SEMS, ,DE NAS RGYA

SOG PHU RU RJE BLA MA'I, ,MTSAN SNGAGS DMIGS BRTZE MA DANG BCAS
PA YI, ,BSNYEN SGRUB BGYIS TSE LHA YI CHAS ZHUGS NAS, ,RJE YI
GSER SKU ZHIG LA BSKOR BA DANG, ,RANG NYID NGUR SMRIG GAR GYIS
MDZES PA YIS, ,KHRIMS LDAN 'DUS

@038B PA'I DGE 'DUN GRANGS MED CIG ,GSANG SNGAGS RDO RJE THEG
PA'I SGOR BCUG NAS, ,RNAM DAG DBANG GIS SMIN PAR BYAS PA DANG,
,RDO RJE 'JIGS BYED GSANG GNAS RANG BYON GYI, ,RTZE MOR PHYIN
TSE BDUD RTZI'I CHU RGYUN LUD, ,KUN GYIS MYANG RGYU

BYUNG ZHING RANG GIS KYANG, ,MYANGS PAS RGYUD LA DGA' BDES KHYAB
PA DANG, ,'JAM DPAL PHUG GI NANG DU SON PA NA, ,LHAN SKYES BDE
STONG TING 'DZIN MYUR BA RU, ,CES PA 'PHRO RU LUS 'DRA'I SGRA
ZHIG DANG, ,MNYAM DU 'OD KYIS KHYAB PA'I SNANG

BA'ANG SHAR, ,MDOR NA 'KHRUL PA'I SNANG BA DE DAG KUN, ,PHAL
CHER YID BRTAN RUNG BA CI MCHIS MOD, ,'ON KYANG DAD LDAN SGROS
SU GLENG BA LAS, ,SNOD MIN RNAMS LA GSANG BA SHIN TU GCES, ,TSUL
'DI YANG SNGON GU GE CHOS RJE DANG, ,

DAD LDAN BYAMS KUN NAN CHER BSKUL BA DANG, ,SLAR YANG PHYIS SU
DGE SLONG LHA DBANG DANG, ,SKU SKYE BLO BZANG BSTAN 'DZIN RNAM
RGYAL GYIS, ,SHIN TU CHE BA'I NAN GYIS BSKUL BA LAS, ,THA MAL
GNYIS SKYES KI RTI DHVA DZA YIS, ,GO RIM JI BZHIN

TSIGS DU BCAD NAS NI, ,DBEN PA'I GNAS MCHOG RIN CHEN SGANG DU
SBYAR, ,YI GE'I 'DU BYED DAD PA DANG LDAN PA, ,NGAG DBANG CHOS
BZANG RGYAL MTSAN NYID KYIS BGYIS, ,DGE BAS ZAB LAM SNOD DU
'GYUR BAR SHOG ` ,YANG; DGUNG LO NYI SHU

RTZA GNYIS PA LCAGS 'BRUG ZLA BA DANG PO'I TSES BCO LNGA'I MAN
LA LAM DU BYUNG BA, NA MO MAH'A KA LA YE, ,MTHO KEE LA SHA YI
LHUN PO'I NGOS, ,DBYINGS RATnA 'BAR BA'I DAL MCHOG NAS, ,LHA RAB
DKAR DAR GYI STOD GA-YOGS CAN, ,DE RKANG GNYIS MGON DU RTAG

@039A *, ,PAR RGYAL, ,TSIG 'BRU GSUM GTAM DU BSGRAGS PA 'DI, ,MI
KHO BO'I ZOG MA MA YIN CING, ,DUS SNYIGS MA'I SEMS CAN PHA MA
RNAMS, ,DUG GSUM GYI DBANG DU GYUR CHES PAS, ,NGA TZI TTA'I
DKYIL DU MA BZOD NAS,

KHO TZA TU RMU BA'I NAM MKHA' LA, ,GSOL BTAB NAS MEE TRI'I CHU
'DZIN LAS, ,BYUNG SNYING RJE'I TSIG GI SBRANG CHAR YIN, ,PHYI
RGYA MTSO'I NANG GI NYA CHEN DES, ,NANG GSER RI'I BAR DU MCHOD
NYEN YOD, ,GLING GLING PHRAN YONGS KYI MGON PO DANG, ,SKYABS

DBUS KYI LHUN POR BYED RE RAN, ,LHA MIG STONG LDAN PAR GSOL BA
THOB, ,'BAD RTZOL BA SKU RIM PHYOGS SU BGYIS, ,SHAR KA RKA tA YI
LTO BA LA, ,LHO BRANG 'GRO DBANG PO'I TZITTAR 'JUG ,NUB RLON
GSHER GLING LA GNAS BYED CING, ,SPRUG BYANG GI PHYOGS

SU SKYE BAR 'GYUR, ,'BAD RTZOL LA LHOD PA MED PAR BGYIS, ,GSER
SA LE SBRAM GYI BYA SKYIBS 'OG ,KHONG MKHA' 'GRO THANG SMUG
TSANG BCAS NAS, ,THOD DKAR PO'I BYE SPRUG MA BU LA, ,DUS MYUR
BAR GSHOG CHAG LAN GCIG 'ONG, ,SKYABS GA RU dA LA

'CHOL BA DANG, ,NANG GSANG SNGAGS SGRUB PA DRAG TU BGYIS, ,MTHO
NAM MKHAR CHU 'DZIN 'KHRIGS 'DUG PA, ,LAR RTA BDUN DBANG POR MA
NYES SAM, ,KHYOD SKAR TSOGS MIG LAM NYAMS SAM CI, ,'OD RIM GRO'I
ZER MA BYED RE RAN, ,DUG GSUM GYI

MUN SEL RI BONG CAN, ,BDUD RIGS KYI SGRA CAN MANG DANG NYE,
,DBYAR RNGA DAG BLO LA JI LTAR BSAM, ,SKU RIM LA RTZOL BA MI
DGA' 'AM, ,ZANG ZING GI NOR LA DAM DRAG NA, ,YID BZHIN GYI NOR
BU LTOD PA'I RKYEN, ,TSONG PA KUN RIM GRO GRU RDZING SDOMS,
,PHYIS

@039B 'GYOD KYI BYA BAR MI 'GYUR DGE ,LAR 'KHRUL SNANG JI LTAR
BYUNG BA'I TSUL, ,GTAM RDZUN PA'I TSIG BZHIN SMRAS PA 'DI, ,DON
DE DAG THUGS LA BABS NA DANG, ,MA BABS KYANG THUGS RGYUD GANG
DAG RA BYOS, ,ZHES LCAGS PHO 'BRUG GI LO HOR ZLA DANG PO'I TSES

BCO LNGA'I NUB RMI LAM DU MI DKAR PO BRAM ZE'I RNAM PA CAN LAG
NA MDA' GZHU THOGS PA ZHIG GIS LUNG BSTAN PA BZHIN, RNAL 'BYOR
PA'I THA SHAL KI RTI DHVA DZAS DE'I PHYI DE NYIN 'PHRAL DU SKYOR
MO LUNG GI GZIM CHUNG NYID DU SUG BRIS SU BTAB PA'O, ,

'DI DON 'GA' ZHIG RANG GIS KYANG, ,MA RTOGS MKHAS PA RNAMS KYIS
GZIGS, ,HA CANG CUNG ZAD 'GREL THUB KYANG, ,PHAL MO CHE YANG
SKRAG 'GYUR SNYAM, ,RGYAS PAR BRJOD PA MA SPOBS SO, ,SA MA YA
RGYA RGYA, ` ,YANG; DE LO'I ZLA BA BCU

GCIG PA'I TSES GSUM NUB MO'I MNAL LTAS, MTHO KEE LA SHA DANG LO
MTSUNGS PA'I, LCAGS 'BRUG DE KHA'I ZLA BA BCU GCIG PA'I TSES
GSUM GYI NUB MO YANG MI DE KHA BYUNG NAS 'DI SKAD CES, SHAR
PHYOGS KYI SPRI DGRA NI GZHOM TSAR, DE BZHIN

PHYOGS GZHAN GYI SGOS DGRA RNAMS KYANG RIM GYIS 'JOMS PAR YOD,
DA NI RGYAL BSTAN SPYI DANG BLO BZANG GRAGS PA'I BSTAN PA STOBS
DANG LDAN PA'I GRAGS PA'I DAR CHEN PHYOGS KUN TU GA-YO BAR
'GYUR, 'ON KYANG SKYE 'GRO SPYI LA PHAN PA DANG BDE

BA NI GSHAS KYI DKA', KHYAD PAR DU BYANG SHAR MTSAMS NAS RGYA
'DRE MANG DU LHAGS PA LA, NAG PHYOGS KYI BDUD RIGS RNAMS KYIS
RGYAB BRTEN BYED, DKAR PHYOGS SKYONG BA'I LHA SRIN DANG SDE
BRGYAD NANG PHAN TSUN 'KHRUGS, DGE 'DUN GYI SDE

@040A *, ,YANG 'JOMS PA 'ONG, DE LA BRTEN NAS NAD MUG 'KHRUGS
LONG, SAD SER THAN PA SOGS DANG YID MI BDE BA MANG DU 'BYUNG,
DE'I DUS SU SKYE 'GRO RNAMS, PADMA 'BYUNG GNAS, RTA MGRIN, PHYAG
RDOR RNAMS LA GSOL BA

RTZE GCIG TU 'DEBS SU CHUG ,RIM GRO KLU GTOR, GDUGS DKAR, SHER
SNYING GSUM LA GTZO BOR THON, BSTAN PA 'DZIN PA'I SKYES BU MTHA'
DAG LA BRTAN PAR BZHUGS PA'I GSOL BA THOB, KHYOD RANG YANG RANG
LO SO BDUN PA LA 'DZER CHA CUNG

ZHIG YOD PAS DGE SBYOR LA 'BUNGS, DE LAS SGROL NAS, LO ZHE DGU
LNGA BCU RNAMS LA ZHING KHAMS GZHAN DU 'GRO DGOS 'DUG PAS, MA
'JIGS PAR GZHAN DON TSUL BZHIN DU SKYONGS, KHYOD KYI CHOS SKYONG
BLO BZANG PA ZER BA DE YANG, SNE'U ZHOL

DU LO NGO GSUM TZAM BSDAD SONG YANG 'BOD PA BYUNG MA SONG, DE
NAS YANG DA LTA GNYAL GYI LUNG PHUG ZHIG NA SLEBS NAS ZLA BA
LNGA SONG, DBYIBS NI BYIS PA GSUM PA CHE BA, KHUR TSOS DMAR BA,
MIG 'BRAS PHRA, 'ON KYANG TSE TSAD THUNG TZAM GDA',

GZHAN DU SMRA BA MANG NAD MED, ZER NAS GSHED DU SONG, DER GNAS
TSUL ZHIB TU 'DRI BA YANG MA BYUNG BAR GNYID SAD MA THAG YI GER
BTAB PA'O, ,RGYA RGYA, ` ,YANG; DGUNG LO NYER GSUM PA LCAGS
SBRUL ZLA BA DGU PA'I TSES BCO LNGA

NYIN BSTZAL BA, NA MO, 'BYUNG BA CHU LA ME DPUNG SHAR NAS 'BAR,
,ME DE GSOD BYED CHU SHEL LAS GRUB PA'I, ,DKYIL 'KHOR GCIG NYID
DRAG PO'I SKAR TSOGS BCAS, ,BSIL LDAN PHYOGS KYI 'DZIN MAR BKOD
NA LEGS, ,KEE L'A SH'A

@040B YI RTZE MO'I RTA BDUN NI, ,RI BO CHEN PO'I PHYOGS SU
'PHAGS SRID NA, ,NAM MKHA'I SKAR TSOGS 'OD ZER CIS MI 'GYED,
,GANGS KHROD PAD TSOGS BSHOL 'DEBS MI RIGS SAM, ,CHU SHEL LAS
GRUB MTSAN MO'I MGON MTSUNGS LA, ,MDA'

LNGA PA YI SGRA CAN MANG DANG NYE, ,NYI MA'I GNYEN DU PAD DKAR
ZHABS ZUNG DAG ,'DEGS PHYIR RE ZHIG DGE BA'I BYA BA MDZOD, ,RIG
BYED DNGUL DKAR ME LONG NANG, ,SNYIGS DUS 'GRO BA'I BDE SDUG
DANG, ,LEGS NYES BYA BA TSIG 'BRU'I GZUGS, ,

GSAL BAR SHAR 'DI AE MA MTSAR, ,KHYU MCHOG LCAGS KYI BYI BA'I
NYAR, ,DKAR GSAL DUS ME'I SPRIN STUG GIS, ,SGRIB TSE RANG GZHAN
DGE TSOGS LA, ,'BAD PHYIR RIG BYED MKHAN GYIS BRIS, ` ,DGUNG LO
NYER DRUG PA SHING SPREL ZLA BA LNGA

PA'I TSES BCU LA BSTZAL BA, HR'I: RI BO PO TA LA YI RTZE MO NA,
,SPYAN RAS GZIGS KYI PHO BRANG ZLA GSAR ZHIG ,GANGS KHROD MI
DGE'I SMAG RUM SEL PHYIR DU, ,'BYUNG LA RE ZHIG SGRIB BYED SPRIN
DANG BRAL, ,NUB PHYOGS SNANG BA MTHA' YAS ZHING KHAMS

NAS, ,MGON DE'I GSANG BA GSUM LDAN LHUN PO DE, ,'GRO KUN GLING
BZHI'I DBUS NA MDZES PA'I THABS, ,SROG DANG BSDOS NAS BRTZON PA
BSTEN KYANG 'TSAL, ,KHA BA'I RGYAL KHAMS GSUM NA MI RTAG TSUL,
,RIM GYIS BYUNG YANG YID LA MI

SEMS PAR, ,DON MED BREL LAS RGYAL BA GNYIS PA YI, ,RING LUGS SO
SOR SKYONG BA MI LEGS SAM, ,YID DANG SNANG BA'I BDE BA 'JOMS
BYED PA'I, ,HA LA'I DUG DANG MTSUNGS PA'I GDUG PA'I RLUNG,
,RGYUN MAR LDANG LA SU ZHIG YID RAB SMON,
@041A *, ,PHAN BDE'I GO SA BTZAL NA DGE BA'AM SNYAM, ,DUS KYIS
GTUGS PA'I BYA THABS DKA' GYUR KYANG, ,'DI NAS NYI MA SHAR GYI
PHYOGS DAG TU, ,'JAM DPAL ZHING GI LAS CAN 'GA' ZHIG LA, ,BDE
LEGS GO SKABS

SKAL BAR RIM GYIS SPRO, ,SLAR YANG THUB BSTAN GSAL PHYIR SMON
PA'I MTHU, ,'GRUB 'GYUR MTHUN PA'I RKYEN KYANG BSIL LDAN GYI,
,MGON PO MCHOG GI THUGS RJE'I 'JUG PA DANG, ,MKHYEN DANG BRTZE
BA'I YUL LAS GZHAN DU GANG, ,DE SKAD SMRA

BA'ANG SH'AKYA'I RING LUGS PA, ,GRAGS PA'I MING GIS SNYIGS MA'I
'GRO BA KUN, ,RNAM DKAR LAS LA BSKUL BYED ZHU BA YIN, ,DGE BA
'DI YANG RGYAL BSTAN 'PHEL PHYIR BSNGO, ,CES SHING PHO SPRE'U'I
LO HOR ZLA LNGA PA'I TSES BCU LA SNANG GSAL PHO BRANG

NAS BRIS, ZHES DANG, ` YANG; HR'I: MTSO SKYES RDO RJE PADMA
'BYUNG GNAS DANG, ,GNYIS SU MED PA SNANG MTHA'I SPRUL PA MCHOG
,LNGA BRGYA'I 'DREN PA BLO BZANG CHOS RGYAN SOGS, ,BSNGAGS 'OS
MA LUS GTZUG GI RGYAN DU RGYAL, ,KHRAG 'THUNG HE

RU KA: LA GSOL 'DEBS PA'I, ,KIRTI DHVA DZA'I RMI LAM SNANG BA
LA, ,'JIGS RUNG STOBS LDAN MGON PO YIN ZHES PA'I, ,YAN LAG BZHI
PA'I DPUNG ZHIG LHAGS TE BYUNG, ,DE TSE MGON PO'I ZHAL NAS 'DI
SKAD GSUNGS, ,HO NYON DANG SKAL LDAN

LAS CAN BU, ,DA LTA SNYIGS DUS BSKAL PA'I MTHA' 'DI LA, ,NGED
CAG SRUNG MAR BSKUL BA'ANG NYUNG BZHIN DU, ,SANGS RGYAS BSTAN PA
BSRUNG BA'ANG DE TZAM DKA', ,DE PHYIR MA RUNGS BDUD RIGS KHA
RGYAL BAS, ,BSTAN 'DZIN SKYES BU RNAMS LA

@041B BAR GCOD MANG, ,'GRO BA RNAMS LA'ANG GSHIS KYI BDE SKYID
BRAL, ,AA TZA DUS MTHAR MA LUS 'O RE RGYAL, ,ZHES GSUNGS NGAL
BA'I SHUGS RING ZHIG MDZAD NAS, ,'JIG RTEN KHAMS GSUM 'GUL BA'I
NYAMS TZAM BYAS, ,DE NAS

KHO BOS 'DI SKAD BYA BA GSOL, ,ZHING SKYONG CHEN PO DGONGS DANG
SNYAN MA SRA, ,SNGON DUS 'PHAGS PA KLU SGRUB SPYAN SNGA RU, ,DAM
TSIG BADZRA SPYI BOR REG NAS SU, ,RANG RE DAM BCAS MNA' THO
BGYIS DGONGS LA, ,DUS 'DIR RGYAL BA'I BSTAN PA

BSRUNG BA DANG, ,BSTAN 'DZIN SKYES BU YONGS KYI SKU TSE SPEL,
,KHYAD PAR DU YANG RNAL 'BYOR BDAG CAG LA, ,LUS DANG 'BRAL MED
GROGS MDZOD BYA BA SGRUBS, ,DE LTAR GSOL BTAB SKAD CIG DE MA
THAG ,SNGON MA KUN ZHI RLUNG DMAR CHEN PO'I DBUS, ,LAG

GA-YAS MI RKANG GLING BU 'BUD BYED CING, ,GA-YON PA KA PA LA DAG
RAB 'DZIN PA, ,DAR GYI STOD GA-YOG KA SHI'I SMAD SHAM CAN, ,AA
TZAR BRGYA LHAG RE RES TSIG RE SMRAS, ,MTHA' MAR DE DAG 'JA'
LTAR YAL GYUR PA'I, ,DE LTA'I NGO MTSAR BYUNG NGO DGE LEGS

'PHEL, , ` YANG; DE LO ZLA BA BRGYAD PA'I NANG BSTZAL BA, NA MO
GU RU, SA PAn RJES 'JUG KI RTI DHVA DZA BDAG ,SA PHYOGS MTHA'
DAG SNYIGS MAR THUG GYUR PA'I, ,SA STENG DUS MTHA'I TSUL LA RAB
SKYO NAS, ,SHING SPREL HOR ZLA BRGYAD PA'I DKAR PHYOGS

LA; ;RMA RI'I MGUL DU RTZE GCIG MTSAMS LA ZHUGS, ,DE TSE NYER
LNGA'I THO RENGS MNGON PHYOGS PAR, ,RAB DKAR YID 'ONG KHYE'U
ZHIG BYUNG NAS, ,DA 'GRO MYUR DU DUS LA BABS ZHES ZER, ,GANG DU
'GRO ZHES DRIS TSE 'DI SKAD CES, ,GLANG GI PHYOGS KYI SGANG

@042A *, ,DRUG DGA' TSAL DU, ,GNYIS MED GSUNG BA'I LEGS LAM SPEL
PHYIR DANG, ,SKAL LDAN CHU SKYES YONGS RNAMS SMIN PA'I PHYIR,
,KHYOD KYI YAN LAG BSKYOD PA'I DUS LA BAB, ,CES SMRAS TE SONG
BA'I TSUL 'DI YANG DGE 'PHEL

RMA RI'I DBEN GNAS SU BRJED THOR BKOD PA'O, ` ,DGUNG LO NYER DGU
PA ME PHAG ZLA BA DGU PAR BSTZAL BA, NA MO GU RU, 'DI NAS NYI MA
SHAR PHYOGS KYI, ,'GRO BA'I DON LA BRTZON MDZAD PA'I, ,GUR GUM
LHUN PO BRTZEGS 'DRA BA'I, ,ZUR PHUD

LNGA PA DE LA 'DUD, ,'DZAM BU TRI SHAS BDAG PA'I GLING, ,YUL GYI
DBUS 'GYUR MA GA DHA, ,DE YI BYANG SHAR PHYOGS NGOS KYI, ,SA
'DZIN MDZES PA'I GRONG KHYER CHE, ,BCU PHRAG DGE BA'I MTSAN MA
CAN, ,SA LA GNAS PA'I 'JAM DPAL ZHING, ,DE

NA LAS CAN 'GRO BA'I MGON, ,NGUR SMRIG GAR GYI ROL BA DANG,
,'JIG RTEN MES PO GNYIS PA ZHIG ,SA LA 'PHOS LTAR LHAN DU 'KHOD,
,DE TSE LUGS ZUNG 'BREL BA YI, ,DPAL 'BYOR DBYAR GYI MTSO LTAR
GYUR, ,LHA DBANG LUS KYI SNANG BRNYAN NI, ,SKYE

DGU'I GTZUG NA ZLA LTAR GSAL, ,STONG KHUN T'A RA DZA DE YI, ,COD
PAN RTZE MO NOR BUS MDZES, ,LAS CAN MKHA' LA SPRIN LTAR 'KHRIGS,
,RNAM DKAR SBRANG CHAR RGYUN MI CHAD, ,BKA' YI GNAM LCAGS RDO
RJE'I THOG ,SNYAN PA'I DBYAR RNGA PHYOGS BCUR

LDIR, ,AE MA DE NAS DE DAG GI ,LUGS BZANG MNGON DU MTHONG CI
'TSAL, ,SGRA 'DZIN LAM DU SON TZAM YANG, ,BSOD NAMS ZHING SA DAG
PA LA, ,RNAM DKAR SA BON BSKRUN BRTZON PAS, ,SKU GSUM 'BRAS BU
LHAG PAR SMIN, ,DE NAS CHOS

@042B DANG RGYAL PO'I SRID, ,YUN RING 'TSO ZHING GNAS PAR 'GYUR,
,DE TSE BLO DANG LDAN PA YI, ,THUB BSTAN SPEL BYED MANG DU
'BYUNG, ,DED DPON BRTZON LDAN LA LA YANG, ,'PHAGS YUL RGYA
MTSO'I GLING DU 'JUG ,ZAB RGYAS DAM CHOS TSONG ZONG GIS, ,

YUL DER MA RIG DBUL PHONGS SEL, ,BSIL LDAN LJONGS NAS DRANG
SRONG GI ,RGYAL MTSAN THOGS PA DU MA YANG, ,LAS CAN MANG PO'I
DON PHYIR DU, ,PHYOGS DER BSOD SNYOMS RGYU ZHING LHAGS, ,JI LTAR
SHEL GYI ME LONG NANG, ,SNA TSOGS GZUGS

BRNYAN GSAL BA LTAR, ,SA BDAG YID KYI ME LONG NANG, ,DE LTAR
CHOS KUN GSAL BAR 'GYUR, ,BA GLANG KHYU MCHOG RJES SU 'JUG ,DE
BZHIN PHYIS 'BRANG 'GRO KUN KYANG, ,CHOS BZHIN RJE LTAR SPYOD
BYED PA'I, ,MCHOG GI BYA BAS DUS RNAMS 'DA', ,

DE LTA'I RNAM DKAR DPUNG TSOGS KYIS, ,ME TOG MDA' CAN SDE DANG
BCAS, ,MA LUS PHAM PAR BYAS NAS KYANG, ,BDUD RNAMS MYA NGAN
KHANG BUR 'JUG ,DPER NA MA LA YA YI RLUNG, ,DRI BSUNG LDAN PA
CHOS NYID DO, ,DE LTAR DAM PA GNYIS PO DANG, ,

'GROGS PA DE KUN YON TAN LDAN, ,'ON TE BLON PO MA RIG CAN, ,MI
DGE'I DBANG DU GYUR DAG KYANG, ,RGYA MTSO'I MTHAR THUG GYUR BAR
DU, ,RANG GI GNAS NAS BSKROD PAR BYED, ,MDOR NA DUS DER PHAN BDE
BA, ,MTHA' DAG DGA' MGUR SPYOD BYED

PAS, ,MI MTHUN DRI MA DANG BRAL BA'I, ,DGE TSOGS PAD TSAL CI
YANG RGYAS, ,DE LAS BYUNG BA'I MTSAN MA YANG, ,RMAD DU BYUNG BA
KHO NA YI, ,DPAG BSAM LJON PA'I 'PHRENG BA YIS, ,ZHING DE KUN
NAS MDZES PAR 'GYUR, ,SMRAS PA, KUN GSAL

@043A *, ,MDZES MA'I MKHA' LA RGYU SKAR GZUGS, ,GZUGS BRNYAN
SHIN TU BKRA LTAR 'DI NA YANG, ,YANG DAG DON LA BLO GROS MIG
LDAN KUN, ,KUN NAS YID CHES BSKYED PA'I GTAM 'DI BKOD, ,'ON
KYANG LEGS PAR MA SBYANGS PA'I, ,

BLUN PO 'GA' YIS MTHONG SRID NA, ,THE TSOM 'KHYOG LA BRTEN BYED
PA'I, ,DPYANG THAG NYID DU NYE BAR 'KHUMS, ,GANG GANG 'JIG RTEN
DAG NA BZANG NGAN 'BYUNG TSUL PHRENG, ,GSAL GSAL TSIG GI SRAD BU
LA NI BGRANGS BYAS TE, ,DAL DAL BCU PHRAG SOR MOS LEGS

PAR BSKRUN NAS KYANG, ,LA LA DAG GIS BSKUL BZHIN MGRIN PA'I
RGYAN DU SBYIN, ,'DIS MTSON DGE BA MA LUS KYANG, ,'DI SNANG ZHEN
PA'I 'GRO BA KUN, ,'DI NAS BYANG CHUB SNYING PO YI, ,'DI PHYI'I
DON LA BRTZON PHYIR BSNGO, ,ZHES THAMS CAD 'DUL CES PA'I LO HOR

ZLA DGU PA'I GRAL TSES DGE BAR RNAM RGYAL SGANG DU SBYAR BA
PHYOGS THAMS CAD DU DGE ZHING BKRA SHIS DANG BDE LEGS KYIS KHYAB
PAR GYUR CIG , ` DGUNG LO SO LNGA PA CHU SBRUL ZLA BA BCU GCIG
PA'I TSES DGU NYIN BSTZAL BA, NA MO GU RU, CHU MO SPRUL

GYI LO HOR ZLA BCU GCIG PA'I TSES BRGYAD LA, GSANG MDA' BON DGON
SGRAL MTSAMS LCAGS LA'I LA RTZAR GNAS PA'I NUB THO RENGS KHAR,
RMI LAM 'KHRUL SNANG NGO MTSAR BA BYUNG BAR BRJED THO BTAB PA
NI, DAR ZAB KYI GDAN KHRI ZHIG GI STENG NA, MKHAN RIN

PO CHE YONGS RDZOGS BSTAN PA'I MNGA' BDAG PAn CHEN THAMS CAD
MKHYEN PA CHEN PO NI, SKU MDOG GSER ZHUN LTAR 'OD DU 'BAR ZHING,
SKU CHOS NGUR SMRIG RNAM GSUM MDZES PAR GSOL BA, PHYAG GA-YAS MU
TIG LJON SHING GI dA MA RU DANG, PHYAG GA-YON

@043B DNGUL DKAR GYI RDO RJE BSNAMS PA, DE'I DRUNG DU NGED KYANG
GUS PA'I RNAM 'GYUR DANG LDAN PAS GNAS SHING, DE RING RDZU
'PHRUL STON PA GNANG ZHING CHOS ZAB MO GSUNGS PA YOD ZER NAS,
NGO SHES PA DANG MI SHES PA'I GROGS MANG PO DANG BCAS 'DUG PA
NA,

RJE BTZUN GYIS RAS DKAR PO'I RNAM PA 'DRA BA ZHIG NAM MKHAR
'PHANG BA MDZAD NAS, PHAt GSUNGS SHING SPYAN NAM MKHA' LA SGRIL,
RAS DE YANG NAM MKHAR LDING ZHING RJE LA GA-YAS SU BSKOR NAS SKU
MDUN GYI THAD DU SLEBS PA NA BYA DKAR NAG GNYIS SU

SONG NAS LDING, NAG PO DE NYID PHAR LA SONG TSE, dA MA RU DRAG
TU 'KHROL BA MDZAD PAS, DKAR POS MJUG RTZE NAS 'DZIN CING, TSUR
LA JE NYER 'ONGS TSE RDO RJE GDENGS PAS MI 'ONGS SHING, MTHAR
BYA GNYIS KYANG ME TOG DKAR NAG GNYIS SU SONG NAS

NAM MKHAR YAL, dA MA RU YI SGRA YANG SHIN TU SNYAN PA YID 'GYUR
NUS PA 'U DU DU ZER YUN RING PO'I BAR DU GNAS SHING, DE MTSAMS
CHOD PA DANG RJE ZHAL 'DZUM PA DANG BCAS NAS, 'OO; DE LTA BU NI
RDZU 'PHRUL BRDA YI SGO NAS CHOS BSTAN PA STE, DE DON

NI; RAS KYIS NI, YID KYI RNAM PAR SHES PA KUN LA 'PHRO BA'I RAS
BAL GYI 'DAB MA RLUNG GIS BSKYOD PA LTA BU DE MTSON, BYA DKAR
NAG GIS DGE BA DANG MI DGE BA MTSON, dA MA RUS STONG PHYOGS SHES
RAB KYI CHA DANG, RDO RJES SNANG PHYOGS THABS

KYI CHA MTSON, dA MA RU DKROL ZHING BYA DKAR POS NAG PO 'DZIN
ZHING PHAR MI 'GRO BA NI, BDAG MED RTOGS PA'I SHES RAB ZAB MO'I
SGRA DANG, DKAR PO DGE BA'I YID KYI DRAN SHES KYIS ZIN TE, NAG
PO MI DGE BA'I DBANG DU MI 'GRO BA MTSON,

@044A *, ,RDO RJE GDENGS PAS BYA NAG PO BZLOG PA NI, MI DGE BA'I
RNAM PAR RTOG PA BYUNG BA NA, DE KUN MTHA' DAG RDO RJE STE THABS
KYIS BZLOG PA DANG, MTHAR BYA GNYIS KYANG ME TOG DKAR NAG GI
RNAM PAR YAL BA YANG, DGE

BA DANG MI DGE BA SOGS 'KHOR 'DAS KYIS BSDUS PA'I CHOS GANG
SNANG THAMS CAD MING TZAM BRDA TZAM RTOG PAS BTAGS TZAM STE, DON
DAM DU BDEN PAS GRUB PA RDUL TZAM YANG MED PA DANG, PHAt KYI
SGRA DES RJES THOB SGYU MA LTA BU'AM, LTOS

MED NAM MKHA'I ME TOG LTA BU'I RNAM ROL GYIS DAL 'BYOR DON LDAN
DU BYA BA DANG, CHOS GOS NGUR SMRIG RNAM GSUM GYON ZHING LUS 'OD
DU GNAS PAR 'BAR BA 'DI LTA BUS NI, DE 'DRA BA'I RNAL 'BYOR PAS
KYANG JI LTAR KHAS BLANGS PA'I DAM TSIG DANG

SDOM PA RNAM PAR DAG PA LA GNAS PAR BYAS PAS 'DI PHYI BDE LEGS
KYI GZI 'OD RAB TU 'BAR BAR 'GYUR ZHES PA'I DON TE, 'OO; DE YANG
HRIL GYIS SGRIL NA, 'DI DAG NI RGYAL BA'I GSUNG RAB KYI GNAD
THAMS CAD GCIG TU SGRIL BA'I ZAB CHOS

YIN PAS THUGS LA BCANG DGOS PA LAGS GSUNGS, DER PHYAG PHUL BYIN
RLABS ZHUS PAS DBU THUG GNANG, YANG YANG 'PHRAD PAR BYED KYANG
GSUNG NGO, ,GNYID SAD PA DANG DGA' BA DANG SPRO BA TSAD LAS 'DAS
PA DANG, LUS SEMS LA BDE

BA CHEN PO DPAG TU MED PA THOB PA BYUNG, DE LTA BU MNGON SUM
LTAR GSAL BAR RJE BTZUN GYIS CHOS ZAB MO GSUNGS PA RANG GIS
KYANG YID LA 'JAGS PA'I BAG CHAGS 'KHRUL SNANG BZANG PO DE 'DRA
BA BYUNG BAS SKAL BA RE BZANG SNYAM, SH'AKA

@044B RIGS KYI DGE SLONG GRAGS PA RGYAL MTSAN GYIS BRJED BYANG
DU TSES DGU'I NYIN LCAGS LA LA SLEBS PA'I ZHAG SA'I SGAR THOG TU
BKOD PA'O, ` ,DGUNG LO SO BRGYAD PA ME SPRE ZLA BA GSUM PA'I
TSES GSUM NYIN BSTZAL BA, HR'I: ZHING KHAMS

BDE BA CAN NA SNANG MTHA' YAS, ,LHO NUB SRIN PO'I KHA GNON PADMA
'BYUNG, ,LNGA BRGYA'I 'DREN PA BLO BZANG GRAGS PA'I DPAL, ,DBYER
MED RDO RJE 'DZIN PA SPYI BOS MCHOD, ,LHA MI'I 'DREN PA DGRA
BCOM NYER SBAS TE, ,DNGOS BRGYUD DAM PA'I BKA'

DANG DAM TSIG GI ,NOR BU'I PHRENG BAS GTZUG TU LEGS PAR BRGYAN,
,GNAS GZHI SRUNG BA'I GTAM DE YID LA SIM, ,SNANG STONG RGYAL
KHAMS YANGS PA'I GRONG KHYER NA, ,TING 'DZIN STON MO BZANG ZHING
LTAD MO CHE, ,LUS MED SEMS

KYI MGRON DANG KHROM PA RNAMS, ,NYAMS RANG AA DGA' SGYU MA'I
RNAM 'PHRUL LA, ,BANDHA'I GSHONGS SU KHRAG GI MTSO MO 'KHYIL,
,DMAR CHEN THANG LA DBANG PO'I ME TOG SHAR, ,MI SHA'I DUD PAS
'JIG RTEN MA LUS KHYAB, ,SHI SKRA'I ME LCES

TSANGS PA'I YUL DU SLEB, ,SNYING GI KHRAG LA GA BUR GUR GUM
MNAM, ,SPRUL PA'I BU MO MI RKANG GLING BU 'BUD, ,PHYI NANG GSANG
BA DE NYID MA TSANG MED, ,DBANG PO'I YUL DU BDE BAS KHYAB PAR
YOD, ,SNYIGS MA'I DUS 'DIR SHAR PHYOGS

TZONG KHA PA'I, ,RTAGS TZAM 'DZIN PA NGUR SMRIG NGANG MO'I SDE,
,MDA' LNGA THOGS PA'I RNGON PA LAS BSRUNG SHING, ,'DOD YON 'DAM
BYING SRID PA'I RNYIS ZIN RNAMS, ,LUNG RTOGS 'DAB GSHOG LDAN PA
RNAMS 'DREN GYI, ,NAM 'PHANG SPYOD PA'I BSAM PA

@045A *, ,DANG LDAN PAS, ,GANGS RI'I SUL GYI GA-YU MTSO'I MTHA'
DBUS MED, ,KHENGS PAR SPEL BAR BYAS NA MI LEGS SAM, ,SHAR PHYOGS
MKHA' DBYINGS RI BONG MTSAN MA CAN, ,RTA BDUN CAN DANG 'BRAL BAR
MI PHOD RUNG

RANG DBANG MED PAR RE ZHIG RING GYUR KYANG, ,GUNG SNGON DBUS SU
MYUR DU 'DZOM PAR NGES, ,LHO PHYOGS ME KHYER SRIN BU CHUNG NGU
ZHIG ,MTHA' 'KHOB MUN PA'I SMAG RUM SEL BA'I KHUR, ,DON LA LEN
PA SRID KYANG NGAL BA TZAM, ,SKYABS GSUM DAM

CAN DE LA GROGS PO 'TSOL, ,NUB PHYOGS SNANG MTHA' 'JIG RTEN MGON
RNAMS KYI, ,THUGS RJE'I 'OD KYIS 'JIG RTEN YONGS LA KHYAB, ,'OD
KYI SNYING PO PADMA'I SBUBS SU ZUG ,DGA' BDE RGYAS PA'I SBRANG
RTZI MNGAR BA LA, ,BYANG PHYOGS 'DZIN MAR RGYAL BA

GNYIS PA YI, ,BSHAD SGRUB NAGS TSAL RGYAS SHING ME TOG BKRA,
,BUNG BA GZHON NU LEGS BSHAD DAR DIR SGROGS, ,SBRANG RTZI'I DGA'
STON RGYAS SHING JI LTAR YANG, ,PHYOGS PHYOGS MI MTHUN RLUNG
DMAR 'TSUBS PA NI, ,'GOG BYED DKAR PHYOGS MTHU DANG

LDAN PA YIS, ,DAR DKAR YOL BAS BSKOR NAS BSKYABS PA NA, ,RLUNG
PO RANG SAR ZHI LAS THABS GZHAN MED, ,SPROS BRAL NAM MKHA' YANGS
PA'I DBUS DE NA, ,MTHU STOBS SPRIN NAG PHUNG PO 'THIB PA'I GSEB,
,NGAN SNGAGS 'BRUG SGRA DRAG POS RNA BA

'GAS, ,MI BZAD GNAM LCAGS THOG SER PHYOGS BCUR 'BEBS, ,ZHING
BCU'I LO THOG 'JOMS PA AE BYED DE, ,LHA SRIN SDE BRGYAD YONGS LA
THUG NAS YOD, ,KHYAD PAR RIG SNGAGS 'CHANG PA'I SA PHYOGS DER,
,DUS DRUG BYA RA RTAG PAR BYAS NA AANG,

@045B KHRAG MTSO ME RLUNG 'DRES MA'I SA YUL DU, ,DBUGS LEN RGYAL
PO KHYI YI GZUGS CAN ZHIG ,NYES CAN BSAD NAS SHA ZOS KHRAG LA
'THUNG, ,DRAG PO'I NGA ROS SRID GSUM ZA BA'I MTHAR, ,DPE HAR SKU
LNGA'I DRAG SHUL CHE BA LA, ,GZA' RGOD RA HU LA NI

RGYU 'GRUL REM, ,RDO RJE LEGS PA'I RNAM 'GYUR SHIN TU MKHAS,
,LHA SRIN SDE BRGYAD RBA KLONG 'KHRUGS NAS 'DUG ,MDA' LNGA LAG
TU THOGS PA'I RGYAL BRAN GYIS, ,PHYOGS 'DZIN NAG PO'I DMAG DPUNG
BSHAMS PA DER, ,DPA' BO YANG ZHING GO

MTSON 'CHOR NA YANG, ,GA-YUL NGO PHAM PAS YA RE MI NGA 'AM, ,BLO
BZANG BSTAN PA DAR BA'I PHO BRANG DU, ,CHOS KYI RGYAL PO SRAS
BCAS BLON POR BCAS, ,MI MTHUN SPYIN SKYES DGRA BO'I GA-YUL LAS
RGYAL, ,DGE MTSAN CHOS SRID BRTAN PA'I DPUNG

TSOGS KYIS, ,STOBS CHEN RDO SOL PHUNG PO'I RI BO LAS, ,RDZU
'PHRUL ME YI GZER MA RTAG TU 'PHRO, ,LAS NGAN SKYE SHING NAGS
TSAL THAMS CAD BSREGS, ,DRAG SHUL CHEN POR MNGA' GSOL GNYER GTAD
BYAS, ,MCHOG GSUM BYIN RLABS LHA MO'I

SPRIN DKAR 'KHRIGS, ,DNGOS GRUB ME TOG DKAR PO'I CHAR CHEN
'BEBS, ,'DZAM BU'I GLING 'DIR NYER 'TSE'I SA RDUL GNON, ,DGE
LEGS LO THOG DAR BA'I BKRA SHIS YOD, ,DE BZHIN SMRA BA KUN LA
GRAGSo PAo YI, ,RGYALo BA'I 'PHRIN LAS MTSANo NYID DANG

LDAN PAS, ,GDUL BYAR KHAS LEN SNGAGS BAN GZHON NU NI, ,LAS KYI
RDO RJE ZHES PA MA YIN NAM, ,GDONG NGAN LO LA LHA BU ZLA BA NI,
,RGYU SKAR NAG PA GROGS SU BSTEN PA'I SKABS, ,RGYAL BA DANG PO'I
TSES LA DGE LEGS KYI, ,'OD ZER SPROS LA LTOS LA@046A *, ,GO BAR GYIS, ,DES NI MA RIG
MTSAN MO'I MUN PA SANGS,
,YANG DAG DON RTOGS SKYA RENGS SHAR BA'I RJES, ,DRO 'JAM RNAM
'DREN NYI MA'I DGA' SPRO LA, ,GRANGS MED GNYIS SKYES THAMS CAD
SPYOD PAR 'GYUR, ,MIG LA

SGYU MA'I LTAD MO RGYA RE CHE, ,RNA BA LA NI LHA YI ROL MO
SNYAN, ,DRI ZHIM YUL DU BDE CHEN NGAD PA 'JEBS, ,LCE LA ZAG MED
BDE CHEN BDUD RTZI ZHIM, ,LHA RDZAS REG BYA LUS LA BDE 'JAM
YANG, ,LNGA PHRAG 'DOD PA'I BDE BA AE MA MTSAR, ,LUS DANG LUS

MED MGRON PO'I TSOGS RNAMS KYI, ,DBANG PO DRUG GI SPYOD YUL
GTANG RAG YIN, ,GTZUG LAG KHANG GI BDAG PO 'KHOR BCAS KYI, ,LUS
DANG GRIB MA JI BZHIN LAS BZHI LA, ,RTAG TU 'BAD CING RI MOR
BRIS PA YI, ,DAM TSIG DON RNAMS YID LA

NGES GAL CHE, ,ZHES 'JAM DPAL GSHIN RJE GSHED KYI RNAL 'BYOR
RIGS SNGAGS 'CHANG BA SHR'I BHA DRA KI RTI DHVA DZA ZHES BYA
BAS, ME PHO SPRE'U'I LO NAG PA ZLA BA'I YAR TSES GSUM LA SKYOR
MO LUNG GI CHOS SDE'I DBUS SU BDE STONG DBYER MED KYI YE SHES

KYI TING NGE 'DZIN GYI PHO BRANG CHEN PO BLA MA YI DAM DPA' BO
MKHA' 'GRO DAM CAN BKA' SRUNG RGYA MTSO SPRIN GYI PHUNG PO LTAR
'KHRIGS PA'I KLONG DKYIL NAS GDAMS SHING BRIS TE BSRINGS PA
PHYOGS THAMS CAD DU DGE ZHING BKRA SHIS PAR GYUR CIG

YI GE PA NI DGE SLONG NGAG DBANG CHOS BZANG RGYAL MTSAN NO,
,ZHES PA DANG, GZHAN YANG, LHA DANG BLA MAR GSOL BA BTAB PA'I
MTSAN MA DANG BSTUN PA'I NGO MTSAR BA'I GTAM DU BYA BA SGYU MA'I
BI WAM BSGYUR BA'I SGRA DBYANGS ZHES BYA BA'I LUNG

@046B BSTAN TSIGS BCAD MA MANG TZAM ZHIG BSTZAL 'DUG PA NAS LUNG
DON RNAMS MANG CHE BA SKABS DE GA'I MJUG TZAM NAS BZUNG STE
SNGAR RIM PAR BYUNG ZIN 'DUG CING, 'BYUNG 'GYUR DU DOGS PA 'GA'
SHAS MCHIS KYANG LUNG DON JI BZHIN

DPOG DKA' BA MA ZAD YIG TSOGS LA 'JIGS TE 'DIR MA BKOD DO, `
,SKAL LDAN KUN LA 'CHAD TSE 'PHANGS SENG DNGOS, ,PHAS RGOL 'JOMS
LA RTZOD MKHAS PHYOGS GLANG RANG, ,SDEB LEGS SNYAN NGAG RTZOM LA
ZLA BRAL BA, ,DPA' BO

GNYIS PAR GRAGS PA KHYOD LA BSTOD, ,CES PA'I DON NI, TSUL KHRIMS
YONGS SU DAG PAS SKU GTZANG BA DANG, SHES RAB DAG PAS LUNG RIGS
LA MKHAS PA DANG, LHAG BSAM DAG PAS GZHAN LA PHAN PA SOGS CHOS
'CHAD PA PO'I MTSAN NYID

THAMS CAD YONGS SU RDZOGS TE SKAL PA DANG LDAN PA'I GDUL BYA KUN
LA ZAB PA DANG RGYA CHE BA'I MDO SNGAGS KYI CHOS 'CHAD PA'I TSE
RGYUD DON RNAMS MTHA' DRUG TSUL BZHI RGYAN BDUN GYI SGO NAS
'CHAD PA DANG, MDO PHYOGS KYI GZHUNG RNAMS 'CHAD THABS

YAN LAG LNGA'I SGO NAS 'CHAD CING, DE'I TSE YANG, SLA SAR SPROS
SHING, DKA' SAR BTANG SNYOMS SU 'JOG PA, GONG 'OG 'KHRUG PA,
GZHUNG SIL BUR 'THOR NAS DGONGS PA MI LON PA SOGS GTAM DU BYA
BA'I NYES SKYON MTHA' DAG NI BRAL, MDO RGYUD BSTAN

BCOS DANG MTHUN PA'I LUNG, SGRA TSAD DNGOS STOBS DANG MTHUN PA'I
RIGS PA, GSAL BYED KYI DPE DANG SBYAR BA'I SGO NAS RGYAL BA'I
DGONGS PA LAS GZHAN DU MA GYUR PA'I RJES SU GDAMS PA SOGS SMRA
BA'I YON TAN THAMS CAD YONGS SU TSANG BA'I

@047A *, ,'CHAD TSUL KHYAD PAR DU 'PHAGS PA'I SGO NAS 'CHAD PA
LA 'PHAGS PA KLU SGRUB YAB SRAS DANG, SLOB DPON CHEN PO SENGGE
BZANG PO DNGOS SU BYON PA DANG MTSUNGS PA'I 'CHAD MKHAS PA DANG,
RGYAL BA'I GSUNG RAB LA

MA RTOGS PA DANG LOG PAR RTOG PA'I PHAS RGOL GYI SMRA BA NGAN
PA'I BRAG RI PHYE MAR 'JOMS PA LA, SKYES THOB KYI SHES RAB CHE
BA, SGRA TSAD LA BLO SBYANGS PA, RANG GZHAN GYI GZHUNG LUGS LA
LEGS PAR BYANG BA STE, RTZOD PA'I RGYU GSUM TSANG BA LA BRTEN

NAS, RANG GI DAM BCA'I SGRUB BYED KYI NUS PA MA THON ZHING, ZLOG
ZLA KHEGS MI NUS PA DANG, RTAGS KYI SKYON BSAL DGOS PA MA BSAL
BA SOGS SKYON THAMS CAD DANG BRAL ZHING, NGAG SNYAN CING 'JAM
PA, LUNG DANG RIGS PA GSAL LA RNO BA,

SGYID LUG PA DANG NGA RGYAL MED PA, PHA ROL DMA' 'BEBS PA'I TSIG
MDA' MI 'PHEN PA SOGS RTZOD PA MDZES PA'I RGYAN RNAMS YONGS SU
TSANG BA'I SGO NAS RTOG GE'I GSANG TSIG SGRUB DANG SUN 'BYIN GYI
RIGS TSUL RDO RJE'I THOG MDA'I ME CHAR 'BEBS PA

BDAG NYID CHEN PO PHYOGS KYI GLANG PO RANG NYID SLAR YANG BYON
PA DANG KHYAD PAR MED PA'I RTZOD PA LA MKHAS PA'I PHA ROL TU
SON, RTZOM PA'I TSE BCAD LHUG SPEL MA'I LUS JI LTAR MDZAD KYANG
'GAL ZLOS MA 'BREL BA'I SKYON DANG BRAL ZHING, RGYA GAR LHO SHAR
SO SO'I

'DOD PA DANG, THUN MONG GI LAM SROL SGRA DANG DON GYI RGYAN PHUN
SUM TSOGS PAS SPUD PA'I SDEB LEGS TSIG SBYOR GYI RTZOM PA'I
SNYAN NGAG GI PHRENG BA SPEL BA LA BDAG NYID CHEN PO SLOB DPON
DPA' BO GNYIS PA DANG MTSUNGS PAR GRAGS PA STE 'CHAD RTZOD

@047B RTZOM GSUM LA 'GRAN ZLA DANG BRAL BA MKHAS PA'I DBANG PO
KHYOD LA BSTOD DO, ,CES PA'O, ,DE YANG DAM PA 'DI NYID GONG DU
SMROS PA LTAR MKHAS GRUB GNYIS LDAN GYI BDAG NYID CHEN POR
BZHUGS GSHIS, 'CHAD RTZOD RTZOM GSUM GYIS BSTAN

LA BYA BA MDZAD PA'I RNAM THAR GYI YI GE DANG, MDO SNGAGS LEGS
BSHAD KYI GSUNG RTZOM DU MA ZHIG YOD PA GOR MA CHAG KYANG, 'OG
NAS 'CHAD 'GYUR LTAR DGONGS GZHI DGOS PA KHYAD PAR CAN DANG RJES
SU 'BREL BAR GLO BUR RKYEN DBANG GIS

GSHEGS TSUL MDZAD CING, DE MA THAG GZIM KHANG GONG GI SNOD BCUD
KUN KYANG MI DMIGS PA'I DBYINGS SU RGYAS BTAB PAR BRTEN THOR BU
THOR BU RE ZUNG TZAM LAS PHAL MO CHE ZHIG MA RNYED KYANG, 'OL
DGA' RGYA SOG DANG, LHA SDINGS, CHOS LUNG,

CHOS 'KHOR RGYAL SOGS KYI GNAS YIG RJE DE NYID KYIS BKA' RTZOM
MDZAD PA RNAMS KHO BO CAG LHO KHA KHUL GNAS MJAL DU BSKYOD SKABS
MIG LAM DU SON PA DANG, SNGAR DRANGS PA'I GZIGS SNANG SKOR GYI
GSUNG RIGS DE DAG GI GSUNG

GI NYAMS LA DPAGS NA MKHAS PA'I YON TAN LA BSNGAGS PA'I BSTOD PA
'DI YANG, JI SKAD DU, BAL POS SE'U MA ZOS KYANG, ,KHA DOG NYID
LAS BRO BA SHES, ,ZHES PA LTAR DON DANG MTHUN PAR DPOG NUS SO, `
,DREGS PA'I

YANG RJE RDO RJE GRAGS LDAN GYIS, ,DGE LDAN THUN MONG MIN PA'I
BSTAN SRUNG SKUR, ,BZHENGS ZHES THUGS DAM YANG YANG BSKUL BA NA,
,SNYING STOBS DRAG PO'I THUGS BSKYED MDZAD LA BSTOD, ,CES PA NI,
'JAM MGON TZONG KHA PA CHEN POS,

@048A *, ,RI BO DGA' LDAN DU GSUNG CHOS BSTZAL BA'I THUN SENG LA
KHYE'U GOS DKAR PO GYON PA ZHIG SKU MDUN DU 'ONGS TE NGA LA ROGS
PA ZHIG GNANG DGOS ZHES YANG YANG ZHUS PA NA, RGYAL TSAB RJE
DANG, MKHAS GRUB CHOS

RJE RNAM GNYIS KYIS KHYE'U DE PE HAR GYI RNAM 'PHRUL YIN PA
MKHYEN TE CANG MA GSUNGS SHING, 'DUL 'DZIN GRAGS PA RGYAL MTSAN
DE NYID DUS SKABS DE DAG TU RJE'I SKU DRUNG NA ZHAL SLOB KYI
BGRES 'GO LTA BUR BZHUGS YOD PAS,

NYIN GCIG 'DUL 'DZIN PAS KHYE'U DE LA RJE BLA MA BKA' CHOS GNANG
BA SOGS SKU NGAL CHE SKABS 'DIR KHYOD KYIS 'DI 'BRA ZHU BA MI
'GAB, KHYOD LA ROGS GANG DGOS NGAS BYED CES GSUNGS PA NA, KHYE'U
DES DON DE GA YIN, NGAS

KYANG KHYED NYID GROGS SU MA RNYED PAR BSDAD YOD, DA RES BLA
SLOB THAMS CAD YOD SA 'DIR KHYOD KYIS ZHAL BZHES MDZAD ZIN TO,
,ZHES SMRAS TE KHYE'U DE MI SNANG BAR GYUR, DE'I RJES 'DUL 'DZIN
GYI SKU'I SKYE BA PAn CHEN BSOD NAMS GRAGS

 PA'I DUS SU, SNANG SRID DREGS PA'I YANG RJE RDO RJE GRAGS LDAN
GYIS PAn CHEN LA 'DI SKAD CES, NGED LA RJE 'JAM DBYANGS DGA'
BA'I BLO GROS KYIS DGE LDAN PA'I BSTAN PA GTZO BOR SRUNG DGOS
PAR NAN TAN DU GSUNGS BYUNG YANG, NGA NI

SNGON SLOB DPON CHEN PO PADMA'I SPYAN SNGAR RGYAL BA'I BSTAN PA
SPYI SRUNG BAR KHAS BLANGS DAM BCAS PA YIN PAS DGE LDAN GYI
BSTAN PA KHO NA GTZO BOR BSRUNG THABS MA MCHIS SHING, PAn CHEN
KHYED NYID DENG SANG DGE LDAN BSTAN 'DZIN

@048B GYI KHROD NA LUNG RTOGS KYI YON TAN MTHO SHOS SU 'DUG PA
MA ZAD, SNGON GYI THUGS BSKYED ZHAL BZHES LTAR DGE LDAN BSTAN
SRUNG DREGS PA'I SKUR BZHENGS DGOS ZHES BSKUL MA ZHUS PA NA,
RJES LA BLTA ZHES PA TZAM LAS SKABS DER

ZHAL BZHES MA MDZAD CING, DE NAS DE NYID KYI SKU PHRENG SPRUL
SKU GRAGS PA RGYAL MTSAN GYI SKABS GNAS CHUNG CHOS RGYAL CHEN
POS SNGON GYI DAM BCA' DRAN PAR BSKUL BA NA, GRAGS RGYAN GYIS
DAM BCA' GANG YOD MI DRAN TSUL ZHUS PAR, PE HAR

GYIS PHYAG NAS SHIG BSTZAL TE 'DI ZHAL DU MCHOD KYIN SKU MTSAMS
MDZAD NA GSAL CHA 'ONG GSUNGS PA BZHIN BCAD RGYAR BZHUGS PAS RE
ZHIG NA THUGS DRAN GSOS TE SNGON GYI DAM BCA' BZHIN DU DGE LDAN
THUN MONG MIN PA'I BSTAN PA BSRUNG

BA'I SLAD MTHU STOBS GNYAN MYUR GYI SRUNG MA'I SKUR BZHENGS
RGYUR MI ZHUM SNYING STOBS DRAG PO BSKYED PAR MDZAD PA'I TSUL LA
BSTOD PA'O, ,GNAS CHUNG RGYAL CHEN RDO RJE GRAGS LDAN GYIS PAn
CHEN BSOD GRAGS LA DGE LDAN BSTAN SRUNG GNYAN PO'I

SKUR BZHENGS PAR BSKUL TSUL PAn CHEN GYI RNAM THAR 'BRAS SPUNGS
DPAR MA'I NANG DU GSAL BA MA ZAD, SPRUL SKU GRAGS RGYAN DGUNG LO
SO BRGYAD PA ME SPRE ZLA BA LNGA PA'I NANG GLO BUR GSHEGS RGYU'I
SNGON, ZLA BA GSUM PA'I TSES GSUM NYIN

BSTZAL BA'I GSUNG RTZOM GONG GSAL GYI, LHA MI'I 'DREN PA DGRA
BCOM NYER SBAS TE, ZHES PA NAS, DAM TSIG DON RNAMS YID LA NGES
GAL CHE, ,ZHES PA'I BAR GYI GSUNG BABS LA ZHIB TU BRTAG NA SHES
PAR NUS TE, SLOB DPON CHEN PO PADMA'I

@049A *, ,BSKUL BYANG LAS, ,'DI LTAR NYON CIG RGYAL PO DAD PA
CAN, ,SANGS RGYAS 'JIG RTEN BYON DUS NYE BAR 'KHOR, ,MYA NGAN
'DAS TSE AU PA GUPTA (NYER SBAS) ZHES, ,GRONG KHYER 'GA' RU BHA
WA BHA DRAR GRAGS, ,SHAR PHYOGS RGYA NAG YUL DANG NYE BA'I CHAR,

SH'AKYA'I DGE SLONG BLO BZANG ZHES BYA 'BYUNG, ,ZHES GSUNGS PA
LTAR, ,DGRA BCOM NYER SBAS DANG THUGS RGYUD GCIG PA'I RJE TZONG
KHA PA SOGS DNGOS BRGYUD BLA MA'I BKA' DANG DAM TSIG SPYI BOR
NOD PA MA ZAD, GNAS GZHI SRUNG BA GNAS

CHUNG CHOS RGYAL GYIS BSKUL BA'I GTAM DE YANG THUGS LA SIM
ZHING, GZUGS MED DREGS PA'I 'KHOR DANG, DRAG PO'I MCHOD TSOGS
DANG BCAS PA'I DREGS PA'I RJE BOR BZHENGS TE, RJE TZONG KHA BA'I
BSTAN PA BSRUNG BAR SPRO BA DANG,

^RGYAL DBANG LNGA PA CHEN PO DANG, GRAGS RGYAN RANG NYID BCAS
NYI ZLA LTA BU'I SKYES CHEN RNAM GNYIS GLO BUR RKYEN DBANG STABS
KYIS RE ZHIG ZHAL 'DZOM GYI GO SKABS RING BAR GYUR KYANG, RING
POR MI THOGS PAR DAM TSIG GCIG TU 'BREL

NAS DGE LDAN BSTAN SRUNG DRAG SHUL MTHU STOBS CHEN POR MNGA'
GSOL BA SOGS GSAL BAR THON 'DUG PAS KYANG NGES PA RNYED NUS SO,
` ,LOG SMON KUN TSOGS DAR GYIS MGUL BCINGS TSE, ,THUGS BSKYED
STOBS KYIS DREGS

PA'I YANG RJER BZHENGS, ,NYIN MTSAN 'JIGS RNGAMS CHO 'PHRUL SNA
TSOGS KYIS, ,BLO CHEN RNAMS KYANG SKRAG PAR MDZAD LA BSTOD, ,CES
PA NI, DE LTAR SNGON GYI DAM BCA' DRAN PA NA, PE HAR LCOG TU
PHEBS NAS GNAS CHUNG CHOS RGYAL LA DA CHA

@049B NGAS SNGON GYI DAM BCA' DRAN PAS JI LTAR BYED ZHUS PAR,
CHOS SKYONG NAS DE'I 'PHRIN LAS NGED NAS BYAS CHOG GSUNGS TE, DE
NAS RING POR MA LON PAR GNAS CHUNG CHOS RGYAL GYI 'PHRUL GYIS
PHYOGS PHAN TSUN NAS KHAMS SOG GI 'GRUL PA

GTOS CHE BA LHA SAR YONG STE GZIM KHANG GONG SPRUL SKU GRAGS
RGYAN LA MJAL 'BUL RGYAL BA LNGA PA LAS KYANG LHAG PA LTA BU
BYUNG BA DANG, ^RGYAL BA'I DGA' LDAN PHO BRANG LA GZIM KHANG 'OG
DANG, GRAGS RGYAN GYI PHO BRANG LA GZIM KHANG GONG DU

'BOD CING, 'BRAS SPUNGS GZIM KHANG GONG 'OG GNYIS ZHES PHAL CHER
'DRA MNYAM LTA BU BRJOD SROL MA ZAD, LHA LDAN SMON LAM CHEN MO'I
MCHOD 'BUL SMON LAM GYI GRAL DBUR YANG ^RGYAL BA'I BZHUGS KHRI'I
'KHRIS SU BZHUGS

KHRI'I THOB BZOS CHE BA SOGS SGO SNA TSOGS NAS SDE SRID BSOD
NAMS CHOS 'PHEL GYIS GTZOS PA'I DGA' LDAN PHO BRANG GI ZHABS
'BRING RNAMS PHRAG DOG GIS MA BZOD PAR GRAGS RGYAN SKU BGRONG
RGYU'I DUS SKABS 'TSOL BZHIN PA'I THOG ,

GRAGS RGYAN RANG NYID KYANG THUGS DAM DUS BABS RTEN 'BREL GYIS
DGUNG GRANGS SO BRGYAD PA ME SPRE ZLA BA BZHI PA'I TSES NYER
LNGA NAS GNYAN TSAD KYIS GLO BUR DU BSNYUN TSUL BZHES PA DANG
SKABS KHEL STABS 'GRIGS BYUNG STE, GRAGS RGYAN

GYI 'KHRUNGS KHANG GAD KHA SA PA'I MAG PA, SDE SRID BSOD NAMS
CHOS 'PHEL GYI SKU MCHED GRAS SDE PA NOR BU'AM NANG SO NOR BU
ZER BA DE DANG SDE SRID NGAN MTHUN GYIS BSNYUN GZHIR SNYAD NAS
GSANG STABS SU BGROD RTZIS KYIS ZLA BA LNGA PA'I TSES BCU

@050A *, ,GSUM NYIN SKU LA MTSON CHA JI TZAM BSNUN KYANG MTSON
MA BZHES PAR BRTEN MGUL MGRIN NANG DAR BRDZANGS TE BKRONGS, DE
YANG ^RGYAL MCHOG LNGA PA CHEN PO'I RANG RTZOM RNAM THAR DU KU
LA KA PA'I NANG

GSAL DU, ZLA BA BZHI PA'I TSES NYER LNGA NANG GZIM KHANG GONG
SPRUL PA'I SKU GNYAN TSAD KYIS GLO BUR DU BSNYUN PAR RKYEN SEL
GYI RJES GNANG LA YONG DGOS TSUL BYUNG BA LTAR GTOR CHAS GRA
BSGRIGS PA'I 'GRO RTZIS YOD THOG ,LHA SA NAS

SDE PAS MI GNANG BA'I 'GO NAD YIN 'DUG PAS DA LAM MI 'GAB CES
GZIM KHANG DU'ANG BKA' BSGYUR BAS BSHOL SONG BA NA, NAD RIMS KYI
RIGS LA PAR BKAB 'DZEMS KYIN MED KYANG GSUNG DANG BSTUN, ZHES
DANG, TSES BCO LNGA

LA GZA' 'DZIN 'DUG PA DANG BSTUN, MA SHA'I LAS SBYOR BYED RTZIS
KYIS TSES BCU GCIG NAS BSNYEN MTSAMS SHIN TU DAM PAR BCAD DE
'JAM DKAR GYI BZLAS BRJOD BTZUGS PA TSA RTING KHAR RANG DBANG
DANG BRAL BAS GNYID KYIS NON PAR

RE ZHIG THUN BZHAG STE KHAMS GSENG BA'I THABS 'DRA BYAS, JA'I
SANG SDE PAR PHYI DRO DA LTA'I 'DI 'DRA MIN TZAM BYUNG NA MA
GTOGS DGE SBYOR TSAD LDAN MI YONG BA SNANG ZHES GLENG BRJOD
KYANG BTANG, DE YANG SPRUL PA'I SKU GNYAN TSAD KYIS BSNYUNG BAR

GLING STOD CHOS RJE DANG, BYANG NGOS NAS GNYIS KYIS 'PHROD BSTEN
MDZAD PAS GZHI MED DU DVANGS PAS SOG YUL DU TZA NA THON GYI NYE
LEN LA SDE PA'I SKU GZHOGS NAS SDE PA NOR BU BTANG BAS BKA' LUNG
BSGYUR SKABS SKYON MED DE GA YOD

@050B 'DUG KYANG, TSA RTING KHAR GLO BUR DU BSNYUN PAS TSOGS
CHEN DU MANG JA DANG, GNAS CHUNG LCOG TU SKU PHEBS TSA GRUL
ZHING SDE PAR 'PHROS PHUL BAR BRTEN LHA SA NAS NYIN MTSAMS LA
PHEBS PAS KHA SANG RJES GNANG NGED RANG GIS BSHOL BAS MTSER

BA BYUNG, DA LAM CIS KYANG 'GRO DGOS ZHES JA'I SANG SDE PA
BRGYUD DE GSUNGS PA MTSAMS LA HAR 'DON BYAS TE GZIM KHANG GONG
DU PHYIN, MGON PO'I RJES GNANG BAR CHAD KUN SEL PHUL KYANG
'BYUNG PO ZHIG GIS BRLAMS PA'I THUGS DRAN MI ZIN

'DUG PAS PHAN THOGS MED PAS TSES BCU GSUM GYI TSA RTING KHAR
ZHING BRJES SNANG, ZHES BSNYUN GZHI'I RKYEN GYIS GSHEGS PA LTA
BU ZHIG GSUNGS 'DUG PA, LNGA PA CHEN POS MKHYEN BZHIN DU RDZUN
GTAM GSUNG BA CI LA SRID KYANG, SDE SRID SOGS

NAS RDZUN BSGRIGS KYI THABS MKHAS GA-YO BSKOR ZHU GNANG LA CHA
'JOG GIS BSTZAL BAR NGES, NANG SO NOR BUS LKOG GA-YO'I BYA NGAN
LAG LEN BYAS PA NI, ^RGYAL MCHOG LNGA PA'I RNAM THAR DU KU LA KA
PA'I NANG DU, GAD KHA SA PA'I MI NGO GZHON PA

RNAMS HOR GYIS BSAD PAR BRTEN MAG PA GZHAN ZHIG BYAS NA YONG
RGYUR 'DUG KYANG NYES 'DOD KYI RNAM PAS NANG SO NOR BU BLANGS
SONG, ZHES GSAL BA'I NYES 'DOD CES GSUNG BABS LA DPYAD KYANG GO
RGYU ZHIG MCHIS, DE LTAR GLO BUR RKYEN DBANG

GIS SKU GSHEGS RJES SKU GDUNG 'BRAS SPUNGS SNGAGS PA'I CHOS RVAR
ZHUGS 'BUL ZHUS PA NA, SBYIN SREG GI DUD PA SPOS RKANG BTZUGS PA
LTAR, RKANG GSUM NAM MKHAR GYEN 'GRENG DU SONG BA NA, GSOL DPON
NAS KHYED LA GZHAN GYI BSAM NGAN PHRAG
@051A *, ,DOG GI BYA BA THA CHAD 'DI LTAR BYUNG BA LA DA DUNG
YIN MDOG KHA PO 'DI 'DRA ZHES DU BA LA GZAN LCAG RGYAB PA NA, DU
BA KHA GYES TE GNYIS NAM MKHA' DANG, GCIG SA LA 'KHYIL NAS DAN
'BAG PHYOGS BRGYUD DE

GSANG PHUR SONG BAS DON DU THUGS YE SHES KYI CHA DE NYID GSANG
PHUR BSE KHRAB PAR RGYAB RTEN BCOL TE DREGS PA'I SKUR BZHENGS,
DE'I TSE SKU GDUNG ME MA BZHES PAR RIL POR BZHUGS PA MCHOD RTEN
CHA BRGYAD KYI DNGUL GDUNG BZHENGS

PA'I GTZO BO'I NANG GZUNGS SU BZHUGS SU GSOL TE, RE ZHIG PAR
'BRAS SPUNGS GZIM KHANG GONG RANG DU BZHAG PAR SKU GDUNG ZHABS
ZHU BA RNAMS KYANG SDOD MI BZOD PA'I TSEGS SGRA DANG SDIG SGRA,
MCHOD RTEN NANG NAS

SKAD DANG TZIR SGRA RGYAB PA SOGS BYUNG BA NA, GNAS CHUNG GI
LUNG BZHIN SDE SRID NAS DNGUL GDUNG RNAMS LHU PHRAL NAS SKU
GDUNG SHING SGAM DU BCUG STE SKYID CHUR GDAN DRANGS PA RIM GYIS
BRGYUD DE LHO KHA DOL GYI MDAR CHAGS

PA DENG SKABS DOL CHU MIG DKAR MOR BZHUGS, GRAGS RGYAN GSHEGS
'PHRAL NAS BZUNG 7RGYAL MCHOG LNGA PA CHEN PO'I GZIGS SNANG DU
CHO 'PHRUL GYI RNAM PA DANG, GZHAN YANG CHO 'PHRUL GYI RIGS SNA
TSOGS SHIG BYUNG STE, DE YANG

LNGA PA'I RANG RNAM DU KU LAR GSAL BA LAS DKYUS GCIG TU BKOD NA,
TSES BDUN NAS DPAL LDAN RE MA TI'I MDOS BSKANG BTZUGS PA'I RDO
RJE SLOB DPON LA PHYIN, CHOS SKYONG CHEN PO'ANG KHOG TU ZHUGS TE
PHEBS, GSOL JA KHANG GI NANG DU

@051B GDON GYI 'TSUB CIG 'DUG GSUNG BA MTSAMS KYI SKABS TSES BCU
BDUN NAS BZUNG NYAMS SNANG GI 'KHRUL NGOR CHA DKAR CHOS MDZAD
DANG LHAN DU SPRE'U BYIS PA LO BRGYAD PA TZAM DOM LPAGS LTA BU'I
KHA DOG NAG CING, MIG DMAR

SER DU 'KHYIL BA ZHIG RES RJES SU 'BRANGS, SKABS 'GAR MJING PAR
ZHON NAS 'ONG PA ZHIG BYUNG BA DANG MTHUN PA 'DRA, ZHES DANG,
CHOS SKYONG CHEN POS SPRUL PA'I SKU'I PUR BA ZHU DUS NYE 'KHOR
DU BSDAD PA MI 'GAB PAS PO T'A LAR SONG GSUNGS

BA BZHIN NYER GNYIS LA 'ONGS, ZHAG BDUN GYI BAR 'PHAGS PA MCHED
KYI DRUNG DU MCHOD PA SMON LAM BZLAS BRJOD SOGS DGE SBYOR LA
BRTZON PAR BYAS, LAS SGRIB LA PHAN PA'I LTAS BZANG BA 'DRA 'ONG
DU RE YANG, NUB GCIG RMI LAM DU BTZUN PA ZHIG

GIS ZAN HRIL MO SBOM PHRA MDZUB MO TZAM MKHYID GANG GI TSAD RTZA
RTZE'I RNAM PA YOD KHUL ZHIG MDUN DU BZHAG STE 'DI SDE PA SKYID
RU BA YIN ZER BA'I MUS LA ZAN DE SROG CHAGS LTAR 'GRO BA DANG,
YANG RDZONG GI RTA LAM DU DMAG GIS 'TSANGS PAS JA'I

SANG SDE PA DANG LHAN CIG CHAR 'BAB PA'I MUN KHROD LA MCHIL LHAM
YANG MA GYON PAR LTAG SGO NAS THON TE BROS 'GRO BA SOGS NGAN PA
'GA' ZHIG BYUNG, ZHES DANG, ZLA BA LNGA PA'I NANG DU SDE PA GONG
DKAR DU GO BRTZIS SOGS KYI THUGS BREL GCOD

PAR PHEBS THOG NYIN GCIG GZIM CHUNG NANG DU THUGS DRAN MED LA JA
YUN GCIG TZAM SONG BA'I THOG MAR BYANG NGOS NAS KYIS GTZOS RDAB
'UR GYI RNAM PAS SKU MA 'TSO BAR THAG BCAD PA'I GNAS TSUL BSKYEL
BA'I STA GON GYI SKABS SLAR SKU

@052A *, ,GSOS PAS DE GA'I GTAM SNYAN GYI PHYAG BRIS DANG BCAS
SRUNG BA LEN MI BYUNG BAR GZA' YIG DANG, SKU LA 'DOGS RGYU GANG
ZAB PHUL, ZHES DANG, DBYAR THOG 'DIR 'GONG PO'I 'TSUB SNGAR DANG
MI 'DRA BA'I CHE BA 'DUG

PAR ZLA BA DGU PA'I TSES DGU NAS BDUN GCIG GI BAR YANG ZAB KYI
RDO RJE GRO LOD BSGRUBS PAS TSA NGAR GYI DBAL GCOG PA LA PHAN
PAR BYUNG, ZUR RDO RJE 'CHANG GI MNAL LAM DU RKYANG THANG SGANG
DU SPRE'U MO MI TZAM ZHIG LA SPRE'U PHRUG BRGYA SKOR SKYES

PA'I PHAL CHER SHI ZHING, LHAG LUS MA DANG BCAS PA NA NAS NYAL
SDOD PA SHAR BAS PHO BRANG NANG GI 'BYUNG PO'I CHO 'PHRUL BZLOG
PA'I DBUGS PHYUNG, ZHES DANG, SA KHYI ZLA BA GSUM PA'I TSES GCIG
GI SROD 'KHOR LA NYA SHUR SKYA RIL GYIS JA'I SANG SDE PA

BRGYUD DE SDE PA BSNYUNG LUGS 'DI BZHIN BYUNG ZER BAR GZA' YIG
DANG, BYIN RLABS RTEN SOGS BSKUR, NAM 'OG LA YONG RTZIS KYIS RTA
BSU BA THONGS BYAS KYANG NAM SANGS LAS MA 'BYOR, TSES GNYIS KYI
ZHOG PA LHA SAR PHYIN, SKU GRIB KYI BSNYUN

GZHI BABS SHIN TU LCI BA 'DUG PAS BCOS KA 'GRO MDOG MA KHA YANG,
GZA' YIG ,DUG DBYUNGS, SMAN BCOS THABS SNA TSOGS BYAS RUNG, TSES
GSUM GYI NYIN PHYED LA ZHAL MA BZHUGS PAR 'PHO BA BTAB, BYANG MI
MANG BA'I SGRA DANG

BCAS DE TZAM GYIS GNAD DU 'GRO MDOG KHA BA ZHIG MA BYUNG, ZHES
DANG, CHOS SKYONG CHEN POS SDE BAR 'DRE SNA ZUG PAS GZIM KHANG
GONG GI MCHOD RTEN RNAMS GZHAN DU SPO DGOS TSUL LO SNGA MA STOD
LUNG CHU TSAN LA BYON SKABS DGE BSKOS

@052B GNYIS BRGYUD DE LAB PA YIN YANG DNGUL GDUNG TSO PHRAL NAS
'JOG PA TZAM LAS MA SPOS PA'I SKYON GYIS NAD GZHI CHUG PA YIN,
DA CHA 'TSUB CHER SONG BAS GZIM KHANG GONG SPO DGOS GSUNGS PAR
RGYAL BRDZONGS LTA BUS GO CHOD PA'I

KHANG PA BSHIG MA DGOS PA YONG MI YONG GI GLENG GZHI MANG DU
BYUNG RUNG, BDEN MI BDEN JI LTAR KYANG MCHOD RTEN BRGYAD PO MA
PHRAL BA'I SKABS MCHOD RTEN NANG NAS SKAD DANG, TZIR BRGYAB ZER
BAS MTSON PA'I RNAM RTOG 'DRE LANGS KYIS

KHA TSON MA CHOD PAS SKU CHAS TSO STOD LUNG MDA' DANG, SHING CHA
RNAMS SHAR CHU SBUG TU BSKYAL, GZIM KHANG BSHIG SHUL DU GRVA
TSANG GI KHRO ROL SLANG GANG MA ZHIG DANG, GRVA TSANG GSUM NAS
BSDUS PA'I DGE 'DUN BRGYA SKOR GYIS GSUNG

RAB BSGRAGS, ZHES GSUNGS SHING, GZHAN YANG LNGA PA'I MNAL LAM
DU, GDUGS NGUR SMRIG MDOG KA BZHI'I SA TZAM PA 'KHOR BA ZHIG
YANG YANG BYUNG ZHING, DE BYUNG RES KYI PHYI NANG CI RIGS SU
'TSUB RE 'ONG BA DANG, RIN CHEN SGANG PA

DBANG RGYAL RDO RJER RTA MGRIN GYI RJES GNANG STZAL SKABS RLUNG
SOGS RKYEN YE MED PAR DBANG GTOR GSOL COG STENG NAS LHUNGS PA
DANG, GSOL TSIGS GNANG SKABS GSOL TSIGS KYANG DON MED DU MGO
MJUG LDOG PA, SKABS SHIG RTZE

PHO BRANG PO T'A LA YANG YOM YOM DU 'DAR BA SOGS CHO 'PHRUL YANG
YANG BSTAN, DE YANG GRAGS RGYAN RANG NYID ZHAL BZHUGS SKABS
^RGYAL MCHOG LNGA PA'I DRUNG NAS GONG DU SMROS PA LTAR, GSUNG
CHOS MANG DU GSAN CING, GONG GSAL

@053A *, ,GSANG RNAM TSIGS BCAD MA DE DAG GI TSIG ZUR GSUNG BABS
LA GZHIGS KYANG, BSHES GNYEN LA GUS PA NAM YANG MI LHOD PA'I
RNAM THAR SKYONG BA LAS, DAD DAM LOG PA'I RNAM PA CHA PHRA MO
TZAM MED NGES

KYANG, SDE SRID BSOD NAMS CHOS 'PHEL GYIS LOG SGRUB MDZAD PAS
THUGS PHAM GDUNG GYUS LTA BU DANG, ^RGYAL DBANG MCHOG GI CHE BA
'DEGS CHED DU CHO 'PHRUL SNA TSOGS SHIG BSTAN PAS, SNANG SRID
ZIL GYIS GNON NUS PA'I BDAG NYID

CHEN PO ^RGYAL DBANG MCHOG KYANG DRANG DON THUGS TSABS TSUBS KYI
RNAM PA STON GNANG MDZAD DGOS BYUNG BA'I TSUL LA BSTOD PA'O, `
,YAB NI BGEGS RGYAL YUM MCHOG SRID RGYAL MO'I, ,DVANGS MA LAS
'KHRUNGS DRAG PO'I PHO BRANG

DU; ;GANG SKU'I LUS DKYIL SHUGS LDAN RIGS LNGA YI, ,GTZO 'KHOR
DKYIL 'KHOR SKAD CIG RDZOGS LA BSTOD, ,CES PA'I DON NI, DE YANG
DPAL YE SHES KYI MGON PO RDO RJE GUR DE NYID NGES PA'I DON DU
SANGS RGYAS RNAM PAR SNANG MDZAD KYI YE

SHES KYI ROL PA BSTAN SRUNG RGYA MTSO'I SDE DPON GYI RNAM
BZHENGS PA YIN YANG, DRANG DON GDUL BYA THUN MONG BA'I SNANG
NGOR SNGON DE BZHIN GSHEGS PA GTZUG TOR CAN GYI BSTAN PA LA, DGE
SLONG BDE BA'I 'KHOR LO ZHES BYA BA DE BZHIN GSHEGS

PA DE'I NYE 'KHOR DU BYUNG, MNGON PAR SHES PA CUNG ZAD DANG LDAN
PA'I NGA RGYAL GYIS DREGS PA NA, DE BZHIN GSHEGS PAS KHYOD LOG
PA'I NGA RGYAL MA BYED CIG GSUNGS PAS, DE SEMS SHIN TU DMAN PAR
GYUR NAS, BDAG NI DE BZHIN

@053B GSHEGS PA'I 'KHOR DU GNAS PA LA DGOS PA CI ZHIG YOD SNYAM
STE LHO PHYOGS KYI NAGS TSAL ZHIG TU SONG NAS DBANG PHYUG CHEN
PO'I RTEN LA MCHOD PA DANG GSOL BA BTAB PA'I TSE, RMI LAM DU
DBANG PHYUG CHEN PO BYUNG NAS DGE SLONG KHYOD

BDAG GI SRAS SU GYUR TE 'JIG RTEN 'DI NA STOBS CHE BA'I DNGOS
GRUB SBYIN NO ZHES LUNG BSTAN TO, ,DE NAS DE BZHIN GSHEGS PAS
DGE SLONG GCIG TU SPRUL TE DER BYON NAS THABS KYIS BZLOG PAS DGE
SLONG BDE BA'I 'KHOR LOS DE BZHIN

GSHEGS PA'I DRUNG DU PHYIN NAS BSHAGS PA BYAS SHING BDAG 'BRAS
BU MTHAR PHYIN PA THOB PAR LUNG BSTAN TU GSOL, ZHES ZHUS PAS,
KHYOD KYIS RTEN LOG PAR SKYABS SU SONG BA'I MTHUS SKYE BA MANG
DU BRGYUD PA'I MTHAR DBANG PHYUG CHEN PO'I BU

DRAG PO NAG PO ZHES BYA BAR SKYE, DE'I MTHAR LAS KYI SRIN POR
SKYE BA BLANGS NAS BSKAL PA BZANG PO 'DI LA RDO RJE 'DZIN PA
NYID KYIS BTUL TE BSTAN PA BSRUNG PAR SEMS BSKYED CING BYANG
CHUB SEMS DPA' NAG PO CHEN PO ZHES BYA BAR GYUR NAS, DES BSTAN

PA SRUNG BA'I BYA BA RDZOGS PA'I 'OG TU RDO RJES BRGYAN PA ZHES
BYA BA'I ZHING KHAMS SU SANGS RGYAS THAL BA'I DBANG PO ZHES BYA
BAR 'TSANG RGYA BAR 'GYUR RO, ,ZHES LUNG BSTAN, DE NAS SKYE BA
MANG DU BRGYUD PA'I RJES SU 'DZAM BU'I GLING NA MANG POS BKUR
BA'I

RGYAL PO'I KHAB GRONG KHYER SUM BRTZEGS ZHES PA'I BYANG PHYOGS
NA, DUR KHROD CHEN PO SO SA'I GLING DU DGE SLONG LEGS LDAN NAG
PO ZHES BYA BA ZHIG TU GYUR TE DKA' THUB KYIS GNAS SHING, RO
SHA, RO GOS, RO ZAS RNAMS LA LONGS SPYAD PAS, GRONG KHYER

@054A *, ,SUM BRTZEGS PA'I MI RNAMS KYIS DGE SLONG DUR KHROD PA
'DIS RO THAMS CAD ZA BA 'DRA ZHING, 'DIS NAM ZHIG NA MI GSON PO
ZAR 'ONGS BAS BSAD DGOS ZER NAS, GRONG KHYER SUM BRTZEGS PA'I
DMAG

DPUNG THAMS CAD DER BYIN PA DANG, DGE SLONG GIS NGA NI SRIN PO
MIN DUR KHROD 'DIR BSGOM PA YIN BYAS KYANG MA NYAN PAR MTSON
BSNUN TE BSAD, DER DGE SLONG GIS DMOD PA BOR BA'I MTHU DANG,
SNGAR DBANG PHYUG GIS DNGOS GRUB

BYIN PA'I STOBS KYIS SHI MA THAG LHA CHEN DBANG PHYUG DANG LHA
MO AU MA GNYIS KYI BUR 'KHRUNGS, PHYAG NA RDO RJES DBANG BSKUR
TE, SANGS RGYAS KYI BSTAN PA BSRUNG BAR BKA' BSGOS SHING DAM LA
BTAGS, 'DZAM GLING DU 'ONGS NAS GRONG

KHYER SUM BRTZEGS BCOM, 'JIG RTEN GYI KHAMS THAMS CAD BRLAG LA
KHAD DU GYUR BA'I TSE HE RU KAS BSTAN PA BSRUNG BA'I DBANG BSKUR
ZHING BYIN GYIS BRLABS TE BKA' BSGOS PA DANG, GNOD SBYIN TZI'U
DMAR PO YANG NGES DON DU RTA

MGRIN DBANG GI RGYAL PO DANG NGO BO GCIG KYANG, THUN MONG SNANG
NGOR LI YUL DU LI SRAS 'CHOR PA ZHES BYA BAR GYUR TE, NAGS KHROD
DU DGE SBYONG GI BRTUL ZHUGS LA GNAS PA'I TSE, DON MED DU GZHAN
GYIS YA GA BSGRAGS PA'I RKYEN

GYIS RGYAL POS GRIR BKUMS PAS SHA DANG RUS PA SNYING CHU SER
SOGS LAS BTZAN RGOD YA BA SKYA BDUN BYUNG BA SOGS DANG MTSUNGS
PAR, DAM PA 'DI NYID KYANG NGES PA'I DON DU BSTAN PA BSRUNG BA'I
THUGS BSKYED DUS SU BABS

@054B KYANG, DRANG DON THUN MONG DU GZHAN GYI BSAM SBYOR NGAN
PA'I GLO BUR RKYEN NGAN GYIS THUGS MA RANGS PA'I MUR GSHEGS PA'I
MTSAMS SBYOR LA BRTEN, DREGS PA'I SDE DPON SUM CU'I NANG CHAN
BGEGS KYI RGYAL PO BI N'A YA KA DANG,

YUM MA GCIG SRID PA'I RGYAL MO GNYIS 'DUS PA'I DVANGS MA LAS
GANG SKU'I PHUNG PO LNGA RNAM PAR DAG PA'I DAG CHA SHUGS LDAN
RIGS LNGA DANG, 'BYUNG BZHI'I KHAMS DANG GZUGS SOGS 'DOD YON
LNGA DAG CHA YUM DGU, SKYE MCHED

DRUG DANG, RTZA RGYUS, TSIGS BCAS KYI DAG CHA 'PHRIN LAS KYI SNA
'DREN DGE SLONG BRGYAD, LAG SOGS YAN LAG BCU'I DAG CHA STAG SHAR
BCU BCAS GTZO 'KHOR SO GNYIS DANG, DRAG PO'I PHO BRANG BCAS RTEN
DANG BRTEN PA'I DKYIL

'KHOR YONGS SU RDZOGS PAR SKAD CIG LA BZHENGS PAR MDZAD PA'I
TSUL LA BSTOD PA'O, ` ,DE NAS RTZOD ZAL RIG 'DZIN NUS LDAN
BZHIS, ,TING 'DZIN GYIS GZIR MNGON SPYOD LAS BRTZAMS KYANG,
,'DUS PA'I RIM GNYIS PHA

MTHAR SON PA'I MTHUS, ,ZHUGS KYIS MI TSUGS DPA' RTAGS NGOM LA
BSTOD, ,CES PA NI, GONG SMROS LTAR GRAGS RGYAN GSHEGS 'PHRAL NAS
BZUNG CHO 'PHRUL SNA TSOGS BYUNG BAR BZLOG THABS KYI LAS SBYOR
JI SNYED CIG MDZAD RUNG

PHAN NUS MA THON KHAR, ME BYA NAS LHAG PAR DU CHO 'PHRUL JE CHER
SONG STABS, ^RGYAL DBANG LNGA PA CHEN POS SA BYA LOR DOL CHU MIG
DKAR MOR RGYAL KHANG GSAR BRTZIGS DANG 'BREL RTEN RDZAS SOGS
'DZUGS GNAD MDZAD KYANG MA PHAN

@055A *, ,PAR SKYA SER DU MAR NAD YAMS DANG RNAM RGYAL GRVA
TSANG GI DGE 'DUN RE GNYIS 'DAS GRONGS BYUNG BA SOGS CHO 'PHRUL
SNGAR LAS CHER SONG STABS RNAM RGYAL GRVA TSANG NAS ^RGYAL DBANG
MCHOG LA ZHABS BSKUL ZHU

GNANG LTAR GRVA TSANG DU RDO RJE GRO LOD KYI RDO RJE SLOB DPON
DGA' GDONG SNGAGS RAM PA DON GRUB RGYA MTSO DANG, YANG GSANG
KARMA DRAG PO'I RDO RJE SLOB DPON RGYAL MCHOG NYID DANG, GNANG
BYUNG SNGAGS 'CHANG BLO BZANG MKHYEN BRTZES GNANG BA'I

DGE 'DUN GRANGS BCAD KYIS SGRUB KHAG GNYIS, RDO RJE BRAG RIG
'DZIN SPRUL SKU PADMA 'PHRIN LAS, SMIN GROL GLING RIG 'DZIN GTER
BDAG GLING PA 'GYUR MED RDO RJE, CHOS RJE 'UG BYA LUNG PA, KA
TSAL ZUR PA MNGA' RIS SNGAGS 'CHANG DKON

MCHOG LHUN GRUB, DPAL RI SPRUL SKU RNAMS KYIS BLA MA DRAG PO,
GSHIN RJE, PHUR PA, LOG TRI SOGS SGRUB KHAG BDUN GYIS PO T'A
LA'I BDE YANGS SHAR DU SBYIN SREG GI LAS SBYOR GNANG ZHING, LAS
SBYOR GNANG RGYU'I SNGA DRO DER, LCAGS

PO RIR DGE SLONG BYANG CHUB SEMS DPA' ZER BA'I MNGON SHES MKHAN
ZHIG YOD 'DUG PA DES THUGS DAM LA BZHUGS PA'I GZIGS SNANG LA,
ZHOG PA SNGA MOR PO T'A LA'I PHYOGS NAS KHRO CHUNG NYI ZER GYI
RDUL PHRAN LTA BU 'PHROS NAS 'BRAS SPUNGS

PHYOGS LA SONG ZHING, TSA RTING MA SNGA PHYOGS TZAM LA DOL RGYAL
CHEN DPON GA-YOG RNAMS RTA RAGS GZAB MCHOR MI SRID PA BYAS NAS
PO T'A LA'I PHYOGS SU PHEBS 'GRO BA MTHONG, ^ GONG SA NAS LAS
SBYOR GNANG STE SBYIN SREG TU THEBS KHAR GSANG

@055B PHU BSE KHRAB PAS BUM PA RI'I RTZER SNGAR MED PA'I DGON PA
ZHIG SPRUL ZHING, RTZE PHO BRANG YOM YOM DU SPRUL BA SOGS KYIS
^RGYAL DBANG MCHOG TING 'DZIN CUNG ZAD YENGS PA DANG, GRAGS
RGYAN NYID KYANG SNGAR ZHAL BZHUGS SKABS

DPAL GSANG BA 'DUS PA'I RNAL 'BYOR LA RTZE GCIG GZHOL BAS RIM
GNYIS KYI NYAMS RTOGS MTHON POR GSHEGS PA'I NUS STOBS STABS
MTSUNGS KYI MTHU LAS SBYIN SREG TU MA THEBS SHING, DE MTSUNGS
RDOR BRAG RIG 'DZIN CHEN

POS DRAG SREG MDZAD SKABS RGYAL CHEN DGANG GZAR GYI KHAR BYON PA
DGANG GZAR KHA SBUB TSE RGYAL CHEN DGANG GZAR GYI RGYAB TU BYON,
KHA BZED TSE STENG DU BYON PA SOGS KYIS SREG MA THUB, SMIN GLING
GTER CHEN GYIS DRAG SREG MDZAD SKABS

RGYAL CHEN DGANG GZAR KHAR BYON PA THAB TU 'BUL KHAR BSE KHRAB
PAS NAM MKHAR KHANG BZANG GI BKOD PA SPRUL PAR GTER CHEN THUGS
YENGS PA'I BAR DER DGANG GZAR GYI KHA NAS SHOR, CHO GA GRA BA
RNAMS KYI MTHONG SNANG LA PHUG RON ZHIG

'PHUR BA MTHONG, DGA' GDONG SNGAGS RAMS PAS SBYIN SREG GNANG
SKABS CHOG GRA BA ZHIG GIS KHAM 'BRAS ZOS PA'I TSI GU LAG PAS
BTZIR NAS YAR BA BLA MA'I DBU LA PHOG PAS TING 'DZIN YAL TE SREG
MA THUB, DE MTSUNGS SGRUB 

KHAG GZHAN RNAMS KYIS KYANG NUS THON MA BYUNG ZHING, DE LTAR
SBYIN SREG TU MA THEBS PAS ^RGYAL DBANG LNGA PA CHEN PO THUGS
'KHRUGS PA'I RNAM PAS GSANG PHU'I MGON KHANG DU BSE KHRAB PAR
BSGYUR BYANG GI BKA' SHOG BSGRAG RGYU
@056A *, ,GNANG BA KLOG PA'I DUS CHOS SKYONG SKRAG NAS LCOG
KYANG YOM YOM SHIG SHIG 'DAR ZHES GLENG, SBYIN SREG MDZAD NAS
RJES SOR MI RING BAR RNAM RGYAL GRVA TSANG GI DGE 'DUN MANG PO
STENG GRIB KYIS

'DAS GRONGS BYUNG BA DANG, GRVA TSANG GI MTSAMS KHAG PA RNAMS
YOD SAR DGONG MO MAR ME'I 'OD LA GZUGS MI MTHONG BA'I LAG PA
CHEN POS MAR ME SGRIB PA DANG, GSOD PA, CHAB GSANG 'GRO MKHAN
DANG, GRA GZUGS

BONG BU'I MGO CAN ZLA GAM GYON PA THUG PA, SKAS 'GO'I SKAS RU MI
NAG RGYA LU CHAS SU 'KHRUL NAS GA-YANG LA BSGYUR GRABS BYAS PA,
'GA' ZHIG LA ZHUGS TE NAD PA YIN KHUL GYIS RTZA STON PA SOGS
MANG PO BYUNG, NAD PA DE RIGS

LA AEM CHI DAR MO SMAN RAMS PA RANG 'PHROD CING, KHONG RGYAL PO
DANG GROGS MCHED LTA BU YIN TSOD, SKABS SHIG KHONG GIS GRA PA
NAD PA ZHIG GI RTZAR BYON PAS RGYAL CHEN GYIS GNOD PAR SHES TE,
KHYOD KYI NA TSA DE 'DI KHA RANG DU

'DUG ,CES SNYING KHAR PHYAG MDZUB BTZUGS PAS, KHA RAG BZHUGS,
MIS SHES YONG, ZHES SHUB POR BRJOD PA DER SMAN PA DAR MO BAS
'JAM 'GROS KYIS GSED BKROL GNANG NAS DRAG CES ZER, DE LTAR SBYIN
SREG GRUB RJES SU

YANG CHO 'PHRUL JE CHER SONG BAR BRTEN LNGA PA CHEN POS, H'Um,
LHUN GRUB GDOD MA'I DBYINGS LAS MA GA-YOS KYANG, ,GDUG RTZUB NUS
LDAN MTHU RTZAL THOG LAS MYUR, ,LEGS NYES SHAN 'BYED DPA' GDENGS
RAB TU LDAN, ,DAD PAS SPYAN

G@056B 'DREN GNAS 'DIR GSHEGS SU GSOL, ,RAB BYUNG CHAS LDAN BSE
THEB THOD DU MDZES, ,GA-YAS PA BE CON GA-YON PA MI SNYING 'DZIN,
,LTO 'GRO KHYUNG SOGS BZHON PA SNA TSOGS ZHON, ,DUR KHROD MA MO
SNA TSOGS 'DUL LA BSTOD, ,

DAM RDZAS MCHOD GTOR PHYI NANG GSANG BA DANG, ,SPYAN GZIGS MCHOD
RDZAS DNGOS PO SNA TSOGS BSHAMS, ,SNGON CHAD RANG 'DOD CUNG ZAD
'KHRIGS PA LAS, ,BTZAN PO'I SNANG BA MA BZLOG MTHOL ZHING
BSHAGS, ,DA NI LUS NGAG

YID GSUM GUS BSTOD NA, ,BDAG CAG DPON SLOB YON MCHOD 'KHOR BCAS
RNAMS, ,LEGS DANG SPROD CING NYES RNAMS BZLOG PA DANG, ,CHOS
SRID YAR NGO'I ZLA LTAR 'PHEL BAR MDZOD, ,GZHAN YANG BSAM DON MA
LUS MYUR

'GRUB PA'I, ,SMON PA BZHIN DU 'BAD MED MCHOG STZOL ZHING, ,YID
BZHIN NOR BU DGOS 'DOD 'BYUNG BA BZHIN, ,RTAG TU DKON MCHOG GSUM
GYIS SKYONG BAR SHOG ,CES BSTOD PA'I 'PHRIN BSKUL MDOR BSDUS
KYANG MDZAD PAS

PHAN PAR BYUNG BA SOGS RTZOD BRAL GYI RIG 'DZIN CHEN PO DE DAG
GIS SREG PA ME YI LAS SBYOR GYI SGO NAS 'DUL BAR BZHED KYANG,
ZHUGS KYIS MA TSUGS PA'I DPA' RTAGS SU CHO 'PHRUL GYI TSA NGAR
CHES CHER NGOM PA'I TSUL LA BSTOD PA'O, ,

` GANG THUGS YE SHES RLUNG LNGA'I ROL PA LAS, ,RGYAL DBANG
PHYOGS PHEBS SGAR SGRIG TSUGS 'DRA BA'I, ,NGO MTSAR LTAD MO SDE
BRGYAD CHO 'PHRUL KUN, ,'TSO BYED SMAN PAR DNGOS SU BSTAN LA
BSTOD, ,CES PA NI, GRAGS RGYAN ZHAL BZHUGS

@057A *, ,SKABS GSOL SMAN 'BUL MI'I SMAN PA 'BRAS NYANG PO KHAMS
TSAN GYI AEM CHI ZHIG YOD PA DER, GRAGS RGYAN GSHEGS RJES NUB
GCIG NYAMS DANG RMI LAM 'DRES MA LTA BU SHIN TU GSAL BAR GRAGS
RGYAN

GYI GSOL DPON BYUNG STE BLA MA SKU KHAMS CUNG MI BDE BA YOD PAS
KHYED GDAN 'DREN PAR GTONG GNANG MDZAD BYUNG ZER, DER NGED LA
RTA MED PAS JI LTAR BYED BYAS PAR, RTA KHRID YOD ZER BA LTAR
SMAN PAS SMAN SOGS 'KHYER TE SONG

BA NA 'BRAS SPUNGS LCAGS RI'I PHYI'I RDO BCAL DU RTA DKAR PO SGA
CHAS RANG 'GRIGS SHIG 'DUG PAR BZHON NAS AA TZA R+YA GNYIS KYIS
KHRID DE RKYANG THANG SGANG DU SLEBS PA NA, DER ^RGYAL DBANG
THAMS CAD MKHYEN PA PHYOGS PHEBS SKABS KYI

BZHUGS SGAR LTA BU'I SGAR CHEN ZHIG GI DBUS KYI DBU GUR DU KHRI
CHEN PO ZHIG GI STENG NA GRAGS RGYAN SNGAR ZHAL BZHUGS SKABS
LTAR MNGON SUM DU BZHUGS 'DUG PA MJAL SKABS GRAGS RGYAN NAS,
NGOS LUS KYI RGYAB SKED PA'I SMAD 'DI TSOR

SHU 'THOR LTA BU CUNG ZAD THON TE MI BDE BA YOD CES AEM CHIR
PHYAG RTZA BSTAN PA DANG, GSOL SMAN 'BUL BA ZHES, SMAN YON GNANG
BA RNAMS SMAN SGROR BLUGS TE TSUR LOG YONG BA SOGS MNGON SUM PA
LTAR BYUNG, SANG GNYID SAD SKABS

BLA MA NI SKU 'DAS ZIN KYANG, MDANG NUB KYI DE MNGON SUM PA LTAR
BYUNG BA JI YIN SNYAM DOGS TE SMAN SGRO KHA PHYES TE BLTAS PAS
MA DANG SMAN YON GNANG BA RNAMS DNGOS SU YOD PA BYUNG ZHING, DE
DAG NI RJE 'DI NYID THUN MONG SNANG NGOR YANG

@057B DPAL GSANG BA 'DUS PA'I RDZOGS RIM GYI RIM PA LNGA PA SLOB
PA'I ZUNG 'JUG GI RTOGS PA MTHAR SON TE YE SHES KYI BZHON PA'I
RLUNG LNGA'I RNAM 'GYUR BRTAN GA-YO'I BKOD PA SNA TSOGS SU ROL
PA'I NGO MTSAR CHO 'PHRUL GYI LTAD MO CIR

YANG STON PA'I RNAM THAR LA BSTOD PA'O, ` ,DE NAS GTZANG PHYOGS
LHUN PO'I GRVAR BYON KYANG, ,CUNG ZAD RTEN 'BREL 'CHOL BAS DE MA
THAG ,KHROS PA'I TSUL GYIS SA SKYAR GSHEGS PA NA, ,BSTAN SRUNG
MTHU BOR MNGA' GSOL MDZAD LA

BSTOD, ,CES PA NI, GRAGS RGYAN NYID SNGAR PAn CHEN CHOS RGYAN
GYI DRUNG NAS ZAB CHOS MANG DU GSAN PA'I STABS KYIS DREGS PA'I
SKUR BZHENGS RJES PAn CHEN CHOS KYI RGYAL PO'I DRUNG DU BKRAS
LHUN DGON GYI SRUNG MA MDZAD RTZIS KYIS BYON

PA NA, BKRA SHIS LHUN PO'I GLING BSKOR GYI LAM DU RNAM SRAS RTA
BDAG BRGYAD PHYAG SBREL TE BSRUNG BA'I TSUL LTA BU ZHIG GZIGS TE
RTEN 'BREL CUNG ZAD 'CHOL BAR BRTEN, DE MA THAG THUGS KHROS PA'I
TSUL GYIS SNGAR RJE BTZUN SA PAn DU

'KHRUNGS PA'I BAG CHAGS RJES SU DRAN TE SA SKYAR GSHEGS PA NA,
BDAG CHEN RDO RJE 'CHANG BSOD NAMS RIN CHEN ZHAL SNGA NAS KYIS
DGUNG GRANGS BCU BDUN DU PHEBS PA LCAGS GLANG LOR DPAL SA SKYA'I
DBU RTZE RNYING MAR GSUNG NGAG RIN

PO CHE LAM 'BRAS TSOGS BSHAD 'DUS PA SUM BRGYA LHAG TZAM LA
GNANG SKABS MTSAN MO RDO CHAR 'BEBS PA DANG, SKYE BO 'GA' ZHIG
LA CHO 'PHRUL SNA TSOGS BSTAN CING, BDAG CHEN GYI MNAL LAM DU
DPAL SA SKYA'I PHUN TSOGS

@058A *, ,GLING GI RTZE CHEN LHA KHANG 'GAG NA BAN GZUGS MIG
MANG PO BYAS PA ZHIG SHAR BAR, KHYED SU YIN GSUNGS PA LA, NGA
DGA' LDAN PA'I DAM SRI KHO YIN, ZHES ZHUS PA BYUNG BA DANG,
GZHAN YANG GZUGS

GZHAN MI MTHONG BA'I LAG PA DMAR PO CHEN PO ZHIG GZIM CHUNG GI
SGE'U KHUNG NAS YANG YANG BRKYANGS TE BZED PA BYUNG BA NA,
THENGS GCIG KHYOD LA CI DGOS ZHES GSUNGS PAR, RJE BTZUN GONG MAS
NGED BSTAN SRUNG GI GRAL DU BSTEN RGYU'I

ZHAL BZHES YOD PA LTAR NYID NAS BSTAN SRUNG DU MNGA' GSOL TE
PHYAG RTAGS PHYAG MTSAN DGOS ZHES ZHUS PAR, 'O NA 'DI SKYE 'GRO
KUN BYI SROG GI SNYING PO YIN ZHES ZAN GYI GSOL LHAG RIL MO ZHIG
GNANG BA CHOS SKYONG GI PHYAG TU BZHAG

PA DANG MI SNYING MNGON SUM DU GYUR, BDAG CHEN RDO RJE 'CHANG
GIS RGYAL GSOL LOG 'DREN TSAR GCOD GSUNG RTZOM DANG 'BREL KHA 'U
SKYES LHAS SU RGYAL MKHAR BTAB CING RTEN RDZAS BTZUGS TE SA
SKYA'I BSTAN SRUNG DU MNGA' GSOL MDZAD, RTEN RDZAS SU DNGOS

PO MNANGS CHEN 'GA' RE 'JOG GNANG MDZAD PA SKYE BO ZHIG GIS
BRKUS PAS MI DE KHRAG SKYUG NAS SHI BA'I LO RGYUS SOGS SA CHEN
KUN BLO'I GSUNG DU GSAL ZHING, SA CHEN KUN BLO RANG GIS KYANG
'DUL 'DZIN GTZO BO LA LAS BZHI'I RGYAL POS

BSKOR BA'I RIGS LNGA'I MCHOD CHOG PHUN TSOGS 'DOD 'KHYIL ZHES PA
MDZAD, SA SKYA'I RMUG CHUNG MGON KHANG DU RGYAL CHEN GYI RTEN
MKHAR BLOS BSLANGS SOGS RTEN RDZAS RGYA CHE YOD PA DER LO STAR
BDAG CHEN RIN PO CHE NGO PHEBS KYIS DUS GTOR

@058B GSOL MCHOD MDZAD BZHIN PA MA ZAD, SA SKYA'I DGON KHAG PHAL
MO CHER RGYAL CHEN GYI BSKANG 'PHRIN GSUNG SROL DA LTA'I BAR DU
MCHIS, RDO RJE SHUGS LDAN RTZAL ZHES PA'I MTSAN YANG GNAS CHUNG
CHOS RGYAL CHEN POS GSOL BAR SNANG TSOD 'DUG STE,

SA CHEN KUN BLOS MDZAD PA'I SHUGS LDAN GYI DRAG PO'I GTOR CHEN
SA SKYA'I DPAR MA LAS, TSUL 'DI NI ^GONG SA RDO RJE 'CHANG LNGA
PA CHEN PO'I BAR SPRUL SKU RIM BYON ZHIG LA DE SKABS SPRUL SKU'I
MTSAN PAn CHEN BSOD NAMS GRAGS PA ZHES LUGS ZUNG

LA MKHYEN SPYAN YANGS PA ZHIG BYUNG BA DE'I 'PHRIN LAS LA GZHAN
GYIS PHRAG DOG BYAS PAS THUGS MA RANGS MUR GLO BUR RKYEN NGAN
GYIS GSHEGS DUS MTSAMS SBYOR NGAN PAS ZLA BA GCIG TZAM NAS DE GA
NYID KYI DGONGS RDZOGS DNGUL GDUNG NANG NAS TZIR

SGRA 'BYIN PA SOGS BYUNG PAS DNGUL GDUNG GZIM KHANG BCAS BSHIGS,
SHING CHA RNAMS CHUR BSKYUR BA DOL CHU MIG DKAR MOR CHAGS PAS
DER GNAS NAS DAM SRI DOL RGYAL DU GRAGS CHE BAS MNAN BSREGS
'PHANGS GSUM MDZAD PA MANG

PO'I KHROD NAS 'GA' ZHIG GIS RTAGS THON PA'ANG BYUNG RUNG,
BRGYAL BA SANGS PA'AM, 'DAS LOG GANG LTAR YANG SNGAR SHUL DU
CHUD PA KHO NA BYUNG DUS GNAS CHUNG CHOS SKYONG CHEN POS 'DI LA
SUS KYANG MTHO 'TSAMS BYED MI NYAN, RDO RJE SHUGS LDAN

RTZAL BYA BA DE YIN ZHES MTSAN GNANG BA DER DPAGS NA RDO RJE
THEG PA NAS BSHAD PA'I RDO RJE'I MING DANG 'DRA BYUNG BAS, DPAL
RTA MGRIN NAM GU RU RIN PO CHE LTA BU ZHIG GIS DAM LA BTAGS NAS
MTSAN GSOL BA MIN NAM MKHAS GRUB RNAMS

@059A *, ,KYIS DPYAD PAR ZHU, ZHES GSAL, GONG DU SMROS PA LTAR
SA SKYA'I BDAG CHEN RDO RJE 'CHANG NAS STZAL BA'I PHYAG MTSAN MI
SNYING DE BSNAMS TE RMOR CHEN RDO RJE 'CHANG GI SAR PHEBS TE,
NGA LA SA SKYA BDAG CHEN NAS

BSTAN SRUNG MTHU BOR MNGA' GSOL BA'I PHYAG RTAGS 'DI YIN ZHES
BSTAN PA NA, RMOR CHEN DANG DRE'U LHAS RNAM GNYIS KYIS, NGOS
BZUNG BRAL BA KA DAG GDOD MA'I GSHIS, ,'GAGS MED LHUN GRUB YE
NAS MA BCOS PA, ,MNYAM NYID BDE

CHEN YANGS PA'I KLONG YANGS NAS, ,GCIG NYID CHU ZLA'I GAR GYIS
GSHEGS SU GSOL, ,ZHES SOGS SPYAN 'DREN, BSKANGS BSHAGS, BSTOD
BSKUL SOGS CHA TSANG BA'I RGYAL GSOL GYI BSKANG CHOG GSAR RTZOM
MDZAD PA DENG DUS KYI

BAR LHO KHA RI BO CHOS GLING DGON DANG, LHA LDAN SPRO KHANG GI
MGON KHANG DU GTONG BZHIN PA SOGS 'JAM MGON SA SKYA BA CHEN POS
BSTAN SRUNG DU MNGA' GSOL BA'I TSUL LAS BRTZAMS TE BSTOD PA'O,
,DE YANG SNGAR RMOR CHEN RDO RJE

'CHANG KUN DGA' LHUN GRUB NAS LAS GSUM RGYAL PO'I RNAM GZHAG
KYANG MDZAD CING, RGYAL CHEN SHUGS LDAN GYI 'PHRIN LAS RGYA CHER
SPEL BAR MDZAD PA LA SKABS DER 'GA' SHAS NAS SKUR 'DEBS ZHUS PA
DANG, DENG SANG YANG RGYAL CHEN 'DI

NYID BSTEN GSOL BYED PA LA 'GA' ZHIG GIS RNAM RTOG 'DRER LANGS
KYI DOGS PA SNA TSOGS BYED PA 'DI DAG NI NGES DON GYI GNAD MA
RTOGS PA'I BABS COL GYI GTAM STE, ^RGYAL BA LNGA PA CHEN PO'I
DBU BLA SMIN GLING GTER CHEN RIN PO CHE

@059B 'GYUR MED RDO RJE RTZAL ZHES RTZOD MED KYI GTER STON CHEN
PO DE NYID KYI ZHABS DRUNG DU YUN RING BSTEN PA'I ZHAL SLOB RDO
RJE 'DZIN PA CHE MCHOG 'DUS PA RTZAL LAM BLO GSAL RGYA MTSO'I
RNAM PAR THAR PA LAS 'PHROS PA'I BYUNG BA BRJOD PA GDUNG

BA'I MUN SEL ZHES PA, SLE LUNG BZHAD PA'I RDO RJES RJE BLO GSAL
RGYA MTSO'I GSUNG SGROS THOR BU RNAMS MA BCOS LHUG PAR YI GER
'GOD GNANG MDZAD PA DE NYID LAS, 'DI SKAD CES, YANG DUS PHYIS
RMOR CHEN RDO RJE 'CHANG KUN DGA' LHUN

GRUB DE NYID NAS DGONGS GZHI KHYAD PAR CAN GYIS THUGS SNANG DAG
PA THAMS CAD LA DENG SANG DUS BABS YIN PAS RGYAL PO CHEN PO 'DI
KHA BSTEN DGOS ZHES CHE BRJOD BSAM GYIS MI KHYAB PA DANG BCAS
KHYAB GANG CHER BSTEN 'JUG PA GNANG

BA LA, YANG 'GA' ZHIG NAS 'DI 'DRA MI LEGS, RGYAL PO'I 'PHRIN
LAS SPEL MKHAN SDUG PA RANG ZHIG YIN PA 'DRA ZER YANG, DE YANG
GNAD MA RTOGS PA YIN TE, RDO RJE 'CHANG DE NI BSTAN PA'I GSAL
BYED CHEN PO SLOB DPON CHEN PO'I

RNAM 'PHRUL YIN NGES PA ZHIG TU GSUNGS LA, DUS DE KHA'I GDONG DU
RGYAL PO RANG GI GNOD TSABS KYANG GZHAN LAS CHE BA DANG, 'PHRIN
LAS KYANG DE DUS DAR, DE LA RMOR CHEN RANG PHAN THOGS CHE BA
BCAS GANG LA GANG 'DUL GYI BKOD PA BSTAN PA

YIN PAS MTHAR THUG GI DGONGS PA GCIG PAR BLTA DGOS SO, ,DPER NA
GNOD SBYIN CHEN PO TZI'U DMAR PO DANG, PE HAR RGYAL PO LTA BU
DON GYI SANGS RGYAS YIN THAG CHOD DANG, RGYAL BA'I BSTAN SRUNG
YIN PAR YONGS SU GRAGS MOD, YANG PE HAR GYI

@060A *, ,BAR CHAD BYUNG NAS CHOS MTHAR MA PHYIN ZER BA DANG,
CHOS BYED MKHAN LA GNOD PA MDZAD PA'I LO RGYUS MANG, BSAM YAS SU
PHEBS MKHAN GYI SKYES CHEN DAM PA MANG PO ZHIG GNOD SBYIN CHEN
POS GSHEGS SU BCUG PA

DANG, TSAR BCAD TSUL MDZAD PA NI, RVA LO TZ'A BAS DAR MA MDO SDE
LA SOGS PA'I RDO RJE 'DZIN PA BCU GSUM SBYIN SREG LA BTAB NAS
BSGRAL BA DANG 'DRA STE DGONGS GZHI DGOS PA KHYAD PAR CAN GYI
SANGS RGYAS KYI MDZAD PA 'BA' ZHIG YIN, MI

GCIG RANG LA YANG PE HAR GYI RNAM 'GYUR GCIG GIS GROGS BYED,
GCIG GIS BGEGS BYED PA SOGS BSAM GYIS MI KHYAB, DE BZHIN DU
RGYAL RDZONGS GTONG DUS PE HAR GCIG CHOS SKYONG GI RNAM PAR
RKANG GTAD BSTEN NAS GSOL KHA

BYED, GCIG GDON GYI RNAM PAR BRDZONGS DGOS PA SOGS MANG BAS, ZAB
GNAD 'DI DAG GCIG SHES KUN GROL YIN YANG DENG SANG GI MI TSO'I
GRUB MTHA' DANG MI MTHUN ZHING, DGE BSHES RNAMS KYI THUGS LA
CHUD DKA' BAS BKA'

BKYON GNANG NA DGONGS DAG ZHU BA LAS MA 'DAS SO, ,ZHES GSUNGS PA
'DI LA ZHIB TU BSAM NA SHES SO, ` ,THUN MONG LAM SBYANGS MED
PA'I SNOD MIN RNAMS, ,DBANG DANG GDAMS PAS RTZING CHOS LA SBYOR
ZHING, ,ZHVA SER BSTAN LA

BSRE LHAD 'JUG BYED PA'I, ,BLA SLOB GNYIS KAR CHAD PAS BCAD LA
BSTOD, ,CES PA NI, LAM THUN MONG BA NGES 'BYUNG BYANG SEMS SOGS
KYIS RGYUD SNOD RUNG DU SMIN PAR MA BYAS PA DANG, NYAMS LEN GYI
BSAM PA MED PAR RANG GAR MAN

@060B NGAG RKU THABS SU GNYER BA SOGS SNOD MIN GYI SLOB MA GANG
BYUNG LA GSANG SNGAGS ZAB MO'I DBANG DANG GDAMS PA BSTAN CING,
LHAG PAR DUS LA MA BABS PAR TSANGS SPYOD RAB BYUNG LA RIG MA
SBYIN PA DANG, TSOGS 'KHOR LA SNYAD NAS CHANG

'THUNG GLU GAR SOGS GSANG SNGAGS 'CHOL BAR SPYOD PA'I RTZING
SPYOD SNA TSOGS KYIS SPYIR BSTAN PA'I RTZA BA DAM CHOS 'DUL BA'I
BSTAN PAR SUN 'BYIN CING, YANG SGOS 'JAM MGON BLA MA'I LUGS
BZANG LTA SPYOD GTZANG MA'I RNAM THAR LA BSRE SLAD

'JUG PAR BYED PA'I BLA SLOB RNAMS DRAG PO'I CHAD PAS TSAR GCOD
PA'I TSUL LA BSTOD PA STE, DE YANG RVA SGRENG KHRI CHEN BSTAN PA
RAB RGYAS KYI RNAM THAR DU, SA CHOS GNAM CHOS BYAS NA DGE LUGS
PA'I SRUNG MA MTHU BO CHE RNAMS KYIS MA MNYES PA'I

SGROG DU MAR 'DZUD PA SNGON DANG DA LTAR GYI DUS NA BYUNG BA
MANG NGO, ,ZHES GSUNGS PA LTAR, SNGAR 'OL DGA' SLE LUNG RJE
DRUNG BLO BZANG 'PHRIN LAS SAM BZHAD PA'I RDO RJE ZHES LHO BRAG
GRUB CHEN LAS KYI RDO RJE'I RNAM SPRUL DU GRAGS PA'I BDAG NYID

CHEN PO DE NYID SKU TSE'I STONG DU 'ON MNGA' RIS GRA TSANG DU
SLOB GNYER MDZAD DE MKHAS PA CHEN POR GYUR, LHO BRAG SNYAN
BRGYUD KYI GDAMS PA DANG, 'KHOR LO BDE MCHOG LA THUGS DAM GYI
MTHIL DU MDZAD NAS GRUB PA'I NYAMS RTOGS KYANG

MTHON POR GSHEGS TE DGE LDAN LTA GRUB GTZANG MAR BSKYANGS MOD,
BAR SKABS SHIG NAS SMIN GLING GTER CHOS GSANG BA YE SHES KYI
CHOS SKOR NYAMS BZHES DANG, DE NYID RTZAL 'DON GYIS SKYA SER DU
MAR 'CHAD SPEL MDZAD CING, RIGS
@061A *, ,LDAN MA'I MCHOD PA DANG BDUD RTZI'I MCHOD PA ZHES
BLA SLOB TSANG MAS GZHON NU MA MANG PO BSDUS NAS MYOS BYED KYI
BTUNG BAR BAG MED DU ROL ZHING, GLU GAR BYED PA DANG, SE 'BRAS
KYI BLA SPRUL DGE BSHES

SOGS RAB BYUNG MANG PO RIG MA'I BRTUL ZHUGS LA 'GOD PA SOGS
GSANG SNGAGS SGRA JI BZHIN DU SPYOD PA'I RNAM THAR 'CHAL 'CHOL
DU MA ZHIG MDZAD CING, PHUR LCOG RJE NGAG DBANG BYAMS PA DANG,
ZHOGS DON YOD MKHAS GRUB, SLE

LUNG RJE DRUNG RIN PO CHE RNAM GSUM PHAN TSUN CHOS 'BREL BLA
SLOB LA BRTEN, LHA SA DGA' LDAN KHANG GSAR DU MI DBANG PHO LHA
BA'I SAR BLA MA RNAM GSUM ZHAL 'DZOMS KYI SKABS SHIG TU RJE
PHUR LCOG PA DANG, MKHAS GRUB PA RNAM GNYIS

KYIS RJE DRUNG LA DE LTAR MI MDZAD PA'I GSOL 'DEBS MDZAD KYANG
MKHA' 'GRO'I LUNG BSTAN DUS BABS YIN TSUL GYIS GSAN BZHED MA
GNANG BAR DE MUR BSKYANGS PAR CHOS SKYONG 'DI NYID KYIS CHO
'PHRUL SNA TSOGS SHIG BSTAN RUNG JI MI

SNYAM PAR SNGAR BZHIN BYUNG RGYAL DU BSKYANGS SHING, SPYIN
SREG GI LAS SBYOR MDZAD PA SOGS LA BRTEN SKU TSE MTHAR MA SON
PAR GZIM MAL DU MGUL 'CHUS TE GSHEGS SHING, DE'I SKU PHRENG
RJES MA ZHIG 'BRAS BLO GLING KONG PO KHAMS TSAN DU CHOS

ZHUGS KYIS DGE BSHES MTSAN BTAGS ZIN RJES RGYUD STOD DU ZHUGS
NAS RGYUD STOD MKHAN POR PHEBS KYANG MKHAN PO LAS THOG SKABS
RIG MA BSTEN TE BSLAB PA 'CHAL BAS MKHAN PO DGONGS ZHU MDZAD
DGOS BYUNG BA SOGS MDZAD PA MTHA'

@061B MA 'KHYOL BA'I MUR GSHEGS, DE'I SPRUL SKU RJES MA ZHIG
KYANG 'BRAS SPUNGS SU SLOB GNYER GNANG MUR, SKU'I PHO BA'I ZUR
DU RMA THON TE RNAG KHRAG 'DZAG PA THABS BCOS JI LTAR MDZAD
KYANG MA PHAN PAR LO ZLA SBREL TE BSNYUN BZHES MTHAR SKU KHAMS
MA

'TSO, DE'I YANG SRID SKYID SHOD TSAL GUNG THANG DU KHO BO CAG
DANG PHA MA GCIG PA'I NU BOR 'KHRUNGS PA'ANG YANG SRID NGOS
'DZIN GYIS KHRI 'DON GDAN ZHU BYA NYE'I SKABS 'BRUM NAD KYIS
GLO BUR DU GSHEGS, DE'I YANG SRID DA LTA ZHAL BZHUGS BZHIN
PA'I SPRUL SKU

RIN PO CHE 'DI PA'ANG SPYAN YA GCIG SKYON CAN DU GYUR PA SOGS
SKU PHRENG RIM PAR SKU TSE MDZAD 'PHRIN LAM DU MI LHONGS PA
SHA STAG BYUNG ZHING, DE DANG DE 'DRA'I TSUL BLA CHEN DANG BLA
CHUNG DU MA ZHIG LA SNGON DANG DA LTA'I GNAS SKABS SU BYUNG
DANG 'BYUNG BZHIN PA LTAR RANG

NYID DGE LDAN BSTAN PA'I RJES 'JUG TU RLOM BZHIN DU RANG GI
KHA PHOR BTZOG CHUS BSLAD PA'I NGANG TSUL CAN RNAMS LA RTAGS
MTSAN DU MA BSTAN DANG STON BZHIN PA'I TSUL LA BSTOD PA'O, `
,DUS DBANG LAM RIM 'CHAD NYAN CHER NYAMS PAS, ,SER SKYA

PHAL CHER RNAM DAG SKYABS 'GROS PHONGS, ,LOG PAR 'PHYAN PA'I
SKYE 'GRO MANG PO LA, ,LAM MCHOG STON PA'I BLA MA MDZAD LA
BSTOD, ,CES PA NI TSIG ZIN GO SLA LA, 'DI'I LO RGYUS NI, SNGAR
SMROS PA LTAR PAn CHEN BSOD NAMS GRAGS PA DE NYID 'BRAS

SPUNGS SU SKU MYA NGAN LAS 'DAS RJES SKU GDUNG ZHUGS SU PHUL
BA'I TSE THUGS LJAGS SPYAN GSUM DANG, GZHAN YANG THUGS ZUR PA
BRJID CING YA MTSAN PA ZHIG BCAS THUGS GNYIS BYON PA'I RTEN
'BREL GYIS SPRUL PA GCIG 'JAM MGON BSTAN PA BSRUNG

@062A *, ,BA'I SLAD BSTAN SRUNG MTHU RTZAL CAN 'DI NYID KYI
RNAM PAR BZHENGS PA DANG, YANG DE LAS GZHAN DU NGO BO GCIG LA
LDOG PA THA DAD PA'I TSUL DU SPRUL PA NI, SKYOR MO LUNG MNGA'
RIS SPRUL SKU RIM BYON MA ZAD, LHAG PAR

DU YANG BOD YUL DBUS PHYOGS SU PHUR LCOG RJE NGAG DBANG BYAMS
PA, YONGS 'DZIN YE SHES RGYAL MTSAN, KLONG RDOL BLA MA RIN PO
CHE SOGS ZHI BAR GSHEGS PA'I MJUG TZAM NAS BYANG CHUB LAM GYI
RIM PA'I 'CHAD NYAN GYI SROL DUS DBANG GIS

HA CANG NYAG PHRA BAR GYUR PA NA, DE NYID 'DZIN CING SPEL BA'I
SLAD BSAM BZHIN SPRUL PA'I ZLOS GAR BZUNG BA NI SMYUNG GNAS
BLA MA YE SHES BZANG PO'AM DZNY'A NA BHA DRAR GRAGS PA STE,
DAM PA 'DI NYID NI YONGS 'DZIN BKA' CHEN YE SHES RGYAL MTSAN
LAS

RAB TU BYUNG STE, MTSAN YE SHES BZANG POR GSOL, SDOM GSUM RIM
GYIS NOS, DGE BA'I BSHES GNYEN DU MA LAS MDO SNGAGS KYI CHOS
MANG DU GSAN, KHYAD PAR YONGS 'DZIN YE SHES RGYAL MTSAN DANG,
DE'I THUGS SRAS MCHOG GYUR LHA RTZE BLA MA

YE SHES BSTAN 'DZIN RNAM GNYIS KYI ZHABS PAD YUN RING DU BSTEN
NAS BYANG CHUB LAM GYI RIM PA DANG, GSANG BDE 'JIGS GSUM GYI
BSKYED RDZOGS SOGS DGA' LDAN SNYAN BRGYUD KYI MAN NGAG MTHA'
DAG RDZOGS PAR GSAN NAS LHA SA'I LHO PHYOGS

GRIB KYI LUNG PA'I PHUR, SNGON MKHAS GRUB RJE'I GCUNG PO BA SO
CHOS KYI RGYAL MTSAN GYI SLOB MA 'JA' LUS RDO RJE'I SKU BRNYES
PA GSUM GYI NANG TSAN GRUB CHEN STOD LUNG PA DPAL LDAN RDO
RJE'I SGRUB PHUG RGYA BRAG RDO RJE BRTZEGS PA'AM YONGS GRAGS
SU STAG

@062B LUNG BRAG PHUG CES PA DER LO MANG RING DKA' SPYAD BRTZON
'GRUS DRAG POS RTZE GCIG SGRUB LA GZHOL ZHING, BAR SKABS SHIG
NAS BLA MA YE SHES BSTAN 'DZIN GYI BKA' NAN BZHIN DBEN GNAS
TSE MCHOG BSAM GTAN GLING GI GNAS BLA MA YUN

RING MDZAD DE YONGS 'DZIN RIN PO CHE YAB SRAS KYI PHYAG BZHES
LTAR 'DUL BA'I PHYAG LEN PHRA ZHIB KYI NGOS NAS, LO RE BZHIN
BYANG CHUB LAM GYI RIM PA DANG, BLO SBYONG GTZO BOR GYUR PA'I
'CHAD NYAN RGYA CHER BSKYANGS, MTHAR LHA LDAN BZHI SDE'I
SMYUNG

GNAS PA RNAMS KYIS GSOL BA BTABS PA BZHIN SMYUNG GNAS KYI BLA
MAR BYON NAS DER GTAN CHAGS PAR BZHUGS PAS SMYUNG GNAS BLA MAR
GRAGS, DAD LDAN SKYE BO SKYA SER DU MA LA DBANG PO DANG 'TSAM
PA'I CHOS 'KHOR RGYA CHER BSKOR NAS

SKU TSE RING POR BZHUGS SHING, GSUNG RTZOM MDZAD PA'ANG BLO
SBYONG DANG, LAM RIM, PHYAG CHEN, GSANG SNGAGS KYI BSKYED
RDZOGS SOGS KYI KHRID YIG DANG, ZHAL GDAMS BSLAB BYA'I SKOR
SOGS DPAR DU MA 'KHOD PA'I BRIS MA POD

GNYIS TZAM BZHUGS PA KHO BOS ZHIB TU MJAL BAR BYANG CHUB LAM
GYI RIM PA LA NANG BYAN CHUD PA'I GSUNG NGO MTSAR CAN SHA STAG
TU 'DUG ,DE LTA BU'I DAM PA 'DI NYID BSTAN SRUNG RGYAL PO CHEN
PO RANG NYID KYI RNAM 'PHRUL YIN PA RGYAL CHEN NYID KYI

LUNG LAS GSAL ZHING, KUN LA YONGS SU GRAGS PA STE, DE LTAR
YONGS 'DZIN YE SHES RGYAL MTSAN YAB SRAS KYI RJES TZAM NAS BAR
SKABS LAM RIM GYI 'CHAD NYAN NYAG PHRA BAR GYUR PA NA 'GRO LA
LAM MCHOG STON PA'I BLA MA'I RNAM PAR BSTAN

@063A *, ,NAS BYANG CHUB LAM GYI RIM PA'I 'CHAD NYAN GYI SROG
MTHUD DE RGYUN BSKYANGS PA'I TSUL LA BSTOD PA YIN NO, ` ,NUS
LDAN GRUB PA'I SKYES BUS DGONGS ZAB BSKYED, ,KARMA GU RU'I LAS
MTHAS 'DUL BAR RTZOM, ,

DE TSE NA CHUNG RGYUD BSKUL TING 'DZIN 'JIG ,SNGAGS SPYOD
'CHAL BAR SKYONG BA'I GSHED MAR BSTOD, ,CES PA NI, GONG DU
SMROS PA'I RTZOD BRAL RIG 'DZIN BZHI'I GRAS RDOR BRAG RIG
'DZIN PADMA 'PHRIN LAS ZHES, ^RGYAL MCHOG LNGA PA CHEN POS

THUGS GTZIGS DANG BSNGAGS BRJOD CHER MDZAD PA'I ZHAL SLOB
MKHAS BTZUN BZANG GSUM 'DZOMS SHING, LHA SNGAGS TING 'DZIN
TSAD DU 'KHYOL BA'I SDOM BRTZON SNGAGS 'CHANG NUS LDAN DU
BZHUGS PA DES, LTA BA'I RDZONG, SGOM PA'I 'PHRANG

SPYOD PA'I SROG STE, RDZONG 'PHRANG SROG GSUM GYIS ZIN PA'I
SGO NAS YANG GSANG KARMA GU RU'I LAS MTHA' SBYIN SREG LA BRTEN
NAS CHOS SKYONG 'DI NYID 'DUL BAR BZHED NAS SBYIN SREG GI CHO
GA MDZAD DE DGANG GZAR GYI KHAR BKUG NAS THAB TU LDUG

KHAR BUD MED NA CHUNG SHIN TU MDZES MA ZHIG GLO BUR DU SPRUL
TE, DES SGYU THABS KYI 'JO SGEG SNA TSOGS BSTAN PAR RIG 'DZIN
CHEN PO NYID TING 'DZIN CUNG ZAD GA-YEL BAS DE MA THAG SBYIN
SREG TU MA THEBS SHING, MI RING BAR RIG 'DZIN CHEN PO NYID
KYANG

SOG PO JUN GAR BA'I MTSON 'OG TU GSHEGS RKYEN GYUR PA'I TSUL
LA BSTOD PA'O, ` ,KHRIMS LDAN 'DUS SDER KHAS DRAG DPON DAG
GIS, ,DON MED GNOD NGAN BYED TSE LHA KHYOD MTHUS, ,SROG LA
RGOL BA'I DRAG PO'I NAD KYIS BTAB, ,BKA'

@063B BZHIN BSHAGS SGRUB NAD LAS SGROL MDZAD BSTOD, ,CES PA
NI, SHAR PHYOGS DVAGS PO DGA' LDAN RAB BRTAN GYI 'DUS SDER
KHUL DE'I RDZONG DPON GYIS DON MED ZA 'DOD SNYAD 'TSOL GYIS
DGE 'DUN RNAMS HA CANG BZHUGS BZOS MI BDE BA'I BSUN GTZER

SHIN TU CHE BA BYED SKABS CHOS SKYONG 'DI NYID KYI CHO 'PHRUL
GYIS RDZONG DPON DE GLO BUR DU NAD GZHI DRAG POS BTAB STE 'CHI
NYER GYUR PA'I TSE CHOS SKYONG LA MTHOL BSHAGS DANG, DGE 'DUN
LA GNOD PA MI BYED PA'I DAM BCA' PHUL BAS DE 'PHRAL NAD LAS

GROL TE, DGE 'DUN RNAMS GNOD MED BDE BAR 'KHOS SU PHEBS PAR
MDZAD PA'I TSUL LA BSTOD PA'O, ` ,DGA' RAB MKHAN POR SDOD GNAS
LCOG BZHENGS NA, ,MTHUN RKYEN DNGOS GRUB 'PHRAL DU STER ZHES
GSUNGS, ,STONG PA'I MKHA' LAS RIN

CHEN 'DOD DGU'I CHAR, ,DNGOS SU NAM MKHA' MDZOD BZHIN SBYIN LA
BSTOD, ,CES PA NI, GONG GSAL DVAGS PO DGA' LDAN RAB BRTAN GYI
MKHAN POR MTSAN MO ZHIG RMI LAM DU RGYAL CHEN BYON NAS DGON
'DI'I DGE 'DUN RNAMS DGE LDAN LTA GRUB

GTZANG MAR SKYONG BA ZHIG 'DUG PAS, NGA SDOD SA'I RTEN MKHAR
LCOG CIG 'PHRAL DU BZHENGS SHIG DANG, MTHUN RKYEN 'PHRAL DU
STER CHO GA ,CES GSUNGS PA ZHIG RMIS, SANG NYIN NAM LANGS DUS
MKHAN PO RANG GI GZIM CHUNG GI GNAM GDAN DKYIL

DU DNGOS PO LJID CHEN PO ZHIG GIS NON TE 'BUR BA GZIGS, CI YIN
SNYAM NAS DE'I STENG DU BLTAS PA NA tAM DKAR DNGUL SRANG BRGYA
LHAG TZAM DNGOS SU YOD PA BYUNG ZHING, DE SKABS BOD DU DNGUL
LA HA CANG RIN THANG CHE LA, 'BRU DANG SHING CHA

@064A *, ,SOGS DNGOS ZOG RNAMS RIN GONG CHUNG BAS CHOS SKYONG
GI LCOG BZHENGS RGYU'I MTHUN RKYEN TSANG MA DNGUL DE GAS RGYAS
GSHOM DU BYUNG BA'I NGO MTSAR LA BSTOD PA'O, ` ,DRAG SHUL
DBANG PO'I ZOL GYIS SKU RTEN

DE'I, ,MGRIN PAR RDO RJE MED PAS MNAR BA DANG, ,DE YI RTEN
MKHAR YANG YANG BKAS PA SOGS, ,LHA CHEN RNAMS KYANG SKRAG PAR
MDZAD LA BSTOD, ,DE TSE LHA MI KUN GYIS KHYOD NYID LA, ,SKYABS
BCOL GSOL BA BTAB PAS TZONG KHA PA'I, ,

SNANG BRNYAN BZHENGS DANG 'PHRIN LAS MDZAD DO ZHES, ,DBUGS
DBYUNG JI BZHIN YID CHES STON LA BSTOD, ,CES PA NI, SLE LUNG
BZHAD PA'I RDO RJER CHOS SKYONG 'DI NYID KYIS CHO 'PHRUL SNA
TSOGS BSTAN CING, SLE LUNG BZHAD PA'I RDO RJES KYANG RGYAL

CHEN NYID LA DMIGS PA'I DRAG SREG SOGS LAS SBYOR SNA TSOGS
MDZAD PAS, THUN MONG SNANG NGOR PHAN TSUN 'KHON SEL BYUNG BAR
BRTEN, SLE LUNG BZHAD RDOR SKU MA GSHEGS GONG NAS RGYAL CHEN
GYI KHA GNON GYI TSUL DU DREGS PA'I SKUR

SPRUL PA SLE LUNG CHOS SKOR GYI BKA' SRUNG DRAG SHUL DBANG PO
DANG, CHOS SKYONG RGYAL CHEN GNYIS KYANG LHA 'KHON GYI RNAM PA
LTA BUR, RGYAL CHEN GYI CHO 'PHRUL GYIS LHA LDAN DAR PO GLING
GI DRAG SHUL DBANG PO'I RTEN MKHAR GYI RTZIG PA GAS TE

'GYEL ZHIG BYUNG BA BSKYAR DU JI TZAM BRTZIGS KYANG YANG YANG
GAS TE ZHIG PA DANG, DER MA ZAD DAR GLING CHOS SKYONG GI SKU
RTEN CHOS RJER DRAG SHUL DBANG PO YIN KHUL GYIS RGYAL CHEN
KHOG BRLAMS THOG RDO RJE RTZE LNGA PA ZHIG ZHAL DU MID PA
MGRIN

@064B PAR SLEB PA DANG CHOS SKYONG SKU SANGS TE RDO RJE MGRIN
PA NAS MTHON PAR CHOS RJE 'CHI LA THUG PA'I NAD KYIS MNAR BA
NA, DE GA'I LHA GSOL YON BDAG GI MI THAMS CAD SKRAG STE CI
DRAG LA GYAR NAS RGYAL CHEN SPYAN 'DREN THOG GSOL 'DEBS

ZHU 'BUL BYAS PAR, DAR GLING MGON KHANG SBUG TU RJE TZONG KHA
PA'I SNANG BRNYAN TSAD LDAN ZHIG BZHENGS NA NGAS 'PHRIN LAS
MDZAD CHOG CES ZHAL BZHES GNANG BA LTAR DE DAG GIS BKA' BZHIN
SGRUB PAR DAM BCAS PA'I MOD LA MGRIN PA'I

RDO RJE BDE BLAG TU PHYIR THON PA SOGS YID CHES KYI RTAGS
MTSAN MNGON SUM STON PA'I TSUL LA BSTOD PA'O, ,DE YANG DAR
GLING MGON KHANG LCOG DE LO MANG SONG BA'I KHANG RNYING GOG
SKYON CHE BAR BRTEN, 'DZIN BDAG RTZE RNAM RGYAL GRVA TSANG

NAS BAR LAM NYAMS GSO GNANG SONG BAR AAR LAS KYI DO DAM RNAM
GRA BKRAS KHANG SDE ZUR MKHAN CHUNG THUB BSTAN ZLA BA NAS
'KHUR LEN GYIS DAR GLING CHOS SKYONG SPYAN 'DREN DANG 'BREL
MGON KHANG GI RTEN RDZAS RNAMS SPO SHUGS SKABS,

LO MANG SONG BA'I RTEN MDOS HA CANG RNYING PA ZHIG GI RGYAB
NGOS MDOS RDZAS GSAR RNYING SNA TSOGS PHUNG POR SPUNGS PA'I
'OG ROL NAS RAG GI RDO RJE RTZE LNGA PA ZHIG CHOS SKYONG GIS
BTON TE, RDO RJE SHUGS LDAN GYI RDO RJE 'DI YIN ZHES DO DAM
SDE ZUR

MKHAN CHUNG LA RTZIS SPROD GNANG 'DUG CING, RTEN MDOS DE'I
RGYAB TU RDO RJE DE 'DRA YOD SKAD TZAM YANG DE SNGON DE GA'I
CHOS RJE SOGS RANG GZHAN SUR YANG RGYUS MNGA' MED PA ZHIG CHOS
SKYONG NAS BTON TE GNANG BYUNG BA DE CI YIN NAM ZHES DO

@065A *, ,DAM MKHAN CHUNG DE NYID NAS KHO BOR DNGOS SU GSUNGS
BYUNG BAS SNGON GYI LO RGYUS DE LA SLAR YANG YID CHES KYI NGES
PA RNYED DO, ` ,BOD RJE SER SKYA RGYA YI BLON CHEN GYIS, ,SROG
GI CHAD PA'I CHED DU BKUG

PA NA, ,ZHAG BDUN NAS SONG SDONG GROGS MDZAD DO ZHES, ,GSUNGS
BZHIN RGYA DPON TSAR GCOD MDZAD LA BSTOD, ,CES PA NI, BOD
GZHUNG DANG, DBYIN CI GNYIS KYIS MTSAMS DON SKOR ZHIG TU BOD
GZHUNG BKA' BLON

'BUM THANG PA NGO LAS GRO MOR PHEBS TE DBYIN CI DANG PHAN TSUN
BKA' MOL MDZAD NAS DON GNAD PHAL CHER KHRUN THAG BCAD DE LHA
LDAN DU PHYIR PHEBS MDZAD RJES ZHAG SHAS LAS MA SONG BA'I THOG
,DE SKABS LHA LDAN DU RGYA MI'I

SKU TSAB AAm BAN KRUNG THANG DBANG BTZAN ZHIG YOD 'DUG PA DE
SA SKOR DANG CHABS CIG GRO MOR 'BYOR PA DANG SKABS KHEL GYIS
AAM BAN NAS BKA' BLON GYIS SA MTSAMS DON SKOR TSUL BZHIN MA
BYUNG BAR 'THUS SHOR BYAS TSUL DANG

SBRAGS BKA' BLON 'PHRAL DU GRO MOR YONG DGOS ZHES YI GE DANG
BANG CHEN RTA SHAD 'BYOR PAR, SKABS DE'I BKA' BLON PHYAG ROGS
RNAMS NAS THUGS BLOS BZOD MIN GYIS BSHOL THABS GNANG YANG CI
BYA MA BYUNG BAR, BKA'

BLON 'BUM THANG PA NGO LAS RNAMS SLAR YANG GRO MOR GLO BUR DU
PHEBS DGOS BYUNG ZHING, GRO MO SMAD DU 'BYOR MTSAMS KRUNG
THANG NAS RE ZHIG DO DAM BZANG BTZON LTA BUR BZHAG STE DRI BA
MANG PO BYAS MTHAR, PHAL CHER SROG THOG GI CHAD

@065B PA 'BAB NYEN GYI GNAS TSUL LHA SAR THOS 'PHRAL 'BUM
THANG PA'I NANG BZHUGS RNAMS NAS LHA LDAN SPRO KHANG DU RGYAL
CHEN SPYAN 'DREN GYIS SKYABS BCOL ZHUS PAR, ZHAG BDUN NAS
SDONG GROGS RTAGS THON YONG ZHES ZHAL BZHES GNANG BA LTAR,

ZHAG BDUN THOG RGYA DPON GLO BUR DU TSE DUS BYAS TE BKA' BLON
NGO 'KHOR SROG GI CHAD PA'I 'JIGS PA LAS BSKYABS PA'I TSUL LA
BSTOD PA'O, ` ,DGA' LDAN BSTAN LA BSRE LHAD 'JUG BYED PA'I,
,BDAG NYID CHE DANG PHAL DANG DPON CHEN SOGS, ,

THAL BA'I RDUL BZHIN RLOG PAR MDZAD PA YI, ,ZHVA SER BSTAN
PA'I DGRA LHA KHYOD LA BSTOD, ,CES PA NI, PAn CHEN BLO BZANG
CHOS RGYAN NAS RTZIS PA'I SKU PHRENG LNGA PA BSTAN PA'I DBANG
PHYUG GI RNAM THAR, YONGS 'DZIN LHO SPRUL BLO BZANG BSTAN

'DZIN DBANG RGYAL GYIS MDZAD PA BKRAS LHUN DPAR MA'I SHOG
GRANGS BRGYA DANG BCU PA'I RGYAB PHRENG LNGA PAR, RIS SU MA
CHAD PA'I BSTAN PA RIN PO CHE'I SROG SHING BLA NA MED PAR
'GYUR TSUL 'OG TU 'CHAD, CES DANG, SHOG GRANGS NYIS BRGYA
BRGYAD

CU GYA BZHI PA'I MDUN PHRENG LNGA PAR, GSANG SNGAGS GSAR
RNYING GI CHOS SKOR SKABS SU GANG 'BAB KYI SGO NAS ZHI RGYAS
DBANG DRAG GI 'PHRIN LAS MDZAD DE BSTAN 'GRO SPYI SGOS LA SMAN
PA'I NGO MTSAR MDZAD PA JI SNYED CIG 'CHAD DU YOD KYANG, RE
ZHIG

DE TZAM MO, ,ZHES GSUNGS PA LTAR PAn CHEN RIN PO CHE NAS
RNYING CHOS SNA TSOGS SHIG GSAN CING, NYAMS BZHES MDZAD PAS
DNGOS NYAMS CI RIGS PAR GRVA PA BSE THEB CAN ZHIG GIS 'JIGS
RNGAMS DU MA BSTAN PA SOGS CHO 'PHRUL SNA TSOGS 
@066A *, ,BSTAN PAR SNANG STE, RNAM THAR SHOG GRANGS NYIS BRGYA
NYER GSUM PA'I RGYAB PHRENG GNYIS PAR, CHU BYA ZLA BA DRUG PA'I
TSES DRUG NYIN GCUNG SKU ZHABS DANG SKU BCAR GSOL DPON BCAS PAR
BKA' PHEBS SU, BDE CHEN

PHO BRANG GI RTZE'I YANG THOG GI GZIM CHUNG DU DENG SANG DOL
RGYAL GYI CHO 'PHRUL SNA TSOGS SHIG STON KYIN 'DUG PAS, TSES DGU
NYIN GZIM CHUNG BSHIG RAL DANG BCAS BSDU DGOS PHEBS, ZHES DANG,
DER MA ZAD RNAM THAR SHOG GRANGS NYIS BRGYA LNGA

BCU NGA DGU'I MDUN PHRENG LNGA PAR, SA STAG ZLA BA BCU PA NANG
'DI SKABS SKU GEGS KYI MTSAN MA SHIN TU CHE BAS CHOS GRA CHEN PO
'DIR YANG NANG BZLOS ZING GZHI CHE TZAM BYUNG BAR BRTEN DE SKABS
SOGS SNGA PHYIR SEMS CAN RANG SNANG MA DAG PA'I

DBANG GIS SANGS RGYAS KYI MDZAD PAR SKYON 'DOGS KYI SGRO SKUR
SNA TSOGS SMYO LA BA LTA BU BYUNG, ZHES GSAL BA LTAR MI SHIS
PA'I RTAGS MTSAN SNA TSOGS BSTAN 'DUG CING, KUN GZIGS PAn CHEN
BLO BZANG CHOS KYI NYI MA MCHOG SKYE RGU

MDOR CHIBS BSGYUR BZHUGS 'JAGS SKABS ^SKYABS RJE RDO RJE 'CHANG
PHA BONG KHA PA MJAL PHYAG TU BCAR GNANG MDZAD PAR PAn CHEN RIN
PO CHE NAS, NGED RANG NAS RNYING CHOS BYED KYIN MED KYANG SKU
GONG MAS RNYING CHOS MDZAD PAS RGYAL CHEN

SHUGS LDAN LA PHOG THUG SONG DBANG GIS BLA GZHUNG DBAR DAM SEL
BYUNG BA, SA MTHAR BYOL DGOS SOGS GRA MA 'GRIGS SNA TSOGS SHIG
BYUNG BAS, LHA MI GNYIS KYI BAR DU MTSAMS SBYOR ZHIG RIN PO CHE
KHYED NAS MDZAD DGOS ZHES

@066B NAN TAN CHEN POS BKA' PHEBS PA NA, ^SKYABS RJE RDO RJE
'CHANG GIS SHUGS LDAN GYI 'PHRIN BSKUL 'DOD DON MYUR 'GUGS KYI
PHYAG DPE ZHIG PHUL TE 'DI NYIN RER TSAR RE GSUNGS NA LEGS TSUL
ZHU GNANG MDZAD CING, KUN GZIGS PAn

CHEN RIN PO CHE'I BKA' DGONGS BZHIN RONG PO RAB BRTAN DGON DU
CHOS SKYONG GI BSHAGS TSOGS GRANGS MANG 'BUL GNANG MDZAD TSUL
^SKYABS RJE RDO RJE 'CHANG NYID KYI ZHAL LAS KHO BOS DNGOS SU
THOS PA DANG, YANG LHA LDAN BSTAN RGYAS

GLING DE MO RIN PO CHE BLO BZANG 'PHRIN LAS RAB RGYAS BOD RJE
SRID SKYONG MDZAD SKABS SOGS SU, NYAG SPRUL SOGS RNYING PHYOGS
KYI BLA MA DANG, SNGAGS 'CHANG SNA TSOGS BSTAN RGYAS GLING BLA
BRANG DU BSTEN NYAR GYIS RNYING CHOS SNA TSOGS SHIG

MDZAD CING, DE'I DUS NAGS SHOD STAG PHU RDO RJE 'CHANG PADMA
BADZRA DPAL BZANG PO GRVA SAR BZHUGS SKABS KHEL BAS LHA LDAN
SMON LAM GYI ZHOG TSOGS SU PHEBS SKABS SHIG BSTAN RGYAS GLING
PHO BRANG GI SPEN BAD KHAR ME ZHAGS KYIS BSKOR BA

GZIGS PA, NYID KYI YONGS 'DZIN 'BRAS LHO SPRUL RIN PO CHE NGAG
DBANG MKHYEN RAB BSTAN PA'I DBANG PHYUG CES PA'I BDAG NYID CHEN
PO DER ZHU GNANG MDZAD PAR, YONGS 'DZIN GYIS SHUGS LDAN GYI CHO
'PHRUL RED CES GSUNGS

SHING, DE NAS MI RING BAR ^RGYAL MCHOG THUB BSTAN RGYA MTSOR
MTHU BYAD ZHUS PA'I GLENG GZHIR BRTEN NAS DE MO RIN PO CHE DBU
NYES BYUNG STE BTZON KHANG DU RKYEN NGAN GYIS SKU GSHEGS PA
DANG, BSTAN GLING BLA BRANG GI 'DZIN DBANG GZHUNG

@067A *, ,BZHES SU SONG ZHES STAG PHU RDO RJE 'CHANG NYID KYI
ZHAL LAS DNGOS SU THOS SHING, GZHAN YANG BOD RJE SRID SKYONG GI
KHRI LA DBANG BSGYUR BA'I BLA CHEN DANG, RMAD BYUNG SKYES RABS
KYI PHRENG BA MTSAR DU DNGAR

BA'I BLA SPRUL CHE CHUNG, LUNG DANG RTOGS PA'I YON TAN GYIS
PHYUG PA'I DAM PA'I SKYES BU, CHEN PO'I LUNG DANG LAS KAS MNGON
PAR MTHO BA'I DPON CHEN, RIGS RUS MNGA' THANG STOBS 'BYOR GYIS
DREGS PA'I SDE DPON MI DRAG SOGS

RANG NYID 'JAM MGON TZONG KHA PA'I BSTAN PA'I RJES 'JUG BSNYON
MED YIN BZHIN DU, RJE BLA MA'I BSTAN PA RIN PO CHE MDO SNGAGS
KYI LTA SGOM SPYOD GSUM GANG GI CHA NAS KYANG GZHAN LA 'GRAM CHU
LDANG MI DGOS PAR YOD PA 'DI NYID KYIS

CHOG MI SHES PAR LTA GRUB GZHAN GYI BSRE BSLAD 'CHAL 'CHOL SNA
TSOGS BYED PA'I SKYA SER MCHOG DMAN DU MA ZHIG LA RGYAL PO'I
CHAD PA DANG, GYOD DANG KHA MCHU, DUS MIN 'CHI RKYEN SOGS MI
'DOD SNA DGU THOG TU 'BEBS PA'I DRAG

PO'I TSAD LAS CI RIGS PA'I RTAGS MTSAN RNO MYUR MNGON SUM DU
BSTAN TE, ZHVA SER BSTAN PA'I DBU 'PHANG DGUNG LA REG PAR MDZAD
PA'I DGRA LHA CHEN POR GYUR PA'I TSUL LA BSTOD PA'O, ,'DI DAG GI
LO RGYUS NGO MTSAR BA'I

GTAM DU GLENG BAR 'OS PA MANG PO ZHIG MCHIS NA'ANG, YIG TSOGS
KYI NGAL BAR 'JIGS PA MA ZAD, DUS SKABS 'DI 'DRAR LHA KHANG NANG
GI 'UR RDO'I DPE LTAR DGOS PA LAS DGAG BYA CHE BAR GYUR DOGS
KYIS YI GER 'GOD PA'I

@067B NGAL BA MA BYAS SO, ` ,GSHEN RABS LUGS NGAN 'DZIN PA'I
MTHA' 'KHOB TU, ,LAS BZHI'I RTAGS MTSAN RNO MYUR DU MA YIS,
,TSANG LA MA NOR LAM BZANG RGYAS MDZAD PA'I, ,SKYE RGU'I 'DREN
PAR GYUR PA KHYOD LA BSTOD,

CES PA NI, GRO MO DGE BSHES RIN PO CHE NGAG DBANG SKAL BZANG
ZHES DGE LDAN BSTAN PA'I 'OD SNANG PHYOGS MTHAR SPRO BA'I SKYES
MCHOG DE NYID NAS GRO MO STOD DU DUNG DKAR DGON RTEN DANG BRTEN
PAR BCAS PA GSAR BZHENGS

KYIS LTA SPYOD RNAM THAR GTZANG MA'I DGE 'DUN 'PHEL RGYAS THOG
GZHI GSUM GYI PHYAG BZHES SOGS MDO SNGAGS KYI CHOG PHYAG LEN
RNAM PAR DAG PA BTZUGS TE ZHVA SER LUGS BZANG SPEL BA'I MDZAD PA
RMAD DU BYUNG BA BSKYANGS

PAR BRTEN, DE DANG THAG NYER GRO STOD PUS MO SGANG ZHES GSHEN
RAB SA BON GYI CHOS LUGS 'DZIN PA'I DGON SDE ZHIG YOD PA DE'I
BLA GRVA SBYIN BDAG BCAS PA PHRAG DOG GIS YID BSKYOD DE DKOR SA
DGE KHUNGS SOGS LA BSNYAD

PA'I GLENG RTZOD SNA TSOGS DANG, BLA MA, CHOS SKYONG, DGE 'DUN,
SBYIN BDAG DANG BCAS PAR NAG MED BSNYON DKRI'I KHA MCHU LO ZLAR
BSTUD DE BTZUGS MTHAR LHA LDAN RGYAL KHAB TU ` SNYAN 'BUL KHRIMS
SAR SBYAR TE DGE BSHES RIN

PO CHE GLO BUR DU LHA SAR PHEBS DGOS BYUNG BA SOGS DUNG DGON BLA
GRVA TSAR MAR 'O BRGYAL CHE BZOS KYI LO GNYIS SONG MTSAMS PHA
ROL PA'I GYOD GTZO GONG 'THUS TSUL KHRIMS KYI KHA NAS KHRAG
BSKYUGS PA DANG, DE MIN MI GNYIS

@068A *, ,BCAS 'CHI RKYEN DU GYUR CING, BON DGON BLA GRVA NANG
'KHRUG BYUNG STE KHRIMS NYES PHOG PA, SHAR MA'I BLA MA DON GRUB
TSE RING ZHES PA'I BYED GTZO ZHIG YOD PA GRO RGYUD 'PHREL LAM
NAS RBAB 'GRIL GA-YANG

LHUNG GIS SHI BA, DUNG DKAR DGON LA DMIGS PA'I MTHU GTAD SOGS
BYED PO BON PO'I BLA GSAR ZHIG 'BYOR PA DE CHOS SKYONG GIS ME
BYA LO PA TSAR GCOD BYED KYI YIN ZHES GSUNGS PA LTAR NYIN GSUM
THOG GRONGS PA,

PUS MO SGANG DGON PAR MI SKYON GYIS KHANG PA 'TSIG SKYON BYUNG
BA SOGS RNO MYUR 'PHRIN LAS KYI RTAGS MTSAN SNA TSOGS KYIS TSAR
BCAD PA LA BRTEN NAS KHA MCHU RANG ZHIR GYUR CING, BSHES GNYEN
CHEN PO NGAG DBANG SKAL BZANG

BU SLOB 'DUS SDER BCAS PA'I CHOS SRID RNAM PAR RGYAL BA'I RU
MTSON DGUNG LA BSGRENGS TE TSANG LA MA NOR BA'I LAM BZANG RGYAS
PAR MDZAD PA'I TSUL LA BSTOD PA'O, ` ,GNAM BSKOS LHA DANG GONG
SA MCHOD YON GYIS

ZHVA SER BSTAN PA'I SRUNG MAR MNGA' GSOL ZHING, ,ZHES PA NI, `
RGYAL BA SKU PHRENG BCU GCIG PA MKHAS GRUB RGYA MTSO GSER ZHAL
'TSO BZHUGS SKABS DANG, SRID SKYONG RVA SGRENG HO THOG THUN NGAG
DBANG YE SHES TSUL KHRIMS RGYAL

MTSAN SRID SKYONG SNGA RJES GNYIS GNANG BA'I DANG PO'I SKABS,
GNAS CHUNG CHOS RGYAL CHEN PO DANG, LHA LDAN SPRO KHANG RGYAL
CHEN SHUGS LDAN GNYIS KA 'PHRIN LAS MYUR ZHING, BKA' LUNG GSAL
BA'I SNYAN GRAGS CHE BAR BRTEN

@068B BOD BZHUGS AAM BAN CI'I KRUNG THANG ZER BA GO GNAS MTHO LA
DBANG BTZAN PA ZHIG YOD 'DUG PA DES DON GNAD GAL 'GANGS CHEN PO
'GA' SHAS KYI LUNG ZHU RGYA YIG TU BRIS TE, LHA LDAN SPRO BDE
KHANG GSAR GYI MGON KHANG DU 'ONG

NAS CHOS SKYONG GI SNANG BRNYAN DRUNG DU LUNG ZHU'I RGYA YIG DE
SGRON MER BSREGS TE, SANG NYIN CHOS SKYONG SKU GSOL ZHU RGYUR DE
SKABS LUNG GSAL PO GNANG DGOS ZHES ZHUS, SANG NYIN DER CHOS
SKYONG SKU GSOL SPYAN 'DREN ZHUS SKABS KHA SA'I RGYA

YIG GI ZHU DON RNAMS MA 'TSOL BAR BKA' LUNG GSAL RJEN BTZAN PO
GNANG BAS KRUNG THANG DGA' MGU YID 'CHES KYIS, DE'I GNAS TSUL `
GONG MA DH'A KONG LA SNYAN ZHUR PHUL BAR ` GONG MA NAS KYANG
SPRO KHANG RGYAL CHEN LA GZIGS

GZOS GZENGS BSTOD KYI MTSAN BYANG PAn STZAL BA DANG CHABS CIG
GNAS CHUNG LA'ANG PAn BCAS BSTZAL BA, SRID SKYONG RVA SGRENG RIN
PO CHE DANG, BKA' SHIG ZHABS PAD RNAM PA, RTZE'I DRUNG YIG CHEN
PO SOGS RTZE SHOD KYI DRUNG RIGS SER

SKYA; RGYA MI AAM BAN NGO 'KHOR BCAS SNGA DRO GNAS CHUNG DU
CHIBS BSGYUR GYIS PAn GSAR 'BUL GYI MDZAD SGO BSKYANGS ZIN RJES
LHA LDAN SPRO BDE KHANG GSAR DU CHIBS BSGYUR THOG SPRO KHANG GI
RDO BCAL CHEN MO'I DBUS SU DBU GUR PHUB PA'I

NANG RTEN 'BREL GYI MDZAD SGO ZAB RGYAS DANG 'BREL MGON KHANG GI
SGO'I THOD DU PAn 'BUL GNANG MDZAD CING, SPRO KHANG CHOS RJE
DANG, LCOG GRVA BA, LHA BDAG SPYI BCAS NAS SRID SKYONG RVA
SGRENG RIN PO CHE DANG, RGYA MI AAM BAN, BKA' SHAG ZHABS

@069A *, ,PAD RNAM PAS GTZOS RGYA BOD MI SNA CHE PHRA TSANG MAR
GSOL STON 'BUL BSHAMS 'BREL LEGS 'BUL BSTAR ZHING, BKRA SHIS KYI
DGA' STON RGYA CHER SPEL BA BCAS GNAM BSKOS GONG MA DH'A KONG
DANG, ~GONG SA ~RGYAL

BA'I DBANG PO MCHOD YON RNAM GNYIS BCAS NAS ZHVA SER BSTAN PA'I
SRUNG MA'I GTZO BOR MNGA' GSOL GZENGS BSTOD MDZAD PA'I TSUL LA
BSTOD PA'O, ,'DI DANG, GONG GSAL BKA' BLON 'BUM THANG PA SROG GI
CHAD PA'I 'JIGS PA LAS

SKYABS PA'I LO RGYUS RNAMS, SKABS DE DANG DE'I BOD GZHUNG BKA'
SHAG LAS KHUNGS KYI MGRON DEB (NYIN DEB) NGO MA DE RANG KHO BO'I
LAG TU SON TE MTHONG BA LAS SNYING PO BSDUS TE BKOD PA LAGS SO,
` ,DENG NAS SANGS RGYAS MOS PA'I BSTAN

PA'I BAR, ,BSTAN SRUNG THUGS BSKYED MDZAD PA KHYOD LA BSTOD,
,CES PA NI, GSANG BA'I BDAG PO LAG NA RDO RJES SGRON ME'I BSKAL
PA 'DIR BSKAL BZANG SANGS RGYAS STONG GI BSTAN PA DANG DAR BA'I
RING RGYAL BSTAN BSRUNG ZHING DGRA

BGEGS 'DUL BA LA MTHU STOBS NUS PA'I BDAG POR BZHENGS PA'I THUGS
BSKYED CING, MTHAR SANGS RGYAS STONG GI THA MA SANGS RGYAS MOS
PA SNANG MDZAD KYI NGO BOR MNGON PAR RDZOGS PAR 'TSANG RGYA BA'I
MDZAD PA JI LTAR BSTAN

PA NYID DANG TSUL MTSUNGS PAR, CHOS SRUNG 'DI NYID KYIS KYANG
NGO BO GSANG BDAG NYID DANG DBYER MED PA GONG DU SMOS PA DE LTAR
YANG, RNAM PA DGE LDAN BSTAN SRUNG MTHU LDAN DGRA LHA CHEN POR
BZHENGS TE, DA LTA RNAM 'DREN BZHI PA'I

@069B BSTAN PA 'DI NAS BZUNG, JI SRID SANGS RGYAS MOS PA'I BSTAN
PA LA THUG GI BAR RAM, BSKAL PA JI SRID KYI BAR DU, MA NGES ZHI
KHRO'I BKOD PA SNA TSOGS PA'I SGO NAS BSTAN PA BSRUNG BAR, 'JAM
MGON BLA MA TZONG KHA PA CHEN PO'I DRUNG DU

JI LTAR THUGS BSKYED CING GA-YAR DAM MDZAD PA'I TSUL LAS BRTZAMS
TE BSTOD PA'O, ,MTSAMS 'DIR BRJOD PAR BYA BA 'DI MCHIS TE, GONG
DU SMOS PA LTAR ~GONG SA ~SKYABS MGON RGYAL BA'I DBANG PO LNGA
PA CHEN PO MCHOG DANG, ~KUN

GZIGS PAn CHEN RIN PO CHE BSTAN PA'I DBANG PHYUG LTA BU NGES
PA'I DON DU 'PHAGS PA 'JIG RTEN DBANG PHYUG DANG, SNANG BA MTHA'
YAS MI'I RNAM PAR ROL BA'I SKYES BU DAM PA KHYAD PAR CAN YIN
YANG, DE DAG LA BSTAN SRUNG DBANG PO 'DIS

GNOD CING GLAGS BLTA BA'I TSUL BSTAN CING, ~RGYAL DBANG LNGA PA
CHEN POS KYANG THUGS TING NGE 'DZIN GYIS DRAG PO'I SREG THAB
KHAR BKUG PA DANG, DE NAS SHOR BA'I TSUL BSTAN PA SOGS NI PHAN
TSUN 'PHRIN LAS KHYAB GDAL DU SPEL

BA DANG, CHE BA 'DON PA'I DGONGS GZHI DGOS PA KHYAD PAR CAN YOD
CING, 'ON KYANG BLO GROS RGYA KHAB KYI MIG LTAR DOG PA 'GA' ZHIG
GIS GNAD DE MA RTOGS PAR 'JIG RTEN RANG RGYUD PA DANG MTSUNGS
PAR BLTAS NAS ` RGYAL

DBANG PAn CHEN GNYIS LA DAD KHUL GYIS CHOS SRUNG 'DIR BRNYAS PA
DANG, BSTAN SRUNG CHEN PO 'DIR MOS LOS ` RGYAL DBANG PAn CHEN
RNAM GNYIS LA SMOD PA SOGS, GCIG RGYU MTSAN DU BYAS NAS, GCIG
SHOS LA MA MOS PA'I

@070A *, ,GTAM NGAN CI YANG SGROG PA NI RANG RE SKYE BO THA MAL
PA RNAMS CHAGS SDANG GI DBANG DU SONG BA'I DGRA 'DUL GNYEN
SKYONG GI SPYOD TSUL NYID 'PHAGS CHEN DAM PA'I MDZAD PAR RGYAS
BKAG PA YIN

PAS RANG NYID LA DU: KHA MI BZAD PA 'BYUNG BA'I RGYU SGRUB PA
YIN TE, RGYAL BA 'OD DPAG MED DANG, 'PHAGS PA SPYAN RAS GZIGS
KYI RNAM ROL SKYES CHEN KHYAD PAR CAN DE 'DRA LA GZUGS CAN GZUGS
MED CI RIGS PA'I

MTHUS GNOD NUS PA DANG, SKYES CHEN DE RNAMS GDON BGEGS GNOD PA'I
RIGS 'JOMS PA'I NUS MTHUS PHONGS PA SOGS NI NAM YANG MI SRID DE,
PHYI NANG GI BDUD TSOGS LHAG MED DU BCOM PA'I MTHU STOBS KYI
DBANG PHYUG 'BA'

ZHIG YIN PAS SO, ,YANG RGYU MTSAN DANG BRAL BA'I SMRA BA LA DGA'
BA 'GA' ZHIG GIS BSTAN SRUNG DBANG PO 'DI DANG, GNAS CHUNG CHOS
RGYAL CHEN PO'I BAR DU 'KHON SEL YOD SKAD DANG, DE LA BRTEN NAS
DGA' LDAN PHO BRANG GZHUNG DANG ,

GZHUNG GI LAS BYED PAS BSTAN MI RUNG ZHES SMRA BA NI PHAL PA
BLUN PO PHYUGS KYI DO ZLAR RGYU BA RNAMS KYI DGRA GNYEN SHAN
'BYED PA DANG, ZHES 'KHON SNYING LA BZHAG STE BYA BA NGAN PA
BRGYUD MAR SPEL BA'I RANG DPE SA MTHON POR BKAB NAS CHOS SRUNG
KHYAD

PAR CAN RNAMS LA RANG DGAR SKYON BTAGS PA STE, CHOS SRUNG GI NGO
BO JI YIN DANG, DE RNAMS KYI NYAMS RTOGS KYI TSAD JI TZAM YOD,
GANG SRUNG BA DANG, MI SRUNG BA'I KHYAD PAR GANG YANG MA SHES
PA'I NANG KHROL PHYIR DBYUNG BA 'BA' ZHIG TU

@070B ZAD DO, ,GAL TE DE 'DRA BA'I SRUNG MA DE NYID 'GRAN SEMS
CHAGS SDANG PHRAG DONG GIS RGYUD BRLAMS PA ZHIG YIN NA, THAR PA
DON GNYER GYI SKYE BO RNAMS KYIS DE NYID BSTEN CING MCHOD PA JI
LTAR 'OS TE, 'JIG RTEN PA'I LHA 'DRE GDUG

PA CAN LA BSTEN CING MI 'GROGS PA DE SANGS RGYAS LA SKYABS SU
SONG BA'I BSLAB BYA YIN PA'I PHYIR, DER MA ZAD, 'PHAGS CHEN DAM
PA RNAMS KYIS GDUL BYA THUN MONG BA'I SNANG NGOR MDZAD PA'I TSUL
JI LTAR BSTAN PA DANG, NGES DON GYI

GSANG BA BSAM GYIS MI KHYAB PA'I RNAM PAR THAR PA NI DPAG PAR
DKA' BA ZHIG STE, THUB PA BCOM LDAN 'DAS 'JIGS PA MTHA' DAG DANG
BRAL BA LA'ANG LHAS BYIN GYIS SGYOGS RDO 'PHANGS PAS RMA PHYUNG
ZHING, GLANG PO CHE SMYON PA RBAD PA SOGS

'GRAN SEMS KYIS DUS RTAG TU GNOD PA BYAS PA LTA BUR STON KYANG,
DPAL LDAN ZLA BA GRAGS PA'I GSANG 'DU SGRON GSAL DU THUN MONG MA
YIN PA'I GSANG BA ZHES PA'I RNAL 'BYOR CHEN PO'I RGYUD DRANGS PA
LAS, DE NAS GZHAN

YANG THAMS CAD MKHYEN PA'I 'KHOR PHUN SUM TSOGS PA BSHAD PAR
BYA'O, ,'DI LTA STE, 'JAM DPAL NI RGYAL PO ZAS GTZANG MAR GYUR
TO, ,'JIG RTEN DBANG PHYUG NI LHA MO CHEN MO SGYU 'PHRUL DU GYUR
TO, ,DPAL LHA MO NI GRAGS 'DZIN

NO; ;RDO RJE SEMS DPA' NI DGRA GCAN 'DZIN NO, ,SGRIB PA THAMS
CAD RNAM PA SEL BA NI SH'A RI'I BU'O, ,KUN BZANG PO NI GNAS
BRTEN KUN DGA' BOR GYUR TO, ,LHA'I DBANG PO BRGYA SPYI NI GNAS
BRTAN LHAS BYIN NO, ,RNAM PAR SNANG
@071A *, ,MDZAD CHEN PO NI YANG DAG PAR RDZOGS PA'I SANGS RGYAS
DPAL SH'AKYA THUB PAR GYUR TO, ,RIGS PA 'DIS NI SDUD PAR BYED PA
ZHES BYA BA DANG, 'KHOR ZHES BYA BA NI LAS DANG PO BA'I SEMS CAN
RNAMS 'JUG

PAR BYA BA'I PHYIR, SANGS RGYAS KYI ROL MO 'DI BSTAN PA YIN NO,
,ZHES LHAS BYIN NYID LHA DBANG BRGYA SBYIN GYIS BSAM BZHIN DU
SPRUL PAR GSUNGS PA DANG, DAM CHOS PADMA DKAR PO'I MDO LAS, DGE
SLONG DAG ,LHAS BYIN 'DI

DE'I TSE DE NA DRANG SRONG DU GYUR TE, DGE SLONG DAG LHAS BYIN
YANG NGA'I DGE BA'I BSHES GNYEN NO, ,ZHES PA NAS, DGE SLONG DAG
KHYOD MOS PAR BYA'O, ,KHONG DU CHUD PAR BYA'O, ,DGE SLONG DAG
LHAS BYIN 'DI MA 'ONGS PA'I DUS BSKAL

PA TSAD MED DRANGS ? MED PA NA, 'JIG RTEN GYI KHAMS LHA'I THEM
SKAS ZHES BYA BAR DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS LHA'I RGYAL PO ZHES BYA BAR 'GYUR RO,
,DGE SLONG DAG ,DE BZHIN GSHEGS PA

LHA'I RGYAL BA DE'I TSE'I TSAD NI BAR GYI BSKAL PA NYI SHUR
'GYUR RO, ,ZHES GSUNGS PA DANG, MKHAS GRUB THAMS CAD MKHYEN PA'I
GSUNG LAS, DPER NA NGES DON DNGOS GNAS DBANG BYAS NA, ,LEGS SKAR
LHAS BYIN STON PA DRUG LA SOGS, ,

SANGS RGYAS CHE BA 'DON PHYIR LEGS SPRUL PAS, ,ZHES GSUNGS
SHING, DE BZHIN DU RGYUD SDE GZHAN LAS DRUG SDE SOGS KYANG BCOM
LDAN 'DAS RANG NYID KYIS CHED DU SPRUL PAR GSUNGS PA SOGS 'PHAGS
CHEN DAM PA RNAMS KYI GSANG BA'I

@071B GNAS 'DI DAG RTOGS DKA' BA MA ZAD YONGS SU MYA NGAN LAS
'DAS PA CHEN PO'I MDOR, 'DZAM BU GLING LA LAR NI, NGA BDUD BGEGS
BYED PA LTA BUR STON TE SEMS CAN RNAMS KYIS KYE MA BDUD SDIG CAN
NO SNYAM DU YANG DAG PAR SHES LA,

PADMA CHUS MI GOS PA BZHIN DU NGA LA BDUD KYI NYES PAS MI GOS
SO, ,ZHES GSUNGS PA LTAR GDUL BYA'I DON DU 'GYUR NA BDUD SDIG
CAN TSUN CHAD KYI RNAM PAR BSTAN CING, DE DAG KYANG MDO DE NYID
LAS, DE BZHIN DU GZUGS DU MA'I THABS KYI

PHYOGS LA 'JUG PA BSTAN TE, DE DAG THAMS CAD KYANG 'JIG RTEN
DANG MTHUN PAR BYA BA TZAM DU ZAD DO, ,ZHES GDUL BYA THUN MONG
BA'I SNANG NGOR TSUL BSTAN 'BA' ZHIG TU GSUNGS SO, ,DE BZHIN DU
BYANG CHUB SEMS DPA' RTAG TU NGU SOGS LA LHA

DBANG BRGYA SBYIN GYIS BRAM ZER SPRUL NAS NYAMS SAD CING RKANG
RUS GCOG TU 'JUG PA SOGS DANG, CHOS RGYAL SRONG BTZAN SGAM POS
KYANG SPRUL PA'I MI LA SPRUL PA'I MIS CHAD PA GCOD PA DANG, JO
'BROM KHU GSUM GYI 'KHRUNG RABS RNAMS SU'ANG

SKABS 'GAR PHAN TSUN GNOD CING 'KHON 'DZIN PA DANG, SKABS 'GAR
YAB SRAS SOGS CHES MDZA' BA'I RNAM PAR BYON PA SOGS MA NGES PA'I
MDZAD PA CHES MANG PO ZHIG BKA' GDAMS GLEGS BAM DU GSAL BA DANG,
RVA LO DANG, RTA NAG

'GOS LO, GNYAN LO LTA BU'I SKYES CHEN DAM PA DE RNAMS KYANG THUN
MONG SNANG TSOD LA SNGAGS PA PHAN TSUN PHRAG DOG GI RNAM PAS
NANG RGYAS BYUNG STE DRAG LAS MTHU RTZOD KYIS GSHEGS PA SOGS
SNGON GYI SKYES CHEN DAM PA DU MA'I RNAM THAR DU DE 'DRA'I

@072A *, ,RIGS MANG DU GSAL BA MA ZAD, YONGS SU GRAGS PA'I CHOS
SKYONG RNAMS KYI LO RGYUS KYI DBANG DU BYAS NA'ANG, DAM CAN CHOS
KYI RGYAL PO DE NYID NGES DON LA RJE BTZUN 'JAM DPAL DBYANGS KYI
RNAM 'PHRUL YIN YANG,

THUN MONG NGOR LCAGS MKHAR SGO MED KYI NANG DU LAS KYI GSHIN RJE
BEE WA SA TVA DANG GTUM PA'I SRIN MO DUG HRUL GOS GYON MA GNYIS
KYI BUR GSHIN RJE CHOS KYI RGYAL PO SKYES TE, DES STENG 'OG BAR
GSUM GYI LHA SRIN GDUG PA CAN MTHA' DAG

DBANG DU BSDUS NAS SKYE 'GRO'I SROG LA DBANG BYED CING, MI DGE
BA SPYOD DU 'JUG PA NA, PHYAG RDOR DANG, SNA TSOGS GZUGS CAN MA
SOGS KYIS STON PA RDO RJE 'CHANG LA, BDE GSHEGS CHOS KYI ZHI
BA'I NGANG NAS BZHENGS, ZHES SOGS

KYIS BSKUL BAS KHRO BO RDO RJE 'JIGS BYED RTEN DANG BRTEN PAR
BCAS PA SPRUL TE GDUG PA 'DUL BA'I TING NGE 'DZIN GYIS, LAS KYI
GSHIN RJE'I GRONG KHYER PHYAG GIS NAM MKHAR 'PHYAR NAS LAN GSUM
BRDABS PA DANG, RDO RJE RTZE GCIG PAS

LUS LA PHUG PA'I TSE, LAS GSHIN BRED DE SMRE NGAG 'DON ZHING
BKA' LA NYAN PA NA, DAM LA BTAGS NAS BSTAN PA BSRUNG BAR GNYER
DU GTAD PA DANG, CHOS SKYONG DREGS PA LCAM SRING NYID KYANG NGES
PA'I DON DU DPAL RTA MGRIN DANG NGO BO

GCIG KYANG THUN MONG NGOR SNGON 'DAS PA'I BSKAL PA ZHIG TU RGYAL
PO GSER GYI SHUGS CAN DANG BTZUN MO AUTPA LA'I RGYAN BYA BA
GNYIS LA SRAS GCEN GRAGS LDAN DANG, GCUNG GRAGS SKYES ZER BA
GNYIS KYI GCEN PO NANG CHOS LA DAD CING GCUNG

@072B PO MU STEGS LA DAD PAS RTAG TU RTZOD PA NA, CHO LONG 'PHEN
NAS SU RGYAL BA DE'I CHOS LUGS LA 'JUG PAR CHAD PAS GCEN GRAGS
LDAN RGYAL, GRAGS SKYES KYIS MA NYAN PAR BROS PA GCEN GYIS BDAS
TE BZUNG NAS GSOD PAR BRTZAMS PA

LA GCUNG POS BDAG MA BSAD PAR THONGS DANG, KHYOD NYID SANGS
RGYAS PA'I DUS SU NGAS BSTAN SRUNG BGYID DO ZHES DAM BCAS, DE'I
DUS KYI GCEN GRAGS LDAN NI BDAG CAG GI STON PA DANG, GCUNG PO
GRAGS SKYES NI CHOS SKYONG LCAM SRING

YIN LA, BCOM LDAN 'DAS ZHING 'DIR 'TSANG RGYA BA'I TSUL BSTAN PA
NA SMON LAM GYI DBANG GIS, BYANG SHAR MYA NGAM GYI YUL BDUN 'DAS
PA'I SA SHIN TU 'JIGS SHING SKYI GA-YA' BA'I GNAS NA, PHA GNOD
SBYIN ZANGS KYI RAL PA CAN

DANG, MA SRIN MO KHRAG GI RAL PA CAN GNYIS TSOGS PA LAS, BYI
RU'I SGO NGA DANG BSE'I SGO NGA GNYIS SKYES, DE GNYIS PHA MAS MA
THUB PAR BAR SNANG DU 'PHYOS PAS BAR GYI GZA' BRGYAD BTUL, STENG
DU 'PHYOS TE LHA CHEN BRGYAD

BTUL, 'OG TU 'PHYOS TE KLU CHEN BRGYAD BTUL, PHA MA GNYIS KYANG
'JOMS LA KHAD PA LTA BU'I GDUG RTZUB HA CANG CHE BAS PHA MAS MA
H'A DE WA DANG, YUM CHEN AE KA DZA tI GNYIS DUR KHROD GNOD SBYIN
GYI PHUG NA YOD PA BSKUL BA LTAR,

DE GNYIS KYIS KHA tR'Am KA RGYAB PAS SGO NGA GNYIS BRDOL BAS BYI
RU'I SGO NGA LAS MI DMAR PO ZANGS KYI BEG CE GYON PA, MDA' GZHU
DANG ZANGS GRI BSE MDUNG THOGS PA GCIG THON PA MAH'A DE WAS DAM
LA BTAGS TE DRI BA DRIS LAN GYI TSUL DU MA RU

@073A *, ,TZE BSHAN PA SGROL BYED KYI RGYUD GSUNGS, BSE'I SGO
NGA LAS BUD MED LUS SNGO LA GDONG PA BSE, SO DUNG, SMIN MA
GA-YU, ME'I RAL PA CAN ZANGS GRI DANG PHUR BU THOGS PA ZHIG THON
PA AE KA DZA tIS DAM LA BTAGS TE DRI

BA DRIS LAN GYI TSUL DU DMAR MO BSHAN PA 'JIG RTEN ZA BYED MA'I
RGYUD GSUNGS PA DANG, YANG CHOS SKYONG BA'I RGYAL PO CHEN PO PE
HAR ZHES GRAGS PA YANG NGES PA'I DON DU RGYAL BA RIGS LNGA'I NGO
BOR BZHUGS KYANG, SNANG TSUL LA DKOR BDAG

RGYAL PO SKU LNGA'I RNAM 'GYUR DU BZHENGS PA STE, BSKAL PA DU
MA'I SNGON ROL DU PE HAR RGYAL PO 'DI NYID RGYAL RIGS DHA RMA
DZVA LA DANG, SLOB DPON RIN PO CHE BLON PO'I BUR GYUR PA LAS, DE
GNYIS SHIN TU MDZA' BAS RAB TU BYUNG BAR CHAD BYAS, MKHAN PO

ZLA 'OD LAS TSANGS SPYOD KYI SDOM PA BLANGS TE LHAN CIG TU GNAS
PA NA, RGYAL PO'I BU NI BSHAD PA DANG, BLON PO'I BU NI SGOM PA
LA DGA' BAS MA MTHUN, JE ZHIG NA RGYAL BU NYID BRAM ZE MO MDZES
LDAN MA DANG 'DUS PAS TSANGS SPYOD LAS NYAMS,

GNAS BRTAN DANG BLON PO'I BUS DE LAS LDOG PA LA KHROS TE SLAR
YANG RGOL ZHING BSDIGS PA'I LAS KYIS MI BSRUN PA'I SKYE BA JI
SNYED BRGYUD PA'I MTHAR GNOD SBYIN GDUG PA'I RIGS SU SKYES, BLON
PO'I BU NI DGRA BCOM PA LEGS LDAN ZHES

PAR GYUR, DE'I TSE YANG SNGON GYI BAG CHAGS KYIS DGE SLONG DGRA
BCOM PAR GNOD CING 'TSE BAR BYED PA NA, GSANG BA'I BDAG PO DANG
DGE SLONG NYID KYIS GNAD LA PHAB STE GZIR ZHING DAM LA BTAGS,
BSTAN PA BSRUNG BAR KHAS

@073B BLANGS, DUS PHYIS BOD YUL GYI RGYAL KHAMS SU MNGA' BDAG
KHRI SRONG LDE'U BTZAN GYI DUS SLOB DPON CHEN POS GNOD SBYIN
GDUG PA CAN THAMS CAD DAM LA BTAGS, 'ON KYANG PE HAR GYIS MTHO
BTZAMS TE, SLOB DPON CHEN PO BHA

TA HOR GYI YUL BSAM 'GRUB SHEL GYI BRAG PHUG TU SKYE MED KYI DON
BSGOM ZHING BZHUGS PA'I TSE SENG GE 'JIGS SU RUNG BAR SPRUL NAS,
DAM RDZAS DKYIL 'KHOR BSHAMS PA RNAMS DKRUGS SHING 'JIGS THABS
BSTAN PA NA SLOB DPON

TING 'DZIN LAS BZHENGS NAS KHA tAm BSNUN PA MA THEBS PAR NAM
MKHAR 'PHYOS TE YAL NAS BROS, SLAR YANG GNAM RDO LUG RO TZAM NAM
MKHA' NAS 'PHANGS PA SLOB DPON RIN PO CHE'I DBU LA PHOG STE,
CUNG ZAD BRGYAL BA'I RNAM PA MDZAD CING,

BRGYAL BA SANGS NAS RGYAL PO'I CHO 'PHRUL DU DGONGS NAS TING NGE
'DZIN GYIS BKUG PAS BYIS PA'I GZUGS KYIS 'ONGS PA PHYAG RGYA
GNYAN POS ZIL GYIS MNAN TE GTZIGS LA PHAB, SROG GI SNYING PO
PHUL BA LAS DREGS PA'I RJE BOR DBANG

BSKUR, GSANG MTSAN RDO RJE KHYUNG CHEN KLU 'BRUG 'DUL DU BTAGS
NAS DAM TSIG GI GNYER GTAD, KHYAD PAR BSAM YAS CHOS 'KHOR CHEN
PO'I SRUNG MAR, BHA TA HOR GYI YUL NAS SPYAN 'DREN PA'I CHED DU
LHA SRAS MU NE BTZAN PO DPUNG

DANG BCAS PA MNGAGS NAS HOR GYI SGOM GRVA BAR PA BCOM STE BSE
'BAG SMUG CHUNG SOGS DKOR CHA RNAMS KHYER BA'I RJES SU PE HAR
'KHOR BCAS BYON PA BSAM YAS KYI SRUNG MAR BKA' BSGOS PA DANG,
SMAN BTZUN CHEN MO TSE RING

@074A *, ,MCHED LNGA YANG NGES DON LA MKHA' 'GRO SDE LNGA'I RNAM
ROL YIN MOD, RJE BTZUN MID LA RAS PA SMAN LUNG CHU DBAR NA
BZHUGS PA'I TSE GLAGS BLTA BA LTA BUR BSTAN TE SNANG SRID KYI
LHA 'DRE THAMS CAD TSOGS PA'I

CHO 'PHRUL DANG, DE DAG GI GTZO MO SHA ZA MO LNGAS, DO NUB NAM
GYI SMAD CHA NA, ,'DI NAS PHA ROL 'GRO DGOS PAS, ,KHYOD SNGON
CHAD BYAS PA'I LAS RNAMS LA, ,DUS DA LTA 'GYOD PA YOD DAM MED,
,CES SOGS KYI GLU BLANGS

PAR, RJE BTZUN MID LA BZHAD PA'I RDO RJES KYANG, KHYAD PAR 'JIGS
PA'I SRIN MO LNGA, ,MI NGA LA MI SNYAN NGAG TU SMRA, ,TSE 'DI
NAS PHA ROL 'GRO DGOS ZER, ,NGA 'CHI BA KHO NAS 'JIGS 'JIGS NAS,
,SEMS 'CHI MED GNYUG

MA'I NGANG DU SBYANG, ,'KHOR BA RANG GROL GZHI YI GNAD, ,SNYING
PO DON LA NGO SPROD BGYIS, ,NANG RIG PA RTEN MED GCER BU 'DI,
,'GYU BA DVANGS SANG LTA BA'I GDENGS, ,'OD GSAL STONG PAR BLO
THAG CHOD, ,NGA SKYE 'CHI GNYIS LA

NYAM NGA MED, ,CES SOGS KYI GDAMS PA'I GNAD ZAB MO BSTAN PA LA
BRTEN NAS CI GSUNGS BKA' BZHIN SGRUB STE BSTAN PA BSRUNG BAR
BKA' BSGOS DAM BZHAG MDZAD PA LA SOGS PA BSTAN PA BSRUNG BAR
ZHAL GYIS BZHES PA'I

MTHU LDAN CHOS SRUNG DAM CAN RGYA MTSO PHAL CHE BA'I LO RGYUS
SU'ANG THUN MONG BA'I SNANG NGOR GDUL BYA 'DUL BYED KYI RNAM PA
CI RIGS PA'I SGO NAS PHAN GNOD KYI 'PHRIN LAS SNA TSOGS STON
PA'I TSUL JI LTAR GSAL BA BZHIN DGAG DGOS KHYAD

@074B PAR CAN YOD PA KHONG DU CHUD NA SGRO SKUR GYI RNAM RTOG
RANG SAR GROL BAR 'GYUR RO, ,MDOR NA SANGS RGYAS RNAMS CHOS KYI
DBYINGS SU NGO BO GCIG PA'I RGYU MTSAN GYIS BSTAN SRUNG CHEN PO
'DI NYID KYANG, ^RGYAL DBANG LNGA PA CHEN PO

NYID DANG NGO BO GCIG YIN YANG, DRANG DON GDUL BYA THUN MONG
BA'I NGOR THA DAD PA'I SNANG TSUL MI 'DRA BA 'BYUNG BA NI, SMIN
GLING RDO RJE 'DZIN PA BLO GSAL RGYA MTSO'I GSUNG SGROS SLE LUNG
BZHAD RDOR GYIS ZIN THOR BKOD PA LAS, LA LA NI

DOL RGYAL SBYIN SREG LA THEBS NAS TSAR GCIG BSGRAL YANG, YANG
BSKYAR SKYE BA BLANGS PA YIN ZHES GLENG, RGYAL DBANG MCHOG RANG
GI RNAM SPRUL LAS DKYUS MA MIN NGES KYANG, RNAM PA TSUL BSTAN
NI, SNGON NAS RGYAL DBANG MCHOG GI CHE BA 'DON

PHYIR DU CHED GTAD GDUG RTZUB CHE BA'I SGO NAS GNOD PA BYED
MKHAN GYI RNAM PAR BSTAN PA YIN PAS SBYIN SREG LA MA THEBS PA'I
TSUL DANG, BSGRAL MA THUB PA'I TSUL GNANG BA MA GTOGS, KUN
MKHYEN CHEN PO DE LTA BUS BSGRAL MI THUB PA YANG CI

LA SRID, BSGRAL PHYIN CHAD RNAM SHES DANG PO'I SANGS RGYAS KYI
ZHING DU 'PHANG PA MA GTOGS, RANG GAR SKYE BO GCIG GIS GCIG BSAD
PA LTA BU BYAS NAS SNGA MA'I SROG DANG PHRAL YANG SLAR SMON LAM
BTAB NAS GNOD PA BYED MKHAN DU SKYE BA LEN PA

DE 'DRA CI SRID DE, YANG DAG PA'I GNAD 'GAG MA RTOGS PA'I LAB
LAB 'BA' ZHIG GO ,DPER NA, SNGAR SANGS RGYAS ZHAL BZHUGS DUS,
LHAS SBYIN DANG, MU STEGS STON PA DRUG SOGS DANG PO RANG NAS
STON PAS ZHI DRAG GANG GI SGO NAS KYANG

@075A *, ,'DUL BAR GNANG NUS MOD, CHE BA 'DON PHYIR DU CHED DU
SPRUL PAR SONG BAS SO SO'I MDZAD PA GNANG RGYU RNAMS MA RDZOGS
KYI BAR DU 'DUL BAR MA MDZAD PA BZHIN DANG, SLOB DPON CHEN POS
KYANG BDUD

BLON RNAMS KYI SROG DUS GCIG LA 'BRAL BAR NUS MOD KYANG, SO SO'I
CHE BA 'DON BYED KYI BKOD PA BSTAN TE, SO SO LA BRTEN PA'I GLENG
GZHI RE DANG, DE LA BRTEN PA'I DGOS PA KHYAD PAR CAN RE YOD
GSHIS MA THUL BA LTA BU'I TSUL

BSTAN PA DANG, DE BZHIN DU SKU PHRENG RIM CAN GYI CHE BA 'DON
MKHAN RNAMS DANG, HONG THA'I JI'ANG (SOG PO JUN GAR TSE DBANG
RAB BRTAN) RGYA CAN LAS (^RGYAL BA LNGA PA'I DAG SNANG GSANG
BRGYA CAN) RGYA HOR YUL DU DBANG PHYUG SPRUL PA ZHIG: LAS SHUGS
BTZAN POS

GLO BUR RGYAL PO BYED: CES DBANG PHYUG CHEN PO'I RNAM SPRUL DU
GSUNGS PAS RGYAL BA'I DBANG PO RANG DANG DGONGS PA GCIG KYANG,
CHE BA 'DON PHYIR DU KUN MKHYEN LNGA PA CHEN POR THUGS DAD GTAN
NAS MED KHUL DANG, BOD DU DMAG DRANGS

NAS RNYING MA'I BSTAN PA BSHIG TSUL SOGS CHED DU BSTAN CING, DE
DAG THAMS CAD LA'ANG DGOS PA KHYAD PAR CAN RE YOD PAS SNGON DUS
KYI RU DRA DANG DBANG PHYUG SOGS CHOS SKYONG SRUNG MA DU MA'I LO
RGYUS SU DRANG DON GYI BKOD PA

MA RUNGS PA DU MA BSTAN NAS MTHAR DE DAG GI RGYU RKYEN LA BRTEN
PA'I NGO MTSAR CAN GYI DGOS PA BSAM GYIS MI KHYAB PA 'BYUNG BA
BZHIN NO, ,ZHES DANG, DON DU DUS GCIG LA BKOD PA DU MA STON PA
YIN GSHIS MTHA' GCIG GI NGES BZUNG

@075B BYA MI NUS LA, JI LTAR YIN NA'ANG THA MAL PA'I YUL LAS
'DAS PA NI GONG DU BSHAD ZIN PA STE, SKYES BU DAM PA'I MDZAD
TSUL MTHA' YAS PA 'DI TSO LEGS PAR BRTAGS NAS NGO MTSAR BA'I
BKOD PA BSAM GYIS MI KHYAB PAR

SHES NA, RANG GI RGYUD JE DAG JE BZANG DU 'GRO BA'I DGOS PA CHEN
PO ZHIG 'DUG PAS DPYOD LDAN RNAMS KYIS SHES PAR GYIS SHIG ,CES
GSUNGS PA LTAR SKYES BU DAM PA LA DON MED PA'I CHAGS SDANG GIS
RIS SU BCAD DE, YON

TAN LA LOG PAR SGRO BTAGS TE SKYON GYI SGO NAS SKUR BA BTAB CING
SMAD PA DANG, GYA TSOM DU 'DI NI MCHOG STE, 'DI NI DMAN NO ZHES
GZHAN GYI RGYUD TSOD BZUNG BA LA DPA' BA RNAMS NI RANG NYID
PHUNG BAR 'GYUR BA'I GNAS YIN

PAS, 'DI LA DPYOD LDAN RNAMS KYIS THAL BAS GA-YOGS PA'I ME'I
'OBS DANG MTSUNGS PAR BLTA ZHING GZAB PAR BYA DGOS SO, ` ,MDOR
NA KHYOD KYI SKU DANG 'PHRIN LAS KYI, ,PHA MTHA' MA DMIGS SGYU
'PHRUL RAB 'BYAMS

GAR, ,YID BZHIN NOR DANG BUM BZANG DPAG BSAM SHING, ,RE SKONG
MTHA' KLAS BKOD PAR PHYAG 'TSAL BSTOD, ,CES PA NI, GONG DU JI
SKAD BSHAD PA DANG MA BSHAD PA'I THUN MONG DANG THUN MONG MA YIN
PA'I YON TAN RNAMS

MDOR BSDU NA, SKU'I RNAM 'GYUR MA NGES SNA TSOGS PA RANG SNANG
'OG MIN GYI ZHING NA LNGA LDAN LONGS SPYOD RDZOGS SKU DANG,
'DZAM BU'I GLING DU MDZAD PA BCU GNYIS STON PA'I MCHOG GI SPRUL
SKU'I RNAM PAR ROL BA NAS BZUNG, THA NA
@076A *, ,SEMS LDAN BYA DANG RI DVAGS, SEMS MED GZINGS DANG ZAM
PA YAN CHAD KYI RNAM PAR 'PHRUL TE ZHI KHRO'I BKOD PA 'BYAMS
KLAS PA SA CHEN PO'I RDUL GYI GRANGS DANG MNYAM PA DANG, DE
BZHIN DU

MDZAD PA 'PHRIN LAS KYI PHA MTHA' YANG MA DMIGS PA 'GRO BA RNAMS
GNAS SKABS KYI BDE BA LA 'GOD PA NAS, MTHAR SKU BZHI'I SA LA
'GOD PA'I BAR GYI 'PHRIN LAS RNAM BZHI'I 'JUG PA RNAMS RNAM PAR
RTOG PA DANG RTZOL BA MI

MNGA' BAR SGYU MA DANG, CHU ZLA, MIG 'PHRUL BZHIN DU GANG LA
GANG 'DUL RGYA MTSO SPRIN GYI BKOD PA MTHA' KLAS PA 'BAD MED
LHUN 'GRUB TU 'BYUNG BA NI, JI SKAD DU, SLOB DPON CHEN PO
TZANDRA KIRTIS, ZHI SKU DPAG BSAM SHING LTAR

GSAL GYUR CING, ,YID BZHIN NOR BU JI BZHIN RNAM MI RTOG ,'GRO
SGROL BAR DU 'JIG RTEN 'BYOR SLAD RTAG ,'DI NI SPROS DANG BRAL
LA SNANG BAR 'GYUR, ,ZHES GSUNGS PA LTAR, 'DOD DGU 'BYUNG BA'I
YID BZHIN GYI NOR BU DANG,

RIN PO CHE'I GTER GYI BUM PA BZANG PO, BSAM KUN 'BAD MED DU 'JO
BA'I DPAG BSAM GYI LJON PA SOGS LTAR CHOS LDAN CHOS BZHIN DU
SPYOD PA'I SGRUB PA PO RNAMS LA MNGON 'DOD KYI RE BA JI BZHIN
SKONG BAR MDZAD PA'I TSUL LA BSTOD

PA STE GO BAR SLA'O,, ,,SMRAS PA, DUS RING THUGS BSKYED SHING
RTAR KHUR LCI BA'I, ,BCU PHRAG STOBS KYI NOR BU RIN CHE BAS,
,THUB KUN MNYAM PAR ROL BA'I ZHI DBYINGS SU, ,MA NGES SGYU
'PHRUL BKOD PA'I GAR DU RTZEN, ,RE SKONG 'DOD

@076B 'JOR CHE BA'I LHUN GRUB KYI, ,RNAM BZHI'I 'PHRIN LAS 'OD
RNON RTZE DGA' BRGYAS, ,BSTAN LA RI MOR MDZAD PA'I SKYES MCHOG
CIG ,STOBS LDAN DGRA LHA'I GTZO BOR DBU 'PHANG BSTOD, ,RMONGS
PA'I SMAG TU LOG PA'I LAM SRANG NAS, ,MCHOG LA

'PHYA BA'I MU CO'I GLU 'DZER BAS, ,SKYON BRAL BDE GSHEGS TSOGS
LA NYES PA'I MTSANG, ,SGRUB 'DOD 'DI RNAMS PHYI MA'I 'GRO BAR
CI, ,DBYINGS RIG MI PHYED LHAN SKYES BDE CHEN NYID, ,MTHU LDAN
SGYU MAR SHAR BA'I SPRIN CHEN STE, ,SPROS MED NGANG NAS

SPROS PA'I YO LANG KUN, ,RDZOGS PA'I TSUL 'DI SRUNG MA'I NGES
DON NYID, ,DE PHYIR DE NYID RIG PA'I RNAL 'BYOR PAS, ,BSTAN LA
BSTAN SRUNG GCES PA'I TSUL MTHONG NAS, ,DAM LDAN DAM PA'I GROGS
SU BSTEN PA 'DI, ,RE 'BRAS RE BA'I DON KUN 'GRUB

PA'I RGYU, ,DES MTHUS 'JAM DBYANGS DGYES DGUR RTZEN PA'I LUNG,
,'KHRUL BRAL TSANG LA MA NOR DGE LDAN SROL, ,BSHAD SGRUB RTZE
DGA' 'BUM DU RGYAS PA'I RLABS, ,PHYOGS BRAL SKYE BO'I KHAMS
BZHIN GROL GYUR CIG , (,,CES DGE LDAN BSTAN PA

BSRUNG BA'I LHA MCHOG SPRUL PA'I CHOS RGYAL CHEN PO RDO RJE
SHUGS LDAN RTZAL GYI GSANG GSUM RMAD DU BYUNG BA'I RTOGS PA
BRJOD PA'I GTAM DU BYA BA DAM CAN RGYA MTSO DGYES PA'I ROL MO
ZHES BYA BA 'DI NI, RIGS BRGYA'I KHYAB BDAG 'KHOR LO'I MGON PO
^SKYABS MCHOG RDO RJE 'CHANG PHA BONG KHA PA DPAL BZANG POS
MDZAD PA'I

RGYAL CHEN BSKANG CHOG RGYAS PA PHYOGS LAS RNAM PAR RGYAL BA'I
RNGA DBYANGS NANG GSAL BSTOD PA DPAG MED BSKAL SNGON MA'I 'GREL
PA RNAM THAR LO RGYUS RNAMS GSAL BAR BKOD PA ZHIG GSAR RTZOM
BGYID DGOS ZHES DRIN CAN BLA MA MCHOG GI GDAN SA DBEN GNAS BKRA
SHIS CHOS GLING GI GNAS BLA MA GNAS

@077A *, ,BRTAN BLO BZANG CHOS 'PHEL DANG, BLA MA RDO RJE 'CHANG
GI ZHABS DRUNG DU MANG THOS KUN DGA' BO'I NGANG TSUL CAN DRUNG
YIG DGE SLONG BLO BZANG RDO RJE LAGS, BSTAN PA'I SNANG BYED TRE
HOR DKAR MDZES 'KHRUNGS GSAR RIN PO CHE, BLA MA CHOS SKYONG DANG
BCAS PAR MI PHYED DAD

DAM MTSUNGS MED BKA' ZUR LHA KLU BA TSE DBANG RDO RJE DANG, LHA
LCAM GA-YANG 'DZOMS TSE RING SOGS CHOS SKYONG 'DI NYID BSTEN
CING MCHOD PA'I SKYA SER MCHOD, ,SNGA MO ZHIG NAS YANG YANG
BSKUL BA MA ZAD, RANG NYID GZHON NU BYIS PA ROL RTZED KYI GNAS
SKABS TSUN CHAD DU BSTAN SRUNG 'DI

NYID KYIS MA BU BZHIN DU SRUNG SKYOB LAS BZHI'I 'PHRIN LAS MI
GA-YEL BA'I RTAGS MTSAN LAN MANG MNGON SUM DU MYONG BA'I YID
CHES MOS PAS KYANG MTSAMS SBYAR TE, ^RGYAL MCHOG LNGA PA CHEN
PO'I RNAM THAR SOGS BLA MA'I RNAM THAR DANG, CHOS 'BYUNG DE BA
THER, BOD GZHUNG BKA' SHAG LAS KHUNGS

KYI MGRON DEB RNYING KHUNGS KHAG SOGS YIG CHA SNA TSOGS DANG,
GZHAN YANG LO RGYUS KYI YIG RNYING THOR BU'I RIGS DU MA THABS
'TSOL GYIS 'BREL YOD LO RGYUS GANG RNYED RNAMS PHYOGS BSDUS KYIS
DPE DEB DANG, SHOG DRIL GANG BDER ZIN THO BKOD DE, BSTOD 'GREL
RGYAS PA ZHIG RTZOM 'DUN YOD

MUR, PHYI LO TSIG STONG DGU BRGYA NGA DGU SA PHAG LOR KLA KLO
RGYA DMAR GYIS GANGS LJONGS BSTAN SRID YONGS RDZOGS DUS GCIG TU
NYAM NYES SU GTONG SKABS ^GONG SA ^SKYABS MGON CHEN PO STON
'KHOR RGYA GAR 'PHAGS YUL PHYOGS SU GLO BUR DU CHIBS ZHABS
BSGYUR BA'I ZHABS RJES SU PHRAN

YANG BRTAB BRTAB POR 'BRANGS GSHIS, 'DI SKOR GYI YIG CHA RNAMS
LTA CI KHA TON GYI DPE CHA TSUN CHOD KYANG LHA SAR LUS TE 'THOR
BAS RE ZHIG 'BRI RTZOM GYI SPROS PA BSKYUNGS SHING, DE RJES PHYI
LO TSIG STONG DGU BRGYA DRUG CU RE GSUM CHU YOS LOR LHA SA NAS
RGYA GAR DU BTZAN BYOL BA RJES 'BYOR DAG GI LAG

@077B NAS RNAM THAR GYI ZIN THO'I GRAS SHOG DRIL CHUNG NGU RE
ZUNG TZAM LAS DE MIN GAL CHE'I RIGS YONGS RDZOGS DANG, KHRI CHEN
GO BA MA'I RTEN RNYING GRAS RGYAL CHEN RIGS LNGA'I THANG SKU
DANG, NGOS RANG NAS GSAR BZHENGS DRAG PO'I THANG SKU BCAS RANG
LAG TU SNGA RJES RIM SON BYUNG BA CHOS SKYONG NYID KYI 'PHRIN

LAS SU NGES PA RNYED DE RTZOM PA'I SPRO BA SLAR YANG BTEGS THOG
,ZLA BRAL BSTAN PA'I NYI MA THAG GA-YAB HO THOG THU BLO LDAN
SHES RAB RIN PO CHE DANG, DGE LDAN BSTAN PA'I GSAL BYED GRO MO
DGE BSHES RIN PO CHE'I MCHOG SPRUL, 'BAG SA THOS BSAM THAR 'DOD
GLING DU GTAN BZHUGS GDAN SA 'BRAS

SE 'GA' GSUM GYI DGE 'DUN KHONGS NAS ^RGYAL CHEN BSKANG GSO BA'I
TSOGS SPYI BCAS NAS BSKUL GNANG MA ZAD, GRO MO DUNG DKAR DGON
GYI DGE SLONG BSLAB GSUM NOR LDAN BLO BZANG RDO RJE NAS NAN TAN
CHEN POS SNGA PHYIR YANG YANG BSKUL BA BZHIN, DUS GSUM SKYABS
GNAS KUN

'DUS KYI NGO BO DRIN CAN RTZA BA'I BLA MA RDO RJE 'CHANG PHA
BONG KHA PA BDE CHEN SNYING PO DPAL BZANG PO'I ZHAL SNGA NAS LAS
BSTAN SRUNG CHEN PO 'DI NYID KYI SROG DBANG DANG, LUNG LAG LEN
MAN NGAG DANG BCAS PA BKA' DRIN LEGS PAR NOD CING, 'JAM MGON BLA
MA'I LUGS BZANG LA SNYING NAS MOS PA LHUR

BYED PA YONGS 'DZIN DGA' LDAN KHRI BYANG SPRUL MING PA BLO BZANG
YE SHES BSTAN 'DZIN RGYA MTSOR 'BOD PAS 'PHAGS YUL GYI ZHING
CHEN HI MA CAL PAR DE'I SHI'I KANG RA'I RDZONG KHONGS DHA RAM SA
LA'I N'A RO 'JI'I KO tIRA, PHYI LO TSIG STONG DGU BRGYA DRUG CU
RE BDUN, BOD RGYAL LO NYIS STONG DGU BCU GO BZHI, RAB

BYUNG BCU DRUG PA'I ME LUG LOR SUG BRIS SU BGYIS PA'O,,) ` 'JAM
DPAL RDO RJE RDO RJE DUS KYI DGRA, ,SHUGS DRAG STOBS BCU'I STOBS
LDAN DREGS PA'I GAR, ,RNO MYUR MTHU RTZAL MTHU CHEN BYE BA'I
GTZO, ,'JAM MGON BSTAN DANG BSTAN 'DZIN DPUNG GNYEN CHE'I, ,NGO
MTSAR

@078A *, ,RTAGS BRJOD DAG GCANG BDUD RTZA 'A KLUNG, ,KHUNGS LDAN
LA RGYUS RLABS PHRANG RTZA DGA' CAN, ,RTAN RGYAS NAR LAS SNYANG
PA 'JAN 'DAD KYIS, ,LHAG BSAM DAG PAS DPAR GYA YUR BAR DRANGS,
,BRTZAMS PA RMAD BYUNG 'DAS MTSAN SRAD

DANG ZHI'I, ,LEGS BYAS KUN GSAL PHA MTHAR 'GRIMS PA DES, ,'KHRUL
BRAL DGE LDAN LUGS BZANG 'OD BRGYA PA, ,MI NUB SRID PA'I MIG TU
RTAG 'BAR SHOG ,CI 'DOD RE BA KUN SKONG NOR BU'I CHAR, ,'BEBS
MKHAS SRUNG MA'I DBANG PO SHUGS LDAN RTZAL,

DBU 'PHANG SRID GSUM BLA NA MNGON MTHO ZHING, ,'PHRIN LAS NAM
MKHA'I BLA RER BRES GYUR CIG ,DRAG SHUL MTHU STOBS RDO RJE RTZE
BRGYA PA, ,KHRO CHEN BYE BA'I SHUGS SU GDENGS PA'I GZIS, ,DREGS
LDAN NAG PHYOGS LHA MIN DPUNG BCOM PA'I, ,RGYAL RNGA PHYOGS KYI

MDZES MAS BRDUNG GYUR CIG ,DAD DANG BLO GROS NOR LDAN RGYU SBYOR
YANG, ,TSE DPAL BSOD NAMS YAR NGO'I ZLA LTAR RGYAS, ,TSANG LA MA
NOR MDO SNGAGS LAM BZANG LA, ,BRTEN NAS RDO RJE 'DZIN PA'I SA
THOB PO,, (,,CES PA 'DI YANG GRO MO DUNG DKAR DGON GYI DGE SLONG
BLO BZANG RDO RJE

NAS DGE BSKUL ZHU GNANG LTAR DAD GTONG LHAG BSAM MCHOG TU YANGS
PA SGANG TOG RDO SE MAL LE'I SGA tI'I SBYIN BDAG NOR RGYAS LAGS
DANG, NOR 'DZIN LAGS GNYIS NAS RGYU YON SBYAR TE RGYAL CHEN RDO
RJE SHUGS LDAN RTZAL GYI BSTOD 'GREL 'DI NYID DPAR DU BSKRUN
PA'I LEGS BYAS KYI DGE RTZA YONGS SU BSNGO BA'I SMON

TSIG TU YONGS 'DZIN KHRI BYANG SPRUL MING PAS SBYAR BA DGE 3LEGS
'PHEL,, ,,