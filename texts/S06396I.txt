@001A *, ,YIG BSKUR RNAM BZHAG MDOR BSDUS BZHUGS SO,,

@001B *, ,NA MO GU RU MANYDZUGHO sh'A YA, DE YANG KUN MKHYEN
LNGA PA CHEN POS, YA RABS DUS BSTAN DMA' SAR 'BEBS MI RUNG, ,MA
RABS CHE SAR BTON NA

GNYA' BAR RENGS, ZHES GSUNGS PA LTAR, MCHOG DMAN BAR MA'I KHYAD
PAR LEGS PAR PHYED PAR BYAS NAS, DE DANG MTHUN PA'I ZHU 'PHRIN
GYI 'BEBS BZOS SOGS

BYA DGOS PAS 'DI LA GSUM, MTHO DMAN RIGS MTHUN DBYE BA, DE LA
ZHU 'PHRIN JI LTAR 'THOB PA, KHA YIG DANG HUNG LA'I RGYA SDEMS
BYED TSUL LO, ,DANG PO NI, MTSAN

SMOS TE MTHO DMAN GYI DBYE BA BYAS KYANG, 'GYUR SLA GSHIS NGES
PA 'BYUNG DKA' BAS, LHA CHOS YON TAN GYI DBANG DU BYAS NA, RIG
GNAS KUN LA THOGS MED KYI PAndI

@002A *, ,TA CHEN PO, MDO RGYUD NOR BU'I BANG MDZOD KYIS PHYAG
PA'I RAB 'BYAMS SMRA BA'I DBANG PO, RIM GNYIS ZAB MO'I LAM LA
'KHRUL PA DANG BRAL BA'I

RDO RJE 'DZIN PA CHEN PO, 'PHAGS PA'I RIGS BZHI LA GNAS PA'I
SNGOM BRTZON 'DUL BA 'DZIN PA'I DGE SLONG, SNANG SRID 'KHRUL PA
GZHIS PA'I NYAMS RTOGS KYI RNAL 'BYOR PA, BRDA SPROD GTZUG LAG
GI 'BYOR PA MI DMAN PA'I SGRA MKHAN, RDZU 'PHRUL SGYU MA'I
KHENGS PA 'PHROS PA'I BRIS 'BUR GYI BZO BO, YON TAN KUN GYI GZHI
MA YIG

RIGS RGYA MTSO'I 'DU BYED MKHAN, LUS CAN GYI SROG 'TSO BAR BYED
PA'I CHA'I RIG...BYED LA MKHAS PA'I SMAN PA, TSIG RGYAN RGYA
MTSO'I PHA MTHAR SON PA'I SNYAN DNGAGS

@002B MKHAN, SKAD RIGS BZHI LA BYANG BA'I ZLO GAR BA, SRID ZHI'I
BLANG DOR 'DOMS PA'I SKAR RTZIS PA SOGS DANG, MI CHOS RIGS RUS
KYI DBANG DU BYAS NA, SA CHEN CHOS BZHIN DU

SKYONG PA'I RGYAL RIGS, RIG BYED RNAM BZHI'I SGO BRGYA 'BYED
PA'I BRAM ZE'I RIGS, MKHO...DGU'I TSONG GZONG 'GREMS PA'I RJE'U
RIGS, PHYUGS ZHING 'TSO SKYONG LA MKHAS

PA'I DMANG RIGS, RNO NGAR MTSON CHA'I BZO BKOD DANG SROG BRAL
STER BA'I GDOL RIGS SOGS, 'BUL YUL DANG 'BUL MKHAN GNYIS KA GO
'PHANG GANG LA GNAS LEGS

PAR BRTAGS NAS MTHO DMAN GYI RIM PA BYA'O, ,GNYIS PA RA LA ZHU
'PHRIN JI LTAR 'THOB PA LA GNYIS, MOS LUGS KYI DBANG DU BYAS PA
DANG, 'JIG RTEN LUGS KYI DBANG DU

BYAS PA'O, ,DANG PO LA YANG NANG GSES MTHO DMAN GYI DBYE BA BCU
LAS, DANG PO RGYAL BA THAMS CAD MKHYEN PAR 'BUL RGYU 'DRA ZHIG
YIN NA, LHAR BCAS...

BSTAN 'GRO YONGS KYI GTZUG RGYAN DAM PA RIN PO CHE'I ZHES PA LTA
BU 'BUL YUL MTSAN DON GYI BSNGAGS PA RGYAS BSDUS GANG RUNG GI
MTHAR ZHABS BRTAN AUTPAL RNAM PAR@003A *, ,BZHAD PA MCHOG GI
DRUNG DU, DRUNG ZHU'I 'BEBS MTHO
GANG TZAM NAS SGO GSUM GUS PAS SOR BCU SPYI BOR BKOD DE ZHU
BA, 'OG TU CHUD NGES BYED,

DENG GI DUS SRAS BCAS RGYAS BA KUN GYI MKHYEN BRTZE NUS BA'I
RANG GZUGS MA LUS PA GCIG TU 'PHYUR BA'I MTSAN DPA'I SNANG
BRNYAN RDO RJE GSUM GYI RANG BZHIN LHA MI'I

SKYE DGU MTHA' DAG GI GTZUG RGYAN NOR BU'I DO KAR GYIS BTEG
PA'I KHRI 'PHEBS MTHON PO LAS NAM YANG GA-YO BA MED PAR 'TSO
ZHING GZHES PA DANG LHAN CIG TU, BKA' SHOG

RIN PO CHE GNANG SKYES BZANG PO DANG BCAS BSTZAL BA SPYI BOR
PHEBS PAS SA GSUM YID CAN GYI SPYI DPAL DU GYUR PAS SLAR YANG
LAG PAD SNYING GAR ZUM, RANG GI GNAS

TSUL MED KYANG TSEG CING BYED NA'ANG ZUR TZAM LAS 'BUL YUL
GNYAN PAS MI SBOBS, MTSAMS KYI ZHU MCHID CES DON GNYER YOD NA
SKABS 'DIR 'GOD, SLAD NAS RIS

MED BSTAN 'GRO SPYI DPAL DU ZHABS BUNG 'KHOR LO'I RANG
GZUGS...BSKAL BRGYAR BRTAN CING YID CAN SPYI DANG BYE BRAG
RNAMS BYANG CHUB BAR DU RJES SU 'DZIN PA'I YE SHES

@003B KYI GZIGS PA CHEN POS MI 'DOR NGOS, BKA' STZAL BSLAB
STON SKAL LDAN SHING RTA'I KLUNG LTAR MKHYEN LAGS, YIG RTEN
BKRA SHIS KHA BTAGS LTA BU ZHIG YONG NA, ZHU YIG 'DEGS
MTSAN...

TZAM DU LHA RDZAS MANG+GA'I RTEGS CAN GYIS BTEG STE YAR TSES
LA BLO BZANG BSTAN PA DAR RGYAS KYIS PHUL BA'I ZHU YIG CES PA
LTA BU CHOS GSHAM DU 'BUL BA PO'I DNGOS MING RGYAG CING, ZHU
YIG CES

PA 'OG TU 'BEBS,, ' GNYIS PA PAn TSAN THAMS CAD MKHYEN PAR
MTSON NA, LHAR BCAS SKYER GU'I RNAM 'DREN CHEN PO'I ZHES PA
LTA BU YUL GYI BSNGAGS BRJOD MTSAN SMOS KYI MTHAR,

ZHABS PAD RIN PO CHE'I DRUNG DU, ,'BEB SO SOR BCU TZAM NAS GUS
PAS THAL MO SNYING GAR SBYAR TE ZHU BA, 'OG TU TSUG PA NAS
DENG DUS GSANG GSUM MI ZAD PA RGYAN GYI 'KHOR LO BRNYENGS BRAL
GDONG LNGAS

BTEG PA'I KHRI 'PHANG LAS GA-YO BA MED CING, MKHYEN BRTZE NUS
PA'I 'PHRIN LAS KYI 'OD STONG 'GRO BA KUN GYI CHOD PAn DU 'BAR
BZHIN PA NAS, BKA' SHOG RIN PO CHE GNANG SKYES DANG BCAS
BSTZAL BA SPYI

BOR PHEBS PAS BSTAN 'GRO SPYI DANG BYE BRAG TU BKA' DRIN
MTSUNGS ZLAS DBEN CING, 'DIR PHRAN BU GANG GI THUGS RJE'I GRIB
BSIL LAS LNGA LAM DU MA GYUR TZAM LAGS, MTSAMS ZHU, DON...YOD

@004A *, ,NA 'DIR 'GOD, ,SLAD NAS RNAM PA KUN TU YE SHES KYI
SKYABS ROL NAS 'DOR MED NGOS, BKA' STZAL BSLAB STON GANG+GA'I
RGYAN BZHIN MKHYEN LAGS, ZHU YIG 'DEGS

MTSON TZAM DU LHA RDZAS GANGS RI'I MDANGS LDAN GYIS BTEG STE,
DKAR TSES LA DGE SLONG DBANG PHYUG CHOS BZANG GIS PHUL BA'I
ZHU YIG CES SOGS PHAL CHER GONG DANG CHA MTSUNGS BYED DO, ,

' GSUM PA NI, SKYABS GNAS DAM PA CHOS KYI RJE RIN PO CHE'I
ZHES PA LTA BU BSNGAGS BRJOD MTSAN SMOS CI RIGS BRJOD PA'I
MTHAR ZHABS DRUNG DU, ZHU BA 'OG TU CHUG TZAM NAS,

DENG GI...DUS SKU GSUNG THUGS RDO RJE'I RANG BZHIN MCHOG TU
BRTAN CING, SKYE 'GRO SMIN GROL GYI LAM BZANG POR 'GOD PA'I
'KHOR LO GSUM GYI 'PHRIN LAS YAR NGO'I ZLA ZHAL LTAR 'PHEL
BA'I NGANG

NAS 7 BKA' THAM RIN PO CHE GNANG RTEN DANG BCAS PHEBS PA BKA'
DRIN BLA LHAG TU CHE, 'DIR PHRAN CHUNG 'BYUNG BA CHA SNYOMS
SHING DAM PA'I RNAM THAR YID NAS 'DOR MED...KHUL DU GNAS

LAGS, MTSAMS ZHUS NAS DON 'GOD, SLAD CHAR THUGS RJE DANG YE
SHES KYI GZIGS PA CHEN PO NAS NAM YANG MI 'DOR NGOS, BKA'
MCHID BSLAB STON MTHO RIS KLUNG BZHIN MKHYEN LAGS,

@004B ZHU YIG 'DEGS BYED TZAM LA RGYA ZHU SA TSAS LA PHUL BA'I
ZHU GI CES ZHIG 'BEBS SO,, ' BZHI PA NI, MDO RGYUD KUN LA
THOGS MED SMRA BA'I DBANG PHYUG DAM PA RIN PO CHE'I ZHES PA
LTA BU MTSAN

GYI BSNGAGS PA GANG RUNG BRJOD MTHAR DRUNG DU, 'BEBS SOR DRUG
NAS ZHU BA THOD 'DRONGS NAS 'GOD, DENG DUS SKU RIN PO CHE NYIN
MOR BYED PA'I DKYIL 'KHOR RAB TU GSAL ZHING, CHOS PHUNG

BRGYAD KHRI'I LEGS BSHAD KYI 'OD SNANG STONG DU 'BAR BAS THUB
BSTAN AUTPLA'I TSAL KUN 'BUM PHRAG TU BZHAD PA'I NGANG NAS
BKA' THAm RIN PO CHE GNANG RTEN DANG BCAS PHEBS PA BKA'
DRIN...

GYI DPAL DU CHE, 'DIR YANG 'DU BA SNYOMS LDAN KHUL DU MCHIS
LAGS, MTSAMS GSOL NAS DON 'GOD, SLAD CHAR LEGS PAR BSHAD PA'I
ZAB CHOS KYI BSLAB STON PHEBS 'OS 'BAB

LDAN RGYUN BZHIN MKHYEN LAGS, ZHU YIG RTEN TZAM LA RGYA LDAN
BCAS CHOS LA PHUL BA'I ZHU YIG ,CES ZHU YIG PHAB TZAM MO,, '
LNGA PA NI, GNAS BRTAN 'DUL BA 'DZIN PA BSTAN PA'I GSAL

BYED CES PA LTA BU'I MTSAN SMOS BSNGAGS PA'I MTHAR RIN PO CHER
'BEBS SOR SNGA NAS, ZHU BA 'OG TU MA CHUG TZAM NAS, DENG YANG
TSOGS GNYIS KYI CHU GTER LAS 'ONGS PA'I SKU'I ZLA ZHAL LHAG
PAR

@005A *, ,GSAL ZHING THOS BSAM LUNG RIGS KYI 'ONG BRGYA 'BAR
BZHIN PA NAS, GSUNG SHOG RTEN GNANG BCAS PHEBS PAS BKA' DRIN
CHE, 'DIR YANG LUS 'TSO SNYOMS LDAN PHUL

DU GNAS LAGS, CHED ZHUS NAS DON 'BRAS 'GOD, SLAD NAS THUGS NYE
RDO RJE PHA LAM GYI DRA BA CHANG MED NGOS PHEBS TSOGS PAKshU'I
RGYAN BZHIN ZHU ZHU, RGYA ZHUS MED CING ZHU THO RTEN DANG BCAS
CHOS LA

PHUL BA'I ZHU THO, ZHES ZHUO PHAB TZAM MO,, ' DRUG PA NI,
DNGOS MING BSNGAGS PA GANG YANG MED PAR LAGS, ZHES SMOS NGOS,
'BEBS SOR GSUM GSEG 'GROS NAS CHER 'BUL, DENG

YANG DGE LEGS RGYA MTSO'I MNGAL KHUR LAS...BLTAMS PA'I SKU
'TSO DE BA DA RU'I LJON PA MCHOG TU RGYAS SHING, ZHI LCAG TING
'DZIN GYI 'BRAS BU GA-YUNG DU ZA BA NAS GSUNG BRIS RTEN GNANG
BCAS PHEBS PAS

SPRO; 'DIR NGOS KYANG 'DU PHUNG DUS 'DZIN RKYEN GYIS MA REG
TZAM DU GNAS, SLAD NAS NYER LEN GYI 'PHROD BZHES SENG MED NAS,
SNYING PO'I DON GYI GSUNG 'OS RIM YOD 'TSAL, RTEN LHA RDZAS
DANG BCAS CHES

LA PHAL ZHES PHUL PHA BA TZAM BYA'O,, ' BDUN PA NI, DGE BA'I
BSHES GNYEN CHEN PO'I ZHES PA LTA BU'I DNGOS MING SNYAN SDEBS
KYI MTHAR PHYAG TU ZHES PA'I YIG MJUG BSGYUR, 'OG MA'I 'PHRENG

@005B THOG GSEG 'GROS CHE TZAM NAS, PHUL DON DENG YANG SKU
'TSO GNYIS 'THUNG DBANG PO'I LUS STOBS LHAG PAR RGYAS SHING,
TSUL KHRIMS BSLAB GSUM GYI SKYES BUM BZANGS SU MTHO BA NAS
PHYAG BRIS

RTEN LDAN 'BYOR BAS YID KYI GSOS SU GYUR, 'DIR YANG 'CHE BA
MED NGES THOS BSAM GYI 'JUG PA MI DBEN TZAM DU MCHIS, SLAD NAS
RNAM PAR DAG PA' MOL MCHING RIM YOD 'TSAL, RTEN DANG

BCAS TSES LA PHUL ZHES THANG BRIS SO,, ' BRGYAD PA NI, DGE
SLONG DBANG PHYUG CHOS BZANG, DENG LEGS BYAS SKU 'TSO'I CHU
SKYES MCHOG TU RGYAS SHING, MDZAD BZANG 'DAB BRGYA'I

'PHRENG BA PHANG PHUNG DU RKONG BZHIN PA NAS ZHES DNGOS MING
LA ZHES CUNG ZAD BTAGS PA'I BKA' MI BCAG GI THAD BRIS NAS, RIM
RTAN LDAN 'BYOR PAS LEGS TSOGS CHE, 'DI NA'ANG...

'DU BA'I 'PHEL 'KHRUG CHA SNYOMS NAS, CHOS LDAN GYI BGYI BA
LHOD MED KHUL DU GNAS, SLAD CHAR RING MIN GYI 'PHROS 'OS RIM
YOD MDZOD, RTEN DANG BCAS TSES LA ZHES PA LTA BU'O, ,DGU PA

NI; DGE SLONG DBANG PHYUG CHOS BZANG DENG 'TSO BKO BI DHA RA'I
LJON PA LHUN CHAGS SHING, KHYAB TSA YANG LDAN NAS ZHES DNGOS
MI DA LA ZHES PHRAN BU DANG MDZAD MDZOD SBYOR BA LAS, NGA BRIS
DKYUS

@006A *, ,MNAS, YI GE RTEN LDAN 'BYOR PAS LEGS, 'DIR YANG SGYU
LUS BDE LDAN NGOS, RNAM DKAR GYI BYA BAR BRTZON KHUL DU GNAS,
SLAD MAR NYE BA'I MOL 'OS CHU RGYAN LTAR

MDZOD, RTEN DANG BCAS CHOS LA, ZHES PA LTA BU'O,, ' BCU PA NI,
DGE SLONG CHOS BZANG BZOL BRAL SA ZLA'I DBANG PO LTAR BZANG
ZHING, BAG YOD KHRIMS MTHUN GYI 'OD SNANG GSAL

BA NAS ZHES THAD BRIS MING SMOS KYI DKYUS 'GRE NAS, YI GE RTEN
LDAN 'BYOR PAS LEGS SHENG SPRO, 'DI NA'ANG 'TSO BA BDE NGOS
BGYI 'OS MI DMAN PAR GNAS, SLAD NAS BSRINGS 'OS SINDHU'I KLUNG

LTAR GYIS, RTEN DANG BCAS TSES LA, ZHES PA LTA BU'O,, ' GNYIS
PA 'JIG RTEN LUGS KYI DBANG DU BYAS PA LA YANG DPER BRJOD KYI
RIM PA BCU LAS DANG PO NI, DPAL GNAM

SA'I DBANG PHYUG CHOS BZHIN SKYONG BA CHEN PO'I ZHABS RTEN PAD
MO DAM PA MCHOG GI DRUNG DU, GUS PA CHEN POS PHYAG DANG BCAS
TE ZHU BA, DENG GI DUS NA'ANG LEGS BYAS KYI BGO SKAL MTHA'

DAG GCIG TU 'PHYUR BA'I GZUGS SKU'I SNANG BRNYAN GZHOM GZHIG
MI MNGA' BAR 'JIG RTEN CHE DGU'I COD PAN GYIS BTEG PA'I KHRI
'PHANGS MTHON PO LAS GA-YO BA MED CING, KHRIMS GNYIS

@006B NYI ZLA'I 'OD STONG SRID RTZER 'PHAGS PAS SA GSUM RDZOGS
LDAN GYI SNANG BAS KHYAB BZHIN PA NI, 'DZAM GLING CHE DGU'I
DPAL YON BLA LHAG TU GYUR PAS BKA' DRIN MCHOG TU CHE, ,'DIR
BRAN CHUNG YANG GANG

GI BKA' DRIN GYIS BDE BAR 'TSO LAGS, MTSAMS KYI ZHU MCHING CES
DON 'BRAS 'DIR 'GOR, SLAD CHAR BRTZE BA CHEN PO'I DBYINGS NAS
NAM YANG MI 'DOR NGOS, ,BKA' STZAL BSLAB STON GSER

LDAN RGYUN BZHIN MKHYEEN LAGS, ZHU YIG 'DEGS MTSON TZAM DU LHA
RDZAS TZAKRA'I RTAGS CAN GYIS BTEG STE TSES BZANG POR, DGE
SLONG DBANG PHYUG CHOS BZANG GI PHUL BA'I ZHU YIG CES ZHUGI
'BEBS

SO; ; ' GNYIS PA NI, SA DBANG DAM PA MCHOG GI ZHABS PAD RIN PO
CHE'I DRUNG DU, GUS PAS ZHU BA, DENG YANG LEGS BYAS KYI DOG PA
YONGS SU 'PHYUR BA'I SKU'I SNANG BRNYAN

RDO RJE'I KHRI 'PHANGS LAS GA-YO BA MED PAR RGYAL THABS BDE
LEGS KYI SGO 'PHANG BRGYA PHRAG TU 'BYED BZHIN PA NI BKA' DRIN
BLA LHAG TU CHE, 'DIR PHRAN BU YANG LUS 'TSO ZUG RDUS MA GTZES

TZAM DU LAGS, MTSAMS ZHUS DON 'GOD, SLAD NAS BRTZE DBYINGS DAM
PA'I LCAGS KYIS MI GTONG BA NAS, BKA' STZAL BSLAB STON NYI
ZLA'I BGROD PA LTAR MKHYEN LAGS, ZHU YI 

@007A *, ,'DEGS RTEN TZAM LA RGYA ZHUS TSES LA, DGE TSUL BLO
BZANG TSE RING NAS PHUL BA'I ZHU YIG CES ZHU YIG 'BEBS SO,, '
GSUM PA NI, SDE SRID RIN PO CHE

MCHOG GI DRUNG DU, ZHU BA DENG DGE LEGS CHU GTER CHEN PO'I 'JING
ZAB LAS BSKRUN PA'I SKU RIN PO CHE BCU DRUG CHA LDAN GYI DKYIL
'KHOR 'KHOR LO RGOL NGAN NGAL 'BAB 'DZIN PAS RGYANGS

SRINGS SHING LUGS ZUNG MKHYEN PA'I 'ONG BRGYA 'BAR BZHIN PA NI
BKA' DRIN LHAG PAR CHE, 'DIR PHRAN CHUNG YANG MCHOG GSUM DAM
PA'I THUGS RJES 'TSE BA MA MCHIS TZAM DU GNAS LAGS, 'TSAMS

ZHES ZHES DON 'GOD, SLAD DU'ANG DGONGS KHYIM DAM PA MCHOG NAS MI
'DOR NGOS, BKA' GNANG BSLAB STON TSANGS PA'I RAL KLUNG LTAR
MKHYEN LAGS ZHU YIG 'DEGS RTEN TZAM

LA RGYA ZHUS, CHOS LA PHUL BA'I ZHU YIG CES ZHU YIG 'BEBS SO,, '
BZHI PA NI, SDE PA RIN PO CHE MKHYEN LDAN MCHOG...GI DRUNG DU,
ZHU BA DENG GI DUS TSOGS GNYIS 'O MTSO

GSAR PA'I MDZES SKU RNYOG PA DANG BRAL ZHING, GTZUG LAG BYE BA'I
RLABS 'PHRENG PHYOGS DUS KUN TU GA-YO BZHIN PAR BZHUGS PA'I
SNYAN PA THOS 'DZIN GYI BDUD RTZIR GYUR PAS BKA'

@007B DRIN MCHOG TU CHE, 'DIR PHRAN BU YANG LUS KYI CHU SKYES
DANG, SNANG SEMS KYI PHUNG BA MA BRAL TZAM DU LAGS, MTSAMS GSOL
ZHES DON 'GOD, SLAD CHAR DGONGS KHYIM NAS 'DOR MED NGOS

PHEBS 'OS BSLAB STON DAL 'GRO'O RGYUN BZHIN MKHYEEN LAGS, ZHU
YIG RTEN TZAM LA RGYA LDAN BCAS TSES LA PHUL BA'I ZHU YIG CES
ZHU YIG 'BEBS SO,, ' LNGA PA NI, MKHYEN DBANG

MCHOG RIN PO CHER ZHU BA, DENG SKU 'TSO SA SRUNG GNYIS 'THUNG GI
DBANG PO LHAG PAR RGYAS SHING, SNYING STOBS 'PHONG RKYEN SNA
ZHAGS RING POS PHYOGS GZHAN ZIL GYIS GNON BZHIN PA'I

GRAGS SNYAN THOS PAS BKA' DRIN CHE, 'DIR YANG GSAR 'TSE MED PAS
SNYOMS LDAN YUL DU MCHIS LAGS, CHED ZHUS ZHES DON 'GOD, SLAD
CHAR THUGS NYE 'DOR MED NAS, PHEBS 'OS TSOGS

KYANG SA TI'O 'GROS BZHIN ZHU ZHU, ZHOG RTEN DANG BCAS TSES LA
PHUL BA'I ZHU SHOG CES ZHUGO PHAB TZAM MO, , ' DRUG PA NI, LAGS
CHED 'BUL, DENG LEGS BYAS SKU 'TSO'I RI DBANG MCHOG

TU BRTAN CING, LUGS BZANG SPYOD LDAN GYI BA GAM MNGON PAR BKRA
BA NI BKA' DRIN CHE, 'DIR YANG 'DU GNAS, CHAD GSOL ZHES DON
'GOD, SLAD NAS GSUNG 'OS

@008A *, ,RIM YOD 'TSAL, RTEN DANG BCAS CHOS LA PHUL ZHES PHUL
PHAB TZAM MO,, ' BDUN PA NI, GROGS MCHOG DAM PA'I PHYAG TU PHUL
DON, DENG SKU 'TSO'I ZLA SNANG LEGS

PAR GSAL ZHING, MDZAD BZANG YAR LDAN DU YOD LAGS SAM, 'DIR YANG
'DU PHUNG BRO 'TSAL GYIS MA GOS TZAM DU GNAS, SKABS KYI DON
'BRAS ZHES DON 'GOD, SLAD NAS NYE BA'I LAM

BZANG CHAD MED KYIS 'PHROS 'OS GANG G'A'I RGYUN LTAR MDZAD, RTEN
DANG BCAS CHES LA PHUL ZHES, PHUL THAD BRIS SO,, ' BRGYAD PA NI,
SDE PA BSOD NAMS DAR RGYAS DENG SKU KHAMS CAN NGA NA'I RKANG

'THUNG LHAG PAR RGYAS SHING, LUGS GNYIS MKHYEN DPYOD KYI DRI BA
SUNG 'THUL BZHIN PA NAS RI MO MDZAD PA 'BYOR BAS LEGS TSOGS CHE,
'DI NA'ANG SGYU LUS SNYOMS LDAN NGOS GANG SPYI'I BGYI 'OS LHOD

MED KHUL DU GNAS, SKABS DON ZHES DON 'GOD, SLAD CHAR RID MIN GYI
MAL 'OS RIM YOD MDZOD, RTEN DANG BCAS TSES LA ZHES PA LTA BU'O,,
' DGU PA NI, ZHAL NGO TSE BRTAN LHUN GRUB LUS

'TSO SA ZLA'I DNGOS PO LTAR BZANG NGOS NAS, YI GE MDZAD PA 'BYOR
PAS LEGS, 'DIR YANG GZUGS GZHI BDE NGOS, BGYI 'OS SNGAR RGYUN
LTAR GNAS, CHED KYI DON 'BRAS 'GOD, SLAD NAS GLING 'OS

@008B RIM YANG 'TSAL, RTEN DANG BCAS TSOS LA ZHES PA LTA BU'O,,
' BCU PA NI, DNGOS GRUB RAB BRTAN PA SGYU LUS MDA' LTAR BDE
ZHING, KHRIMS MTHUN GYI BGYI BA LHOD MED NAS YI GE RTEN LDAN
'BYOR PAS BLO

DGA', 'DI NA'ANG GSAR 'TSES DBEN NGOS, LHAG BSAM KUNDA'I RJES
'GROR MCHIS, CHED DON KHYOD RANG BDAG 'GROS DAG KHUNGS DANG
'BREL PHYIN DE BZHIN YONG 'GRO BAS BLO NGES DANG, SLAD MAS KYANG
SRANG

'OS RIM LDAN DU GYIS, RTEN DANG BCAS TSES LA BRIS ZHES PA LTA
BU'O, ,GSUM PA KHA YIG DANG HUNG LA'I RGYA SDEMS BYED TSUL NI,
(GZHUNG 'DI NYID GANG LAS BTU BA'I PHYI MO YIG BSKUR RNAM GZHAG
BTZOR KHA GSAR GYI RNA)

RGYAN SOGS SU SHES PAR BYA'O, ,(ZHES PA 'DI YANG SNGA MA NAS
BSNGAGS 'OS YON TAN DU MA'I MDZOD 'DZIN TSONG DPON DPAL 'BYOR
TSOGS KYIS BSKUL BA LTAR, DGE SLONG DHARAM BHA DRAS BRIS,,) ,