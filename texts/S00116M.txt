@134A *, ,(SRUNG BA RAB GNAS BYA TSUL BZHUGS SO,,) *, ,BLA MA
MCHOG GSUM DAM PA LA, ,RTZE GCIG GUS PA'I YID KYIS 'DUD, ,'GRO
RNAMS SRID ZHI'I 'JIGS PA LAS, ,

SRUNGS LA RTAG TU BDE LEGS STZOL, ,'DIR SRUNG BA RAB TU GNAS
PA'I TSUL LAG TU BLANG 'DE BAR DGOD PA NI, SRUNG BA LEGS PAR
BRIS TE RDZAS BYUG DGOS RNAMS BYUGS LA STEGS

KYI KHAR DAR DKAR RAM RAS DKAR SOGS BTING BAR 'BRU DKAR GCAL DU
BKRAM PA'I STENG DU BZHAG ,MDUN DU MCHOD PA DANG SBYANG CHAS
RNAMS BSHAM, RANG YI DAM GANG YANG RUNG

BA'I NGA RGYAL DANG LDAN PAS, RANG GI THUGS KA'I H'Um LAS 'OD
ZER 'PHROS SRUNG BA RAB TU GNAS PA LA BAR DU GCOD PAR RTZOM PA'I
BGEGS KYI TSOGS RNAMS BKUG PAR GYUR, AA KA RO DANG YI GE

GSUM LAN GSUM BRJOD PAS GTOR MA BYIN GYIS BRLAB, GTOR MA RTEN LA
G-YAS SKOR DU BSKOR ZHING, AOm SARBA BI GHNAm NA MA: SOGS LAN
GSUM GYIS BSNGO, ,TING LO DANG CHANG BU

G-YON DU BSKOR ZHING SUM BHA NI LAN GSUM, NA MO RJE BTZUN RTZA
BA DANG BRGYUD PAR BCAS PA'I DPAL LDAN BLA MA DAM PA RNAMS KYI
BKA' BDEN PA DANG, SANGS RGYAS KYI BDEN PA DANG, CHOS KYI ?

DGE 'DUN GYI ? RGYUD SDE CHEN PO BZHI DANG 'BREL PA'I YI DAM
DKYIL 'KHOR GYI LHA TSOGS RNAMS KYI BDEN PA DANG, KHYAD PAR DU
YANG DPAL RDO RJE 'JIGS BYED CHEN PO, ,ZHES PA LTA BU RANG GI

YI DAM GANG YIN GYI MTSAN NAS BRJOD DE, LHA TSOGS 'KHOR DANG
BCAS PA RNAMS KYI BDEN PA DANG BDEN PA CHEN PO'I BYIN GYIS RLABS
KYIS SRUNG BA'I 'KHOR LO RAB TU GNAS PA LA BAR DU BCOD PAR

@134B RTZOM PA'I BGEGS KYI TSOGS GANG YIN PA RNAMS GTOR MA 'DIS
TSIM PAR GYIS LA ZHI BA'I SEMS DANG LDAN PAS RANG RANG SO SO'I
GNAS SU SONGS SHIG ,GAL TE MI 'GRO NA YE SHES KYI RDO RJE ME

RAB TU 'BAR BAS MGO BO TSAL PA BRGYAR 'GAGS PAR 'GYUR BAR GDON
MI ZA'O, ,SUMBHA NI BZLA, GU GUL GYIS BDUG ,YUNGS KAR GYIS BRAB,
GTOR MA PHYIR BSKOR ZHING

PHYI ROL DU DOR, ,DE NAS SRUNG BA'I 'KHOR LO, ,SVA BHA WAS
SBYANGS, STONG PA'I NGANG LAS BHRUm LAS BYUNG BA'I SRUNG PA'I
'KHOR LO 'KHOR LO RTZI BA BRGYAD PA'I LTE BAR PADMA 'DAB MA

BRGYAD PA MTHAR MU KHYUD RIM PA GSUM DANG LDAN PA ZUR BZHIR RDO
RJE RIN PO CHE PADMA RAL GRI RNAMS KYIS MTSAN PA, PHYI ROL DU YE
SHES KYI ME DPUNG RAB TU 'BAR BAS GRU BZHIR BSKOR BA, DE LA

BKOD PA'I SNGAGS KYI YIG GE RNAMS PADMA DANG ZLA BA'I GDAN LA
HR'I: LAS PADMA HR'I: SA MTSAN PA YONGS SU GYUR PA LAS 'OD DPAG
MED DMAR PO ZHAL GCIG PHYAG GNYIS MNYAM PA ZHAG GI PHYAG RGYA
MDZAD PA, MTSAN

DPE GSAL RDZOGS KYIS SPRAS SHING, RIN PO CHE'I RGYAN SNA TSOGS
PAS BRGYAN PA, DAR SNA TSOGS KYI NA BZA' GSOL ZHING, ZHABS RDO
RJE SKYIL MO KRUNG GIS BZHUGS PA, DE'I SPYI

BOR AOm DKAR PO, ,MGRIN PAR A'A: DMAR PO, ,THUGS KAR H'Um SNGON
POS MTSAN PAR GYUR, THUGS KA'I H'Um LAS 'OD ZER 'PHROS, BSGOM PA
DANG 'DRA BA'I YE SHES PA SPYAN

DRANGS, DZA: H'Um BAm HO: GNYIS SU MED PAR GYUR, SLAR YANG THUGS
KA'I H'Um LAS 'OD ZER 'PHROS, DBANG GI LHA RNAMS SPYAN DRANGS,
MNGON PAR DBANG BSKUR DU GSOL

@135A *, ,ZHES GSOL BA BTAB PAS, AOm SARBA TA TH'A GA TA AA BHI
shE KA TA SA MA YA SHR'I YE H'Um, ZHES DBANG BSKUR, SKU GANG,
CHU LHAG MA SPYI GTZUG

TU GNAS PA YONGS SU GYUR PA LAS MI BSKYOD PAS DBU BRGYAN PAR
GYUR, AOm PADMA DHA RA AARGHAm PRA TI TZTSA H'Um SV'A H'A, DE
BZHIN DU SHAPTA'I BAR SBYAR LA MCHOD, RDO RJE DPAG

MED RGYAL PO CHE, ,MI RTOG NAM MKHA' RDO RJE 'DZIN, ,'DOD CHAGS
PHA ROL PHYIN PA BRNYES, ,RDO RJE GSUNG LA PHYAG 'TSAL LO, ,AOm
TZAKshU SOGS KYIS SPYAN

DBYE, SRUNG 'KHOR GYI MING YIG 'OD DU ZHU BA LAS SRUNG BYA GZUGS
DANG LANG TSO PHUN SUM TSOGS SHING BSOD NAMS DANG, GZI BRJID KYI
DPAL DANG LDAN PAR GYUR,

RANG GI THUGS KA'I H'Um LAS 'OD ZER 'PHROS, DMIGS YUL GYI SRUNG
BYA BKUG TE DE NYID LA THIM PAR GYUR, 'OD DPAG MED KYI THUGS KAR
ZLA GDAN LA HR'I: YIG GI

MTHAR SNGAGS 'PHRENG GIS BSKOR BA LAS 'OD ZER 'PHROS, PHYOGS
BCU'I SANGS RGYAS SRAS BCAS THAMS CAD KYI SKU GSUNG THUGS KYI
BYIN RLABS DANG NUS MTHU THAMS

CAD 'OD ZER GYI RNAM PAR BKUG STE SNGAGS 'PHRENG SA BON DANG
BCAS PA LA THIM ZHING, DE LAS 'OD ZER SPROS TE SRUR BYA LA THIM
PAS NANG RIM GDON BGEGS

SOGS MI MTHUN PA'I PHYOGS GANG GIS KYANG MI TSUGS PA YE SHES KYI
RDO RJE'I RANG BZHIN DU BYIN GYIS RLABS PAR GYUR, BAR BSAM LA,
AOm PADMA DHA RA HR'I:

@135B SV'A H'A, CI 'GRUB PA ZLA, YIG BRGYAS BRTAN PAR BYAS LA
SNGAR BZHIN MCHOD BSTOD BYAS TE, SRUNG 'KHOR LA BRIS PA'I SNGAGS
RNAMS BRGYA RTZA

SOGS CI 'GRUB PA ZLA, BCOM LDAN 'DAS DE BZHIN GSHEGS PA DGRA
BCOM PA YANG DAG PAR RDZOGS PA'I SANGS RGYAS 'OD DPAG TU MED PA
LA PHYAG 'TSAL LO, ,

MCHOD DO SKYABS SU MCHI'O, ,SRUNG BA 'DI 'BYUNG BA'I GNOD PAS MA
ZHIG GI BAR DU BRTAN PAR BZHUGS NAS SEMS CAN GYI DON DPAG TU MED
PA MDZAD CING KHYAD PAR

DU YANG SRUNG BYA 'DI SRUNG ZHING BSKYABS TE TSE DPAL STOBS
'BYOR LA SOGS PA'I LEGS TSOGS THAMS CAD RGYAS PAR MDZAD DU GSOL,
AOm PADMA DHA RA HR'I:

SV'A H'A, 'OD DPAG MED GDAN PADMA 'KHOR LO SOGS 'OD DU ZHU STE
BRIS PA'I 'KHOR LO'I RNAM PAR GYUR CING, MTSAN DANG DPE BYAD
RNAMS DBYANGS

GSAL LA SOGS PA'I YIG 'BRU'I RNAM PAR GYUR, YE DHARM'A DANG PHUN
SUM TSOGS PA MNGA' BA SOGS KYIS SHIS PA BRJOD CING ME TOG GTOR,
DE NAS

SROG YIG MA CHAG PAR BZHI LTE BA BYAS LA TSON SKUD KYIS DKRI BA
SOGS BYAS TE, GRUB NA SLAR YANG RAB GNAS DANG SHIS BRJOD BYAS LA
BSRUNG BYA MDUN DU BZHAG

PAR BGEGS SKRAD DANG BYIN RLABS BYAS NAS SRUNG 'KHOR BSGOMS TE
GDAG CING SRUNG BA GZHAN GYIS MI MTHONG BAR BYA'O, ,'DI NI SRUNG
BA RAB GNAS SPYI 'GRO KUN

@136A *, ,MKHYEN BU'I YIG CHA LTAR BKOD PA YIN LA, GDUGS DKAR
GYI SRUNG 'KHOR GDUGS DKAR DU SKYED PA LTA BU LHA GAD GI SRUNG
'KHOR YIN PA

DANG SRUNG 'KHOR DE LA BKOD PA'I SNGAGS LHA GANG YIN PA NGO SHES
NA LHA DER ? BSKYED DE YE SHES PA DGUG GZHUG DBANG BSKUR RGYAS
BTAB MCHOD PA STOD GONG GI RIGS BSGRES

TI 'JUG GI SHIS BRJOD KYI BAR BYA, SRUR 'BUM LTA BU LA RAB GNAS
RGYAS 'BRING BSDUS GSUM LAS RGYAS PA LA RTZA BA GSUM ZHES PA BLA
MA YI DAM MKHA' 'GRO GSUM

GYI LHA TSOGS BSKYED PA DANG 'BRING ? BSDUS LA GSUM PO GANG RUNG
BSKYED PAR BSHAD PA LTAR BYED NA DE'I SKYED CHOG RNYING MA'I
GZHUNG NAS SHES DGOS PAR SNANG, GONG GI

'DI SPYI 'GRO YIN PAS SRUNG 'BUM LTA BU LA'ANG SBYAR RUNG, YANG
DAM PA 'GA' ZHIG GIS SRUNG BA DMIGS GSAL CAN MA GTOGS PA 'JIGS
BYED LTA BU RANG GI YI DAM

GANG YIN DU BSKYED NAS RAB GNAS MDZAD PA'ANG SNANG, MDOR NA 'BRI
LUGS DANG RDZAS SOGS PHUN SUM TSOGS PAR BYAS TE DMIGS PA GSAL
POS SKYED CHOG SOGS

LEGS PAR BYAS LA NGO BO YE SHES KYI LHA LA RNAM PA BRIS PA'I
SRUNG 'KHOR GYI RNAM PA CAN DU MOS TE SRUNG BYA LA PHAN GDAGS
PAR BYA'O, ,CES PA 'DI BSTAN 'GRO'I DPAL

MGON DAM PA LA MO ZHABS DRUNG RIN PO CHE, BLO BZANG BSTAN PA'I
RGYAL MTSAN DPAL BZANG POD BKAS BSKUL BA BZHIN YUL BYANG PHYOGS
KYI MTHAR SKYES PA'I GYI NA BA

@136B NGAG DBANG BLO BZANG CHOS LDAN DPAL BZANG PO ZHES BGYI BAS
DBEN ? PA'I BSTI GNAS BYANG CHUB GLING ZHES BYA BAR SBYAR BA'I
YI GE PA NI BKRA SHIS RGYAL MTSAN NO,, ,,

MANGGA LAm,, BHA WANTU,,