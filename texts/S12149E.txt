*, ,SGRO 'DOGS KYI MTHA' BYE BRAG TU 'GOG PA'I SKABS LA 'DOGS PA
DPYOD PA'I DKA' GNAS RNAM BZHAG BZHUGS SO, ,

@1B #, ,SGRO 'DOGS KYI MTHA' BYE BRAG TU 'GOG PA'I SKABS LA
DOGS PA DPYOD PA LA, 'DI NYID LAS, LUGS 'DI'I RIGS PA'I DGAG BYA
LA GNYIS YOD PAS, ZHES PA

NAS SGRO 'DOGS SO, ,ZHES GSUNGS SO, ,MTHA' DPYAD PA LA, KHA CIG
NA RE, DON DAM DPYOD PA'I RIGS PA'I DGAG BYA LA SGRO SKUR GNYIS
YOD PAR THAL, KUN RDZOB DPYOD PA'I RIGS

PA'I DGAG BYA LA SGRO SKUR GNYIS YOD PA'I PHYIR NA MA KHYAB
ZER, 'DOD MI NUS TE, DON DAM DPYOD PA'I RIGS PA'I DGAG BYA LA,
BDAG 'DZIN YIN DGOS PA'I PHYIR ZER BA LA, 'O NA, DON

DAM DPYOD PA'I BAR CHAD MED LAM GYI DGAG BYA LA BDAG 'DZIN DGOS
PAR THAL, RGYU MTSAN DE'I PHYIR, 'DOD NA, THEG CHEN BAR CHAD MED
LAM GYI DGAG BYA LA CHOS KYI BDAG 'DZIN GYIS

KHYAB PAR THAL, 'DOD PA'I PHYIR, 'DOD NA, MTHONG SPANG BDEN
'DZIN GYI SA BON DANG THE TSOM SOGS CHOS CAN, RIGS NGES THEG
CHEN BAR CHAD MED LAM GYI DGAG BYA YIN PA'I PHYIR, DE MIN NA LAM
GYI DGAG

BYA MIN 'GYUR DGOS SO,, ` KUN RDZOB DPYOD BYED KYI RIGS SHES RAB
RGYUD LA SKYES PA'I GANG ZAG YIN NA, KUN RDZOB DPYOD BYED KYI
RIGS SHES KYI DGAG BYA NGOS 'DZIN PA'I KHYAB ZER,

DON DAM DPYOD BYED KYI RIGS SHES LA'ANG KHYAB ZER NA, BUM PA
RTOGS PA'I GANG ZAG LA KUN RDZOB DPYOD BYED KYI RIGS SHES KYI
DGAG BYA NGOS 'DZIN PA'I KHYAB PAR THAL LO,, PHYI MA LA, RIGS
NGES

@2A *, ,NYAN THOS CHOS CAN, DON DAM DPYOD BYED KYI RIGS SHES
KYI DGAG BYA NGOS 'DZIN PAR THAL LO,, 'DOD NA, DON DAM DPYOD
PA'I RIGS PA YANG DAG GI DGAG BYA NGOS 'DZIN PAR THAL LO,,

'DOD NA, RIGS PA YANG DAG GI DGAG BYA NGOS 'DZIN PAR THAL LO,,
'DOD NA, SKYES BU CHE 'BRING GANG RUNG YIN NA, DE NGOS 'DZIN
PA'I KHYAB PAR THAL BA DANG, RIGS SHES SKYES PA'I GANG ZAG LA DE
NGOS

'DZIN PA'I KHYAB PAR THAL BAR 'GYUR RO,, ` SGRO SKUR GNYIS KA'I
MTHA' LA MI GNAS PA'I GRUB MTHA' SMRA BA YIN NA, SEMS TZAM PA'I
KHYAB, DE MA YIN PA'I GRUB MTHA' SMRA BA YIN NA, SGRO SKUR GNYIS

KA'I MTHAR LTUNG BA'I KHYAB PA BDEN YIN, NYAN THOS SBYOR LAM LA
GNAS PA'I BYE SMRA CHOS CAN, SGRO SKUR GYI MTHA' LA GNAS PA
DANG, SGRO SKUR GYI MTHAR LTUNG BA MA YIN PA'I PHYIR TE, DER
THAL,

DE GNYIS KA'I MTHAR ZHEN PA MA YIN PA'I PHYIR, DE GNYIS KA'I
ZHEN YUL MED PA RTOGS PA'I PHYIR TE, SKUR 'DEBS KYI ZHEN YUL MED
PA RTOGS PA'I PHYIR TE, NYON MONGS KYI ZHEN YUL MED PA RTOGS

PA'I PHYIR SOGS SO, ,SGRO 'DOGS KYI ZHEN YUL MED PA RTOGS PA'I
PHYIR TE, RTOG PA LOG SHES KYI ZHEN YUL MED PA RTOGS PA'I PHYIR
TE, GZHAN DU NA, DE DAG GI ZHEN YUL MED PA RTOGS NA STONG NYID

RTOGS DGOS PAR 'GYUR RO,, ` LOG SHES DE'I ZHEN YUL SUN 'BYIN
PA'I GANG ZAG YIN NA, LOG SHES DE'I ZHEN YUL MED PA RTOGS PA'I
KHYAB STE, RNAM 'GREL LAS, DE YUL SUN PHYUNG

@2B MED PAR NI, ,ZHES SOGS GSUNGS SO,, RIGS NGES NYAN THOS
MTHONG LAM PA CHOS CAN, KUN GZHI YOD PAR RTOGS PAR THAL, DE MED
PAR 'DZIN PA'I LOG SHES KYI ZHEN YUL MED PAR RTOGS PA'I PHYIR
TE,

DE'I YUL SUN PHYUNG BA'I PHYIR TE, DE 'DRA'I LOG SHES SPONG
BA'I PHYIR SOGS SO,, ` DON DAM DPYOD BYED KYI RIGS SHES LA STONG
NYID RTOGS PA'I KHYAB ZER BA MI 'THAD DE, RIGS NGES NYAN THOS
MTHONG LAM

BAR CHAD MED LAM DE DE 'DRA'I RIGS SHES YIN KYANG DON DAM DPYOD
NA RNYED PA'I BLO MA YIN PAR DKA' 'GREL RTZOM 'PHRO LAS GSUNGS
PA'I PHYIR, PHYI DON MED PA DPYOD BYED KYI RIGS SHES YIN NA,
PHYI DON

MED PA RTOGS PA'I KHYAB ZER BA MI 'THAD DE, GZUGS ZHES BRJOD
PA'I SGRA DNGOS DBANG GIS MI 'JUG PAR RTOGS PA'I TSAD MA DE DON
DAM DPYOD BYED KYI RIGS SHES GANG ZHIG, GZUGS PHYI DON MED PA

MA RTOGS PA'I PHYIR, GZUGS PHYI DON MED PAR SGRUB BYED KYI PHYI
RGOL YANG DAG GI RGYUD LA YOD PA'I PHYIR SOGS SO,, ` SKUR 'DEBS
YIN NA, ` GRUB MTHA' SMRA BA'I RGYUD KYI BSDUS PAS KHYAB PAR
THAL,

YIG CHAR SKUR 'DEBS NI GRUB MTHA' SMRA BA KHO NA RGYUD LA YOD
KYI ZHES GSUNGS PA'I PHYIR NA MA GRUB TE, BYANG SA'I DNGOS STAN
GYI SKUR 'DEBS LA DGONGS SO,, 'O NA, BYANG SA'I DNGOS STAN GYI

SKUR 'DEBS YIN NA, THAL BA RANG GANG RUNG GI RGYUD KYI BSDUS PAS
KHYAB PAR THAL, DGONGS TSUL DE'I PHYIR, 'DOD NA, TSAD MA YIN NA,
RANG DANG DMIGS PA GCIG LA DMIGS NAS 'DZIN STANGS

@3A *, ,DNGOS 'GAL DU BZHUGS PA'I SGRO 'DOGS DPYOD BYED KYI
BLO YIN PA'I MA KHYAB PAR 'GYUR PA DANG, RIGS NGES NYAN THOS
'PHAGS PA RNAMS BYANG SA'I DNGOS STAN GYI SKUR 'DEBS KYI

DNGOS GNYEN BYAS NAS SPONG BA MA YIN PAR 'GYUR, GANG ZAG YIN NA,
KHYOD RANG RGYUD GCIG PA'I THAL RANG GANG RUNG YOD PAS KHYAB ZER
BA DANG, KHYOD DANG RGYUD GCIG PA'I BYE BRAG STE BA BCO BRGYAD
YOD PAS

KHYAB ZER BA DANG CHAD SMRA DANG BDAG SMRA SOGS YOD PAS KHYAB
PAR GYUR LA MA 'DAS PA'O,, ` YIG CHA DU MA SOGS LAS KUN BTAGS NI
GRUB MTHA' SMRA BA KHO NA RGYUD LA YOD PA GSUNGS PAS DPYAD

DGOS TE, SU'I LUGS LA GRUB MTHA' MA ZHUGS PA'I GANG ZAG DES NGAN
'GROR SKYE BA 'PHEN BYED LAS BSOGS PA YOD PA'I PHYIR SOGS DPYAD
DGOS SO,, MTHONG SPANGS SU GYUR BA'I THOG MA'I MA RIG

PAS KUN NAS SLONG BA'I MI DGE BA'I LAS BSAGS PA YOD PA'I PHYIR
RO,, ` DON SMRA SDE GNYIS BYANG SA'I DNGOS STAN GYI SGRO 'DOGS
'GOG YUL MA YIN PA'I PHYIR, DON SMRA SDE GNYIS DE 'DRA'I

MDO'I SGRAS ZIN KHAS LEN PA'I KHYAB PA'I PHYIR, YIG CHAR DON
SMRA SDE BA LAS LUNG GSUM SGRA JI BZHIN PAR GRUB CING ZHES SOGS
GSUNGS PA'I PHYIR, YANG; SGRAS ZIN LA PHYI DON MED

PAR STON PA'I MDO YIN NA, NYAN THOS SDE GNYIS DE'I SGRAS ZIN
KHAS MI LEN PA'I KHYAB PA'I PHYIR,, ` 'DIR SNGON 'DZIN MIG SHES
LA SNGON PO SNGON POR SNANG BA LTAR DU GRUB PAR

@3B THAL, YIG CHAR, DANG PO GRUB STE, DE LA DE LTAR SNANG BA
DE RIGS MTHUN PA'I BAG CHAGS KYIS BSKYED PA'I 'BRAS BU YIN PA'I
PHYIR, ZHES GSUNGS PA'I PHYIR NA MA KHYAB, YIG CHAR, SKABS 'DI'I

DE GNYIS RNAM RDZUN PAR KHAS LEN ZHES SO,, DE LTAR NA MNGON PAR
BRJOD PA'I BAG CHAGS KYIS BSKYED PA'I SNANG BA LA 'KHRUL BA'I
SNANG BA YIN DGOS, RIGS MTHUN PA'I BAG CHAGS KYIS BSKYED

PA'I SNANG BA LA MA 'KHRUL BA'I SNANG BA YIN DGOS PAR THAL, DE
LTAR STONG THUN GYI LUNG DRANGS NAS YIG CHAR GSUNGS PA'I PHYIR,,
` SNGON 'DZIN MIG SHES KYI SNANG TSUL GSUM PO GANG RUNG

GI SNANG BA LTAR GRUB PAR 'DZIN PA'I RTOG PA LA RTOG PA GSUM YOD
DO, ,SNGON PO SNGON POR SNANG BA LTAR DU GRUB PAR 'DZIN PA'I
RTOG PA DANG, SNGON PO THA SNYAD KYI GZHIR SNANG BA LTAR DU GRUB
PAR

'DZIN PA DANG, THA SNYAD KYI GZHIR RANG GI MTSAN NYID KYIS GRUB
PAR 'DZIN PA GSUM YOD PA'I PHYIR, YIG CHAR, SNANG TSUL DE LTAR
'DZIN PA'I RTOG PA'I ZHEN TSUL GSUM YOD PAR GSUNGS

PA'I PHYIR, ZER BA LA 'O NA, SNGON 'DZIN MIG SHES KYI SNANG BA
LTAR DU GRUB PAR 'DZIN PA'I RTOG PA DON MTHUN YOD PAR THAL, DE
'DRA'I RTOG PA GSUM YOD PA'I PHYIR, DE'I SNANG BA LTAR DU

GRUB PAR 'DZIN PA'I LOG SHES YOD PAR THAL, DE 'DRA'I RTOG PA
GSUM YOD PA'I PHYIR, 'DOD MI NUS TE, 'GAL PA LA MA 'KHRUL PA'I
TSAD MA YOD PA'I PHYIR, 'ON KYANG, DE'I

@4A *, ,SNANG BA LTAR DU GRUB PAR 'DZIN PA'I BLO CHOS KYI BDAG
'DZIN YIN TE, DE'I SNANG BA LTAR DU MA GRUB PA CHOS KYI BDAG MED
PHRA MO YIN PA'I PHYIR,, ` SNGON 'DZIN

MIG SHES SNGON PO THA SNYAD KYI GZHIR YOD PAR SNANG BA'I SNANG
BA DE MA 'KHRUL BA'I SNANG BA YIN PAR THAL, 'DOD PA'I PHYIR,
'DOD MI NUS TE, DE'I SNANG BA YIN NA, RKYANG CHAD DU SNANG BA'I
SNANG BA

YIN PA'I KHYAB PA'I PHYIR TE, YIG CHAR, RKYANG CHAD SNANG BA'I
SGO NAS SNANG BA MA GTOGS SNGON PO SNANG MI NUS ZHES GSUNGS PA'I
PHYIR RO,, ` SNGON PO DANG SNGOR SNANG DBANG SHES GNYIS

LHAN CIG DMIGS NGES YIN ZER NA, SNGON 'DZIN YID MNGON CHOS CAN,
SNGON 'DZIN DBANG SHES DMIGS BYED DU THAL, SNGON PO DMIGS BYED
YIN PA'I PHYIR, KHYAB PA KHAS, DE LTAR GRUB MTHA'

CHEN MOR GSUNGS PA'I PHYIR, KHO NA RE, LHAN CIG DMIGS NGES YIN
NA, GCIG DMIGS BYED DGOS, GCIG DMIGS BYED DGOS NA, GCIG SHOS
DMIGS BYED DGOS PAR THAL,

DE GNYIS LHAN CIG DMIGS NGES YIN PAR SGRUB TSUL DE'I PHYIR, 'DOD
NA, SNGON 'DZIN MIG SHES NYAMS MYONG GI RANG RIG CHOS CAN, SNGON
PO DMIGS BYED DU THAL, SNGON 'DZIN SHES PA DMIGS

BYED YIN PA'I PHYIR, SNGON 'DZIN RTOG PA CHOS CAN, SNGON 'DZIN
SHES PA DMIGS BYED DU THAL LO,, ` SNGON PO DANG SNGON 'DZIN SHES
PA RDZAS GZHAN MA YIN PAR SGRUB PA LA

@4B RDZAS GCIG TU SGRUB DGOS ZER NA, DE GNYIS CHOS CAN, RDZAS
GCIG YIN TE, LHAN CIG DMIGS NGES YIN PA'I PHYIR ZHES PA'I SBYOR
BA DE SBYOR BA YANG DAG YIN PAR THAL, 'DOD NA,

LHAN CIG DMIGS NGES YIN NA, RDZAS GCIG YIN DGOS PAR THAL LO,,
'DOD MI NUS TE, BUM 'DZIN RTOG PA DANG BUM PA'I DON SPYI GNYIS
LHAN CIG DMIGS NGES GANG ZHIG, RDZAS GCIG MA

YIN PA'I PHYIR, DE LTAR GRUB MTHA' CHEN MOR GSUNGS PA'I PHYIR,
BUM 'DZIN RTOG PA DANG BUM PA'I DON SPYI GNYIS CHOS CAN, LHAN
CIG DMIGS NGES MA YIN PA'I PHYIR, LHAN CIG DMIGS

NGES KYI DON MA TSANG BA'I PHYIR, DMIGS PA'I DON MA TSANG BA'I
PHYIR, BUM 'DZIN RTOG PA DE BUM PA'I DPON SPYI MA RTOGS PA'I
PHYIR, DE MA YIN NA, DMIGS PA NI RTOGS PA'O ZHES GSUNGS PA

DANG 'GAL BAR 'GYUR PA'I PHYIR,, ` BUM 'DZIN RTOG PA DANG BUM
PA'I DPON SPYI GNYIS CHOS CAN, LHAN CIG DMIGS NGES MA YIN PA'I
PHYIR, LHAN CIG DMIGS NGES YIN NA,

PHAN TSUN CIG DMIGS BYED KYI NGO BOR SKYE NA, GCIG SHOS DMIGS
BYED KYI NGO BOR SKYES PA'I KHYAB PA'I PHYIR, GCIG SHOS DMIGS
BYED KYI NGO BOR SKYES DGOS PAR SKABS LNGA PA'I MTHA'

DPYOD LAS GSUNGS PA'I PHYIR, BAR MA CHOD PA'I SNANG GZUGS GNYIS
LHAN CIG DMIGS NGES YIN TE, LHAN CIG DMIGS NGES DANG RDZAS GZHAN
MA YIN PAR GRUB MTHA' CHEN MOR

@5A *, ,GSUNGS PA'I PHYIR, DE GNYIS CHOS CAN, DMIGS PA'I DON
TSANG BAR THAL, 'DOD MI NUS TE, GCIG SHOS DMIGS TSUL MED PA'I
PHYIR ZER, GRUB MTHA' CHEN

MOR SNGON PO DANG SNGON 'DZIN SHES PA GNYIS LHAN CIG DMIGS NGES
YIN PAR GSUNGS PA LA, SNGON 'DZIN SHES PA DMIGS BYED KYI NGO BOR
SKYE SA NA, SNGON PO DMIGS BYED KYI NGO BOR SKYES

PA'I KHYAB PAR THAL, DE GNYIS LHAN CIG DMIGS NGES YIN PA'I
PHYIR, KHYAB PA SKABS LNGA PA'I YIG CHA KHAS, 'DOD NA, SNGON PO
MED PA'I SA PHYOGS CHOS CAN, DER THAL, DE'I PHYIR,

'DOD NA, SNGON PO SKYES PAR THAL, 'DOD PA'I PHYIR, 'DOD MI NUS
TE, MA GRUB NA, SNGON PO MED PA'I SA PHYOGS SU SNGON 'DZIN SHES
PA YOD PA'I PHYIR, SNGON 'DZIN RTOG PA YOD PA'I PHYIR,

DE LTAR SKABS LNGA PA'I MTHA' DPYOD LAS GSUNGS PA'I PHYIR, BUM
'DZIN RTOG PA DANG BUM PA'I DON SPYI GNYIS LHAN CIG DMIGS NGES
YIN PAR GSUNGS PA DANG 'GAL TSUL DPYAD; GOS SO,,

SNGON PO DANG SNGON 'DZIN TSAD MA GNYIS CHOS CAN, LHAN CIG DMIGS
NGES RTAGS KYIS RDZAS GZHAN MA YIN PAR SGRUB BYED KYI SBYOR BA'I
PHYI RGOL YANG DAG TU SONG KHA MA'I MDO SDE PA YOD

PAR THAL, PHYI DON MED PAR SGRUB BYED KYI SBYOR BA'I PHYI RGOL
YANG DAG TU SONG KHA MA'I MDO SDE BA YOD PA'I PHYIR NA MA KHYAB,
'DOD MI NUS TE, SNGON PO DANG SDON 'DZIN TSAD MA

@5B GNYIS DUS MNYAM DU 'DZIN PA'I MDO SDE BA MED PA'I PHYIR, `
DE 'DRA'I SBYOR BA DE PHYI DON MED PAR SGRUB BYED KYI SBYOR BA
MA YIN PA'I PHYIR, DGAG RTAGS YANG DAG GI SBYOR BA MA YIN

PA'I PHYIR, MA DMIGS PA'I RTAGS YANG DAG GI SBYOR BA MA YIN PA'I
PHYIR, MA GRUB NA, DE SGRUB KYI DNGOS KYI SGRUB BYA'I CHOS YIN
NA, MED DGAG YIN PA'I KHYAB PAR THAL,

TSUL GSUM TSANG BA'I SBYOR BA YANG DAG GANG ZHIG, DE SGRUB KYI
DNGOS KYI SGRUB BYA'I CHOS LA MED DGAG DGOS PA DE, MA DMIGS PA'I
RTAGS SBYOR YANG DAG GI MTSAN NYID YIN

PA'I PHYIR, 'DOD NA, RDZAS GZHAN MA YIN PA DE MA YIN, RDZAS
GZHAN MED PA DE MA YIN PA'I PHYIR, DANG PO MA GRUB NA, DE MED
DGAG MA YIN PA'I PHYIR, PHYI MA DER THAL,

DE STONG NYID MA YIN PA'I PHYIR RO,, DER THAL, RDZAS GZHAN DU
GRUB PA YOD PA'I PHYIR, RGYU 'BRAS SNGA PHYI RDZAS GZHAN DU GRUB
PA'I PHYIR SOGS SO,, ` DE 'DRA'I SBYOR BA'I PHYI RGOL YANG

DAG DE LA SNGON PO'I STENG GI RTOG PA YID SHES LA LTOS PA'I PHYI
DON MED PA RTOGS PA'I GANG ZAG YOD DE, SNGON PA'I STENG GI RTOG
PA YID SHES LA LTOS PA'I PHYI DON MED PA RTOGS LA,

DE'I STENG GI RTOG MED DBANG SHES LA LTOS PA'I PHYI DON MED PA
MA RTOGS PA'I GANG ZAG LA PHYI RGOL YANG DAG YOD PA'I PHYIR, ZER
BA DPYAD DGOS TE, 'ON KYANG DE 'DRA'I PHYI RGOL

@6A *, ,YANG DAG DE SNGON PO PHYI DON MED PAR RTOGS PA DANG,
SNGON PO PHYI ROL DON DU MA GRUB PAR SGRUB BYED KYI SBYOR BA'I
PHYI RGOL YANG DAG GNYIS KAR THAL LO,, DE 'DRA'I SBYOR BA'I

SGRUB BYA RTOGS MA THAG PA DE SNGON PO RANG 'DZIN TSAD MA DANG
RDZAS GCIG TU RTOGS PA MA YIN PA'I PHYIR, DE DE GNYIS RDZAS GCIG
TU GSAR DU RTOg PA MA YIN PA'I PHYIR TE, MA GRUB NA, DE 'DRA'I

SBYOR BA'I SGRUB BYA RTOGS MA THAG PA'I RGYUD LA DE 'DRA RDZAS
GCIG TU RTOGS PA'I RDZAS DPAG MED PA'I PHYIR, PHYI MA MA GRUB
NA, MED DGAG DNGOS SU RTOGS PA'I SHUGS LA MA YIN DGAG

RTOGS PA MI SRID PA'I PHYIR, DE 'DRA'I PHYI RGOL YANG DAG DANG
RGYUD GCIG PA'I SGRUB BYA RTOGS MA THAG PA CHOS CAN, DE 'DRA'I
RDZAS GCIG TU RTOGS PA'I TSAD MA SKYE NGES MA YIN PAR THAL,

DE 'DRA'I RJES DPAG SKYE NGES MA YIN PA'I PHYIR NA MA KHYAB,
'DOD MI NUS TE, DE 'DRA'I RDZAS GCIG TU RTOGS PA'I PHYIR RO, DE
'DRA'I RTOG PA BCAS SHES SKYE NGES MIN PAR THAL, DE 'DRA'I

RJES DPAG SKYE NGES MA YIN PA'I PHYIR NA MA KHYAB, DE 'DRA'I
RTOG PA BCAD SHES DE, RAB 'DREN BYED KYI TSAD MA SNGA MA'I GZHAL
BYA RTOGS PAR THAL ZHE NA, 'DOD TE, DE STONG NYID SHUGS LA

RTOGS PA'I BCAD SHES YIN PA'I PHYIR RO,, ` SNGON PO DANG SNGON
'DZIN TSAD MA GNYIS CHOS CAN, RDZAS GZHAN MA YIN TE, LHAN CIG
DMIGS NGES YIN PA'I PHYIR ZHES

@6B PA'I SBYOR BA DE'I DNGOS KYI SGRUB BYA'I CHOS YANG YIN MED
DGAG YIN PA'I GZHI MA THUN PA YOD DE, GZUNG 'DZIN RDZAS GZHAN
MED PA YIN ZER RAM DPYAD,, ` SGO NGA PHYED TSAL PA'I LUGS

LA; DE GNYIS CHOS CAN, RDZAS GZHAN MA YIN TE, LHAN CIG DMIGS
NGES YIN PA'I PHYIR ZHES PA'I SBYOR BA DE PHYI DON MED PAR SGRUB
BYED KYI SBYOR BA YIN TE, DE'I LUGS LA SNGON PO DANG

SNGON 'DZIN TSAD MA GNYIS RDZAS GCIG YIN KYANG SNGON PO DANG
SNGON 'DZIN SHES PA GNYIS RDZAS GCIG MA YIN TE, GRUB MTHA' CHEN
MOR, 'DI PA'I SNGON 'DZIN DANG DE'I YUL SNGON PO GNYIS

SKYE DUS SAM GRUB DUS LA LTOS NAS RDZAS THA DAD YIN PAS LHAN CIG
DMIGS NGES MIN PAR 'DOD PAR MNGON TE, ZHES GSUNGS PA'I PHYIR,
'ON KYANG, SEMS TZAM PA 'DI PA

DANG SEMS TZAM PA RANG LUGS LA KHYAD PAR MED PAR GYUR PA'I PHYIR
DANG, DE GNYIS SNGON 'DZIN TSAD MA LHAN CIG DMIGS NGES SU 'DOD,
SNGON PO DANG SNGON 'DZIN SHES PA LHAN CIG DMIGS

NGES SU MI 'DOD PA MTSUNGS PA'I PHYIR RO, ,DER MA ZAD SNGON PO
DE SNGON 'DZIN SHES PA'I SNGA ROL TU GRUB KYANG SNGON 'DZIN TSAD
MA'I SNGA ROL TU MA GRUB ZHES PA MI RIGS PA'I PHYIR, SNGON 'DZIN

TSAD MA DE SNGON 'DZIN SHES PA DANG BDAG NYID CIG YIN PA'I PHYIR
RO, ,'ON KYANG, SNGON PO DANG SNGON 'DZIN TSAD MA GNYIS LHAN CIG
DMIGS NGES MA YIN NA, SNGON PO DE SNGON 'DZIN TSAD MA

@7A *, ,DANG RDZAS GCIG MA YIN PAR THAL, 'DOD NA, DE GNYIS
RDZAS GZHAN YIN PAR THAL, 'DOD PA'I PHYIR, 'DOD NA, SNGON PO
SNGON 'DZIN TSAD MA RDZAS GZHAN GYIS STONG BA

STONG NYID MA YIN PAR THAL LO,, ZER RAM DPYAD DO,, ` SNGON PO
DANG SNGON 'DZIN TSAD MA GNYIS CHOS CAN, DMIGS DUS LA LTOS NAS
RDZAS GZHAN MA YIN TE, DMIGS DUS LA LTOS NAS

LHAN CIG DMIGS NGES YIN PA'I PHYIR ZHES PA'I SBYOR BA DE PHYI
DON MED PAR SGRUB BYED KYI SBYOR BA YIN NAM DPYAD DO,, ` TSAD
'BRAS KYI RNAM BZHAG LA, 'BRAS RTOG DANG PO STON

PA NI, TSAD MA'I MDOR, BYA DANG BYA BAR RTOGS PA'I PHYIR, ,'BRAS
BU NYID YIN 'JAL BYED LA, ,TSAD MA NYID DU 'JOG PA STE, ,BYA BA
MED PA MA YIN NO, ,ZHES PAS BSTAN,

DE'I DON 'GREL PA NA RNAM 'GREL LAS, BYA BA GRUB PAR BYED CES
TE, ,ZHES SOGS RKANG PA BZHIS BYA BYED SPYI'I RNAM BZHAG BSTAN,
RNAM 'GREL LAS, DE LAS MA MYONG TZAM DU NI,,

ZHES SOGS KYIS RGYAS PAR BSHAD,, ` 'BRAS RTOG GNYIS PA'I RANG
RIG GI TSAD 'BRAS NI, TSAD MA'I MDOR, YANG NA RANG RIG 'BRAS BU
YIN, ,ZHES BSTAN, DE'I DON 'GREL

NA; DON RIG GANG YIN SO SOR RIG, NAS, MYONG BA NYID NI 'BRAS BU
YIN, ,ZHES SO,, ` GZHAN RIG GI TSAD 'BRAS NI, TSAD MA MDOR, DE'I
NGO BO LAS DON NGES,,

@7B ZHES PAS BSTAN, DE'I DON 'GREL PA NA, RNAM 'GREL LAS, GANG
TSO RNAM RIG RGYU'I YUL, ,NAS, DON RIG PAR NI GYUR PA YIN, ,ZHES
SO, ,t'IKA CHEN LAS, 'BRAS RTOG GSUM ZHES

PA NI GZHAN RIG GI TSAD 'BRAS RGYAS PAR BSHAD PA'I DON NO,, RANG
RIG GI TSAD 'BRAS LA DOGS GCOD RGYAS PAR 'CHAD PA NI, 'DI NYID
SMRAS PA, GANG TSE SNANG BA DE GZHAL BYA, ,

NAS, DE GSUM THA DAD DU MAS BYAS, ,ZHES SO, ,DE'I DON 'GREL PA
NA, RNAM 'GREL LAS, ,BLO DAG RNAM PAR DBYER MED KYANG, ,ZHES SO,
,SDE BDUN DU,

GSUM PA RNAM GZHAG 'DI NYID NGES PAR SGRUB PA NI, TSAD MA MDOR,
GANG TSE SNANG BA DE GZHAL BYA, ,ZHES GSUNGS, DE NYID RNAM 'GREL
DU RGYAS PAR 'CHAD PA NI,

PHYI ROL DON NI YOD NA YANG, ,NAS, DE 'DRA NGAS KYANG MI SHES
SO, ,ZHES GSUNGS SO, ,'BRAS RTOG GSUM KA GZHUNG DE DAG GIS RANG
LUGS KYI TSAD 'BRAS 'THAD LDAN DU

SGRUB PA YIN GYI SNGA MA GNYIS LAS LOGS SU RNAM BZHAG GSUM PA
STON PA MIN ZHES MKHAS GRUB THAMS CAD MKHYEN PAS GSUNGS, RGYAL
TSAB THAMS CAD MKHYEN PAS

NI; 'BRAS RTOG GSUM PA'I TSAD 'BRAS RNAM BZHAG NI, GZHUNG DE DAG
GI SHUGS LA THON PAR BYED DO ZHES ROL PA'I RDO RJES GSUNGS PAS
MI 'GAL TSUL DPYAD DGOS SO, ,

@8A *, ,'BRAS RTOG DANG PO'I RNAM BZHAG 'DI NI, GTZO BO MDO
SDE BA'I TSAD 'BRAS KYI RNAM BZHAG YIN LA, SEMS TZAM PAS MI 'DOD
PA NI MIN NO, , ` PHYI ROL

DON DU GRUB PA'I SNGON PO GZHAL BYAR BYAS PA'I TSAD 'BRAS GZHAL
GSUM GANG RUNG YIN NA, MDO SDE BA THUN MONG MA YIN PA'I TSAD
'BRAS YIN PAS KHYAB PAR THAL, DE MDO SDE PA THUN

MONGS MA YIN PA'I TSAD 'BRAS SU GSUNGS PA'I PHYIR, 'DOD NA, DE
YIN NA, MDO SDE BA THUN MONGS MA YIN PA KHAS LEN PA'I KHYAB PAR
THAL, 'DOD PA'I PHYIR NA MA KHYAB STE,

DE MDO SDE SPYOD PA'I DBU MA RANG RGYUD PAS KYANG KHAS LEN PA'I
PHYIR, MDO SDE BA THUN MONGS MA YIN PA'I TSAD 'BRAS ZHES PA NI,
MDO SEMS GNYIS KYI NANG NAS MDO SDE BA THUN MONGS MIN

PAR KHAS LEN PA LA BYED PA'I PHYIR,, ` MDO SEMS THUN MONGS DU
KHAS LEN PA'I PHYIR ROL DON DU MA GRUB PA'I SNGON PO GZHAL BYAR
BYAS PA'I TSAD 'BRAS MED PAR THAL, DE SEMS

TZAM PA THUN MONGS MA YIN PA'I TSAD 'BRAS YIN PA'I PHYIR, MDO
SEMS THUN MONGS DU KHAS LEN PA'I PHYI ROL DON DU MA GRUB PA'I
SNGON PO MED PAR THAL, 'DOD PA'I PHYIR, 'DOD NA,

DE GNYIS THUN MONGS DU KHAS LEN PA'I PHYI ROL DON DU GRUB PA MED
PA'I PHYIR, KHO NA RE, DE 'DRA'I TSAD 'BRAS KYI RNAM BZHAG DE
RNAL 'BYOR SPYOD PA'I DBU MA RANG RGYUD PAS KHAS MI LEN PAR
THAL,

@8B DE SEMS TZAM THUN MONGS MA YIN PA'I TSAD 'BRAS SU BZHAG
PA'I PHYIR NA MA KHYAB STE, MDO SEMS GNYIS KYI NANG NAS SEMS
TZAM PA THUN MONGS MA YIN PAR KHAS LEN PA LA BYED PA'I

PHYIR,, ` SEMS TZAM PA THUN MONGS MA YIN PA'I TSAD 'BRAS GZHAL
GSUM GANG RUNG YIN NA, MDO SDE PAS KHAS MI LEN PAS KHYAB PAR
THAL, KHYAB PA'I PHYIR, 'DOD NA,

'BRAS RTOG GSUM PA'I TSAD 'BRAS GZHAL GSUM GANG RUNG YIN NA, MDO
SDE PAS KHAS MI LEN PA'I KHYAB PAR THAL, 'DOD PA'I PHYIR, 'DOD
NA, MDO SDE PAS PHYI DON DU 'DOD PA'I SNGON PO

CHOS CAN, DER THAL, DE'I PHYIR, RTAGS GRUB TE, MDO SDE PA LA
NANG 'GAL STON PA'I TSAD 'BRAS GZHAL GSUM GANG RUNG YIN PA'I
PHYIR, 'DOD MI RIGS TE, MDO SDE PAS RANG GI

PHYI ROL DON DU 'DOD PA'I SNGON PO KHAS LEN PA'I PHYIR, SEMS
TZAM PA THUN MONGS MA YIN PA'I RANG RIG GI TSAD 'BRAS GZHAL GSUM
GANG RUNG YIN NA, MDO SDE PAS KHAS MI LEN PAS

KHYAB PAR THAL, SHES PA'I BDAG NYID DU GRUB PA'I SNGON 'DZIN
TSAD MA DE GZHAL BYAR BYAS PA'I TSAD 'BRAS SDE SEMS TZAM THUN
MONGS MA YIN PA'I TSAD 'BRAS YIN PA'I PHYIR ZER BA LA,

'O NA, SHES PA'I BDAG NYID DU GYUR BA'I SNGON 'DZIN TSAD MA DE
KHAS MI LEN PAR THAL, 'DOD PA'I PHYIR, 'DOD NA, MDO SDE PAS
SNGON 'DZIN TSAD MA DE SHES PA'I BDAG NYID DU KHAS

@9A *, ,MI LEN PAR THAL, 'DOD PA'I PHYIR, 'DOD NA, DE RANG
'DZIN SHES PA'I BDAG NYID DU KHAS MI LEN PAR THAL, 'DOD PA'I
PHYIR, 'DOD NA, DE RANG 'DZIN MNGON SUM GYI BDAG

NYID DU KHAS MI LEN PAR THAL, 'DOD PA'I PHYIR, 'DOD MI RIg TE,
RTOG MED SHES PA'I RDZAS SU KHAS MI LEN PAR THAL, 'DOD MI RIg
TE, RANG RIG MNGON SUM GYI RDZAS SU KHAS LEN

PA'I PHYIR, RDOG PA'I RDZAS RTOG BRAL GYI RDZAS MI 'GAL PAR BLO
RIG GI MTHA' DPYOD LAS GSUNGS PA'I PHYIR, RANG NYAMS MYONG GI
RANG RIG DANG GRUB BDE RDZAS CIG YIN PAR THAL,

SHES PA YIN PA'I PHYIR, KHYAB STE, YIG CHAR GSUNGS, DER MA ZAD,
SNGON 'DZIN SHES PA'I BDAG NYID DU KHAS LEN PAR THAL, DE SHES PA
DANG BDAG NYID GCIG TU KHAS LEN

PA'I PHYIR TE, DE SHES PA DANG BDAG CIG TU 'BREL PAR KHAS LEN
PA'I PHYIR, DE SHES PA SHES PA'I BYE BRAG TU KHAS LEN PA'I
PHYIR, MDO SDE PAS SHES PA'I BDAG NYID DU 'GYUR PA'I SNGON,

'DZIN SHES PA KHAS LEN NA, DE SEMS TZAM PA THUN MONGS MA YIN
PA'I TSAD 'BRAS MA YIN PAR GYUR DGOS PAS DPYAD DO,, ` SHES PA'I
BDAG NYID DU GYUR PA'I SNGON 'DZIN

SHES PA RTOGS PA'I GANG ZAG YIN NA, STONG NYID RTOGS PA'I KHYAB
STE, DE YIN NA, SHES PA'I BDAG NYID DU GRUB PA RTOGS PA'I KHYAB
PA'I PHYIR, 'O NA, SHES PA'I BDAG NYID DU

@9B GYUR PA'I SNGON 'DZIN SHES PA RTOGS PA'I MDO SDE BA MED
PAR THAL, 'DOD PA'I PHYIR, 'DOD NA, SHES PA DANG BDAG NYID CIG
PA'I SNGON 'DZIN SHES PA RTOGS PA'I MDO SDE BA MED PAR THAL,

'DOD PA'I PHYIR, 'DOD NA, SNGON 'DZIN SHES PA SHES PA DANG BDAG
NYID GCIG PA'I SGO NAS THA DAD DU RTOGS PA'I MDO SDE BA MED PAR
THAL, 'DOD PA'I PHYIR, 'DOD MI NUS TE, SNGON 'DZIN

SHES PA DE SHES PA'I BYE BRAG TU RTOGS PA'I MDO SDE BA YOD PA'I
PHYIR, SHES PA'I BYE BRAG RTOGS PA'I MDO SDE BA YOD PA'I PHYIR,
SHES PA'I BYE BRAG RTOGS PA'I GANG ZAG YIN NA,

STONG NYID RTOGS PA'I KHYAB PAR THAL LO ZER NA, 'DOD DE, SNGON
'DZIN SHES PA SHES PA'I BYE BRAG TU RTOGS NA, SNGON 'DZIN SHES
PA SHES PA DANG RDZAS GCIG TU RTOg DGOS PAS SHES PA'I BDAG NYID

DU GRUB PAR RTOGS PAR 'GYUR PAS DPYAD DO,, ` RNAM RIG PA'I LUGS
KYI RANG RIG DANG GZHAN RIG GI TSAD 'BRAS JI LTA BA BZHIN DU
RTOGS PA LA BGEGS KYI GTZO BO BZHI STE, GZHAL BYA LA

LOG PAR RTOG PA, TSAD MA LA LOG PAR RTOG PA, 'BRAS BU LA LOG PAR
RTOG PA, DE GSUM KA LA LOG PAR RTOG PA DE BZHI, TSAD 'BRAS GZHAL
GSUM LA LOG PAR RTOG PA DU MA YOD KYANG,

'DIR RNAM RIG PA'I GRUB MTHA' RTOGS PA LA JI LTA BA BZHIN DU
BGEg KYI GTZO BO THUN MONGS MA YIN PA BZHI NI, SNGO SOGS PHYI
ROL DON DU YOD PAR 'DZIN PA'I BLO DE GZHAL BYA LA LOG PAR

@10A *, ,RTOG PA YIN, SNGO SOGS 'DZIN PA'I BZUNG RNAM DE PHYI
ROL DON DU GRUB PA'I BZUNG RNAM DU 'DZIN PA NI, TSAD MA LA LOG
PAR RTOG PA, DE GNYIS CHOS KYI BDAG 'DZIN YIN TE,

t'IKA CHEN LAS, TSAD 'BRAS GNYIS KYI TSAD MA DANG, GZHAL BYAR
BZHAG PA'I BZUNG RNAM LA LOG RTOG 'GOGS PA'I RIGS PA NI, CHOS
KYI BDAG MED GTAN LA 'BEBS PA'I DON DAM

DPYOD PA'I RIGS PA DNGOS YIN LA, SNGON 'DZIN MNGON SUM DE RANG
LA RDZAS GZHAN DU GYUR PA'I PHYI ROL GYI DON RTOG 'DOD PA NI,
'BRAS BU LA LOG PAR RTOG PA STE, LOG RTOG DE NI PHYI

DON 'GOGS PA'I RIGS PAS 'KHEGS SO, ,THUN MONGS DU LOG PAR RTOG
PA NI TSAD 'BRAS GZHAL GSUM RDZAS GZHAN DU 'DZIN PA DE NI TSAD
'BRAS DANG NGO BO GCIG PA DANG, TSAD MA

LA GZHAL BYA RDZAS GZHAN MA YIN PAR SGRUB PA'I RIGS PAS KHEGS
SO, ,SEMS TZAM THUN MONGS MA YIN PAS RANG RIG GI TSAD 'BRAS LA
LOG PAR BZHUGS PA'I LOG

'DZIN BZHI PO GANG RUNG GI ZHEN YUL MED PA RTOGS PA LA STONG
NYID RTOGS DGOS KYANG SPYIR TSAD 'BRAS LA LOG PAR BZHUGS PA'I
LOG 'DZIN GYI ZHEN YUL MED PA RTOGS PA'I

MDO SDE BA YOD PA'I PHYIR, SNGON 'DZIN SHES PA RNAM BCAS SU
RTOGS PA'I MDO SDE PA DE GZHAN RIG GI TSAD MA DANG RANG RIG GI
GZHAL BYA LA LOG PAR 'DZIN PA'I BLO'I ZHEN

@10B YUL MED PA RTOGS PA'I PHYIR, MDO SDE BA'I RGYUD KYI SNGON
'DZIN TSAD MA DANG, RDZAS GCIG PA'I SNGON PO 'DZIN PA'I TSAD MA
DE STONG NYID RTOGS PA'I GANG ZAG GI RGYUD KYI BSDUS, SNGON
'DZIN

TSAD MA DANG RDZAS GCIG PA'I SNGON PO RTOGS PA'I GANG ZAG YIN
NA, STONG NYID RTOGS PA'I KHYAB PA'I PHYIR, 'O NA, MDO SDE BA'I
RGYUD KYI SNGON 'DZIN TSAD MA DANG RDZAS GCIG PA'I SNGON PO

'DZIN PA'I TSAD MA DE RANG GI GZHAL BYA SNGON PO DANG RDZAS CIG
YIN PAR THAL, SEMS TZAM PA'I RGYUD KYI SNGON 'DZIN TSAD MA YIN
PA'I PHYIR, 'DOD NA, MDO SDE BA'I RGYUD KYI SNGON 'DZIN

TSAD MA DANG RDZAS GCIG PA'I SNGON PO DANG RDZAS GCIG YIN PAR
THAL, 'DOD PA'I PHYIR, 'DOD MI NUS TE, SEMS TZAM PA'I RGYUD KYI
SHES PA'I YIN PA'I PHYIR, ` PHYI ROL PA'I

RGYUD KYI 'JIG LTA KUN BTAGS CHOS CAN, RANG 'DZIN TSAD MA DANG
RDZAS GCIG YIN PAR THAL, 'DUS BYAS YIN PA'I PHYIR, 'DOD NA, DE
DANG RDZAS GCIG PA'I TSAD MA YOD,

PAR THAL, 'DOD PA'I PHYIR NA MA KHYAB, ZER MKHAN YOD KYANG, 'ON
KYANG, DE 'DRA'I 'JIG LTA KUN BTAGS 'DZIN PA'I TSAD MA DANG
RDZAS GZHAN GYIS STONG BA DE STONG NYID

MA YIN PAR THAL, DE DE 'DRA'I TSAD MA DANG RDZAS GCIG MA YIN
PA'I PHYIR, 'DOD NA, DE 'DRA'I TSAD MA DE DE 'DRA'I 'JIG LTA KUN
BTAGS DANG RDZAS GZHAN GYIS STONG BA DE 'DRA'I

@11A *, ,TSAD MA'I STENG GI STONG NYID MA YIN PAR THAL LO, RNAM
'GREL LAS, GNYIS KA'I MNYAM PAR GYUR BA YIN, ,ZHES PA DANG 'GAL
PAR GYUR RO,, DPYAD DO,,

` DE RING GI DUS KYI SNGON PO DANG DE RING GI DUS KYI SNGON
'DZIN TSAD MA GNYIS RDZAS GCIG YIN TE, DE GNYIS RDZAS GZHAN GYIS
STONG BA NYID YIN PA'I PHYIR ZER BA LA, 'O NA, DE RING GI

DUS KYI SNGON PO SNGON 'DZIN TSAD MA DE DE RING GI SNGA ROL TU
YOD PA'I PHYIR, RNAM MKHYEN YIN NA, DE RING GI DUS KYI SNGON
'DZIN TSAD MA YIN PA'I KHYAB PA'I PHYIR, ` BRGYA BYIN

GRUB PA BRGYA BYIN GYI MING GRUB PA DUS MNYAM MA YIN TE, BRGYA
BYIN SNGAR SKYES DE'I RJES SU DE'I MING RNAMS GRUB PA'I PHYIR,
KHO NA RE, BRGYA BYIN GYI MING DE DE'I SNGA ROL TU GRUB PA'I

PHYIR, BRGYA BYIN ZHES BRJOD PA'I SGRA DANG, DE 'DZIN PA'I RTOG
PA DE BRGYA BYIN GI SNGA ROL DU GRUB PA'I PHYIR, DPER NA, LONGS
SKU THUB PA RNAM SNANG GANGS CAN MTSO 'DZIN PA'I

RTOG PA DE DE'I SNGA ROL TU GRUB PA'I PHYIR, STON PA DANG RGYUD
CIG PA'I BYANG CHUB SEMS DPA'I RGYUD LA YOD PA'I PHYIR, DE DANG
RGYUD CIG PA'I BYANG 'PHAGS DE RANG DANG RGYUD CIG PA'I LONGS
SKU

RTOGS PA'I PHYIR SOGS SO, ,DER MA ZAD STON PA DANG RGYUD CIG
PA'I BYANG 'PHAGS DE, RANG GI THOB BYAR GYUR PA'I RNAM MKHYEN
RTOGS PA'I PHYIR, DE 'DRA'I BYANG 'PHAGS DE

@11B RANG GI THOB BYAR GYUR PA'I LONGS SKU DE YIN NO SNYAM DU
'DZIN PA'I RTOG PA SKYES PA YOD PA'I PHYIR, DE LTAR NA, MING GI
SNGA ROL BLO MED PHYIR, ,ZHES GSUNGS PA DANG MI 'GAL TSUL,

DPYAD DGOS SO,, BRGYA BYIN CHOS CAN, RANG ZHES BRJOD PA'I SGRA'I
'JUG GZHIR RANG GI MTSAN NYID MA GRUB TE, BRGYA BYIN ZHES BRJOD
PA'I SGRA BRGYA BYIN LA DNGOS DBANG GIS MI 'JUG

PA'I PHYIR, ZHES PA'I SBYOR BA'I PHYI RGOL YANG DAG SONG KHA
MA'I MDO SDE BA YOD ZER BA MI 'THAD DE, DE 'DRA'I DNGOS DBANG
GIS ME 'JUG PA RTOGS PA'I MDO SDE BA MED PA'I PHYIR,

DE RTOGS PA'I TSAD MA DE RNAM RIG TZAM LA 'JUG PA'I MING TSOL PA
YIN PA'I PHYIR, DE LTAR YIN PAR YIG CHAR GSUNGS PA'I PHYIR, `
TSOL BA BZHI PO GANG RUNG GI NGO BOR GYUR

PA'I RNAM RIG PA'I LTA BA RNYED PA'I GANG ZAG YIN NA, RNAM RIG
PA'I LTA BA RNYED PA'I KHYAB ZER NA, GZUGS CHOS CAN, RANG ZHES
BRJOD PA'I SGRA'I 'JUG GZHIR RANG GI MTSAN NYID KYIS

MA GRUB STE, GZUGS ZHES BRJOD PA'I SGRA DE GZUGS LA DNGOS DBANG
GIS MI 'JUG PA'I PHYIR ZHES PA'I SBYOR BA'I PHYI RGOL YANG DAG
TU SONG MA THAG PA CHOS CAN, DER THAL, DE'I PHYIR,

'DOD MI NUS TE, GZUGS KYI STENG GI PHYI DON MED PA MA RTOGS PA'I
PHYIR, DE PHYI DON MED PA SGRUB BYED KYI SBYOR BA'I PHYI RGOL
YANG DAG YIN PA'I PHYIR, BRDA LA MA BYANG BA'I SKYES

@12A *, ,BU'I RGYUD KYI DBANG SHES SNANG TSUL DE BRDA LA SPYAR
PA DANG KHYAD PAR MED KYANG, RJES KYI RTOG PA'I SNANG TSUL LTAR
DON SPYI SHAR YANG DE'I THA SNYAD KYI SGRA SPYI MI SHES PA TZAM
ZHIG KHYAD

PAR RO, ,ZHES GSUNGS PA'I PHYIR, BUM BRDA MI SHES PA'I GANG ZAG
GI RGYUD KYI DBANG SHES KYI SNANG TSUL BUM PAR SHES PA LA KHYAD
PAR MED KYANG RJES KYI RTOG PA RANG 'DZIN RTOG PA'I ZHEN GZHIR
RANG

GI MTSAN NYID KYIS GRUB PAR 'DZIN PA'I BLO LA SGRA SPYI MA SHAR
BA NI BRDA LA BYANG BA NI KHYAD PAR RO, ,ZHES PA NI, LTO LDIR BA
BUM PA'O SNYAM DU MI SHES PA'I GANG ZAG GI RGYUD KYI BUM PA PHYI
ROL DON

DU GRUB PAR 'DZIN PA'I BLO YIN NA, SGRA SPYI MA SHAR BA'I KHYAB
PAR THAL, 'DOD PA'I PHYIR, STONG NYID BDEN PAR 'DZIN PA'I SGRA
SPYI SHAR BA'I RTOG PA YIN NA, STONG NYID RTOGS PA'I GANG

ZAG GI RGYUD KYIS BSDUS PA'I KHYAB PAR THAL LO,, ` BZUNG 'DZIN
GRANGS MNYAM PA'I LUGS LA, SO SKYE BYE BRAG PA GCIG GIS KHRA
'DZIN MIG SHES KHRA BO LA BLTA BA'I TSE KHRA BO'I

STENG GI DKAR DMAR SNGO SER BZHI KHA 'DZIN PA'I MIG SHES GCIG
CHAR SKYE BA MED PA'I PHYIR, DE BZHI MI 'DRA BA GCIG CHAR SKYE
BA MED PAR THAL, RIg MTHUN PA'I RNAM SHES YIN PA'I PHYIR,

MDO LAS SEMS CAN RNAMS KYI RNAM PAR SHES PA NI RGYUD RE RE BA'O
ZHES GSUNGS PA'I PHYIR, MA KHYAB ZER, YUL YUL CAN GNYIS KA RIGS
MTHUN PA'I RNAM SHES MI 'DRA BA GCIG

@12B CAR MNGON GYUR PA MED ZER RAM, YANG NA BRTAN PA RANG DBANG
CAN GYI RNAM SHES GNYIS MNGON DU GYUR PA MED ZER BA LA DGONGS
ZER RO, ,` SNA TSOGS GNYIS MED PA'I LUGS LA,

GANG ZAG BYE BRAG PA GCIG GI RGYUD LA KHRA BO'I STENG GI DKAR
DMAR SNGO SER BZHI KA 'DZIN PA'I MIG SHES TSAD MA CIG CAR SKYE
BA MED ZER NA, MI 'THAD PAR THAL, SANGS 'PHAGS GI RGYUD

LA CIG CAR SKYE BA YOD PA'I PHYIR, SO SKYE BYE BRAG PA GCIG GI
RGYUD LA DE BZHI KA 'DZIN PA'I TSAD MA GCIG CAR SKYE BA MED ZER
BA YIN, 'O NA, SO SKYE BYE BRAG PA GCIG GIS DKAR DMAR

SNGO SER BZHI LDAN GYI KHRA BO LA BLTA BA'I TSE DKAR 'DZIN MIG
SHES DANG POR SKYES GZHAN RNAMS RJES SU SKYE BA'I DBANG DU BYAS
NAS, DE 'DRA'I DKAR PO DE SO SKYE BYE BRAG PA GCIG GI RGYUD KYI

DKAR 'DZIN SHES PA DANG RDZAS GCIG MA YIN PA'I PHYIR, MA GRUB
NA, DE CHOS CAN, DE 'DRA'I SER 'DZIN MIG SHES DANG DUS MNYAM MA
YIN PAR THAL, MA GRUB PA DE'I PHYIR,

'DOD NA, DE 'DRA'I SER PO DANG DUS MNYAM MA YIN PAR THAL, 'DOD
PA'I PHYIR, 'DOD MI NUS TE, DE'I TSOGS PA NA YOD PA'I DKAR DMAR
SNGO SER BZHI KA DANG RDZAS GCIG

YIN PA'I PHYIR TE, DE KHRA BO DANG GRUB BDE RDZAS GNYIS YIN PA'I
PHYIR, KHRA BO'I KHYAD CHOS YIN PA'I PHYIR SOGS SO,, ` DKAR SOGS
BZHI LDAN GYI KHRA BO'I STENG GI

@13A *, ,DKAR PO DE, DE 'DRA'I DKAR PO 'DZIN PA'I DBANG SHES
DANG RDZAS GCIG MA YIN PAR THAL LO,, 'DOD NA, DE 'DRA'I DBANG
SHES DANG RDZAS GZHAN GYIS STONG BA STONG NYID

MA YIN PAR THAL LO ZER DPYAD,, ` GZUGS RANG 'DZIN RTOG PA'I
ZHEN GZHIR RANG GI MTSAN NYID KYIS MA GRUB PAR RTOGS NA, GZUGS
RANG 'DZIN TSAD MA DANG RDZAS GZHAN GYIS

MA GRUB PAR RTOGS PA'I MA KHYAB TE, DE GNYIS LA DGAG BYA PHRA
RAGS GI KHYAD PAR MED KYANG RTOGS DKA' SLA'I KHYAD PAR YOD PAR
GSUNGS PA'I PHYIR, GZUGS RANG 'DZIN RTOG PA'I ZHEN

GZHIR RANG GI MTSAN NYID KYIS GRUB PAR 'DZIN PA'I BLO RANG GI
SNANG YUL 'KHRUL BAR RTOGS PA'I MDO SDE BA YOD PAR GSUNGS PA
DPYAD DGOS TE, DE 'DZIN PA'I RTOG PA'I SNANG BA LTAR DU MA
GRUB

PA RTOGS PA'I MDO SDE BA MED PA'I PHYIR, DE 'DRA'I RTOG PA'I
SNANG BA LTAR DU MA GRUB PA STONG NYID YIN PA'I PHYIR, DE
'DRA'I RTOG PA'I SNANG BA DE PHYI ROL DON DU GRUB PAR SNANG
BA'I SNANG BA

YIN PA'I PHYIR SOGS SO,, ` BZUNG 'DZIN RNAM RIG TZAM LA 'JUG
PA'I GANG ZAG YIN NA, RTOG MED DBANG SHES LA LTOS PA'I PHYI
DON MED PA RTOGS PA'I MA KHYAB STE,

YIG CHAR, BZUNG 'DZIN RNAM RIG TZAM LA 'JUG BYED KYI TSOL BA
BZHI DANG SHES PA BZHI YOD PAR GSUNGS, TSOL BA BZHI RANG RGYUD
LA SKYES PA'I GANG ZAG YIN NA,

@13B RTOG PA YID SHES LA LTOS PA'I PHYI DON MED PA RTOGS PA'I
KHYAB, YANG YIG CHAR, BZUNG 'DZIN GNYIS MED KYI RNAM RIG TZAM
LA 'JUG TSUL BSHAD PAS SHES PA'I PHYIR,

TSOL PA BZHI NI GNAS LUGS DPYOD PA'I BLO RNYED PA NAS RGYUN
MTHA' BAR NA YOD, SHES PA BZHI GNAS LUGS RTOGS PA'I LTA BA
RNYED PA NAS SANGS RGYAS KYI SA'I

BAR YOD, KHO NA RE, TSOL BA BZHI PO GANG RUNG LA STONG NYID
RTOGS PA'I GANG ZAG GI RGYUD KYI BSDUS PA'I KHYAB PAR THAL,
NYAN THOS BAR CHAD MED LAM DE GNAS

LUGS DPYOD NA RNYED PA'I BLO MA YIN PAR GSUNGS PA'I PHYIR ZER
BA LA, 'O NA, TSOL BA BZHI PO GANG RUNG SKYE LA SHES PA BZHI
PO GANG RUNG MI SKYE BA MED

PAR THAL, 'DOD PA'I PHYIR, 'DOD MI NUS TE, DE GNYIS SA 'TSAMS
SO SOR BSHAD PA'I PHYIR, GZUGS ZHES BRJOD PA'I SGRA GZUGS LA

DNGOS DBANG GIS MI 'JUG PA RTOGS PA'I TSAD MA DE MING TSOL BA
YIN PA'I PHYIR, DE 'DRA'I TSAD MA SKYE BA LA PHYI DON MED PA
RTOGS MI DGOS PA'I PHYIR,

SHES PA BZHI KA SKYES PA'I GANG ZAG YIN NA, RTOG MED DBANG
SHES LA LTOS PA'I PHYI DON MED PA RTOGS PA'I MA KHYAB STE,
BZUNG 'DZIN GNYIS MED TZAM LA

@14A *, ,'JUG BYED KYI SHES PA BZHI PO YOD PAR GSUNGS PA'I
PHYIR RO, ,GNYIS SNANG NUB PA 'DZIN PA'I RTOG MED SHES PA
GNYIS SNANG GI RNAM PA MA SHAR,

GNYIS SNANG NUB PA'I RNAM PA SHAR BAS STONG NYID RTOGS PA'I
RJES DPAG KUN RDZOB PA'I RNAM PA MA SHAR TE, SEMS CAN GI RGYUD
KYI DON DAM RNAM CAN GYI BLO YIN

PA'I PHYIR, ZHES GSUNGS PA DPYAD DGOS SO,, KUN RDZOB PA'I RNAM
PA SHAR BA'I BLO YIN NA, KUN RDZOB BDEN PA'I RNAM PA SHAR BA'I
BLO YIN PA'I KHYAB PAR THAL,

'DOD NA, BUM 'DZIN RTOG PA DE KUN RDZOB PA'I RNAM PA SHAR BAR
THAL, GNYIS SNANG GI RNAM PA SHAR BA'I BLO LA RTOG PA RTOG MED
GANG YOD BRTAGS DGOS SO, ,

RDUL PHRA RAB DE RDZAS YOD DANG DBYIBS ZLUM PO CAN YIN GSUNGS
PA LA, DE CHOS CAN, RDZAS YOD KYI GZUGS YIN PAR THAL, RDZAS
YOD DANG GZUGS GNYIS

KA YIN PA'I PHYIR NA MA KHYAB, 'DOD MI NUS TE, DBANG PO'I
BZUNG CHAR GYUR BA'I GZUGS YIN PA'I PHYIR, DE CHOS CAN, DBYIBS
YIN PAR THAL, DBYIBS

ZLUM PO CAN YIN PA'I PHYIR, 'DOD NA, GZUGS KYI SKYE MCHED YIN
PAR THAL, DBYIBS ZLUM PO CAN YIN PA'I PHYIR NA MA KHYAB PA YIG
CHAR GSUNGS,

@14B CHA MED BSAGS PA'I PHYI DON MED PA RTOGS MI DGOS SO,,
'ON KYANG CHA MED BSAGS PA'I PHYI DON 'GOG BYED 'DI NI PHYI
DON 'GOG BYED YIN PAR GSUNGS PA LA,

DE 'GOG BYED KYI RIGS PA DE PHYI DON 'GOG BYED KYI RIGS PA YIN
PAR THAL, DE LTAR YIN PAR GSUNGS PA'I PHYIR, 'DOD NA, PHYI DON
DNGOS SU KHEGS PA

MA YIN, SHUGS LA KHEGS PA MA YIN PA'I PHYIR, DANG PO MA GRUB
STE, CHA MED BSAGS PA'I PHYI DON MED PA DE CHOS KYI BDAG MED
PHRA MO MA YIN PA'I PHYIR,

PHYI MA GRUB TE, RANG DANG RIGS MI GCIG PA'I MED DGAG GZHAN
'PHEN PA MED PA'I PHYIR TE, CHA MED BSAGS PA'I PHYI ROL DON DU
GRUB PAR 'DZIN PA'I BLO DE KUN BTAGS

YIN NO, ,PHRA RAB BZUNG DON YIN PA 'GOG PA'I RIGS PA YOD DE,
PHYI DON GYI RDUL PHRA RAB CHOS CAN, DBANG SHES KYI DMIGS
RKYEN MA YIN TE, DE'I RGYU YIN DU

CHUG KYANG DE LA MI SNANG BA'I PHYIR, ZHES PA'I SPYOR BA YIN
NAM DPYAD DO, ,SNGO RDUL PHRA MO DE SNGON 'DZIN MIG SHES LA MI
SNANG BAR THAL, DE SBYOR BA YANG DAG

YIN PA'I PHYIR, 'DOD NA, SNGON PO DANG GRUB BDE DBYER MED
RDZAS GCIG MA YIN PAR THAL, 'DOD PA'I PHYIR, 'DOD NA, SNGON PO
DANG GRUB BDE RDZAS GCIG PA'I

@15A *, ,GZUGS PHRA MO MED PAR THAL, 'DOD PA'I PHYIR, 'DOD
NA, DE DANG GRUB BDE DBYER MED RDZAS GCIG PA'I MI RTAG PA PHRA
MO MED PAR THAL LO, ,

ZER DPYAD DO, ,` BZUNG 'DZIN MTSAN NYID SKYE LA 'DRA BA 'GOG
PA'I RIGS PA NI, SNGON 'DZIN MI GA SHES SKAD CIG GNYIS PA CHOS
CAN,

DE DANG PO BZUNG DON BYAS NAS MYONG BAR THAL, DE 'DI LAS SKYES
ZHING RNAM PA 'DI DANG 'DRA BA'I PHYIR ZHES PA'O,, ,,

SGRO 'DOGS KYI MTHA' BYE BRAG TU 'GOG PA'I SKABS LA 'DOGS PA
DPYOD PA'I DKA' GNAS RNAM BZHAG 'DI NI, ^ BTZUN GZUGS

NGAG DBANG DPAL LDAN GYIS BRIS PA'O,, ,,MANG+GA LAm,, DGE'O,,

@15B [BLANK PAGE]

