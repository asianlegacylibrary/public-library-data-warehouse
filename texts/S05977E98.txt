*, ,NA MO GU RU LO KE SHVA R'A YA,

@141A *, ,MAR ME MDZAD DPAL RGYAL BA 'BROM, ,SRAS BCAS ZHABS PAD
GUS MCHOD NAS, ,LHA CHOS BDUN LDAN ZAB KHRID KYI, ,GSAL BYED ZLA
SHEL ME LONG BRI, 'DIR JO BO YAB SRAS KYI GSANG BA'I

GDAMS PA THIG LE BCU DRUG GI KHRID ZAB MO NYAMS SU LEN PAR 'DOD
PAS, SKYABS 'GRO SEMS BSKYED TSAD MED BZHI RGYUD DANG 'DRES NGES
PA SNGON DU BTANG, SEMS CAN THAMS CAD KYI DON DU MYUR BA

MYUR BAR YANG DAG PAR RDZOGS PA'I SANGS RGYAS KYI GO 'PHANG THOB
PAR BYA, DE'I PHYIR DU ZAB LAM THIG LE BCU DRUG GI RNAL 'BYOR
NYAMS SU LEN SNYAM PA LAN GSUM SOGS BYAS TE, SVABH'A WAS STONG
PAR SBYANGS, CHOS

RNAMS KUN GYI RANG BZHIN GDOD MA'I GSHIS, ,LHUN GRUB SPROS DANG
BRAL BA 'CHI MED LAM, ,KUN TU BZANG PO'I MCHOD SPRIN 'KHRIGS
PA'I DBUS, ,BAm LAS CHU SKYES AA LAS ZLA BA'I STENG, ,BKOD PA
BSAM GYIS

MI KHYAB THIG LE MCHOG ,HR'I: LAS 'KHRUNGS PA'I 'PHAGS MCHOG BCU
GCIG ZHAL, ,PHYAG SPYAN STONG MNGA' MTSAN DPE'I GZI 'OD 'BAR,
,RIN CHEN RGYAN MDZES LHA RDZAS NA BZAS BKLUBS, ,ZHABS GNYIS

BSNYAMS BZHENGS SKYABS GSUM KUN 'DUS PA'I, ,NGO BOR MOS NAS YAN
LAG BDUN PA 'BUL, ,PHYAG DANG PHYAG YUL GNYIS STONGS PA'I, ,RNAM
DAG SKU LA YE PHYAG 'TSAL, ,SKYE GNAS 'JIG PAS MA GOS PA'I,,

@141B DRI MED MCHOD TSOGS 'BUL LO LHA, ,SGO GSUM SKYE GNAS 'JIG
BRAL BA'I, ,NYES PA'I GA-YANG SA MTHOL LO BSHAGS, ,STONG YANG
SNA TSOGS SKUR STON PA'I, ,GRANGS MED 'DREN LA RJES YI RANG,
,SMON DANG MTSAN

MAS STONGS PA YI, ,'KHOR LO DBYINGS SU BSKOR DU GSOL, ,SKYE BAS
STONGS PA'I CHOS SKU KHYED, ,LHUN GRUB GNAS PA'I RANG BZHIN LAS,
,GANG DU'ANG 'DA' BAR MA MDZAD CIG ,DGE BA 'DI YIS 'KHOR BA
RNAMS, ,

'DI 'DRAR RTOGS TE 'DI 'DRA BA'I, ,GZHAL YAS KHANG DU 'DRONGS
GYUR TE, ,GSANG SNGAGS 'DI BZHIN SPYOD PAR BSNGO, ,DE LTAR RTZE
GCIG MOS PA'I DAD PA YIS, ,MCHOD BSTOD BSKOR BA YIG DRUG BZLAS
BRJOD LA, ,

BRTZON PAR BYAS PAS THUGS RJE CHE DGYES TE, ,THUGS MDZOD GSANG
BA'I SGO NI BYE BAR GYUR, ,RANG NYID KHA SARBA nIR GSAL BA YIS,
,SNA DRANGS KHAMS GSUM SEMS CAN MA LUS PA, ,'PHAGS PA'I THUGS

KA'I SGO YI NANG DU ZHUGS, ,DE NI BYANG CHUB PHYOGS CHOS SO BDUN
GYI, ,YE SHES RANG BZHIN RNAM PA GZHAL YAS KHANG, ,STENG RANG
SHAR LHO NUB BYANG 'OG GI GZHI, ,RIM BZHIN AOm SOGS YI GE DRUG
PA YI, ,RNAM

LDAN DUNG DANG GSER SBYANGS MU TIG DANG, ,MU MEN MARGAD BEE
d'URYA YI MDOG ,DVANGS GSAL 'OD ZER STONG 'BAR PHO BRANG DBUS,
,MI MJED ZHING GI THIG LE BSTAN PA'I GTZO, ,GSER MDOG PHYAG
GNYIS SA GNON MNYAM

@142A *, ,GZHAG MDZAD, ,MTSAN DPES BRGYAN CING DMAR SER CHOS GOS
GSOL, ,PAD ZLAR RDO RJE'I SKYIL KRUNG GIS BZHUGS PA, ,MTHONG MA
THAG TU DGA' DANG MOS PA YIS, ,BSKOR ZHING MCHOD BSTOD

MU NI BZLAS BYAS PAS, ,BCOM LDAN DGYES PAS THUGS KA'I SGO BYE
BA'I, ,NANG ZHUGS SNGON 'DRA'I GZHAL MED KHANG GI DBUS, ,PAD
ZLA'I STENG NA RJE BTZUN GANGS RI'I MDOG ,ZHAL GCIG PHYAG BZHI
DANG PO THAL

MO SBYAR, ,'OG GNYIS SHEL PHRENG PADMA DKAR PO BSNAMS, ,RIN CHEN
RGYAN PHRENG LHA RDZAS GOS KYIS BKLUBS, ,SKYIL KRUNG BZHUGS
MTHONG BSKOR MCHOD YIG DRUG BZLAS, ,MGON DE DGYES NAS RNAM THAR
SGO BYE STE, ,

KHA BA CAN GYI THIG LE'I NANG DU ZHUGS, ,DER YANG GZHAL MED
KHANG DBUS PAD ZLA'I STENG, ,GNAS KHANG NGO BO ZLA SHEL LTAR
DKAR BA'I, ,KHA SARBA nI ZHAL GCIG PHYAG GNYIS PA, ,MCHOG SBYIN
GA-YON PA SHEL GYI

'KHAR BA'I STENG, ,PAD DKAR STONG LDAN LTE BAR RGYAL BA'I YUM,
,GA-YAS GA-YON SH'AKYA'I RGYAL PO MAR ME MDZAD, ,MTHA' SKOR
SANGS RGYAS STONG GIS BRGYAN PA BSNAMS, ,'DZUM SGEG RGYAN LDAN
'GYING BA'I TSUL

GYIS BZHUGS, ,SNGAR BZHIN MCHOD BSTOD BSKOR BA BZLAS BRJOD KYIS,
,DGYES PA'I THUGS MDZOD BYE BA'I NANG DU ZHUGS, ,GZHAL MED KHANG
DBUS PAD ZLAR SHER PHYIN YUM, ,BTZO MA'I GSER 'DRA ZHAL GCIG

@142B PHYAG BZHI YI, ,GA-YAS GNYIS SKYABS SBYIN RDO RJE GA-YON
PA GNYIS, ,MNYAM GZHAG GLEGS BAM BSNAMS SHING RGYAN MANG MDZES,
,LHA RDZAS NA BZAS KLUBS SHING SKYIL KRUNG BZHUGS, ,BSKOR ZHING
YAN LAG BDUN

PA GA TE YI, ,BZLAS PAS MNYES SHING BYIN BRLABS THUGS KA'I SGO,
,BYE BA'I NANG GI GZHAL YAS KHANG DU PHYIN, ,DE DBUS THUB PA'I
DBANG PO BZHUGS PA YI, ,MNGON SUM ZHAL MTHONG MCHOD BSTOD BZLAS
SOGS KYIS,,

MCHOG TU DGYES NAS RNAM THAR SGO BYE STE, ,YE SHES PHO BRANG
CHEN PO'I NANG DU SON, ,GTZO BO BCU GCIG ZHAL MNGA' PHYAG STONG
LDAN, ,SNGON BZHIN MNYES BYAS SGO BYE PHYIN PA'I NANG, ,GZHAL
MED KHANG DBUS SENG LDENG NAGS

SGROL GYI, ,ZHAL MTHONG MCHOD BSTOD T'A RE'I BZLAS SOGS KYIS,
,DGYES PA'I THUGS KA'I SGOR SONG GZHAL MED DBUS, ,SGROL MA DRAG
MO LJANG NAG KHROS PA'I ZHAL, ,PHYAG BZHI GA-YAS GNYIS GRI GUG
CANG TE'U 'KHROL,,

GA-YON GNYIS THOD PA KHA tR'Am GA YIS BREL, ,MI LPAGS STOD
GA-YOGS STAG SHAM RUS RGYAN GSOL, ,ME DPUNG 'BAR BA'I DBUS NA
GA-YAS BSKUMS KYIS, ,PAD NYIR BZHUGS LA BDUN DANG YI GE BCU'I,
,BZLAS PAS

MNYES BYAS THUGS KA'I SGOR ZHUGS TE, ,PHO BRANG DBUS SU PAD NYI
BGEGS CHEN KHRIR, ,MI GA-YO MTHING NAG LJAGS 'DRIL MCHE BA
GTZIGS, ,PHYAG GNYIS RAL GRI ZHAGS PA LHA RDZAS KYI, ,STOD
GA-YOGS STAG SHAM

@143A *, ,GSOL ZHING BRKYANGS BSKUMS BZHUGS, ,MCHOD SOGS YI GE
BCU PA'I BZLAS PAS DGYES, ,KHRO RGYAL THUGS KYI SGOR ZHUGS GZHAL
YAS DBUS, ,'DAB STONG PAD ZLA'I LTE BAR MAR ME

MDZAD, ,RANG BZHIN THUB DBANG NGO BO CHOS KYI SKU, ,RNAM PA
LONGS SKU CHOS 'CHAD RDOR DRIL 'DZIN, ,PHYOGS BZHIR LHA BZHI
MTSAMS BZHIR YAB SRAS BZHI, ,STENG DU RTZA BRGYUD BLA MA SPRIN
LTAR GTIBS, ,DER NI

BSKOR MCHOD LHA BZHI'I BSNYEN PA YIS, ,MGON PO MCHOG TU DGYES
(MDUN DU BDAG CAG GI STON PA, GA-YAS SU SPYAN RAS GZIGS, GA-YON
DU SGROL MA, RGYAB TU MI GA-YO BA STE, SHAR LHOR JO BO PAndITA'I
RNAM PA, LHO NUB TU 'BROM, NUB BYANG DU RNGOG ,BYANG SHAR DU KHU
STE,) PAS

GSANG MDZOD BYE, ,RANG GIS SNA DRANGS GZHAL YAS KHANG PHYIN
PA'I, ,PADMA 'DAB STONG BSIL ZER CAN GYI STENG, ,'BROM STON BCU
DRUG LANG TSO MTHON MTHING GI ,DBU SKRAS DPUNG ZIN NOR BU'I
PHRENG BA DANG, ,SHEL DKAR CHU

SKYES RGYAL BAS MTSAN PA 'DZIN, ,PHYOGS MTSAMS RANG 'DRA'I
KHYE'U BCU DRUG BCAS, ,SKYES RABS ZAB MO'I CHOS SGRA SGROG CING
BZHUGS, ,SNGAR BZHIN BSAGS SBYANGS RIGS GSUM SNYING PO BZLAS,
,RGYAL BA 'BROM

DGYES RNAM THAR SGO BYE BA'I, ,GZHAL MED KHANG PHYIN DBUS KYI
RIN CHEN KHRIR, ,BYAMS MGON GSER MDOG CHOS GOS DMAR PO GSOL,
,CHOS 'CHAD PHYAG GIS RIL MTSAN KLU SHING BSNAMS, ,GTZUG TOR
MCHOD

@143B RTEN GYIS MDZES BYAMS BZHUGS MDZAD, ,GA-YAS GA-YON LDEM DU
JO 'BROM DGE SLONG TSUL, ,STENG PHYOGS RGYA CHEN BRGYUD PA'I BLA
MA 'KHRIGS, ,SHER PHYIN ZAB MO'I CHOS SGRA SGROG PA'I DRUNG,
,YAN LAG BDUN PA MEE TRI

BZLAS SOGS KYIS, ,RJE BTZUN MNYES PAS SGOR DRANGS PHO BRANG
DBUS, ,'PHAGS MCHOG KLU SGRUB GTZUG TOR GDENGS KAS BRJID, ,DMAR
SER CHOS GOS GSUM GSOL MTSAN DPE 'BAR, ,RTEN 'BYUNG CHES STON

CHOS 'CHAD PHYAG RGYAS MDZES, ,GA-YAS GA-YON JO 'BROM DGE SLONG
TSUL GYIS BZHENGS, ,STENG PHYOGS ZAB MO LTA BRGYUD BLA MAS GANG,
,MCHOD BSTOD BSKOR BA AA YIG BZLAS BYAS PAS, ,MGON PO'I GSUNG
NAS DA

NI BU KHYOD KYI, ,TSOGS GNYIS PHAL CHER RDZOGS SHING SGRIB GNYIS
BYANG, ,'OG MIN RDO RJE 'CHANG GI ZHAL BLTA 'AM, ,GSUNG ZHING
DGYES NAS THUGS KA'I SGO MO BYE, ,RANG GIS SNA DRANGS SEMS CAN
THAMS CAD ZHUGS, ,STOBS

DANG MI 'JIGS RANG BZHIN PHO BRANG DBUS, ,RDO RJE 'CHANG DBANG
AINDRA N'I LA'I MDOG ,ZHAL GCIG PHYAG GNYIS THUGS KAR RDOR DRIL
'DZIN, ,MTSAN DPE'I DPAL 'BAR LHA RDZAS NA BZAS BKLUBS, ,SKYIL
KRUNG GA-YAS NGOS

NAM MKHA' DRI MA MED, ,GA-YON PHYOGS SPYAN RAS GZIGS DBANG STENG
GI CHAR, ,BYIN RLABS BRGYUD PA'I BLA MA SPRIN LTAR GTIBS, ,GSANG
SNGAGS ZAB MO'I CHOS SGRA RGYUN MI 'CHAD, ,SNGON BZHIN MCHOD
BSTOD BSKOR BA

@144A *, ,'BRU GSUM BZLAS, ,TING 'DZIN DBANG BSKUR MNYES NAS
THUGS MDZOD BYE, ,YE SHES 'JA' 'OD 'KHRIGS PA'I GZHAL MED DBUS,
,'KHOR 'DAS BRTEN GA-YO KUN GYI RANG BZHIN DANG, ,DBYER MED
SGRIB BRAL

YE SHES CHOS KYI SKU, ,RNAM PA LONGS SKU ZHAL GCIG PHYAG GNYIS
PA, ,TING 'DZIN PHYAG RGYA RDO RJE'I SKYIL KRUNG BZHUGS, ,THUGS
KAR SHIN TU PHRA BA'I RLUNG SEMS KYI, ,NGO BO RTEN DANG BRTEN
PA'I THIG LE'I TSUL, ,SNOD KYI

THIG LE DKAR SER SRAN MA NI, ,PHYED GSHAGS TZAM STENG BCUD KYI
THIG LE MCHOG ,GSER MDOG YUNGS KAR SBOM PO'I 'BRU TSAD TZAM,
,THABS SHES STONG NYID SNYING RJE'I SNYING PO CHE, ,RIGS BRGYA'I
KHYAB BDAG DVANGS

GSAL 'OD 'BAR BA, ,CHER MCHED MKHA' MNYAM BRTAN GA-YO KUN LA
KHYAB, ,CIR YANG 'CHAR ZHING SNANG BA'I SGYU 'PHRUL MKHAN, ,'OD
GSAL BDE STONG NGANG DU MNYAM PAR BZHAG ,SLAR YANG PHYI YI BKOD
PA'I THIG LE

NAS; ;BYIN RLABS BAR GYI THIG LE RANG MDOG GI ,RNAM PAR BSDUS
PA'I THIG LE YUNGS 'BRU TZAM, ,SPYI BO'I AOm NGANG DE YANG MGRIN
PA'I A'A:, ,A'A: YANG SNYING GA'I H'Um BSDU DE NYID KYANG,
,STONG NYID SNYING RJE'I BDAG NYID GZHI'I

THIG LE, ,BDEN STONG NAM MKHA' LTA BU'I RNAL 'BYOR SKYONG, ,SLAR
YANG CHU LAS CHU SBUR JI BZHIN DU, ,BSAM GYIS MI KHYAB THIG LE'I
BAR DAG TU, ,SPRO ZHING BSDU BA'I RIG RTZAL YANG YANG SBYONG,
,MDOR NA BYANG CHUB

@144B SEMS KYIS RGYUD SBYANGS NAS, ,LHA BZHIS LUS DANG SDE SNOD
GSUM GYIS NGAG ,BSLAB PA GSUM GYIS SEMS NYID MDZES BYAS TE, ,ZAB
GSAL DBYER MED SNANG STONG ZUNG 'BREL BA'I, ,THIG LE'I RNAL
'BYOR MCHOG LAS

MI GA-YEL BA, ,BKA' GDAMS SKYES BU CHEN PO'I RNAM THAR YIN, ,'DI
NI RNAM DPYOD CAN LA BSDOMS YIN GZHAN, ,SANGS RGYAS BYANG SEMS
ZHI DRAG DE DANG DE'I, ,THIG LE'I SKABS SU CI 'DOD LHAG PA'I
LHA, ,DE DANG

DE YI SGRUB THABS BZLAS BRJOD SOGS, ,TING 'DZIN SGO BRGYA 'BYED
CES PHUL BYUNG BZHED, ,DE DAG SKABS SU GANG LA GANG 'DUL DANG,
,MCHOD SPRIN BKOD PA KUN TU BZANG PO YI, ,RNAM THAR JI BZHIN BLO
YIS LEGS PAR

SBYANGS, ,MJUG TU BYANG CHEN PHYIR BSNGO SHIS PAS BRGYAN, ,TSUL
'DI SDE SNOD BSLAB PA GSUM 'DZIN PA, ,DBEN PAR GZHOL BA SNYING
STOBS RGYA MTSO YIS, ,LEGS PAR BSKUL TSE BKA' GDAMS THA SHAL BA,
,CHOS KYI

RGYAL MTSAN ZHES BYAS 'PHRAL DU SBYAR, ,ZHES PA 'DI YANG BKRA
SHIS LHUN PO'I GZIMS KHANG RGYAL MTSAN MTHON PO'I GZIMS CHUNG
BKA' GDAMS PHO BRANG DU SBYAR BA'I YI GE PA NI DGE TSUL BLO
BZANG DAR RGYAS SO,, ,,