@001A *, ,MNGON PAR RTOGS PA'I RGYAN GYI BSDUS DON RIN PO CHE'I
PHRENG BA BZHUGS SO,,

@001B RJE BTZUN DAM PA THUGS RJE CHEN PO DANG LDAN PA RNAMS KYI
ZHABS LA PHYAG 'TSAL LO, ,BRTZE BAS 'GRO KUN SRID MTSO LAS BSGRAL
PHYIR, ,DE NYID ZAB MO THUGS SU CHUD PA YIS, ,SBYIN

SOGS PHAR PHYIN SPYOD PA'I GO BSNAMS NAS, ,'GRO BA SKYOB MDZAD
BLA MA RNAMS LA 'DUD, ,GSUNG RAB KUN GYI DRANG DANG NGES PA'I
DON, ,JI BZHIN GSUNG RAB RGYAL BAS LUNG BSTAN PA, ,RGYAL TSAB DAM
PA'I

ZHABS DANG 'JAM DBYANGS LA, ,RTZE GCIG GUS PA'I YID KYIS PHYAG
'TSAL LO, ,SKYED MOS TSAL DU TI NI SGOM PA'I TSE, ,THUB PA'I
DBANG POS DNGOS SU RJES BZUNG STE, ,LAM MCHOG SHER PHYIN RDZOGS
PAR

GSAL MDZAD PA, ,RGYAL SRAS BZANG PO'I ZHABS LA GUS PAS 'DUD, ,DUS
GSUM SANGS RGYAS KUN GYI BGROD PA'I LAM, ,BYANG CHUB LAM GYI RIM
PA'I NGO BO DANG, ,GRANGS DANG GO RIMS JI LTAR NGES PA'I TSUL,,

@002A *, ,RGYAS SRAS BZANG PO'I LUGS BZHIN BSHAD PAR BYA, ,DE LA
'DIR BDAG CAG GI STON PA THUGS RJE CAN NYID KYIS GDUL BYA RNAMS
KYI DON DU, GSUNG RAB MTHA' YAS PA GSUNGS PA'I NANG NAS SNYING
PO'I

DON DANG THEG PA GSUM MNGON PAR RTOGS PA'I RIM PA RGYAS PAR STON
PA SHER PHYIN GYI MDO NYID YIN, DE LA RGYAS 'BRING BSDUS GSUM, DE
RE RE LA GSUM GSUM STE, SDE TSAN DGUR GNAS PA YIN LA, DE RGYAS
PA'I RGYAS

PA BAM PO LNGA BRGYA PA GCIG YOD PA, RGYA NAG TU 'GYUR PAR KHA
CIG LAS BSHAD CING, 'BRING PO BAM PO BZHI BRGYA PA GCIG LO CHEN
SOGS BZHUGS PA'I TSE, RGYA GAR NA BZHUGS PAR GRANGS KYANG, BOD DU
MA 'GYUR LA,

RGYAS PA'I BSDUS PA GZHUNG 'BUM PA 'DI NYID YIN NO, ,YUM BAR MA
GSUM NI NYI KHRI DANG, KHRI BRGYAD STONG PA DANG, SHES RAB KHRI
PA'O, ,BSDUS PA GSUM NI, BRGYAD STONG PA DANG, YUM CHEN MO BAM PO
BCO BRGYAD PA DANG,

MDO SDUD PA RNAMS SO, ,DE DAG GI BRJOD BYA SNYING PO'I DON BDEN
PAR GRUB PA'I SPROS PA MTHA' DAG DANG BRAL BA DANG, MNGON PAR
RTOGS PA BRGYAD DON BCU DANG BCAS PA STON PA LA KHYAD PAR MED
CING, DE DAG GI DON BDE BLAG

@002B TU RTOGS PA'I BSTAN BCOS MNGON PAR RTOGS PA'I RGYAN DANG,
DE'I DON RTOGS PAR BYED PA'I THABS SLOB DPON 'PHAGS PA DANG,
SENGGE BZANG PO'I 'GREL PA LA BRTEN NAS BSHAD PAR BYA'O, ,DE LA
GNYIS, GTAN LA DBAB BYA SHER PHYIN DANG, GTAN LA 'BEBS

BYED KYI THABS MNGON RTOGS BRGYAD BSHAD PA'O, ,DANG PO LA GSUM,
SHES RAB KYI PHA ROL TU PHYIN PA LA MTSAN NYID DANG, SA MTSAMS
DANG, DNGOS BTAGS KYI DBYE BA'O, ,DANG PO NI, CHOS BZHIS KHYAD
PAR DU BYAS PA'I MTHAR THUG PA'I YE SHES CHOS BZHI NI, RTEN SANGS

RGYAS DANG, PHYI ROL DON GYIS STONG PA'I SHES PA DANG, DE YANG YE
SHES YIN PA DANG, BDEN STONG SGYU MA LTA BU PA'O, ,DE DAG KYANG
RIM BZHIN DU RGYUN MTHA' MAN CHAD KYIS BSDUS PA DANG, MDO SDE PA
'DOD PA LTAR PHYI ROL GYI DON 'DZIN PA'I SHES PA DANG, GZUNG
'DZIN DON

GZHAN GYIS STONG YANG SO SKYE'I DBANG SHES SOGS DANG, RNAM RIG PA
'DOD PA LTAR GNYIS STONG GI SHES PA BDEN GRUB TU 'DOD PA BZHI LAS
KHYAD PAR DU BYAS PA STE, DE YANG LOG RTOG SEL BA'I MTSAN NYID
KYI DBANG DU BYAS PA YIN LA, RIGS MI MTHUN SEL BA'I DBANG DU

BYAS NA, SHES BYA JI LTA BA DANG JI SNYED PA MTHA' DAG MNGON SUM
DU RTOGS PA MTHAR THUG PA'I YE SHES NI, SHER PHYIN DNGOS KYI
MTSAN NYID, GNYIS PA NI, SANGS RGYAS KYI SA KHON NA YOD DO, ,GSUM
PA NI, RNAM RDZOGS SBYOR BA LA SOGS LAM SHER PHYIN DANG, GZHUNG

SHER PHYIN NI SHER PHYIN BTAGS PA BA'O, ,SHER PHYIN DNGOS LA DBYE
NA, ZAG MED KYI YE SHES SDE TSAN NYI SHU RTZA GCIG GO ,BDEN 'DZIN
GYIS BCINGS PA DANG, SNYING RJE CHEN PO DANG BRAL BA'I MI RTAG
SOGS MNGON SUM DU RTOGS PA'I YE SHES NI, LAM GYI SHER PHYIN

@003A *, ,GYI YANG GZUGS BRNYAN NO, ,GNYIS PA LA GNYIS, MNGON PAR
RTOGS PA BRGYAD MDOR BSTAN PA DANG, DE NYID DON BDUN CUR RGYAS
PAR BSHAD PA'O, ,DANG PO LA BRGYAD KYI, DANG PO RNAM MKHYEN LA
GSUM, MTSAN NYID, DBYE BA, SA MTSAMS

SO, ,DANG PO NI, SEMS BSKYED SOGS MTSAN NYID KYI CHOS BCU MNGON
SUM DU RTOGS PA MTHAR THUG PA'I YE SHES SO, ,'DI NI DE'I SHES BYA
BSHAD PA NYID KYIS THEG PA CHEN PO'I LAM GYI LUS YONGS SU RDZOGS
PAR GO NUS PA'I DBANG DU BYAS PA YIN NO, ,GNYIS PA

NI, GDUL BYA'I LOG RTOG SEL BA'I DBANG DU BYAS NAS, SPYIR RNAM
MKHYEN LA DBYE NA, DGOS PA'I GTZO BO MKHYEN PA'I RNAM MKHYEN
DANG, SHES BYA'I RNAM PA THAMS CAD MKHYEN PA'I RNAM MKHYEN NO,
,DE GNYIS GCIG LA CIG SHOS KYIS MA KHYAB PA MIN NO, ,GSUM

PA NI, SANGS RGYAS KYI SA KHO NA NA YOD DO, ,GNYIS PA LAM SHES PA
GSUM, MTSAN NYID, DBYE BA, SA MTSAMS SO, ,DANG PO NI, RANG RGYUD
LDAN GYI GANG ZAG DE'I RGYUD KYI STONG NYID MNGON SUM DU RTOGS
PA'I SHES RAB KYIS ZIN PA'I MKHYEN PA GANG ZHIG ,BYANG SEMS

'PHAGS PA'I BZHED DON SGRUB PA'I MNGON RTOGS KYI RIGS SU GNAS PA,
GNYIS PA DBYE BA NI, LAM SHES KYIS BSDUS PA'I SHES PAR BYA BA'I
MNGON RTOGS DANG, MNGON DU BYA BA'I MNGON RTOGS SE, ,DANG PO NI,
MI RTAG SOGS BCU DRUG DANG, GZUGS SOGS

PHYI ROL DON DU MA GRUB PAR MNGON SUM DU RTOGS PA'I LAM SHES
DANG, GNYIS PA NI, STONG NYID MNGON SUM DU RTOGS PA'I LAM SHES
SO, ,GSUM PA SA MTSAMS NI, THEG CHEN GYI MTHONG LAM NAS, SANGS
RGYAS KYI SA'I BAR LA YOD DO, ,RNGOG LO CHEN PO'I BZHED

@003B PA LTAR, SANGS RGYAS KYIS NA MKHYEN PA GSUM KA YOD PA
'PHAGS SENG GNYIS KA'I BZHED PA YIN NO, ,TSIG TZAM GYIS SEMS
KHENGS PA DAG THEG CHEN 'PHAGS PA LA ZHI SHES YOD PA LA, YUM BAR
MA'I MDO GNOD BYED DU 'DREN PA NI, MNGON RTOGS KYI RIGS SO

SOR 'BYED PA'I RNAM GZHAG GI RTEN DANG, SKYE BA'I RTEN MA PHYED
PA YIN NO, ,'GREL PA DON GSAL LAS, DANG ZHES PA'I SGRAS BSDUS
PA'I LAM SHES PA NYID LA SOGS PA SNGAR BSHAD PA DAG KYANG YIN NO
ZHES SOGS, ZHI SHES THEG CHEN 'PHAGS PA'I RGYUD LA YOD

PA'I SHES BYED DU YANG CI'I PHYIR MI 'DREN, SNGAR LTAR KHAS
BLANGS PAR RIGS SO, ,GSUM PA ZHI SHES LA GSUM GYI DANG PO ZHI
SHES KYI MTSAN NYID, RANG RGYUD KYI GANG ZAG DE'I RGYUD KYI GANG
ZAG GI BDAG MED MNGON SUM DU RTOGS PA'I SHES RAB KYIS ZIN PA'I

MKHYEN PA GANG ZHIG ,SDUG KUN NYE BAR ZHI BA'I THAR PA SGRUB PA'I
MNGON RTOGS KYI RIGS SU GNAS PA, GNYIS PA DBYE BA NI, MI RTAG
SOGS BCU DRUG RTOGS PA DANG, GZUNG 'DZIN RDZAS GZHAN GYIS STONG
PAR MNGON SUM DU RTOGS PA'I ZHI SHES SO, ,GSUM PA SA

MTSAMS NI, 'PHAGS PA'I GANG ZAG MTHA' DAG LA'O, ,'GOG PA LA MNYAM
PAR BZHAG BZHIN PA'I TSE ZHI SHES DANG, THEG CHEN SEMS BSKYED
SOGS MED PAR 'DOD PA NI, LDAN TSUL GSUM GYI RNAM DBYE MA PHYED
PA'O, ,BZHI PA RNAM RDZOGS SBYOR BA LA GSUM GYI

DANG PO MTSAN NYID NI, MKHYEN GSUM GYI SHES PA'I RNAM PA BSGOM PA
LA DBANG BSGYUR THOB PA'I CHED DU, BSGOM PA'I SEMS PA'I RNAL
'BYOR GNYIS PA DBYE BA NI, MKHYEN GSUM GYI RNAM PA'I 'DZIN STANGS
CAN BRGYA DANG BDUN CU RTZA GSUM MO, ,GSUM PA SA MTSAMS

@004A *, ,NI, THEG CHEN GYI TSOGS LAM NAS SA BCU RGYUN MTHA'I BAR
RO, ,LNGA PA RTZE MO'I SBYOR BA LA GSUM GYI DANG PO MTSAN NYID
NI, STONG NYID LA DMIGS PA'I SGOM BYUNG GI SHES RAB KYIS ZIN PA'I
SGO NAS, MKHYEN PA'I RNAM PA BSGOM PA RAB TU GYUR PA'I

SEMS DPA'I RNAL 'BYOR, GNYIS PA DBYE BA NI, BSDUS NA SBYOR LAM
RTZE SBYOR SOGS BZHI DANG, RGYAS PAR NA BRGYA BDUN CU RTZA GSUM
MO, ,GSUM PA SA MTSAMS NI, THEG CHEN GYI SBYOR LAM DROD NAS SA
BCU RGYUN MTHA'I BAR RO, ,DRUG PA MTHAR GYIS SBYOR LA

GSUM GYI DANG PO MTSAN NYID NI, MKHYEN GSUM GYI RNAM PA GO RIMS
NGES CAN DU BSGOM PA LA, BRTAN PA THOB PA'I PHYIR TU SGOM PA'I
SEMS DPA'I RNAL 'BYOR, GNYIS PA DBYE BA NI, BRTAN BYED KYI SGO
NAS BCU GSUM DANG, RNAM PA'I 'DZIN STANGS KYI SGO

NAS BRGYA BDUN CU RTZA GSUM MO, ,GSUM PA SA MTSAMS NI, THEG CHEN
GYI TSOGS LAM NAS SA BCU RGYUN MTHA'I SNGA LOGS BAR RO, ,BDUN PA
SKAD CIG SBYOR LA GSUM GYI DANG PO MTSAN NYID NI, MTHAR GYIS
SBYOR BA'I STOBS LAS BYUNG BA'I SEMS DPA'I

RNAL 'BYOR MTHAR THUG GO ,GNYIS PA DBYE BA NI, RNAM SMIN MIN PA'I
SKAD CIG SBYOR SOGS BZHI, GSUM PA SA MTSAMS NI, SA BCU RGYUN
MTHA' KHO NA NA YOD DO, ,BRGYAD PA CHOS KYI SKU LA GSUM GYI, DANG
PO MTSAN NYID NI, MKHYEN GSUM GYI RNAM PA SGOM PA'I

STOBS KYIS 'BRAS BU MTHAR THUG GO ,GNYIS PA DBYE BA NI, BSDUS NA
SKU BZHI DANG, RGYAS PAR NA ZAG MED KYI YE SHES BRGYA ZHE BZHI
SOGS SO, ,GSUM PA SA MTSAMS NI, SANGS RGYAS KYI SA KHO NA NA YOD
DO, ,GNYIS PA LA GSUM, MKHYEN PA GSUM GYI

@004B LUS CUNG ZAD BSHAD PA DANG, SBYOR BA BZHI'I LUS BSHAD PA
DANG, CHOS SKU'I LUS BSHAD PA'O, ,DANG PO LA GSUM GYI, DANG PO
RNAM MKHYEN BSHAD PA LA BCU YOD PA'I DANG PO SEMS BSKYED LA GSUM,
MTSAN NYID DANG, DBYE BA DANG, SA MTSAMS

SO, ,DANG PO NI, GZHAN GYI DON DU RDZOGS PA'I BYANG CHUB DON
GNYER GYI 'DUN PA DANG, MTSUNGS LDAN GYI SEMS SO, ,GNYIS PA NI,
'DUN LDAN SEMS BSKYED SOGS NYER GNYIS SO, ,BSAM PA DANG MTSUNGS
LDAN GYI THEG CHEN SEMS BSKYED KYI MTSAN NYID DANG,

SBYIN PA GTONG 'DOD SOGS KYIS BSDUS PA'I SEMS CAN LA 'DI PHYIR
PHAN PA DANG, BDE BA'I BSAM PA DANG, MTSUNGS LDAN GYI RDZOGS PA'I
BYANG CHUB THOB 'DOD KYI SEMS SO, ,DE BZHIN DU GZHAN RNAMS LA'ANG
JI LTAR RIGS PAR SBYAR BAR BYA'O, ,GSUM PA NI,

'DIR DNGOS SU BSTAN PA THEG CHEN GYI TSOGS LAM CHUNG NGU NAS
SANGS RGYAS KYI SA'I BAR YOD LA, THEG CHEN SEMS BSKYED TZAM NI
SGOM STOBS KYI THOB PA'I LAM DU MA ZHUGS PA NAS KYANG YOD DO,
,'DI'I RGYAS BSHAD KYI RTZOD LAN GYI SKABS SU t'IKA BYED KHA CIG

GIS DGE BA'I CHOS LA 'DUN PA'I MTSAN NYID DON DU GNYER BA SNGA MA
BYANG CHUB DON GNYER 'DUN PA LA BSHAD PA NI, BRGYAD STONG 'GREL
CHEN ZHIB TU MA MTHONG BA DANG, LAN DANG PO 'DIS THOG MTHA' BAR
GSUM DU GAL CHE BA'I SNYING RJE CHEN PO THEG CHEN SEMS

BSKYED KYI RGYU RU SGRUB PA'I CHED DU YIN NA CUNG ZAD KYANG MA
RTOGS PA DANG, LAN PHYI MA'I DON GNYER GYI 'DUN PA DANG YANG
KHYAD PAR MED PAR 'GYUR BAS, PHA ROL TU PHYIN PA'I LAM GYI RIM PA
LA GO BA MA SKYES PAS MKHAS PAS BRTAGS NA BZHAD GAD KYI GNAS

@005A *, ,SU SNANG NGO, ,GNYIS PA 'DIR BSTAN THEG CHEN GDAMS NGAG
LA GSUM GYI DANG PO MTSAN NYID NI THEG CHEN SEMS BSKYED KYI CHED
DU GNYER BYA THOB PA'I THABS MA NOR BAR 'DOMS PA'I RJOD BYED DO,
,GNYIS PA DBYE BA NI, BSGRUB PA

RANG GI NGO BO LA 'DOMS PA SOGS BCU'O, ,BSGRUB PA RANG GI NGO BO
LA 'DOMS PA'I GDAMS NGAG GI MTSAN NYID, KUN RDZOB DANG DON DAM
PA'I BDEN PA LAS MI 'DA' BAR TSOGS GNYIS NYAMS SU LEN PA'I RNAL
'BYOR LA 'DOMS PA'I DAG GO ,DMIGS

YUL BDEN BZHI LA 'DOMS PA'I GDAMS NGAG GI MTSAN NYID, 'KHOR BAR
'JUG PHYOGS KYI RGYU 'BRAS DANG, LDOG PHYOGS KYI RGYU 'BRAS BDEN
BZHI'I GNAS LUGS BSTAN PA BLANG DOR JI LTA BA BZHIN DU RTOGS LA
BSGRUBS SHIG CES 'DOMS PA'I NGAG

GO ,DE BZHIN DU GZHAN RNAMS LA'ANG, JI LTAR RIGS PAR SBYAR TE,
GDAMS DON DANG, GDAMS NGAG GI KHYAD PAR PHYED PAR BYA'O, ,GSUM PA
SA MTSAMS NI, THEG CHEN GYI TSOGS LAM DU MA ZHUGS PA'I SNGA ROL
NAS KYANG YOD CING, SANGS RGYAS KYI SA'I

BAR NA YOD DO, ,GDAMS DON 'BA' ZHIG LA GDAMS NGAG CES PA NI
BRGYAD PA'O, ,GSUM PA THEG CHEN NGES 'BYED CHA MTHUN LA GSUM GYI
DANG PO MTSAN NYID NI, RIGS MI MTHUN SEL BA'I DBANG DU BYAS NA
THEG CHEN GYI DON MNGON RTOGS SO, ,LOG RTOG

SEL BA'I DBANG DU BYAS NAS THEG CHEN THAR PA CHA MTHUN GYI RJES
SU SKYES PA'I THEG CHEN GYI MNGON RTOGS GANG ZHIG ,MOS SPYOD KYI
SAS KHYAD PAR DU 'PHAGS BYAS PA, GNYIS PA DBYE BA NI, THEG CHEN
GYI SBYOR LAM DROD RTZE BZOD MCHOG BZHI'O, ,THEG CHEN SBYOR

@005B LAM DROD KYI DMIGS PA'I MTSAN NYID, DE'I SGRO 'DOGS DPYAD
PAR BYA BA'I GZHIR GYUR PA'O, ,DE'I NGO BOR GYUR PA'I RNAM PA'I
MTSAN NYID, RANG GI DMIGS PA LA KHYAD CHOS PHYIN CI LOG TU SGRO
'DOGS PA'I GNYEN PO BYED PA'I THEG CHEN SBYOR LAM DROD KYI YE
SHES SO, ,

DE BZHIN DU GZHAN RNAMS LA'ANG JI LTAR RIGS PAR SBYAR BAR BYA'O,
,SA MTSAMS NI GO BAR ZAD DO, ,BZHI PA 'DIR DNGOS SU BSTAN PA'I
SGRUB PA'I RTEN RANG BZHIN DU GNAS RIGS LA GSUM GYI DANG PO'I
MTSAN NYID NI, SGOM CHUNG GTZO BOR GYUR PA'I SKABS KYI THEG

CHEN GYI BSGRUB PA DNGOS SU BSTAN PA'I CHOS DBYINGS SO, ,GNYIS PA
DBYE BA NI, RTEN CHOS KYI SGO NAS 'DIR DNGOS SU SMOS PA BCU GSUM
DANG, THEG CHEN TSOGS LAM GYI RTEN RNAMS SO, ,GSUM PA SA MTSAMS
NI, 'DIR DNGOS SU BSTAN PA DROD NAS DANG, SPYIR TSOGS

LAM NAS RGYUN MTHA'I BAR NA YOD DO, ,RANG BZHIN DU GNAS PA'I RIGS
TZAM NI, SEMS CAN GYI SEMS BDEN PAS STONG PA DRI MA DANG BCAS
PA'I DE BZHIN NYID, BDE BAR GSHEGS PA'I SNYING PO ZHES GRAGS PA
DE NYID DO, ,LNGA PA THEG CHEN SGRUB PA'I DMIGS PA LA, GNYIS

KYI DANG PO'I MTSAN NYID NI, THEG CHEN SGRUB PA'I SGRO 'DOGS
DPYAD PAR BYA BA'I GZHIR GYUR PA, GNYIS PA DBYE BA LA, BSDUS NA
BCU GCIG DANG, RGYAS PAR NA CHOS THAMS CAD DO, ,DRUG PA THEG CHEN
SBYOR BA'I CHED DU BYA BA LA GSUM GYI DANG PO'I MTSAN NYID NI,
GANG GI CHED

DU BSGRUB PA LA 'JUG PA'I 'BRAS BU MTHAR THUG, ,GNYIS PA DBYE BA
CHEN PO GSUM, SA MTSAMS SANGS RGYAS KYI SA NA'O, ,BDUN PA GO
CHA'I SGRUB PA LA GSUM GYI DANG PO MTSAN NYID NI, PHAR PHYIN RE
RE'I NANG DU DRUG DRUG TSANG BAR BSDUS NAS, NYAMS SU LEN PA'I
BSAM

@006A *, ,PAS, KHYAD PAR DU BYANG SEMS KYI BYA BA'O, ,GNYIS PA
DBYE NA DRUG ,SA MTSAMS NI, THEG CHEN GYI TSOGS LAM NAS SA BCU
RGYUN MTHA'I BAR RO, ,BRGYAD PA 'JUG PA'I BSGRUB PA LA GSUM GYI
DANG PO MTSAN NYID NI THEG PA CHEN PO'I LAM SBYOR

BA GTZO BOR GYUR PA'I SGO NAS NYAMS SU LEN PA'I BYANG SEMS KYI
BYA BA'O, ,GNYIS PA DBYE NA DGU ,SA MTSAMS MOS SPYOD KYIS NAS
RGYUN MTHA'I BAR RO, ,DGU PA TSOGS SGRUB LA GSUM GYI DANG PO
MTSAN NYID NI, BDEN PA GNYIS KYI LAM GYI RIM PA LAS MI 'DA'

BAR RANG GI DNGOS 'BRAS BYANG CHEN DNGOS SU 'BYIN PA'I BYANG SEMS
KYI BYA BA'O, ,GNYIS PA DBYE BA NI BCU BDUN, SA MTSAMS CHOS MCHOG
CHEN PO NAS RGYUN MTHA'I BAR NA'O, ,BCU PA NGES 'BYUNG BSGRUB PA
LA GSUM GYI DANG PO MTSAN NYID NI, TSOGS GNYIS KYI

STOBS KYIS RNAM MKHYEN DU GDON MI ZA BAR NGES PAR 'BYIN PA'I DAG
PA'I RNAL 'BYOR, GNYIS PA DBYE BA BRGYAD, SA MTSAMS DAG PAS GSUM
NA'O, ,GNYIS PA LAM SHES BSHAD PA LA GNYIS, LAM SHES KYI YAN LAG
DANG, YAN LAG CAN GYI LAM SHES SO, ,

DANG PO LA GNYIS KYI, DANG PO 'DIR DNGOS SU BSTAN PA'I LAM SHES
KYI YAN LAG GI MTSAN NYID, LAM SHES SKYE BA'I GEGS MNGON PA'I NGA
RGYAL MNGON GYUR PA DANG BRAL BA SOGS LAM SHES RDZOGS BYED KYI
CHA SHAS SU GYUR PA'I SEMS DPA'I RGYUD KYI YON TAN NO, ,

GNYIS PA DBYE BA NI, 'GAL RKYEN GEGS DANG BRAL BA DANG, LHAN CIG
BYED RKYEN SEMS BSKYED DANG, RGYU RIGS DANG, RANG BZHIN DANG,
BYED LAS SO, ,GSUM PAS MTSAMS NI, THEG CHEN GYI TSOGS LAM NAS
RGYUN MTHA'I BAR RO, ,GNYIS PA LA GSUM GYI DANG PO NYAN THOS

@006B KYI LAM SHES PA'I LAM SHES LA GSUM GYI DANG PO MTSAN NYID
NI, BYANG CHUB KYI SEMS KYIS KUN NAS BSLANGS PA'I STONG NYID
MNGON SUM DU RTOGS PA'I SHES RAB KYIS ZIN PA DANG, SEMS CAN KUN
GYIS SANGS RGYAS THOB PA'I DON DU BSNGO BA DANG, KHYAD CHOS GSUM
GYIS KHYAD

PAR DU BYAS PA'I MI RTAG SOGS MNGON SUM DU RTOGS PA GANG ZHIG
,NYAN THOS KYI RIGS CAN RJES SU BZUNG BA'I CHED DU SHES PAR BYA
BA'I MNGON RTOGS, GNYIS PA DBYE NA, MI RTAG SOGS MNGON SUM DU
RTOGS PA BCU DRUG GO ,GSUM PA SA MTSAMS NI, THEG CHEN 'PHAGS

PA MTHA' DAG LA YOD DO, ,GNYIS PA RANG SANGS RGYAS KYI LAM SHES
PA'I LAM SHES LA GSUM GYI DANG PO MTSAN NYID NI, GZHAN 'DRA BA LA
RANG SANGS RGYAS KYI RIGS CAN RJES SU BZUNG BA'I CHED DU BZUNG
BYA PHYI ROL DON GYIS DBEN PAR MNGON SUM DU RTOGS PA'I MKHYEN
PA'O,,

SA MTSAMS THEG CHEN 'PHAGS PA MTHA' DAG GO ,GSUM PA BYANG CHUB
SEMS DPA'I LAM SHES LA GNYIS KYI DANG PO PHAN YON CHEN PO CAN GYI
THEG CHEN GYI MTHONG LAM LA GSUM GYI DANG PO MTSAN NYID NI, SRID
ZHI GNYIS KA'I MTHA' 'GOG BYED KYI BDEN PA MNGON RTOGS SO, ,

GNYIS PA DBYE NA, SKAD CIG MA BCU DRUG GO ,SA MTSAMS NI, SA DANG
PO'I BYA RDZOGS KYI SKAD CIG MA DANG PO NA'O, ,GNYIS PA THEG CHEN
GYI SGOM LAM LA GNYIS, SGOM LAM GYI BYED PA DANG, BYED PA CAN GYI
SGOM LAM MO, ,DANG PO LA, MTSAN NYID NI, THEG CHEN SGOM LAM SGOM
STOBS

KYIS THOB PA'I YON TAN NO, ,DBYE NA DRUG GO ,GNYIS PA LA GNYIS
KYI DANG PO ZAG BCAS SGOM LAM LA GSUM, MOS PA YID LA BYED PA BLA
NA MED PA'I SGOM LAM DANG, BSNGO BA DANG, RJES SU YI RANG BA BLA
NA MED PA'I SGOM LAM MO, ,DANG PO LA DNGOS DANG, DE'I PHAN YON
NO, ,DANG PO LA

@007A *, ,MTSAN NYID NI, YUM DON GSUM GYI 'BYUNG GNAS SU YID CHES
PA'I THEG CHEN GYI RJES LA MNGON RTOGS SO, ,DBYE NA NYER BDUN, SA
MTSAMS SA DANG PO NAS BCU PA'I BAR RO, ,GNYIS PA NI, 'DIR DNGOS
SU BSTAN PA'I SGOM LAM

MOS PA'I PHAN YON GYI MTSAN NYID NI, SANGS RGYAS DANG BYANG CHUB
SEMS DPA' RNAMS MOS PA GSUM SGOM PA'I BYANG SEMS LA CHA DE NAS
THUGS DGYES PA'I CHA DANG, DNGOS GNAS KYI YON TAN BRJOD PA'I CHA
GANG RUNG NGO, ,GNYIS PA BSNGO BA YID LA BYED

PA BLA NA MED PA'I SGOM LAM LA MTSAN NYID NI, RANG GZHAN GYI DGE
BA RDZOGS PA'I BYANG CHUB KYI YAN LAG TU BSGYUR BAR BYED PA'I
BYED LAS KYIS KHYAD PAR DU BYAS PA'I ZAG PA DANG BCAS PA'I THEG
CHEN GYI RJES LA MNGON RTOGS DBYE NA BCU GNYIS SO, ,SA

MTSAMS SNGA MA LTAR RO, ,GSUM PA LA GSUM LAS, MTSAN NYID NI THEG
CHEN GYI RJES LA MNGON RTOGS ZAG BCAS GANG ZHIG RANG BZHIN GYI
DGE BA LA DGA' BA SGOM PA'I DANG BA'O, ,DBYE BA NI GNYIS SO, ,SA
MTSAMS GONG DANG 'DRA'O, ,GNYIS PA ZAG

MED SGOM LAM LA GNYIS, BSGRUB PA BSGOM LAM DANG, RNAM DAG SGOM
LAM MO, ,DANG PO LA GNYIS, THEG CHEN BSGRUB PA SGOM LAM GYI MTSAN
NYID NI, ZAG PA MED PA'I THEG CHEN GYI RJES LA MNGON RTOGS GANG
ZHIG RANG 'BRAS RTOGS PA MTHAR THUG

PA'I LAG RJES 'JOG BYED KYIS KHYAD PAR DU BYAS PA, DBYE NA LNGA,
GNYIS PA RNAM DAG SGOM LAM GYI MTSAN NYID NI, DE GANG ZAG GI
SPANGS PA MTHAR THUG PA'I LAG RJES 'JOG PAS KHYAD PAR DU BYAS PA,
DBYE NA DGU ,GNYIS KA'I SA MTSAMS SA DANG PO

@007B NAS BCU PA'I BAR RO, ,GSUM PA ZHI SHES BSHAD PA LA BZHI,
'BRAS YUM LA NYE RING GI RGYU MTSAN DANG, RGYU MTSAN DE BSGRUB PA
DANG, MI MTHUN PA DANG, GNYEN PO'I PHYOGS KYI DBYE BA DANG, ZHI
SHES KYI SBYOR BA'O, ,DANG PO LA SRID MTHA' 'GOG PAS KHYAD PAR

DU BYAS PA'I LAM SHES KYI MTSAN NYID NI, THABS SNYING RJE CHEN
POS DNGOS SU ZIN CIG MI RTAG SOGS MNGON SUM DU RTOGS PA'I THEG
CHEN 'PHAGS PA'I RGYUD KYI MKHYEN PA'O, ,ZHI MTHA' 'GOG PAS KHYAD
PAR DU BYAS PA'I MTSAN NYID, SNYING RJE CHEN PO'I SGO NAS KUN

RDZOB LA BLTOS PA'I ZHI MTHA' 'GOG PAS RAB TU PHYE BA'I THEG CHEN
'PHAGS PA'I MNGON RTOGS, SA MTSAMS NI, GNYIS KAS DANG PO YAN CHAD
NA YOD DO, ,GNYIS PA NI, 'BRAS YUM LA RING BA'I ZHI SHES DANG,
'BRAS YUM LA NYE BA'I ZHI SHES GNYIS,

DANG PO'I MTSAN NYID NI, THABS SNYING RJE CHEN PO DANG BRAL
ZHING, BDEN MED MNGON SUM DU RTOGS PA'I SHES RAB KYIS MA ZIN PA'I
MKHYEN PA'O, ,SA MTSAMS NYAN RANG GI MTHONG LAM NAS MI SLOB LAM
PA'I BAR RO, ,'BRAS YUM LA NYE BA'I ZHI SHES KYI MTSAN

NYID, MI RTAG SOGS MNGON SUM DU RTOGS SHING, THABS SHES KHYAD PAR
CAN GYIS ZIN PA'I BYANG SEMS 'PHAGS PA'I MKHYEN PA'O, ,SA MTSAMS
THEG CHEN GYI MTHONG LAM NAS SA BCU RGYUN MTHA'I BAR LA'O, ,GSUM
PA LA MI MTHUN PHYOGS KYI ZHI

SHES KYI MTSAN NYID, THABS SHES KHYAD PAR CAN GYIS MA ZIN PA'I
MKHYEN PA'O, ,SA MTSAMS THEG DMAN 'PHAGS PA MTHA' DAG LA'O,
,GNYEN PO PHYOGS KYI ZHI SHES KYI MTSAN NYID, MI RTAG SOGS MNGON
SUM DU RTOGS PA'I MKHYEN PA GANG

@008A *, ,ZHIG ,THABS SHES KHYAD PAR CAN GYIS DNGOS SU ZIN PA'O,
,SA MTSAMS THEG CHEN GYIS MTHONG LAM NAS SO, ,BZHI PA ZHI SHES
KYI SBYOR BA DANG, DE'I 'DZIN STANGS DANG, DE'I 'BRAS BU'O, ,DANG
PO 'DIR DNGOS BSTAN ZHI

SHES KYI SBYOR BA'I MTSAN NYID, GZHI'I KUN RDZOB PA DANG, DON DAM
PA'I SDOD LUGS GANG RUNG LA PHYIN CI LOG TU ZHEN PA'I 'GOG PA'I
SEMS PA'I RNAL 'BYOR RO, ,DBYE NA BCU, 'DIR KHYAD GZHI'I SGO NAS
SBYOR LAM DANG SBYAR YANG, SA BCU PA'I BAR

NA YOD DO, ,GNYIS PA LA 'DIR BSTAN ZHI SHES SBYOR BA'I MNYAM NYID
KYI MTSAN NYID NI, GZHI'I DBYE BA DANG, MTSAN MTSON DANG, YUL CAN
LA PHYIN CI MA LOG TU 'GOG PAS ZHEN PA KHYAD PAR DU BYAS PA'I
SEMS DPA'I SBYOR BA'I 'DZIN STANGS SO, ,

LDOG PAS DBYE NA BZHI YOD, GSUM PA NI, 'DIR BSTAN THEG CHEN
MTHONG LAM GYI MTSAN NYID SPROS BRAL MNGON SUM DU RTOGS PA'I THEG
CHEN GYI BDEN PA MNGON RTOGS SO, ,SHES MTHONG GIS BLTAS NAS 'DA'
BAR BYA BA'I MNGON RTOGS BYANG SEMS KYI

MTHONG LAM GYIS BSDUS PA NI, 'DIR SHUGS LA BSTAN PA STE, SNGAR
BSHAD ZIN TO, ,GNYIS PA SBYOR BA BZHI BSHAD PA LA, BZHI YOD PA'I
DANG PO RNAM RDZOGS SBYOR BA BSHAD PA LA GNYIS, SPYI'I RNAM GZHAG
DANG, LAM RGYUD LA SKYE BA'I RIM PA DNGOS SU

BSTAN PA'O, ,DANG PO LA BZHI, LAM SHER PHYIN GYI RNAL 'BYOR SGOM
PA'I 'DZIN STANGS KYI DBYE BA DANG, SBYOR BA'I DBYE BA DANG,
SBYOR BA SGOM PA'I YON TAN DANG, 'GAL RKYEN SKYON BSHAD PA DANG,
LAM SHER PHYIN GYI RNAL 'BYOR DU MTSON PA'I MTSAN NYID

@008B DO, ,DANG PO NI, 'DIR DNGOS SU BSTAN PA'I SBYOR BA'I RNAM
PA'I MTSAN NYID, SBYOR BA'I YUL LAM 'DZIN STANGS KYI BYE BRAG GO
,DBYE NA BRGYA BDUN CU RTZA GSUM MO, ,DON GZHAN NI RNAM BSHAD DU
BSHAD ZIN TO, ,GNYIS PA NI, 'DIR DNGOS SU BSTAN

PA'I GTZO BO'I SBYOR BA'I MTSAN NYID, YUL YUL CAN DANG GZHI LAM
RNAM GSUM BDEN STONG SPROS BRAL DU RTOGS PA'I ZHI LHAG ZUNG 'BREL
GYI SEMS DPA'I RNAL 'BYOR, SA MTSAMS THEG CHEN GYI SBYOR LAM DROD
NAS RGYUN MTHA'I BAR RO, ,'DIR DNGOS

SU BSTAN PA'I THEG CHEN GYI SBYOR BA TZAM GYI MTSAN NYID, MKHYEN
GSUM GYI RNAM PA BSGOM PA LA DBANG THOB PA'I CHED DU BSDUS TE
SGOM PA'I SEMS DPA'I RNAL 'BYOR RO, ,DBYE NA SBYOR BA NYI SHU
DANG, SA MTSAMS THEG CHEN GYI TSOGS LAM NAS SO, ,

BCAS KYI SGRAS BSTAN PA, SBYOR BA SGOM PA'I RTEN GANG ZAG GI
MTSAN NYID, SANGS RGYAS LA BKUR STI SOGS KYI SGO NAS DGE RTZA
SOGS LA MKHAS PA'I SEMS DPA'O, ,SA MTSAMS THEG CHEN GYI TSOGS LAM
MA THOB PA'I SNGA LOGS NAS KYANG YOD DO, ,GSUM

PA THEG CHEN SBYOR BA'I YON TAN GYI MTSAN NYID, THEG CHEN SBYOR
BA SGOM STOBS KYI THOB PA'I PHAN YON NO, ,DBYE NA BCU BZHI'O,
,SBYOR BA'I SKYON GYI MTSAN NYID, SBYOR BA SKYES PA'AM GNAS PA'I
GEGS BYED DO, ,DBYE BA ZHE DRUG GO ,SKYON 'DI DAG SHES

PAR BYAS NAS DES MA GOS PA'I SGO NAS SBYOR BA BSGOM PA LA MKHAS
PAR BYAS NA, DGE BA'I BSHES GNYEN BSTEN TSUL PHYIN CI MA LOG PA
SHES PA LA DGONGS NAS, BSHES GNYEN BSTEN TSUL RTZA BA'I DNGOS
BSTAN GYI RIM PA LA MA BSDUS PA YIN NO,,

@009A *, ,LNGA PA LAM SHER PHYIN GYI RNAL 'BYOR GYI MTSAN NYID,
'BRAS BU'I SHER PHYIN THOB BYED KYI THABS SU GYUR PA'I ZHI LHAG
ZUNG 'BREL GYI SEMS DPA'I BYA BA'O, ,DBYE NA MTSAN NYID DGU BCU
RTZA GCIG GO ,SA MTSAMS THEG CHEN GYI

TSOGS LAM NAS RGYUN MTHA'I BAR RO, ,GNYIS PA LA BZHI, SBYOR BA
SKYES PA'I SKABS DANG, SMIN PA'I SKABS DANG, RTEN GYI GANG ZAG
DANG, GANG ZAG GI SGOM RIM MO, ,DANG PO'I 'DIR DNGOS SU BSTAN
PA'I THEG CHEN THAR PA CHA MTHUN GYI MTSAN NYID

BSKAL PA GRANGS MED GSUM DU TSOGS BSAGS NAS, SANGS RGYA BA'I CHED
DU RNAM MKHYEN RANG RGYUD LA MA SGRUB PAR MKHAS PA'I SEMS DPA'I
RGYUD KYI CHOS MNGON RTOGS SO, ,DBYE BA BSDUS NA LNGA DANG, RGYAS
PAR NA ZAG PA MED PA'I YE SHES SDE TSAN

NYI SHU RTZA GCIG GI RTOGS PA'I RIGS TSANG BA YOD DO, ,GNYIS PA
NI, 'DIR BSTAN THEG CHEN NGES 'BYED CHA MTHUN GYI MTSAN NYID,
GTZO BO THABS KYI CHAS KHYAD PAR DU BYAS PA'I SEMS DPA'I DON
MNGON RTOGS SO, ,DBYE NA BCU GNYIS SO, ,GSUM

PA NI, SLOB PA PHYIR MI LDOG PA'I MTSAN NYID, DKON MCHOG GSUM LA
SKYABS GNAS YANG DAG YIN MIN THE TSOM ZA BA'I THE TSOM MNGON GYUR
PA DANG, BRAL BA SOGS KYI RTAGS GANG RUNG THOB PA'I SEMS DPA'O,
,DBYE NA GSUM, SA MTSAMS

DBANG PA RNON POS THEG CHEN GYI SBYOR LAM DROD YAN CHAD NA YOD
DO, ,BZHI PA LA GSUM GYI, DANG PO SRID ZHI MNYAM NYID KYI SBYOR
BA'I MTSAN NYID, RJES KYI SKABS SU YANG BDEN 'DZIN MNGON GYUR
SKYE BA'I GO SKABS BCOM PA'I DAG SA LA GNAS PA'I

@009B SEMS DPA'I YE SHES SO, ,SA MTSAMS SA BRGYAD PA NAS SO,
,GNYIS PA ZHING DAG BLA NA MED PA'I SBYOR BA'I MTSAN NYID, RANG
GANG DU SANGS RGYA 'GYUR GYI ZHING KHYAD PAR CAN 'GRUB PA'I DGE
RTZA NUS PA MTHU CAN DU 'GYUR BA'I DAG SA LA GNAS

PA'I SEMS DPA'I YE SHES SO, ,SA MTSAMS SNGA MA LTAR RO, ,GSUM PA
THABS MKHAS SBYOR BA'I MTSAN NYID, 'BAD RTZOL RAGS PA ZHI BA'I
SGO NAS 'PHRIN LAS LHUN GYIS GRUB PA'I DAG SA LA GNAS PA'I SEMS
DPA'I YE SHES SO, ,DBYE NA BCU'O, ,

SA MTSAMS SNGA MA LTAR RO, ,GNYIS PA GTZO BO'I SBYOR BA BSHAD PA
LA BZHI'I DANG PO, SBYOR LAM RTZE SBYOR BSHAD PA LA DROD KYI RTZE
SBYOR GYI MTSAN NYID, SAD DUS SU ZHI LHAG ZUNG 'BREL GYI SGO NAS
STONG NYID SGOM PA'I STOBS KYIS RMI LAM NA YANG CHOS KUN

BDEN STONG SGYU MA LTA BUR RTOGS PA LA SOGS PA'I RTAGS BCU GNYIS
GANG RUNG THOB PA'I NGES 'BYED CHA MTHUN DANG PO'O, ,STONG NYID
LA DMIGS PA'I BSGOM BYUNG GI STOBS KYIS THOB DGOS YIN GYI, SPYIR
RMI LAM NA CHOS KUN RMI LAM LTA BU'O SNYAM DU DRAN

PA TZAM NI, SO SKYE THA MAL PA LA'ANG DU MA ZHIG 'BYUNG NGO,
,DBYE NA BCU GNYIS SO, ,RTZE SBYOR RTZE SBYOR GYI MTSAN NYID SHER
PHYIN SGOM STOBS KYIS STONG GSUM DANG, MNYAM PA'I SANGS RGYAS
MCHOD PA LAS LHAG PA'I BSOD NAMS RNAM PAR 'PHEL BA BCU DRUG

THOB PA'I NGAS 'BYED CHA MTHUN GNYIS PA'O, ,DBYE NA LDOG PA'I SGO
NAS RNAM 'PHAL BCU DRUG GO ,BZOD PA'I RTZE SBYOR GYI MTSAN NYID,
MKHYEN GSUM GYI RTOGS PA'I RIGS RDZOGS PA'I SHES RAB DANG, GZHAN
DON LA MI PHYED PA'I BRTAN PA THOB PA'I NGES 'BYED

@010A *, ,CHA MTHUN GSUM PA'O, ,DBYE NA THABS DANG SHES RAB LA
BRTAN PA THOB PA GNYIS SO, ,CHOS MCHOG RTZE SBYOR GYI MTSAN NYID,
MTHONG LAM BSKYED PA'I NUS PA SMIN PAS BYANG SEMS BZHI'I DGE RTZA
LA YI RANG BA DANG, TING 'DZIN MTHA'

YAS PA LA SEMS BRTAN PA THOB PA'I DES 'BYED CHA MTHUN BZHI PA'O,
,GNYIS PA MTHONG LAM RTZE SBYOR GYI MTSAN NYID, MTHONG SPANGS
RTOGS PA'I SA BON GYI MNYEN PO BYED PA'I THEG CHEN GYI BDEN PA
MNGON RTOGS SO, ,DBYE NA GZUNG 'DZIN GYI RNAM PAR

RTOG PA KUN BRTAGS BZHI'I SA BON GYI GNYEN PO BZHI DANG, RGYAS
PAR NA SHES BZOD SKAD CIG MA BCU DRUG GO ,GSUM PA SGOM LAM RTZE
SBYOR GYI MTSAN NYID, SGOM SPANGS RTOGS PA'I SA BON GYI GNYEN PO
BYED PA'I THEG CHEN GYI RJES LA MNGON RTOGS

SO, ,DBYE BA BSDUS NA, SPANG BYA'I SGO NAS BZHI DANG, RGYAS PAR
NA, SA DANG PO'I SKAD CIG ,GNYIS PA NAS BCU PA'I BAR RO, ,BZHI PA
BAR CHAD MED PA'I RTZE SBYOR LA GNYIS LAS, BAR CHAD MED PA'I TING
NGE 'DZIN GYI RTZE SBYOR GYI MTSAN NYID NI, MKHYEN

GSUM BSDUS SGOM RAB TU GYUR PA'I RNAL 'BYOR GANG ZHIG ,RNAM
MKHYEN DNGOS SU SKYED BYED DO, ,GNYIS PA NI 'DIR BSTAN GSAL BYA
LOG SGRUB KYI MTSAN NYID, BDEN GNYIS NGO BO GCIG LA 'DUR MI RUNG
BAR 'DZIN PA'I SA BON DANG, MNGON GYUR GANG

RUNG NGO, ,DBYE NA BCU DRUG GO ,DMIGS BYA DMIGS BYED SOGS KHAS
BLANGS NA, BDEN GRUB TU KHAS LAN DGOS SHING, BDEN STONG DU KHAS
BLANGS NA, BYA BYED BZHAG TU MI RUNG BAR 'DZIN PA'I MNGON GYUR
DANG, SA BON MTHA' DAG GO ,DE YANG GDUL

@010B BYA LA NYA BA'I BSAM PA LA BLTOS NAS, BAR CHAD MED PA'I
RTZE MO BSGRUB PA LA DE DAG SPANG DGOS PAR BSTAN PA YIN GYI, KUN
BRTAGS ZAD PAR MTHONG NAS SPANGS SHING, LHAN SKYES MNGON GYUR SA
BRGYAD PA THOB NAS 'BYUNG MI SRID DO, ,GSUM PA

MTHAR GYIS SBYOR BA BSHAD PA LA MTSAN NYID DANG, ,DBYE BA DANG,
RNAM DAG BSHAD PA'O, ,DANG PO BSHAD ZIN LA, GNYIS PA NI, MKHYEN
GSUM GYI RNAM PA BRGYA BDUN CU RTZA GSUM BSGOM PA LA BRTAN PA
THOB PA'I CHED DU GO RIMS NGES CAN DU SGOM

PA'I SKABS KYI SDUG BSNGAL MI RTAG PAR SGOM PA'I SBYOR BA LTA BU
YANG MTHAR GYIS SBYOR BA YIN PAS, RGYAS PAR NA BRGYA DANG BDUN CU
RTZA GSUM MO, ,BRTAN BYED KYI DBANG DU BYAS NA, BCU GSUM MO, ,SA
MTSAMS THEG CHEN GYI TSOGS LAM NAS

RGYUN MTHA'I SNGA LOGS PAR NA YOD DO, ,GSUM PA LA NYI KHRI SNANG
BAR MTHAR GYIS BGYI BA DANG, MTHAR GYIS BSLAB PA DANG, MTHAR GYIS
BSGRUB PA GSUM GSUNGS PA'I DANG PO'I LAS DANG PO PA'I BYANG CHUB
SEMS DPA' RIM PA 'DI LTA BUR SLOB

PA'I TSUL STON PA YIN TE, RNAM 'GREL LAS, DE PHYIR MI RTAG LAS
SDUG BSNGAL, ,SDUG BSNGAL LAS NI BDAG MED GSUNGS, ZHES BSHAD PA
LTAR, RAGS PA'I MI RTAG PAS 'CHI BA RJES DRAN BSAM PA SNGON DU
BTANG NAS, NGAN 'GRO'I SDUG

BSNGAL SEMS PA DANG, DE NAS GANG DU SKYE BA LAS KYI GZHAN DBANG
CAN YIN PAS GANG DU SKYE LA RANG DBANG MED PA KHONG DU CHUD NAS,
SDIG PA SPONG ZHING DGE BA BSGRUB PA LA 'JUG PA MNGON MTHO RGYU
'BRAS GO RIMS NGES CAN DU BSGOM PA LA, DE NAS

@011A *, ,PHRA BA'I MI RTAG PA DANG, 'KHOR BA SPYI'I NYES DMIGS
KHYAB PA 'DU BYED KYI SDUG BSNGAL SEMS PA DANG, GANG ZAG GI BDAG
MED PAR SEMS PA SOGS KYI SGO NAS SNYING RJE CHEN PO SNGON DU
BTANG STE, BYANG CHUB MCHOG TU SEMS BSKYED

SBYIN SOGS PHAR PHYIN RNAMS GO RIMS NGES CAN DU SGOM TSOGS LAM
GYI SKABS KYI MTHAR GYIS PA BSGOM TSUL GTZO BOR BSTAN PA YIN LA,
DPER NA TSOGS LAM GYI SKABS SU SBYIN PA'I PHAR PHYIN GYI MTHAR
GYIS SBYOR BA SGOM TSUL NI, RANG GI LUS

DANG, LONGS SPYOD DANG, DGE BA'I RTZA BA RNAMS SEMS CAN GYI DON
DU GTONG BA'I SEMS PA GO RIMS NGES CAN DU BSGOM PA LTA BU STE, DE
BZHIN DU PHAR PHYIN LHAG MA YANG SHES PAR BYA'O, ,DE DAG KYANG
DKON MCHOG GSUM RJES SU DRAN PA DANG, KHYAD

PAR DU'ANG RANG GI LHAG PA'I LHA RJES SU DRAN PA DANG, TSUL
KHRIMS KYI MI MTHUN PHYOGS LA SDOM SEMS GTONG BA DANG, SBYIN PA
GTONG BA DANG, DE DAG KYANG STONG NYID RTOGS PA'I SHES RAB KYIS
ZIN PA'I SGO NAS BSGOM PA RNAMS NI, MTHAR GYIS PA BRTAN

BYED KYI YAN LAG YIN LA, GTZO BO NI SKABS DANG PO GSUM GYI SKABS
MKHYEN GSUM GYI RNAM PA SO SOR BSTAN PA DANG, RNAM KUN GYI SKABS
SU MKHYEN GSUM GYI RNAM PA BSDUS NAS BSTAN PA RNAMS JI LTAR SKYE
BA'I RIM PA LTAR GO RIMS NGES

CAN DU SGOM PA'I DON YIN LA, SPYIR RNAM RDZOGS SBYOR BA'I BSGOM
TSUL LA NI, LAM GANG STOBS ZHAN PA LA DANG POR BSGOM PA SOGS GO
RIMS 'CHOL PA YANG BSGOM MO, ,GNYIS PA MTHAR GYIS BSLAB PA NI,
STONG NYID DON SPYI'I TSUL GYIS

@011B RTOGS PA'I SGOM BYUNG GI YE SHES KYIS ZIN PA'I SGO NAS
MKHYEN GSUM GYI RNAM PA RIM CAN SGOM PA'I SBYOR LAM GZHAN GYIS
SKABS KYIS BSDUS PA RNAMS SO, ,GSUM PA MTHAR GYIS BSGRUB PA NI,
STONG NYID MNGON SUM DU RTOGS PA'I SHES

RAB KYIS ZIN PA'I SGO NAS, MKHYEN GSUM GYI RNAM PA GO RIMS NGES
CAN DU BSGOM PA SA DANG PO NAS RGYUN MTHA'I SNGA LOGS TSUN CHAD
DU BSGOM PA RNAMS SO, ,DE LA SBYIN PA'I MTHAR GYIS SBYOR GYI
MTSAN NYID, GZHAN GYI DON DU LUS LONGS SPYOD DGE

RTZA GTONG BA'I SEMS DPA' RIM CAN DU SGOM PA'I SEMS DPA'I RNAL
'BYOR RO, ,SBYIN PA LA DBYE NA CHOS DANG, ZANG ZING DANG, MI
'JIGS PA'I SBYIN PA DANG GSUM MO, ,TSUL KHRIMS KYI MTHAR GYIS
SBYOR GYI MTSAN NYID, 'CHAL TSUL SOGS SDOM

PA'I SGO NAS TSUL KHRIMS RIM CAN DU SGOM PA'I SEMS DPA'I RNAL
'BYOR RO, ,TSUL KHRIMS LA DBYE NA, SDOM PA'I TSUL KHRIMS DANG,
DGE BA'I CHOS SDUD PA DANG, SEMS CAN GYI DON BYED PA'I TSUL
KHRIMS SO, ,BZOD PA'I MTHAR GYIS SBYOR GYI

MTSAN NYID, GZHAN GYIS GNOD PA BYED PA LA JI MI SNYAM PA SOGS
BZOD PA RIM GYIS SGOM PA'I SEMS DPA'I RNAL 'BYOR RO, ,DBYE NA
SDUG BSNGAL DANG DU LEN PA DANG, GNOD PA LA JI MI SNYAM PA DANG,
CHOS LA NGES PAR SEMS DPA'I BZOD PA'O,,

BRTZON 'GRUS KYI MTHAR GYIS SBYOR GYI MTSAN NYID, BRTZON 'GRUS
RIM CAN DU RTZOM PA'I SEMS DPA'I RNAL 'BYOR RO, ,BRTZON 'GRUS LA
DBYE NA, GO CHA'I BRTZON 'GRUS DANG, SBYOR BA'I BRTZON 'GRUS
DANG, MA ZHUM PA DANG, MI 'KHRUGS PA DANG,

@012A *, ,CHOG MI SHES PA'I BRTZON 'GRUS SO, ,BSDUS NA GO CHA'I
BRTZON 'GRUS DANG, DGE BA CHOS SDUD PA'I BRTZON 'GRUS DANG, SEMS
CAN DON BYED PA'I BRTZON 'GRUS SO, ,BSAM GTAN GYI MTHAR GYIS
SBYOR GYI MTSAN NYID, BSAM

GTAN RIMS CAN DU SGOM PA'I SEMS DPA'I RNAL 'BYOR RO, ,BSAM GTAN
LA DBYE NA, TSE 'DI LA LUS SEMS BDE BAR GNAS PAR BYED PA'I BSAM
GTAN DANG, YON TAN MNGON PAR SGRUB PA'I BSAM GTAN DANG, SEMS CAN

DON BYED KYI BSAM GTAN NO, ,SHES RAB KYI MTHAR GYIS SBYOR GYI
MTSAN NYID, JI LTA BA'AM JI SNYED PA RTOGS PA'I SHES RAB RIM GYIS
SGOM PA'I SEMS DPA'I RNAL 'BYOR RO, ,SHES RAB LA DBYE NA, KUN
RDZOB RTOGS PA DANG, DON DAM RTOGS

PA DANG, SEMS CAN GYI DON BYA BAR RTOGS PA'I SHES RAB PO, ,SANGS
RGYAS RJES SU DRAN PA'I MTHAR GYIS SBYOR GYI MTSAN NYID, SANGS
RGYAS KYI YON TAN DON DAM PAR MI DMIGS SHING, KUN RDZOB TU PHYIN
CI MA LOG PAR RIM CAN DU DRAN PA'I

SEMS DPA'I RNAL 'BYOR RO, ,CHOS RJES DRAN GYI MTHAR GYIS SBYOR
GYI MTSAN NYID DANG, DGE 'DUN SDES DRAN GYI MTHAR GYIS PA GNYIS
LA SANGS RGYAS KYI YON TAN ZHES PA'I GNAS SU, CHOS DKON MCHOG
GAM, DGE MI DGE LUNG DU MA BSTAN

GYI CHOS ZHES PA DANG, SLOB PA PHYIR MI LDOG PA'I TSOGS ZHES
SBYAR BA MA GTOGS GZHAN 'DRA'O, ,TSUL KHRIMS RJES DRAN GYI MTHAR
GYIS SBYOR GYI MTSAN NYID, SDOM PA GSUM RIM CAN DU DRAN PA'I SEMS
DPA'I RNAL 'BYOR RO, ,GTONG BA RJES

@012B SU DRAN PA'I MTHAR GYIS SBYOR GYI MTSAN NYID, SBYIN PA GSUM
RIM GYIS DRAN PA'I SEMS DPA'I RNAL 'BYOR RO, ,LHA RJES SU DRAN
PA'I MTHAR GYIS SBYOR GYI MTSAN NYID, LHAR SKYES PA'I 'PHAGS PA
SOGS DBANG PO'I CHUL GYIS RJES

SU DRAN PA'I SEMS DPA'I RNAL 'BYOR, DAG BYED KYI YAN LAG DNGOS
MED NGO BO NYID DU SHES PA'I MTHAR GYIS SBYOR GYI MTSAN NYID,
GNAS LUGS KYI DON RIM CAN DU SGOM PA'I SEMS DPA'I RNAL 'BYOR RO,
,BZHI PA SKAD CIG SBYOR BSHAD

PA LA MTSAN NYID NI BSTAN ZIN LA, DBYE NA BZHI, RNAM PAR SMIN PA
MA YIN PA'I SKAD CIG SBYOR GYI MTSAN NYID, 'BAD RTZOL RAGS PA
DANG BCAS PA'I SKAD CIG SBYOR GYI SKABS SU THOB PA'I ZAG PA MED
PA'I YE SHES KYI RIGS RNAMS MNGON

DU GYUR PA'I RGYUN MTHA'I RNAL 'BYOR RO, ,RNAM PAR SMIN PA'I SKAD
CIG SBYOR GYI MTSAN NYID, 'BAD RTZOL RAGS PA NYE BAR ZHI BA'I
SKABS SU THOB PA'I ZAG PA MED PA'I YE SHES KYI RIGS RNAMS DNGOS
SU GYUR PA'I RGYUN MTHA'I RNAL 'BYOR RO, ,MTSAN

NYID MED PA'I SKAD CIG SBYOR GYI MTSAN NYID, CHOS RNAMS THAMS CAD
MTSAN NYID BDEN PAR GRUB PA DANG BRAL BAR MNGON SUM DU RTOGS PA
KHYAD PAR DU BYAS PA'I RGYUN MTHA'I RNAL 'BYOR RO, ,GNYIS SU MED
PA'I SKAD CIG SBYOR GYI MTSAN NYID,

GZUNG 'DZIN RDZAS THA DAD KYIS STONG PAR MNGON SUM DU RTOGS PA'I
RGYUN MTHA'I RNAL 'BYOR RO, ,YUL CAN YE SHES MNGON DU GYUR PA'I
LDOG PA NAS GNYIS DANG, YUL DON DAM PHRA RAGS KYI SGO NAS GNYIS
RNAM PAR DAG GO ,SA MTSAMS RGYUN

@013A *, ,MTHA' NA'O, ,MTHAR GYIS PA DANG GNYIS KYI SGOM TSUL NI,
GZHAN DU BSHAD ZIN TO, ,GSUM PA CHOS SKU'I LUS BSHAD PA LA, CHOS
SKU'I MTSAN NYID NI, SPANGS PA DANG RTOGS PA MTHAR THUG PAS KHYAD
PAR DU BYAS PA'I YON

TAN MTHAR THUG GO ,DBYE NA BZHI, SANGS RGYAS KYI NGO BO NYID KYI
SKU'I MTSAN NYID, DBYINGS RANG BZHIN GYIS RNAM PAR DAG PA LA, GLO
BUR GYI DRI MA MTHA' DAG DANG BRAL BAS, KHYAD PAR DU BYAS PA'I
'DUS MA BYAS KYIS BSDUS PA'I YON TAN MTHAR THUG

GO ,RTOGS PA YE SHES CHOS KYI SKU'I MTSAN NYID, SHES BYA JI LTA
BA DANG JI SNYED PA MTHA' DAG MNGON SUM DU GZIGS PA MTHAR THUG
PA'I YE SHES SO, ,DBYE BA NI BSDUS PA'I DBANG DU BYAS NA YE SHES
BZHI DANG, RGYAS PAR NA SDE TSAN NYER GCIG

GO ,RTOGS PA YE SHES CHOS KYI SKU, BYA BA SGRUB PA'I YE SHES 'GAL
BAR 'DOD PA NI, LOG PAR SHES PAR BYA'O, ,RDZOGS PA'I SANGS RGYAS
KYI LONGS SPYOD RDZOGS SKU'I MTSAN NYID, NGES PA LNGA DANG LDAN
PAS KHYAD PAR DU BYAS PA'I SANGS RGYAS KYI GZUGS

KYI SKU'O, ,SANGS RGYAS KYI SPRUL PA'I SKU'I MTSAN NYID, NGES PA
LNGAS KHYAD PAR DU BYAS PA MIN PA'I SANGS RGYAS KYI GZUGS KYI
SKU'O, ,YE SHES LAS NGO BO THA DAD PA'I GZUGS SKU 'DOD PA NI,
NYAN THOS SDE PA KHA CIG 'DOD PA YIN GYI LUGS 'DI LAS PHYI

ROL TU GYUR PAR SHES PAR BYA'O, ,CHOS SKU'I MDZAD PA 'PHRIN LAS
KYI MTSAN NYID, CHOS SKU'I BDAG RKYEN THOB PA'I RNAM DKAR GYI YON
TAN NO, ,DE LA DBYE NA, MNGON MTHO LA 'GOD PA NAS, MI GNAS PA'I
MYANG 'DAS LA 'GOD PA'I BAR, NYER BDUN NO, ,

@013B 'GRO RNAMS ZHI BA'I LAS DANG NI, ZHES PA LAM GYI RTEN MNGON
MTHO LA 'GOD PA'I 'PHRIN LAS KHO NA LA 'CHAD PA DON MA YIN TE,
'KHOR BA'I BDEN PA 'BA' ZHIG GIS DON GNYER BKAG NAS THAR PA DON
GNYER GYI BLO BSKYED PA'ANG STON PA'I PHYIR RO, ,SKU GSUM DANG

SKU BZHIR DBYE BA NI, DBYE BSDU TZAM YIN GYI SKU GSUM DU 'DUS PA
SLOB DPON GYI'ANG BZHED PA YIN NO, ,SANGS RGYAS RANG RGYUD KYIS
BSDUS PA'I YE SHES MED PAR 'DOD PA DANG, SANGS RGYAS KYI GZUGS
SKU GNYIS SANGS RGYAS MTSAN NYID PA MIN PAR

'DOD PA SOGS SDIG PA'I PHUL DU PHYIN PA RDZOGS PA CHEN POR MING
BTAGS PA KHA CIG DANG, MU STEGS SPYOD PA PA'I GZHUNG BZLAS PAR MI
BYA'O, ,'PHRIN LAS LA YANG BYED PA PO LA YOD PA DANG, BYA BA LAS
LA YOD PA GNYIS NI RTOGS PAR SLA'O, ,MNGON

PAR RTOGS PA'I LAM GYI RIMS PA DANG, ,GSUNG RAB MTHA' YAS BLTA
BA'I MIG GCIG PU, ,MTHA' BRAL DBU MA'I DE NYID STON PA LA, ,GSUNG
RAB KUN GYI MTHAR THUG SHER PHYIN MDO'I, ,SDUD PA PO LA LAN GNYIS
LAN GSUM DU, ,RGYAL BA'I BKA'

YIS LEGS PAR GTAD PA YI, ,DGOS PA CUNG ZAD RTOGS NAS BSTAN BCOS
'DI, ,YUN RINGS GNAS NA SNYAM NAS BSDUS DON SBYAR, ,RNAM DPYOD
DON GNYER LDAN PA'I SKYE BO YIS, ,'DI TZAM GYIS KYANG MA LUS
MTHAR PHYIN 'GYUR, ,LAM SHES JI LTAR

NYAMS SU LEN TSUL DANG, ,TSIG DON RGYAS PA GZHAN DU GSAL BAR
BSHAD, ,'PHAGS PA'I DGONGS PA SHIN TU DPAG PAR DKA', ,BDAG NI BLO
DMAN SBYANGS PA'I STOBS CHUNG BAS, ,GAL TE 'DI LA NONGS PA'I
TSOGS MCHIS NA, ,BLA MA LHAR BCAS RNAMS

@014A *, ,KYIS BZOD PAR MDZOD, ,'DIR 'BAD DGE BA RAB DKAR CI YOD
DES, ,LAM BZANG 'DI DANG NAM YANG MI 'BRAL ZHING, ,NAM MKHA'I
MTHAS GTUGS GYUR PA'I 'GRO BA RNAMS, ,THEG MCHOG BGROD PA'I THEM
SKAS 'DZEG

GYUR CIG ,MNGON PAR RTOGS PA'I RGYAN GYI BSDUS DON, RIN CHEN
PHRENG BA ZHES BYA BA 'DI NI, MDO SNGAGS KYI GZHUNG MANG DU
MKHYEN PA'I SDOM BRTZON DU MAS BSKUL ZHING, KHYAD PAR DU YANG,
MTSO STON DKA' BZHI PA SANGS RGYAS 'PHEL GYIS LAS DANG PO LA

'JUG PA BDE BA'I YAN LAG TU GYIS ZHES BSKUL BA LA BRTEN NAS, RIGS
PAR SMRA BA DAR MA RIN CHEN GYIS 'BROG RI BO CHE DGE LDAN RNAM
PAR RGYAL BA'I GLING DU SBYAR BA'I YI GE PA NI SDOM BRTZON SDE
SNOD 'DZIN PA RIN CHEN CHOS RGYAL LO, ,'DIS KYANG BSTAN

PA RIN PO CHE SGO THAMS CAD NAS PHYOGS THAMS CAD DU DAR ZHING
RGYAS LA YUN RING DU GNAS PAR BYED NUS PAR GYUR CIG, ,, ` AOm
SVASTI, PHAN BDE'I 'BYUNG GNAS RGYAL BSTAN YONGS 'DU'I LJON, ,RAB
RGYAS 'GRO KUN THAR

MCHOG 'BRAS BZANG LA, ,SPYOD PHYIR BKRA SHIS LHUN GRUB CHOS GRVA
CHER, ,CHOS SBYIN 'DZAD MED DAL 'GRO'I RGYUN 'DI SPEL,, ,,SARBA
MANGGA LAm,, ,,

