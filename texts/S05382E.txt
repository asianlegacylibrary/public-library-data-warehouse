*, ,DPAL 'KHOR LO SDOM PA'I PHYI ROL MCHOD PA'I CHO GA LAG MCHOD
DANG DPYID KYI RGYAL MO'I GLU DANG BCAS PA BZHUGS SO, ,

@001A #, ,BLA MA DANG DPAL 'KHOR LO SDOM PA'I LHA TSOGS RNAMS LA
GUS PAS PHYAG 'TSAL LO, ,DPAL 'KHOR LO SDOM PA'I DKYIL 'KHOR GYI
LHA TSOGS LA MCHOD PA'I CHO GA'I RIM PA NI, (DANG POR GDAN

BZHI LAS,) SANGS RGYAS CHOS DANG DGE 'DUN LA, ,RTAG TU BDAG NI
SKYABS SU MCHI, ,THEG PA GSUM PO THAMS CAD DANG, ,RNAL 'BYOR
GSANG SNGAGS MKHA' 'GRO MA, ,DPA' BO DPA' MO DBANG LHA MO,
,BYANG CHUB SEMS DPA' BDAG

NYID CHE, ,KHYAD PAR DU YANG SLOB DPON LA, ,RTAG TU SKYABS SU
MCHI BAR BGYI, ,(MNGON BRJOD LAS,) SEMS CAN KUN GYI DON GYI
PHYIR, ,BDAG NI HE RU KAR GYUR NAS, ,SEMS CAN THAMS CAD HE RU
KA'I, ,GO 'PHANG MCHOG LA

DGOD PAR BGYI, (ZHES LAN GSUM GYIS SKYABS SU 'GRO ZHING SEMS
BSKYED DE,) SHR'I HE RU KA, HA NI KUN GYI 'BYUNG GNAS SU GYUR
PA'I SEMS TE, RGYU'I BDAG NYID DU BRTAG PAR BYA BAS STONG PA'I
CHOS KYI BDAG MED PA DANG, RU NI GANG

ZAG GI BDAG TU 'DZIN PA'I RNAM RTOG GI DRA BAS BKOD PA'I BDAG
DANG BRAL BA'I GANG ZAG GI BDAG MED PA DANG, KA NI DE KHO NA
NYID KYI YUL YUL CAN GNYIS MI MTHUN PAR SO SOR GNYIS SU MI GNAS
PA DANG, SHR'I NI YUL STONG

PA NYID JI 'DRA BA DE BZHIN DU RJES SU ZHUGS PA'I GNYIS SU MED
PA'I YE SHES AE WAm GYI DON NO, (,SNYAM DU DRAN PA NI YID DAG
PAR BYED PA'O,) ,STONG PA'I NGANG LAS RANG NYID SKAD CIG GIS HE
RU KA SNGON PO, ZHAL GCIG PHYAG

@002A *, ,GNYIS KYIS RDO RJE DANG DRIL BU 'DZIN PA GA-YAS
BRKYANG GIS BZHUGS PA LA, YUM RDO RJE PHAG MO DMAR MO ZHAL GCIG
PHYAG GNYIS KYIS RDO RJE DANG THOD PA 'DZIN PAS 'KHYUD PA,

SHR'I HE RU KONYA HAm, (ZHES LAN GSUM BRJOD DE SKU'I NGA RGYAL
GZUNG BA NI LUS DAG PAR BYED PA'O,) ,AOm AA A'A: AI A'I: AU A'U,
Ri R'i, Li L'i, AE AEE, AO AOO, AAm A'A: KA KHA GA GHA NGA, TZA
TSA DZA DZHA NYA, tA thA dA dHA nA, TA THA DA DHA NA, PA PHA

BA BHA MA, YA RA LA WA, SHA shA SA HA KshA, H'Um H'Um PHAt, (CES
LAN GSUM BRJOD NAS,) RANG GI LTE BA'I PHYOGS SU SNGAGS PHRENG
'OD ZER LNGA DANG BCAS PA GA-YON SKOR GYIS LAN GSUM DU BSKOR NAS
GNAS PA LAS, 'KHOR

LO GSUM GYI LHA TSOGS 'PHROS PA SNA BUG GA-YAS NAS 'THON TE,
PHYOGS BCUR 'PHROS PAS BGEGS THAMS CAD BSKRAD DE, SLAR BYON RANG
GI SNA BUG GA-YON PA NAS ZHUGS TE, LTE BA'I SNGAGS PHRENG LA
THIM PAR GYUR, (PAR

BSAM PA NI NGAG DAG PAR BYED PA'O, ,'DI BDAG BSKYED BSDUS PA YIN
LA, GRUB NA LO NAG DRIL GSUM GYI MNGON RTOGS RGYAS PA BSGOM MO,
DE SGOM PA'I THUN PAR YIN NA, GTZO BO PHYAG GNYIS PA YUM BCAS
KYI RNAL 'BYOR DE NYID GSAL BTAB PAS KYANG RUNG NGO, ,DE NAS
NANG MCHOD

GTOR MA LTAR BYIN GYIS BRLABS LA, GA-YON PA'I MTHEB SRIN GYIS
BLANGS TE,) AOm SUMBHA NI SUMBHA, (ZHES SOGS ZHAL BZHI PA'I
SNGAGS BRJOD CING PHYOGS BZHI DANG RANG LA GTOR NAS GA-YON PA'I
MTHEB MDZUB KYIS SE GOL GA-YON SKOR DU GTOGS LA,) AOm SUMBHA,

@002B ZHES SOGS KYI SNGAGS TSAN BZHI PO SHAR LA SOGS PA'I PHYOGS
BZHIR RIM PA BZHIN BRJOD PA'I RJES SU,) 'OG THAMS CAD RDO RJE'I
SA GZHI KHOR YUG THAMS CAD RDO RJE'I RA BA, STENG RDO RJE'I GUR,
GUR GYI 'OG RA BA'I STENG DU RDO RJE'I BLA RE STE, THAMS CAD

KYANG RDO RJE 'BAR BA'I RANG BZHIN BAR MTSAMS MED PAR DUM BU
GCIG TU GYUR PA'I PHYIR ROL DU, RDO RJE'I ME 'JIG DUS KYI ME LTA
BUS BSKOR BAR GYUR, (ZHES DANG,) RANG GI SNYING KHAR ZLA GDAN LA
RDO RJE SEMS DPA'I NGO BO AOm HA DKAR PO, (ZHES SOGS

GO CHA DRUG BKOD NAS, LAG PA GA-YAS PA'I MTHEB SRIN GYIS NANG
MCHOD,) AOm A'A: H'Um, (ZHES BRJOD CING, GA-YON PA LA BSANG GTOR
BYAS LA LAG PA NYA BAR BYA'O, ,DE NAS GA-YON PA'I SOR MO LNGA LA
ME TOG BZHAG PA'AM, YANG NA NANG MCHOD KYI THIG LE RE BYAS LA,)
GA-YON PA'I SOR MO

RNAMS BSDUS PA'I MTHE BONG LA ZLA GDAN, GZHAN BZHI DANG SOR MO
LNGA BSDUS PA'I SEN MO RNAMS LA NYI MA'I GDAN RE RE, GDAN DE
RNAMS KYI STENG DU MTHE BONG LA RDOR SEMS KYI NGO BO AOm HA DKAR
PO, MDZUB MO LA RNAM SNANG GI NGO BO NA MA HI SER PO,

GUNG MO LA PADMA GAR DBANG GI NGO BO SV'AH'A HU DMAR PO, SRIN
LAG LA DPAL HE RU KA'I NGO BO shA tA HE NAG PO, MTHE'U CHUNG LA
RDO RJE NYI MA'I NGO BO H'Um H'Um HO DMAR SER, SEN MO RNAMS LA
RTA MCHOG GI NGO BO PHAt HAm LJANG GU (RNAMS BSAMS LA,) GA-YON
PA'I

MTHIL DU PADMA DMAR PO 'DAB MA LNGA PA'I LTE BAR, NYI MA LA RDO
RJE PHAG MO'I NGO BO AOm BAm DMAR PO, SHAR GYI 'DAB MAR NYI MA
LA GSHIN RJE MA'I NGO BO HAm YOm SNGON PO, DBANG LDAN DU ZLA BA
LA RMONGS BYED MA'I NGO BO HRIm MOm DKAR PO, BYANG DU NYI MA LA
BSKYOD

@003A *, ,BYED MA'I NGO BO HRIm HRIm SER PO, NUB TU NYI MA LA
SKRAG BYED MA'I NGO BO H'Um H'Um LJANG GU ,LHO'I 'DAB MAR NYI MA
LA GTUM BYED MA'I NGO BO PHAt PHAt DUD KHA RNAMS KYIS MTSAN PAR
GYUR (BAR BSAM PA'AM, YANG NA SNGAGS DE RNAMS

LAS LHA SO SOR BSGOM PA'AM, SNGAGS DE RNAMS LAS RDO RJE SOGS
PHYAG MTSAN BCU GNYIS YONGS SU GYUR PA LAS LHA RNAMS CHO GA GSUM
GYIS BSKYED PA'AM, YANG NA GNAS SO SOR LHA RNAMS DKRONG BSKYED
BYA'O, ,DE YANG YAB RNAMS LA YUM GYIS 'KHYUD PA DANG, YUM RNAMS
LA RANG RANG GI YAB KYIS 'KHYUD PA'AM, YANG NA YAB YUM

RKYANG PA BSKYED PA RNAMS GANG RUNG BYA'O, ,GO CHA DGOD PA LA
YANG DA BZHIN DU BYA'O,) ,LAG PA'I BOL LA ME LONG LA GZUGS
BRNYAN SHAR BA LTAR, GO CHA'I SNGAGS SAM LHA BCU GNYIS GSAL BAR
GYUR, (YANG NA 'KHOR LO GSUM GYI LHA TSOGS BSAM MO,) LHAG PA'I

SA'I KHAMS NI LTUNG BYED MA, CHU'I KHAMS NI GSOD BYED MA, ME'I
KHAMS NI 'GUGS BYED MA, RLUNG GI KHAMS NI GAR GYI DBANG PHYUG
MA, NAM MKHA'I KHAMS NI PADMA'I DRA BA CAN GYI NGO BO GYUR, (PAR
BSAMS NAS LAG PAR GNAS PA'I SA BON GYI YI GE

RNAMS LA LAG PA GA-YAS PAS KHU BA'I RDZAS BYIN GYIS BRLABS PA
BLANGS NAS LAG PA GA-YEN PA'I PHYI NANG KUN TU,) AOm A'A: H'Um,
(BRJOD CING LAN GSUM DU PHYUGS LA, DE BZHIN DU CHANG GIS KYANG
BYUGS TE,) LAG PA DPA' BO DANG RNAL 'BYOR MA RNAMS KYIS BYIN
GYIS BRLABS

PA'I 'KHOR LO GSUM GYI NGO BOR GYUR, (PAR BSAM PA'AM, YANG NA
'KHOR LO LNGA'I LHA TSOGS SU MES PAR BYA'O, ,DE NAS PHYOGS
GTZANG MAR KHRU GANG LA SOGS PA JI TZAM 'TSAMS PA'I RGYA LA PHYI
DOR LEGS PAR BYAS NAS, DER LAG PA GA-YON PA GTAD PA'AM BZHAG LA,
ZHAL

@003B BZHI PA'I SNGAGS BRJOD, DE NAS BDUD RTZI RIL BU DRI ZHIM
PO DANG SBYAR BA'AM, BDUD RTZI LNGA GANG RNYED PA RNAMS NANG
MCHOD DANG BA BYUNG LNGA DANG SBYAR LA GA-YON SKOR DU KHYE MA
MED PAR GRU BZHI'I RNAM PAR BYUGS LA, DE'I DBUS SU LAG PA GA-YON
PA BZHAG STE,) P'U DZE, AO AA, GO RA, DE

MA, K'A AO, T'I KO, KA LA, KA HI, PRE GRi, SOm SU, NA SI, MA KU,
AOm P'I TH'A, AU PA P'I TH'A, KshE TRA, AU PA KshE TRA, TZTSAN
DO HA, AU PA TZTSAN DO HA, ME LA KA, AU PA ME LA KA, SHMA SH'A
NE, AU PA SHMA SH'A NE, (ZHES BRJOD NAS,) SA GZHI BDE

STONG DBYER MED KYI NGO BOR GYUR PA'I GNAS DANG, NYE BA'I GNAS
LA SOGS PA SA DANG PO LA SOGS PA'I RANG BZHIN DU GYUR (PAR MOS
LA, DE NAS LHA GNAS MI 'CHOL BA'I PHYIR DU, RTZA THIG TSUN CHAD
JI TZAM 'TSAM PA'I THIG BTAB LA, GTZO BO YAB YUM DANG SNYING
PO'I RNAL 'BYOR

MA BZHI'I GNAS SU, DRI BZANG POS THAG LE GRU BZHI PAR DANG, LHA
GZHAN RNAMS KYI GNAS SU ZLUM PO RE BYA STE,) AOm A'A: H'Um,
(BRJOD CING,) MA TOG GI TSOM BU RE YANG DGOD DO, ,TSOM BU DE DAG
LHAR SGOM PA MA YIN GYI, PHYIS LHA LA ME TOG 'BUL BA'I CHE GNAS
NGES PAR BYA BA'I

PHYIR YIN NO, ,DE NAS THOD PA LA SOGS PA'I NANG DU, NAS DANG, 'O
MA DANG, ME TOG DKAR PO DANG, RTZVA KU SHA DANG, TIL DANG, BDUD
RTZI LNGA DANG, 'BRAS YOS DANG, DRI BZANG BTAB PA'I CHU BZHI
DANG, NYER SPYOD ROL MO DANG BCAS PA LA SOGS PA'I MCHOD RDZAS
RNAMS, 'BRU GSUM

DANG, YIG BDUN PA DANG LAS THAMS CAD PA BRGYA RTZA BRGYAD DAM
LAN BDUN GYIS BSNGAGS LA, RANG GI GA-YON NGAS SNOD GSUM DU CHU
BZHI, DE'I MDUN DU BZED ZHAL GSUM DANG BCAS PA BZHAG ,ME TOG LA
SOGS PA MDUN BSKYED KYI GA-YON NAS 'BUL BA'I RIM PA BZHIN DU

@004A *, ,BSHAM, RANG GI MDUN DU RDOR DRIL, GA-YAS SU CANG TE'U,
GA-YON DU THOD PA CHANG GIS BKANG PA RNAMS BSHAM MO, ,GTOR MA
'BYOR NA, SHA DANG NYA SHA DANG SGOG PA DANG, TZONG LA SOGS PA
DANG BCAS PA'AM, MA 'BYOR NA JI LTAR RNYED PA LA SOGS PA

YANG BSHAM MO, ,DE NAS 'BRU GSUM DANG,) AOm SUMBHA (ZHES SOGS
BRJOD CING NANG MCHOD GTOR LA, MCHOD RDZAS LA GNAS PA'I BGEGS
BSKRAD,) AOm SVA BH'A WA, (ZHES SOGS KYI STONG PAR SPYAD,) STONG
PA'I NGANG LAS KAm RAm A'A LAS BYUNG BA'I THOD PA YANGS SHING
RGYA CHE BA RNAMS

KYI NANG DU H'Um H'Um LAS BYUNG BA'I MCHOD YON, ZHABS BSIL, ZHAL
BSIL, BSANG GTOR, ME TOG ,BDUG SPOS, SNANG GSAL, DRI MCHOG ,ZHAL
ZAS ROL MO LA SOGS PA RNAMS RANG BZHIN STONG NYID RNAM PA MCHOD
RDZAS SO SO'I RNAM PA CAN, BYED LAS DBANG PO DRUG

GI SPYOD YUL DU ZAG PA MED PA'I BDE BA KHYAD PAR CAN STER BAR
GYUR, (PAR BSAMS LA,) AOm A'A: AARGHAm A'A: H'Um, (DE BZHIN DU,)
P'A DYAm, A'ANYTZA MA nAm, PROKshA nAm, (ZHES DANG, BADZRA NI
RDO RJE STE BDE STONG DBYER MED DANG, PUshPE ME TOG STE NGO BO
BDE STONG DBYER MED LA RNAM PA ME TOG H'Um GIS YE

SHES LNGA'I RANG BZHIN DU BYIN GYIS RLOB PA STE, GZHAN LA'ANG DE
BZHIN DU SHES PAR BYA'O,) ,AOm BADZRA PUshPE A'A: H'Um, (ZHES PA
NAS,) AOm R'U PA BADZRI A'A: H'Um, (ZHES SOGS RANG RANG GI
SNGAGS PHYAG RGYA DANG BCAS PAS BYIN GYIS BRLAB, DE NAS MDUN
BSKYED KYI DKYIL 'KHOR DNGOS NI, SNGA MA

BZHIN DU BSANGS SHING SBYANGS LA,) STONG PA'I NGANG LAS SKAD CIG
GIS RLUNG GI DKYIL 'KHOR SNGON PO GZHU LTA BU GA-YAS GA-YON
GNYIS SU RGYAL MTSAN GYIS MTSAN PA, DE'I STENG DU ME, (DE BZHIN
DU CHU DANGS DANG RI RAB DANG DE'I STENG DU SNA TSOGS PADMA
RNAMS

@004B SGRUB THABS BZHIN BSKYED LA,) DE'I STENG DU DBYANGS GSAL
GYI YI GE RNAMS ME LONG LA GZUGS BRNYAN SHAR BA BZHIN DU SNANG
BA'I ZLA BA'I DKYIL 'KHOR DKAR LA DMAR BA'I MDANGS CAN, RANG GI
SNYING KHA NAS H'Um YIG DKAR LA DMAR BA'I MDANGS CAN 'PHROS PA
SNA BUG GA-YAS

PA NAS 'THON TE, ZLA BA'I DKYIL 'KHOR GYI STENG DU GNAS PAR GYUR
(PAR BSAMS LA,) H'Um YIG LAS 'OD ZER 'PHROS PAS DPAL 'KHOR LO
BDE MCHOG GI YE SHES PA'I DKYIL 'KHOR RTEN DANG BRTEN PAR BCAS
PA SPYAN DRANGS H'Um LA THIM, AOm A'A: H'Um,

AOm SARBA B'I RA YO GI N'I, K'A YA W'A KA TZITTA BADZRA SVA BH'A
WA A'ATMA KONYA HAm, AOm BADZRA SHUD DHA: SARBA DHARM'A: BADZRA
SHUDDHO NYA HAm, (ZHES SKAD CIG MA'I SNGAGS GSUM BRJOD NAS,)
H'Um ZLA BA DANG BCAS PA YONGS SU GYUR PA LAS, DPAL 'KHOR LO
SDOM PA'I RTEN DANG BRTEN

PAR BCAS PA'I DKYIL 'KHOR DUS GCIG TU GRUB PA NI, (ZHES PA NI
MNGON BYANG LNGA BSKYED BSDUS PA STE, ZLA BA'I KHA DOG DKAR BA
DANG DBYANGS YIG ME LONG LTA BU DANG, ZLA BA'I KHA DOG DMAR BA
DANG K'A LI NI MNYAM NYID DANG, H'Um YIG SOR RTOG DANG, SPRO
BSDU SOGS NI BYA BA SGRUB PA DANG, DKYIL

'KHOR YONGS SU RDZOGS PA NI CHOS DBYINGS YE SHES LAS BYANG CHUB
PA'O,) ,DE YANG KHANG PA BRTZEGS PA'I GZHAL YAS KHANG GRU BZHI
PA SGO BZHI PA, (ZHES SOGS SGRUB THABS BZHIN GZHAL YAS KHANG,
BSRUNG 'KHOR DU KHROD BRTEN PA LHA DRUG CU RTZA GNYIS DANG BCAS
PA GSAL

GDAB, ,GO CHA DGOD, YE SHES PA GZHUG ,DBANG BSKUR RGYAS GDAB
PA'I BAR RNAMS BYA'O, ,YANG NA GO CHA DANG, DBU RGYAN RANG CHAS
SU GRUB PAR BSAMS LA GSAL GDAB BO, ,DE NAS MCHOD PA NI,) RANG GI
THUGS KA'I H'Um LAS BYUNG BA'I MCHOD PA'I LHA MO RNAMS

@005A *, ,KYIS MCHOD PAR GYUR (PAR BSAMS LA,) DAG CING DRI MED
YID 'ONG BA'I, ,SNGAGS KYI YON CHAB MCHOG 'DI DAG ,BDAG GIS DAD
PAS 'BUL LAGS NA, ,BZHES TE BDAG LA BKA' DRIN STZOL, ,

AOm A'A: HR'I: PRA WA RA SAD KA RAm AARGHAm PRA T'I TZTSA H'Um
SV'AH'A, (ZHES RDO RJE THAL MO KHA PHYE NAS MCHOD YON GYI SNOD
BZUNG STE BZED ZHAL GYI SNOD DANG POR LAN GSUM DBUL, DE BZHIN DU
TSIGS BCAD DANG SNGAGS SNGA MA BZHIN DU BRJOD LA, YON CHAB DANG)
AARGHAm (ZHES PA'I GNAS SU CHU

GZHAN GSUM LA RIM PA BZHIN,) P'A DYAm, (ZHES) ZHABS BSIL (DANG
GA-YAS PA'I KHU TSUR BCANGS NAS MTHEB MDZUB KYIS, SNOD GNYIS PA
NAS ME TOG CHU DANG BCAS PA BLANGS TE KHA GYEN DU BSTAN LA,
'GYING BA DANG BCAS PAS LAN GSUM BSKOR NAS MDZUB MO

NAS RIM GYIS DGROL BA'I PHYAG RGYAS BZED ZHAL GNYIS PAR PHUL TE,
LHA RNAMS KYI ZHABS BKRUS PAR BSAMS,) ZHAL BSIL, (DANG CHU SNOD
GSUM PA NAS GA-YAS PA'I KHU TSUR GYI, MTHEB MDZUB KYIS ME TOG
CHU DANG BCAS PA BLANGS TE KHU TSUR KHA 'OG TU BSTAN LA

MTHE'U CHUNG NAS RIM GYIS DGROL BA'I PHYAG RGYA DANG,) A'ANYTZA
MA nAm (ZHES BZED ZHAL GSUM PAR LAN GSUM PHUL TE, ZHAL BSHAL
ZHING BKRUS PAR BSAM,) BSANG GTOR (DANG SLAR YANG SNOD GSUM PA
NAS GA-YAS PA'I KU SHA'I CHUN POS CHU BLANGS NAS, BZED ZHAL GSUM

PAR LAN GSUM BSANG GTOR BYAS TE,) PRO KshA nAm (ZHES SKU THAMS
CAD LA GTOR BAS DAG PAR BSAMS LA CHU BZHI DBUL,) TING 'DZIN PIR
GYIS BRIS PA'I SMIN LEGS GZUGS, ,'KHRI SHING GZHON NU BZHIN DU
LUS PHRA ZHING, ,BZHIN RAS RGYAS PAS ZLA BA'I

@005B MDZES PA 'PHROG ,AUTPALA SNGON PO'I MIG CAN MCHU SGROS
DMAR, ,SPEL LEGS ME TOG PHRENG BA 'DZIN MDZAD MA, ,'DOD PA'I BDE
LA CHAGS PA MANG SPRUL TE, ,DKYIL 'KHOR PA RNAMS DGYES PA BSKYED
PA'I PHYIR, ,NYER SPYOD LHA MO'I BDE BAS

MCHOD PAR BYA, (,RDO RJE KHU TSUR GNYIS KHA GYEN DU BSTAN NAS
GTOR BA'I PHYAG RGYA DANG,) AOm BADZRA PUshPE PRA T'I TZTSA A'A:
H'Um (ZHES ME TOG DANG DE BZHIN DU BDUG SPOS NAS ZHAL ZAS KYI
BAR LA TSIGS BCAD DANG SNGAGS SNGA MA BZHIN DU BRJOD LA, KHYAD
PAR NI SPEL LEGS ME TOG PHRENG BA 'DZIN

MDZAD MA ZHES DANG, PUshPE ZHES PA'I GNAS SU RIM PA BZHIN,) DRI
ZHIM BDUG PA'I SPOS SNOD 'DZIN MDZAD MA, (ZHES DANG, RDO RJE KHU
TSUR GNYIS KHA THUR DU BSTAN NAS SPOS 'BUL BA'I PHYAG RGYA
DANG,) DH'U PE, (ZHES PAS BDUG SPOS DANG,) RIN CHEN 'OD 'BAR

SNANG GSAL 'DZIN MDZAD MA, (RDO RJE KHU TSUR GNYIS KYI MTHE BONG
GSHIBS TE BSGRENG BA'I PHYAG RGYA DANG,) D'I PE (ZHES MAR ME
DANG,) STONG GSUM NGAD LDANG DRI MCHOG 'DZIN MDZAD MA, (RDO RJE
KHU TSUR BRKYANGS PA'I THAL MOS DRI BYUNG PA'I PHYAG RGYA DANG,)
GANDHE (ZHES

DRI DANG,) RO BRGYA LDAN PA'I ZHAL ZAS 'DZIN MDZAD MA, (RDO RJE
KHU TSUR GNYIS KHA GYEN DU BSTAN NAS THAL MO BRKYANG BA'I PHYAG
RGYA DANG,) NEE WI D+YA (ZHES PA RNAMS BCUG LA ZHAL ZAS KYI BAR
DBUL,) YID 'ONG ROL MO'I CHA BYAD MTHA' YAS LAS, ,BYUNG BA'I

GDANGS SNYAN MI 'DRA DU MA CAN, ,THOS PAS LUS SEMS GDUNG BA ZHI
BYED PA, ,SNA TSOGS ROL MO'I SGRA YIS MCHOD PAR BYA, ,AOm BADZRA
SHABTA PRA T'I TZTSA A'A : H'Um SV'AH'A, (ZHES ROL MO DBUL,)
PHUL BYUNG GZUGS MDZES YID 'PHROG

@006A *, ,RGYAN GYIS SPUD, ,LANG TSO RAB RGYAS GLU DANG GAR LA
MKHAS, ,DBANG PO DRUG LA RMAD BYUNG BDE BA STER, ,KUN GYI DGA'
BSKYED MCHOD PA'I LHA MO NI, ,PI WANG GLING BU RNGA ZLUM RDZA
RNGA MAS, ,GDANGS SNYAN SGRA YIS

RNA BA'I DGA' STON 'GYED, ,RAB 'BYAMS MCHOD PA'I SPRIN GYIS BDAG
MCHOD NA, ,DGYES BZHIN BZHES TE MCHOG RNAMS STZAL DU GSOL, ,(RDO
RJE KHU TSUR GNYIS KYIS PI WANG BRDUNG BA'I TSUL DANG,) AOm
BADZRA B'I nI H'Um H'Um PHAt, (GLING BU BSGYUR BA'I TSUL

DANG,) AOm BADZRA BAm SHE H'Um H'Um PHAt, (SOR MOS MTSAN KHUNG
GI THAD DU RNGA SMRI TAm GE BRDUNG BA'I TSUL DANG,) AOm BADZRA
SMRI TAm GE H'Um H'Um PHAt, (SOR MOS 'OG TU RDZA RNGA CHEN PO
BRDUNG BA'I TSUL DANG,) AOm BADZRA MU RA DZE H'Um H'Um PHAt, (PI
WANG ZHES PA NAS DGA' STON 'GYED CES PA'I

TSIG RKANG GNYIS KYI GNAS SU,) BZHIN MDZES 'DZUM DANG LDEM PA'I
'GYING BAG CAN, ,SNYAN PA'I GLU LEN MDZES PA'I GAR BSGYUR MA,
(ZHES BCUG LA, GONG GI TSIG RKANG BZHI DANG, MTHA'I TSIG RKANG
GNYIS SNGA MA BZHIN DU SBYAR BA'I RJES SU, RDO RJE KHU TSUR
GNYIS

KHA PHYIR BSTAN TE KHA 'GRAM GNYIS SU BZHAG PA BZHAD PA'I TSUL
DANG,) AOm BADZRA H'A SYA H'Um H'Um PHAt, (RDO RJE KHU TSUR
GNYIS DKUR BZHAG STE BSNYEMS PA'I TSUL DANG,) AOm BADZRA L'A SYA
H'Um H'Um PHAt, (TING SHAGS DKROL BA'I TSUL DANG,) AOm BADZRA
G'I RTI H'Um H'Um PHAt, (GAR

BSKOR BA'I TSUL DANG,) AOm BADZRA NRi TYA H'Um H'Um PHAt, (CES
BRJOD DE, DE BZHIN DU 'OG MA GNYIS LA'ANG SBYAR LA KHYAD PAR
NI,) ME TOG KON BU DRI ZHIM BDUG SPOS DANG, ,MAR ME'I SDONG PO
DRI YI DUNG CHOS 'DZIN, ,(SNGAR GYI ME TOG GI NAS DRI'I BAR GYI
PHYAG RGYA

@006B BZHI RIM PA BZHIN BYAS LA,) AOm BADZRA PUshEPA H'Um H'Um
PHAt, AOm BADZRA DH'U PE H'Um H'Um PHAt, AOm BADZRA D'I PE H'Um
H'Um PHAt, AOm BADZRA GANDHE H'Um H'Um PHAt, DRI MED ME LONG
SBRAN CHANG SNOD DANG NI, ,SNA TSOGS GOS DANG CHOS KYI 'BYUNG
GNAS 'DZIN, ,(GA-YON RDO RJE KHU TSUR KHA

NANG DU BSTAN PA'I STENG DU GA-YAS PA'I LAG MTHIL PHYIR BSTAN TE
BZHAG PA ME LONG GI PHYAG RGYA DANG,) AOm R'U PA BADZRI H'Um
H'Um PHAt, (SNGAR GYI ZHAL ZAS KYI PHYAG RGYA'AM YANG NA RDO RJE
THAL MO KHA GYEN DU PHYE BA RO'I PHYAG RGYA DANG,) AOm RA SA
BADZRI H'Um H'Um PHAt, (RDO RJE KHU TSUR GNYIS KYIS GOS

'BUL BA'I PHYAG RGYA DANG,) AOm SPARSHA BADZRI H'Um H'Um PHAt,
(RDO RJE BSDAMS PA LAS MTHE'U CHUNG RTZE SPRAD LA BRKYANG MDZUB
MO GNYIS DANG MTHE BONG GNYIS BRKYANG STE BSKYED PA CHOS 'BYUNG
GI PHYAG RGYA DANG,) AOm DHARM'A: DH'A TU BADZRI H'Um H'Um PHAt,
(CES RIG MA BCU DRUG GIS MCHOD,) RAB

'BYAMS ZHING NA JI SNYED GZUGS MCHIS PA, ,YONGS SU GYUR PA LAS
BYUNG LHA MO NI, ,BZHIN RAS 'DZUM ZHING SKU YI MDZES PA STON,
,GZUGS KYI RDO RJE MA YI MCHOD PA YIS, ,GANG SHAR GZUGS KYI
SNANG BA THAMS CAD NI, ,GZUGS

KYI RDO RJE MAR NI SHAR BA'I MTHUS, ,MI 'GYUR BDE BA CHEN PO RAB
STZAL TE, ,BDE STONG MCHOG GI TING 'DZIN RDZOGS PAR SHOG ,(SNGAR
GYI ME LONG GI PHYAG RGYA DANG,) AOm R'U PA BADZRI H'Um H'Um
PHAt, (CES GZUGS DANG, DE BZHIN DU TSIGS BCAD GZHAN RNAMS SNGA
MA

BZHIN DU BRJOD LA KHYAD PAR NI GZUGS ZHES PA 'OG MA BZHI PA RIM
PA BZHIN, SGRA DANG DRI DANG RO DANG REG BYA ZHES PAS BRJES NAS,
BZHIN RAS 'DZUM ZHING SKU YI MDZES PA STON, ZHES PA'I GNAS SU,)
SNYAN PA'I PI WANG BRDUNG ZHING GLU LEN MA, ,(ZHES PA BCUG PA'I

@007A *, ,RJES SU, SNGAR GYI PI WANG BRDUNG BA'I TSUL DANG,) AOm
SHAPTA BADZRI H'Um H'Um PHAt, (CES BRJOD DE, DE BZHIN DU 'OG MA
GSUM LA'ANG SHES PAR BYA'O,) ,BZANG PO'I DRI YIS PHYOGS KUN RAB
'GENGS MA, ,AOm GANDHE BADZRE

H'Um H'Um PHAt, (CES DANG,) BDUD RTZIS GANG BA'I RIN CHEN SNOD
'DZIN MA, ,AOm RA SA BADZRI H'Um H'Um PHAt, (CES DANG,) 'JAM
MNYEN REG BYA MCHOG GIS YID 'PHROG MA, ,AOm SPARSHA BADZRI H'Um
H'Um PHAt, (CES 'DOD YON LNGAS MCHOD DO,) ,DRI MED GSER GYI

RTZIBS STONG 'OD 'BAR BA, ,RIN CHEN AINDRA N'I LA'I TOG GIS
MDZES, ,SNA TSOGS PHRA BKOD MU TIG CHUN 'PHYANG GIS, ,KHOR YUG
BRGYAN PA'I GDUGS KYIS MCHOD PAR BYA, ,(GA-YON DE BZHIN GSHEGS
PA'I KHU TSUR BYAS PA'I MTHE BO'I STENG DU GA-YAS

PA KHA THUR DU BSTAN PA BRKYANG LA,) AOm BADZRA TZTSA T'Am GA
PRA T'I TZTSA H'Um SV'A H'A, (ZHES GDUGS DANG,) DRANG ZHING LDEM
PA'I RIN CHEN YU BA NI, ,ZLA PHYED RDO RJE RIN CHEN RTZE MO CAN,
,DAR LCE GSUM PA RLUNG GIS BSKYOD PA NA, ,SIL SIL 'KHROL BA'I
DRIL

CHUNG SGRA SGREG CING, ,SUM KHUG 'KHYOG GI 'GYENG DANG RAB TU
LDAN, ,MDZES PA'I SROG CHAGS MTSAN MA YOD MED KYI, ,MI MTHUN
PHYOGS LAS RGYAL BA'I RGYAL MTSAN DANG, RAB MDZES BA DAN RNAMS
KYIS MCHOD PAR BYA, ,

(GA-YON PA'I RDO RJE KHU TSUR GYI STENG DU GA-YAS PA'I GRU MO
BTZUGS PA'I RDO RJE KHU TSUR PHRAG PA GA-YON PHYOGS SU KHYER BA
DANG, LAG PA GNYIS BRKYANG PA'I SRIN LAG GI TSIG DBUS MA BKUG
NAS, BA DAN RTZE GSUM PA'I TSUL DU BSGRENGS TE LAG PA GNYIS
BRKYANG NAS

@007B STENG DU BTEG PA LTAR BZHAG LA,) AOm BADZRA KE TU PRA
TANGKE PRA T'I TZTSA H'Um SV'A H'A, (ZHES RGYAL MTSAN DANG BA
DAN,) NAM MKHA'I RGYAN GYUR RIN THANG MED PA'I GOS, ,SNA TSOGS
DAR GYI SHAM BU GA-YO BA CAN, ,TZANDAN SBRUL GYI SNYING PO'I
DRIS BSGOS PA, ,RAB 'BYAMS

BLA RA'I SPRIN GYIS MCHOD PAR BYA, ,(RDO RJE KHU TSUR GNYIS KYIS
NAM MKHA' LA BLA RE 'DEGS PA'I TSUL LAM, YANG NA GA-YON PANG PAR
MNYAM GZHAG BYAS, GA-YAS KHA THUR DU BSTAN TE BLA RE BSKYED PA'I
BSAM PAS NAM MKHA' LA YONGS SU BSKOR LA,) AOm BADZRA BI T'A NA
PRA T'I TZTSA H'Um SV'A H'A, (ZHES

BLA RE DBUL,) 'DZAM BU CHU BO'I GSER LAS LEGS BYAS SHING,
,RTZIBS STONG LDAN PA'I DPAG TSAD LNGA BRGYA PA, ,NYI MA GNYIS
PA LTA BUR MKHAR 'PHAGS TE, ,DPAG TSAD 'BUM LAM NYI MA GCIG GIS
GCOD, ,DE'I MTHUS NAM MKHA'I LAM NAS

DPUNG TSOGS BZHI, ,GLING BZHI LHA GNAS DANG POR BGROD BYED PA'I,
,'KHOR LO RIN CHEN PHUL BAS 'GRO BA KUN, ,CHOS KYI SRID LA DBANG
SGYUR THOB PAR SHOG , (LAG PA'I MKHRIG MA GNYIS BSNAL TE, RGYAB
SBYAR LA SOR MO RNAMS GCIG LA GCIG 'KHYUD DE, MTHE BONG

GNYIS LAG PA'I MTHIL DU BKUG LA,) AOm BADZRA TZA KRA RATNA PRA
T'I TZTSA H'Um SV'A H'A, (ZHES 'KHOR LO,) RIN CHEN BEEd'URYA YI
ZUR BRGYAD LAS, ,SPROS PA'I 'OD KYIS DPAG TSAD BRGYA YI BAR,
,MTSAN MO'ANG NYIN MO BZHIN DU SNANG BYED CING, ,TSA BAS GDUNGS
TSE 'OD KYIS BSIL

BA STER, ,DER NI DUS MIN 'CHI DANG NAD RNAMS SEL, ,YID LA GANG
BSAM PHAL CHER 'BYUNG 'GYUR PA'I, ,NOR BU RIN CHEN PHUL BAS 'GRO
KUN GYI, ,CHOS LDAN RE BA YID BZHIN 'GRUB PAR SHOG ,(KHU TSUR
GNYIS KYI MDZUB MO GNYIS TSIGS BCAG STE MTHE

@008A *, ,BONG GNYIS RTZE SPRAD LA TZA KRA RATNA'I GNAS SU,) MA
nI RATNA (ZHES NOR BU DANG,) YID 'ONG BLTA NA SDUG PA'I BUD MED
NI, ,LUS DANG KHA NAS DRI ZHIM RAB TU 'BYUNG, ,GANG GIS REG NA
BDE BA'I MCHOG STER ZHING, ,GLING DER BKRES

SKOM MYA NGAN SEL BAR BYED, ,BUD MED SKYON LNGA SPANGS SHING YON
TAN NI, ,RNAM PA BRGYAD DANG RAB TU LDAN GYUR PA'I, ,BTZUN MO
RIN CHEN PHUL BAS 'GRO BA KUN, ,ZAG MED BDE BA CHE LA SPYOD PAR
SHOG ,(RDO RJE 'BYUNG BA LAS, RDO RJE THAL MO SBYAR BA LAS,
,MDZUB

MO'I RTZE MO BKUG NAS NI, ,GUNG MO MNYAM PA'I TSIGS SU SBYAR,
,RDO RJE DBYINGS KYI DBANG MOR BSHAD, ,CES PA'I PHYAG RGYA
DANG,) STR'I RATNA, (ZHES BTZUN MO,) GZHAN LA MI 'TSE CHOS MA
YIN PA SPANGS, ,YANG DAG THA SNYAD LAS LA SKYO BA MED, ,SA YI
BDAG PO'I YID

LA BSAMS PA RNAMS, ,MA SMRAS PAR YANG SHES NAS SGRUB PAR BYED,
,DPUNG RNAMS 'GRO DANG GNAS DANG LDOG PA YI, ,BYA BA KUN LA RAB
TU MKHAS GYUR PA'I, ,BLON PO RIN CHEN PHUL BAS 'GRO BA KUN,
,RGYAL BA'I DGONGS PA JI BZHIN SKONG

BAR SHOG ,(RDO RJE BSDAMS PA LAS, GUNG MO GNYIS DANG THA MA BZHI
GSHIBS TE BSGRENG BA'I PHYAG RGYA DANG,) PA RI n'A YA KA RATNA,
(ZHES BLON PO DANG,) YAN LAG BDUN GNAS GANGS KYI RI BO 'DRA,
,RANG BZHIN GLANG PO STONG GI STOBS DANG LDAN, ,NYI MA GCIG

GIS 'DZAM GLING LAN GSUM 'KHOR, ,CANG SHES SKUD PA YIS KYANG
BKRI BAR NUS, ,GZHAN LA MI GNOD MI 'KHRUG DAL GYIS 'GRO, ,PHA
ROL SDE LAS RGYAL BAR BYED PA YI, ,GLANG PO RIN CHEN PHUL BAS
'GRO BA KUN, ,THEG PA MCHOG

@008B GI BZHON PAS 'GRO BAR SHOG ,(LAG PA GA-YON PA'I MTHIL DU
GA-YAS PA'I GRU MO BZHAG STE BSGRENGS LA, GA-YAS PA'I KHU TSUR
'OG TU GLANG PO'I SNA LTAR BYAS TE,) GA DZA RATNA, (ZHES GLANG
PO,) ME TOG KU MU DA BZHIN RAB TU DKAR, ,LHA YI GTZUG RGYAN NOR
BU SOGS KYIS

BRGYAN, ,MDOG DANG DBYIBS DANG BONGS TSOD PHUN SUM TSOGS, ,BSGO
NA NYIN GCIG 'DZAM GLING LAN GSUM 'KHOR, ,LUS LA NAD MED GZI
BRJID CHEN PO CAN, ,YONGS SU NGAL BA MED PA'I BZHON PA NI, ,RTA
MCHOG RIN CHEN PHUL BAS 'GRO BA KUN,,

RDZU 'PHRUL MCHOG GI SHUGS DANG LDAN PAR SHOG ,(RDO RJE KHU TSUR
BCER BA'I GUNG MO GNYIS DANG SRIN LAG GNYIS BRKYANGS, MTHE BONG
GNYIS RNA BA LTAR BYAS LA,) AA SHVA RATNA, (ZHES RTA MCHOG) ,RDO
RJE RIN CHEN MTHON KA MAR GAD DANG, ,GSER DANG DNGUL DANG SPUG
LA

SOGS PA NI, ,ZAD PA MED PAS SA PHYOGS RAB 'GENGS PA, ,DE YI
'BYOR PA SHIN TU BRTAN PA STE, ,GA-YO DANG SGYU MED GZHAN LA
GNOD PA MED, ,SKYE BO THAMS CAD RAB TU DGA' 'GYUR BA'I, ,KHYIM
BDAG RIN CHEN PHUL BAS 'GRO BA KUN, ,GSUNG

RAB RIN CHEN MDZOD KUN 'DZIN PAR SHOG ,(THAL MO GNYIS BKAN LA
SNYIM PA'I TSUL DU BYAS PA NAM MKHA' MDZOD KYI PHYAG RGYA DPRAL
BAR BZHAG LA,) GRi HA PA TI RATNA, (ZHES KHYIM BDAG STE RIN CHEN
SNA BDUN GYIS MCHOD, 'KHOR LO'I SKABS KYI SNGAGS KYI THOG MTHA'
PHYI MA BDUN

LA'ANG SBYAR RO, ,RIN CHEN SNA BDUN 'BUL BA'I TSIGS BCAD RNAMS
NI MDO DRAN PA NYER GZHAG LAS GSUNGS PA'I DON BSDUS PA'O, ,MCHOD
PA DE RNAMS NI BUM DBANG DANG 'BREL BA'I MCHOD PA'O, ,DE NAS
NANG MCHOD GTOR MA LTAR BYIN GYIS BRLABS LA, DE YANG BDAG BSKYED
LA MCHOD

@009A *, ,PA'I TSE, THOD PA'I MDUN RANG DANG, MDUN BSKYED LA
MCHOD PA'I CHE PHYIR BSTAN LA GA-YON PA'I MTHEB SRIN SBYAR NAS
GA-YON BSKOR DU LAN GSUM DKRUGS TE, DBUS SU SNYING PO BYUNG BAR
BSAMS NAS MTHEB SRIN GYIS DBUS NAS BLANGS LA, SMIN MTSAMS

YAN GYI GYEN DU GTOR ZHING,) MGRON RNAMS KYI LJAGS LA H'Um DKAR
PO LAS BYUNG BA'I RDO RJE RTZE GSUM PA DKAR PO NAS 'BRU TZAM
'KHOD, AOm AA MRi TA AU DA KA H'Um H'Um thA thA TRAm A'A: KHAm
H'Um, AOm A'A: H'Um, (ZHES BYIN GYIS BRLABS TE,) RDO RJE'I 'OD
ZER GYI SBU

GUS DRANGS NAS GSOL BAR GYUR (PAR BSAMS LA,) MCHOD DO PHYOGS BCU
DUS GSUM GYI DE BZHIN GSHEGS PA THAMS CAD KYI SKU GSUNG THUGS
YON TAN 'PHRIN LAS THAMS CAD KYI NGO BO CHOS KYI PHUNG PO STONG
PHRAG BRGYAD CU RTZA BZHI'I

'BYUNG GNAS, 'PHAGS PA'I DGE 'DUN THAMS CAD KYI MNGA' BDAG DPAL
LDAN BLA MA DAM PA'I ZHAL DU AOm A'A: H'Um, (ZHES RTZA BA'I BLA
MA DANG, DE BZHIN DU BRGYUD PA'I BLA MA RNAMS KYI MTSAN GYI
MTHAR,) AOm A'A: H'Um (BTAGS LA DBUL, DE NAS LHA DRUG CU RTZA
GNYIS

KYI SNGAGS DANG, BLA MED KYI LHA GZHAN RNAMS KYI SNGAGS KYI
MTHAR,) AOm A'A: H'Um, (BRJOD LA SNYING KHA'I THANG DU GYEN DU
'THOR ZHING DBUL, DE NAS LCE RTZE SMIN MTSAMS SPYI GTZUG GSUM DU
CHANG GI THIG LE BYAS NAS, CHOS SKYONG GI SNGAGS KYI MTHAR,) AOm
A'A: H'Um, (BTAGS LA DBUL, DA NAS,) DUR

KHROD CHEN PO BRGYAD NA GNAS PA'I PHYOGS SKYONG DANG ZHING
SKYONG DANG KLU LA SOGS PA THAMS CAD KYI ZHAL DU AOm A'A: H'Um,
GZHI BDAG GNYUG MAR GNAS PA RNAMS DANG SEMS CAN THAMS CAD LHAR
GYUR PA RNAMS KYI ZHAL DU AOm A'A: H'Um, (ZHES LTE

@009B BA'I THAD NAS 'THOR ZHING MCHOG SBYIN PA'I PHYAG RGYAS
PHUL NAS, RANG GI LCE LA BZHAG LA,) AOm AA MRi TA SVA DA NA SVA
BH'A WA A'ATMA KONYA HAm, (ZHES BRJOD LA,) MGRON THAMS CAD YE
SHES KYI BDUD RTZIS MNYES PAR GYUR, SNYING KHA'I H'Um LAS BYUNG
BA'I SNYING PO'I RNAL

'BYOR MA BZHI DANG, SGO MTSAMS MA BRGYAD KYIS THOD PA NA GNAS
PA'I BDUD RTZI LNGAS MCHOD (PAR BSAMS LA), AOm SARBA BADZRA K'A
MI NI SARBA BHAKshAm, SHO DHE YA GU HYA BADZRI nI SV'A H'A,
(MNYES SHING TSIM STE LHA THAMS CAD KYI ZHAL NAS,) AOm HR'I: HA
HA H'Um H'Um PHAt, (CES

GSUNG BAR BSAMS, DE DAG NI GSANG DBANG DANG 'BREL BA'I MCHOD
PA'O,) ,YAB KYI GSANG GNAS MI DMIGS PA LAS, H'Um DKAR PO LAS
BYUNG BA'I RDO RJE DKAR PO RTZE LNGA PA BY'A DMAR PO LAS BYUNG
BA'I NOR BU DMAR PO RTZE MO LA BYA SER POS MTSAN PA, YUM GYI
GSANG

GNAS MI DMIGS PA LAS, AA LAS BYUNG BA'I PADMA DMAR PO 'DAB MA
GSUM PA DY'A DKAR PO LAS BYUNG BA'I BYANG CHUB KYI SEMS MTSON
PA'I LTE BA DKAR PO RTZE MOR DY'A SER POS MTSAN PA, YAB KYI LTE
BAR ZLA GDAN LA, AOm BADZRA BEE RO TZA N'I YE H'Um H'Um

PHAt SV'A H'A, THUGS KAR ZLA GDAN LA, AOm SARBA BUD DHA d'A KI
N'I YE BADZRA WARnA N'I YE HUm H'Um PHAt SV'A H'A, MGRIN PAR NYI
GDAN LA, AOm SHR'I BADZRA HE HE RU RU KAm HUm H'Um PHAt, d'A KI
NI DZ'A LA SHAm BA RAm SV'A H'A, YUM GYI LTE BAR NYI GDAN LA AOm
SHR'I BADZRA HE HE, (ZHES PA NAS,)

SHAm BA RAm SV'A H'A, THUGS KAR NYI GDAN LA, AOm HR'I: HA HA HUm
H'Um PHAt, MGRIN PAR ZLA GDAN LA, AOm BADZRA BEE RO TZA N'I YE
HUm H'Um PHAt SV'A H'A, DPRAL BAR ZLA GDAN LA, AOm SARBA BUDDHA,
(ZHES PA NAS,) SV'A H'A'I SNGAGS RNAMS KHA DOG DMAR PO 'OD ZER
'PHRO BA

@010A *, ,GA-YON SKOR DU GNAS PA, PHAN TSUN DU ZHAL SBYOR ZHING
'OD ZER 'KHYUD PA'I RNAM PA CAN DU GYUR, AOm A'A: H'Um YAB YUM
SNYOMS PAR ZHUGS PAS BYANG SEMS ZHU BA SPYI BO NAS MGRIN PAR
SLEB PA NA DGA' BA, MGRIN PA NAS

SNYING KHAR SLEB PA NA MCHOG DGA', SNYING KHA NAS LTE BAR SLEB
PA NA KHYAD PAR GYI DGA' BA, LTE BA NAS NOR BU'I RTZER SLEB PA
NA LHAN CIG SKYES DGA'I YE SHES SKYES PAS, LHA THAMS CAD KYIS
KYANG BDE BA CHEN PO NYAMS SU MYONG BAR GYUR (PAR BSAM PA NI
GSANG

MCHOD DE, DE DAG NI DBANG GSUM PA DANG 'BREL BA'I MCHOD PA'O,)
,DKYIL 'KHOR PA'I LHA RNAMS LHAN SKYES KYI BDE BA DANG, DE KHO
NA NYID DBYER MED PA'I TING NGE 'DZIN LA SNYOMNS PAR ZHUGS PAS
DE KHO NA NYID KYI MCHOD PAS DGYES (PAR BSAM PA NI DE KHO

NA NYID KYI MCHO DPA STE, DBANG BZHI PA DANG 'BREL BA'I MCHOD
PA'O, ,DE NAS LAG PA GA-YON PAS DKYIL 'KHOR GYI DBUS SU,) AOm
A'A: H'Um, (ZHES GTZO BO YAB YUM GNYIS LA ME TOG DBUL, KHA CIG
SPYIR ME TOG DBUL ZHES GSUNGS SO, ,DE NAS GTZO BO YAB YUM GYI
SNYING PO DANG, NYE SNYING

GIS ME TOG DBUL LO, ,DE NAS MKHA' 'GRO MA NAS BZUNG STE, GSHIN
RJE 'JOMS MA'I BAR LA PHYOGS GA-YON SKOR DANG MTSAMS GA-YAS SKOR
GYIS LHA RANG RANG GI GNAS SU,) AOm d'A KI N'I YE HUm H'Um PHAt,
(CES PA NAS), AOm YA MA MA TH'A NI HUm H'Um PHAt, (CES PA'I BAR
LHA RANG RANG

GI SNGAGS KYIS ME TOG DBUL LO, ,DE NAS LAG PA LA BKOD PA'I LHA
RNAMS LA) AOm HA (ZHES SOGS BRJOD CING LHA RANG RANG GI GNAS SU
LAG PA GA-YAS PAS ME TOG DBUL LO, ,LAG PA'I BOL LA LHA RDZOGS
PAR BKOD PA YIN NA,) AOm H'Um BAm RIm R'Im Lim L'Im KAm KHAm,
(ZHES PA NAS

@010B SHAm shAm SAm HAm H'Um H'Um PHAt, (CES PA'I BAR GYI MA YIG
DOR BA RNAMS BRJOD LA ME TOG DBUL, DE NAS LAG PA GA-YON PAS ME
TOG BZUNG RKANG BRGYAD KYI SNGAGS BRJOD PA SNGON DU 'GRO BAS
DKYIL 'KHOR GYI DBUS SU ME TOG DOR LA, GA-YON PA'I DKUR PHYAG
RGYA BCAS NAS GA-YAS GA-YON GYI DPUNG MGOR PAD

KOR BYAS TE, MGO BOR THAL MO SBYAR NAS 'DUD PA'I TSUL BYAS PAS,
LAG PA'I LHA'I 'KHOR LO BDAG NYID LA GZHUG PAR BYA'O, ,DE NAS
BSTOD PA NI, LHA RANG RANG GI SNYING PO LA SOGS PA'I SNGAGS
RDZOGS PAR BRJOD NAS, AOm NA MO BHA GA WA TE B'I RE SH'A YA H'Um
H'Um PHAt, AOm MAH'A KA LPA

KR'I ? SAm NI BH'A YA H'Um H'Um PHAt, AOm DZA t'A MU KU tO TKA
t'A YA H'Um H'Um PHAt, AOm DAshA KA R'A LO GRA BH'I shA nA MU
KH'A YA H'Um H'Um PHAt, AOm SA HA SRA BH'U DZA BH'A SU R'A YA
H'Um H'Um PHAt, AOm PA RA SHU PA SHO DE TA SH'U LA KHA tV'Am GA
DH'A RI nE H'Um H'Um PHAt, AOm BY'A GHA DZI N'A MBA R'A DHA R'A
YA H'Um H'Um PHAt,

AOm MAH'A DH'U MB'ANDHA K'A RA WA PU sh'A YA H'Um H'Um PHAt, AOm
(BCOM LDAN DPA' BO'I DBANG PHYUG LA PHYAG 'TSAL H'Um H'Um PHAt,
AOm KALPA CHEN PO'I ME DANG MNYAM PA'I 'OD H'Um H'Um PHAt, AOm
RAL PA'I COD PAN MI BZAD PA DANG LDAN H'Um H'Um PHAt, AOm MCHE
BA RNAM PAR GTZIGS PA 'JIGS PA 'JIGS PA'I

ZHAL H'Um H'Um PHAt, AOm STONG PHRAG PHYAG NI 'BAR BA'I 'OD ZER
CAN H'Um H'Um PHAt, AOm DGRA STA ZHAGS GDENGS MDUNG DANG KHA
tV'Am 'DZIN H'Um H'Um PHAt, AOm STAG GI PAGS PA'I SHAM THABS
'DZIN PA CAN H'Um H'Um PHAt, AOm SKU CHEN DUD KHA BGEGS MTHAR
MDZAD LA 'DUD H'Um H'Um PHAt, CES YAB KYI RKANG BRGYAD

DANG,) AOm NA MO BHA GA WA TE BADZRA W'A R'A H'I PAm H'Um H'Um
PHAt, AOm NA MO A'A R+YA AA PA R'A JI TE TREE LOKYA M'A TE
B'IDYA SHVA R'I H'Um H'Um PHAt, AOm NA MO SARBA BH'U TA BHA Y'A
BA HE MAH'A BADZRE H'Um H'Um PHAt, AOm NA MO BADZRAS NE AA DZI
TE ;AA PA R'A DZI TE BA SHYAm KA RI NI TRA H'Um H'Um PHAt,
@011A *, ,AOm NA MO PRAHMA nI SHO shA nI RO shA nI KRO DHE KA
R'A LI NE H'Um H'Um PHAt, AOm NA MO TR'A SA NI M'A RA nI PRA
BHEE DA N'I PA R'A DZA YE H'Um H'Um PHAt, AOm NA MO BE DZA YE
DZA MBHA NI STA MBHA NI MO HA NI H'Um H'Um PHAt, AOm NA MO
BADZRA P'A R'A HI MAH'A YO GI NI K'A ME SHVA RI

KHA GE H'Um H'Um PHAt, AOm BCOM LDAN 'DAS MA RDO RJE PHAG MO LA
PHYAG 'TSAL H'Um H'Um PHAt, AOm 'PHAGS MA RIG PA'I DBANG PHYUG
KHAMS GSUM GYIS MI THUB H'Um H'Um PHAt, AOM 'BYUNG PO'I 'JIGS PA
THAMS CAD RDO RJE CHEN POS 'JOMS H'Um H'Um PHAt, AOm RDO RJE
GDAN BZHUGS BGZHAN GYIS MI

THUB DBANG BYED SPYAN H'Um H'Um PHAt, AOm GTUM MO KHRO MO'I
GZUGS KYIS TSANGS PA SKEM MDZAD MA H'Um H'Um PHAt, AOm BDUD
RNAMS SKRAG CING SKEM PAS GZHAN GYI PHYOGS LAS RGYAL H'Um H'Um
PHAt, AOm RMUGS BYED RENGS BYED RMONGS BYED KUN LAS RNAM PAR
RGYAL H'Um H'Um PHAt, AOm RDO RJE PHAG MO SBYOR

CHEN 'DOD DBANG MA LA 'DUD H'Um H'Um PHAt, CES YAB YUM GYI RKANG
BRGYAD GNYIS PO SNGAGS DANG TSIGS BCAD GANG YANG RUNG BAS BSTOD
DO, ,RGYAS PA LA SPRO NA, DPAL CHOS KYI GRAGS PAS MDZAD PA'I
BSTOD PA RGYUN CHAGS DANG, D'A RI KA PAS MDZAD PA DANG, RIN CHEN
RDO RJES MDZAD PA'I

BSTOD PA CHE CHUNG GNYIS LA SOGS PAS KYANG BSTOD DO, ,DE NAS),
BDAG GI LUS DANG NGAG DANG YID KYIS KYANG, ZHES PA NAS, 'KHOR
'DAS MA LUS 'DREN PA'I DPAL DU GYUR, (CES PA'I BAR BHU RI PA'I
RGYUN BSHAGS KYI DON YID LA DRAN PA'I SGO NAS SDIG BSHAGS SOGS

BYA'O; ;DE TZAM MI NUS NA), THOG MA MED NAS 'KHOR BA NA, ,CHAGS
SOGS RTOGS PA'I RANG BZHIN GYIS, ,SDIG BGYIS MGON PO'I SPYAN
SNGA RU, ,MA LUS SOOR BSHAGS PAR BGYI, ,RGYU DANG LAM DANG 'BRAS
BU YIS, ,NYER BSDUS 'GRO BA THAMS

@011B CAD KYI, ,BSOD RNAMS TSOGS NI MA LUS LA, ,RTAG PAR BDAG NI
YI RANG NGE, ,RDO RJE YE SHES THUGS CHUD NAS, ,SHING DBANG DRUNG
NA BZHUGS GYUR PA'I, ,'GRO LA NYER BRTZE THUB DBANG RNAMS, ,CHOS
KYI 'KHOR LO BSKOR DU GSOL, ,RGYAL BA'I MDZAD PA RDZOGS

GYUR TE, ,MGON PO DBYINGS SU GSHEGS BZHED LA, ,SEMS CAN SDUG
BSNGAL BRAL BAR DU, ,MYA NGAN MI 'DA' BDAG GSOL 'DEBS, ,BDAG NI
THUB DBANG MA GYUR BAR, ,SANGS RGYAS LA SOGS CHOS RNAMS DANG,
,DPA' BO RNAL 'BYOR MA TSOGS

BCAS, ,DKON MCHOG GSUM LA SKYABS SU MCHI, ,RNAL 'BYOR LAM LA
GNAS BGYI ZHING, ,DAM TSIG THAMS CAD BSKYANG BA DANG, ,SEMS CAN
THAMS CAD SDUG BSNGAL LAS, ,GROL BAR BDAG GIS BSGRUB PAR BGYI,
,BSTEN SOGS DGE BA

DE DAG GIS, ,RNAM PA'I MCHOG RNAMS KUN LDAN PA'I, ,SANGS RGYAS
NYID DU BDAG GYUR NAS, ,'GRO BA YONGS SU SGROL BYED SHOG ,(CES
SDIG BSHAGS SOGS BYA'O, ,DE NAS), DKON MCHOG GSUM LA BDAG SKYABS
MCHI, ,SDIG PA THAMS CAD SO

SOR BSHAGS, ,'GRO BA'I DGE LA RJES YI RANG, ,SANGS RGYAS BYANG
CHUB YID KYIS GZUNG, ,(ZHES THUN MONG GI SDOM BZUNG DANG), SANGS
RGYAS BYANG CHUB SEMS DPA' KUN, ,(ZHES PA NAS), SEMS CAN MYA
NGAN 'DAS LA DGOD, ,(CES PA'I BAR GYIS THUN MONG

MA YIN PA'I SDOM GZUNG YANG BYA'O, ,GTOR MA GNYIS LAS MED NA,
DANG PO BDE MCHOG GI LHA TSOGS DANG, GNYIS PA DUR KHROD NA GNAS
PA'I PHYOGS SKYONG SOGS LA DBUL ZHING GSUM PA LA SOGS PA YOD NA
RANG GI CHOS SKYONG DANG GZHI BDAG SOGS JI LTAR RIGS PA LA DBUL
LO, ,DE YANG TSOGS DANG MA

@012A *, ,'BREL NA SDIG BSHAGS KYI GONG DANG 'BREL NA BZLAS PA'I
GONG DU PHUL LA, TSOGS MCHOD NAS LHAG GTOR GYI BAR BYA'O, ,YANG
NA BZLAS PA DANG DNGOS GRUB ZHU BA'I RJES SU DBUL LO, ,DE NAS
DKYIL 'KHOR GYI LHA RNAMS ME LONG GI GZUGS BRNYAN BZHIN GSAL BAR
DMIGS LA, LHA THAMS CAD KYI

SNGAGS BZLA, KHYAD PAR DU YAB YUM, GNYIS KYI RTZA SNGAGS GNYIS,
SNYING PO GNYIS, NYE SNYING GNYIS, GO CHA GNYIS TE RIN CHEN RNAM
BZHI GTZO BOR BZLA'O, ,BZLAS PA'I MTHAR TING NGE 'DZIN LAS LANGS
TE DKYIL 'KHOR GYI LHA THAMS CAD LA DNGOS GRUB ZHU BA'I PHYIR
GSOL BA GDAB PA NI, H'Um,) DE BZHIN GSHEGS PA

THAMS CAD DANG, ,DPA' BO DANG NI RNAL 'BYOR MA, ,MKHA' 'GRO DANG
NI MKHA' 'GRO MA, ,KUN LA BDAG NI GSOL BA 'DEBS, ,BDE BA CHE LA
DGYES PA'I HE RU KAS, ,BDE BAS RAB MYOS MA LA BSNYEN BYAS NAS,
,CHO GA BZHIN DU LONGS SPYOD PA YIS NI, ,LHAN SKYES BDE BA'I

SBYOR BA LA ZHUGS SO, ,AA LA LA LA LA HO: AA AI AA AA RA LI HO:
DRI MED MKHA' 'GRO'I TSOGS RNAMS KYIS, ,BRTZI BAS GZIGS LA LAS
KUN MJOD, ,BDE BA CHEN POS YID NI RAB BSKYOD PAS, ,LUS NI KUN TU
GA-YO BA'I GAR GYIS NI, ,PHYAG RGYA'I PADMAR

ROL PA'I BDE BA CHES, ,RNAL 'BYOR MA MCHOG RNAMS LA MCHOD PAR
MDZOD, ,YID 'ONG ZHI BA'I NYAMS KYIS GAR MDZAD PA, ,RAB DGYES
MGON PO KHYOD DANG MKHA' 'GRO'I TSEGS, ,BDAG GI MDUN DU BZHUGS
TE BYIN RLOB LA, ,LHAN SKYES BDE CHEN BDAG

LA STZAL DU GSOL, ,BDE CHEN THAR PA'I MTSAN NYID LDAN PA KHYOD,
,BDE CHEN SPANGS PA'I DKA' THUB DU MA YIS, ,TSE GCIG GROL BAR MI
BZHED BDE CHEN KYANG, ,CHU SKYES MCHOG GI DBUS NA GNAS PA YIN,
,'DAM GYI DBUS SU SKYES PA'I PADMA BZHIN, ,

@012B CHAGS LAS SKYES KYANG CHAGS PA'I SKYON MGOS, ,RNAL 'BYOR
MA MCHOG PADMA'I BDE BA YIS, ,SRID PA'I 'CHING BA MYUR DU GROL
BAR MDZOD, ,SBRANG RTZI'I 'BYUNG GNAS RNAMS KYI SBRANG RTZI'I
BCUD, ,BUNG BA'I CHOGS KYI MDUN NAS 'THUNGS PA LTAR, ,MTSAN NYID
DUG

LDAN MCHO SKYES RGYAS PA YIS, ,BCUD BCINGS PA YI RO YIS TSIM PAR
MDZOD, ,CES DPYID KYI RGYAL MO'I GLU BYA'O, ,DE YANG 'OG MA
RNAMS KYI SHO LO KA RE'I THOG MAR, ,H'Um DE BZHIN GSHEGS PA
THAMS CAD DANG, ZHES PA NAS, KUN LA BDAG NI GSOL BA 'DEBS, ,ZHES
PA'I BAR

SBYAR, SHO LO KA RE RDZOGS PA'I MTHAR, AA LA LA, ZHES PA NAS,
BRTZE BAS GZIGS LA LAS KUN MDZOD, ,(CES PA'I BAR SBYAR LA GDON
PAR BYA'O, ,DE NAS) AOm BADZRA HE RU KA SA MA YA, MA NU P'A LA
YA, HE RU KA TVE NO PA TIshthA, dI dDO ME BHA WA, SU TO SHYO ME
BHA WA, AA NU RA KTO ME BHA WA, SU BHO

SHYO ME BHA WA, SARBA SIDDHI MME PRA YATZTSA, SARBA KARMA SU TZA
ME, TZE TTAm SHR'I YI, KU RU H'Um HA HA HA HA HO: BHA GA W'A NA,
BADZRA HE RU KA MA ME MU NYTZA, HE RU KO BHA WA, MAH'A SA MA YA
STVA A'A: H'Um PHAt, (CES LHAG CHAD KYI NYES PA RNAMS ZHI BA'I
PHYIR DU MANG DU BZLA, DE NAS ME TOG DANG BCAS PA'I THAL MO
SBYAR)

TE, GANG YANG BDAG BLA RMONGS PA YIS, ,NYES BYAS CUNG ZAD GANG
BGYIS PA, ,GANG PHYIR LUS CAN SKYABS YIN PHYIR, ,MGON KHYOD DE
KUN BZOD PAR MDZOD, ,MA RNYED YONGS SU MSHAS DANG, ,GANG YANG
NUS PA MA MCHIS PAS, ,'DIR NI BYA BA GANG BGYIS PA, ,

DE KUN GTZO BES BZOD BDZAD RIGS, ,(ZHES PAS BZOD PAR GSOL, BSTAN
PA RGYAS PA LA SOGS PA'I DON DU GSOL BA BTAB LA), SRID PA GSUM
'BAR SKU NI RJES CHAGS DUL BAR LDAN, ,'OD ZER SNGON PO STONG
LDAN NYI MA BRGYA STONG LDAN, ,RNAM MANG SKU DANG CHA LUGS

@013A *, ,RJES CHAGS SEMS DPAR LDAN, ,HE RU KA DPAL DE DANG LHAN
CEG GAR BYED SHOG, LHA MO TSAD MA, ZHES SOGS DANG, SEMS CAN KUN
GYI DON GYI PHYIR, ,BDAG NI HE RU KAR GYUR NAS, ,SEMS CAN THAMS
CAD HE RU KA'I, ,GON 'PHANG

MCHOG LA 'GOD PAR SHOG, CES DANG, DGE BA CUNG ZAD TZAM YANG
RGYAL SRAS KYI, ,THABS MKHAS SMON LAM MCHOG GIS ZIN GYUR NA,
,(ZHES PA NAS), RNAL 'BYOR DBANG PHYUG BYE BAS BGROD GYUR PA'I,
,BDE MCHOG BSHAD SGRUB SHIN TU NYAMS PA 'DI, ,

CHES CHER RGYAS SHING THAR 'DOD 'JUG DOGS SU, ,NAM YANG MI NUB
RING DU GNAS GYUR CIG ,TSUL DE BSGRUB LA THOGS MED MTHU LDAN PA,
,'DZAM GLING GNAS MCHOG NYI SHU RTZA BZHI YI, ,DPA' BO RNAL
'BYOR MA NI 'KHOR BCAS KYIS, ,GA-YEL BA MOD PAR

RTAG TU GROGS MDZAD SHOG ,(CES SMON LAM GDAB PAR BYA'O, ,DE NAS
GSHEGS SU GSOL BA NI), AOm YO GA SH'U DDH'A: SARBA DHA RM'A YO
GA SHUD DHO NYAHAm, (ZHES BRJOD CING RNAM LNGA 'DOD PA'I PHYOGS
SU BSKOR BA BYAS LA, MTHAR 'KHYUD PA'I TSUL BYAS NAS), AOm
BADZRA MU: (ZHES SE GOL GDAB CING,

SRIN LAG GIS MAndAL GYI TSOM BU LA REG LA), DKYIL 'KHOR GYI LHA
RNAMS ZHU NAS H'Um DU GYUR TE RANG GI SNA BUG GA-YON NAS ZHUGS,
SNYING GA'I H'Um YIG LA THIM PAR GYUR, (PAR BSAMS, DE LAS DKYIL
'KHOR KYI TSOM BU RNAMS DBUS SU BSDUS NAS), AOm A'A: H'Um (ZHES
BZLAS PA'I

CHU GTZANG MAS RI MO RNAMS BSUBS LA RJES MI MNGON PAR BYA'O, ,DE
NAS SHIS BRJOD BYA TSUL NI, RAB YANGS NAM MKHA' TIL GYI GANG BU
BZHIN, ,YONGS SU GANG BA'I BDE MCHOG LHA TSOG SNI, ,ZHES PA NIS,
ZHING GI 'BYOR PA PHUL DU BYUNG BA YIS, ,DGE LEGS RGYUN MI

@013B 'CHAD PA'I BKRA SHIS SHOG, CES PA'I BAR BRJOD CING ME TOG
GI CHAR DBAB PAR BYA'O, ,ZAS LA LONGHS SPYOD PA'I TSE SPYI DANG,
KHYAD PAR DU TSOG SKYI 'KHOR LO SOGS DANG, YAR NGO DANG MAR
NGO'I TSES BCU LA LAG MCHED BYED PAR GSUNGS PAS DE'I TSUL NI,
DPAL 'KHOR LO SDOM PA'I RNAL 'BYOR DANG LDAN PAS ME TOG LA SOGS

PA'I PHYI MCHOD DANG, SHA TSANG SOGS GONG BU DANG, KHU BA'I
RDZAS CI 'BYOR PA RNAMS BSANGS SBYANGS BYIN GYIS BRLAB, KHYAD
PAR SHA CHANG SOGS KYI BZA' BTUNG RNAMS GTOR MA LTAR BYIN GYIS
BRLABS TE MDUN DU BZHAG LA, LAG PA GA-YAS PA'I MTHEB SRIN GYIS
NANG MCHOD), AOm A'A: H'Um (ZHES BRJOD CING, GA-YON PA LA

BSANG GTOR BYAS LA, LAG PA MNYE BAR BYA'O, ,ZHES PA NAS), LAG PA
DPA' BO DANG RNAL 'BYOR MA RNAMS KYIS BYIN GYIS BRLABS PA'I
'KHOR LO GSUM GYI LHA'I NGO BOR GYUR, (PAR BSAM, YANG NA 'KHOR
LO LNGA'I LHA TSOGS SU MOS PAR BYA'O, ,ZHES PA'I BAR SNGAR LAG
PA SBYANG BA'I SKABS LTAR BYAS PA'I

RJES SU), AOm A'A: H'Um (ZHES DANG, RKANG BRGYAD KYI SNGAGS
BRJOD CING, KHU BA'I RDZAS THUG PA DANG, ZHO LA SOGS PA LAG PA
GA-YAS PAS GA-YON PA'I STENG DU BZHAG LA DBUL, DE BZHIN DU SHA
DANG ZAN LA SOGS PA GONG BU'I RDZAS RNAMS KYANG, LAG PA'I LHA LA
DBUL, DE NAS,) AOm HA AOm A'A: H'Um, (ZHES SOGS GO CHA'I SNGAGS

LA 'BRU GSUM BTAGS PA BRJOD LA CHANG GIS KYANG MCHOD DE), ,DE
NAS YAB KYI GO CHA LA GA-YAS SKOR DANG YUM GYI GO CHA LA GA-YON
SKOR DANG, ('KHOR LO'I LHA LA PHYOGS GA-YON DANG, MTSAMS GA-YAS
SKOR GYIS PHUL NAS, NYAR SPYOD LNGA DANG RIG MA BCU DRUG GAS
KYANG MCHOD LA, RKANG PA BRGYAD PA

SOGS KYIS BSTOD NAS LHAG CHAD KYI NYES PA ZHI BA'I PHYIR DU HE
RU KA'I YIG BRGYA BRJOD LA, TSOGS DANG 'BREL NA DE BYIN GYIS
BRLAB PA'I DON DANG, SKABS GZHAN YIN NA SKABS DANG MTHUN PAR
'DAD DON LA GSOL BA GDAB BO, ,LAG PA LA MCHAD PA'I RDZAS DE
RNAMS PHYED NI TSOGS KYI BZA' BTUNG NGAM, RANG BZA'

@014A *, ,BA'I BZA' BTUNG LA BSRE ZHING, PHYED NI SNOD GZHAN
ZHIG TU BCUG STE GZHAG PAR BYA'O, ,PHYI MA 'DI LTAR BYAS NA
LONGS SPYOD 'PHEL BA'I RTEN 'BREL YOD PAR BLA MA KHA CIG BZHED
DO, ,DE NAS LAG PA GA-YON PA LA GOS PA'I RDZAS RNAMS GA-YAS PAS
BSDUS TE

GA-YON PA'I LAG MTHIL DU BZHAG ,DE NAS GA-YON PA'I MTHEB SRIN
GYIS BZUNG NAS, AOm A'A: H'Um ZHES RIM PA BZHIN SNYING GA DANG,
LCE DANG, MGO BOR BYUGS TE PAD KOR BYAS NAS MGO BOR BZHAG LA,
AOm YO GA SHUD DH'A: ZHES SOGS BRJOD PAS LAG PA'I LHA RNAMS SPYI
BO NAS ZHUGS

TE, BDAG NYID LA GZHUG PAR BYA'O, ,LAG PA LA GOS PA'I RDZAS LHAG
MA RNAMS LAG PA PHAN TSUN MNYES LA MGO DANG, YAN LAG RNAMS LA
BYUGS NA BSRUNG BA'I MCHOG TU 'GYUR RO ZHES GSUNG NGO), ,DPAL
'KHOR LO SDOM PA'I PHYI ROL MCHOD PA'I CHO GA LAG MCHOD DANG
BCAS PA 'DI

SNYIGS DUS KYI RGYAL BA GNYIS PA CHOS KYI RJE THAMS CAD MKHEN PA
BLO BZANG GRAGS PA'I DPAL GYI ZHAL SNGA NS KYI PHYAG BZHES BZHIN
DU ('BUL BA 'DZIN PA GRAGS PA RGYAL MTSAN GYIS), YI GER BKOD PA
YIN ZHING, ,'DI'I MCHOD PHRENG SMON LAM SHIS PA BRJOD PA

RNAMS NI, CHOS RJE NYID KYIS MDZAD PA YIN NO, ,'DIS KYANG RGYAL
BA'I BSTAN PA SPYID DANG, KHAYD PAR DU DPAL 'KHOR LO SDOM PA'I
BSHAD SGRUB MTHA' DAG, PHYOGS DUS GNAS SKABS THAMS CAD DU DAR
ZHING RGYAS LA YUN RING DU GNAS PAR GYUR CIG,

(CHOG ? 'DIR RJE RIN PO CHES MDZAD PA'I CHOS PHRED SMON LAM SHES
BRJOD RNAMS TSANG BAR 'GOD PAR MDZAD KYANG, SMON LAM DANG SHIS
BRJOD GNYIS BLA BRGYUD GSOL 'DEBS DANG, BSTOD PA'I 'JUG TU YOD
PAS PAR 'DIR MA BKOD, ,DGE'O,