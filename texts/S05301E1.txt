@001B #, ,ZAB MO RDO RJE'I RNAL 'BYOR LA 'JUG PA'I LAM BSTAN PA
ZHES BYA BA, RJE BTZUN BLA MA RDO RJE 'CHANG GI ZHABS KYI PADMO
LA GUS PA CHEN POS PHYAG 'TSAL ZHING SKYABS SU MCHI'O, ,DMIGS

MED THUGS RJES BSKYOD PA'I RNAM ROL GYIS, ,MA NOR RGYAL BA'I LAM
BZANG GSAL MDZAD PA, ,RNAL 'BYOR DBANG PHYUG RJE BTZUN BLA MA
YI, ,ZHABS KYI PADMOR SPYI BOS PHYAG BGYID DO, ,RDO RJE 'CHANG
GI THUGS BCUD

MTHAR THUG PA, ,BLA MA'I ZHAL GYI GDAMS PA GNAD KYI MCHOG ,SNGON
MED YI GER BRIS LA MKHA' 'GRO YIS, ,BU LTAR BRTZER DGONGS BYIN
GYIS BRLAB TU GSOL, ,DE YANG BDAG CAG GI BLA MA RJE BTZUN RIN PO
CHE

'DI NI, CHES DPAG PAR DKA' BA'I BLO GROS KYI STOBS KYIS, MDO
RGYUD THAMS CAD LA DRI MA MED PA'I RIGS PAS LEGS PAR DPYAD CING,
PHRA ZHING CHES ZHIB PAR TSAD MA GSUM GYIS SGRO 'DOGS LHAG MA
MED

PAR BCAD PA DANG, 'JAM PA'I DBYANGS KYIS MNGON SUM DU DBANG
BSKUR ZHING, ZAB PA DANG RGYA CHE BA'I CHOS KYI SGO MTHA' YAS PA
NYIN RE BZHIN DU GSAN PAS 'KHRUL PA'I DRI MA MA LUS PAR SPANGS
PA DANG, SA RA HA DANG

@002A *, ,KLU SGRUB DANG SHA WA RI DANG L'U AI PA LA SOGS PA'I
GRUB PA'I DBANG PHYUG RNAMS KYIS MNGON SUM DU BYIN GYIS BRLABS
SHING, ZHING SKYONG GI MKHA' 'GRO MA SPRIN LTAR DBANG DU 'DUS
PAS PHYI NANG GI

RTEN 'BREL MA LUS PAR 'GRIG PA DANG, LHAN CIG SKYES PA'I YE SHES
MNGON DU MDZAD PAS RDO RJE'I RNAL 'BYOR YAN LAG DANG BCAS PA LA
NYAMS MYONG TSAD MAS THE TSOM MA LUS PAR SPANGS PA DANG, DKYIL
'KHOR GYI

BDAG PO NYID KYIS AA TI SHA 'DAS NAS BOD DU RDO RJE THEG PA'I
LAM GYI GNAD MA LUS PA RTOGS PA GZHAN MA BYUNG BAS, DE KHYOD
KYIS 'DI'I BDAG PO GYIS SHIG CES, RDO RJE THEG PA'I BSTAN PA
GTAD PAS RANG NYID CHOS KYI RGYAL

POR GYUR TE KHYAD PAR LNGA DANG LDAN PA YIN LA, RJE 'DIS RANG
NYID LAM GANG NAS RDO RJE 'CHANG GI SAR GSHEGS SHING GDUL BYA
SKAL BA DANG LDAN PA DAG KYANG LAM DE NAS 'KHRID PAR MDZAD PA'I
SROL THUN MONG MA YIN PA'I GTZO

BO NI, RGYAL BA'I GSUNG RAB THAMS CAD KYI MTHAR THUG PA'I YANG
RTZE DPAL GSANG BA 'DUS PA DANG, MA RGYUD THAMS CAD KYI GTZO BO
DANG SNYING POR GYUR PA BYIN RLABS KYI GTER DPAL 'KHOR LO SDOM
PA GNYIS YIN NO, ,

@002B SGO GNYIS PO 'DI RE RES KYANG DNGOS GRUB RNAM GNYIS BDE
BLAG TU SBYIN MOD KYIS, RJE BLA MA'I BZHED PA GNYIS KA ZUNG
'BREL DU NYAMS SU BLANGS NA BSKYED RDZOGS GNYIS KA'I SKABS SU
MCHOG TU GAL CHE BA'I GNAD KHYAD PAR CAN YOD PAS CI NAS

KYANG ZUNG 'BREL DU NYAMS SU LEN PA YIN NO, ,DE LA RJE RIN PO
CHE 'DI NYID KYI GSUNG GI MAN NGAG GI GNAD LA SHIN TU MKHAS
SHING, RANG NYID LAM SROL MA NYAMS PAR SGRUB PA SNYING POR BYED
PA'I BLA MAS LAM 'DI'I SGO NAS SLOB MA JI LTAR BKRI

BA DANG, SLOB MAS TSUL JI LTAR 'JUG PAR BYA SNYAM NA, SLOB MA NI
THEG PA THUN MONG GI LAM GYI RIM PAS RGYUD SBYANGS PAS TSE 'DI
LA MA CHAGS SHING, BYANG CHUB DON GNYER GYI BSAM PA LA MYONG BA
SNA ZIN SKYES PA, STONG PA NYID KYI LTA BA LA NGES

PA RNYED CING, ZAB MO RDO RJE THEG PA LA MOS PA YOD PA STE, DE
YANG GSANG SNGAGS SHES LO ZER BA DANG, DBANG DANG, KHRID BRGYUD
LA SOGS PA THOB BO ZHES MING TZAM DON DU GNYER BA MIN PA ZHIG
DGOS TE, DE 'DRA BA NI YUN THUNG LA THOB RGYA CHE BA

ZHIG DGOS PAS, MANG DU NYAN KYANG CI'ANG MI SHES PA ZHIG 'ONG
ZHING, DES MI SHES BZHIN DU SLOB MA SDUD PA GTZO BOR BYAS NAS
BSHAD PAS, CHOS GANG ZAB ZAB THAMS CAD CAL COL DU SONG NAS DAR
BA TZAM GYIS BSTAN PA LA GNOD

PA ZHIG 'ONG BA YIN, RTOG GE DANG PHYI'I BSHAD CHOS LA HA CANG
GTZO BOR MI 'DZIN PA ZHIG GAL CHE STE, DE LA GTZO BOR ZHEN PA
DES, GAL CHUNG SNGAGS LA BYAS NAS NYA PA'I LAG TU NOR BU RIN PO
CHE SHOR BA 'DRA BA ZHIG 'ONG, KHYAD PAR DE

@003A *, ,'DRA BA DES SKYES BU GANG MANG BA DANG SNOD DU MI RUNG
BA'I MDUN DU BSKYED RDZOGS KYI GNAD ZAB MO THAMS CAD GANG SHES
BGRO GLENG DU KHYER NAS, GSANG SNGAGS DANG SKU GSUM GYI RTZOD PA
LA GSANG SGROG 'ONG MI 'ONG GI KHYAD PAR BLO

YUL NA CI YANG MED PA ZHIG 'ONG BAS, GSANG SNGAGS 'DRE LA GTAD
PA 'DRA BA ZHIG 'ONG, GZHAN YANG RTOG GE DANG PHYI'I THOS PAS
DREGS SHING NGA RGYAL DE LA GTZO BOR ZHEN PA NI LAN CIG SNGAGS
LA ZHUGS KYANG YUN RING DU DON DU GNYER BA'I SKAL BA

MED PAS, GDAMS PA RDZOGS PAR MA THOB KYANG KHYAD DU BSAD NAS
'GRO, CHOS THAMS CAD LA RAGS PA RTZE BTOGS RA RTZVA ZA BA 'DRA
BA ZHIG MIN PA, GDAMS NGAG GI GNAD PHRA MO NAS RTZAD GCOD MI
SHES, GANG SHES SMRA BA LA DGA' BA LHUR

LEN GYIS NYAMS SU LEN MI SHES, NGA RGYAL GYIS BLA MA BSTEN MI
MKHAS PA DAM TSIG LA CI YANG MI SEMS PA ZHIG 'ONG BA YIN, DE LA
DGONGS NAS, RGYUD RDO RJE MKHA' 'GRO LAS, KHRO DANG BCAS SHING
RTOG GER GUS, ,NA SO DAG NI YOL BA DANG, ,

GANG YANG DGE SLONG DNGOS GNAS DANG, ,ZHEN DANG CHAGS PAS BCINGS
PA LA, ,RIN THANG MED PA'I RIN CHEN NI, ,DE LA BSHAD PAR MI
BYA'O, ,ZHES DANG, DE'I 'GREL PAR, KHRO DANG BCAS ZHES BYA BA
NI, SPRO THUNG BA DANG GNOD PAR SEMS PA STE, BYAS

PA DRIN DU MI GZO BA'O, ,RTOG GER GUS ZHES BYA BA NI, TSAD MA'I
BSTAN BCOS LA GUS PA'AM, 'JIG RTEN PA'I BSTAN BCOS DON DU GNYER
BA'O, ,NA SO DAG NI YOL BA DANG, ZHES BYA BA NI, LUS RNYING PA
STE KHU BA 'DZIN MI NUS PA'O, ,ZHEN

@003B DANG CHAGS PAS BCINGS PA LA, ZHES PA'I ZHEN PA NI SER SNA
CHE BA'O, ,CHAGS PAS BCINGS PA NI, MA NING STE DE DAG LA BSTAN
PAR MI BYA'O, ,ZHES GSUNGS TE, DE YANG SNGAGS LA MOS PA DANG,
'DUN PA SHUGS DRAG CING KHENGS PA CHUNG BA'I

STENG DU TSAD MA DANG, RIGS PA LA MKHAS PA NI MCHOG TU STON PA
YIN GYI SKYON GA LA YIN, RTOG GE DANG PHYI'I THOS PAS SEMS
PHROGS SHING SNGAGS LA GTZO BOR MI 'DZIN PA SNOD MIN PAR BSTAN
PA YIN LA, RGAN PO SNOD DU MI RUNG BAR BSTAN

PA NI, LAM 'DI NYAMS SU LEN PA LA LUS KYI KHU BA'I NUS PA MA ZAD
PA GAL CHE BAR STON TE, 'DI SHIN TU GNAD CHE'O, ,DES NA GZHON
DUS THOS PA BYAS NAS RGAN SONG BA DANG NYAMS LEN BYED DO, ,ZHES
ZER BA NI LAM 'DI'I DGAG BYA'I GTZO

BO YIN NO, ,GANG YANG DGE SLONG DNGOS GNAS LA ZHES PA LA, ,'GREL
PAR DNGOS SU BSHAD PA MA BYUNG YANG GSANG DBANG DNGOS DBANG DU
BSKUR BA LTA BU LA NI RIN PO CHE LTA BU'I GANG ZAG MCHOG 'GA'
ZHIG LA DGE SLONG YIN YANG DANG PO NAS DNGOS

DBANG BSKUR BA'I SKABS YOD KYI, DE MA GTOGS PA'I NUS PA MA THOB
PA'I DGE SLONG LA GSANG DBANG SOGS DNGOS DBANG DU BSKUR MI RUNG
ZHES PA'I DON YIN GYI, SPYIR DGE SLONG SNGAGS BLA MED KYI LAM
STON PA'I SNOD DU MI RUNG ZHES STON PA MIN

TE, SNGAGS KYI GDUL BYA LA SO THAR GYI SDOM PA MCHOG DANG LDAN
PA RTEN MCHOG TU DUS 'KHOR SOGS RGYUD SDE DU MA NAS GSUNGS SO,
,GZHAN YANG BLA MA LNGA BCU PA SOGS NAS BSHAD PA'I MTSAN NYID
DANG LDAN PA'I SLOB MA MDUN DU 'ONGS TE

@004A *, ,LAM 'DI'I CHA LAG DANG BCAS PA YONGS SU RDZOGS PA'I
BKA' DRIN ZHU BA'I GSOL BA 'DEBS PAR BYED NA, DE LA RIGS GNYIS
TE GO BA YONGS SU RDZOGS PA DON DU GNYER BA DANG, MYONG BA SKYES
NAS BSKYED RDZOGS KYI

LAM SNA ZIN PA DON DU GNYER BA'O, ,DANG PO NI, THOG MAR BLA MA
LNGA BCU PA RTZA LTUNG DANG SBOM PO'I BSRUNG MTSAMS LEGS PAR
SHES KYI BAR DU TSIG BZUNG BSHAD PA NYAN NAS, SNGAR DBANG MA
THOB PA'AM THOB KYANG DAM TSIG GSO BA'I PHYIR DU DBANG

BZHI YONGS SU RDZOGS PA DBANG DON 'PHROD NGES PA GO RIMS MA
'CHOL BAR BLANG BAR BYA STE, DE YANG RDUL TSON NAM RAS BRIS KYI
DKYIL 'KHOR DU DBANG BSKUR BA SNGON DU MA SONG BAR, LUS DKYIL
GYI DBANG MI BSKUR NA, BUM DBANG MA

BSKUR BA LA DBANG GONG MA BSKUR BA LTA CI SMOS, DBANG THOB NAS
DAM TSIG DANG SDOM PA LA THUN DRUG GI SDOM SEMS MA CHAG CING,
PHYIR BCOS DANG BSRUNG SDOM LA 'BAD PA'I NGANG NAS, BLO MCHOG
GIS GSANG SNGAGS LAM RIM DANG,

BLO ZHAN PAS KHO BOS SBYAR BA'I RGYUD SDE SPYI'I RNAM GZHAG
RNAMS LEGS PAR NYAN CING SBYANGS NAS SNGAGS DANG PHAR PHYIN GYI
LAM GYI KHYAD PAR RGYUD SDE BZHI DANG, RGYUD MA RGYUD KYI LAM
GYI KHYAD PAR, SMIN BYED DBANG DANG LAM RIM PA

GNYIS, SA LAM DANG, SPYOD PA BYED TSUL, NYON MONGS LAM DU BYED
TSUL DANG, 'BRAS BU MNGON DU 'GYUR TSUL SOGS KYI SNGAGS SPYI'I
RNAM GZHAG RAGS PA LEGS PAR CHAGS PA ZHIG BYA, DE MED NA SNGAGS
LA MOS PA

@004B SKAD BYAS KYANG, GZHAN GYIS GA-YAM LA RGYUGS SHIG MIN PA
SNGAGS ZAB MI ZAB KYI RNAM DBYE LTA CI SMOS, MUN RDO 'PHEN PA
DANG 'DRA BA ZHIG 'ONG BA YIN NO, ,DE NAS THOG MAR GSANG 'DUS
DANG, DE NAS BDE MCHOG GI SGRUB THABS DKYIL CHOG

THIG SBYIN SREG SOGS CHA LAG DANG BCAS PA LA ZHIB PAR SBYANGS,
DE YANG GSANG 'DUS LA SNGON DU GO BA CHAGS NA GZHAN RNAMS LA GO
BA 'BAD MED DU 'CHAGS, DE LAS BZLOG NA DE TZAM DU PHAN CHUNG BAR
YOD PAS, SNGON LA 'DUS PA LA KHRID PA YIN,

DES 'DUS PA'I BSKYED RIM LA RJE BLA MAS MDZAD PA'I RNAM GZHAG
RIM PA'I t'IKKA DANG, KHO BOS SBYAR BA'I BSKYED RIM GYI RNAM
BSHAD RGYAS PA SOGS ZHIB PAR NYAN CING SBYANGS NAS, KUN GYI GZHI
MA BSKYED RIM LA SBYANG GZHI SBYONG BYED DANG, 'BRAS

BU'I CHOS MTHUN, RDZOGS RIM GANG GI SMIN BYED DU GANG 'GYUR BA
SOGS KYI GO BA LEGS PAR CHAGS PA ZHIG BYAS, DE NAS BSKYED RIM LA
SEMS 'DZIN TSUL GO BA LEGS PAR LONGS PA'I BSKYED RIM GYI KHRID
BYA, DE NAS GDAN RDZOGS KYI KHRID SLA

CHOS SU MA SONG BAR LEGS PAR KHRID NAS BSGOM TSUL RAGS PA SHES
SHING, BSKYED TSUL GYIS PHYOGS MTHONG YOD PA RIM LNGA SPYI DANG
SO SO'I GO BA RAGS PA LEGS PAR CHAGS PA ZHIG KHRID KYI SKABS SU
'ONG DGOS PAS, DA MA BYUNG BAR

DU CHOS DANG ZANG ZING GI 'BREL PA GZHAN CUNG ZAD MED PAR 'BUR
LA BTAB NAS KHRID DGOS PA YIN, DE YANG LUS DBEN GYI PHRA MO
BSGOM PA DANG RDOR BZLAS GNYIS LA DMIGS PA RE RE LA MA MTHA' ZLA
BA PHYED RE'AM, RING NA KHRID DKYUS MA LA'ANG

@005A *, ,DMIGS PA RE LA ZHAG NYER GCIG TZAM 'JOG PA MDZAD, DE
NAS MI SHIGS PA BSGOM PA DANG, RMI LAM GYI SKOR RNAMS RING BAR
'JOG ,GZHAN RNAMS DUS SKABS DANG SBYOR, DE LTAR 'KHRID RDZOGS
NAS NGES PAR RIM LNGA

GSAL SGRON GSUNG BA PHYAG LEN YIN CING, MI NYAN KA MED DU YOD
PAS LEGS PAR NYAN CING, ZHIB TU LTA BA DANG SEMS PA SOGS KYI SGO
NAS 'DUS PA'I LAM GYI GO BA LEGS PAR CHAGS PA ZHIG BYA, DE YANG
'DUS PA'I BSKYED RDZOGS KYI GO BA

LEGS PAR CHAGS PA'I SGO NAS STONG PA BZHI LAS SGYU MA'I SKU
BSGRUB TSUL LEGS PAR SHES PA ZHIG DANG, DE'ANG 'OD GSAL GYIS
SBYANGS PAS ZUNG 'JUG GI SKU BSGRUB TSUL MTHA' CHOD PAR MA SHES
NA, TSE GCIG LA SANGS RGYAS BSGRUB PA'I

TSUL JI LTAR BYED PA'I LAM GYI PHYOGS MTHONG TZAM YANG 'ONG SA
MED PAS, 'DI LA SBYANG BA GAL CHE BA YIN, DE NAS BLO GROS KYIS
LCOGS PA TZAM YOD NA, NGES PAR 'DUS PA'I RGYUD LA GO BA CHAGS
NGES PA SBYANGS SHING, DE NAS BDE MCHOG GI

SGRUB THABS KYI RNAM BSHAD CHEN MO RJE BLA MA NYID KYIS MDZAD PA
LEGS PAR NYAN NAS, BSKYED RIM GYI GO BA CHAGS PA DANG BSKYED RIM
GYI KHRID BYED, DE NAS LO DRIL GYI KHRID RJE NYID KYIS MDZAD PA
DANG, NAG PO PA'I RDZOGS RIM GYI DPYID THIG LA

YI GE MDZAD PA MED NA'ANG, RJE NYID LA LEGS PAR THOB PA'I GSUNG
GI STENG NAS BDE MCHOG GI RDZOGS RIM SO SO'I GRUB CHEN GYI
DGONGS PA LTAR SKYONG TSUL DANG, GO BA'I RNAM GZHAG LEGS PAR
CHAGS KYI BAR DU KHRID BYA, DE NAS BDE

@005B MCHOG GI RGYUD LA LEGS PAR SBYANGS, DE YANG BSKYED RDZOGS
LA SNGON DU GO BA MA CHAGS NA RGYUD TSAR JI TZAM NYAN YANG YAM
ME BA ZHIG LAS 'ONG SA MED PAS GO RIMS KYI PHYAG BZHES DE YE MA
'CHOL BA DGOS SHING, RDZOGS RIM GYI KHRID THAMS

CAD LA TSOGS 'KHOR RGYAS PA DANG, GDAN RDZOGS KYI SKABS SU KHRID
KYI 'GO 'DZUGS PA NA BLA MA LA MCHOD PA RGYAS PAR BSHAM, BYIN
GYIS BRLABS TE, BLA MA RDO RJE 'CHANG DU BSKYED PA LA MCHOD CING
BSTOD DE GTOR MA DANG MAndAL RGYAS PAR PHUL

NAS GSOL BA GDAB PA DANG, SGYU LUS DANG 'OD GSAL GYI DMIGS PA LA
SLOB PA NA'ANG DE LTAR BYAS TE, RIM LNGA NAS 'BYUNG BA'I SGYU
LUS DANG 'OD GSAL GYI RANG RANG GI THUN MONG MIN PA'I BSTOD PA
GSOL GDAB DANG BCAS PA BYED PA DANG, 'DUS

PA'I RGYUD KYI CHOS KYI THOG MTHA' GNYIS SU JI LTAR BYA BA'I CHO
GA RJE NYID KYIS YI GE LOGS SU MDZAD PA LTAR BYED PA DANG, RGYUD
MCHOD KYI TSOGS 'KHOR RGYAS PA DANG, BDE MCHOG GI RGYUD KYI THOG
MAR MCHOD PA GSOL GDAB KYI BAR DU TSOGS 'KHOR

RGYAS PA DANG, MTHAR GTANG RAG GI MCHOD GTOR DANG BSTOD PA SOGS
RGYAS PAR BYED PA'I PHYAG LEN RNAMS SLA CHOS DANG PHYI GSHOL DU
YE MA LUS PA GAL CHE BA YIN, BDE MCHOG GI RGYUD KYI SKABS SU
SNGAGS BTU BYED NA TSOGS 'KHOR KHYAD PAR CAN

BYAS NAS SNGAGS BTU'I RJES GNANG DANG SBREL NAS MDZAD PA PHYAG
LEN YIN, GAL CHE BA RANG LA MIN PA RGYUD GSUNG RES KYIS MI
MDZAD, DRIL BU RIM LNGA'I BLA MA SNGA MA'I PHYAG BZHES KYI BYIN
RLABS DE YANG GAL CHE BA LA MDZAD, DE DAG GIS 'DUS PA
@006A *, ,DANG BDE MCHOG GI LAM GYI SLOB MA JI LTAR BKRI BA'I
TSUL DKYUS MA DE BRJOD PA YIN NO, ,DA NI SLAB MA CHE 'DI LA
LTAS PA MED PAR SGRUB PA SNYING POR BYAS TE, BSKYED RDZOGS KYI
LAM SNA ZIN PA DON DU GNYER BA ZHIG BLA

MAS JI LTAR BKRI BA'I TSUL BRJOD PAR BYA STE, DE YANG BLO NUS
CHE CHUNG GI RGYUD LA SBYANGS PA BYED MI BYED SKABS DANG SBYAR
BA MA GTOGS SNGAR BSHAD PA'I RIM PA JI LTA BA BZHIN DU SNGON
DU BTANG NA LEGS, DE NAS BLA MAS RIM GNYIS KYI NYAMS

LAN THAMS CAD LA KHRID DU BYAS NAS DMIGS PA THAMS CAD LA RANG
RANG GI MYONG BA SNA ZIN RE MA SKYES KYI BAR DU, MA SKYES PA
BSKYED TSUL, SKYES PA BOGS 'BYIN TSUL, GEGS SEL TSUL SOGS MAN
NGAG GI GNANG LA MKHAS PAS LEGS

PAR 'KHRID PA YIN NO, ,DMAR KHRID CES PA SMAN PA'I SLOB DPON
GYIS SLOB MA LA MI'I RO KHA PHYE NAS DON LNGA SNOD DRUG GI
CHAGS TSUL SOGS RE RE NAS DNGOS SU BSTAN NAS KHRID PA LTAR 'DI
LTAR BSGOMS NA 'DI BZHIN 'BYUNG NGO ZHES PA'I LUNG STON PA

TZAM MIN PAR, DNGOS SU MA SKYES KYI BAR DU BLA MAS LAG KHRID
BYAS NAS KHRID PA LA ZER BA YIN, DE YANG SGRUB PA SNYING POR
BYAS NAS CHE 'DIR RTOGS PA SKYE BAR 'DOD NA, BLA MA'I BSTEN
TSUL SOGS LA DA LTA NYAMS LEN BYA RGYU GAL CHE BA'I GNAD

MANG DU YOD PAS, DE RNAMS KHO BOS YIG CHUNG DU BKOD PA LTAR
SHES PAR BYAS NAS LAG LEN LA SBYOR BA GAL CHE BA YIN, DE NAS
DAM TSIG GI SKOR LA, DAM TSIG GI RDO RJE'I BSGOM BZLAS DANG,
RDO RJE MKHA' 'GRO'I SBYIN SREG SOGS RJE

@006B NYID KYIS RTZA LTUNG GI RNAM BSHAD DU DE RNAMS BYA'O
ZHES GSUNGS PA LAS DNGOS SU BKOD PA DANG, GZHAN YANG ZHAL LAS
BYUNG BA'I GNAD CHE BA KHA YAR YOD PA RNAMS DA LTA NAR MA
DANG, SKABS SU BAG LEN LA SBYOR BA MI RUNG BA YIN PAS YI GER
LOGS

SU BKOD PA LTAR SHES PAR BYAS NAS, 'PHRAL DU LAG LEN LA SBYAR
BAR BYA'O, ,DE NAS LAM BSKYED RDZOGS GANG NYAMS SU LEN KYANG
THOG MAR LTA BA MTHAR THUG PA DE LEGS PAR NGES NAS, SKYONG
TSUL GYI GNANG LA MKHAS PA ZHIG DGOS TE, DE MED NA

BSKYED RDZOGS GANG NYAMS SU BLANGS KYANG THABS RKYANG PA'I
NYAMS LEN DU SONG NAS, THABS SHES ZUNG 'BREL GYI NYAMS LAN CHA
TZAM ZHIG KYANG MI 'BYUNG ZHING, BSKYED RDZOGS GANG LA YANG
'KHOR BA'I RTZA BA GCOD PA'I GNYEN PO GTAN NAS MA 'DRES PA
ZHIG

'ONG BAS, THOG MAR LTA BA TSOL BA DANG, DE YANG THOG MAR DBU
TSAD KYI RIGS PA LA SBYANGS PA YIN NA CUNG ZAD KHRID SLA YANG,
MA SBYANGS PA LA LTA BA'I NGES PA 'DREN TSUL JI LTAR BYA BA
DANG, SKYONG BA NA'ANG BLA MED DANG PHAR PHYIN GYI THEG PA'I
LTA BA SKYONG TSUL

YE MI 'DRA ZHING, ZHI LHAG GI GO RIMS DANG LTA BA BSKYANGS
PA'I BYED LAS SOGS LA KHYAD PAR SHIN TU CHE BA DANG, RDZOGS
RIM DANG PHAR PHYIN GYI THEG PA BA LA STONG NYID MNGON SUM DU
RTOGS PA MYUR BUL GYI KHYAD PAR, NYI ZLA'I 'GROS DANG, BA LANG
GI 'GROS

LAS KYANG SHIN TU CHE BA YOD PA'I TSUL DANG, DE LTAR 'ONG BA'I
RGYU MTSAN GYIS GNAD SHIN TU ZAB PA DANG, DE'I RGYU MTSAN GYIS
MTSAMS MED PA LNGA GA DANG, MI DGE BA BCU CHEN PO'I CHEN PO
RNAMS GRANGS TSANG BA DANG, CHOS SPONG BA DANG, DGE

@007A *, ,SLONG GI PHAM PA BZHI CHAR SPYOD PA RNAMS KYANG LAM
'DIS TSE 'DI NYID LA 'TSANG RGYA BA'I GNAD LA SOGS PA MANG PO
ZHIG SHES DGOS PA YIN, DE DAG LTA BA'I YI GER SHES PAR BYA'O,
,DE NAS BSKYED RIM LA BRTAN PA RJES MTHUN

PA THOB NAS BSGOMS NAS RDZOGS RIM KYANG RJES MTHUN PA TZAM
SKYE LA, BSKYED RIM MTHAR PHYIN NAS BSGOMS NA, RDZOGS RIM
KYANG RGYUD SDE DANG GRUB CHEN GYIS BSHAD PA JI 'DRA BA'I
MTSAN NYID TSANG BA SKYE BA YIN CING, RGYUD DANG GRUB CHEN
GYIS BSHAD PA'I

RDZOGS RIM RJES MTHUN PA TZAM SKYES NA'ANG, BOD LA RDZOGS RIM
'GANGS CHEN BSKYED PAR GRAGS PA PHAL CHE BA'I RTOGS PAS BSGRUN
PAR MI NUS SHING, SKYE BA GTAN GYI MDUN MA GRUB PA YIN NO,
,GANG LTAR YANG RDZOGS RIM GYI SNGON DU BSKYED RIM

LA MYONG BA SNA ZIN MA SKYES BAR DU SBYONG BA GNAD SHIN TU CHE
BA YIN, DE YANG BSKYED RIM LA GSAL SNANG DANG NGA RGYAL BRTAN
PO BSGRUB TSUL RAGS PA TZAM ZHIG ,RJE NYID KYI GSUNG RAB RNAMS
LAS BSTAN MOD KYI, RE RE NAS RIM CAN DU 'KHRID TSUL ZHIB

PAR NGES PA DANG, DE DAG GI SKABS SU BLO'I RIGS SO SO LA BLTOS
PA'I 'KHRID TSUL MI 'DRA BA DGOS PA RNAMS ZHIB TU NGES DGOS
PAR YOD PAS BSKYED RIM GYI YI GER BLTA BAR BYA'O, ,BSKYED
RDZOGS GANG GI SKABS SU TING NGE 'DZIN RNAL MA SKYE BA'I

GEGS KYI GTZO BO NI BYING RGOD GNYIS YIN PAS, 'DI GCOD PA'I
TSUL LA GZHUNG CHEN MO RNAMS NAS 'BYUNG BA'I BYING RGOD KYI
GNYEN PO DANG DRAN SHES BSTEN TSUL SOGS KYI 'GAL SPONG GI RNAM
GZHAG RGYAS PA LAM RIM DU RJE NYID KYIS RGYAS PAR

@007B GSUNGS PA LTAR BSKYED RIM SOGS KYI SKABS SU YANG SHES
PAR BYAS NAS BYING RGOD GTZAD PA YIN MOD, 'ON KYANG BYING RGOD
SHIN TU SHAS CHE BA LA THOG MAR BYING RGOD BTZAN THABS SU GCOD
PA'I MAN NGAG ZAB MO DANG, BYING RGOD SKYE BA'I RGYU DANG
SPYOD LAM

SPONG TSUL SOGS SHIN TU GAL CHE BA'I MAN NGAG DAG LOGS SU SHES
PAR BYA DGOS SO, ,LUS LA GNAD DU BSNUN NAS RDZOGS PA'I RIM PA
BSGOM PA LA NI LUS KYI BYED BCINGS DANG, 'KHRUL 'KHOR DANG,
SPYOD LAM LA SOGS PA'I GNAD ZHIB BAR

NGAS NAS, LAG LEN LA GDAB PA GAL CHE BA YIN PAS DE DAG GI RNAM
PAR BZHAG PA YANG LUS KYI BYED BCINGS BSTAN PA LAS SHES PAR
BYA'O, ,KHYAD PAR DU YANG LUS LA GNAD DU BSNUN PA LAS LHAG GI
SKYES PA'I YE SHES BSGRUB PAR 'DOD PA

DAG GIS THOG MAR GANG LA GNANG DU BSNUN PA'I GZHI GNAS PA
RTZA, GA-YO BA RLUNG, BKOD PA BYANG CHUB KYI SEMS RNAMS KYI
DANG POR GRUB TSUL, DE LTAR RTZA PHRA RAGS RNAMS LUS KYI GNAS
GANG NA TSUL JI LTAR GNAS PA, RLUNG RNAMS GNAS

GANG DU GNAS NAS DUS GANG GI TSE GANG NAS GANG DU JI LTAR RGYU
ZHING LAS GANG BYED PA, KHAMS DKAR DMAR GTZO BO DANG PHAL PA'I
KHYAD PAR DE DAG GNAS GANG NA GNAS SHING 'PHEL 'GRIB SOGS JI
LTAR BYED PA'I RNAM GZHAG RNAMS BLUN PO'I

RANG BZOS MA BSLAD CING, RGYUD DANG GRUB CHEN GYI DGONGS PA JI
LTA BA BZHIN DU BLA MA'I MAN NGAG GIS LEGS PAR THAG CHOD NGES
SU GO BA ZHIG MED MI RUNG YIN LA DE YANG RJE NYID KYIS RDO RJE
THEG PA'I LAM GYI RIM PAR RTZA BA'I RNAM GZHAG

@008A *, ,RAGS PA TZAM ZHIG MDZAD KYANG, GZHAN GSUNG RAB GANG
DU YANG DNGOS SU ZHIB PAR MDZAD PA MED CING, ZHAL LAS ZHIB TU
GSUNGS PA RNAMS LEGS PAR NGES DGOS PA YOD LA, RLUNG GI RNAM
GZHAG ZHIB PAR RIM LNGA

GSAL SGRON DU GSUNGS MOD KYI, GSUNG RAB BRLING PAS BLO ZHAN PA
KHA CIG GIS CUNG ZAD RTOGS DKA' BA KHA CIG DANG, DA DUNG ZHIB
CHA NGES DGOS PA CUNG ZAD YOD LA, KHAMS DKAR DMAR GYI RNAM
GZHAG NI RDZOGS RIM GYI YI GE RNAMS SU CI RIGS GSUNGS

MOD KYI, DA DUNG KHYAD PAR NGES DGOS PA'ANG MANG PO ZHIG YOD
KYI, DE LA BRTEN NAS SNYING GAR SEMS DPA' SUM BRTZEGS BYED
PA'I GNAD DANG SPYI BO, MGRIN PA, SNYING GA GSUM DU SKU GSUNG
THUGS KYI RDO RJE GSUM 'GOD PA'I GNAD LA SOGS PA CHES ZAB MO

MANG PO ZHIG SHES DGOS PA YOD DE, DE DAG GI GNAS PA RTZA'I
GSAL BYED GA-YO BA RLUNG GSAL BYED, BKOD PA BYANG CHUB KYI
SEMS KYI GSAL BYED RNAMS LAS ZHIB PAR NGES PAR BYA'O, ,DE LTAR
SHES PA TZAM GYIS PHAN THOGS SHING, MA SHES NA NYAMS

LEN KYI GTZO BO DAG MI RNYED PA'I GNAS DE DAG LEGS PAR SHES
DGOS PA SNGON DU BTANG NAS DE'I RJES SU LUS LA GNAD DU BSNUN
PA'I RNAL 'BYOR ZAB MO SGOM PA LUS LA GNAD DU BSNUN ZHES PA'I
DON NI, LUS KYI GNAD CHE SAR DMIGS PAS BSNUN NAS

BSGOM PA LA ZER BA YIN CING, DE YANG RTZA'I GNAD GANG NA GNAD
CHE BA GANG YOD DE DAG LA GNAD DU BSNUN TSUL JI LTAR BYAS NA
YON TAN GANG SKYES, GNAD DU BSNUN NAS BSGOMS PAS RGYUD LA THOG
MA DANG BAR DANG, THA MAR GANG SKYE BA'I RIM PA JI LTAR
'BYUNG,

@008B DE YANG RLUNG 'DU MI 'DU, 'DU LUGS LEGS NYES 'DOD PA
BZHIN DU 'DU BA'I PHYI NANG GI RTAGS, 'DU BA'I TSUL JI LTAR
BYED 'DU LUGS LEGS PA LA YON TAN SKYE TSUL, NYES PA LA SKYON
SKYE TSUL, DE DAG LA BOGS 'DON DANG GEGS SEL JI LTAR BYA TSUL,
KHYAD

PAR RLUNG AA WA DH'U T'IR 'DUS PA LAS GTUM MO 'BAR TSUL KHYAD
PAR CAN DANG, KHYAD PAR CAN MIN PA'I RNAM DBYE DE LAS KHAMS
'JUB KHYAD PAR CAN DANG KHYAD PAR CAN MIN PA JI LTAR 'BYUNG
BA, YAS BABS DANG MAS BRTAN GYI DGA' BA'I RIM PA MANG PO DANG,
KHYAD PAR

YAS BABS KYI DGA' BZHI THOG MAR 'DREN NUS PA'I MTSAMS NAS MAS
BRTAN RANG GI NGANG GIS 'DREN MI THUB PAS, DANG POR CHED DU
BSTAD NAS MAS BRTAN BSKYED DGOS SHING, DE BYANG BA DANG RANG
GIS NGAG GIS 'DREN THUB PAS THOG MAR CHED DU BSTAD NAS MAS
BRTAN

BSKYED PA'I MAN NGAG DANG, PA RGYUD MA RGYUD KYI MAN NGAG SO
SO LAS BSKYED PA'I DGA' BZHI'I KHYAD PAR SHIN TU CHE BA SOGS
KYI GO BA TZAM MIN PAR RIM LNGA'I MAN NGAG LAS SNYING GAR
STONG PA BZHI 'CHAR NUS PA'I MTSAMS NAS MA RGYUD KYI DGA' BZHI
DE'ANG JI LTAR 

'DOD PA BZHIN 'DREN NUS SO ZHES RJE RIN PO CHES MDZAD PA'I
RDZOGS RIM GYI YI GE LAS GSUNGS PA LTAR LAG LEN LA SBYOR TSUL
GYI MAN NGAG GI GNAD DANG, DE DAG GI SKABS SU RLUNG GI GEGS
BYUNG NA SNGAR BZHIN DU MAN NGAG BSGOMS PA LAS RLUNG LA SOGS

PA'I GEGS CHEN POR SONG BA ZHIG MDUN DU 'ONGS NAS MAN NGAG LA
DON GNYER SKYES PA RANG GIS KHRID DGOS PA BYUNG NA RANG RE'I
DMIGS PA SKYONG TSUL LA GEGS CHEN PO MI 'BYUNG NGE BYAS PAS MI
CHOG GI ,SNGAR GEGS CHEN PO BYUNG ZIN MA THON PA DE STON NAS

@009A *, ,'KHRID DGOS PAS GEGS SEL TSUL LA SHIN TU MKHAS DGOS
TE, RJE NYID KYI DRUNG DU'ANG GZHAN DU GEGS CHEN POR GYUR PA
MAN NGAG BSTAN PA TZAM GYIS GROL BA MANG DU BYUNG NGO, ,DE
LTAR GE BA TSOL LUGS MA NOR BA TZAM GYIS MI CHOG

GI ,TSE 'DIR LAM RGYUD LA SKYE BA'I BLO RTZE GTOD NA NI, DMIGS
PA PHRA RAGS BSGOM TSUL BOGS 'DON GEGS SEL DANG BCAS PA THAMS
CAD LAG LEN LA 'GEL BA NA THE TSOM MI SKYE BA'I LEGS PAR BYANG
BA ZHIG DGOS SO, ,DE BAS NA RJE NYID KYI GSUNG

RAB MANG LA GO BA 'TSOL LUGS MTHA' DAG PA GSUNGS MOD KYI, LAG
LEN LA SBYOR TSUL PHRA ZHIB 'GA' ZHIG DANG ZAB MO'I GNAD MANG
PO ZHIG ZHAL LAS RAG LAS BYAS TE DNGOS SU YI GER MA BKOD PA
MANG PO ZHIG YOD DE, LTA NA'ANG BDAG GIS

BRJED PAS 'JIGS TE, BLA MA LA GSOL BA BTAB NAS YIG CHUNG THOR
BU BRIS PA LA, MA RGYUD NAS 'BYUNG BA RNAMS KYI RDZOGS RIM
GANG LA RTZAL DU 'DON PA'I GNAD LUS KYI GSANG GNAS DANG, LTE
BAR GTUM MO LA GNAD DU BSNUN PAS DGA' BZHI YAS

BABS DANG MAS BRTAN JI LTAR BSKYED PA LA GNAD CHE BA'I YI GE
'DUS PA'I RDZOGS RIM LA GTZO BOR SNYING GAR GNAD DU BSNUN PA
LAS STONG PA BZHI BSKYED DE, DE'I MTHAR SGYU MA'I SKUR LDANG
BA LA RDO RJE'I BZLAS PA'I GNAD KYI YIG CHUNG, SEMS DBEN DANG

SGYU LUS KYI GNAD KYI YIG CHUNG, RLUNG GI 'DU RTAGS LAGS NYES
DANG 'DUS PA LAS NYAMS MYONG SKYE BA'I RIM PA SOGS BSTAN PA'I
GNAD KYI YIG CHUNG, SGYU LUS KYI GDAMS NGAG GI YAN LAG BSRA
BA'I SKOR LA GNYID 'OD GSAL DANG BSRE BA, RMI

@009B LAM SGYU LUS DANG BSRE BA, SAD PA SPRUL SKU DANG BSRE BA
GSUM RLUNG STOBS DANG 'DUN PA'I STOBS KYI BSRE BA GANG BYED
KYANG MCHOG TU GCES SHING, GDAN RDZOGS KYI KHRID YIG DANG RIM
LNGA GSAL SGRON GNYIS KAR RMI LAM RLUNG DANG 'DUN PA'I STOBS
KYIS 'DZIN PA

GNYIS KA LA RMI LAM GYI LUS SGYU MA'I SKUR LDANG LUGS KHYAD
PAR CAN ZHIG SNANG MOD BLA MAS ZHIB TU BSTAN PAR BYA STE, DE
NI RMI LAM GYI GDAMS NGAG GI YANG SNYING PO YIN LA, KHYAD PAR
DU RMI LAM LA BRTEN NAS PAR DO SGYU BA ZIN PA'I THABS BLA NA
MED PA YIN

NO, ,ZHES DANG GDAN RDZOGS KYI KHRID YIG LAS BSRE BA GSUM GYI
RNAM GZHAG LA DA DUNG BLA MAS ZHIB TU BSHAD DGOS PA 'GA' ZHIG
YOD DO ZHES SOGS KYI GDAMS NGAG ZAB MO ZHAL SHES DGOS PA'I
KHUNGS BSTAN PA TZAM MDZAD PA DE BRJED THO LTA BUR BRIS

PA SHIN TU GCES PA BSRE BA'I YIG CHUNG GTZO BOR MA RGYUD NAS
GSUNGS PA 'PHO BA'I SKOR LA, RJE NYID KYIS MDZAD PA'I 'PHO
BA'I YI GE NA CUNG MI GSAL ZHING, ZHAL LAS BYUNG BA'I DMIGS
PA'I GNAD CUNG ZAD DAG BRIS PA 'PHO BA'I YIG CHUNG DE THAMS

CAD SKABS SU NYE BAR MKHO BA RLUNG GI GEGS SEL BA DANG, THIG
LE'I GEGS SEL BA STE GEGS SEL GYI YIG CHUNG GNYIS, RNAM GSUM
RIGS DBYE'I YIG CHUNG, ,SNGAGS BLA MED LA LAM RIM GANG GI
SKABS SU'ANG MCHOG TU BSNGAGS PA PHYAG RGYA'I LAM

YIN LA RJE NYID KYIS PHYAG RGYA SROG RTZOL DU 'GRO BA'I GNAD
CHE BA YANG YANG GSUNGS PA, DE'I GNAD RNAMS ZHIB PAR BRIS PA,
PHYAG RGYA BZHI'I LAM GSAL BAR BYED PA'I YIG CHUNG DE DAG GI
SKABS SU CI RIGS PAR NYE BAR MKHO BA'I THOR BU CI RIGS YI

@010A *, ,GER BRIS PA'I YIG CHUNG STE, DE LTAR BKOD PA'I YIG
CHUNG THOR BU DAG LAS BSTAN PA THOG MAR BLA MA BSTEN TSUL DANG
DAM TSIG DANG SDOM PA DAG BAR BYED TSUL LA NYAMS 'OG TU TSUD
BA'I LAG LEN BYED PA GZHIR BYAS,

LTA BA SKYOD TSUL GYI GNAD LA MKHAS PAS BSKYED RIM RDZOGS RIM
LA LEGS PAR 'KHRID, MAN NGAG 'DI DAG GANG DANG GANG DU SBYOR
DGOS PA DE DANG DER SBYAR TE BOGS DON CING GEGS BSAL NAS
'KHRID PAS NGES PAR LAM SNA ZIN PAR 'GYUR BA GDON

MI ZAB BA YIN NO, ,DE YANG BOD LA GRAGS PA'I GDAMS NGAG JI
LTAR ZAB PA DAG LA YANG NYAMS LEN GYI GNAD RGYUD SDE DANG GRUB
CHEN GYI GZHUNG DANG BSTUN NAS LEGS PAR DPYAD NA PHYIN CI LOG
TU SONG BA DANG, GNAD 'PHYUGS PA RANG MANG, LHAG PAR ZHU BDE

LHAN CIG SKYES PA'I YE SHES BSKYED PA'I GDAMS NGAG LA GO BA
CHAGS PA DANG, SGYU LUS DANG 'OD GSAL LAS ZUNG 'JUG GI SKU
BSGRUB PA'I GO BA PHYOGS MTHONG TZAM CHAGS PA YANG NYUNG BA'I
TSOD DU 'DUG ,DE'I GNAD KYIS SGRUB PA SNYING POR BYED PA JI

'DRA ZHIG LA YANG RGYUD SDE DANG MTHUN PA'I NYAMS RTOGS KHYAD
PAR CAN SKYES PA BOD 'DIR SHIN TU NYUNG, RANG RE'I RJE RIN PO
CHE'I GDAMS PA'I GNAD THAMS CAD LEGS PAR SHES SHING, LAM
SPYI'I GO BA LEGS PAR CHAGS PA ZHIG GIS TSE

'DI LA BLTOS PA MED PAR KHA BSHAD DANG RNAM GA-YENG GIS YID MA
PHROGS PAR BYAS TE, SNGON GYI BLA MA MING LA DANG RGOD TSANG
PA LA SOGS PA'I MANG PO ZHIG GI PHYED TZAM GYI SGRUB PA SNYING
POR BYAS NA RGYUD SDE DANG MTHUN PA'I LAM RGYUD LA SKYES PA,

@010B RGYA GAR GYI GRUB CHEN 'DRA BA 'ONG BA LA THE TSOM MED
PA YIN, DE LTAR MAN NGAG GI YIG CHUNG NYI SHU 'JUG PA'I LAM LA
BSTAN PA'I DKAR CHAG YIG CHUNG NYER GCIG PO 'DI NI BDAG NYID
NYAMS LEN LA SGRUB PA SNYING POR BYED 'DOD PA'I YID KYI RE BA
PHYI NANG GI BAR

DU GCOD PAS MA BCAD NA, NYE BAR MKHO BA'I GTZO BO DAG BRJED
PAS 'JIGS PA DANG, SKAL BA DANG LDAN PA SGRUB PA LHUR LEN PAR
'DOD PA TZAM BYUNG SRID NA'ANG 'KHRID TSUL ZHIB TU NGES PAS
PHAN GDEGS PA DANG, KHO BO CAG DUS KYI PHO NYAS KHRID PAR GYUR
NA,

RJE RIN PO CHE'I GSUNG NGAG RDO RJE 'CHANG GI ZHAL GYI BDUD
RTZI 'DI DAG GANGS RI'I KHROD DU LHAG MA MED BAR 'GYUR DU DOGS
PAS 'JIGS SHING MAN NGAG GI GNAD DANG GO BA 'TSOL LUGS KYI
CHES GNAD ZAB PA ZHAL LAS SHES PAR BYA BA MANG DU YOD PA DAG
KHO

BOS DUS PHYIS RJE NYID KYI ZHABS DRUNG DU SLAR YANG SNYING NAS
GSOL BA BTAB CING GSER GYI MAndAL TSOGS KYI 'KHOR LO LA SOGS
LA 'BAD CING THUGS BRTZE BA CHEN POS NYE BAR GZIGS NAS ZLA BA
BCU'I RING LA, NYIN MO RGYUD SDE DANG GZHUNG CHEN PO

RNAMS KYI BSHAD PA DANG MTSAN RE ZHING BSKYED RDZOGS KYI MAN
NGAG GI GNAD RGYUN MA CHAD PAR STZAL PA DAG YID LA GCAGS PAR
BGYIS SHING, KHYAD PAR ZHAL LAS SHES PAR BYA BA'I GNAD ZHIB
CING MANG BAR GSUNGS PA DAG ZUR PHRA MO TZAM YANG

MA NYAMS PAR DUS DE NYID NAS LO DRUG GI BAR YANG YANG YID LA
SHAR BA DANG SEMS PAS MA BRJED PAR BYAS NAS, LO BDUN PA LA BAB
PA NA RJE NYID LA GSOL BA MANG DU BTAB CING MKHA' 'GRO CHOS
SKYONG LA MCHOD GTOR PHUL NAS GSOL BA 
@011A *, ,BTAB STE DPAL RI BO MDANGS CAN GYI DGON PAR RDO RJE
'DZIN PA DGE LEGS DPAL BZANG POS YI GER BRIS PA YIN NO, ,ZHAL
LAS SHES PAR BYA BA'I GNAD 'DI DAG RJE NYID KYIS BKA' RGYAS DAM
DU BTAB PAS SNYING NAS SGRUB PA

SNYING POR BYED PA'I SKAL LDAN GSANG BDE GNYIS KYI BSKYED RDZOGS
KYI GZHUNG KHRID RJE NYID KYI KHRID YIG STENG NAS LEGS PAR THOB
PA, BSHAD PA TZAM LA SNYING POR 'DZIN PA MIN PA NAN GYIS DON DU
GNYER ZHING GUS PAS GSOL BA 'DEBS PA DAG MIN PA LA

BSTAN PAR MI BYA'O, ,DE'I PHYIR LHAd PA'I CHOS SRUNG DAG GIS
CHOS 'DI'I BYA RA MA GA-YEL BAR MDZOD CIG ,ZAB MO RDO RJE'I RNAL
'BYOR LA 'JUG PA'I LAM BSTAN PA ZHES BYA BA DKAR CHAG THO'I YIG
CHUNG, SA MA YA MU KHA, 'DIS KYANG BSTAN

PA RIN PO CHE RGYAS PAR BYED NUS PAR GYUR CIG ,