*, ,MAN NGAG GI MTHAR THUG BDAG BYIN RLABS BZHUGS, ,

@001B #, ,RJE BTZUN DAM PA DMIGS PA MED PA'I THUGS RJE CHEN PO
DANG LDAN PA RNAMS KYI ZHABS LA DUS THAMS CAD DU GUS PAS PHYAG
'TSAL LO, ,RGYAL BA THAMS CAD KYI MKHYEN PA'I YE SHES THAMS CAD

GCIG TU BSDUS PA'I NGO BO BCOM LDAN 'DAS 'JAM PA'I DBYANGS DANG,
DBANG PHYUG BRGYAD DANG LDAN PA'I RDO RJE 'CHANG CHEN PO MGON PO
KLU SGRUB YAB SRAS KYI ZHABS LA GUS PA CHEN POS SKYABS SU
MCHI'O, ,MAN NGAG GI MTHAR

THUG RANG BYIN GYIS BRLAB PA'I RIM PA LA GSUM, MTSAN GYI DON,
GZHUNG GYI DON, MJUG GI DON NO, ,DANG PO NI, SVA NI RANG NGO,
,AA DHIshthA NA NI BYIN GYIS BRLAB PA'O, ,KRA MA NI RIM PA'O,
,'DI LA LAKshM'IS, BDAG NI 'OD

GSAL TE DNGOS PO THAMS CAD KYI RANG BZHIN YIN PAS SO, ,DE LAS
SGYU MA'I SKU GANG DU 'DZIN PA NI BDAG LA BYIN GYIS BRLAB PA'O,
,YANG NA BDAG NI RDO RJE 'CHANG LA SOGS PA'I SKU'O, ,DE NYID LA
BYIN GYIS BRLAB PA NI SGYU MA

LA SOGS PA'I DPE DANG SBYAR BA'O, ,ZHES 'CHAD DE, SNGA MA LTAR
NA BDAG LA NI BDAG LAS ZHES PA DANG, BYIN GYIS BRLAB PA NI DES
BSKYED PA'I DON YIN LA, PHYI MA LTAR NA BDAG LA SGYU MA'I DPE
DON SBYAR BA'I DON TO, ,RGYUD GZHAN

@002A *, ,LAS KYANG BDAG BYIN GYIS BRLAB PA ZHES MANG DU 'BYUNG
LA DE'I DON YANG MANG DU YOD NA'ANG 'DIR NI BDAG CES PA NI NGA'O
SNYAM PA'I THA SNYAD 'DOGS PA'I GDAGS GZHIR GYUR PA'I LUS SAM
SKU'O, ,DE LA BYIN

GYIS BRLAB PA NI YE SHES TZAM GYIS SGYU MA LTA BU'I LHA'I SKUR
BSKYED PA YIN TE, SPYOD BSDUS LAS, RANG BYIN GYIS BRLAB PA'I MAN
NGAG YE SHES TZAM GYIS YID KYI RANG BZHIN GYI LHA'I SKU RDZOGS
PAR 'GYUR BA, ZHES GSUNGS

PA'I PHYIR RO, ,GNYIS PA LA BZHI, RTZOM PA LA 'JUG PA'I YAN LAG
,YAN LAG CAN GYI GDAMS PA DNGOS, DE STON PA'I BLA MA MNYES PAR
BYA BA, MAN NGAG GI SNOD DANG SNOD MIN PA'I KHYAD PAR BSTAN
PA'O, ,DANG PO LA GNYIS,

MCHOD PAR BRJOD PA DANG, BRTZAM PAR DAM BCA' BA'O, ,DANG PO NI,
PHYAG 'TSAL BA NI 'DUD PA STE KHYAD PAR GYI GZHI'O, ,GANG LA NA,
RDO RJE 'CHANG CHEN PO RDO RJE 'CHANG LA'O, ,DE'ANG RDO RJE CAN
RNAMS KUN GYI GTZO, ,ZHES 'DON PA LTAR

NA, RDO RJE CAN KUN NI DE BZHIN GSHEGS PA LNGA'O, ,DE RNAMS KYI
GTZO BO NI DRUG PA'O, ,RDO RJE SEMS DPA' DANG PO'I GTZO, ,ZHES
PA LTAR NA, DANG PO'I MGON PO RDO RJE SEMS DPA'O, ,GNYIS PA NI,
TE NI LHAG MA 'DREN PA STE PHYAG 'TSAL

@002B NAS BDAG GIS BSHAD PAR BYA'O, ,ZHES SBYAR RO, ,GANG NA
RANG BYIN GYIS BRLAB PA'I RIM PA'O, ,KUN SLONG GANG GIS NA,
BRTZE BAS ZHES TE, RIM PA 'DI LA BRTZE BA KHO NA RTZA BA'I RGYU
YIN TE, GZHAN DU NA SEMS DMIGS KYI RIM PA LA ZHUGS PAS SLAR YANG
LHA'I

SKU 'DZIN PA DGOS PA MED PA'I PHYIR RO, ,DGOS PA NI, SEMS CAN
GYI DON DANG CHAD PA'I PHYOGS SPANG PA DANG, SNGON GYI SMON LAM
'BRAS BU DANG LDAN PA STE, DE NI BRTZE BAS BSHAD DO ZHES ZER RO,
,DE NI 'GRIG PAR MI SNANG STE, 'DI NI RIM PA 'DI BSHAD PA'I

KUN SLONG YIN GYI SGYU MA'I SKUR LDANG BA'I KUN SLONG MIN PA'I
PHYIR DANG, SEMS DMIGS TZAM GYIS GROL BA MI THOB PAS RANG DON
LA'ANG SGYU MA'I SKU BSGRUB DGOS PA'I PHYIR RO, ,GNYIS PA LA
GNYIS, MAN NGAG GI SNOD RUNG DU BYA BA DANG, DE LA MAN NGAG
BSHAD

PA'O, ,DANG PO LA GNYIS, MTSAN NYID DANG LDAN PAS SLOB MAS BLA
MA MNYES PAR BYA BA DANG, MNYES PA LA YON PHUL TE DBANG BSKUR BA
ZHU BA'O, ,DANG PO NI, MNYES PAR BYA ZHES DRANG NGO, ,GANG NA
RDO RJE BLA MA'O, ,GANG GIS NA MTSAN NYID DANG LDAN PA'I SLOB
MAS

SO, ,MTSAN NYID DANG LDAN PA NI KHYAD PAR BZHI DANG LDAN PA STE,
DANG PO KHO NAR RIM PA DANG PO LA BSLABS PA'I KHYAD PAR NI,
BSKYED PA'I RIM PA'I RJES SU 'BRANGS NAS DBANG BSKUR BA THOB
CING ZHES PAS STON TE DBANG BSKUR THOB NAS BSKYED RIM GYI RJES
SU 'BRANGS PA

STE RJES SU ZHUGS ZHES PA'I DON TO, ,RGYUD MANG DU THOS PA'I
KHYAD PAR NI, BYA BA'I RGYUD LA SOGS PA'I RGYUD SDE RNAM PA
BZHI'I DGONGS PA SHES PA ZHES PAS STON TO, ,'DIS NI DBANG RDZOGS
PAR THOB PA SNGON DU BTANG BAR BSTAN NO, ,DBEN PA GSUM LA BSLABS

@003A *, ,PA'I KHYAD PAR NI, LUS DANG NGAG DANG YID RNAM PAR
DBEN PA'I THOS PA 'DZIN PA ZHES PAS BSTAN TE, DE GSUM GYI MAN
NGAG THOB NAS DE'I DON 'DZIN PA'O, ,THUN MONG MA YIN PA'I BDEN
PA GNYIS KYI GDAMS NGAG LA MI PHYED PA'I DAD PA

DANG LDAN PA'I KHYAD PAR NI, BDEN PA GNYIS LA LHAG PAR MOS PAS
BSTAN NO, ,GNYIS PA NI, DE NAS DE MA THAG TU STE MYUR DU RIM PA
'DI'I GDAMS NGAG THOB PAR BYA BA'I CHED DU, RING NAS MNYES PAR
BYAS PA'I BLA MA LA TSOGS 'KHOR GYI MCHOD PA CHEN PO BYAS

TE, LO BCU DRUG MA PHUL NAS BSTOD PA 'DIS BSTOD PAR BYA'O ZHES
SBYAR RO, ,DE YANG 'PHRENG BA NAS RJES GNANG GI BAR GYI DBANG
DGU DANG BCAS PA'I GSANG DBANG THOB PA DE NAS BYA'O, ,DE DAG GI
DON NI BSHAD ZIN TO, ,YON PHUL BA NI GSANG DBANG GI DON DU'O, ,

LAKshM'IS GSANG BA LA GSUM LAS NGAG GI GSANG BA NI BYANG CHUB
KYI SEMS LA SPYOD PA DANG, YID KYI GSANG BA NI SHES RAB KYI
DBANG BSKUR BA DANG, YE SHES KYI GSANG BA NI SHES RAB YE SHES
KYI DBANG BSKUR BA'O, ,DE LTAR DBANG BZHI BSKUR BA LA RIM PA 'DI

BSTAN GYI GZHAN LA MIN NO ZHES 'CHAD KYANG, 'PHAGS PA'I DGONGS
PA NI RGYUD PHYI MA'I 'GREL PA LAS, DBANG GONG MA GNYIS MA BSKUR
YANG GSANG DBANG BSKUR BA LA BDAG BYIN RLABS SBYIN PAR BYA BAR
BSHAD PA LTAR YIN NO, ,GNYIS PA LA GSUM,

SLOB MAS BSTOD CING GSOL BA GDAB PA, SLOB DPON GYIS MAN NGAG
BSTAN PA, MAN NGAG THOB PA DANG MA THOB PA'I SKYON YON BSTAN
PA'O, ,DANG PO LA GNYIS LAS BSTOD PA NI, KHONG STONG KHYOD KYI
SKU LA MED, ,CES SOGS TSIGS BCAD LNGA STE RNAM

@003B SNANG DANG 'OD DPAG MED DANG RIN 'BYUNG DANG DON YOD GRUB
PA DANG MI BSKYOD PA LNGA'I SGO NAS BSTOD PAR 'CHAD DO, ,SNA
TSOGS MIN LA SNYOMS 'JUG PA, ,ZHES BSGYUR BAS 'OD GSAL DU 'JUG
PA'O, ,GSOL BA GDAB PA NI, KUN MKHYEN YE SHES PHUNG PO CAN, ,

ZHES PA NAS, 'GRO BA'I BLA MA BKA' DRIN MDZOD, ,CES PA'I BAR
TSIGS BCAD GNYIS SO, ,GNYIS PA LA BZHI, RIM PA 'DI BLA MA KHO NA
LAS RNYED DGOS PA, BLA MA LAS BTZAL DGOS PA'I RGYU MTSAN, 'OD
GSAL GYI SNGON DU RIM PA 'DI STON DGOS PA DANG,

BDAG BYIN RLABS KYI RIM PA NYID BSHAD PA'O, ,DANG PO NI, DE LTAR
'JIGS MED GSOL 'DEBS PA'I, ,ZHES PA NAS, DE NI THOB 'GYUR GZHAN
GYIS MIN, ,ZHES PA'I BAR GYIS STON NO, ,GNYIS PA NI, RANG BYIN
BRLAB PA'I RIM PA NI, ZHES PA BZHIS, RANG BYIN RLABS

MA RNYED NA 'TSANG RGYA BA'I PHYIR DU NGAL BA BYAS PA DON MED PA
DANG, DE NAS, RANG BYIN BRLAB PA'I RIM THOB PA, ,ZHES PA BZHIS
RANG BYIN RLABS THOB NA TSE 'DI NYID LA 'TSANG RGYA BAR GSUNGS
TE, RGYU MTSAN DES NA DE'I MAN NGAG NGES PAR BLA MA LAS BTZAL
BAR BYA'O,

PHAR PHYIN GYI THEG PAS KYANG MTHAR DAG PA'I SGYU MA'I SKU SGRUB
DGOS PAS SGYU MA'I SKU MA RNYED NA MDO SDE SOGS LA SLOB PA'I
NGAL BA DON MED PAR GSUNGS PA YIN NO, ,GSUM PA NI, RANG BYIN
BRLAB PA'I TING 'DZIN DANG, ,ZHES PA BZHIS DE DANG 'OD GSAL

GNYIS BDEN GNYIS DANG, DE'ANG RGYU 'BRAS SU BSTAN NO, ,DE NAS
BZHIS RIM PA 'DIS 'OD GSAL THOB DGOS PAS SNGON DU 'DI BSTAN DGOS
PAR BSTAN TE, 'OD GSAL DU 'JUG PA LA 'DI SNGON DU THOB DGOS ZHES
PA'O, ,BZHI PA NI, 'GRO KUN RANG DBANG

@004A *, ,MED PA STE, ,ZHES PA BZHIS GZHI DUS KYI 'OD GSAL LAS
GZHI DUS KYI SGYU LUS 'GRUB TSUL STON TE, LAM DUS KYI SGYU MA'I
SKU SGRUB PA NI SBYANG GZHI JI LTA BA BZHIN DU BSGRUB DGOS PAS
DE'I YAN LAG TU STON PA'O, ,'GRO BA KUN 'CHI

BA'I 'OD GSAL GYI GZHAN DBANG CAN YIN PAS RANG DBANG DU MI
'BYUNG LA, DE'ANG SHI BA'I 'OD GSAL LAS BAR DO'I LUS GRUB PA'O,
,SEMS GANG GIS NI ZHES PA BZHIS THABS DANG BRAL BA LA DE 'KHOR
BA'I BAR DO RANG DGA' BAR 'GYUR LA THABS DANG LDAN NA SGYU

MA'I SKUR 'GYUR BAR STON NO, ,SKYE SHI GCIG NAS GCIG TU BRGYUD
DE 'KHOR BA'I SEMS CAN NI SEMS DANG RLUNG TZAM GYI GZUGS TE,
RANG BZHIN LA GZHAG GI DE LAS LOGS NA SKYE SHI BYED MKHAN MED
PAR STON PA NI, 'DIR NI ZHES PA BZHI'O, ,SEMS KYI

RANG BZHIN RNAM GNAS PA, ,NYID NI 'KHOR BAR SHES PAR BYA, ,ZHES
SBYAR RO, ,SEMS RLUNG GI SBYOR BA STE GA-YO BA'I BYA BAS GA-YOS
PA MED PAR RANG BZHIN GYI RTOG PA RNAMS MI SKYE LA, RLUNG SEMS
LAS SKYES PA'I RTOG PAS NYON MONGS DANG LAS BSAGS TE

'KHOR BA NI, RLUNG GI SBYOR BA ZHES PA BZHI'O, ,'KHOR BA'I NGANG
TSUL DE LTAR GNAS PA DE THABS MKHAS PA LA SGYU MA'I SKUR 'GYUR
TSUL NI, RLUNG DANG YANG DAG LDAN PA YI, ,ZHES PA BZHIS STON TE,
SNGAR BSHAD PA LTAR SEMS DBEN STONG PA GSUM GYI YE

SHES BSKYED PA'I MTHAR LUGS LDOG GI SNANG BA GSUM RLUNG DANG
LDAN PA DE, RNAL 'BYOR PAS GSAR DU THOB PA'I LUS SU 'BYUNG BA LA
NI SGYU MA'I LUS SAM SGYU MA'I SKU ZHES BRJOD DO, ,SLAR YANG
ZHES PA NI RNAL 'BYOR PA DE TSE SNGA MAR SHI BA'I 'OD GSAL

@004B LAS RNAM SHES GSUM RLUNG DANG BCAS PA LAS GRUB PA'I LUS
SHIG SNGAR THOB PAR MA ZAD CES PA'I DON NO, ,SEMS DBEN THOB PA'I
RNAL 'BYOR PAS NGA'O SNYAM DU THA SNYAD 'DOGS PA'I GDAGS GZHIR
GYUR PA'I RANG GI LUS RLUNG SEMS TZAM LA BSGRUB PA DE BAS NA,

'DI LTAR 'GRO BA KUN SGYU MA LTA BUR BLA NA MED PA'I RDO RJE
THEG PA 'DIR BSHAD DE, ZHES SEMS CAN RNAMS SGYU MA BZHIN DU THEG
PA 'DIR GSUNGS PA'I THUN MONG MA YIN PA'I SGYU MA'I DON NI 'GRO
BA RNAMS RLUNG SEMS KYI LUS SU STON PA 'DI YIN ZHES PA'O, ,SGYU
MA LTA BU'I

TING NGE 'DZIN GRUB PAS NI 'GRO BA THAMS CAD RANG GIS THOB PA'I
SGYU MA'I LUS DE DANG 'DRA BAR YANG MTHONG NGO, ,RIM LNGA'I
'GREL BYED KUN GYIS RANG BZHIN MED BZHIN DU SNANG BA SKABS 'DI'I
SGYU MA'I DON DU BSHAD PAS NI 'DIR BSHAD PA'I SGYU LUS KYI DON
GTAN NAS MI

RNYED PAS, SPYOD BSDUS SU'ANG PHAR PHYIN GYI THEG PA'I SGYU MA
DANG, BSKYED RIM PAS LHA'I SKU SGYU MA LTA BUR BLTA BA RNAMS
KYIS BDAG LA BYIN GYIS BRLAB PA'I DON MI SHES PAR GSUNGS SO,
,DES NA SPYIR 'GRO BA THAMS CAD RLUNG SEMS TZAM LAS GRUB PA'I
SGYU MA'I

LUS CAN DANG, KHYAD PAR DU RNAL 'BYOR PAS TING NGE 'DZIN GYI
STOBS KYIS RLUNG SEMS TZAM LAS GRUB PA'I RANG GI LUS SGYU MA'I
SKUR SGRUB LUGS SHES PA NI GNAD KYI DON DU SNANG NGO, ,'O NA
'BYUNG BA DANG 'BYUNG 'GYUR RAGS PA'I LUS CAN GYI LUS 'DI RNAMS
RLUNG

SEMS TZAM LAS GRUB CES PA JI LTAR YIN ZHE NA, BSHAD PAR BYA STE,
'DI LA SEMS CAN GYI LUS RNAMS RLUNG SEMS TZAM LAS GRUB PA'I ZHES
PA'I LUS NI SEMS CAN GYI LUS GANG YIN THAMS CAD LA MI ZER GYI
SEMS CAN RNAMS KYI GNYUG MA'I LUS SO, ,

@005A *, ,DE YANG ME'I TSA BA DANG CHU'I GSHER BA NI DE DAG GI
GNYUG MA'I MTSAN NYID DAM THA SNYAD PA'I RANG BZHIN ZHES BRJOD
PA LTAR, SEMS CAN RNAMS KYI GNYUG MA'I LUS NI RLUNG SEMS TZAM
ZHIG YIN GYI RANG DGA' BA'I LUS MIN NO, ,'DI'ANG

PHYI ROL GYI DON BKAG NAS SGRUB PA MIN TE, GZUGS DANG SEMS GNYIS
BDEN PA GNYIS SU YOD MED MTSUNGS PAS KHYAD PAR DBYE MI NUS PA'I
PHYIR RO, ,'ON KYANG GZUGS RAGS PA'I LUS NI GZUGS MED KHAMS SU
MED KYANG DE'I SEMS CAN LA LUS

GZHAG DGOS PAS 'KHRUL BA'I PHYIR GNYUG MA'I LUS MIN NO, ,GZUGS
CAN GYI KHAMS NA'ANG, BYED BZHIN DANG RKANG LAG LA SOGS PA'I
RNAM PA CAN GYI LUS KYANG, MER MER PO LA SOGS PA'I SKABS SU MED
KYANG, DER SEMS CAN GYI LUS YOD

PAS SEMS CAN GYI GNYUG MA'I LUS MIN TE, 'BYUNG BA RAGS PA'I LUS
GZHAN YANG BAR SRID LA SOGS PA'I SKABS SU MED PAS GNYUG MA'I LUS
MIN PAR SHES PAR BYA'O, ,DES NA 'BYUNG BA 'BYUNG 'GYUR GYI LUS
DANG 'GRO BA SO SO'I LUS DANG RGAN

GZHON LA SOGS PA'I LUS NI CHU'I TSA BA LTAR RES 'GA' BA YIN GYI
GNYUG MA BA MIN PAS GNAS SKABS SU'ANG 'BRAL RUNG YIN LA, RLUNG
SEMS TZAM GYI LUS NI CHU'I GSHER BA LTAR DUS NAM YANG SEMS CAN
GYI LUS LA MI 'KHRUL BAS GNYUG MA'I

LUS SO, ,SHES PA DANG NGO BO DBYER MED DU 'JUG PA'I RLUNG SHIN
TU PHRA BA NI MAR LA MAR BZHAG PA BZHIN DU SHES PA DANG 'DRER
RUNG BAR SPYOD BSDUS LAS GSUNGS PAS, GZUGS MED NA'ANG YOD DE,
DGONGS PA LUNG STON DANG RDO RJE PHRENG BAR KHAMS GSUM

@005B GYI 'GRO BA THAMS CAD RLUNG SEMS KYI BDAG NYID DU LAN DU
MAR GSUNGS PA'I PHYIR RO, ,DE NI DBANG PO'I GZUGS KYANG MIN LA
DBANG PO LNGA'I SPYOD YUL DU'ANG MI SNANG ZHING, YID RANG DGA'
BA'I YUL DU GZUGS SU SNANG BA'ANG MIN PAS GZUGS MED KHAMS

GZUGS KYI 'DU SHES LAS 'DAS PAR GSUNGS PA DANG MI 'GAL LO, ,GAL
TE RLUNG DE RNAM SHES GA-YOS PA'I BYA BA BYED PA TZAM LA ZER NA
NI SEMS BYUNG SEMS PA LA RLUNG GI MING GIS 'DOGS PA ZAD PAS
RLUNG MIN LA DE MA GTOGS PA'I RLUNG ZHIG

YIN NA NI MTSAN NYID BRJOD DGOS SO ZHE NA, RDOR BZLAS DANG SEMS
DBEN MTHAR PHYIN PA'I RNAL 'BYOR PAS 'OD ZER LNGA'I RNAM PA CAN
DU MTHONG BAS NA SEMS BYUNG SEMS PA LAS MTSAN NYID THA DAD LA,
SNA BUG GI SGO NAS RGYU BA SOGS KYI RAGS PA'I RLUNG

THAMS CAD DANG BRAL BA 'OD GSAL GYI RLUNG ZHES GSUNGS PA'O,
,DBANG SHES KYANG RLUNG DANG 'DRES NAS 'JUG MOD KYANG, SEMS CAN
GYI GNYUG MA'I LUS SU BSHAD PA'I SEMS NI YID KYI SHES PA NYID
YIN TE, DBANG SHES NI GNYID 'THUG LA SOGS

PA'I SKABS DU MAR LOG KYANG SEMS CAN GYI LUS MI LDOG PAS, GZUGS
CAN RAGS PA'I LUS DANG 'DRA'O, ,DES NA 'BYUNG BA SHIN TU RAGS
PA'I LUS DANG LDAN PA'I SKABS SU'ANG SEMS CAN DE'I GNYUG MA'I
LUS NI RLUNG DANG YID KYI SHES PA

DBYER MED DU 'JUG PA'I RLUNG SEMS TZAM YIN LA, DE DANG RAGS PA'I
LUS GNYIS RTEN BRTEN PA'I 'BREL PA'ANG GNAS SKABS 'GA' ZHIG TZAM
YIN GYI GNYUG MA PA MIN NO, ,GZHAN YANG RNAM SHES GZHAN GYI
GRONG DU 'JUG PA'I NUS PA THOB PAS
@06A *, ,TING NGE 'DZIN TZAM GYI STOBS KYIS DE GNYIS KYI RTEN
DANG BRTEN PA'I 'BREL PA GZHIG NUS LA, BSAD GSO NUS PA'I RNAL
'BYOR PAS KYANG DE GNYIS TING NGE 'DZIN GYI STOBS KYIS DPRAL BAR
NUS KYANG RLUNG SEMS TZAM GYI LUS NI MI

LDOG GO ,SEMS DBEN MTHAR PHYIN PA'I RNAL 'BYOR PAS KYANG, RNAM
SMIN GYI LUS DANG SEMS GNYIS RTEN DANG BRTEN PAR SNGON GYI LAS
KYIS 'PHANGS PA'I 'BREL PA RAGS PA TING NGE 'DZIN GYI STOBS KYIS
'GOG NUS TE, 'CHI BA'I DUS KYI THIM RIM BZHIN

DUS CHU LA THIM PA SOGS KYI THIM RIM GYI SGO NAS STONG PA GSUM
MNGON DU BYED NUS PA'I PHYIR DANG, DE LTAR THIM PA'I RIM PA NI
RNAM SHES KYI RTEN BYED PA'I NUS PA RAGS PA LDOG PA YIN PA'I
PHYIR RO, ,DE'I PHYIR SHI BA'I 'OD GSAL GYI MTHAR RNAM SMIN GYI

LUS LAS LOGS SU BAR DO'I LUS 'GRUB PA BZHIN DU, STONG PA GSUM
GYI MTHAR RNAM SMIN GYI LUS LAS LOGS SU RLUNG SEMS TZAM LAS GRUB
PA'I SGYU MA'I SKU 'GRUB PA YIN NO, ,GAL TE 'BAD PA DE DAG GIS
SEMS CAN RNAMS KYI GNYUG MA'I

LUS RLUNG SEMS TZAM LAS GRUB TU CHUG KYANG DE LA SGYU MA ZHES
ZER BA'I SGYU MA DANG 'DRA BA'I 'DRA LUGS GANG YIN ZER NA, DE LA
RANG BZHIN GYIS GRUB PAS STONG BZHIN DU DER SNANG BA'I LHA SKU
SGYU MA LTA BU'I DON LA NGES PA BRTAN PA NI, RIM PA DANG PO'I
SKABS

RNYED ZIN PAS 'DIR YANG DE GZHIR BZHAG TU YOD MOD KYANG SGYU LUS
KYI SGYU MA'I DON MIN NO, ,'O NA GANG ZHE NA, SGYU MA'I SKU'I
ZHAL PHYAG LA SOGS PA THOGS BCAS KYI LUS SU MA GRUB BZHIN DU,
THOGS BCAS KYI LUS SU GRUB PA LTAR SNANG BA'I

@06B RLUNG SEMS TZAM GYI LUS YIN PAS SGYU MA'I LUS ZHES BYA'O,
,DA LTA RAGS PA'I GZUGS SEMS KYI LUS DANG LDAN MOD KYANG, BLOS
GNYUG MA'I LUS KYI PHYOGS BZUNG NAS 'GRO BA THAMS CAD DE'I NGO
BOR BLTA ZHING, DE'ANG RLUNG 'OD ZER LNGA LAS GRUB PA'I

'JA' TSON LTA BU'I RDO RJE 'CHANG GI SKUR BLTA BA'O, ,YID LA
BYED TSUL GTAM TZAM YANG RNYED DKA' BA'I DON 'DI SGYU LUS MA
GRUB KYANG 'DI'I GDAMS NGAG PHYIN CI MA LOG PA RNYED NA, DA LTA
NAS GOMS PAS NAM ZHIG NA SGYU MA'I SKU 'JA' LUS RDO RJE SEMS
DPA'I GO 'PHANG

'GRUB PA'I BAG CHAGS THUN MONG MA YIN PA 'JOG BYED DU SNANG BAS,
SHIN TU NGO MTSAR BA'I GNAS SO, ,YID LA BYED TSUL 'DI NYID RNAL
'BYOR MA'I RGYUD NAS LHAN SKYES KYI DGA' BA SKYES PA'I 'OG TU
GANG SNANG THAMS CAD LA RO MNYAM GYI DE NYID BSGOM PAR GSUNGS

PA DANG SPREL SHES NA CHES SHIN TU NGO MTSAR BA'I GNAS SO, ,GANG
LA LHAN CIG SKYES PA'I BDE BA CHE, ,SKYES PA DE YI SKU LA PHYAG
'TSAL TE, ,GANG LA SGYU MA LTA BU'I TING NGE 'DZIN, ,SKYES PA DE
LA SNYING NAS SKYABS SU MCHI, ,SPYOD PA BSDUS PA DPAL MCHOG SRUB
SHING

GIS, ,RIM GSUM SBAS CHU'I RGYA MTSO BSGRUBS PA LAS, ,BYUNG BA'I
GDAMS DAG BDUD RTZI'I BUM PA 'DIS, ,'JIG RTEN MTHA' DAG 'CHI MED
NYER THOB SHOG ,GZUGS DANG ZHES PA NAS, THAMS CAD SGYU MA LAS
GZHAN MIN, ,ZHES PA'I BAR GYIS NI, PHUNG

PO LNGA DANG KHAMS BZHI DANG, DBANG PO DANG YUL RNAMS SGYU MA
LAS GZHAN MIN PAR BSTAN TO, ,'DIR 'GYUR RNYING LAS, SHES PA LNGA
PO 'DI DAG STE, ,PHYI DANG NANG DU RNAM PHYE BA, ,ZHES BSGYUR BA
LEGS SO, ,SHES PA LNGA NI DBANG SHES LNGA LA BYA BA'AM YANG NA
YE

@07A *, ,SHES LNGA ZHES PA LTAR RO, ,SNGAR RLUNG SEMS GNYIS RNAL
'BYOR PA'I LUS SU BYUNG BA LA SGYU MA'I SKUR BSTAN ZHING, DE
RGYU MTSAN DU BYAS NAS 'GO BA KUN SGYU MA LTA BUR THEG PA 'DIR
GSUNGS SO ZHES BSHAD PAS, BCUD KYI 'JIG RTEN GYI DBANG

DU BYAS NA DE RNAMS KYI GNYUG MA'I LUS RLUNG SEMS TZAM ZHIG YIN
PA SGYU MA'I LUS KYI DON DU BYA LA, SNOD BCUD THUN MONG BA'I
DBANG DU BYAS NA RLUNG SEMS GNYIS TZAM GYI RNAM 'PHRUL DU GYUR
PA SGYU MA'I DON DU BYA'O, ,ME LONG NANG GI ZHES PA GNYIS KYIS
NI SGYU MA'I SKU'I

YAN LAG DANG NYING LAG RNAMS YONGS SU RDZOGS PA SOGS DPE DES
SHES PAR BYED LA, DE NAS GCIG GIS NI SKU DE'I KHA DOG RNAMS 'JA'
BZHIN DU DANG, DE NAS GCIG GIS NI SKU DE'I SNANG BA GDUL BYA LA
GANG 'DUL GYIS STON PA CHU'I ZLA BA BZHIN DU BSTAN TE

DPE'I GTZO BO GSUM MO, ,DPE DANG PO RGYAS PAR 'CHAD PA NI, ME
LONG DRI MA MED PA LA, ZHES PA BRGYAD KYIS NI, RDO RJE 'CHANG GI
SKU'I GZUGS BRNYAN ME LONG LA SHAR BA SLOB MA LA BSTAN NAS DE'I
STENG NAS RANG BYIN GYIS BRLAB PA NGES PAR BYED PA'O, ,'DI LA
CHAG

GIS, DNGOS DANG DNGOS MIN LAS GROL BA'I, ,RDO RJE SEMS DPA' LEGS
BRIS PA, ,RNAM PA KUN GYI MCHOG LDAN ZHING, ,SKU NI LTA BAS MI
NGOMS PA'I, ,GZUGS BRNYAN GSAL BAR SNANG BA NI, ,SLOB MA BZANG
PO DE LA BSTAN, ,ZHES BSGYUR BA BDE'O, ,RKANG PA DANG POS

SKU DE RTAG CHAD GNYIS LAS GROL BA DANG, GSUM PAS MTSAN GYI CHA
THAMS CAD RDZOGS PA SHES PAR BYED DE, SHA DANG RUS PA SOGS MED
PA'ANG SHES PAR BYA'O, ,SKU 'DI DPE GZHAN GYIS NGES PAR BYED PA
LA'ANG CHU ZLA SHAR BA'I SAR KHRID NAS STON PA DANG, 'JA'

@07B SHAR BA'I SAR KHRID NAS STON MI DGOS KYI BLA MAS DE DAG
DPER BZHAG NAS TSIG GIS BSHAD PAS CHOG PA BZHIN DU, GZUGS BRNYAN
GYI DPES STON PA LA'ANG SPYOD BSDUS LAS, JI LTAR RAS RIS ME LONG
GI NANG DU NYE BAR SNANG BA BZHIN DU, ZHES GSUNGS PA LTAR 'CHAD

PA'I TSE DPE DON SBYOR BA TZAM YIN GYI, BRIS SKU'I GZUGS BRNYAN
ME LONG LA SHAR BA MTHONG BA'I SAR BZHAG PAR BLTAS NAS MA BSGOMS
NA 'DI'I GDAMS NGAG CHAD PA'I SKYON MED DO, ,GANG ZAG KHA CIG LA
DE LTAR MA BYAS NA RDO RJE 'CHANG GI SKU BSGOM PA MI GSAL BAS DE

GSAL BA'I PHYIR DU DE LTAR BSGOM PA YIN NA'ANG, GZHUNG GI LUGS
KYIS BSKYED RIM PHRA THIG GI RNAL 'BYOR MTHAR PHYIN NAS DBEN
GSUM 'BYENGS PA ZHIG GIS MAN NGAG 'DI BSGOM PA YIN PAS, DE LA NI
LHA SKU CHE CHUNG GANG BSGOM YANG MI GSAL BA'ANG MED LA, LHA SKU

SNANG LA RANG BZHIN MED PA TZAM NI RIM PA DANG PO NAS RNYED ZIN
PAS DE STON PA MIN NO, ,'DI YANG SGYU LUS KYI GNAD THUN MONG MA
YIN PA MA RNYID PA'I SKYON NO, ,'GREL PA RNAMS NAS KYANG DPE DON
SBYOR BA TZAM GYI DON DU BSHAD PAS DPE GZHAN RNAMS DANG 'DRA'O,
,DE NAS SGYU MAR

BSTAN PA'I MTSAN NYID KYIS, 'DI NYID NGES PAR MTSON PA STE, ,KUN
RDZOB BDEN PA SGYU MA NYID, ,LONGS SPYOD RDZOGS PA'I SKU YANG
DE, ,DE NYID DRI ZA'I SEMS CAN GYUR, ,RDO RJE'I SKU YANG DE NYID
YIN, ,ZHES GSUNGS TE, SGYU MA DANG GZUGS BRNYAN LA SOGS PA'I DPE
DU

MAS MTSON PA'I SGYU MA'I SKU NI, SNANG MCHED THOB GSUM GYI YE
SHES KYI MTHAR RLUNG SEMS TZAM LAS RDO RJE 'CHANG GI SKUR BSKYED
PA 'DI NYID YIN LA, DE LA NI SKABS 'DIR KUN RDZOB KYI BDEN PA
DANG, LONGS SKU DANG BAR DO'I SEMS CAN DANG RDO RJE'I SKU ZHES

@08A *, ,PA'I RNAM GRANGS KYIS GSUNGS PA YIN NO, ,'DI NI SEMS
DBEN DANG 'OD GSAL GYI RDZOGS RIM GYIS 'CHI BA'I RIM PA BZHIN DU
SPROS PA SDUD PA'I RIM PA SHES NA, DE GNYIS KYI MTHAR RLUNG SEMS
TZAM GYI SKUR LANGS PA DE BAR DO JI LTA

BA BZHIN DU 'DUG SNYAM DU SHES NAS DE LA DRI ZA'I SEMS CAN ZER
BA'I RGYU MTSAN SHES LA, 'CHI BA CHOS SKUR 'CHAR BA SHES PA'I
RGYU MTSAN GYIS SKU DE LA LONGS SKUR BSHAD PA'I DON YANG SHES
SHING, 'CHI RIM BZHIN DU SPROS PA BSDUS PA'I 'OD

GSAL DON DAM DU SHES PAS SKU DE KUN RDZOB KYI BDEN PAR YANG SHES
NAS, BDAN GNYIS DBYER MED DU SBYOR BA'I SBYOR RGYU GNYIS KYANG
SHES PA YIN NO, ,RDO RJE'I SKU NI GANG THOB NA NAM MKHA' JI SRID
BAR SKU'I RIGS 'DRA MI 'CHAD PAR BZHUGS PA'I DON TE,

MA DAG PA'I SGYU MA LA NI RJES MTHUN PA'I MTSAN NYID TSANG LA,
DAG PA'I SGYU MA'I SKU THOB NAS NI MTSAN NYID DE KUN TSANG BA
YIN NO, ,DA LTA'I GANG ZAG LA RMI LAM GYI DPES SGYU LUS KYI GNAD
NGES PAR BYED PA NI SPYOD BSDUS LAS GSUNGS LA, DE MA

SHES NA 'PHAGS SKOR GYI GZHUNG GANG DU'ANG DE BZHIN DU GSAL BAR
BSHAD PA MED PAS, SGYU LUS KYI GNAD MI RNYED PAS DE'I DON GDON
MI ZA BAR BTZAL BAR BYA'O, ,RDO RJE SEMS DPA' RANG NYID DE,
,ZHES PA DRUG GIS NI, GTZO BOR SGYU LUS THOB PA'I GANG

ZAG GIS RANG NYID RDO RJE SEMS DPAR BLTA BA DANG DE NYID BSGRUB
CING DE NYID MCHOD PAR BSTAN LA, DE MA THOB PAS KYANG SLAR DE
DANG RJES SU MTHUN PA'I MOS PA BYA BA'ANG SHAS PAR BYA'O, ,DE
NAS SNGAGS DANG ZHES PA BZHIS SNGAGS DANG PHYAG RGYA DANG DKYIL

@08B 'KHOR DANG SBYIN SREG DANG GTOR MA'I BYA BA THAMS CAD SGYU
MA BZHIN DU BYA BAR GSUNGS PA'ANG GTZO BO'I DON SNGAR BSHAD PA
BZHIN YIN LA, BSKYED RIM PAS DE DAG BYED PA'ANG 'DIS STON DU
RUNG BAS DE LA SBYOR NA SPYI DON GYI SGYU MA DANG SBYAR RO,
,SEMS DBEN MAN CHAD KYI

RDZOGS RIM PA LA NI SGYU LUS KYI GO BA TZAM GYI YID BYED DANG
SBYAR TE, 'OG MA RNAMS LA'ANG SHES PAR BYA'O, ,ZHI BA DANG NI
ZHES PA BZHIS ZHI RGYAS SOGS KYI LAS BSGRUB PA RNAMS 'JA' TSON
BZHIN DU BYA BAR GSUNGS SO, ,DE NAS, SGEG SOGS ZHES PA BZHIS
NYAmS

DGU DANG GLU DANG ROL MO DANG GAR LA SOGS PA DANG 'DOD PA'I SGYU
RTZAL RE BZHI SOGS LA 'JUG PA'ANG CHU ZLA BZHIN DU BYA BAR BSTAN
TO, ,DE NAS GZUGS LA SOGS PA ZHES PA BZHIS DBANG PO YUL LA 'JUG
PA THAMS CAD SGYU MA BZHIN DU BRTAG PAR GSUNGS TE,

DE LTAR DPE SO SOR SBYAR BA'ANG NGES PA MIN GYI PHAN TSUN MTSON
PA'I DON NO, ,DE NAS 'DIR NI ZHES PA BZHIS GANG DMIGS PA THAMS
CAD SGYU MA BZHIN DU LTA BAR GSUNGS PA DANG, DE NAS GANG GIS
ZHES PA BZHIS DE LTAR BLTA BA GTZO BO YIN PAR GSUNGS ZHES

GSUNGS TE, DE NI RDO RJE MKHA' 'GRO LAS GSUNGS SO, ,MTHONG BA
NYID DANG ZHES PA BZHIS DE KHO NAR DMIGS PA MED PA DANG, KUN
RDZOB TU SGYU MA LTA BUR DMIGS PAR GSUNGS ZHES BSHAD DO, ,'DI
THAMS CAD LA DBU MA DANG THUN MONG BA'I SGYU MA'I DON YID LA

BYED PA NI GZHIR BZHAG TU GO BAR BYA'O, ,DBANG PO GANG DANG GANG
LAM 'GYUR, ,'GRO BA DE DE'I RANG BZHIN DU, ,MNYAM PAR MA BZHAG
SBYOR BA YIS, ,SANGS RGYAS KUN DANG MNYAM PAR SBYOR, ,ZHES
GSUNGS TE, MTHONG THOS LA SOGS PA'I GANG SHAR THAMS

@09A *, ,CAD SGYU MA BZHIN DU BLTA BAR SNGAR GSUNGS MOD KYANG,
'DI NI RLUNG SEMS TZAM GYI LUS DANG, RLUNG SEMS TZAM GYI RNAM
'PHRUL DU SHES PAR BYAS PA DE NYID SANGS RGYAS KUN GYI BDAG NYID
RDO RJE 'CHANG DANG MNYAM PAR SBYOR BA STE DE GNYIS DBYER

MI PHYED PA'I SKUR BLTA BA'O, ,MNYAM PAR MA BZHAG SBYOR BA YIS,
,ZHES PA 'DI LA MI MNYAM BZHAG PA'I RNAL 'BYOR GYIS ZHES RGYUD
GZHAN DU GSUNGS SHING, DE'I DON BDE STONG DBYER MED KYI BYANG
CHUB KYI SEMS NI MI MNYAM PA YIN LA, DE LA BZHAG PA NI THAMS

CAD DER MOS PA LA BSHAD PA'ANG YOD PAS, MNYAM PAR MA BZHAG PA
RJES THOB TZAM LA BSHAD DGOS PA'I NGES PA MED DO, ,RNAL 'BYOR MA
BZHI ZHAL SBYOR BA'I RGYUD LAS KYANG, GANG GANG DBANG PO'I LAM
NYID DU, ,'GYUR BA DE DE RANG BZHIN GYIS, ,'DOD PA KUN

LA LONGS SPYOD PAS, ,SANGS RGYAS KUN GYI RANG BZHIN 'THOB, ,CES
KYANG GSUNGS SO, ,KUN TU NI KHYIM MAM DGON PA RU'O, ,KUN NAS NI
PHYOGS THAMS CAD DU'O, ,THAMS CAD NI 'JIG RTEN GSUM GYI RANG
BZHIN NO, ,BDAG NYID NI BDUN RANG GIS SO, ,RTAG TU NI

DUS THAMS CAD DU'O, ,RNAM PA KUN NI 'DIR MA BSHAD PA KUN GYI
RANG BZHIN NO, ,SANGS RGYAS KUN BDAG NI PHUNG PO LNGA'I RANG
BZHIN SANGS RGYAS KYI NGO BO SGYU MA LTA BUR MTHONG BA YIN NO,
,DE JI LTA BU YIN NA, DNGOS GRUB NI CIG CAR RAM GO LDOG PA'I RIM
PAS

'GRUB KYI RNAL 'BYOR BZHI LA SOGS PA'I RIM PAS MIN ZHES LAKshMIS
BSHAD DE, GZHUNG YANG KUN TU KUN NAS THAMS CAD DANG, ,BDAG NYID
RTAG TU RNAM PA KUN, ,SANGS RGYAS KUN BDAG DNGOS GRUB NI, ,RANG
NYID KYIS NI DE MTHONG 'GYUR, ,ZHES 'DON NO, ,SGYU

@09B LUS THOB PA'I PHAN YON NI, GTZO BO ZHES PA BZHIS GSHEGS
BZHUGS KYI GNAS DANG ZAS GOS SOGS NAM MKHA' LAS RNYED PA DANG,
SKAD CIG GIS RNYED PAR BSTAN TE, NAM MKHA' LAS ZHES PA 'OD GSAL
LAS RNYED PA DANG, NAM MKHA' MDZOD KYI TING NGE 'DZIN GYIS

RNYED PA'I BSHAD PA GNYIS LAKshM'IS SO, ,SRID PA ZHES PA BZHI'I
DANG PO NI RANG BZHIN DANG SNANG BA'I MTSAN NYID CAN GYI 'KHOR
BA'I RANG BZHIN SHES PA DANG, 'GRO NA RAB MCHOG STON PAR 'GYUR
GYI DON NI 'GRO BA'I NANG NA RAB MCHOG TU GYUR PA KHYAB 'JUG
DANG LHA CHEN

PO SOGS KYI STON PAR 'GYUR BAR LAKshM'IS BSHAD LA, CHAG GIS, RAB
MCHOG 'GRO LA STON PAR 'GYUR, ,ZHES BSGYUR RO, JI LTAR ZHES PA
BZHIS STON PA BZHIN DU GZHAN PHAN LA 'JUG PAR BSHAD DE, SNA
TSOGS YE SHES RJES SU SDUD PA NI SNANG BA'I

YE SHES SGYU LUS KYIS SDUD PA LA 'CHAD DO, ,RDO RJE SEMS DPA'
ZHES PA BZHIS BSGRUB PAR MI BYA BA CI YANG MED PA DANG, BDE CHEN
PHYAG RGYA CHEN PO 'GRUB PAR GSUNGS TE, BDE CHEN GSAL BAR BYED
PA'I PHYAG RGYA KHAMS GSUM GYI BUD MED KYI DBANG DU

'GYUR BA LA 'CHAD DO, ,LAS DANG ZHES PA BZHIS NI LAS NYON DANG
LUS DANG BYED PA PO DANG LAS KYI 'BRAS BU THAMS CAD SMIG RGYU
SOGS DANG MTSUNGS PAR BSTAN TE, DON BSDUS PA'O, ,SGYU MA LTA BU
MA RNYED PA'I SKYON NI, 'DI 'DRA'I TING 'DZIN MA SHES PAS, ZHES

PA NAS, DE DAG SGYU MA'I RNAM 'PHRUL LO, ,ZHES PAS BSTAN NO,
,THA MA NI CHAG GIS, DE RNAMS SGYU MA'I SMAN GYIS 'TSO, ,ZHES
BSGYUR RO, ,LTA BA NGAN PA'I NAD BSKYED TSUL NI, BDAG BYIN BRLAB
PA ZHES PA BZHIS BSTAN TO, ,RTAG PAR LTA BA'I DBANG GIS PHYIR

@10A *, ,LDOG PA NI, THEG PA THUN MONG BA'I SGYU MA MA SHES PA'I
SKYON YANG YIN LA, GZHAN YANG DE MA SHES NA 'KHOR BA'I BAG CHAGS
MA LUS PA SBYONG MI NUS PAS RTAG PAR LTA BAS 'KHOR BA LA GNAS PA
ZHES PA'I THA SNYAD BYA'O, ,CHAD LTA'I DBANG GIS PHYIR

LDOG PA NI, 'DI MA SHES NA GZUGS KYI SKU MTHAR THUG MI 'GRUB
PAS, ZHI BA'I MTHAR LHUNG BAS GZUGS SKU CHAD PA'I SKYON NO,
,GSUM PA NI, MCHOD PA ZHES PA BZHI'I SNGA MA GNYIS KYIS MCHOD
TSUL DANG, PHYI MA GNYIS KYIS DE'I PHAN YON BSTAN NO, ,DE NAS

BZHIS BLA MA MCHOD PAS MA BYAS PA'I BSOD NAMS DANG, DKA' THUB
MED CES BSTAN NO, ,DE NYID MI ZAD CES PA BZHIS SHIN TU CHUNG BA
NAS SHIN TU CHE BA'I ZANG ZING THAMS CAD KYIS MCHOD PAR BSTAN
TO, ,SLOB DPON GYIS NI ZHES PA BZHIS SLOB MA LA SLOB DPON

DRIN CHE TSUL STON NO, ,BZHI PA LA GNYIS LAS, SNOD MIN NI, GANG
ZHIG CES PA BZHIS BSTAN TE, NGA RGYAL CHE BA, LAM GYI RIM PA
YANG DAG PA RNAMS SUN 'BYIN PA, DE KHO NA NYID KYI CHOS LA MI
GUS PA LA MI BSTAN ZHES PA'O, ,SNOD DU RUNG BA NI, BLA MA LA
GUS,

ZHES PA BZHIS GSUNGS TE, BLA MA LA GUS PA, RDZUN SPANGS PA, RNAM
PAR MKHAS PA NI BLO GROS CHE BA'O, ,RNAM PAR DBEN ZHING ZHES
BSGYUR BA LTAR NA NYES SPYOD RAGS PAS DBEN PA'O, ,RGYUD GCIG PA
NI, BRTAN PA'O, ,LAN CIG THOS PA JI SRID 'TSO'I BAR DU MI BRJED

PA LA KHA CIG GIS BSHAD DO, ,KHAS BLANGS PA'I DAM TSIG DANG
SPYOD PA RNAMS BSRUNG BA LA BSTAN PAR BYAS NA 'BRAS BU DANG LDAN
NO, ,GSUM PA MJUG GI DON NI, BDAG BYIN GYIS BRLAB PA ZHES SOGS
KYIS GSUNGS TE YONGS SU GRUB PA'O, ,BDAG BYIN GYIS BRLAB PA'I
RIM PA BSHAD ZIN TO, ,SARBA MANGGA LAm,