*, ,DPAL RDO RJE 'JIGS BYED CHEN PO'I SGRUB THABS BDUD THAMS CAD
LAS RNAM PAR RGYAL BA BZHUGS SO, ,

@001A #, ,NA MO GU RU MANYDZU GHO sh'A YA, RGYAL BA THAMS CAD
BSKRUN MDZAD 'JAM PA'I DBYANGS, ,NAG PO'I RTZA LAG RTZAD NAS
DBYUNG BA'I PHYIR, ,SHIN TU DRAG PO'I SKUR STON GSHIN RJE GSHED,
,BLA MAR BCAS PA'I ZHABS LA GUS BTUD NAS, ,

BCU DRUG ZHABS KYI GAR STABS BSPYOD PAS SA GSUM KUN NAS GA-YO
MDZAD CING, ,SO BZHI'I PHYAG GI MTSAN MA GDENGS PAS BGEGS DPUNG
MA LUS RDUL DU RLOG ,DGU YI ZHAL GYI 'JIGS PA'I NGA ROS NAM
MKHA'I KHYON KUN RAB 'GENGS PA, ,

DPAL LDAN RDO RJE 'JIGS BYED CES GRAGS LHA MCHOG DE YI SGRUB
THABS BSHAD, ,SKAL LDAN THAR LAM SGRUB PA'I GTZO BO'I GEGS,
,SEMS 'JOMS RMONGS PA LUS 'JOMS GSHIN RJE YIN, ,RMONGS 'JOMS
SHES RAB STZOL LA 'JAM DBYANGS

MCHOG ,'CHI BDAG 'JOMS PA'I PHUL BYUNG 'JIGS BYED DO, ,DE PHYIR
'JAM DBYANGS ZHI KHRO SGRUB BYED KYI, ,LAM 'DI RNAM DPYOD CAN
GYI GDUL BYA YI, ,'JUG NGOGS RMAD DU BYUNG BAR MTHONG BAS NA,
,BDAG NI TSUL 'DIR 'BAD LA RANGS PAR GYUR,

'DIR RNAL 'BYOR PA SBYIN PA DANG TSUL KHRIMS LA SOGS PA'I SPYOD
PA DANG BYAMS PA LA SOGS PA'I SEMS KYIS SEMS CAN GYI DON LA
BRTZON PA'I BSAM PA RNAM PAR DAG PA DANG LDAN PA, DAD PA DANG
THOS PAS RNAM PAR BRGYAN CING KHYAD

FPAR DU RDO RJE 'JIGS BYED CHEN PO'I DKYIL 'KHOR DU ZHUGS NAS
DBANG BSKUR BA LEGS PAR THOB CING KHAS BLANGS PA'I DAM TSIG DANG
SDOM PA BSRUNG BAR BRTZON PAS RGYUD LAS GSUNGS PA'I GNAS DBEN PA
LA SOGS PA YID DANG MTHUN

@002A *, ,PA GANG YANG RUNG BAR DANG POR KHRUS BYA ZHING MAndAL
BYI DAR BYA MA TAG GCAL DU DGRAM BRIS SKU MDUN DU BSHAM, STAN
BDE BA LA KHA SHAR LHOR PHYOGS TE 'DUG NAS BDUD RTZI RIL BUS KHA
DAG PAR BYAS TE LHA DANG 'BYUNG BA LA

GTOR MA PHUL LA 'PHRIN LAS BCOL TE GSHEGS PAR BYA'O, ,DE NAS
RANG NYID 'JIGS BYED ZHAL GCIG PHYAG GNYIS PAR GSAL BA'I THUGS
KAR PADMA DANG NYI MA LA GNAS PA'I H'Um GI 'OD ZER GYIS 'JIG
RTEN GYI KHAMS MU MED PA GSAL

BAR BYAS NAS, DE NA BZHUGS PA'I SANGS RGYAS DANG BYANG CHUB SEMS
DPA' DANG KHRO BO DANG RIG PA'I TSOGS KYIS BSKOR BA'I RDO RJE
'JIGS BYED BLA MA DANG BCAS PA MDUN GYI NAM MKHAR SPYAN DRANGS
LA 'OD ZER SNYING GAR BSDU'O, ,DE NAS GZUGS

MCHOG MCHOG TU DRAG PO CHE, ,DPA' BO MCHOG GI SPYOD YUL CAN,
,GDUL DKA' 'DUL BA'I DON MDZAD PA, ,RDO RJE 'JIGS BYED LA PHYAG
'TSAL, ,ZHES PAS BLA MA DANG BCAS PA'I LHA RNAMS LA PHYAG BYA,
SNYING GA'I SA BON GYI 'OD ZER LAS

BYUNG BA'I CA RTZI KA DKAR MO PHAG MO SNGON MO DBYANGS CAN MA
DMAR MO GO R'I LJANG GU PHYAG NA MCHOD RDZAS SNA TSOGS PA THOGS
PA RNAMS KYIS MCHOD PAR BSAMS LA, AOm HR'I: shtRI: HA ZHES PAS
MCHOD YON, AOm H'Um H'Um PHAt KYIS ZHABS

BSI LA, AOm WI KRI T'A NA NA DUshtI SATVA DA MA KA: GA: GA: GA:
YIS DRI AOm KU M'A RA R'U BI nE DZA: DZA: H'Um PHAt KYIS ME TOG
,AOm HR'I: H'A HEE PHAt KYIS BDUG SPOS, AOm D'I PTA LO TZA NA WI
KRI T'A NA NA MAH'A AAttA ttA H'A SA NA DI NI D'PT'I YE SV'AH'AS

@002B MAR MA, AOm BADZRA NI WI DYA A'A: H'Um SV'AH'AS LHA BSHAS,
AOm BADZRA SHAPTA A'A: H'Um GIS ROL MO RNAMS DBUL LA, LHA MO
RNAMS SLAR BSDU'O, ,DE NAS, SDIG PA RNAMS NI BSHAGS PAR BYA,
,SKYES SHING BYUNG BA RNAMS NI BSAL, ,MI BYAD PAR YANG SPYAN
SNGAR BRJOD, ,

DE BZHIN BSOD NAMS RJES YI RANG, ,BDAG GIS BDE 'GROR YONGS SU
BSNGO, ,DKON MCHOG GSUM LA SKYABS SU 'GRO, SEMS CAN THAMS CAD
BDAG GIS SGROL, ,BYANG CHUB GNAS LA DGOD PAR BGYI, ,(BYANG CHUB
SEMS NI YANG DAG BSKYED, ,YON TAN RGYA MTSO KHYED RNAMS LA,
,BDAG GI LUS

NI DBUL BAR BGYI, ,YANG DAG RDZOGS PA'I SANGS RGYAS DANG, ,DE
SRAS LAM GYUR SBYIN SOGS TSUL, ,SKU GSUM YE SHES THOB BYA'I
PHYIR, ,RAB TU DANG BAS BSTEN PAS BGYI, ,ZHES DE DAG GI DON YID
LA BSAMS LA BRJOD DO, ,RIGS LNGA'I SDOM PA GZUNG BAR 'DOD NA'ANG
BYED PA

MA 'GAL TE MANYDZU SHR'I DZNY'A NA DANG DON YOD RDO RJES SDOM PA
GZUNG BAR BSHAD DO, DE NAS, SEMS CAN THAMS CAD BDE BA DANG LDAN
PAR GYUR CIG SNYAM PA'I BYAMS PA DANG, DE BZHIN DU SDUG BSNGAL
DANG NGA BRAL BAR GYUR CIG SNYAM PA'I SNYING RJE DANG, BDE BA
DANG MI 'BRAL

BAR GYUR CIG SNYAM PA'I DGA' BA DANG, 'JIG RTAN GYI CHOS BRGYAD
DANG GZUNG 'DZIN GYI RNAM RTOG GIS MI BSKYOD PA'I BTANG SNYOMS
LA GNAS PAR BYA'O SNYAM DU CHAD MED PA BZHI BSGOM STE BSOD NAMS
KYI TSOGS BSAGS PA'O, ,DE NAS, AOm SVA BH'A BA SHUDDHA SARBA

DHARM'A: SVA BH'A BA SHUDDHONY HAm, AOm SH'U NYA T'A DZNY'A NA
BADZRA SVA BH'A BA A'ATMA KONYA HAm, ZHES BRJOD PAS RANG DANG
TSOGS ZHING GI LHA DANG DE DAG LAS GZHAN PA'I CHOS THAMS CAD
BRTEN NAS BTAGS PA YIN PA'I PHYIR RTAG CHAD LA SOGS PA'I MTHA'
BZHI DANG BRAL BA BDAG

@003A *, ,MED PA'I LTA BA DRAN PAR BYAS NAS THA MAL PA'I SNANG
BA MED PA LA 'JUG PAR BYA STE YE SHES KYI TSOGS BSAGS PA'O, ,DE
NAS SEMS CAN THAMS CAD SANGS RGYAS LA DGOD PA'I SNGON GYI SMON
LAM DRAN PAR BYAS LA STONG PA'I NGANG LAS YAm LAS

RLUNG GI DKYIL 'KHOR DU BA'I MDOG CAN GZHU LTA BU RGYAL MTSAN
GYIS MTSAN PA, DE'I STENG DU RAm LAS ME'I DKYIL 'KHOR DMAR PO
GRU GSUM 'BAR BA'I PHRENG BAS 'KHRIGS PA'I RDO RJE'I RGYAN GYIS
BRGYAN PA, DE'I STENG DU BAm LAS CHU'I DKYIL 'KHOR DKAR PO ZLUM

PO BUM PAS BRGYAN PA, DE'I STENG DU LAm LAS SA'I DKYIL 'KHOR SER
PO GRU BZHIR RDO RJES MTSAN PA'I STENG DU H'Um LAS SNA TSOGS RDO
RJE LTE BA LA H'Um GIS MTSAN PA LAS 'OD ZER 'OG TU 'PHROS PAS
RDO RJE'I SA GZHI, LOGS SU 'PHROS PAS RDO RJE'I RA BA, STENG DU

'PHROS PAS RDO RJE'I GUR, DE'I 'OG RA BA'I STENG DU RDO RJE'I
BLA BRE STE THAMS CAD KYANG RDO RJE 'BAR BA'I RANG BZHIN BAR
MTSAMS MED PAR DUM BU GCIG TU GYUR PA'I PHYI ROL TU BSKAL PA
'JIG PA'I ME LTA BU'I KHA DOG SNA LNGA'I ME DPUNG PHYOGS BCUR
'PHRO BA, RA BA'I

DBUS SU BHRUm LAS BKA'I 'KHOR LO SER PO RAB TU 'BAR BA GA-YAS
SKOR DU 'KHOR BA RTZIBS BCU LTE BA DANG BCAS PA LTE BA'I NANG
DANG RTZIBS LA CUNG ZAD MA REG PA'I GNAS SU SNA TSOGS PADMA DANG
ZLA BA DANG NYI MA'I GDAN GSUM GSUM BSAM MO, ,GDAN

DBUS MA'I STENG DU H'Um YIG YONGS SU GYUR PA LAS RANG NYID GNOD
MDZES RGYAL PO SKU MDOG MTHING KHA MI BSKYOD PA'I COD PAN CAN
MTHING DKAR DMAR BA'I ZHAL GSUM PHYAG DRUG GI DANG PO GNYIS KYIS
RANG 'DRA'I YUM LA 'KHYUD CING, LHAG MA GA-YAS

@003B GNYIS KYIS RIN PO CHE DANG LCAGS KYU GA-YON GNYIS KYIS
PADMA DANG ZHAGS PA 'DZIN PA, ZHABS GA-YAS BSKUM ZHING GA-YON
BRKYANG PA'I STABS KYIS BZHUGS PA YAB YUM SNYOMS PAR BZHUGS PA'I
THUGS KA'I H'Um GI 'OD ZER GYIS BKUG PA'I KHRO BO BCU

ZHAL DU BCUG NAS ZHU BA RDO RJE'I LAM NAS YUM GYI PADMAR THIG LE
BCU DANG DE LAS H'Um BCU DANG DE LAS KHRO BO BCUR GYUR PA'I
GSHIN RJE GSHED SNGON PO SNGO DKAR DMAR BA'I ZHAL GSUM PHYAG
DRUG GI GA-YAS THA MAS RDO RJE THO BA 'DZIN PA H'Um ZHES BRJOD
PAS PADMA

LAS SPROS TE SHAR RTZIBS KYI STENG GI GDAN LA GA-YON BRKYANG GI
STABS KYIS 'KHOD, DE BZHIN DU SBYAR LA, GZHAN GYIS MI THUB PA
DKAR PO DKAR MTHING DMAR BA'I ZHAL GSUM PHYAG DRUG GI GA-YAS THA
MAS BE CON 'DZIN PA LHO DANG, ,RTA MGRIN DMAR PO DMAR MTHING

DKAR BA'I ZHAL GSUM PHYAG DRUG GI GA-YAS THA MAS PADMA DANG
GA-YON BAR PAS 'KHOR LO 'DZIN PA NUB DANG, BDUD RTZI 'KHYIL PA
SNGON PO SNGO DKAR DMAR BA'I ZHAL GSUM PHYAG DRUG GI GA-YAS THA
MAS RDO RJE 'DZIN PA BYANG DANG, 'DOD RGYAL MTHING KHA MTHING
DKAR DMAR

BA'I ZHAL GSUM PHYAG DRUG GI GA-YAS THA MAS LCAGS KYU 'DZIN PA
ME MTSAMS DANG, DBYUG SNGON CAN SNGON PO SNGO DKAR DMAR BA'I
ZHAL GSUM PHYAG DRUG GI GA-YAS THA MAS DBYUG PA 'DZIN PA BDEN
BRAL DANG, STOBS PO CHE SNGON PO SNGO DKAR DMAR BA'I ZHAL

GSUM PHYAG DRUG GI GA-YAS THA MAS RTZE GSUM 'DZIN PA RLUNG DANG,
MI GA-YO BA MTHING KHA MTHING DKAR DMAR BA'I ZHAL GSUM PHYAG
DRUG GI GA-YAS THA MAS RAL GRI DANG GA-YON THA MAS RDO RJE 'DZIN
PA DBANG LDAN GYI RTZIBS KYI STENG GI GDAN LA GA-YON BRKYANG GI

@004A *, ,STABS KYIS 'KHOD, GTZUG TOR 'KHOR LOS SGYUR BA LJANG
SER, LJANG SER DKAR DANG DMAR BA'I ZHAL GSUM PHYAG DRUG GI
GA-YAS THA MAS 'KHOR LO 'DZIN PA GTZO BO'I STENG GI CUNG ZAD
TZAM GYI MDUN DANG, RDO RJE SA 'OG MTHING KHA MTHING DKAR

DMAR BA'I ZHAL GSUM PHYAG DRUG GI GA-YAS THA MAS RDO RJE 'DZIN
PA GTZO BO'I 'OG LAS CUNG ZAD TZAM GYI RGYAB KYI GDAN GYI STENG
DU GA-YON BRKYANG GI STABS KYIS 'KHOD PAR GYUR, BCU PO THAMS CAD
KYI PHYAG DANG PO GNYIS KYIS RANG 'DRA'I YUM LA 'KHYUD CING

GA-YAS BAR PA THAMS CAD KYIS RIN PO CHE DANG, RTA MGRIN MA GTOGS
PA GA-YON BAR PA THAMS CAD KYIS PADMA DANG, MI GA-YO BA MA GTOGS
PA GA-YON THA MA THAMS CAD KYIS RAL GRI 'DZIN PA'O, ,BCU GCIG PO
THAMS CAD KYANG MCHE BA GTZIGS SHING ZHAL SO SO

LA DMAR LA ZLUM PA'I SPYAN GSUM PA DBU SKRA DANG SMA RA DMAR SER
'BAR ZHING GYEN DU 'KHYIL BA, 'KHOR LO DANG RNA CHA LA SOGS PAS
BRGYAN CING SNA TSOGS PA'I SBRUL GYI RGYAN CAN, GSHIN RJE GSHED
RNAM SNANG DANG RTA MGRIN 'OD DPAG MED KYI COD PAN CAN DE GNYIS

MA GTOGS PA BRGYAD MI BSKYOD PA'I COD PAN CAN BDUD DANG BGEGS
THAMS CAD RTZAD NAS 'BYIN PA'I STOBS DANG LDAN PA SKU LAS SKYES
PA'I ME DPUNG 'BAR BA'I DBUS NA BZHUGS SHING 'JIGS SU RUNG BA'I
RDO RJE 'BAR BA SPRIN LTAR 'KHRIGS PA PHYOGS BCUR

'PHROS PAS GDUG PA CAN THAMS CAD TSAR GCOD PAR BSAM MO, ,LA LI
TA'I GZHUNG LAS KHRO BCU LA SNGAGS MA BYUNG LA BZLAS PA BYA BAR
'DOD NA GZHUNG GZHAN NAS 'BYUNG BA'I SNGAGS BZLA'O, ,'DIR LA LI
TA'I GZHUNG KHA CIG LAS KHRO BO BCU'I GA-YAS KYI DANG

@004B POS RDO RJE THO BA LA SOGS PA BCU DANG, GA-YON DANG PO
BCUS RAL GRI 'DZIN PA BSHAD NAS DE'I DMIGS BSAL DU 'DOD RGYAL
GYIS RDO RJE 'DZIN PAR BSHAD PA DPE MA DAG PA YIN TE, DE LTA YIN
NA GZHUNG DER KHRO BCU'I GA-YAS GA-YON GYI THA MA GNYIS KYI
PHYAG GIS

JI LTAR MDZAD BSHAD PA 'CHAD PAR 'GYUR RO, ,DES NA GNOD MDZES LA
SOGS PA'I KHRO BO RNAMS KYI GA-YAS GA-YON GYI PHYAG DANG PO
GNYIS KYIS YUM LA 'KHYUD PAR GSUNGS SHING, GNOD MDZES KYI PHYAG
LHAG MA BZHI MA GTOGS PA DANG PO GNYIS LA PHYAG MTSAN

MA BSHAD PA BZHIN DU KHRO BO GZHAN LA'ANG MTSUNGS SHING RDOR
SEMS KYI PHYAG DRUG LA'ANG GNOD MDZES LTAR BSHAD PA DANG RIGS
'DRA'O, ,GA-YON BAR PA THAMS CAD KYIS PADMA 'DZIN PAR BSHAD PA'I
DMIGS BSAL DU RTA MGRIN GYI GA-YAS NA PADMA YOD PA LA

DGONGS NAS GA-YON PAR PAS 'KHOR LO 'DZIN PAR BSHAD PA'I RIGS PAS
MI GA-YO BA'I GA-YAS NA RAL GRI YOD PAS GA-YON THA MAS RDO RJE
'DZIN PA'I DMIGS BSAL MI GA-YO BA LA RIGS SO, ,GZHUNG DER YUM
RNAMS KYI ZHAL PHYAG GI GRANGS LA SOGS PA

MA BSHAD PA NI YAB DANG 'DRA BA LA DGONGS SO, ,GDUL BYA'I BGEGS
RNAMS PHYOGS MTSAMS KYI SGO NAS BCUR BSDUS TE DE DAG GI 'DUL
BYED KHRO BO BCUR MDZAD NAS PHYOGS MTSAMS BSRUNG BA'I DON DU
SRUNG 'KHOR GYI GTZO BOS BKA' BSGOS NAS 'JOG

PA 'DI SNGAGS MA BZLAS KYANG SRUNG BA'I MCHOG YIN PAS DE LTAR
BKOD NAS BGEGS TSAR GCOD PA YANG YANG DRAN PAR BYAS NAS RANG GI
LHA'I SGOM BZLAS SOGS BYA STE SRUNG 'KHOR RO, ,DE NAS RANG GNOD
MDZES SU GNAS PA YONGS SU GYUR PA LAS RDO RJE SEMS

@005A *, ,DPA' SKU MDOG DKAR PO DKAR MTHING DMAR BA'I ZHAL GSUM
PHYAG DRUG GI DANG PO GNYIS KYIS RANG 'DRA'I YUM LA 'KHYUD CING,
LHAG MA GA-YAS GNYIS RDO RJE DANG RAL GRI GA-YON GNYIS RIN PO
CHE DANG PADMA 'DZIN PA YONGS SU GYUR PA LAS CHOS

'BYUNG DKAR PO GRU GSUM PA GYEN DU 'GRENG BA 'OG TU PHRA ZHING
STOD YANGS PA, 'OG ZUR NAS PAm LAS BYUNG BA'I SNA TSOGS PADMA'I
LTE BAR H'Um LAS SNA TSOGS RDO RJE SHAR GYI RVA DKAR LHO'I RVA
SER NUB KYI RVA DMAR BYANG GI RVA LJANG DBUS KYI LTE BA SNGON
POS BRGYAN PA BSAM

MO, ,DE'I DBUS SU BHRUm LAS 'KHOR LO BHRUm GYIS MTSAN PA LAS
BYUNG BA'I RNAM SNANG DKAR PO DKAR MTHING DMAR BA'I ZHAL GSUM
PHYAG DRUG GI DANG PO GNYIS KYIS RANG 'DRA'I YUM LA 'KHYUD CING,
LHAG MA GA-YAS GNYIS RDO RJE LA GNAS PA'I 'KHOR LO DANG RAL

GRI GA-YON GNYIS RIN PO CHE DANG PADMA 'DZIN PA YONGS SU GYUR
PA'I GZHAL YAS KHANG GRU BZHI PA SGO BZHI PA, PHYI ROL NAS RIM
PA BZHIN DKAR SER DMAR LJANG SNGO BA'I RTZIG PA LNGA DANG LDAN
PA RTZIG PA'I STENG NA RIN PO CHE SNA TSOGS PAS MDZES PAR BYAS
PA'I

RIN PO CHE'I PHA GU SER POS BSKOR BA'I GZHAL YAS KHANG GI PHYED
KYI TSAD DU RDO RJE'I PHRENG BAS ZLUM POR BSKOR BA LA BRTEN PA'I
KA BA BRGYAD KYIS BTEG PA'I RDO RJE'I GDUNG BZHIS MDZES PAR PHUB
PA, RTZE MO RDO RJE NOR BU RIN PO CHE'I TOG GIS MDZES PA'I NANG
GI

SHAR DKAR LHO SER NUB DMAR BYANG LJANG DBUS SNGO BA, PHA GU'I
STENG NA GSER GYI SKA RAGS BZHI'I PHYI NGOS SU CHU SRIN GYI KHA
NAS 'PHYANG BA'I RIN PO CHE'I DRA BA DANG DRA BA PHYED PA LA
DRIL BU DANG RNGA YAB LA SOGS PAS BRGYAN PA, DE'I PHYI NGOS SU
BYA 'DAB LAS 'PHYANG

@005B BA'I RIN PO CHE'I SHAR BU DE'I STENG DU MDA' YAB PADMA
'DAB MA PHYED PA'I DBYIBS CAN LA BA DAN DANG RGYAL MTSAN LA SOGS
PAS MDZES PAR BYAS PA, RTZIG PA'I MTHA' NAS 'DOD YON GYI SNAM BU
DMAR POS 'GRAM STEGS KYI RNAM PAR BSKOR BA LA LHA MO MCHOD RDZAS
THOGS

PA RNAMS 'KHOD NAS MCHOD PA BYED PA, SGO DANG SGO KHYUD KYI
MTSAMS DANG GRVA BZHIR ZLA PHYED RDO RJE RIN CHEN GYIS SPRAS PA,
SGO BZHI'I MDUN DU KA BA BZHI BZHIS BTEG PA'I RTA BABS SNAM BU
BCU GCIG DANG LDAN PA'I STENG DU CHOS 'KHOR DE'I GA-YAS GA-YON
DU RI DVAGS PHO

MO DANG BCAS PA, RDO RJE RA BA ME RI DANG BCAS PA'I PHYI ROL TU
GTUM DRAG LA SOGS PA'I DUR KHROD BRGYAD NA N'A GA GE SAR GYI
SHING LA SOGS PA'I SHING BRGYAD, DE LA GNAS PA'I BRGYA BYIN LA
SOGS PA'I PHYOGS SKYONG RNAMS DANG RDZU 'PHRUL CHEN PO PA GLANG
PO CHE'I GDONG

PA CAN LA SOGS PA'I ZHING SKYONG BRGYAD, THUGS RJE'I CHU BRGYAD,
DE LA GNAS PA'I NOR RGYAS LA SOGS PA'I KLU BRGYAD STENG GI NAM
MKHA' LA SGROGS PA LA SOGS PA'I SPRIN BRGYAD, YE SHES KYI ME
BRGYAD, MCHOD RTEN BRGYAD, GZHAN YANG KENG RUS DANG GSAL

SHING GIS PHUG PA'I RO DANG SHING LA DPYANGS PA DANG SKYES PA ZA
BA DANG MTSON GYIS PHUG PA LA SOGS PA DANG, BYA ROG DANG BYA
RGOD DANG KHYI DANG CE SPYANG DANG SENG GE DANG STAG LA SOGS PA
DANG CA CO SGROG PA'I RO LANGS DANG GNOD SBYIN DANG SRIN PO LA
SOGS PA RNAMS

KYIS 'JIGS SU RUNG BA, GRUB PA DANG RIG PA 'DZIN PA DANG DAM
TSIG SPYOD PA'I RNAL 'BYOR PA BCOM LDAN 'DAS LA RTZE GCIG TU
BLTA BA GCER BU SKRA BSHIG PA PHYAG RGYA LNGAS BRGYAN PA CANG
TE'U DANG THONG PA DANG KHA tV'Am GA 'DZIN PA THOD PAS SPYI BOR
BRGYAN PA RGOD CING
@006A *, ,DUR KHROD DU 'JUG PA SOGS KYIS SHIN TU NGO MTSAR BAR
BYED PA'I DUR KHROD RNAMS KYIS BSKOR BAR BSAMS TE RTEN BSKYED
PA'O, ,GZHAL YAS KHANG GI DBUS SU YAm LAS RLUNG GI DKYIL 'KHOR
NAG LA CUNG ZAD DMAR BA'I MDOG CAN GYI STENG DU AA YIG

DANG PO LAS BYUNG BA'I ZLA BA'I DKYIL 'KHOR, DE'I DBUS SU CHU
LAS CHU BUR GYI TSUL DU DH'I: SER PO LAS BYUNG BA'I RAL GRI DBUS
SU DH'I: SA MTSAN PA LAS 'OD 'PHROS PAS BDE BAR GSHEGS PA THAMS
CAD SPYAN DRANGS TE THIM PA LAS SKYES PA'I RANG NYID RGYU RDO
RJE

'DZIN PA 'JAM DPAL GZHON NUR GYUR PA SKU MDOG SER PO PHYAG
GA-YAS RAL GRI 'PHYAR ZHING GA-YON GYIS GLEGS BAM THUGS KAR
BSNAMS PA, ZHABS RDO RJE SKYIL KRUNG GIS BZHUGS PA MTSAN SO
GNYIS DANG DPE BYAD BRGYAD BCUS BRGYAN PA RAL PA'I ZUR PHUD LNGA

DANG LDAN ZHING RGYAN THAMS CAD KYIS BRGYAN PAR BSAM MO, ,DE'I
THUGS KAR A'A: LAS BYUNG BA'I NYI MA'I DKYIL 'KHOR DE'I 'OD KYIS
PHYOGS BCU NA BZHUGS PA'I RNAM PAR SNANG MDZAD LA SOGS PA'I
SANGS RGYAS DANG RDO RJE RNON PO LA SOGS PA'I BYANG CHUB

SEMS DPA' DANG RDO RJE LCAGS KYU LA SOGS PA'I KHRO BO DANG SEMS
MA RDO RJE MA LA SOGS PA'I RIG PA RNAMS SPYAN DRANGS TE 'JAM
DPAL DANG BCAS PA NYI MA LA ZHUGS PAS, 'OD ZER GYIS DPAG TSAD
STONG PHRAG BRGYAR KHYAB PA'I NYI MA'I DKYIL 'KHOR DU

GYUR PA DE'I STENG DU H'Um YIG MTHING KHA 'OD ZER LNGA DANG LDAN
PA LAS 'OD ZER 'PHROS PAS SANGS RGYAS LA SOGS PA BZHI SPYAN
DRANGS NAS H'Um LA ZHUGS PA LAS KHRO BO'I RDO RJE KHA DOG NAG PO
RTZE DGU PA RVA SHIN TU GDENGS PA 'OD ZER LNGA DANG LDAN PA LTE
BA LA H'Um YIG

@006B GIS MTSAN PA, DE LAS RDO RJE PHRA MO'I GZUGS SPROS PAS
SANGS RGYAS LA SOGS PA BZHI SPROS TE NAM MKHA'I KHAMS THAMS CAD
TIL GYI GANG BU BZHIN DU GANG BA NYI MA LA GNAS PAS SEMS CAN
RNAMS SMEN PAR BYAS NAS RDO RJE 'JIGS BYED THOB PAR BYAS PA

DANG LHAN CIG TU 'DUS NAS RDO RJE LA THIM PAR BSAM MO, ,KHA CIG
SNGA MAS SKU DANG GNYIS PAS SNGAGS DANG GSUM PAS PHYAG MTSAN
BSDUS NAS BSTIM PA MDZAD KYANG RGYUD DANG RGYA GZHUNG RNAMS NAS
SNGA MA BZHIN DU BSHAD DO, ,ZLA BA NYI MA RDO RJE SA BON DANG

BCAS PA YONGS SU GYUR PA LAS SNA TSOGS PADMA DANG ZLA BA DANG
NYI MA'I GDAN LA 'BRAS BU RDO RJE 'DZIN PA DPAL RDO RJE 'JIGS
BYED CHEN PO SKU MDOG MTHING NAG ZHAL DGU PHYAG SO BZHI ZHABS
BCU DRUG PA GA-YAS BSKUMS SHING GA-YON BRKYANG BA'I STABS

KYIS BZHUGS PA, KHAMS GSUM PO ZA BAR NUS PA HA HA ZHES SGROG
CING LJAGS 'DRIL BA, MCHE BA RNAM PAR GTZIGS PA KHRO GNYER CAN
KHRO GNYER GYI 'GRAM DU SMIN MA DANG SPYAN 'JIG PA'I DUS LTAR
'BAR BA, SKRA KHAM SER GYEN DU BRDZES PA 'JIG RTEN DANG

'JIG RTEN LAS 'DAS PA'I LHA LA SDIGS MDZUB BYED PA 'JIGS PA
RNAMS KYANG 'JIGS PAR MDZAD PA PHEEm KA RA'I SGRA CHEN PO 'BRUG
LTAR SGROGS PA MI'I KHRAG DANG ZHAG DANG RKANG DANG TSIL BU ZA
BA, 'JIGS SU RUNG BA'I THOD PA LNGAS THOD BYAS SHING MGO BO LNGA
BCU'I

THOD PA'I PHRENG BAS BRGYAN PA SBRUL NAG PO'I MCHOD PHYIR THOGS
DANG MI RUS KYI 'KHOR LO DANG RNA CHA LA SOGS PA'I PHYAG RGYA
LNGA LA SOGS PAS BRGYAN CING GSUS PA CHE BA GCER BU'I GZUGS CAN
MTSAN MA GYEN DU 'GRENG BA, SMIN MA DANG RDZI MA DANG SMA RA
DANG BA SPU RNAMS

@007A *, ,DUS MTHA'I ME LTAR 'BAR ZHING, RTZA ZHAL NAG PO MA
HE'I GDONG CAN SHIN TU KHROS PA RVA RNON PO CAN DE'I STENG MA
RVA GNYIS KYI DBUS KYI ZHAL DMAR PO RAB TU 'JIGS PA ZHAL NAS
KHRAG 'DZAG PA, DE'I STENG DU 'JAM DPAL GYI ZHAL SER PO YID TZAM

KHROS PA GZHON NU'I RGYAN GYIS BRGYAN PA SPYI BOR RAL PA LNGA
DANG LDAN PA RVA'I RTZA BA'I GA-YAS KYI ZHAL DANG PO SNGON PO
DE'I GA-YAS ZHAL DMAR PO GA-YON ZHAL SER PO RVA'I RTZA BA'I
GA-YON ZHAL DANG PO DKAR PO DE'I GA-YAS ZHAL DUD KHA GA-YON ZHAL
NAG PO ZHAL RNAMS

SHIN TU KHROS PA ZHAL DGU PO THAMS CAD KYANG SPYAN GSUM GSUM
DANG LDAN PA'O, ,LA LI TAS, GA-YAS KYI RVA YI ZHAL GSUM NI,
,DANG PO MTHING KHA GA-YAS DMAR PO, ,GA-YON SER SHIN TU KHROS
PA'O, DE BZHIN GA-YON GYI RTZA BA'I ZHAL, ,DKAR PO DUD KHANG

BZHIN DU, ,NAG PO SHIN TU KHROS PA'O, ,ZHES GSUNGS PAS ZHAL DRUG
SNGAR BSHAD PA LTAR GNAS SO, ,PHYAG GA-YAS GA-YON GYI DANG PO
GNYIS KYIS GLANG PO CHE'I PAGS PA RLON PA MGO GA-YAS DANG SPU
PHYIR BSTAN TE LAG PA DANG RKANG PA'I PAGS PA GA-YON PA

NAS BRGYANGS TE 'DZIN PA, LHAG MA GA-YAS KYI DANG PO NI GRI GUG
GNYIS PA NA BHI DHI P'A LA GSUM PA NA GTUN SHING BZHI PA NA CHU
GRI LNGA PA NA KA nA YA DRUG PA NA DGRA STA BDUN PA NA MDUD
BRGYAD PA NA MDA' DGU PA NA LCAGS KYU BCU PA NA DBYUG TO BCU
GCIG PA NA

KHA tV'Am GA BCU GNYIS PA NA 'KHOR LO, BCU GSUM PA NA RDO RJE
RTZE LNGA PA BCU BZHI PA NA RDO RJE THO BA BCO LNGA PA NA RAL
GRI BCU DRUG PA NA CANG TE'U BSNAMS SHING, LHAG MA GA-YON DANG
PO NA KHRAG GIS BKANG PA'I THOD PA GNYIS PA NA TSANGS PA'I MGO
BO GSUM PA

@007B NA PHUB BZHI PA NA RKANG PA LNGA PA NA ZHAGS PA DRUG PA NA
GZHU BDUN PA NA RGYU MA BRGYAD PA NA DRIL BU DGU PA NA LAG PA
BCU PA NA DUR KHROD KYI RAS BCU GCIG PA NA SKYES BU GSAL SHING
LA BCUGS PA BCU GNYIS PA NA ME THAB BCU GSUM PA NA THOD TSAL BCU
BZHI PA NA

SDIGS MDZUB BCO LNGA PA NA 'PHAN RTZE GSUM PA BCU DRUG PA NA
RLUNG RAS BSNAMS PA'O, ,RTOG BDUN DANG SAMPUtA LAS PHYAG GA-YAS
GA-YON GYI DANG POS GRI GUG DANG THOD PA 'DZIN PAR BSHAD PA NI
SLOB DPON DON YOD RDO RJES GA-YAS GA-YON GYI DANG POS GLANG
LPAGS 'DZIN

PA BYAS NAS PHYAG GZHAN GA-YAS KYI DANG PO NA GRI GUG CES BSHAD
PA BZHIN SLOB DPON ZHI BA'I YE SHES KYANG BZHAD PAS PHYAG THAMS
CAD KYI DANG PO MIN GYI GLANG LPAGS 'DZIN PA LAS GZHAN PA'I DANG
PO'O, ,DES NA LA LI TA'I RO LANGS BRGYAD SKOR GYI SGRUB THABS

DANG SHR'I BHA DRA DANG 'JAM DPAL YE SHES RNAMS KYIS KYANG GLANG
LPAGS GA-YAS GA-YON GYI DANG POS 'DZIN PAR GSUNGS PA RGYUD DANG
MI 'GAL LO, ,GA-YAS KYI PHYAG MTSAN GNYIS PA DANG LNGA PA LA BOD
SKAD KYI SKAD DOD BDE MO MA RNYED PAS RO LANGS BRGYAD SKOR LA

SOGS PA'I SGRUB THABS MANG POR RGYA SKAD SOR BZHAG MDZAD PA'I
DON NI MAN NGAG SNYE MA'I 'GYUR GSAR LAS BHI DHI P'A LA MDUNG
THUNG GI RNAM PA CAN RTZE MO LA CHAGS PA'I RMA BYA'I SGRO MDONGS
CAN NO, ,KA nA YA NI MDUNG PHYED PA'O, ,ZHES GSUNGS PA BZHIN

DU SHES PAR BYA'O, ,GZHON DU ZLA BA'I 'GREL BAR MTSON RTZE GCIG
PA NI LCAGS DBYUG GI RNAM PA CAN RTZE MO RMA BYA'I SGRO'I CHUN
PO DANG LDAN PA'O, ,RDO RJE RTZE GCIG PA NI MDUNG THUNG NGO,
,ZHES RGYA SKAD GNYIS PO DE RDO RJE RTZE GCIG PA DANG MTSON RTZE
GCIG PAR

@008A *, ,BSGYUR NAS DE'I BSHAD PA BYAS PA 'GYUR MA LEGS SO,
,MDUNG THUNG GI RNAM PA CAN NI MDUNG LCAGS KHO NA'I MIN PAS
LCAGS DBYUG GI RNAM PA CAN DANG DON 'DRA'O, ,ZHABS GA-YAS KYI
DANG POS MI GNYIS PAS MA HE GSUM PAS GLANG BZHI

PAS BONG BU LNGA PAS RNGA MONG DRUG PAS KHYI BDUN PAS LUG BRGYAD
PAS WA DANG, GA-YON GYI DANG POS BYA RGOD GNYIS PAS 'UG PA GSUM
PAS BYA ROG BZHI PAS NE TZO LNGA PAS KHRA DRUG PAS BYA CHEN PO
BDUN PAS KHYIM BYA BRGYAD PAS BZHAD MNAN PA, TSANGS PA DANG

DBANG PO DANG KHYAB 'JUG DANG DRAG PO DANG GZHON NU GDONG
DRUG
DANG LOG 'DREN DANG ZLA BA DANG NYI MA RNAMS KHA SPUB TU BYAS TE
ZHABS 'OG TU MNAN NAS ME DPUNG RAB TU 'BAR BA'I KLONG DKYIL NA
BZHUGS PAR BSAM MO, ,DE'I MIG TU KshIm DKAR PO RNA BAR DZRIm NAG
PO SNAR KHAm

SER PO LCE LA RAm DMAR PO DPRAL BAR KAm LJANG GU LTE BAR SAm
DKAR PO SPYI BOR AOm DKAR PO MGRIN PAR A'A: DMAR PO THUGS KAR
H'Um SNGON PO DGOD PAS SNYING DANG PHYAG RDOR NAM SNYING SPYAN
RAS GZIGS SGRIB SEL KUN BZANG SKU GSUNG THUGS RDO RJE RNAMS KYI
RANG BZHIN

DU BLTA'O, ,DAM TSIG SEMS DPA'I THUGS KAR ZLA GDAN LA YE SHES
SEMS DPA' SNGAR DANG 'DRA BA'I 'JAM DBYANGS KYI THUGS KAR A'A:
LAS BYUNG BA'I NYI MA'I DKYIL 'KHOR GYI DBUS SU TING NGE 'DZIN
SEMS DPA' H'Um YIG MTHING KHA 'OD ZER LNGA 'PHRO BAR

BSAM STE DAM TSIG PA BSKYED PA'O, ,DE NAS H'Um YIG DE LAS 'OD
ZER SPRO ZHING LCAGS KYU'I PHYAG RGYA BYAS LA AOm HR'I: HA BHO
MAH'A KRO DH'A A'A GATZTSA A'A GATZTSA A'A SMA DA P'U DZA PRA TI
GRIHAn NTU PRA S'A DA ME DH'I MAN KU RU SV'AH'A, ZHES BRJOD PAS
RANG BZHIN GYI GNAS NAS BSGOMS

@008B PA DANG 'DRA BA'I RDO RJE 'JIGS BYED MDUN GYI NAM MKHAR
SPYAN DRANGS TE HR'I: shtI: YI SNGAGS BRJOD LA KHRO BO SPROS TE
PHYI 'BRANG GI BGEGS TSAR BCAD NAS BSRUNG, SNGAR BZHIN MCHOD
NAS, AOm MUD GA RA DZA: ZHES PA'I SNGAGS KYIS RANG GI SPYI BOR
DGUG ,AOm DAndA H'Um

GIS RANG LA GZHUG ,AOm PADMA BAM GYIS RANG DANG DBYER MED DU
BCING, AOm KHANGGA HO: SA DBANG DU BYA'O, ,DE NAS SNGAR GYI
PHYAG RGYA LA SOGS PAS PHYOGS BCU NA BZHUGS PA'I SANGS RGYAS
SRAS DANG BCAS PA RNAMS MDUN DU SPYAN DRANGS PA LA SNGAR BZHIN
MCHOD NAS,

DE BZHIN GSHEGS PA RNAMS KYIS BDAG LA MNGON PAR DBANG BSKUR DU
GSOL ZHES GSOL BA BTAB PAS DE RNAMS KYIS SPROS PA'I LHA MO TZA
RTZI KA LA SOGS PA RNAMS KYIS SHIS PA BRJOD PA SNGON DU 'GRO BAS
ZLA BA LTA BU'I BUM PA DKAR PO BDUD RTZI RNAM PA LNGAS

BKANG BA BZUNG NAS, SANGS RGYAS RNAMS NI THAMS CAD KYIS, ,SKYE
BAS THOB PA'I DBANG BSKUR BA, ,JI LTAR DE BZHIN BDAG GIS NI,
,DAG PA LHA YI CHUS DBANG BSKUR, ,ZHES GSUNGS SHING SPYI BO NAS
DBANG BSKUR BAS DBANG GI CHUS LUS THAMS CAD GANG DRI MA THAMS

CAD DAG CHU LHAG MA YAR LUNG PAS RTZA ZHAL GYI DBU LA MI BSKYOD
PAS DBU BRGYAN ZHING DBANG GI LHA RNAMS RANG LA THIM PAR BSAM
STE YE SHES PA GZHUG CING DBANG BSKUR BA'O, ,DE NAS MCHOD RDZAS
RNAMS HR'I: shtR'I: SA BSANGS SVA BH'A WAS STONG PAR SBYANGS
STONG PA'I

NGANG LAS A'A: LAS BYUNG BA'I THOD PA'I NANG DU H'Um LAS BYUNG
BA'I MCHOD RDZAS RNAMS RANG BZHIN STONG PA RNAM PA MCHOD RDZAS
BYED LAS DBANG PO DRUG GI SPYOD YUL DU ZAG PA MED PA'I BDE BA
KHYAD PAR CAN STER BAR BSKYED NAS SO SO'I SNGAGS DANG PHYAG
RGYAS BYIN GYIS

@009A *, ,BRLABS PA LA SNGAR BSHAD PA BZHIN NYER SPYOD ROL MO
DANG BCAS PAS MCHOD DO, ,SLOB DPON DZNY'A NA A'A KA RAS AOm YA
M'ANTA KA AARGHAm PRA T'I TZTSA H'Um SV'AH'A ZHES SOGS KYI
SNYING PO'I MJUG TU BTAGS NAS DBUL BA'ANG BSHAD DO, ,DE NAS NANG
MCHOD GTOR

MA BZHIN BYIN GYIS BRLABS LA THOG MAR RTZA PA'I BLA MA DANG DE
NAS BRGYUD PA'I BLA MA RNAMS KYI MTSAN GYI MTHAR AOm A'A: H'Um
BTAGS LA DBUL DE NAS LHA'I SNGAGS LA YI GE GSUM BTAGS LA DBUL,
DE NAS CHOS SKYONG RNAMS LA 'BUL ZHING SEMS CAN THAMS

CAD KYANG LHAR BSKYED LA 'BUL LO, ,DE NAS PHYOGS BCU'I SANGS
RGYAS THAMS CAD SPYAN DRANGS TE RANG GI LUS LA GZHUG LA SNYING
PO LA YI GE GSUM BTAGS PA BRJOD LJAGS H'Um LAS BYUNG BA'I RDO
RJE DKAR PO 'OD ZER GYI SBU GU CAN GYIS DRANGS NAS LONGS SPYAD
PAR

BSAM ZHING BDUD RTZI LCE THOG TU BZHAG PA MYANGS PAS LUS KYI LHA
THAMS CAD TSIM PAR BSAM MO, ,DE'I TSE MCHOD BYA MCHOD BYED MCHOD
PA THAMS CAD RANG BZHIN MED BZHIN DU SNANG BA SGYU MA BZHIN DU
BLTA BAR BYA STE MCHOD PA'O, ,THUGS KA NAS SPROS PA'I LHA MO

RNAMS KYIS BRAG CA'I DBYANGS BZHIN DU BSTOD PAR BSAMS LA, H'Um
'JAM DPAL MKHA' LAS BYUNG BA'I GSER MDOG CAN, ,'JAM DPAL THUGS
LA CHOS KUN RANG BZHIN GSAL, ,'JAM DPAL GSUNG GI DBANG PHYUG
'JAM DPAL DBYANGS, ,'JAM DPAL BDAG NI RE

BA'I SEMS KYIS 'DUD, ,THUGS MCHOG 'JAM PA'I NGANG LAS MA GA-YOS
KYANG, ,THUGS RJES GDUG PA MA LUS 'DUL BA'I PHYIR, ,'JIGS BYED
'JIGS PA CHEN PO'I SKUR STON PA, ,MI BZAD DUS MTHA'I BSKAL PA'I
ME LTAR 'BAR, ZHAL GDANGS KHRO GNYER

@009B SMIN MA GLOG LTAR 'GYU, ,SPYAN BGRAD MCHE BA GTZIGS PA RAB
TU 'BAR, ,RDO RJE'I RTA SKAD DRAG PO HA HAR BZHAD, ,MKHA' 'GRO
SDUD PA'I PHEm SKAD GNAM DU SGROG ,KHROS PA'I STABS CHEN BRDABS
PAS SA GSUM GNON, ,SDIGS MDZUB GNAM DU BSGRENG ZHING LHA CHEN
'DUL, ,

LJAGS 'DRIL TSAMS CHEN GCIGS SHING KHRAG GIS MYOS, ,LHA DANG
BCAS PA'I 'JIG RTEN ZHAL DU GSOL, ,GLANG CHEN KO RLON THOD PA'I
PHRENG BA BRGYAN, ,GCER BU 'JIGS BYED DBANG PHYUG CHEN PO'I
TSUL, ,'JIGS BYED MA HE KHROS PA'I ZHAL GDANGS SHING, ,

ZHAL DGU 'BAR BAS SRID PA ZA ZHING RNGUB, ,'GRO BA SNA TSOGS
'DUL BA'I PHYAG RGYA 'BAR, ,BDUD RIS GNON PA'I ZHABS NI BRKYANG
BSKUM MDZAD, ,'JIGS BYED CHEN PO'I SKU LA RTAG TU 'DUD, ,DBU DGU
'BAR BA'I DKYIL 'KHOR NAS, ,GA-YAS KYI ZHAL GSUM BGRAD PA

NI, ,MTHING KHA DMAR DANG SER BA'I ZHAL, ,GA-YON PA'I ZHAL GSUM
GDANGS PA NI, ,DKAR DANG DUD KHA NAG PO'I ZHAL, ,DBUS KYI ZHAL
GSUM 'BAR BA NI, ,KHRO DANG CHAGS DANG ZHI BA'I TSUL, ,PHYAG
RGYA 'OD ZER 'BAR BA LAS, ,GA-YAS KYI PHYAG RGYA BCU DRUG NI,
,BRDEG

CING 'JOMS PA'I MTSON CHA GDENGS, ,GA-YON GYI PHYAG RGYA BCU
DRUG NI, ,ROL CING STOBS PA'I MTSAN MAS MDZES, ,BRJID RNGAM
ZHABS KYI TSAM NGAM LAS, ,GA-YAS KYI ZHABS BRGYAD BSKUM PAS NI,
,DREGS PA'I LHA BRGYAD THABS KYIS GNON, ,GA-YON GYI ZHABS

BRGYAD BRKYANG BAS NI, ,DREGS PA'I LHA MO BRGYAD LA ROL, ,'DOD
CHAGS CHEN PO 'DUL BA'I PHYIR, ,RTAG TU LINGGA RGYAS PA'I TSUL,
,DRAG PO'I TSUL GYIS ZHE SDANG 'DUL, ,'DUL SKU KHYOD LA PHYAG
'TSAL LO, ,DUR KHROD CHEN PO'I DKYIL 'KHOR NAS, ,BDUD DANG

@10A *, ,GSHIN RJE THABS KYIS 'DUL, ,MA MO MKHA' 'GRO DBANG DU
SDUS, ,DBANG SDUD KHYOD LA PHYAG 'TSAL LO, ,DBANG PHYUG CHEN
PO'I DKYIL 'KHOR NAS, ,DBANG MED DAD PAS 'DUS PA DANG, ,YE SHES
SPRUL BA'I 'KHOR GYIS BSKOR, ,'KHOR BCAS

KHYOD LA PHYAG 'TSAL LO, ,YE SHES THUGS KYI DKYIL 'KHOR NAS, ,JI
LTA BUR NI SPRUL GYUR KYANG, ,RNAM DAG DBYINGS LAS MA GA-YOS TE,
,MNYAM NYID KHYOD LA PHYAG 'TSAL LO, ,ZHES BRJOD DE BSTOD PA'O,
,DE LTAR RE RE NAS GSAL 'DABS PA'I DPYAD NAS

BSGOM PA DANG RNAM PA GSAL BA LA RTZE GCIG TU 'JOG PA'I SGOM PA
GNYIS KYIS GSAL SNANG BSGRUB CING, BDAG NYID DPAL RDO RJE 'JIGS
BYED DO SNYAM DU NGES PA SHUGS CAN BSKYED PA LA 'JOG PA'I NGA
RGYAL BRTAN PAR BYED PA GNYIS KA BSGOM PAR BYA BA NI

RGYA CHE BA LA BSLAB PA'O, ,SGOM PA PO DANG BSGOM BYA DANG SGOM
RNAMS BRTAGS NA YANG DAG PAR CIR YANG MA GRUB BZHIN DU SNANG BA
SGYU MA LTA BU'I DON LA 'JOG PA'I DE KHO NA NYID KYI SBYOR BA LA
MNYAM PAR 'JOG PA NI DMIGS PA LHA'I SKU LA DMIGS NAS RNAM PA

RANG BZHIN MED PAR NGES PA'I RGYUN SKYONG BA YIN PAS ZAB PA DANG
RGYA CHE BA GNYIS KA LA BSLAB PA STE DE DAG NI RAGS PA LA SEMS
'DZIN PA'O, ,DE LTAR BSGOM PA LA BYING BA DANG RGOD PA GSAL BA'I
PHYIR STENG DAM 'OG GI SNA RTZER ZLA BA LA GNAS PA'I RDO RJE
SNGON PO

YUNGS KAR GYI 'BRU TSAD TZAM LA SEMS BZUNG NAS BRTAN PA NA DE
LAS PHYAG MTSAN MANG PO SPRO ZHING SLAR YANG RTZA BA'I MTSAN MA
LA SDUD PA NI PHRA MO LA SEMS 'DZIN PA YIN TE SEMS GZUNG BA'I
RIM PA'O, ,DE LTAR BSGOMS PAS SKYON DAG PA DRAN PAR

@010B BYA STE, ZHAL DGU NI GSUNG RAB YAN LAG DGU RVA GNYIS NI
BDEN PA GNYIS PHYAG SO BZHI DANG SKU GSUNG THUGS TE SO BDUN NI
BYANG PHYOGS SO BDUN ZHABS BCU DRUG NI STONG NYID BCU DRUG MTSAN
MA GYEN 'GRENG NI BDE BA CHEN PO RGYAS PA, MI LA SOGS PA NI
DNGOS

GRUB BRGYAD DANG BYA RGOD LA SOGS PA NI DBANG PHYUG BRGYAD DAG
PA YIN LA, GCER BU NI SGRIB GA-YOGS MED PA DANG SKRA GYEN DU
BRDZES PA NI MYA NGAN LAS 'DAS PA'I GO 'PHANG STEN PA'O, ,ZHES
'GREL PA GNYIS LAS BSHAD PA BZHIN DU'O, ,DE DAG GI DON MDOR

BSDU NA GTAN LA DBAB PA'I GZHI GSUNG RAB YAN LAG DGU'I BRJOD BYA
KUN RDZOB SGYU MA DANG DON DAM NAM MKHA' LTA BU KHONG DU CHUD
PA'I LAM BYANG PHYOGS SO BDUN YIN LA, LAM DE'I GTZO BO DON DAM
RTOGS PA LA NI STONG NYID BCU DRUG GI RTOGS PA LONG DE, DE'ANG

THABS BDE BA CHEN PO DANG DBYER MED PAR ZHUGS PA'O, ,LAM NGES
BGROD PA'I 'BRAS BU DNGOS GRUB THUN MONG BA DANG THUN MONG MA
YIN PA GNYIS KYI GTZO BO NI SGRIB PA ZAD PA'I MYANG 'DAS SO ZHES
RDO RJE 'JIGS BYED GYI RNAM PAR SHAR BA'I SKUS DE LTAR MTSON PA
GO

BAR BYED PA'O, ,RGYAS PAR SGOM PAR 'DOD NA 'GREL PA GNYIS DANG
LA LI TA'I GZHUNG LAS SHES PAR BYA STE DAG PA DRAN PA'O, ,DE NAS
TING NGE 'DZIN SEMS DPA'I MTHAR GANG ZLO BAR 'DOD PA'I SNGAGS
KYI YI GE RNAMS GA-YAS SKOR DU 'GRENG STE 'OD ZER 'BAR

BA'I RNAM PA CAN DU BLTAS LA DE LAS 'PHROS PA RIM GYIS BRGYUD
NAS RTZA ZHAL GYI SNA SGO NAS DBUGS PHYIR 'BYUNG BA DANG LHAN
CIG BYUNG BAS 'GRO BA'I DON BYAS NAS SLAR YANG DBUGS RDUB PA
DANG LHAN CIG SNA'I BU GA NAS GZHUG LA SNGAGS 'PHRENG LA@011A *,
,THIM PA DANG ZHAL DGU GA NAS BYUNG BAR BSAM LA SKYON
DANG BRAL BAR BZLA'O, ,BZLAS PA'I SKYON NI SHIN TU MYUR BUL
GNYIS DANG SHIN TU GSAL MI GSAL DANG RING BA DANG THUNG BA GNYIS
GO LDOG PA DANG GTAM GZHAN GYIS BAR CHOD PA DANG SEMS

GZHAN DU YENGS PA LA SOGS PA'O, ,GDONG DRUG GI SGRUB THABS LAS,
GZHAN DU MI 'GRO'I SEMS KYIS NI, ,DE LTA'I TSUL DU BZLAS PA BYA,
,YUL GZHAN BLO YI 'GRO BA YIS, ,BSKAL PAR BZLAS KYANG 'BRAS MI
'BYIN, ,ZHES GSUNGS SHING GZHAN YANG MANG BAS

SEMS MA YENGS PA KHYAD PAR DU GAL CHE'O, ,YI GE 'BAR BA LA SEMS
BZUNG NAS BZLAS NA DNGOS GRUB MYUR BAR LA LI TAS GSUNGS SO,
,BZLAS BYA'I SNGAGS NI, AOm YA MA R'A DZ'A SA DO ME YA YA ME DO
RU nA YO DA YA YA DA YO NI RA YA KshE YA YA KshE YATZTSA NI RA
MA YA

H'Um H'Um PHAt PHAt SV'AH'A, ZHES PA NI RTZA SNGAGS SAM PHRENG
SNGAGS SO, ,AOm HR'I: shtR'I: WI KRI T'A NA NA H'Um PHAt CES PA
NI LAS KYI SNGAGS SO, ,DE DANG H'Um H'Um PHAt PHAt SV'AH'A, ZHES
SBYAR BA GNYIS ZLO BA GDAM NGA CAN DU MAN SNYE LAS BSHAD DO,
,AOm YA MANTA KA H'Um PHAt,

CES PA NI SNYING PO'O, ,GRANGS NI RGYUD KYI RTOG PA GSUM PA LAS
DANG PO LA 'BUM GNYIS PA LA SUM 'BUM GSUM PA LA YI GE'I GRANGS
KYI 'BUM BZLAS NA LAS KUN BYED NUS PAR GSUNGS SHING RTOG PA BZHI
PA LAS RTZA SNGAGS LA SUM 'BUM BZLA BAR

GSUNGS PA'I SUM 'BUM SNGA MA NI SLOB DPON MI BSKYOD PAS GANG ZAG
'BRING GI DBANG DU BYAS NAS GSUNGS PAR BZHED DO, ,DE'I SGRUB
THABS KYI GZHUNG GZHAN NAS BZLAS PA'I GRANGS BSHAD PA NI TSUL
SNGA MA DANG 'DRA LA SLOB DPON DZNY'A NA A'A KA RAS SNGON DU
BSNYEN

@011B PA BYE BA'AM YANG NA MTSAN MA THOB NAS LAS RNAMS BRTZAM
PAR GSUNGS SO, ,DE NAS DBANG BSKUR BA BYED PA LA AA MO GHA
BADZRAS YI GE BCU PA 'BUM PHRAG GCIG BZLA BAR GSUNGS PA LTA BU
MIN PAR ZHI SOGS KYI LAS MANG PO 'GRUB PA LA NI DA LTA'I GANG
ZAG GIS

JI SKAD BSHAD PA'I MTSAN MA BRTAN PO THOB NA MA GTOGS PA GRANGS
KYI BSNYEN PA BYE BAR GSUNGS PA LEGS PAR MTHONG NGO, ,PHRENG BA
DAG PA'I CHO GA NI MI RUS LA SOGS PA'I PHRENG BA BSANGS SBYANGS
NAS PHRENG RDOG RNAMS H'Um LAS RDO RJE 'JIGS BYED DU BSKYED PA
'AM

YANG NA DE ZHU BA LAS KHRAG 'DZAG PA'I MGO BOR BLTAS LA GA-YAS
PA'I MTHE BONG LCAGS KYUS LHA DGUG PA'I LHAG PA'I BSAM PAS
PHRENG BA DBAB LA BZLAS TE BZLAS PA'O, ,BZLAS PAS SKYON SLAR
YANG MCHOD BSTOD BYA ZHING GSHIN RJE GSHED KYI YIG BRGYA GDON

LA GRUB NA THUN THAMS CAD KYI MTHAR GTOR MA DBUL MA GRUB NA
THUN
THA MA'I MTHAR GTOR MA DBUL LO, ,DE'I RIM PA NI THUN GSHAM YIN
NA BDAG BSKYED GSAR DU MI DGOS LA DE LTA MIN NA RANG 'JIGS BYED
DU BSKYED PA RGYAS BSDUS GANG RUNG BYA, MDUN DU SKAD

CIG TZAM GYIS RTEN DANG BRTEN PA BSKYED PA 'AM YANG NA STONG PA
NYID BSGOM PA NAS SRUNG 'KHOR THUN MONG BA'I BAR DANG DE NAS RDO
RJE 'DZIN PA YONGS SU GYUR PA'I CHOS 'BYUNG NAS DAM TSIG PA
BSKYED PA'I BAR SNGAR BZHIN BYAS TE SPYAN 'DREN GYI PHYAG RGYA
DANG DMIGS

PA'ANG SNGAR BZHIN BYAS LA, 'JAM DPAL RANG BZHIN CHOS RNAMS KUN
GYI DNGOS, ,GNAS MED 'GRO 'ONG BRAL BA NAM MKHA' BZHIN, ,DUS KYI
KHAMS BZHIN THUGS RJE 'GRO 'ONG BUL, ,SPRUL PA 'GRO DANG BRAL BA
GZUGS BRNYAN BZHIN, ,'GRO DANG 'ONG BA'I MTSAN

@012A *, ,NYID MI MNGA' YANG, ,CHU ZLA BZHIN DU GAR DMIGS DER
SNANG BAS, ,DENG 'DIR SPYAN 'DREN GSHEGS SU GSOL BA'I LHA,
,SANGS RGYAS KUN GYI YE SHES 'JAM PA'I DBYANGS, ,GDUG PA 'DUL
BYED 'JIGS BYED GSHIN RJE GSHED, ,LAS BYED

SPRUL PA GSHIN RJE'I 'KHOR DANG BCAS, ,'DIR GSHEGS BDAG LA
DGONGS SHING BZHUGS SU GSOL, ,AOm HR'I: H'A BHO SOGS BRJOD LA
PHYOGS SKYONG DANG BCAS PA SPYAN DRANGS TE DAM TSIG PA LA GZHUG
PA SOGS BYA'O, ,DE LA DBANG BSKUR ZHING RGYAS GDAB LA,

RGYAL BA RNAMS NI GTZANG GYUR CING, ,SMA BA'I RTOG PA MI MNGA'
YANG, ,SRI ZHU'I TSUL GYIS YON CHAB 'DIS, ,BDE GSHEGS RNAMS LA
SKU KHRUS GSOL, ,ZHES MCHOD YON DANG DE'I GNAS SU ZHABS BSIL
ZHES GZHUG LA ZHABS BSIL DANG, RGYAL BA RNAMS

NI YON TAN MCHOG GI SKU, ,TSUL KHRIMS RNAM PAR DAG PA'I DRI DAD
LDANG, ,SGYU MA'I CHOS LA YE SHES DBANG SGYUR ZHING, ,RANG BZHIN
RNAM DAG CHAGS RDUL MI MNGA' YANG, ,BDAG CAG SRI ZHU GUS PA'I
TSUL GYIS SU, ,DRI MCHOG GTZANG MAR BSHAMS TE PHUL BA

YIS, ,BSOD NAMS YAN LAG YONGS SU RDZOGS GYUR CIG ,CES DRI MCHOG
DANG GZHAN RNAMS 'DRA BA LA RKANG PA GNYIS PA'I GNAS SU, BYANG
CHUB YAN LAG RGYAN GYI ME TOG MDZES, ,YE SHES PHO BRANG MTSAN
GYI ME TOG SPOS, ,MA RIG MUN PA BRAL BA'I

YE SHES GSAL, ,NOR BDUN YON TAN CHOG SHES BDUD RTZI'I ZAS, ,ZHES
DANG, DRI MCHOG CES PA'I GNAS SU ME TOG DANG BDUG PA DANG MAR ME
DANG BSHOS BZANG ZHES SBYAR LA SNGAR BSHAD PA'I SNGAGS KYIS ROL
MO DANG BCAS PA DBUL, SPYAN 'DREN

@012B DANG MCHOD PA BSDUS PA LA MOS NA SNGAR BSHAD PA BZHIN BYAS
KYANG RUNG NGO, ,MDUN BSKYED SGRUB MCHOD KYANG DE MA THAG
BSHAD
PAS SHES PAR BYA'O, ,NANG MCHOD KYIS KYANG MCHOD, DE NAS GTOR MA
HR'I: sht'I: SA BSANG, SVA BH'A WAS SBYANGS STONG PA'I NGANG LAS
YAm

LAS RLUNG GI DKYIL 'KHOR SNGON PO GZHU'I DBYIBS LTA BU BA DAN
GYIS MTSAN PA DE'I STENG DU RAm LAS MA'I DKYIL 'KHOR DMAR PO GRU
GSUM PA, DE'I STENG DU A'A: LAS MI MGO'I SGYED BU GSUM GYI STENG
DU A'A: LAS BYUNG BA'I THOD PA DKAR PO DE'I NANG DU SHAR NAS

BRTZAMS TA PHYOGS BZHI DANG DBUS SU BRUm AAm DZRI KHAm H'Um LAS
BYUNG BA'I BA LANG KHYI GLANG PO CHE RTA MI'I SHA LNGA LA GOO KU
DA HA NA'I YI GES MTSAN PA, SHAR LHO NAS BRTZAMS TA MTSAMS BZHI
DANG DBUS SU L'Am M'Am P'Am T'Am B'Am LAS BYUNG BA'I DRI CHEN
RAKTA BYANG SEMS

DKAR PO RKANG MAR DRI CHU LNGA LA BAm RA SHU MA M'U'I YI GES
MTSAN PA STE RDZAS RNAMS BCU PO DER BSKYED DO, ,DE DAG GI STENG
DU AOm DKAR PO A'A: DMAR PO H'Um SNGON PO GSUM STENG NAS STENG
DU BRTZEGS PAR BSGOM, RANG GI THUGS KA'I H'Um LAS 'OD 'PHROS
RLUNG LA PHOG

PAS RLUS GA-YOS ME SBAR TE THOD PA'I RDZAS RNAMS ZHU ZHING KHOL
BAR GYUR, YI GE GSUM LAS 'OD ZER RIM PA BZHIN DU 'PHROS PAS SKU
RDO RJE GSUNG RDO RJE THUGS RDO RJE RNAMS BKUG NAS YI GE GSUM LA
RIM GYIS THIM PA RNAMS THOD PAR LHUNG NAS ZHU BAS H'Um

GIS KHA DOG DRI NUS KYI SKYON THAMS CAD DAG A'A: SA BDUD RTZIR
RTOGS PAR BYAS AOm GYIS MANG POR SPEL BAR BSAM LA DE NYID GSUM
GYI YI GE LAN GSUM BRJOD DO, ,DE NAS H'Um ZHES BRJOD PAS MGRON
RNAMS KYI LJAGS SNGAR BSHAD PA BZHIN BYIN GYIS

@013A *, ,BRLABS LA, AOm HR'I: shtR'I: WI KRAm T'A NA NA H'Um
PHAt, AOm BADZRA BHEE RA BA YA AA DHI PA TI AI MAm BA LI TA KHA
KHA KH'A HI KH'A HI H'Um PHAt SV'AH'A, LAN GSUM BRJOD PAS LJAGS
KYI SBU GUS DRANGS TE GSOL BAR BSAMS LA GTOR MA DANG PO 'JIGS
BYED LA DBUL

ZHING NYER SPYOD DANG NANG MCHOD KYIS MCHOD NAS, GNYIS MED THUN
MONG MA YIN KHYAB PA'I SKU, ,KUN LA SNYOMS MDZAD RGYAL BA KUN
GYI YAB, ,CHOS KYI DBYINGS GYUR RGYAL BA KUN GYI YUM, ,YE SHES
SEMS DPA' RGYAL BA KUN GYI SRAS, ,PHYAG 'TSAL 'JAM

DPAL DPAL GYUR RDZOGS PA KHYOD, ,CHOS KYI SKU LA BYAMS SDANG MI
MNGA' YANG, ,SRID GSUM GDUG PA MA LUS 'DUL BA'I PHYIR, ,THUGS
RJES THABS KYIS KHRO RGYAL SKUR BSTAN PA, ,'JIGS BYED GSHIN RJE
GSHED LA PHYAG 'TSAL LO, ,ZHES BSTED LA ZHI

RGYAS SOGS SKABS DANG BSTUN NAS 'PHRIN LAS BCOL BAS GNANG BA
BYUNG BAR BSAM MO, ,DE NAS GTOR MA GNYIS PA YANG SNGAR BZHIN
BSANG SBYANG SOGS BYAS NAS RTZA BA'I SNGAGS KYIS BYIN GYIS
BRLABS LA, AOm BH'U TZA RA NAm, YA P'A T'A LA TZA RA YA, MAN

KHE CA RA YA, TA P'UR BA NI GA NAm, KA DAKshI nA D'I G'A YA,
H'Um PASHTZI MA NAm, PHAt AUD TA RA TI G'A YA, AOm AI HR'I: YA,
shtR'I:BA, WI KshI KRI KO, T'A AE, NA AA, NA DE, H'Um BHYO, PHAt
SARBA BHU DE BHYA: ZHES BRJOD LA 'KHOR DU SPYAN DRANGS PA'I
PHYOGS SKYONG 'KHOR BCAS KYI

'BYUNG PO RNAMS LA PHUL NAS MCHOD DE, BCOM LDAN CHOS RJE 'JAM
DBYANGS SPYAN LAM DU, ,BDUD 'DUL BSTAN PA BSRUNG PAR ZHAL BZHES
PA, ,LAS KYI GSHIN RJE MA MO MKHA' 'GRO MA, ,'BYUNG PO RO LANGS
CI BGYIS BKA' NYAN TSIGS, ,PHYI NANG SKYONG BA'I

@013B DAM CAN MA LUS LA, ,BDAG NI RE BA'I SEMS KYIS 'DUD CING
MCHIS, ,ZHES BSTOD LA 'PHRIN LAS BCOL BAS KHAS BLANGS PAR BSAM
MO, ,DE NAS 'JAM DBYANGS KYI BKA' SDOD GSHIN RJE'I GTOR MA SNGAR
BZHIN BSKYED, MDUN DU PADMA NYI MA MA HE'I STENG DU YA

LAS DBYUG TO YAS MTSAN PA DE LAS 'OD ZER 'PHROS DGRA BGEGS GDUG
PA CAN THAMS CAD TSAR BCAD, TSUR 'DUS DBYUG TO LA THIM DE YONGS
SU GYUR PA LAS, LAS KYI GSHIN RJE NAG PO ZHAL GCIG PHYAG GNYIS
PA MA HE'I GDONG PA CAN DMAR ZHING ZLUM

PA'I SPYAN GSUM DANG LDAN PA, GA-YAS PAS THOD DBYUG GA-YON PAS
ZHAGS PA 'DZIN PA, DBU SKRA DMAR SER GYEN DU BRDZES PA, LING GA
DMAR PO GYEN DU LANGS PA GSHIN RJE'I TSOGS KYIS BSKOR BA DMIGS
PA'I GNAS GSUM DU YI GE GSUM DGOD,

DE NAS RANG GI THUGS KA NAS 'OD ZER 'PHROS, LHO PHYOGS RIM PA
BDUN GYI SA 'OG NAS LAS KYI GSHIN RJE 'KHOR DANG BCAS PA SPYAN
DRANGS PAR BSAM ZHING, AOm K'A LA R'U PA SA PA RI W'A RA AE HYE
HI, ZHES BRJOD PAS BYEN PAR BSAMS LA, DZA: H'Um BAm HO: SA

GNYIS SU MED PAR BSTIM, YANG RANG GI SNYING GNAS 'OD ZER 'PHROS,
GSHIN RJE GSHAD RIGS LNGA SPYAN DRANGS, KHYED RNAMS KYIS 'DI LA
DBANG BSKUR DU GSOL ZHES GSOL BA BTAB PAS DE RNAMS KYIS BUM PA
THOGS TE, AOm BADZRA AA BHI shINYTZA H'Um, ZHES SPYI

BO NAS DBANG BSKUR BAS DRI MA DAG CHU LHAG MA YAR LUD PA LAS RDO
RJE NAG PO RTZE LNGA PAS DBU BRGYAN, AOm K'A LA R'U PA SA PA RI
W'A RA SA MA YA STVAm GYIS DAM LA BZHAG ,AOm K'A LA R'U PA YE
GRiHNE DAm ZHES PA DANG MCHOD PA LNGA SBYAR BAS MCHOD, GTOR MA
GSOL BAR

@014A *, ,BSAM ZHING, AOm K'A LA R'U PA SARBA BIGHA N'AN SHA
TR'Um MA RA YA AI DAm BA LI TA KHA KHA KH'A HI KH'A HI H'Um
PHAt, CES GSUM MAM BDUN GYIS PHUL NAS 'PHRIN LAS BCOL BA NI,
H'Um 'CHI BDAG NAG PO LHO PHYOGS KYI, ,RIM PA BDUN GYIS 'OG NAS,
,SREGS

RNGAM PA'I GSHIN RJE NI, ,NAG PO MA HE'I GDAN STENG DU, ,YA LAS
BYUNG BA'I DBYUG PA NI, ,THOD PAS MTSAN PA LAS BYUNG BA, ,GTING
NAS KHROS PA MA HE'I GDONG, ,ZA BYED ZHAL GDANGS MCHE BA GTZIGS,
,KHROS PA'I SPYAN RTZA DMAR PO 'KHRUG ,SKRA SER SMAR GYEN DU
BARDZES, ,

LAG GA-YON ZHAGS PAS DGRA BGEGS 'CHING, ,GA-YAS PA DBYUG PAS
RDUL DU RLOG ,CHOS KYI RGYAL PO GSHIN RJE'I TSOGS, ,BRAN DANG
BCAS PA'I DUS LA BAB, ,SHA CHEN KHRAG ZHAG CHEN PO YI, ,GTOR MA
RGYA MTSO MCHOD PAR BZHES, ,RGYAL BAS BSGOS PA'I DAM

TSIG DANG, ,SNYING RJES DGRA BGEGS MYUR DU SGROL, ,SDANG BA'I
DGRA DANG GNOD PA'I BGEGS, ,BDUD DANG BAR DU GCOD PA RNAMS,
,ZUNGS SHIG CHINGS SHIG RNAM PAR SDOMS, ,KHUG CIG DRONGS SHIG
DBANG DU SDUS, ,SOD CIG SKROD CIG RENGS PAR GYIS, ,PHYE ZHIG
GNON

CIG RMUGS PAR GYIS, ,THUL CIG TSOMS SHIG RNAM PAR BSHIG ,RDUL
PHRAN TZAM YANG MED PAR MDZOD, ,AOm K'A LA R'U PA H'Um PHAt, CES
BRJOD PAS DES LAS SGRUB PAR KHAS BLANGS PAR BSAM STE BLA MA
RNAMS KYI MAN NGAG BZHIN DU BKOD PA'O, ,DE NAS GTOR MGRON

RNAMS LA BZOD PAR GSOL, AOm YA M'ANTA KA SA MA YA, MA NU P'A LA
YA, YA M'ANTA KA TVE NO PA TIshthA, DRi dOHA ME BHA BA, SU TO
shYO ME BHA BA, SU BO shYO ME BHA BA, AA NU RAKTO ME BHA BA,
SARBA SIDDHI MME PRATZTSA, SARBA KA RMA SU TZA ME TZI TTAm SHR'I
YAm: KU RU H'Um, HA HA HA HA HO: BHA GA W'A NA, SARBA TA TH'A

@014B GA TA M'A MI MUNYTZA, BADZRI BHA WA MAH'A SA MA YA SATVA
AA: ZHES GDON LA, AOm DZA YA DZA YA, SU DZA YA, BI SHVA R'U BA
DHA RI GTZTSA SVA STHA NAm, KRI TAm TAm NA TA TH'A GATZTSA,
SARBA BUDDHA shTZA, BIS RDZA YA MAM K'ARYAm KU RU SV'AH'A, ZHES
BRJOD PAS 'JIG RTEN LAS 'DAS PA'I MGRON GYI YE SHES

PA GSHEGS DAM TSIG PA BDAG LA BSDU, MGRON GZHAN RNAMS RANG GNAS
SU GSHEGS PAR BSAM LA SMON LAM GDAB BO, ,BSDUS PA LA MOS NA AOm
A'A: H'Um MU: ZHES PAS BYA STE GTOR MA'I CHO GA'O, ,THUN GYI
MTHAR BDAG BSKYED KYI DKYIL 'KHOR SOGS BSDU

MI BSDU 'JIGS BYED KYI GZHUNG RNAMS LAS MI GSAL YANG, LI LA
BADZRAS DGRA NAG LA BSHAD PA'I RIGS 'GROS SBYAR NA DUR KHROD NAS
GZHAL YAS KHANG GI BAR SNGA MA RNAMS PHYI MA LA BSDUS PA'I MTHAR
GZHAL YAS KHANG RANG LA BSDU, RANG DAM TSIG SEMS

DPA' YE SHES SEMS DPA' LA DE TING NGE 'DZIN SEMS DPA' LA DE'ANG
ZHABS KYU AU HA LA HA MGO BO LA DE ZLA TSES LA DE THIG LE LA DE
N'A DA LA DE'ANG MI DMIGS PAR STONG PAR BSAM STE DE DAG GIS NI
THUN GYI THOG MTHA' BAR GSUM DU JI LTAR BYA BAS THUN GYI NGO
BO'I

RNAL 'BYOR RNAMS BSHAD ZIN TO, ,THUN MTSAMS KYI RNAL 'BYOR NI,
DE NAS RDO RJE 'JIGS BYED KYI NGA RGYAL GYIS LANGS TE DE DANG MA
BRAL BA'I NGANG NAS YUL DU SNANG BA KUN KYANG RDO RJE 'JIGS BYED
DU BLTAS LA SGO GSUM GYI BYA BA KUN PHYAG RGYA DANG SNGAGS KYI
BDAG NYID

DU BSAMS NAS BYA BA LA 'JUG PA NI SPYOD LAM GYI RNAL 'BYOR RO,
,BZA' BTUNG GTOR MA LTAR BYIN GYIS BRLABS LA KHA THAB KHUNG DANG
LAG PA GNYIS DGANG BLUGS DANG BZA' BTUNG SREG RDZAS SU MOS NAS
LHA THAMS CAD 'DUS PA'I BDAG NYID SNYING GA'I TING NGE

@015A *, ,'DZIN SEMS DPA' LA 'BUL BA'I TSUL GYIS ZA ZHING 'THUNG
BA NI KHA ZAS KYI RNAL 'BYOR RO, ,NYAL BA'I TSE SNGAR BZHIN RIM
GYIS BSDUS NAS THABS SHES DANG LDAN PAR NYAL BA NI NYAL BA'I
RNAL 'BYOR RO, ,'DIR BLA MA RNAMS BZHED PA LTAR SNOD

BCUD 'OD DU ZHU NAS BSDU BA'ANG RUNG NGO, ,LDANG BA'I TSE TZRTZI
KA LA SOGS PA'I LHA MO'I DBYANGS KYIS 'OD GSAL LAS BZHENGS PA'I
DON DU BSKUL BAR MOS NAS LDANG BA NI LDANG BA'I RNAL 'BYOR RO,
,KHRUS KYI TSE DBANG BSKUR BA'I SKABS BZHIN BYED PA NI KHRUS KYI
RNAL

'BYOR RO, ,DE LTA BU'I TSUL GYIS ZHAG RE LA THUN GSUM MAM BZHI
BZHIR MA CHAG PAR NYAMS SU LEN PA NI BSKYED PA'I RIM PA LA BSLAB
PA'O, ,RDZOGS PA'I RIM PA NI SH'ANTI PA'I 'JIGS BYED KYI TSOGS
'KHOR DANG 'JAM DPAL YE SHES DANG DON YOD RDO RJE'I SGRUB

THABS LAS SHES PAR BYA'O, ,DE LTAR DPA' BO GCIG PA ZHAL PHYAG
YONGS SU RDZOGS PA LA BRTEN NAS SNGON DU SGOM BZLAS BYED PA'I
BSNYEN PA NI, RTOG BDUN GYI LHA BSGOM PA'I RTOG PA DANG KHA
SBYOR GYI RTOG PA BDUN PA LAS GSUNGS SHING, DE GNYIS KYI

'GREL PA RNAMS SU YANG DPA' BO GCIG PA NYID KYI DBANG DU BYAS
NAS BSHAD PA BZHIN SLOB DPON DPAL 'DZIN LA SOGS PA MANG POS
KYANG GSUNGS LA, LAS TSOGS MANG PO 'GRUB PA'ANG JI SKAD BSHAD
PA'I BSNYEN PA 'GRUB PAR BZHED PAS ZHAL PHYAG MA

RDZOGS PA'I DPA' BO GCIG PA'I BSGOM BZLAS BLO DMAN PA'I NGOR YIN
ZHES SLOB DPON 'JAM DPAL DBYANGS KYIS BSHAD PA DANG MI 'DRA'O,
,DES NA RGYUD KYI RTOG PA BZHI PA LA GZHI BYAS TE KHA BSKANG
DGES PA RNAMS LA LI TA'I GZHUNG RNAMS LA GTZO

@015B BOR BYAS SHING MAN NGAG SNYE MA DANG SLOB DPON ZHI BA'I YE
SHES DANG SHR'I BHA DRA DANG DZNY'A NA KA RA LA SOGS PA'I SGRUB
THABS RNAMS NAS KYANG BSKANG NAS BSHAD DO, ,DPA' BO GCIG PA'I
GZHAL YAS KHANG BSKYED PA SLOB DPON PHYI MA GNYIS KYIS BSHAD
CING SBYANG GZHI

SBYONG BA LA'ANG KHYAD CHE'O, ,DNGOS GRUB MCHOG GI NYE RGYU
RDZOGS RIM STE, ,'ON KYANG RIM PA DANG POS MA SMIN PAR, ,RDZOGS
RIM RTOGS PA MCHOG RNAMS MI SKYE BAS, ,BSKYED RIM DAG PAR BSGOM
PA GNAD DU CHE, ,DE PHYIR RGYUD DANG 'GREL PA SGRUB THABS KYI,
,DRI MED

GZHUNG MANG DAG LA 'DRIS BYAS NAS, ,'JAM PA'I DBYANGS KYI BYIN
RLABS MYUR 'JUG PA'I, ,SGRUB THABS BDUD LAS RGYAL BA 'DI BRTZAMS
SO, ,'DI YI DGE BAS BSTAN PA RGYAS PA'I GEGS, ,BDUD RIGS RNAMS
DANG DE YIS YID BSKYOD PA'I, ,LOG PAR SGRUB PA MTHA'

DAG TSAR BCAD NAS, ,BSTAN PA'I RGYAL MTSAN PHYOGS BCUR BSGRENG
BAR SHOG ,CES DPAL RDO RJE 'JIGS BYED CHEN PO'I SGRUB THABS BDUD
THAMS CAD LAS RNAM PAR RGYAL BA ZHES BYA BA 'DI NI GSHIN RJE
GSHED KYI RNAL 'BYOR PA SHAR TZONG KHA PA BLO BZANG GRAGS

PA'I DPAL KYIS LAM 'DI LA SGRUB PA SNYING POR BYED PA MANG PO LA
PHAN PAR MTHONG NAS 'O DE GUNG RGYAL GYI LHA ZHOL BYAMS PA GLING
DU SBYAR BA'I YI GE PA NI DGE SLONG BZOD PA DPAL LO, ,'DIS KYANG
BSTAN PA RIN PO CHE PHYOGS DUS KUN TU RGYAS PAR BYED NUS PAR
GYUR

CIG, MANGGA LAm,, ,,