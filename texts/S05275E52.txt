AOm BDE LEGS SU GYUR CIG ,LHAG BSAM RNAM DAG BYA LAM YANGS PA'I
GZHIR, ,SDEBS LEGS TSIG GI RGYU SKAR 'PHRENG BKOD NAS, ,'OD DKAR CAN
KHYOD BDAG GIS MDZES PAR BYA, ,BDAG BLO'I KU MUD KHYOD KYIS RGYAS
PAR MDZOD, ,DRI MED 'OD STONG LDAN BZHIN GSAL BA'I

THAGS, ,SKYON BRAL TSANGS PA'I DBYANGS LTAR SNYAN PA'I GSUNG, ,LHUN
STUG GANGS RI'I RTZE 'DRA'I SKU MNGA' BA, ,LHAG PA'I LHA MO KHYOD LA
PHYAG 'TSAL LO, ,MA RIG MTSAN MO'I GROGS KYIS 'GRO RNAMS KYI, ,BLO GROS
PAD TSAL ZUM PAR BYAS PA'I TSE, ,MI SHES ZLA 'OD BSKYED

PHYIR KHYOD KYI SKU, ,SNGON MED 'OD STONG LDAN 'DI BSTAN NAM SNYAM,
,'BUM PHRAG GLOG 'PHRENG 'KHYUG 'DRA'I SPYAN RTZA DMAR, ,GANGS RI
TSAR DU DNGAR LTA'I MCHE BA GCIGS, ,GNAM LCAGS 'BAR BA LTA BU'I 'OD
'PHRO BA, ,DPA' MO KHYOD KYIS SRID GSUM GA-YO BAR MDZAD, ,

@48B RNAM PA DU MAR SNANG BA'I KUN RDZOB DANG, ,RANG BZHIN CI YANG
MI DMIGS DON DAM STE, ,CHOS KUN BDEN PA GNYIS SU 'DOMS PA'I PHYIR,
,MDZES PA'I SPYAN GNYIS LDAN LA PHYAG 'TSAL LO, ,BDAG LTA'I RTZIG PA
STUG POS KUN NAS BSKOR, ,MA RIG THIBS POS BAR MTSAMS MED

PAR DKRIG ,'KHOR BA'I KHANG BZANG BYIS PA 'BRID PA'I GNAS, ,KUN NAS 'JIG
PHYIR GA-YAS NA RDO RJE BSNAMS, ,SRID PA'I BTZON RAR 'GRO 'DI THAR MED
PA'I, ,MNGON ZHEN LCAGS SGROG DAM POS 'CHING BYED PA, ,NYON MONGS
BDUD KYI MGO BO SNGON MED PA'I, ,YE SHES MTSON

GYIS BCAD NAS GA-YON NA 'DZIN, ,RGAL DKA' SRID PA'I MTSO LAS SGROL BA'I
GRU, BDE CHEN THAR PA'I THANG LA BGROD PA'I THABS, ,THABS SHES RANG
BZHIN BRKYANG BSKUM ZHABS GNYIS KYIS, ,PAD NYI'I STENG DU GDUG PA'I RO
LA BRDZIS, ,NYES BRAL KHYOD SKU KUN NAS MDZES

PA NI; ;CHA SHAS YONGS SU RDZOGS PA'I ZLA RGYAS SAM, ,NYI SHAR 'OD KYIS
MDZES PA'I GANGS RI BZHIN, ,RIN CHEN DU MA'I 'OD KYIS LHAM ME BA, ,RIN
CHEN RUS PA'I RGYAN GYIS MDZES PA KHYOD, ,MKHA' LA CHU 'DZIN PHRENG
BA 'KHRIGS PA'AM, ,RNAM PA DU MAR BKRA BA'I 'JA' TSON

LTAR, ,MA 'DRES GSAL BAR SNANG YANG NGOS GZUNG BRAL, ,DPAG MED YON
TAN DU MA'I DPAL GYIS MTHO, ,LTA BAS MI NGOMS BRJID PA KHYOD KYI SKU,
,MTHONG BAR GYUR TSE LHUN PO NGO TSA NAS, ,GTING YANGS RGYA MTSO'I
NANG DU ZHUGS PA 'DRA, ,'GRO BA'I NYES TSOGS LJAN LJIN

'KHRUD PA'I CHU, ,YAN LAG DRUG CU'I DPAL MNGA' KHYOD KYI GSUNG, ,'DI
THOS GYUR CHO GANGG'A YID ZHUM NAS, ,NGAL BA MED PAR RGYA MTSOR
SNYEGS SAM SNYAM, ,JI SNYED SHES BYA'I GNAS RNAMS MA LUS PA, ,JI BZHIN
MA 'DRES GSAL BA KHYOD THUGS LA, ,JI TZAM 'BAD KYANG

@49A *, ,'GRAN PAR MA BZOD NAS, ,RTA LJANG CAN DE PHYOGS RNAMS KUN
TU BROS, ,BDAG GI LHAG PA'I LHA MO RJE BTZUN MA, ,KHYOD KYI YON TAN
MA LUS SUS BRJOD NUS, ,DE LTA NA YANG YON TAN RGYA MTSO LAS, ,CHU
THIGS TZAM ZHIG BLANGS TE KHYOD LA BSTOD, ,

DE LTAR LHAG PA'I LHA MO KHYOD BSTOD PAS, ,DON MTHONG BLO GROS MIG
DANG BRAL BA'I MTHUS, ,SRID PA'I BTZON RAR LHUNG BA'I MGON MED BDAG
,THAR PA'I GRONG KHYER MCHOG TU BKRI BAR MDZOD, ,LTA NGAN DBANG GIS
YANG DAG LAM STOR BAS, ,'KHOR BA'I GCONG RONG

GTING ZAB DAG TU LHUNG, ,THAR DKA'I GNAS 'DIR 'KHOD PA'I LUS CAN
RNAMS, ,STOBS LDAN KHYOD KYIS BRTZE BAS BSGRAL DU GSOL, ,LAS NYON MI
MTHUN RLUNG GIS DRAG TU BDAS, ,SDUG BSNGAL RTZA BA SKYE BA'I CHU
SRIN KHAR, ,RANG DBANG MED PAR 'PHEN PA'I MA

RIG PA, ,BRTZE LDAN KHYOD KYIS RTZAD NAS BCAD DU GSOL, ,DMIGS MED
THUGS RJE'I CHU GTER CHEN POS BRLAN, ,'GRO BA'I BDE LEGS MA LUS 'BYUNG
BA'I GZHI, ,BLO YI RGUD PA SEL BA'I YID BZHIN NOR, ,KUN LA BU SDUG LTAR
DGONGS MA KHYOD KYIS, ,DAm

PA'I 'BYOR PA SHES RAB NOR GYIS DBUL, ,MKHAS PA'I MDUN SAR BGROD PA'I
BDE BAS PHONGS, ,MA RIG SBUBS SU TSUD PA'I NYAM THAG LA, ,RAB 'BYAMS YE
SHES SNANG BA BSKYED DU GSOL, ,ZUG RDU KUN SEL SNGON MED SMAN PA
KHYOD, ,MA RIG LING TOG STUG POS

'GRO RNAMS KYI, ,BLO GROS MIG BSGRIBS YAL BAR 'DOR GYUR NA, ,KHYOD
THUGS KUN LA BRTZE BA'AM MING DU ZAD, ,'ON TE GZHAN BLO'I RAB RIB SEL
BA'I THABS, ,MI SHES SHES KYANG SEL BAR MI NUS NA, ,DA NI KHYOD KYIS MA
LUS MKHYEN PA DANG, ,'PHRIN LAS NUS

@49B PA'I TSUL DE'ANG BDAG GIS 'KHUMS, ,GANG TSE BU SDUG NYAM NGA'I
LAM 'GRO BA, ,BRTZE BA'I MA YIS BZLOG PAR MI BYED NA, ,DE TSE DE LA DE
BAS BRTZE BA'I MGON, ,GZHAN PA GANG GIS DE LA SKYOB PAR BYED, ,BLO
LDAN GANG GIS KHYOD SKU DRAN BYED CING, ,GDUNG BA'I SHUGS

KYIS TSUL 'DIS BSTOD BYED PA, ,DE YI MI SHES MUN PA SKAD CIG LA, ,KHYOD
KYI THUGS RJE'I SHUGS KYIS MTHAR BYED SHOG ,CES RJE BTZUN MA SHES RAB
GSAL BYED MA'I BSTOD PA 'DI NI, ,SDE SNOD 'DZIN PA NYI MA SENG GIS BSKUL
BA'I DON DU YUL BYANG PHYOGS KYI RGYUD DU BYUNG

BA'I SNYAN DNGAGS MKHAN SHAR TZONG KHA PA BLO BZANG GRAGS PA'I
DPAL GYIS SBYAR BA'O,,