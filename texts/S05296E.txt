*, ,'DUS PA'I DKA' GNAD KYI ZIN BRIS BZHUGS, ,

@001A #, ,DPAL RDO RJE SEMS DPA' LA PHYAG 'TSAL LO, ,'PHAGS PA'I
GTAM LAS DPAL LDAN 'DUS PA'I DON, ,RGYAL BAS RGYAS BTAB KHROL
BAR MA GYUR NA, ,RDO RJE THEG PA'I GNAD

DON RNYED MI 'GYUR, ,DE PHYIR KLU SGRUB GDAMS PA GCES PAR BZUNG,
,'DI LA CHES DKA'I GNAS NI GNYIS SU MTHONG, ,LAM 'DI'I THUN MONG
MIN PA'I THOB BYA DANG, ,LAM DE PHYAG RGYA LA NI BLTOS PA'O, ,JI

SRID DANG PO NGES PAR MA GYUR PA, ,DE SRID DU NI LAM BZANG RTOGS
MI 'GYUR, ,GANG TSE DANG PO TSUL BZHIN NGES GYUR NA, ,DE TSE LAM
DE BDE BLAG RTOGS PAR 'GYUR, ,DE NAS RIM GNYIS LAM DU 'JUG PA
LA,

THUN MONG MIN PA'I NGES PA RNYED 'GYUR ZHING, ,DE LA RDO RJE'I
THEG LA GUS PA DANG, ,DGA' DANG SPRO BA RGYA CHEN SKYES PA YIS,
,BLA MED THEG PA'I RIGS KYI NUS PA NI, ,YANG DANG YANG DU YONGS
SU RGYAS PAR

BYED, ,DE PHYIR BLO LDAN LAM 'DIR GUS PA KHYED, ,RTZA BA BOR NAS
YAL GA MA 'TSOL BAR, ,THUN MONG MIN PA'I BSGRUB BYA GUS PAS
TSEL, ,DE YANG KLU SGRUB LUGS LAS GZHAN DU MIN, ,PHYAG RGYA

MCHOG DANG KUN TU 'DUS GYUR TE, ,RDO RJE PADMA SBYOR BA'I SNYOMS
'JUG GIS, ,BDE BA CHEN PO'I RANG BZHIN MA BTZAL NA, ,LAM BZANG
MYUR BA'I MTHAR THUG GANG LAS YIN, ,DE PHYIR STONG PA BZHI YI

@002A *, ,TING NGE 'DZIN, ,PHYAG RGYA BZANG MO'I RJES SU 'GRO
LDOG PAR, ,RNAM DAG RIGS PAS BSGRUB PAR MA NUS NA, ,PHO NYA'I
LAM LA DGA' BA DGA' BA TZAM, ,'DOD YON LAM BYED LAM

'DI'I KHYAD CHOS TE, ,DE YI GTZO BO REG BYA DE YI YANG, ,PHUL DU
BYUNG BA CHOS 'BYUNG REG BYA STE, ,DES BSKYED BDE BA LAM BYED
LAM GYI PHUL, ,TSUL DE LAM DU BYED PA'I RTEN DANG DUS, ,YUL GYI
KHYAD PAR MTHA'

DAG MA TSOGS PAR, ,DBANG PO GNYIS KYI BDE LA GTZOR 'DZIN PA,
,KYE MA NGAN 'GRO'I ME CHEN BUD SHING NGO, ,GANG ZHIG THUN MONG
LAM GYIS RGYUD SBYANGS SHING, ,DBANG GI LEGS SMIN SDOM PA YONGS
SU DAG ,DRAN PA

GCIG PA'I RNAL 'BYOR MTHAR PHYIN CING, ,RDO RJE GSUM GYI TING
'DZIN RNYED PA DES, ,SGYU MA 'OD GSAL BDEN PA GNYIS KYI LAM,
,CHOS DANG GZUGS SKU GNYIS NI MTHONG CHOS LA, ,MNGON DU 'GYUR
BA'I NYE RGYUR 'JUG PA NA, ,

PHYAG RGYA BZANG LAS BDE CHEN MTSON PAR BYA, ,RDO RJE THEG PA'I
THOB PAR BYA BA DANG, ,MYUR DU THOB PA'I NYE RGYU PHYAG RGYA'I
GNAD, ,GANG ZHIG NGES NA RGYUD KYI SNYING PO'I DON, ,MTHA' DAG
NGES PA'I DKA' GNAS 'DIR GZUNG NGO, ,RNAL 'BYOR

BLA NA MED PA'I THUN MONG MIN PA'I GNAD THAMS CAD NGES PA'I
RGYU, THUN MONG MIN PA'I 'BRAS BU NGES PAR BYA BA DANG, DER
BGROD PA PHYAG RGYA DANG 'DUS PA LA LTOS PA'I RGYU MTSAN NGES
PAR BYA DGOS SO, ,ZHES DKA' BA'I GNAS BSTAN

@002B PA'O, ,RJE RIN PO CHE NYID KYIS DGA' LDAN DU BAR SKABS SU
GSUNGS PA'O,, ,,MANGGA LAm, ,