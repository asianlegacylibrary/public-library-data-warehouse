@001A *, ,SKABS GSUM PA'I MTHA' DPYOD RJE BTZUN CHOS KYI RGYAL
MTSAN GYI GSUNG RGYUN BZHUGS SO,

@001A *, ,GZHI THAMS CAD YONGS SU SHES PA MED PAR LAM LEGS PAR
YONGS SU SHES PA MED PAS THAMS CAD SHES PA NYID, CES PA'I SKABS
SU, SBYOR BA DANG, MTHA' DPYAD PA GNYIS LAS, DANG PO NI,

LAM SHES KYI RJES SU GZHI SHES 'CHAD PA'I RGYU MTSAN YOD DE,
SKYES BU 'BRING DANG THUN MONG BA'I LAM GYI RIM PAS BSDUS PA'I
MI RTAG SOGS BCU DRUG RTOGS PA'I LAM MA THOB PAR, SKYE BU CHEN
PO'I LAM RIM GYIS

BSDUS PA'I LAM MI THOB PA'I RGYU MTSAN GYIS DE LTAR BSHAD PA'I
PHYIR, GNYIS PA LA, GSUM LAS, DANG PO LA, MKHAS PA KHA CIG, GZHI
GANG ZAG GI BDAG MED MNGON SUM DU RTOGS PA'I NYI TSE PA'I MKHYEN
PA DE, GZHI

SHES KYI MTSAN NYID, CES GSUNGS PA MI 'THAD DE, SANGS RGYAS
'PHAGS PA'I RGYUD KYI GZHI SHES YOD PA'I PHYIR, YANG GZHI GANG
ZAG GI BDAG MED MNGON SUM DU RTOGS PA'I MKHYEN PA DE, GZHI SHES
KYI MTSAN NYID

@002A *, ,ZER NA, NYAN THOS 'PHAGS PA'I RGYUD KYI 'DUS BYAS MI
RTAG PAR MNGON SUM DU RTOGS PA'I MKHYEN PA CHOS CAN, MTSAN NYID
DER THAL, MTSON BYA DE'I PHYIR, 'DOD NA, NYAN THOS 'PHAGS PA'I

RGYUD KYI GANG ZAG GI BDAG MED MNGON SUM DU RTOGS PA'I MKHYEN PA
DES, 'DUS BYAS MI RTAG PAR MNGON SUM DU RTOGS PAR THAL, 'DOD
PA'I PHYIR, 'DOD NA, NYAN THOS KYI MTHONG LAM BAR CHAD MED LAM
DES 'DUS

BYAS MI RTAG PAR MNGON SUM DU RTOGS PAR THAL, 'DOD PA'I PHYIR,
'DOD NA, NYAN THOS KYI MTHONG LAM BAR CHAD MED LAM CHOS CAN,
KHYOD KYIS DE MNGON SUM DU MA RTOGS PAR THAL, KHYOD BAR CHAD MED
LAM YIN PA'I

PHYIR, GZHAN YANG, RANG RGYAL GYI MTHONG LAM BAR CHAD MED LAM
CHOS CAN, MTSAN NYID DER THAL, MTSON BYA DE'I PHYIR, 'DOD MI NUS
TE, CHOS CAN DE'I PHYIR, GZHAN YANG, BYANG 'PHAGS KYI RGYUD KYI
GANG ZAG GI

@002B BDAG MED DON SPYI'I TSUL GYIS RTOGS PA'I BLO CHOS CAN,
MTSAN NYID DER THAL, MTSON BYA DE'I PHYIR, RTAGS GSAL SLA, MKHAS
PA KHA CIG, RANG RGYUD LDAN GYI GANG ZAG GI RGYUD KYI GANG ZAG
GI BDAG MED MNGON SUM DU RTOGS PA'I SHES RAB GYIS ZIN PA'I YE

SHES GANG ZHIG, NYAN THOS KYI RTOGS RIGS SU GNAS PA DE, GZHI
SHES KYI MTSAN NYID ZER NA, RANG RGYAL GYI MTHONG LAM SDUG
BSNGAL CHOS BZOD CHOS CAN, MTSAN NYID KYI ZUR PHYI MA DER THAL,
MTSON BYA DE'I PHYIR, 'DOD NA, NYAN THOS SLOB PA

'PHAGS PAS GNYIS STONG BSGOM BYA'I GTZO BOR BYED PAR THAL, 'DOD
PA'I PHYIR, 'DOD NA, DES GZUNG 'DZIN RDZAS GZHAN DU 'DZIN PA'I
RTOG PA SPANG BYA'I GTZO BOR BYED PAR THAL, 'DOD PA'I PHYIR,
'DOD NA, NYAN THOS DGRA BCOM PAS GZUNG 'DZIN

RDZAS GZHAN DU 'DZIN PA'I RTOG PA SPANGS BAR THAL LO, ,'DOD NA,
RNAM PAR THAR BCUNG ZAD TZAM ZHIG GIS LHAG PA, ZHES SOGS KYI DON
MA GRUB PAR THAL, 'DOD PA'I PHYIR, KHA CIG, THEG DMAN GYI RIGS
CAN RJES SU BZUNG PA'I PHYIR, DU GTZO BOR

SGOM PAR BYED PA'I 'PHAGS RGYUD KYI MKHYEN PA, GZHI SHES KYI
MTSAN NYID, CES ZER NA, GANG ZAG GI BDAG MED MNGON SUM DU RTOGS
PA'I THEG CHEN GYI MTHONG LAM CHOS CAN, MTSAN NYID DER THAL,
MTSON BYA DE'I PHYIR, RTAGS SLA, 'DOD NA, DE BYANG

SEMS MTHONG LAM PAS THEG DMAN GYI RIGS CAN RJES SU BZUNG PA'I
PHYIR DU GTZO BOR SGOM PAR THAL, 'DOD PA'I PHYIR, 'DOD NA, BYANG
SEMS MTHONG LAM PAS GANG ZAG GI BDAG MED GTZO BOR SGOM PAR THAL,
'DOD PA'I PHYIR, 'DOD NA, DES GANG ZAG

@003A *, ,GI BDAG 'DZIN SPANG BYA'I GTZO BOR BYED PAR THAL, 'DOD
PA'I PHYIR, KHO NA RE, BYANG SEMS MTHONG LAM PAS THEG DMAN GYI
RIGS CAN RJES SU BZUNG BA'I PHYIR DU GANG ZAG GI BDAG MED BSGOM
BYA'I GTZO BOR BYED PAR THAL, DES THEG

DMAN GYI RIGS CAN RJES SU BZUNG BA'I PHYIR DU GTZO BOR BSGOM BYA
ZHIG GZHI GRUB PA'I PHYIR, ZER NA, MA KHYAB STE, DES THEG DMAN
GYI RIGS CAN RJES SU BZUNG BA'I PHYIR DU GANG ZAG GI BDAG 'DZIN
SPANG BYA'I GTZO BOR BYED PAR THAL, DES DE'I PHYIR

DU GANG ZAG GI BDAG MED GTZO BOR SGOM PA'I PHYIR, 'DOD NA, DES
THEG DMAN GYI RIGS CAN RJES SU BZUNG PA'I PHYIR DU 'KHOR PA
SPANG BYA'I GTZO BOR BYED PAR THAL, 'DOD PA'I PHYIR, 'DOD NA,
DES DE'I PHYIR DU 'KHOR BAR SKYE BA MA YIN PAR THAL,

'DOD PA'I PHYIR, 'DOD NA, DES GZHAN DON DU 'KHOR BAR SKYE BA LEN
PA DE THEG CHEN GYI RIGS CAN KHO NA RJES SU BZUNG PA'I PHYIR DU
YIN PAR THAL, 'DOD PA'I PHYIR, 'DOD NA, DE LAS NGO MTSAR CHE BA
CI ZHIG YOD, GZHAN YANG, BYANG SEMS MTHONG LAM PAS

THEG DMAN GYI RIGS CAN RJES SU BZUNG BA'I PHYIR DU STONG NYID
BSGOM BYA'I GTZO BOR MI BYED PAR THAL, DES DE'I PHYIR DU GANG
ZAG GI BDAG MED GTZO BOR SGOM PA'I PHYIR, RTAGS KHAS, 'DOD NA,
DES DE'I PHYIR DU BDEN 'DZIN SPANG BYA'I GTZO BOR MI BYED PAR

THAL, 'DOD PA'I PHYIR, 'DOD NA, DES DE'I PHYIR DU SHES SGRIB
SPANG BYA'I GTZO BOR MI BYED PAR THAL, 'DOD PA'I PHYIR, 'DOD NA,
DES DE'I PHYIR DU RDZOGS PA'I BYANG CHUB THOB BYA'I GTZO BOR MI
BYED PAR THAL, 'DOD PA'I PHYIR, GZHAN YANG, GZHI SHES

@003B YIN NA GZHAN DON DU GTZO BOR SGOM PAR BYED PA'I LAM YIN
DGOS PAR THAL, MTSAN NYID 'THAD PA'I PHYIR, 'DOD NA, 'PHAGS PA
YIN NA GZHAN DON GTZO BOR DON DU GNYER BA'I GANG ZAG YIN DGOS
PAR THAL, 'DOD PA'I PHYIR, 'DOD NA, NYAN THOS MTHONG LAM PA

CHOS CAN, DER THAL, DE'I PHYIR, GZHAN YANG, MTSAN NYID DE LTAR
'JOG PA DANG, THEG DMAN 'PHAGS PA'I MKHYEN PA YIN NA GZHI SHES
YIN PAS KHYAB ZER BA NANG 'GAL TE, STONG NYID MNGON SUM DU RTOGS
PA'I NYAN THOS KYI MTHONG LAM CHOS CAN, MTSAN

NYID DER THAL, MTSON BYA DE'I PHYIR, MA GRUB NA SONG, DER THAL,
THEG DMAN 'PHAGS PA'I MKHYEN PA YIN PA'I PHYIR, KHYAB PA KHAS,
RTAGS GRUB STE, NYAN THOS 'PHAGS PA'I RGYUD LA STONG NYID MNGON
SUM DU RTOGS PA'I MKHYEN PA YOD PA'I PHYIR TE, STONG NYID RTOGS

PA'I NYAN THOS 'PHAGS PA YOD PA'I PHYIR TE, STONG NYID RTOGS
PA'I BYANG SEMS TSOGS LAM PA THEG DMAN LAM DU 'JUG PA YOD PA'I
PHYIR, RTZA BAR 'DOD NA, DE CHOS CAN, KHYOD NYAN THOS MTHONG LAM
PAS GTZO BOR SGOM PAR THAL, 'DOD PA GANG ZHIG, NYAN THOS MTHONG

LAM PA'I MKHYEN PA YIN PA'I PHYIR, 'DOD NA, NYAN THOS MTHONG LAM
PAS GTZO BOR STONG NYID SGOM PAR THAL, 'DOD PA'I PHYIR, KHO NA
RE, DE CHOS CAN, THEG DMAN GYI RIGS CAN RJES SU BZUNG BA'I PHYIR
DU GTZO BOR SGOM PAR BYED PA'I 'PHAGS RGYUD KYI MKHYEN

PA YIN PAR THAL, KHYOD STONG NYID RTOGS PA'I NYAN THOS MTHONG
LAM PA RJES SU BZUNG BA'I PHYIR DU GTZO BOR SGOM PAR BYED PA'I
'PHAGS RGYUD KYI MKHYEN PA YIN PA'I PHYIR, MA GRUB NA, STONG
NYID RTOGS PA'I NYAN THOS KYI MTHONG LAM DE STONG NYID RTOGS
PA'I NYAN

@004A *, ,THOS MTHONG LAM PA RJES SU BZUNG BA'I PHYIR DU GTZO
BOR SGOM PAR BYED PA'I 'PHAGS RGYUD KYI MKHYEN PA YIN PAR THAL,
STONG NYID RTOGS PA'I NYAN THOS MTHONG LAM PA DES GTZO BOR RANG
DON DU STONG NYID SGOM PA'I PHYIR, MA GRUB NA, DE CHOS CAN,
KHYOD

KYI GTZO BOR RANG DON DU STONG NYID SGOM PAR THAL, CHOS CAN DE'I
PHYIR, DES NA STONG NYID RTOGS PA'I NYAN THOS MTHONG LAM PA DES
GTZO BOR RANG DON DU STONG NYID SGOM, RANG DON DU GTZO BOR SGOM
PAZER BA NANG 'GAL TE, STONG NYID RTOGS PA'I NYAN THO MTHONG

LAM PA DES RANG DON DU GTZO BOR STONG NYID SGOM PAR THAL, DES
KHO RANG RJES SU BZUNG PA'I PHYIR DU GTZO BOR STONG NYID SGOM
PA'I PHYIR, MA GRUB NA SONG, DER THAL, STONG NYID RTOGS PA'I
NYAN THOS KYI MTHONG LAM DE STONG NYID RTOGS PA'I NYAN THOS
MTHONG LAM PA

RJES SU BZUNG BA'I PHYIR DU GTZO BOR SGOM PAR BYED PA'I 'PHAGS
RGYUD KYI MKHYEN PA YIN PA'I PHYIR, 'KHOR GSUM GYI PHRENG BA YIN
NO, ,KHA CIG, THEG DMAN GYI RTOGS RIGS SU GNAS PA'I 'PHAGS RGYUD
KYI MKHYEN PA DANG, THEG DMAN 'PHAGS PA'I

MKHYEN PA GANG RUNG DE GZHI SHES KYI MTSAN NYID ZER NA, NYAN
THOS 'PHAGS PA'I RGYUD KYI STONG NYID MNGON SUM RTOGS PA'I
MKHYEN PA CHOS CAN, MTSON BYA DER THAL, MTSAN NYID DE'I PHYIR,
MA GRUB NA, DER THAL, THEG DMAN 'PHAGS PA'I MKHYEN PA YIN PA'I

PHYIR, RTAGS GRUB STE, DE 'DRA YOD PA'I PHYIR, RTZA BAR 'DOD NA,
DE MI MTHUN PHYOGS KYI GZHI SHES YIN PAR THAL, DE GZHI SHES YIN
PA'I PHYIR, 'DOD NA, BYANG SEMS 'PHAGS PA'I RGYUD KYI STONG NYID
MNGON SUM DU RTOGS PA'I MKHYEN PA DE GNYEN PO

@004B PHYOGS KYI GZHI SHES YIN PAR THAL, 'DOD PA'I PHYIR, GZHAN
YANG, STONG NYID MNGON SUM DU RTOGS PA'I NYAN THOS KYI MTHONG
LAM DANG SANGS RGYAS 'PHAGS PA'I RGYUD KYI GANG ZAG GI BDAG MED
MNGON SUM DU RTOGS PA'I MKHYEN PA GNYIS KA CHOS CAN, MTSAN

NYID DER THAL, GZHI SHES YIN PA'I PHYIR, MA GRUB NA SONG, DER
THAL, SNGA MA DE YANG GZHI SHES YIN, PHYI MA DE YANG, GZHI SHES
YIN PA'I PHYIR, DANG PO MA GRUB NA, DE CHOS CAN, GZHI SHES YIN
PAR THAL, MTSAN NYID DE'I PHYIR, KHYAB PA KHAS, RTZA BAR 'DOD

NA, DES CHOS CAN, THEG DMAN GYI RTOGS RIGS SU GNAS PA'I 'PHAGS
RGYUD KYI MKHYEN PA YIN PAR THAL, 'DOD PA GANG ZHIG, PHYI MA MA
YIN PA'I PHYIR, 'DOD NA, SNGA MA DE THEG DMAN GYI RTOGS RIGS SU
GNAS PAR THAL LO, ,KHO NA RE, THEG DMAN 'PHAGS

PA'I MKHYEN PA YIN NA GZHI SHES YIN DGOS PAR THAL, THEG CHEN
'PHAGS PA'I MKHYEN PA YIN NA LAM SHES YIN DGOS PA'I PHYIR, ZER
NA, THEG DMAN 'PHAGS PA'I MKHYEN PA YIN NA BDEN 'DZIN GYIS
BCINGS PAS KHYAB PAR THAL, THEG CHEN 'PHAGS PA'I MKHYEN

PA YIN NA STONG NYID MNGON SUM DU RTOGS PA'I SHES RAB KYIS ZIN
PAS KHYAB PA'I PHYIR, KHYAB PA 'GRIG, 'DOD NA, NYAN THOS 'PHAGS
PA'I RGYUD KYI STONG NYID MNGON SUM DU RTOGS PA'I MKHYEN PA CHOS
CAN, DER THAL, DE'I PHYIR, GZHAN YANG, THEG DMAN

'PHAGS PA'I MKHYEN PA YIN NA, MI MTHUN PHYOGS KYI GZHI SHES YIN
PAS KHYAB PAR THAL, DE YIN NA GZHI SHES YIN PAS KHYAB PA'I
PHYIR, RTAGS KHAS, 'DOD NA, THEG CHEN 'PHAGS PA'I MKHYEN PA YIN
NA GNYEN PO PHYOGS KYI GZHI SHES YIN DGOS PAR THAL,

@005A *, ,'DOD PA'I PHYIR, 'DOD NA, BYANG SEMS MTHONG LAM PA'I
RGYUD KYI KUN RDZOB SEMS BSKYED CHOS CAN, DER THAL, DE'I PHYIR,
RTAGS KHAS, KHO NA RE, THEG DMAN 'PHAGS PA'I MKHYEN PA YIN NA
GZHI SHES YIN DGOS PAR THAL, DE YIN NA

THEG DMAN GYI RTOGS RIGS SU GNAS PAS KHYAB PA'I PHYIR, MA GRUB
NA, THEG DMAN SLOB PA YIN NA THEG DMAN GYI RIGS CAN YIN PAS MA
KHYAB PAR THAL, MA GRUB PA DE'I PHYIR, ZER NA, 'PHAGS RGYUD KYI
MKHYEN PA YIN NA MKHYEN GSUM GANG RUNG

YIN DGOS PAR THAL, THEG DMAN 'PHAGS PA'I MKHYEN PA YIN NA GZHI
SHES YIN DGOS PA'I PHYIR, RTAGS KHAS, 'DOD NA, NYAN THOS DGRA
BCOM PA'I RTOGS PA SNGON DU SONG BA'I BYANG SEMS TSOGS LAM PA'I
RGYUD KYI KUN RDZOB SEMS BSKYED

CHOS CAN, DER THAL, DE'I PHYIR, 'DOD NA, DE MA YIN PAR THAL,
GZHI SHES KYANG MA YIN, LAM SHES KYANG MA YIN, RNAM MKHYEN YANG
MA YIN PA'I PHYIR, DANG PO GRUB STE, THEG DMAN GYI RTOGS RIGS SU
MI GNAS PA'I PHYIR, THEG CHEN KUN RDZOB SEMS

BSKYED YIN PA'I PHYIR, PHYI MA RNAMS, KHA CIG, GZHI SHES LA
GNYEN PO GZHI SHES DANG, MI MTHUN PA'I GZHI SHES GNYIS SU YOD
ZER NA, MI MTHUN GNYEN PO'I PHYOGS DAG DANG, ZHES SOGS PHYOGS
SGRA SMRAS PA LA DGOS SA MED PAR THAL, DAM BCA' DE 'THAD PA'I

PHYIR, GZHAN YANG, BYANG 'PHAGS KYI RGYUD KYI STONG NYID MNGON
SUM DU RTOGS PA'I MKHYEN PA DE GZHI SHES YIN PAR THAL, GZHI SHES
DE LA DE GNYIS SU 'PHYED RIGS PA'I PHYIR, KHYAB STE, GNYEN PO
PHYOGS KYI GZHI SHES, ZHES PA'I GNYEN PO DE STONG

@005B NYID MNGON SUM DU RTOGS PA'I YE SHES LA BYED RIGS MI MTHUN
PHYOGS KYI GZHI SHES ZHES PA'I MI MTHUN PA DE BDEN 'DZIN LA BYED
RIGS PA'I PHYIR, GZHAN YANG, MTSAN 'DZIN GYI GZHI SHES YOD PAR
THAL, GNYEN PO GZHI SHES YOD PA'I PHYIR, RTAGS KHAS, 'DOD

NA, MI MTHUN PHYOGS KYI GZHI SHES DE, MTSAN 'DZIN YIN PAR THAL,
'DOD PA'I PHYIR, 'DOD NA, DE CHOS CAN, SGANG BYA YIN PAR THAL,
'DOD PA'I PHYIR, MKHAS PA KHA CIG, THEG DMAN 'PHAGS PA'I RGYUD
KYI GZHI SHES YIN NA MI MTHUN PHYOGS KYI GZHI SHES YIN

PAS KHYAB, MI MTHUN PHYOGS KYI GZHI SHES YIN NA, BDEN 'DZIN GYIS
BCINGS PA'I GZHI SHES YIN PAS KHYAB, CES GSUNGS, STONG NYID
MNGON SUM DU RTOGS PA'I NYAN THOS 'PHAGS PA'I RGYUD KYI GZHI
SHES CHOS CAN, KHYAB PA SDAM LA DER THAL, DE'I PHYIR,

KHYAB PA KHAS, 'DOD NA, DE CHOS CAN, BDEN 'DZIN GYIS BCINGS PA'I
GZHI SHES YIN PAR THAL, 'DOD PA'I PHYIR, KHYAB PA KHAS, 'DOD NA,
DE CHOS CAN, GZHI LAM BDEN GRUB TU BDEN ZHEN GYIS 'DOD PA'I GANG
ZAG GI RGYUD KYI GZHI SHES YIN PAR

THAL, 'DOD PA'I PHYIR, KHYAB STE, RNAM BSHAD SNYING PO RGYAN
LAS, BDEN 'DZIN GYIS BCINGS PA'I DON NI, GZHI DANG LAM BDEN PAR
GRUB MA GRUB BRTAGS PA NA BDEN PAR ZHEN PA LAS MI 'DA' BA'I DON
TE, SNGAR CHOS KYI GNAS LUGS THOS BSAM GYIS KYANG

BSTAN PA MA PHABS PA'I DBANG DU BYAS PA'O, ,ZHES GSUNGS PA'I
PHYIR, GONG DU 'DOD MI NUS TE, CHOS CAN, DE'I PHYIR, KHO NA RE,
STONG NYID MNGON SUM DU RTOGS PA'I DGRA BCOM PA'I RGYUD KYI GZHI
SHES DE, MI MTHUN PHYOGS KYI GZHI SHES YIN PAR

@006A *, ,THAL, DE YOD PA GANG, ZHIG, DE GNYEN PO PHYOGS KYI
GZHI SHES MA YIN PA'I PHYIR, ZHES ZER 'DI'I LAN 'OG TU 'CHAD,
KHA CIG, MI MTHUN PHYOGS KYI GZHI SHES DE SKABS GSUM PA'I
BSTAN BYA'I GTZO BOR GYUR PA'I GZHI SHES YIN ZER NA, SKABS

GSUM PA'I CHED DU BYA BA'I GDUL BYAR GYUR PA'I THEG DMAN GYI
RIGS CAN YOD PAR THAL, DAM BCA' 'THAD PA'I PHYIR, 'DOD NA,
BSTAN BCOS MNGON RTOGS RGYAN GYI CHED DU BYA BA'I GDUL BYAR
GYUR PA'I THEG DMAN GYI RIGS CAN YOD PAR THAL,

'DOD PA'I PHYIR, KHO NA RE, RTZA BA'I DAM BCA' DE MI 'THAD PAR
THAL, SKABS GSUM PAS MI MTHUN PHYOGS KYI GZHI SHES DNGOS KYI
BSTAN BYA'I GTZO BOR BYAS NAS BSTAN PA'I PHYIR, DER THAL,
SKABS GSUM PAS GZHI SHES MTSON BYED KYI CHOS DGU

DNGOS KYI BSTAN BYA'I GTZO BOR BYAS NAS BSTAN PA'I PHYIR NA,
MA GRUB NA, DER THAL, SKABS GSUM PA'I DNGOS KYI BSTAN BYA'I
GTZO BOR YOD PA'I PHYIR, KHA CIG, SKABS GSUM PA'I BSTAN BYA'I
GTZO BOR GYUR PA'I GZHI SHES YIN NA, GNYEN PO

PHYOGS KYI GZHI SHES YIN PAS KHYAB CES ZER, GZHI SHES CHOS
CAN, DER THAL, DE'I PHYIR, RTAGS GRUB STE, SKABS GSUM PAS GZHI
SHES BSTAN BYA'I GTZO BOR BYAS NAS BSTAN PA'I PHYIR TE, BSTAN
BCOS MNGON RTOGS RGYAN GYIS

MNGON PAR RTOGS PAR BRGYAD BSTAN BYA'I GTZO BOR BYAS NAS BSTAN
PA'I PHYIR, KHA CIG, DMAN LAM SNGON DU MA SONG BA'I BYANG SEMS
SGOM LAM PA'I RGYUD KYI MI RTAG SOGS BCU DRUG MNGON SUM DU
RTOGS PA'I MKHYEN PA DE, SKABS

@006B GSUM PA'I BSTAN BYA'I GTZO BOR GYUR PA'I GZHI SHES YIN
ZER NA, MI RTAG SOGS BCU DRUG GOMS PA LHUR LEN PHYI TSUL GYIS
SGOM PAR BYED PA'I BYANG SEMS SGOM LAM PA YOD PAR THAL, DAM
BCA' DE 'THAD PA'I PHYIR, 'DOD NA, NYAN THOS KYI

LAM NI BYANG CHUB SEMS DPAS YONGS SU SHES PAR BYA BA YIN GYI
MNGON DU BYA BA NI MA YIN PAS SGOM PA'I LAM NI MA BSTAN TO,
,ZHES GSUNGS PA MI 'THAD PAR THAL, 'DOD PA'I PHYIR, RANG LUGS
NI, DMAN LAM SNGON DU MA SONG PA'I BYANG SEMS MTHONG LAM

PA'I RGYUD KYI MI RTAG SOGS BCU DRUG MNGON SUM DU RTOGS PA'I
MKHYEN PA DE, SKABS GSUM PA'I DNGOS KYI BSTAN BYA'I GTZO BOR
GYUR PA'I GZHI SHES YIN BYAS PA LA KHO NA RE, MI RTAG SOGS BCU
DRUG GOMS PA LHUR LEN GYIS SGOM PAR BYED PA'I BYANG SEMS

MTHONG LAM PA YOD PAR THAL, DAM BCA' DE 'THAD PA'I PHYIR, 'DOD
NA, MI RTAG SOGS BCU DRUG GOMS PA LHUR LEN GYI TSUL GYIS SGOM
PAR BYED PA'I BYANG SEMS SGOM LAM PA YOD PAR THAL, 'DOD PA'I
PHYIR, ZER NA, 'DI'I LAN LAM MKHAS PA KHA CIG,

THAL 'GYUR PHYI MA LAM KHYAB STE, RNAM BSHAD SNYING PO RGYAN
LAS, PHYI MA MTHONG LAM LA DMIGS KYIS BKAR PA'O, ,ZHES GSUNGS
PA'I PHYIR, ZHES GSUNGS, DE MI 'THAD DE, LAM BSGRIGS LAS, THEG
CHEN GYI MTHONG LAM MAN CHAD DU MI RTAGS SOGS BCU DRUG

GOMS PA LHUR LEN GYI TSUL GYIS SGOM YANG, THEG CHEN GYI MTHONG
LAM NAS GOMS PA LHUR LEN GYI TSUL GYIS MI SGOM PAR GSUNGS PA'I
PHYIR, DER THAL, LAM BSGRIBS LAS, DE YANG MTHONG LAM MAN CHAD
DU GOMS PA LHUR LEN GYIS KYANG SGOM PA DE BYA STE, LAS DANG

@007A *, ,NYON MONGS PA'I DBANG GIS 'KHOR PA'I SDUG BSNGAL
RANG MTSAN PA NYAMS SU MYONG NA, GZHAN DON LTA ZHOG, RANG DON
YANG BYA BAR MI NUS PAS NYON MONGS PA'I DPAL LEGS PAR GZHOM
DGOS PA'I PHYIR, BYANG SA LAS, 'KHOR BA'I SDUG

BSNGAL LA BYANG CHUB SEMS DPA' RNAMS KYIS NYAN THOS LAS 'BUM
'GYUR GYIS KYANG SKYO BAR BYA DGOS SO, ,ZHES LAM BSGRIGS LAS
BSHAD PA'I PHYIR RANG LUGS NI, RTZA BAR MA KHYAB CING, RNAM
BSHAD SNYING PO RGYAN LAS NI PHYI MA MTHONG LAM LA DMIGS

KYIS BKAR BA'O, ZHES GSUNGS PA'I DON NI, GZHI SHES KYI SKABS
'DIR MI RTAG SOGS BCU DRUG MNGON SUM DU RTOGS PA'I THEG CHEN
GYI MTHONG LAM BSTAN KYANG, MI RTAG SOGS BCU DRUG GOMS PA LHUR
LEN GYI SGOM PAR BYED PA'I THEG CHEN GYI SGOM LAM MA BSTAN PA

LUNG DE'I DON YIN, DMAN LAM SNGON DU MA SONG BA'I BYANGS SEMS
TSOGS SBYOR BA RNAMS KYIS MI RTAG SOGS BCU DRUG GOMS PA LHUR
LEN GYI SGO NAS SGOM LA, BYANG SEMS KYI MTHONG LAM THOB NAS MI
RTAG SOGS BCU DRUG GOMS PA LHUR LEN GYI TSUL GYIS MI SGOM BYAS
PA  

LA KHO NA RE, BYANG SEMS SBYOR LAM PAS MI RTAG SOGS BCU DRUG
BSGOM BYA'I GTZO BOR BYAS NAS SGOM PAR THAL, DES MI RTAG SOGS
BCU DRUG GOMS PA LHUR LEN GYI TSUL GYIS SGOM PA'I PHYIR, RTAGS
KHAS, 'DOD NA, DES GANG ZAG GI BDAG MED SGOM BYA'I GTZO BOR

BYAS NAS SGOM PAR THAL, 'DOD PA'I PHYIR, 'DOD NA, DES NYON
SGRIB SPANG BYA'I GTZO BOR BYAS NAS SPONG PAR THAL, 'DOD PA'I
PHYIR, ZHES ZER NA, RTZA BAR MA KHYAB STE, LAM DE GOMS PA LHUR
LEN GYI TSUL GYIS SGOM ZHES PA'I DON, ,LAM DE 'BAD RTZO LA
CHEN POS

@007B SGOM ZHES PA'I DON YIN LA, LAM DE 'BAD RTZOL CHEN POS
SGOM NA LAM DE BSGOM BYA'I GTZO BOR BYAS NAS SGOM MI DGOS PA'I
PHYIR, KHA CIG, BSHAD MA THAD PA'I LAM BSGRIGS KYI DON MA GO
PA LA BRTEN NAS, BYANG SEMS TSOGS SBYOR PAS NYON SGRIB SPANG
BYA'I GTZO BOR

BYED ZER NA, DMAN LAM SNGON DU MA SONG PA'I BYANG SEMS TSOGS
LAM PA DE, NYAN THOS TSOGS LAM PA LAS DBANG PO RTUL BAR THAL,
DES TSOGS SBYOR GYI GNAS SKABS SU BSKAL CHEN GRANGS MED DU MAR
NYON SGRIB SPANG BYA'I GTZO BOR BYAS NAS SPONG BA LA 'BAD
KYANG,

MTHONG LAM GYI GNAS SKABS SU NYON SGRIB ZAD PAR MA SPANGS,
BRTZON 'GRUB SHIN TU 'BAR PA'I NYAN THOS TSOGS LAM PAS TSO
GSUM LA NYON SGRIB ZAD PAR SPANGS PA'I MYANG 'DAS MNGON DU
BYED PA'I PHYIR, LAN GYIS ZLOG PAR MI NUS PA'I THAL 'GYUR RO,
RANG LUGS  

NI, RANG RGYUD LDAN GYI GANG ZAG GI RGYUD KYANG GANG ZAG GI
BDAG MED MNGON SUM DU RTOGS PA'I SHES RAB KYIS ZIN PA'I YE
SHES GANG ZHIG, THEG DMAN GYI RTOGS RIGS SU GNAS PA DE, GZHI
SHES KYI MTSAN NYID, DON BSDU NA, THEG DMAN GYI RTOGS RIGS SU
GNAS PA'I

'PHAGS RGYUD KYI MKHYEN PA DE, GZHI SHES KYI MTSAN NYID, DBYE
NA, GNYEN PO PHYOGS KYI GZHI SHES MI MTHUN PHYOGS KYI GZHI
SHES GNYIS, SA MTSAMS NI 'PHAGS PA'I GANG ZAG MTHA' DAG GI
RGYUD LA YOD, RTZOD PA SPONG BA LA KHO NA RE, THEG DMAN GYI
RTOGS RIGS SU

GNAS PA'I 'PHAGS PA MED PAR THAL, 'PHAGS PA YIN NA THEG DMAN
GYI RTOG RIGS SU MI GNAS DGOS PA'I PHYIR, RTAGS 'DUD, 'DOD NA,
THEG DMAN GYI RTOGS RIGS SU GNAS PA'I 'PHAGS PA CHOS CAN,
KHYOD YOD PAR THAL, KHYOD KYI MKHYEN PA YOD PA'I

@008A *, ,PHYIR, MA GRUB NA, DE'I RGYUD KYI MKHYEN PA CHOS
CAN, KHYOD YOD PAR THAL, KHYOD GZHI SHES KYI MTSAN NYID YIN
PA'I PHYIR, ZER NA CHOS CAN SKYON CAN YIN NO, ,TSUR ROL PHA
ROL MTHA' LA MIN ZHES SOGS KYI SKABS SU, SBYOR BA DANG, MTHA'

DPYAD PA GNYIS, DANG PO NI, MI RTAG SOGS BCU DRUG MNGON SUM DU
RTOGS PA'I SHES RAB KYIS ZIN PA'I THEG CHEN GYI MTHONG LAM
CHOS CAN, SRID MTHA' LA MI GNAS TE, SRID MTHA' 'GOG PAR NUS
PA'I SHES RAB KYIS ZIN PA'I THEG CHEN 'PHAGS PA'I MKHYEN PA

YIN PA'I PHYIR, DE CHOS CAN, ZHI MTHA' LA MI GNAS TE, ZHI
MTHA' 'GOG PAR NUS PA'I SNYING RJES ZIN PA'I THEG CHEN 'PHAGS
PA'I MKHYEN PA YIN PA'I PHYIR, SRID ZHI GNYIS KYI BAR NA DON
DAM PAR MI GNAS TE, SRID ZHI BDEN STONG DU MNGON SUM DU RTOGS
PA'I THEG

CHEN 'PHAGS PA'I MKHYEN PA YIN PA'I PHYIR, DE CHOS CAN, SANGS
RGYAS DANG BYANG CHUB SEMS DPA' RNAMS KYI RGYUD LA NYE BA YIN
DE, DUS GSUM BDEN STONG DU MNGON SUM DU RTOGS PA'I SHES RAB
KYI ZIN PA'I THEG CHEN 'PHAGS PA'I MKHYEN PA YIN PA'I PHYIR,

KHA CIG, 'DI'I SBYOR BA LA GNYEN PHYOGS GZHI SHES CHOS CAN,
SRID MTHA' LA MI GNAS TE, SRID MTHA' 'GOG PAR NUS PA'I SHES
RAB KYIS ZIN PA'I PHYIR, DE CHOS CAN, ZHI MTHA' LA MI GNAS TE,
ZHI MTHA' 'GOG PAR NUS PA'I SNYING RJES ZIN PA'I PHYIR, DE

CHOS CAN, SRID ZHI GNYIS KYI BAR NA MI GNAS TE, SRID ZHI BDEN
STONG DU MNGON SUM DU RTOGS PA'I PHYIR, DE CHOS CAN, SANGS
RGYAS DANG BYANG CHUB SEMS DPA'I RNAMS KYI RGYUD LA NYE BA YIN
TE, DUS GSUM BDEN STONG DU MNGON SUM DU RTOGS PA'I PHYIR, ZER
NA,

@008B NGES PA'I RGYUN ZHUGS SRID PA LAN BDUN PA'I RGYUD KYI
RNAM PAR SHES PA CHOS CAN, SRID ZHI'I MTHA' LA MI GNAS PAR
THAL, SRID MTHA' 'GOG PAR NUS PA'I SHES RAB KYIS ZIN PA'I
PHYIR, KHYAB PA KHAS, DER THAL, GANG ZAG GI BDAG MED MNGON SUM
DU RTOGS

PA'I SHES RAB KYIS ZIN PA'I PHYIR TE, 'PHAGS RGYUD KYI MKHYEN
PA YIN PA'I PHYIR, RTZA BAR 'DOD NA, DE SRID MTHA' LA GNAS PAR
THAL, NGES PA'I RGYUN ZHUGS SRID PA LAN BDUN MTHA' LA GNAS
PA'I PHYIR, MA GRUB NA, DE CHOS CAN, DER THAL, 'DOD

PAR LAS NYON GYI DBANG GIS RIGS MTHUN GYI SKYE SRID BDUN LEN
PAR NGES PA'I GANG ZAG YIN PA'I PHYIR, RANG LUGS KYI SKYON NI,
BYANG 'PHAGS KYI RGYUD KYI STONG NYID MNGON SUM DU RTOGS PA'I
MKHYEN PA DE GZHI SHES YIN PAR THAL, GNYEN PO PHYOGS KYI GZHI
SHES

DES SRID ZHI BDEN STONG DU MNGON SUM DU RTOGS PA'I PHYIR,
RTAGS KHAS, 'DOD NA, DE CHOS CAN, THEG DMAN GYI RTOGS RIGS SU
GNAS PAR THAL, 'DOD PA'I PHYIR, GZHAN YANG, BYANG SEMS 'PHAGS
PA'I RGYUD KYI GNYEN PO PHYOGS KYI GZHI SHES DES

SRID ZHI BDEN STONG DU MNGON SUM DU RTOGS PAR THAL, GNYEN PO
PHYOGS KYI GZHI SHES DES SRID ZHI BDEN STONG DU MNGON SUM DU
RTOGS PA'I PHYIR, RTAGS KHAS, 'DOD NA, SLOB LAM NA BLO GCIG
GIS BDEN GNYIS CIG CIR DU MNGON SUM DU RTOGS PA YOD PAR THAL,

'DOD PA'I PHYIR, GZHAN YANG, GNYEN PO PHYOGS KYI GZHI SHES
CHOS CAN, SRID ZHI GNYIS KYI BAR NA GNAS PAR THAL, SRID ZHI
GNYIS KYI DBUS NA GNAS PA'I PHYIR TE, THEG CHEN 'PHAGS PA'I
MKHYEN PA YIN PA'I PHYIR, CHOS CAN DE'I PHYIR, GZHAN YANG, DE
CHOS CAN, MNGON

@009A *, ,SUM YIN PAR THAL, SRID ZHI BDEN STONG DU MNGON SUM
DU RTOGS PA'I PHYIR, RTAGS KHAS, 'DOD NA, DE CHOS CAN, MNGON
SUM MA YIN PAR THAL, BYANG 'PHAGS KYI RGYUD KYI GANG ZAG GI
BDAG MED DON SPYI'I TSUL GYIS RTOGS PA'I YE SHES DE KHYOD  

YIN PA'I PHYIR, GZHAN YANG, NYAN THOS 'PHAGS PA'I RGYUD KYI
STONG NYID MNGOS SUM DU RTOS PA'I MKHYEN PA CHOS CAN, SANGS
RGYAS DANG BYANG CHUB SEMS DPA'I RNAMS KYI RGYUD LA NYE BA YIN
PAR THAL, DUS GSUM BDEN STONG DU MNGON SUM DU RTOGS PA'I YE

SHES YIN PA'I PHYIR, KHYAB PA KHAS, RTAGS GRUB STE, DE 'DRA
YOD PA'I PHYIR, 'DOD MI NUS TE, NYAN THOS 'PHAGS PA'I MKHYEN
PA YIN PA'I PHYIR, MKHAS PA KHA CIG, KHYAD PAR GSUM LDAN GYI
GZHI SHES PA'I SHER PHYIN CHOS CAN, SANGS RGYAS DANG BYANG
CHUB SEMS

DPA' RNAMS KYI RGYUD LA NYE BA YIN TE, DUS GSUM BDEN STONG DU
MNGON SUM DU RTOGS PA MTHAR PHYIN PA'I YE SHES YIN PA'I PHYIR,
GZHI SHES PA'I SHER PHYIN CHOS CAN, KHYAD PAR GSUM DANG LDAN
TE, SRID MTHA' LA MI GNAS, ZHI MTHA' LA MI GNAS, SRID

ZHI GNYIS KYI BAR DON DAM PAR MI GNAS PA'I YE SHES YIN PA'I
PHYIR, SRID MTHA' LA MI GANS TE, SRID MTHA' 'GOG BYED KYI YE
SHES YIN PA'I PHYIR, ZHI MTHA' LA MI GNAS TE, ZHI MTHA' 'GOG
BYED KYI YE SHES YIN PA'I PHYIR, SRID ZHI GNYIS KYI BAR

NA DON DAM PAR MI GNAS TE, SRID ZHI BDEN STONG DU MNGON SUM DU
RTOGS PA'I YE SHES YIN PA'I PHYIR, ZHES GSUNGS, RE ZHIG DPYAD
NA, SHES RAB PHA ROL PHYIN PAR 'DOD, CES PA'I SKABS NAS DNGOS
SU BSTAN PA'I SHER PHYIN DE 'BRAS BU SHER

@009B PHYIN LA BYED RIGS PAR THAL, SBYOR BA DE 'THAD PA'I
PHYIR, 'DOD NA, DUS GSUM PA'I CHOS RNAMS SKYE PA MED PA'I RNAM
PAR MNYAM PA NYID DU RTOGS PAS SANGS RGYAS DANG BYANG CHUB
SEMS DPA' RNAMS LA NYE BAR GYUR PAR 'DOD PA'I SHES RAB KYI PHA

ROL TU PHYIN PA GANG YIN PA DE NI, ZHES PA'I SKABS NAS DNGOS
SU BSTAN PA'I SHER PHYIN DE 'BRAS BU SHER PHYIN LA BYED RIGS
PAR THAL, 'DOD PA'I PHYIR, 'DOD NA, RNAM BSHAD SNYING PO RGYAN
LAS, LAM SHER PHYIN LA MI RTAG SOGS RTOGS PA'I SHES RAB

DANG, SNYING RJE CHEN PO DANG STONG NYID RTOGS PA SOGS DU MA
YOD PA'I NANG NAS, LAG RJES MI 'DRA BA SO SOR BZHAG NA, ZHES
SOGS BSHAD PA MI 'THAD PAR THAL, 'DOD PA'I PHYIR, GZHAN YANG,
SKABS GSUM PA'I DNGOS KYI BSTAN BYA'I GTZO BOR GYUR

PA'I GZHI SHES KYANG YIN, 'BRAS BU SHER PHYIN KYANG YIN PA'I
GZHI MTHUN YOD PAR THAL, SBYOR BA 'THAD PA'I PHYIR, 'DOD NA,
BYANG SEMS MTHONG LAM PA'I RGYUD KYI MI RTAG SOGS BCU DRUG
MNGON SUM DU RTOGS PA'I YE SHES DE SKABS GSUM PA'I DNGOS

KYI BSTAN BYA'I GTZO BOR GYUR BA'I GZHI SHES YIN LA, BYANG
SEMS SGOM LAM PA'I RGYUD GYI MI RTAG SOGS BCU DRUG MNGON SUM
DU RTOGS PA'I YE SHES DE SKABS GSUM PA'I BSTAN BYA'I GTZO BOR
GYUR BA'I GZHI SHES MA YIN PA'I KHYAD PAR MI 'THAD

PAR THAL, 'DOD PA'I PHYIR, GNYIS PA LA MKHAS PA KHA CIG, LAM
SHES GANG ZHIG, 'DIR BSTAN SRID MTHA' 'GOG PAR NUS PA'I SHES
RAB KYIS ZIN PA DE, SHES PAS SRID LA MI GNAS PA'I LAM SHES KYI
MTSAN NYID, LAM SHES GANG ZHIG, 'DIR

@010A *, ,BSTAN ZHI MTHA' 'GOG PAR NUS PA'I SNYING RJES ZIN
PA, SNYING RJES ZHI LA MI GNAS PA'I LAM SHES KYI MTSAN NYID,
CES GSUNGS, BYANG SEMS MTHONG LAM PA'I RGYUD KYI KUN RDZOB
SEMS BSKYED CHOS CAN, MTSON BYA DANG PO DER THAL, MTSAN

NYID DE'I PHYIR, 'DOD NA, DE CHOS CAN, GZHI KUN RDZOB LA LTOS
TE, SRID MTHA' 'GOG BYED KYI RTOGS RIGS SU GNAS PAR THAL, 'DOD
PA'I PHYIR, GNYIS PA LA, THEG CHEN GYI MTHONG LAM BAR CHAD MED
LAM CHOS CAN, MTSON BYA DER THAL, MTSAN NYID DE'I

PHYIR, 'DOD NA, DE CHOS CAN, GZHI KUN RDZOB LA LTOS PA'I ZHI
MTHA' 'GOG BYED KYI RTOGS RIGS SU GNAS PAR THAL, 'DOD PA'I
PHYIR, 'DOD NA, DE CHOS CAN, THABS KHYAD PAR CAN GYI RTOGS
RIGS SU GNAS PAR THAL, 'DOD PA'I PHYIR, 'DOD MI

NUS TE, BAR CHAD MED LAM YIN PA'I PHYIR, KHA CIG, THEG DMAN
GYI RTOGS RIGS SU GNAS PA'I THEG CHEN 'PHAGS PA'I MKHYEN PA,
SHES PAS SRID LA MI GNAS PA'I LAM SHES KYI MTSAN NYID, THEG
CHEN GYI RTOGS RIGS SU GNAS PA'I THEG

CAN 'PHAGS PA'I MKHYEN PA DE, SNYING RJES ZHI LA MI GNAS PA'I
LAM SHES KYI MTSAN NYID, ZER NA, BYANG 'PHAGS KYI RGYUD KYI
GNYIS STONG MNGON SUM DU RTOGS PA'I MKHYEN PA CHOS CAN, MTSON
BYA DER THAL, MTSAN NYID DE'I PHYIR, MA GRUB NA, DER THAL,

THEG DMAN GYI RTOGS RIGS SU GNAS PA GANG ZHIG, THEG CHEN
'PHAGS PA'I MKHYEN PA YIN PA'I PHYIR, DANG PO GRUB STE, RANG
RGYAL GYI RTOGS RIGS SU GNAS PA'I PHYIR, RTZA BAR 'DOD NA,
NYAN THOS KYI RTOGS RIGS SU GNAS PAR THAL, 'DOD PA'I

@010B PHYIR GNYIS PA LA, THEG CHEN GYI MTHONG LAM BAR CHAD MED
LAM CHOS CAN, MTSON BYA DER THAL, MTSAN NYID DE'I PHYIR, RTAGS
SLA, 'DOD NA, DE CHOS CAN, THABS KHYAD PAR CAN GYI RTOGS RIGS
SU GNAS PAR THAL, 'DOD PA'I PHYIR, 'DOD MI NUS TE

BAR CHAD MED LAM YIN PA'I PHYIR, KHA CIG, GZHI SHES LA SHES
PAS SRID MTHA' LA MI GNAS PA'I GZHI SHES DANG, SNYING RJES ZHI
MTHA' LA MI GNAS PA'I GZHI SHES GNYIS SU YOD, CES ZER, BYANG
SEMS MTHONG LAM PA'I RGYUD KYI SNYING RJE CHEN PO DE GZHI SHES

YIN PAR THAL, SNYING RJES ZHI MTHA' LA MI GNAS PA'I GZHI SHES
YOD PA'I PHYIR, RTAGS KHAS, 'DOD NA, DE CHOS CAN, THEG DMAN
GYI RTOGS RIGS SU GNAS PAR THAL, 'DOD PA'I PHYIR, 'DOD MI NUS
TE, THEG CHEN GYI RTOGS RIGS SU GNAS PA'I PHYIR

TE, SNYING RJES CHEN PO YIN PA'I PHYIR, KHO NA RE, SNYING RJES
ZHI MTHA' LA MI GNAS PA'I GZHI SHES YOD PAR THAL, BYANG SEMS
MTHONG LAM PA'I RGYUD KYI SNYING RJE TSAD MED DE DE YIN PA'I
PHYIR, DER THAL, DE'I RGYUD KYI SNYING RJES TSAD MED DE GZHI
SHES YIN PA'I PHYIR TE, DE

THEG DMAN GYI RTOGS RIGS SU GNAS PA'I PHYIR, DER THAL, SNYING
RJES TSAD MED DE THEG DMAN GYI RTOGS RIGS SU GNAS PA'I PHYIR,
DER THAL, SNYING RJE TSAD MED BSGOM BYA'I GTZO BOR BYED

PA'I THEG DMAN 'PHAGS PA YOD PA'I PHYIR TE, DE RGYUD LDAN GYI
THEG DMAN 'PHAGS PA YOD PA'I PHYIR, ZER NA, 'DIR MA KHYAB, KHO
NA RE, SHES BYA CHOS CAN, SNYING RJES ZHI MTHA' LA MI GNAS
PA'I GZHI SHES YOD PAR THAL, SHES PAS SRID MTHA' LA MI GNAS
PA' 

@011A *, ,GZHI SHES YOD PA'I PHYIR, DER THAL, BYANG SEMS 'PHAGS
PA'I RGYUD KYI MI RTAG SONG, SA BCU DRUG MNGON SUM DU RTOGS PA'I
MKHYEN PA DE SHES PAS SRID MTHA' LA MI GNAS PA'I GZHI SHES YIN
PA'I PHYIR, MA GRUB NA, DE CHOS CAN, DER

THAL, GZHI SHES GANG ZHIG, GZHI KUN RDZOB LA LTOS TE, SRID MTHA'
'GOG BYED KYI RTOGS RIGS SU GNAS PA'I PHYIR, ZER NA, MA KHYAB
STE, SHES BYA CHOS CAN, GNYEN PO PHYOGS KYI LAM SHES YOD PAR
THAL, SHES PAS SRID MTHA' LA MI GNAS

PA'I GZHI SHES YOD PA'I PHYIR, RTAGS KHAS, 'DOD MI NUS TE, GNYEN
PO PHYOGS KYI LAM SHES ZHES PA'I THA SNYAD BYAMS PA'I GSUNG RAB
LAS MI 'BYUNG BA'I PHYIR, GZHAN YANG, MI MTHUN PHYOGS KYI LAM
SHES YOD PAR THAL, GNYEN PO PHYOGS KYI LAM SHES

YOD PA'I PHYIR, RTAGS KHAS, KHO NA RE, GNYEN PO PHYOGS KYI LAM
SHES YOD PAR THAL, THEG CHEN GYI MTHONG LAM DE DE YIN PA'I
PHYIR, MA GRUB NA, DE CHOS CAN, DER THAL, LAM SHES GANG ZHIG,
GNYEN PO PHYOGS KYI SHES RNAM YIN PA'I PHYIR, ZER NA, THEG CHEN
GYI

MTHONG LAM SDUG BSNGAL CHOS BZOD CHOS CAN, BAR CHAD MED PA'I
RTZE SBYOR YIN PAR THAL, BAR CHAD MED LAM GANG ZHIG RTZE SBYOR
YIN PA'I PHYIR, KHYAB PA KHAS, GZHAN YANG, SHES PAS SRID LA MI
GNAS SHING, ZHES PA'I GZHUNG 'DIS SHES PAS SRID

MTHA' LA MI GNAS PA'I GZHI SHES BSTAN BYA'I GTZO BOR BYAS NAS
BSTAN PAR THAL, SHES PAS SRID MTHA' LA MI GNAS PA'I GZHI SHES
YOD PA'I PHYIR, RTAGS KHAS, 'DOD NA, SNYING RJES ZHI LA MI GNAS
ZHES PA'I GZHUNG 'DIS SNYING RJES ZHI

@011B MTHA' LA MI GNAS PA'I GZHI SHES BSTAN BYA'I GTZO BOR BYAS
NAS BSTAN PAR THAL, 'DOD PA'I PHYIR, 'DOD NA, DE YOD PAR THAL,
'DOD PA'I PHYIR, 'DOD NA BKAG ZIN, GZHAN YANG, SHES PAS SRID LA
MI GNAS SHING ZHES PA'I GZHUNG 'DIS SHES

PAS SRID MTHA' LA MI GNAS PA'I GZHI SHES BSTAN BYA'I GTZO BOR
BYAS NAS MA BSTAN PAR THAL, DES SHES PAS SRID MTHA' LA MI GNAS
PA'I LAM SHES BSTAN BYA'I GTZO BOR BYAS NAS BSTAN PA'I PHYIR, DE
LAM SHES KYI SKABS LA DOGS PA

GCOD PA'I GZHUNG YIN PA'I PHYIR, GZHAN YANG, GNYEN PO PHYOGS
DANG LAM SHES KYI GZHI MTHUN YIN NA GNYEN PO PHYOGS KYI LAM SHES
YIN DGOS PAR THAL, GNYEN PO PHYOGS KYI LAM SHES YOD PA'I PHYIR,
RTAGS KHAS, RTZA BAR 'DOD NA, NYAN THOS KYI

MTHONG LAM BAR CHAD MED LAM CHOS CAN, GNYEN PO PHYOGS KYI GZHI
SHES YIN PAR THAL, GNYEN PO PHYOGS DANG GZHI SHES KYI GZHI MTHUN
YIN PA'I PHYIR, KHYAB PA KHAS, 'DOD NA, THEG CHEN 'PHAGS PA'I
MKHYEN PA YIN PAR THAL, 'DO PA'I PHYIR, SRID

ZHI'I MTHA' GANG ZHE NA, KHA CIG ,SRID MTHA' ZHES PA'I SGRA 'JUG
PA'I GZHI DE LA DU MA YOD DE, LAS NYON GYI DBANG GIS SRID PAR
SKYE BA LEN PA'I CHA DE, KUN RDZOB LA LTOS PA'I SRID MTHA' YIN,
DE NI SHES RAB KYI TSUL ROL GYI MTHA' 'KHOR BA DANG ZHES

PA'I DON YIN, LAS NYON GYI DBANG GIS SRID PAR SKYE BA LEN PA'I
CHA BDEN GRUB DE, DON DAM LA LTOS PA'I SRID MTHA' DANG, LAS NYON
GYI DBANG GIS SRID PAR SKYE BA LA MTHA' GCIG TU DOR BYAR BYED
PA'I CHA DE, BYANG SEMS LA LTOS PA'I SRID MTHA' YIN,

@012A *, ,DE NI DNGOS PO DMIGS PA NYID KYI ZHES SOGS KYI DON
YIN, ZHI MTHA' ZHES PA'I SGRA 'JUG PA'I GZHI LA DU MA YOD DE,
LAS NYON GYI DAS GIS 'KHOR BAR SKYE BA LEN PA CHAD TZAM GYIS
THOB PA'I MYANG 'DAS DE, KUN RDZOB LA LTOS PA'I ZHI MTHA'

DANG, DE NI SNYING RJES PHA ROL GYI MTHA' MYA NGAN LAS 'DAS PA
ZHES PA'I DON YIN, DE 'DRA'I MYANG 'DAS BDEN GRUB DE, DON DAM LA
LTOS PA'I ZHI MTHA' DANG, LAS NYON GYI DBANG GIS 'KHOR BAR SKYE
BA LEN PA CHAR TZAM GYIS THOB PA'I MYANG 'DAS LA MTHA'

GCIG TU BLANG BYAR BYED PA'I CHA DE BYANG SEMS LA LTOS PA'I ZHI
MTHA' YIN, DE NI DNGOS PO MED PAR DMIGS PA NYID KYI ZHES SOGS
KYI DON YIN, ZHES ZER, 'DI CHES MI 'THAD DE, SHES BYA CHOS CAN,
LAS NYON GYI DBANG GIS SRID PAR SKYE BA LA MTHA' GCIG

TU DOR BYAR BYED PA'I GANG ZAG YIN NA, BYANG SEMS LA LTOS PA'I
SRID MTHA' LA GNAS PAS KHYAB PAR THAL, DE BYANG SEMS LA LTOS
PA'I SRID MTHA' YIN PA'I PHYIR, RTAGS KHAS, 'DOD NA, BYANG SEMS
SBYOR LAM PA CHOS CAN, DER THAL, DE'I PHYIR, RTAGS

GRUB STE, LAM BSGRAGS LAS, MTHONG LAM MAN CHAD DU GOMS PA LHUR
LEN GYIS KYANG BSGOM PAR BYA STE, ZHES GSUNGS PA'I PHYIR, RTZA
BAR 'DOD NA, GSAL BA SONG, NYAN THOS LA SOGS PA LA DUS GSUM
MNYAM PA NYID DU SHES PA MED PA'I PHYIR, ZHES NYAN

THOS LA SOGS PA ZHES SMRAS PA LA DGOS PA MED PAR THAL, DNGOS PO
DANG DNGOS PO MED PAR DMIGS PA GNYIS KYIS 'KHOR BA DANG MYANG
'DAS LA GNAS PA YIN PAR SHES PAR BYA'O, ,ZHES PA'I SRID MTHA'
DE, BYANG SEMS LA LTOS PA'I SRID MTHA'

@012B DANG, DE'I SKABS KYI ZHI MTHA' DE, BYANG SEMS LA LTOS PA'I
ZHI MTHA' LA BYED RIGS PA GANG ZHIG, BYANG SEMS SBYOR LAM PA
BYANG SEMS LA LTOS PA'I SRID MTHA' LA GNAS PA'I PHYIR, LAN GYIS
BZLOG DU MED DO, ,GZHAN YANG, STONG NYID MNGON SUM DU RTOGS

PA'I NYAN THOS DGRA BCOM BYANG SEMS LA LTOS PA'I SRID MTHA' LA
GNAS PAR THAL, LAS NYON GYI DBANG GIS SRID PAR SKYE BA LA MTHA'
GCIG TU DOR BYAR BYED PA'I CHA DE, BYANG SEMS LA LTOS PA'I SRID
MTHA' YIN PA'I PHYIR, RTAGS KHAS, 'DOD NA, DE CHOS

CAN, DNGOS POR DMIGS PA NYID KYIS 'KHOR BA GNAS PA YIN PAR SHES
PAR BYA'O, ,ZHES PA'I SKABS NAS DNGOS SU BSTAN PA'I 'KHOR BA'I
MTHA' LA GNAS PAR THAL, 'DOD PA GANG ZHIG ,DE'I SKABS KYI SRID
MTHA' DE BYANG SEMS LA LTOS PA'I

SRID MTHA' LA BYED RIGS PA'I PHYIR, 'DOD NA, DE CHOS CAN, KHYOD
KYI STONG NYID MNGON SUM DU MA RTOGS PA THAL, 'DOD PA'I PHYIR,
KHYAB STE, NYAN THOS LA SOGS PA LA DUS GSUM MNYAM PA NYID SHES
PA MED PA'I PHYIR, ZHES BSHAD PA'I PHYIR, BLO GZU BOR ZHOG

LA LTOS SHIG, YANG PHYOGS SNGA SMRA BA PO 'DIS KUN RDZOB LA LTOS
PA'I SRID MTHA' LA GNAS NA LAS NYON GYI DBANG GIS 'KHOR BAR SKYE
BA LEN PAS KHYAB PAR SMRA BA YANG MI 'THAD DE, SRID PA THA MA'I
NYAN THOS MTHONG LAM PA CHOS CAN, DER THAL, DE'I PHYIR, MA

GRUB NA, DER THAL, KUN RDZOB LA LTOS PA'I SRID ZHI'I MTHA' GANG
RUNG LA GNAS PA'I GANG ZAG GANG ZHIG, KUN RDZOB LA LTOS PA'I ZHI
MTHA' LA MI GNAS PA'I PHYIR, DANG PO GRUB STE, THEG DMAN GYI
GANG ZAG YIN PA'I PHYIR, KHYAB STE, SRID DANG ZHI BAR LTUNG BA'I

@013A *, ,PHYIR, ZHES DANG DE'I THAD KYI tIG KAR GZIGS SHIG,
PHYI MA GRUB STE, THEG DMAN SLOB PA YIN PA'I PHYIR, RTZA BAR
'DOD MI NUS TE, TSE DE LA NYAN THOS DGRA BCOM PA'I 'BRAS BU
MNGON DU BYED PA'I GANG ZAG YIN PA'I PHYIR, RANG RES LAS NYON

GYIS 'PHANGS PA'I 'KHOR BA KUN RDZOB LA LTOS PA'I SRID MTHA'
YIN, DE LA GNAS PA KUN RDZOB LA LTOS PA'I SRID MTHA' LA GNAS
PA'I DON YIN BYAS PA LA, KHO NA RE, BDE BA CAN GYI RTEN CAN GYI
NYAN THOS TSOGS LAM PA CHOS CAN, LAS NYON GYIS 'PHANGS

PA'I 'KHOR BA LA GNAS PAR THAL, KUN RDZOB LA LTOS PA'I SRID
MTHA' LA GNAS PA'I PHYIR, KHYAB PA KHAS, RTAGS DER THAL, KUN
RDZOB LA LTOS PA'I SRID ZHI'I MTHA' GANG RUNG LA GNAS PA GANG
ZHIG ,DE LA LTOS PA'I ZHI MTHA' LA MI GNAS PA'I PHYIR, DANG

PO DER THAL, THEG DMAN GYI GANG ZAG YIN PA'I PHYIR TE, CHOS CAN
DE YOD PA'I PHYIR TE, BDE BA CAN GYI RTEN CAN GYI NYAN THOS SLOB
PA YOD PA'I PHYIR TE, DE'I RTEN CAN GYI NYAN THOS DGRA BCOM PA
YOD PA'I PHYIR ZER NA MA KHYAB, RTZA BAR 'DOD MI NUS TE, CHOS
CAN DE

YIN PA'I PHYIR, ZER NA, KHA CIG, 'KHOR BA BDEN PAR 'DZIN PA'I
BDEN 'DZIN DON DAM LA LTOS PA'I SRID MTHA' DANG, MYANG 'DAS BDEN
PAR 'DZIN PA'I BDEN 'DZIN DE DON DAM LA LTOS PA'I ZHI MTHA' YIN
ZER NA, DON DAM LA LTOS PA'I SRID ZHI'I MTHA'

YOD PAR THAL, DAM BCA' DE 'THED PA'I PHYIR, 'DOD NA, 'KHOR BA
BDEN GRUB DANG MYANG 'DAS BDEN GRUB YOD PAR THAL, 'DOD PA'I
PHYIR, RANG LUGS NI, 'KHOR BA BDEN GRUB DON DAM LA LTOS PA'I
SRID MTHA' DANG, MYANG 'DAS BDEN GRUB DON DAM LA

@013B LTOS PA'I ZHI MTHA' YIN BYAS PA LA KHO NA RE, 'KHOR BA
BDEN GRUB CHOS CAN, DON DAM LA LTOS PA'I SRID MTHA' MI YIN PAR,
,BDE BDEN GRUB MA YIN PA'I PHYIR, DE BZHIN DU GCIG SHOS LA YANG
SHES PAR BYA'O, ,ZHES GSUNGS, DE YANG MI 'THAD DO, 'KHOR

BA BDEN GRUB TU ZHES BA'I BLO RTAG MTHA' MA YIN PAR THAL, 'KHOR
BA BDEN GRUB YOD MOD MTHA' MA YIN PA'I PHYIR, MA GRUB PAR THAL,
'KHOR BA BDEN GRUB DON DAM LA LTOS PA'I SRID MTHA' MA YIN PA'I
PHYIR, RTAGS KHAS, KHO NA RE, DON DAM LA LTOS

PA'I SRID ZHI'I MTHA' LA GNAS PA'I GANG ZAG MED PAR THAL, DON
DAM LA LTOS PA'I SRID MTHA' MED PA'I PHYIR, 'KHOR BA BDEN GRUB
DON DAM LA LTOS PA'I SRID MTHA' DANG, MYANG 'DAS BDEN GRUB DON
DAM LA LTOS PA'I ZHI MTHA' YIN ZER NA, RTZA BAR MA

KHYAB RTAG CHAD GYI MTHA' LA GNAS PA'I GANG ZAG MED PAR THAL,
RTAG CHAD GYI MTHA' MED PA'I PHYIR, KHYAB NA, KHO NA RE, SEMS
TZAM PA DE DON DAM LA LTOS PA'I SRID ZHI'I MTHA' LA GNAS PAR
THAL, DE LA GNAS PA'I GANG ZAG YOD PA'I

PHYIR, 'DOD NA DE CHOS CAN, SRID ZHI BDEN GRUB LA GNAS PAR THAL,
'DOD PA'I PHYIR, KHYAB STE, 'KHOR BA BDEN GRUB DON DAM LA LTOS
PA'I SRID MTHA' DANG, MYANG 'DAS BDEN GRUB DON DAM LA LTOS PA'I
ZHE MTHA' YIN PA'I PHYIR ZER NA, MA KHYAB

STE, BYANG 'PHAGS KYI RGYUD KYI DMIGS MED LA DMIGS PA'I NYING
RJE CHOS CAN, BDEN MED LA DMIGS PA'I SNYING RJES YIN PAR THAL,
DMIGS MED LA DMIGS PA'I SNYING RJE YIN PA'I PHYIR, KHYAB STE,
DMIGS MED LA DMIGS PA'I SNYING RJE ZHES PA'I

@014A *, ,DMIGS PA MED PA DE BDEN MED LA BYED RIGS PA'I PHYIR,
'KHRO GSUM, 'ON KYANG, RTAGS MA GRUB NA, DER THAL, 'JUG PA'I tIK
CHEN LAS, DMIGS PA MED PA NI MCHAN 'DZIN GYIS GZUNG BA LTAR GYI
ZHE NA YUL MED PAR BDEN MED DO, ,ZHES GSUNGS

PA'I PHYIR, 'DOD MI NUS TE, CHOS CAN DE'I PHYIR, MKHAS PA KHA
CIG SANGS RGYAS 'PHAGS PA SRID MTHA' LA GNAS, SKABS 'DIR BSTAN
GYI SRID MTHA' LA MI GNAS, ZHES GSUNGS, SHES BYA CHOS CAN, SANGS
RGYAS 'PHAGS PA'I RGYUD LA SRID MTHA' YOD

PAR THAL, DAM BCA' 'THAD PA'I PHYIR, 'DOD NA, DE'I RGYUD LA GZHI
KUN RDZOB PA LA LTOS PA'I SRID MTHA' YOD PAR THAL, 'DOD PA'I
PHYIR, 'DOD NA, GZHI KUN RDZOB PA LA LTOS PA'I SRID MTHA' 'GOG
PHYED KYI SHES RAB MED PAR THAL, 'DOD PA'I PHYIR, 'DOD NA,

DE YOD PAR THAL, GZHI KUN RDZOB PA LA LTOS PA'I SRID MTHA' 'GOG
BYED KYI RTOGS RIGS SU GNAS PA'I THEG CHEN 'PHAGS PA'I MNGON
RTOGS DE, SHES PAS SRID LA MI GNAS PA'I LAM SHES KYI MTSAN NYID
YIN, GZHI KUN RDZOB PA LA LTOS PA'I ZHI MTHA'

'GOG BYED KYI RTOGS RIGS SU GNAS PA'I THEG CHEN 'PHAGS PA'I
MNGON RTOGS DE SNYING RJES ZHI LA MI GNAS PA'I LAM SHES KYI
MTSAN NYID DU 'JOG RIGS PA'I PHYIR, DE LTAR DU tIK KAR BSHAD
PA'I PHYIR, GZHAN YANG, MYANG 'DAS DE SRID MTHA' YIN PAR

THAL, SANGS RGYAS 'PHAGS PA SRID MTHA' LA GNAS PA'I PHYIR, RTAGS
KHAS, 'DOD NA, THEG DMAN GYI MYANG 'DAS DE SRID MTHA' YIN PAR
THAL, 'DOD PA'I PHYIR, 'DOD NA, DE CHOS CAN, SRID MTHA' MA YIN
PAR THAL, ZHI MTHA' YIN PA'I PHYIR, RTAGS

@014B GRUB STE, DE'I MTSAN GZHI YOD PA'I PHYIR, GAL TE SANGS
RGYAS 'PHAGS PA CHOS CAN, SRID MTHA' LA GNAS PAR THAL, 'KHOR
BA'I MTHA' LA GNAS PA'I PHYIR TE, 'KHOR BA'I PHYI MTHA' LA GNAS
PA GNAG ZHIG ,'KHOR BA'I PHYIR MTHA' 'KHRO BA'I MTHA'

YIN PA'I PHYIR, DANG PO GRUB STE, 'KHOR BA'I PHYI MTHA' MNGON
SUM DU BYAS PAS GANG ZAG YIN PA'I PHYIR, PHYI MA MA GRUB NA,
'KHOR BA LA MTHA' MED PAR THAL, MA GRUB PA DE'I PHYIR, ZER NA,
'DIR MA KHYAB STE, TSIG TZAM LA RTZOD NA, SANGS RGYAS 'PHAGS PA

CHOS CAN, SKABS 'DIR BSTAN GYI SRID MTHA' KHAS LEN PAR THAL,
SKABS 'DIR BSTAN GYI 'KHOR BA'I MTHA' LA GNAS PA'I PHYIR, DER
THAL, SKABS 'DIR BSTAN GYI 'KHOR BA'I PHYI MTHA' LA GNAS PA GANG
ZHIG, SKABS 'DIR BSTAN GYI 'KHOR

BA'I PHYI MTHA' DE SKABS 'DIR BSTAN GYI 'KHOR BA'I MTHA' YIN
PA'I PHYIR, DANG PO GRUB STE, DE MNGON DU BYAS PA'I GANG ZAG YIN
PA'I PHYIR, GNYIS PA MA GRUB NA, DE LA MTHA' MED PAR THAL, MA
GRUB PA DE'I PHYIR ZHES MTSUNGS PA JI LTA BA BZHIN BYA'O, ,KHA
CIG,

'KHOR BA DE 'KHOR BA'I MTHA' YIN PAR THAL, 'KHOR BA'I MTHA' YOD
PA GANG ZHIG, MYANG 'DAS 'KHOR BA'I MTHAD MA YIN PA'I PHYIR,
,PHYI MA KHAS, 'DOD NA, MYANG 'DAS DE MYANG 'DAS KYI MTHA' YIN
PAR THAL, 'DOD PA'I PHYIR, ZER NA, MA KHYAB, 'DOD NA, SANGS

RGYAS 'PHAGS PA MYANG 'DAS KYI MTHA' LA GNAS PAR THAL, 'DOD PA'I
PHYIR, 'DOD NA, SANGS RGYAS 'PHAGS BZHI MTHA' LA GNAS PAR THAL,
'DOD PA'I PHYIR, ZHES ZER NA, 'KHOR BA YIN NA 'KHOR BA'I MTHA'
MA YIN DGOS PAR THAL, 'KHOR BA'I

@015A *, ,MTHA' LA GNAS PA'I GANG ZAG YIN NA, MYANG 'DAS THOB
PAS KHYAB PA'I PHYIR, RTAGS SONG, 'DOD NA, MYANG 'DAS YIN NA
MYANG 'DAS KYI MTHA' MA YIN PAS KHYAB PAR THAL, 'DOD PA'I PHYIR,
'DOD NA, THEG DMAN GYI MYANG 'DAS CHOS CAN, DER THAL

DE'I PHYIR, MKHAS PA, KHA CIG ,LAS DANG NYON MONGS PA'I DBANG
GIS RGYUN RING BOR NYED MTSAMS SBYOR BA DE, SKABS 'DIR BSTAN GYI
SRID MTHA' YIN, DE YANG 'GREL BAR, SHES RAB KYI TSUL ROL GYI
MTHA' 'KHOR BA RTAG PA'I MTSAN NYID, CES PAS

BSTAN, SRID PAR SKYE BA LA MTHA' GCIG TU DOR BYAR ZHEN PA SKABS
'DIR BSTAN GYI SRID MTHA' YIN, DE NI 'GREL BAR, DNGOS BOR DMIGS
PA NYID KYIS 'KHOR BA LA GNAS PA YIN PAR SHES PA BYA'O, ,ZHES
PAS BSTAN, SRID PAR SKYE BA CHAD TZAM GYIS

THOB PA'I MYANG 'DAS SKABS 'DIR BSTAN GYI ZHI MTHA' YIN, DE NI
'GREL BAR, SNYING RJES PHA ROL GYI MTHA' MYA NGAN LAS 'DAS PA
CHAD PA'I MTSAN NYID, CES PAS BSTAN, SRID PAR SKYE BA CHAD TZAM
GYIS THOB PA'I MYANG 'DAS MTHA' GCIG TU BLANGS BYAR

ZHEN PA DE YANG SKABS 'DIR BSTAN GYI ZHA MTHA' YIN, DE NI 'GREL
BAR, DNGOS PO MED PAR DMIGS PA NYID KYIS MYA NYAN LAS 'DAS PA LA
GNAS PA YIN PAR SHES PAR BYA'O, ,ZHES PAS BSTAN CES GSUNGS, DE
RNAMS LA DPYAD NA, NYAN THOS DGRA

BCOM PA SKABS 'DIR BSTAN GYI SRID MTHA' LA GNAS PAR THAL, SRID
PAR SKYE BA LA MTHA' GCIG TU DON BYAR ZHEN PA SKABS 'DIR BSDAN
GYI SRID MTHA' YIN PA'I PHYIR, RTAGS KHAS, 'DOD NA, NYAN THOS
DGRA BCOM PA CHOS CAN, SKABS 'DIR BSTAN

@015B GYI TSUL ROL GYI MTHA' LA GNAS PAR THAL, 'DOD PA'I PHYIR,
'DOD NA, 'KHOR BA SPANGS PA'I GNA ZAG GI RGYUD LA SKABS 'DIR
BSTAN GYI TSUL ROL GYI MTHA' YOD PAR THAL, 'DOD PA'I PHYIR, 'DOD
NA, RNAM BSHAD SNYING PO RGYAN LAS TSUL ROL NI SO SO SKYE BO

LA LTOS PA STE, TSUR NGOS NA YOD KYI 'KHOR BA CHAD PA'I PHAR
NGOS NA MED PA'I DON, ZHES GSUNGS PA MI 'THAD PAR THAL, 'DOD
PA'I PHYIR, GZHAN YANG, NYAN THOS DGRA BCOM PA SKABS 'DIR BSTAN
GYI TSUL ROL GYI MTHA' LA GNAS PAR THAL, NYAN THOS

DGRA BCOM PA 'KHOR BA'I MTHA' LA GNAS PA'I PHYIR, RTAGS KHAS,
'DOD NA, DE CHOS CAN, SKABS 'DIR BSTAN GYI PHA ROL GYI MTHA' LA
MI GNAS PAR THAL, 'DOD PA'I PHYIR, GZHAN YANG, LAS DANG NYON
MONGS PA'I DBANG GYIS RGYUN RING BOR NYID MTSAMS

SBYOR BA CHOS CAN, KHYOD SKABS 'DIR BSTAN GYI SRID MTHA' MA YIN
PAR THAL, TSUR MTHONG THA MAL BA KHYOD YIN PA'I PHYIR, SRID PAR
SKYE BA LA MTHA' GCIG TU DOR BYAR ZHEN PA CHOS CAN, KHYOD SKABS
'DIR BSTAN GYI SRID MTHA' MA YIN PAR THAL, NYAN THOS DGRA

BCOM PA KHYOD YIN PA'I PHYIR, MA GRUB NA, NYAN THOS DGRA BCOM PA
CHOS CAN, KHYOD DER THAL, KHYOD DIR ZHEN PA'I GANG ZAG YIN PA'I
PHYIR, GZHAN YANG, NYAN THOS MTHONG LAM PA'I RGYUD KYI GANG ZAG
GI BDAG MED MNGON SUM DU RTOGS PA'I SHES RAB DE

RANG LAM DU SRID MTHA' 'GOG PAR NUS PA'I SHES RAB YIN PAR THAL,
DE SRID MTHA' 'GOG NUS KYI SHES RAB YIN PA'I PHYIR TE, NYAN THOS
MTHONG LAM PA'I RGYUD LA SRID MTHA' 'GOG RUS KYI SHES RAB YOD
PA'I PHYIR, RTA BAR 'DOD NA, NYAN THOS DGRA