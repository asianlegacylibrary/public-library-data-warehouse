*, ,SNYING PO DON GSUM GYI KHRID 'PHAGS PA SPYAN RAS GZIGS LA
BRTEN PA SHIN TU LEGS PA ZHIG BZHUGS,,

@001A #, ,NA MO GU RU MANYDZU GHO sh'A YA, 'DIR DAL 'BYOR GYI
RTEN LA SNYING PO LEN PA'I THABS, RGYAL BA'I GSUNG RAB MTHA' DAG
GI DON 'DI DANG, 'CHI KHAR BAR DO'I NYAMS

LEN DU DRIL BA SNYING PO DON GSUM DU GRAGS PA RJE BTZUN SPYAN
RAS GZIGS KYIS, GRUB CHEN MI TRA DZO KI LA GNANG BA'I GDAMS PA
NYAMS SU LEN PAR 'DOD PAS, SKYABS 'GRO

SEMS BSKYED TSAD MED BZHI BSGOM PA SNGON DU BTANG NAS YID MA
YENGS PAR DNGOS GZHI 'DI LTAR NYAMS SU BLANG BAR BYA'O, ,RNYED
DKA' DON CHE DAL BA'I RTEN 'DI YANG, ,MYUR

DU 'JIG CING NAM 'CHI NGES PA MED, ,SHI NAS SRID PA'I 'GRO BA
GANG SKYES KYANG, ,SDUG BSNGAL RANG BZHIN BDE BA'I GO SKABS MED,
,BDAG NYID JI BZHIN DRIN GYIS BSKYANGS

@002A *, ,PA'I MA, ,SEMS CAN THAMS CAD SDUG BSNGAL GSUM GYIS
MNAR, ,DES NA 'DI DAG SRID MTSO LAS SGROL PHYIR, ,RDZOGS PA'I
SANGS RGYAS GO 'PHANG BSGRUB PAR BYA, ,

DE YI PHYIR DU SNYING PO DON GSUM GYI, ,GDAMS PA ZAB MO NYAMS SU
BLANG BAR BYA, ,RANG GI SPYI BOR SHEL DKAR LAS GRUB PA'I, ,BYANG
CHUB MCHOD RTEN SGO STONG LDAN PA'I DBUS, ,BUM PA'I

LTE BAR PAD DKAR ZLA BA'I STENG, ,BKA' DRIN ZLA MED RTZA BA'I
BLA MA DANG, ,DBYER MED RJE BTZUN KHA SARBA nI BZHUGS, ,SGO
STONG SANGS RGYAS STONG RNAMS RIGS LNGA'I TSUL, ,RANG NYID
'PHAGS

MCHOG SPYAN RAS GZIGS DBANG DU, ,GSAL BA'I SNYING NI PAD DMAR
'DAB STONG CAN, ,LTE BAR RANG GI SEMS DANG YI DAM LHA, ,DBYER
MED KHA SARBA nI MTSON GANG TZAM, ,'DAB MA RNAMS LA AA

DKAR STONG GIS MDZES, ,SPYI BO'I BLA MA SNYING GA'I LHA GNYIS
KYI, ,RAL PA'I KHROD NA RIGS BDAG SNANG MTHA' YAS, ,BLA MA LHAG
PA'I LHA YI GNAS GSUM DU, ,YI GE GSUM MTSAN KHYAD

@002B PAR THUGS KA'I DBUS, ,ZLA STENG HR'I: YIG MTHA' MAR YI GE
DRUG ,CHU SHEL PHRENG BA LTA BUS MDZES PAR BSKOR, ,DE LAS 'OD
'PHROS RTZA BRGYUD BLA MA DANG, ,YI DAM LHA TSOGS SKYABS GSUM
BKA' SDOD

BCAS, ,GSANG SNGAGS RIG SNGAGS GZUNGS SNGAGS MA LUS PA, ,SPYAN
DRANGS SO SO'I DAM TSIG PAR THIM PAS, ,KUN 'DUS GSUM GYI BDAG
NYID YID BZHIN NOR, ,BSLU MED SKYABS MCHOG 'DUS PA'I NGO

BOR BSAM, ` ,GANG LA BRTEN NA MCHOG DANG THUN MONG GI ,'DOD
DGU'I PHUN TSOGS MA LUS YID BZHIN DU, ,STZOL MDZAD DBANG GI
RGYAL PO BLA MA LHA, ,THUGS RJE CHEN PO'I ZHABS LA PHYAG 'TSAL
LO, ,

SRID ZHI'I MCHOD SPRIN RGYA MTSO LEGS PAR 'BUL, ,SDIG LTUNG KUN
BSHAGS DGE LA RJES YI RANGS, ,CHOS 'KHOR BSKOR PHYIR RGYUN TU
BZHUGS SU GSOL, ,'DIS MTSON DGE BA BYANG CHUB CHER BSNGO'O, ,

MTSAN DPE'I DPAL 'BAR GZI BRJID PHUNG PO'I SKU, ,BRGYAD KHRI
BZHI STONG CHOS PHUNG SGROG PA'I GSUNG, ,MKHYEN BRTZE NUS PA
PHUL DU BYUNG BA'I THUGS, ,GSOL BA 'DEBS SO BLA MA RIN PO CHE,
,GSOL

BA 'DEBS SO MGON PO SPYAN RAS GZIGS, ,BYIN GYIS RLOBS SHIG
'PHAGS MCHOG THUGS RJE'I LHA, ,'DI PHYI BAR DO'I 'PHRANG LA
THUGS RJES BZUNG, ,GNAD GCOD BDUD DANG GSHIN RJE'I 'JIGS LAS

@003A *, ,SKYOBS, ,'KHOR BA NGAN SONG GNAS LAS BSGRAL DU GSOL,
,DGA' LDAN GZHAL MED KHANG DU DRANG DU GSOL, ,RGYAL BA KUN GYI
THUGS RJE GCIG BSDUS NAS, ,BDAG CAG MGON MED 'GRO

BA MA LUS LA, ,RAB 'BYAMS RGYAL BA'I MDZAD PA SGRUB MDZAD PA,
,GSOL BA 'DEBS SO BLA MA RIN PO CHE, ,GSOL BA 'DEBS SO MGON PO
SPYAN RAS GZIGS, ,BYIN GYIS RLOBS SHIG 'PHAGS MCHOG

THUGS RJE'I LHA, ,'DI PHYI BAR DO'I 'PHRANG LA THUGS RJES BZUNG,
,GNAD GCOD BDUD DANG GSHIN RJE'I 'JIGS LAS SKYOBS, ,'KHOR BA
NGAN SONG GNAS LAS BSGRAL DU GSOL, ,DGA' LDAN GZHAL MED

KHANG DU DRANG DU GSOL, ,NGAN 'GRO'I TSA GDUNG SEL BA'I RDZOGS
LDAN SPRIN, ,RGAL DKA' SDUG BSNGAL MTSO LAS SGROL BA'I GRU,
,RNAM GROL GLING DU 'KHRID PA'I DED DPON MCHOG ,GSOL BA 'DEBS SO
BLA

MA RIN PO CHE, ,GSOL BA 'DEBS SO MGON PO SPYAN RAS GZIGS, ,BYIN
GYIS RLOBS SHIG 'PHAGS MCHOG THUGS RJE'I LHA, ,'DI PHYI BAR DO'I
'PHRANG LA THUGS RJES BZUNG, ,GNAD GCOD BDUD DANG

GSHIN RJE'I 'JIGS LAS SKYOBS, ,'KHOR BA NGAN SONG GNAS LAS
BSGRAL DU GSOL, ,DGA' LDAN GZHAL MED KHANG DU DRANG DU GSOL,
,MTHO RIS THAR PA'I LAM BZANG STON PA'I MIG ,NYON MONGS NAD KUN

@003B 'JOMS PA'I SMAN PA MCHOG ,'DOD DGU'I DNGOS GRUB MCHOG
STZOL YID BZHIN NOR, ,GSOL BA 'DEBS SO BLA MA RIN PO CHE, ,GSOL
BA 'DEBS SO MGON PO SPYAN RAS GZIGS, ,BYIN GYIS RLOBS SHIG
'PHAGS

MCHOG THUGS RJE'I LHA, ,'DI PHYI BAR DO'I 'PHRANG LA THUGS RJES
BZUNG, ,GNAD GCOD BDUD DANG GSHIN RJE'I 'JIGS LAS SKYOBS, ,'KHOR
BA NGAN SONG GNAS LAS BSGRAL DU GSOL, ,DGA' LDAN GZHAL MED KHANG
DU

DRANG DU GSOL, ,DE LTAR SHUGS DRAG GSOL BA BTAB PA'I MTHUS,
,SPYI BO'I BLA MA SANGS RGYAS THAMS CAD LA, ,BDUD RTZI'I RGYUN
BABS RANG GZHAN LUS LA THIM, ,SDIG SGRIB KUN SBYANGS BYIN GYIS
BRLABS PAR

BSAM, ,'JA' TSON LTAR BKRA'I 'OD ZER SPRO BSDU YIS, ,SNOD BCUD
ZHING SBYONG RGYAL BA'I THUGS RJE BSKUL, ,DE MTHAR SPYI BO'I BLA
MA YI DAM DANG, ,SANGS RGYAS STONG YANG AA YIG STONG LA BSTIM,
,MCHOD RTEN MKHA'

LA 'JA' LTAR YAL BAR BSGOM, ,RANG SEMS BLA MA YI DAM DBYER MED
DANG, ,'KHYER SO GSUM GYI RNAL 'BYOR LA GNAS PAS, ,MA YENGS YIG
DRUG BZLAS PA CI NUS BYA, ,RANG SEMS LA SOGS 'KHOR 'DAS CHOS

RNAMS KUN, ,RTOG PAS BTAGS PA TZAM ZHIG MA GTOGS PA, ,NGO BOS
GRUB PA RDUL TZAM MA MCHIS PAS, ,SPROS BRAL NAM MKHA' LTA BU'I
NGANG DU GZHAG ,RJES THOB GZUNG 'DZIN SNANG BA CI SHAR YANG,
,SGYU MA SMIG RGYU

@004A *, ,RMI LAM CHU ZLA BZHIN, ,SNANG YANG BDEN PAR MED PA'I
TSUL RIG NAS, ,SNANG STONG DBYER MED TSOGS GNYIS ZUNG DU SBREL,
,TSE 'DI'I NYAMS LEN JI LTAR BYA BA'I SKABS TE DANG PO'O,, `
,,DE

LTAR BSGOMS KYANG TSE 'DIR MA GRUB NA, ,'CHI KHAR 'PHO BA'I
GDAMS NGAG 'DI LTAR BYA, ,LUS DANG LONGS SPYOD GNYEN LA MA CHAGS
PAR, ,RANG SEMS YI DAM PHYIR 'THON BEM RIG PHRAL, ,RLUNG MA
SGYED BU LA GNAS KA

P'A LAR, ,PHUNG PO RNYING PA SBYANGS RTOGS SBAR BYAS TE, ,ZAG
MED BDUD RTZIS BLA MA DKON MCHOG DANG, ,SNYING RJE LAN CHAGS
MGRON LA MCHOD SBYIN BYA, ,RANG GI LUS DBUS DBU MA SPA LCAGS
TZAM, ,YAR SNA TSANGS BUG MAR SNA LTE

'OG ZUG ,SNYING DBUS RANG SEMS SPYAN RAS GZIGS SU BSGOM, ,STENG
PHYOGS DGA' LDAN CHOS KYI PHO BRANG NA, ,BYAMS MGON GSER MDOG
BZANG PO'I BZHUGS STANGS CAN, ,CHOS 'KHOR PHYAG RGYA MTSAN DPE'I
'OD

STONG 'BAR, ,DRAN PA TZAM GYIS SRID PA'I 'JIGS 'PHROG PA, ,DGYES
PA'I 'DZUM ZHAL MNGON SUM MTHONG BAR MOS, ,SKYON BRAL YON TAN
KUN GYI GTER GYUR PA, ,MGON MED NYAM THAG 'GRO BA'I SKYABS GCIG
PU, ,THUB

PA'I RGYAL TSAB MI PHAM CHOS KYI RJE, ,GSOL BA 'DEBS SO BYAMS
MGON THUGS RJE CAN, ,GSOL BA 'DEBS SO GNAD GCOD SDUG BSNGAL SOL,
,THUGS RJES GZIGS SHIG BAR DO'I 'PHRANG LAS SGROL, ,MGON

@004B SKYABS MDZOD CIG NGAN SONG 'JIGS PA LAS, ,BYIN GYIS RLOBS
SHIG THUGS RJE'I LCAGS KYU YIS, ,DGA' LDAN GNAS SU MYUR DU DRANG
DU GSOL, ,DE LTAR GSOL BAS BYAMS MGON THUGS KA NAS, ,'OD KYI
SBUBS BYUNG

BDAG GI SPYI BOR ZUG ,YANG GCIG SNGAR LTAR GDUNG BAS GSOL BTAB
PAS, ,RJE BTZUN THUGS KA NAS BYUNG 'OD ZER GYI, ,LCAGS KYU 'OD
KYI SBU GU'I NANG RGYUD DE, ,RANG SEMS 'PHAGS PAR GSAL BA'I RAL
PA LA, ,BTAB

DRANGS 'DU SHES GSUM LDAN THOGS MED DU, ,SKAR MDA' 'PHANGS BZHIN
RJE BTZUN THUGS KAR THIM, ,SLAR 'THON YID DGA' CHOS 'DZIN PADMO
LAS, ,SKYE BA BLANGS TE CHOS LA SPYOD PAR BSAM, ,'CHI KHA'I
NYAMS LEN GYI SKABS

TE GNYIS PA'O,, ` ,,'DI LTAR 'BAD KYANG 'PHO BAR MA NUS PA, ,BAR
DO GRUB TSE PHYI NANG GSANG BA DAG ,BSGYUR BA'I MAN NGAG 'DI
LTAR NYAMS SU LEN, ,DA LTA BZANG NGAN SNANG BA GANG SHAR YANG,
,BAR DO 'KHRUL

PA'I SNANG BA NYID YIN ZHES, ,RGYUN CHAGS DRAN PA'I NYAMS LEN
GOMS BYAS TE, ,DA GZOD BAR DO'I SNANG BA SHAR BA'I TSE, ,MI SDUG
YUL SNANG SHAR TSE DAG PA'I ZHING, ,'JIGS RUNGS GSHIN RJE'I
SNANG SOGS LHA YI SKU, ,KUN KYANG

MA RIG 'KHRUL SNANG TZAM ZHIG LAS, ,BDEN MED SGYU MA LTA BU'I
RNAL 'BYOR GYIS, ,CHAGS SDANG BKAG NAS BSAMS BZHIN NYING MTSAMS
SBYOR, ,BAR DO'I NYAMS LEN GYI SKABS DE GSUM PA'O,, ` ,,RGYAL

@005A *, ,BA'I GSUNG RAB RGYA MTSO LTA BU'I DON, ,'DI DANG 'CHI
KHA BAR DO'I NYAMS LEN DU, ,LEGS PAR DRIL BA GDAMS PA'I RGYAL PO
'DI, ,BLO LDAN RNAMS KYIS NYIN BZHIN NYAMS LEN CING, ,THUN
MTSAMS

ROL PA GSUM GYI RNAL 'BYOR DANG, ,MTHAR YANG 'KHOR GSUM YONGS
DAG BSNGO BAS BRGYAN, ,TSUL 'DIR 'BAD LAS RNAM DKAR CI MCHIS PA,
,MA RNAMS DON TU BYANG CHUB MCHOG TU BSNGO, ,TSUL 'DI MDO RGYUD

GDAMS PA RGYA MTSO LA, ,'DOD DGUR SPYOD PA'I DGE SLONG SNYOMS
LAS PA, ,BLO BZANG CHOS KYI RGYAL MTSAN ZHES BYA BAS, ,CHOS GRVA
CHEN PO BKRA SHIS LHUN POR SBYAR,, ,,MANGGA LAm,, ,,

` AOm SVA STI, PHAN BDE'I 'BYUNG GNAS RGYAL BSTAN YONGS 'DU'I
LJON, ,RAB RGYAS 'GRO KUN THAR MCHOG 'BRAS BZANG LA, ,SPYOD
PHYIR BKRA SHIS LHUN GRUB CHOS GRVA CHER, ,CHOS SBYIN 'DZAD MED
DAL 'GRO'I RGYUN

'DI SPEL, ,SARBA DZA GA TZAm,, ,,