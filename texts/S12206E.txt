@1A *, ,RTEN GSAR BZHENGS KYI DKAR CHAG RGYAB YIG GI SKOR
RNAMS BZHUGS SO, ,

@1B #, ,AOm SVASTI, 'CHI MED BTUNG BA LA 'GRAN MCHOD YON CHE,
,RAB 'KHYIL YOL GO 'DI BA SKRUN DGE BA 'DIS, ,BSLAB GSUM LDAN
PA'I 'DUS PA'I SDE CHEN PO, ,THUGS MTHUN KHRIMS

GTZANG BSHAD SGRUB RAB 'PHEL SHOG ,SARBA DZA GA TAm, (ZHES PA
'DI NI BDE 'BYOR BKRA SHIS DGA' LDAN GYI BLA MA GRANG MO CHE BA
MI TSAN GYI GRVA RIGS DRUNG RAM PA BLO BZANG BSAM GTAN DANG, DBU
MDZAD, CHOS KHRIMS PA GSUM NAS RGYU YON

SBYAR TE BDE 'BYAR BKRA SHIS DGA' LDAN GYI 'DUS PA RGYA MTSOR
LJON DMAR LAS BSKRUN PA'I LTI RI CHA BZHI 'BUL SBYOR BYAS PA'I
ZHAL BYANG SMON TSIG 'DI LTA BU ZHIG DGOS ZHES BSKU LA BLTAR, 7
SH'AKYA'I DGE SLONG BLO BZANG DPAL LDAN YE SHES KYIS SBYAR

BA'O;; DGE LEGS 'PHEL,,) ` ,,NA MO BADZRA BHEE RA W'A YA, GSHIN
RJE GSHED NAG BLA MA KHRO BA'I RGYAL, ,DPAL LDAN LAG PA BRGYA
YIS GAR MDZAD PA, ,HA LA HA LA GDONG BRGYA BZHAD PA'I SKU, ,

@2A *, ,'JIGS MDZAD RDO RJE KYE KYE DGYES PAS SBYON, ,TSANGS
PA'I YUL SA GNON PA'I RAB 'BAR BRO, ,KENG RUS MCHE BA RAB GTZIGS
H'Um H'Um BRDUNG, ,SA YI DKYIL 'KHOR BZHI YI RMONGS PA'I 'KHRUL,

HR'I:shshI:'I NGA RO SGROG PAS KUN NAS GCOD, ,RDO RJE 'JIGS BYED
PHYI NANG GSANG BA YI, ,MCHOD PA DE KHO NA YI DBYINGS BZHES LA,
,BDE STONG ZUNG 'JUG NGES DON GSHIN RJE'I GSHED, ,GZUNGS RNAMS
GZUGS SU SHAR

BA'I RTEN 'DIR BZHUGS, ,ZHI RGYAS DBANG DRAG RAB 'BYAMS LAS
RNAMS DANG, ,RAL GRI MIG SMAN LA SOGS GRUB CHEN BRGYAD, ,JI LTA
JI SNYED SHES BYA'I GNAS LUGS RNAMS, ,BDE BLAG NYID DU RTOGS
PA'I DNGOS

GRUB STZOL, ,RJE BTZUN BLO BZANG RGYAL BA GNYIS PA YI, ,BSTAN
PA'I DPAL LDAN YE SHES SGYU 'PHRUL CHE, ,ZHABS PAD 'JIG BRAL RDO
RJE'I KHAMS LTA BUR, ,RAB TU BRTAN PA'I DNGOS GRUB BLA MED
STZOL, ,BLO GROS DGE

MTSAN 'BUM PHRAG YONGS 'BAB BA'I, ,MDZAD BZANG 'OD DKAR RAB
'PHROS DPAL YON GYIS, ,'GRO LA PHAN BDE SBYIN PA'I MGON PO GANG,
,ZHABS BRTAN 'PHRIN LAS RAB RGYAS DNGOS GRUB STZOL, ,PHYOGS LAS
RNAM

@2B PAR RGYAL BA'I CHOS KYI RDA, ,BRDUNGS BAS DGA' LDAN BSHAD
SGRUB BDE CHEN DBYANGS, ,RAB TU RGYAS MDZAD 'DUS SDE SRID MTHA'I
BAR, ,BSHAD SGRUB BSLAB PA GSUM GYIS RAB RGYAS MDZOD, ,RNAL
'BYOR BDAG CAG DUS DANG GNAS SKABS KUN, ,'BAR BA'I 'OD ZER

RDO RJE'I GUR KHANG GIS, ,YONGS SU BSKYAB CING RIG SNGAGS PHYAG
RGYA CHE'I, ,DNGOS GRUB RGYA MTSO DA LTA NYID DU STZOL, ,PHA ROL
RIG SNGAGS BYAD STEMS BSAM SBYOR NGAN, ,MA LUS KHYOD MTSAN RDO
RJE'I SHUGS CHEN POS, ,GNAM LCAGS 'BAR BAS GROG SBUR PHRA MO

BZHIN, ,THAL BA'I RDUL PHRAN BZHIN DU BRLAG PAR MJOD, ,SKU GSUM
LHUN GRUB RLUNG SEMS DBYER MED KHAMS, ,SGYU 'PHRUL RDO RJE 'JIGS
MDZAD DPA' BO'I GAR, ,TSE 'DIR MNGON GYUR MA RGAN 'GRO BA KUN,
,THAMS CAD GZIGS PA'I DPAL DER 'GOD GYUR

CIG; CES DPAL RDO RJE 'JIGS BYED CHEN PO LA BSTOD PA 'DI NI SHOD
GSOL DPON RJE DRUNG BLO BZANG RGYAL MTSAN NAS DGA' LDAN BDE CHEN
RAB RGYAS GLING 'DUS SDE'I THUGS DAM RTEN DU DPAL RDO RJE 'JIGS
BYED CHEN PO'I SNANG BRNYAN GSAR BZHENGS KYIS LEGS PAR BSKRUN TE
PHUL SKABS GZUNGS GZHUG DANG

'DUS SDE'I ZHAL 'DON DU MDZAD CHOG PA 'DI LTA BU ZHIG DGOS ZHES
BSKUL BA LTAR, 7 'JAM DPAL GSHIN RJE'I GSHED KYI RNAL 'BYOR PA
7SH'AKYA'I DGE SLONG BLO BZANG DPAL LDAN YE SHES KYIS SBYAR
BA'O,, DGE LEGS 'PHEL,, ,,AOm BDE LEGS SU GYUR CIG ,RGYAL KUN
GSUNG

GI BDUD RTZI 'OD MTHA' YAS, ,ZHING MCHOG DMIGS PA'I RTEN 'DIR
NYER BZHUGS LA, ,PHA ROL GYUR PA TSE DBANG DAR RGYAS GANG,
,PADMO LAS SKYES RDZOGS SANGS RGYAS THOB MDZOD, ,SARBA DZA GA
TAm,, ,,SVASTI; THUGS RJE'I GTER GYUR RGYAL YUM SGROL,

@3A *, ,MA CHES, ,DUS 'DAS TSE DBANG DAR RGYAS 'KHOR PA YI,
,'JIGS CHEN LAS SGROL SGRIB GNYIS KUN BYANG NAS, ,SKU BZHI'I
DBANG PHYUG THOB PAR BYIN GYIS RLOBS,, MANG+GA LAm, (ZHES PA 'DI
NI DUS 'DAS TSE DBANG DAR RGYAS KYI CHED DU BDE BA CAN GYI ZHING
BKOD DANG

'PHAGS MA 'JIGS PA BRGYAD SKYOB KYI THANG SKU BZHENGS SKABS
RGYAB YIG TU BSKUL BA LTAR, 7SH'AKYA'I DGE SLONG BLO BZANG DPAL
LDAN YE SHES KYIS SBYAR BA'O,,) ` ,,AOm A'A:H'Um, BLA MA YI DAM
SANGS RGYAS BYANG SEMS DANG, ,BSTAN BSRUNG RGYA MTSO RTEN 'DIR
BRTAN BZHUGS

LA;; 'DUS SDE RAB RGYAS STENG 'OG BAR GSUM GYI, ,GDON BGEGS
'BYUNG PO'I GNOD BZHI BAR MDZOD,, MANG+GA LAm, (ZHES PA 'DI NI
'OD YUG BRAG DKAR CHOS 'KHOR DPAL LDAN LTA RTZE'I 'DUS SDE'I
THUGS DAM RTEN GYI THANG SKU'I RGYAB YIG TU BSKUL BA LTAR, 7
SH'AKYA'I DGE SLONG BLO BZANG

DPAL LDAN YE SHES KYIS SBYAR BA'O,,) ` ,,AOm SVASTI, TSE DANG YE
SHES STZOL MDZAD RNAM RGYAL LHA, ,RAB 'BYAMS RGYAL BAR BCAS PA
RTEN 'DI LA, ,BRTAN PAR BZHUGS NAS RNAL 'BYOR BDAG CAG GI ,TSE
DPAL MNGA' THANG LONGS SPYOD 'PHEL BAR

MDZOD,, MANG+GA LAm, (ZHES PA 'DI NI MI LA ZHABS DRUNG BSKAL
BZANG LHUN GRUB KYIS BSKUL BA LTAR 7SH'AKYA'I DGE SLONG BLO
BZANG DPAL LDAN YE SHES KYIS SBYAR BA'O,,) ` ,,H'Um; DPAL LDAN
SRID ZHI'I 'KHRUL PA KUN 'JOMS GAR, ,TR'I:sht'I:'I SNGAGS DANG
LHAN CIG

H'Um H'Um CHES, ,BRDUNGS BAS MA RUNGS KUN RTOG BDUD KYI MGO
,GCOD MDZAD DPA' BO RDO RJE 'JIGS MDZAD CHE, ,'DIR BZHUGS SA
G-YO NAD MUG PHA ROL DPUNG, ,BDUD DANG RGYAL PO MI MIN 'BYUNG
PO'I TSOGS, ,CHEM CHEM 'OD GSAL DU ROL 'JIG RTEN

@3B DANG; ;'JIG RTEN 'DAS PA'I DNGOS GRUB BDE BLAG STZOL,
,BEE:RIN CHEN GTER BUM 'DOD DGU'I ZHAL, ,PHYE NAS ZAD MED NOR
GYI DBYIG ,BDAG KHYIM BANG MJOD YUL 'KHOR RNAMS, ,KUN NAS RTAG
TU GANG BAR MDZOD, (CES PA 'DI NI TRE BO BRAG MGO DPON TSE

BRTAN NOR BU DANG DBANG RGYAL TSE BRTAN GNYIS KYIS THANG SKU'I
RGYAB YIG 'DOD GSOL SMON TSIG TU BSKUL BA LTAR 7 SH'AKYA'I DGE
SLONG BLO BZANG DPAL LDAN YE SHES KYIS SBYAR BA'O,,) ` ,,AOm
SVASTI, GANG GI MTSAN TZAM DPE BYAD GZI BYIN GYIS, ,PHYI NANG
RGUD PA'I DMAG TSOGS DRUNGS

'BYIN CING, ,'JIG RTEN 'JIG RTEN LAS 'DAS DGE LEGS RNAMS, ,STZOL
MDZAD THUB DBANG LHA YI LHA DES SKYONGS, ,MGON KHYOD GSANG GSUM
SGYU 'PHRUL ROL PA LAS, ,'JAM DPAL GZHON NU BLA GOS PHANG PHUNG
GIS, ,KLUBS PA'I BLO BZANG RGYAL BA GNYIS

PA YI; ;ZHABS SEN 'OD CHAGS BDAG GI SPYI BOR ZHOG ,MGON KHYOD
GSUNG GI GSANG BA MA LUS PA, ,'DZIN MDZAD 'PHAGS MCHOG PHYAG NA
PADMA DANG, ,SNANG MTHA'I NGO BO PAn CHEN CHOS KYI RJE'I, ,ZHABS
RDUL TSE RABS KUN TU MCHOD PAR BGYI, ,BLA MA

MCHOG RNAMS DGYES PA'I 'DZUM ZHAL GYIS, ,'DAB BRGYA BZHAD LAS
LEGS BSHAD SBRANG RTZI'I CHAR, ,PHAB NAS MCHOG DANG MTHUN MONG
DNGOS GRUB GYI, DGA' STON CHEN PO RGYUN CHAD MED PAR STZOL, ,DE
YI MTHU LAS RMONGS BYED PHRA RAGS KUN, ,DRUNG NAS

PHYUNGS TE BDAG MED RTOGS PA'I BLO'I, ,TING 'DZIN BRTAN BA 'GRUB
STE SA LAM GYI, ,BGROD PA MA LUS MYUR DU MTHAR PHYIN SHOG STOBS
BCU MNGA' BA'I GO 'PHANG BLA NA MED, ,THOB NAS MKHA' MNYAM MAR
GYUR 'GRO BA KUN, ,SRID PA'I RGYA MTSO CHE LAS RAB

@4A *, ,BSGRAL TE, ,THEG MCHOG MYANG 'DAS GNAS SU 'KHRID NUS
SHOG ,GNAS SKABS TSE RING NAD MED BDE SKYID DANG, ,DPAL 'BYOR
LEGS TSOGS YAR NGO'I ZLA BZHIN 'PHEL, ,YID LA JI LTAR SMON PA'I
DON THAMS CAD, ,BDE BLAG NYID DU 'GRUB

PA'I BKRA SHIS STZOL, ,RIN CHEN DANG GNYIS LAS GRUB RGYAL BA'I
BKA', ,BZHENGS NAS PHYAG 'TSAL MCHOD BSTOD BKLAGS PA SOGS,
,BGYIS PA'I DGE 'DIS STOBS BCU MNGA' BA YI, ,GO 'PHANG BDE BLAG
NYID DU THOB PAR SHOG (,CES PA 'DI NI 'BA' SNE

PA PHUN TSOGS CHOS 'PHEL GYIS BSKUL BA LTAR 7SH'AKYA'I DGE SLONG
BLO BZANG DPAL LDAN YE SHES KYIS SBYAR BA'O, ,DGE LEGS 'PHEL,,)
` ,,AOm SVASTI, ZAS GTZANG SRAS KYI GSUNG RAB SNYING PO'I DO NA,
,SO THAR TSUL KHRIMS RIN CHEN 'BYUNG BA'I GTER, ,GLEGS BAM LEGS

BZHENGS DGE BA'I RTZA BA NGES, ,SGRIB GNYIS BYANG ZHING TSOGS
GNYIS MYUR RDZOGS SHOG ,'DI LA MTHUN RGYAN BGYIS PA'I SKYES BU'I
TSOGS, ,DE DAG KUN KYANG GNAS SKABS TSE RING ZHING, ,MTHAR THUG
RDZOGS PA'I SANGS RGYAS GO 'PHANG MCHOG ,BDE BLAG NYID

DU 'GRUB PA'I RGYUR GYUR CIG (,CES PA 'DI NI 'DUL BA'I GLEGS BAM
PO TI BCU GSUM BZHENGS PA'I DGE BA RDZOGS BYANG DU BSNGO BA'I
SMON TSIG GO,) ` ,,AOm SVASTI, KUN RTOG G-YO BA'I DRI BZHON SDE
DANG BCAS, ,MA LUS SKAD CIG NYID LA DRUNGS PHYUNG STE, ,RDO RJE
'CHANG DBANG TSE 'DIR

MNGON 'GYUR BA'I, ,GSUNG RAB 'DI BZHENGS DGE BA'I RTZA BA DES,
,NAM MKHA'I MTHAS GTUGS MAR GYUR 'GRO BA'I DON, ,BDE BLAG 'GRUB
PHYIR BLA MED RDZOGS BYANG GI ,GO 'PHANG DAM PA TSE 'DIR MNGON
BYAS NAS, ,SEMS CAN MA LUS 'DREN PA'I DPAL GYUR CIG

@4B CES PA 'DI NI RGYUD 'BUM BZHENGS PA'I DGE BA RDZOGS BYANG
DU BSNGO BA'I THABS TSUL LO, ,TSUL 'DI RNAMS RAB 'BYAMS PA BSOD
NAMS RGYAL MTSAN GYIS 'DUL LUNG PO TI BCU GSUM DANG RGYUD 'BUM
BO TI NYER GSUM BZHENGS SHING DPON YE SHES SANGS RGYAS DANG SBU
YAN THU GNYIS NAS MTHUN RKYEN LEGS PAR SBYAR BA'I

DGE BA'I RTZA BA RDZOGS BYANG DU BSNGO THABS SU BSKUL BA LTAR 7
SH'AKYA'I DGE SLONG BLO BZANG DPAL LDAN YE SHES KYIS SBYAR BA
DZA GA TAm,,) ` ,,AOm SVASTI, KUN BZANG MCHOD SPRIN LAS BYUNG
ZHING BRGYA'I KHYON, ,'OD KYIS 'GENGS BYED SNANG GSAL 'DI PHUL
BAS, ,MA RIG SGRIB

GNYIS MUN STUG KUN SANGS TE, ,KUN MKHYEN YE SHES SNANG BA MCHOG
THOB SHOG ,DGE LEGS 'PHEL, (ZHES BA 'DI NI CHOS KYI SDE CHEN PO
SKU 'BUM BYAMS PA GLING GI GNAS MCHOG TU BZHUGS PA'I KHAMS GSUM
TSOS KYI RGYAL PO 7 RGYAL BA GNYIS PA TZONG KHA PA CHEN PO'I YE

SHES SGYU 'PHRAL GYIS ROL PA LAS BYUNG BA'I DPAG BSAM MCHOD
SDONG CHEN PO'I MCHOD SPRIN DU DNGUL SRANG CHEN BRGYA BDUN CU
LAS GRUB PA'I MAR ME'I SNOD NYIN MTSAN KHOR YUG GI MCHOD PA'I
THEBS DANG BCAS TE SPROS PA'I SKABS 7 DGE SLONG BLO BZANG DANG
LA LDAN YE SHES KYIS ZHAL BYANG DU LEGS PAR SMON LAM BTAB STE

PHUL BA'O,,) ,,SVASTI PHAN BDE'I 'BYUNG GNAS RGYAL BSTAN YONGS
'DU'I LJON, ,RAB RGYAS 'GRO KUN THAR MCHOG 'BRAS BZANG LA,
,SPYOD PHYIR BKRA SHIS LHUN GRUB CHOS GRVA CHER, ,CHOS SBYIN
'DZAD MAD DAL 'GRO'I RGYUN 'DI SPEL, ,MANG+GA LAm,, ,,
