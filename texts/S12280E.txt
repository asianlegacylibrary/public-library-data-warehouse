2)? BSOD NAMS DGA' BA BKRIS CHOS 'KHOR GLING GI;

@001A *, ,MKHAN CHEN CHOS KYI RGYAL PO'I GSUNG 'BUM LAS RTZA
LTUNG RNAM BSHAD MDOR BSDUS PA BZHUGS SO, ,

@001B #, ,NA MO GU RU, RDO RJE 'CHANG DANG DBYER MED PA, ,RDO
RJE 'DZIN PAR PHYAG 'TSAL NAS, ,RDO RJE THEG PA NAS GSUNGS PA'I,
,RDO RJE'I DAM

TSIG BSRUNG TSUL BSHAD, ,'DI LA 'DIR SLOB DPON BHA BI LHAS MDZAD
PA'I RTZA LTUNG BCU BZHI PA'I NGOS 'DZIN MDOR BSDUS TE BRI BA
LA, SBYOR BA DANG, DNGOS GZHI

DANG, MJUG GSUM LAS, DANG PO LA, MCHOD PAR BRJOD PA, RTZOM PAR
DAM BCA' BA GNYIS LAS, DANG PO NI, KUN NAS DANG BAS BLA MA YI,
,ZHABS KYI PADMOR RAB

BTUD DE, ,ZHES DANG, GNYIS PA NI, RTZA BA'I LTUNG BA BCU BZHI
NI, ,RGYUD LAS GSUNGS PA BSHAD PAR BYA, ,ZHES PA GO SLA BAS
BSHAD PA MI DGOS SO, ,@002A #, ,` GNYIS PA SO SO'I NGOS 'DZIN LA BCU BZHI LAS, DANG PO
NI, GANG PHYIR RDO RJE 'DZIN PA YIS, ,DNGOS GRUB SLOB DPON RJES
'BRANG GSUNGS, ,

DE BAS DE LA BRNYAS PA NI, ,RTZA BA'I LTUNG BA DANG POR BSHAD,
,DE LA SPYIR LTUNG BA THAMS CAD LA RTEN GYI GANG ZAG NI SNGAGS
SDOM THOB NAS MA BTANG BA DANG, SMYO BA LA

SOGS BA MA YIN PAR SHES PA RANG BZHIN DU GNAS PA DANG, BYANG
CHUB KYI SEMS DOR? BA MA GTOGS BCU GSUM PO LA KUN DKRIS TSANG BA
DGOS LA, KUN DKRIS NI,

DA DUNG BYA BA DE BYED 'DOD MA LOG PA DANG, BYA BA DE NYES DMIGS
SU BLTAS NAS 'GYOD SEMS MED PA DANG, NGO TSA DANG, KHREL YOD MED
PA YIN LA, DE GSUM

@002B LAS GANG RUNG GCIG MA TSANG NA RTZA LTUNG DU MI 'GYUR
ZHING, YAN LAG MA TSANG BA'I SBOM POR 'GYUR RO, ,DON DNGOS NI,
RANG LA SNGAGS KYI RGYUD KYI TSIGS BCAD GCIG YAN CHAD DAM, LAS
KYI YAN

LAG PHRA MO YAN CHAD KYI MAN NGAG STON PA'AM, DBANG BSKUR BA'I
BLA MA GSUM PO GANG YANG RUNG BA LA YON TAN CHE CHUNG DANG, TSUL
KHRIMS LDAN MI LDAN SOGS GANG YIN YANG, ZHING MCHOG TU 'DZIN
PA'I

KHUR BOR NAS BRNYAS PA DANG, DMOD PA SOGS BYAS LA KUN DKRIS
TSANG NA RTZA LTUNG DU 'GYUR RO, ,BLA MA LNGA BCU BA'I BSLAB BYA
LAS 'DAS PA THAMS CAD LA RTZA LTUNG DANG PO'I CHAR GTOGS KYI
SPOM POR

'GYUR RO, ,RTZA LTUNG GNYIS PA NI, BDE GSHEGS BKA' LAS 'DAS PA
NI, ,LTUNG BA GNYIS PA YIN PAR BSHAD, ,CES PA, SO THAR DANG,
BYANG SEMS, SNGAGS SDOM GSUM

GYI BSLAB BYA GANG YANG RUNG BA LA SHES BZHIN DU KHYANG GSOD KYI
BSAM PAS 'GAL BAR 'GYUR NA RTZA LTUNG DU 'GYUR RO, ` ,GSUM PA
NI, RDO RJE SPUN LA KHROS NAS NI, ,NYES PA BRJOD PA GSUM

PA YIN, ,ZHES PA, BLA MA GCIG LAS RGYUD SDE BZHI GANG YANG RUNG
BA'I DBANG, RIM GYIS SAM, MNYAM DU THOB PA'I RDO RJE SPUN LA,
SNGAGS SDOM DANG LDAN PA DER 'DU SHES PAS KHRO BA'I

@003A *, ,SEMS KYIS SKYON BRJOD PA DE RDO RJE SPUN GYIS DON GO
NA RTZA LTUNG NGO, ` ,BZHI PA NI, SEMS CAN RNAMS LA BYAMS PA
SPONG, ,BZHI PA YIN PAR RGYAL BAS GSUNGS, ,CES

PA SEMS CAN GANG YANG RUNG BA ZHIG LA DMIGS NAS BDE BA DANG BRAL
NA DGA' BA'I SEMS BSKYED PA'O, ` ,LNGA PA NI, CHOS KYI RTZA BA
BYANG CHUB SEMS, ,DE SPONG BA NI LNGA PA YIN, ,ZHES

PA BDAG NI SEMS CAN THAMS CAD KYI DON DU BYANG CHUB SGRUB GA LA
NUS SNYAM PA'I BSAM PAS SMON SEMS GTONG BA'O, ,'DI LA KUN DKRIS
TSANG MI DGOS PAR GONG DU BSHAD DO, ` ,DRUG PA NI,

RANG DANG GZHAN GYI GRUB PA'I MTHA', ,CHOS LA SMOD PA DRUG PA
YIN, ,ZHES PA RANG GI GRUB MTHA' SNGAGS KYI THEG PA GZHAN GYI
GRUB MTHA' PHAR PHYIN THEG PA STE, MDOR NA RGYAL BA'I BKA' GANG

YANG RUNG BA LA, 'DI SANGS RGYAS KYI GSUNGS PA'I CHOS MA YIN NO,
,ZHES ZHE NAS SKUR PA BTAB NA RTZA LTUNG NGO, ` ,BDUN PA NI,
YONGS SU MA SMIN SEMS CAN LA, ,GSANG BA SGROG PA

BDUN PA YIN, ,ZHES PA DBANG MTSAN NYID DANG LDAN PAS RGYUD SNOD
RUNG DU MA BYAS PA LA, RJES GNANG DANG BZLAS LUNG DANG, SNGAGS
KYI GSANG BA GANG YANG RUNG BA BSGRAGS PA, PHA ROL POS DON

@003B GON? RTZA LTUNG NGO, ` ,BRGYAD PA NI, PHUNG PO SANGS RGYAS
LNGA BDAG NYID, ,DE LA BRNYAS BYED BRGYAD PA YIN, ,ZHES PA RANG
GI PHUNG PO LNGA SANGS RGYAS LNGA'I RANG BZHIN DU BSGOM PAR BYA
BA LA, SDUG

BSNGAL BDEN PAS BSDUS PA MI GTZANG BA'I PHUNG PO 'DI SANGS RGYAS
SU BSGOM MI RUNG ZHES BRNYAS PA DANG, RANG GI PHUNG PO RGYUD PAR
BYA BA'I BSAM PAS SMYUNG BAR GNAS PA SOGS GDUNG BA RTZOM PA
GNYIS

GANG BYAS KYANG, RTZA LTUNG DU 'GYUR RO, ` ,DGU PA NI, RANG
BZHIN DAG PA'I CHOS RNAMS LA, ,SOM NYI ZA BA DGU PA YIN, ,ZHES
PA STONG NYID ZAB MO LA YID MA CHES NAS SPANGS PA'O, ,

` BCU PA NI, GDUG LA RTAG TU BYAMS LDAN PAR, KHYED BA DE NI BCU
PAR 'DOD, ,CES PA DKON MCHOG GSUM DANG, BLA MA LA SMOD PA, BSTAN
PA 'JIG PA SOGS MNGON SPYOD BYA BA'I YUL DU

GSUNGS PA'I GANG ZAG LA LUS NGAG GIS MDZA' BAR BYED NA RTZA
LTUNG NGO, ,SEMS KYI BYAMS PA SPONG? BA NI MA YIN NO, ` ,BCU
GCIG PA NI, MING SOGS BRAL BA'I CHOS RNAMS LA, ,

DER RTOG PA NI BCU GCIG PA, ,ZHES PA SNGAGS SDOM THOB PHYIN
CHANG, RANG BLO DANG 'TSAM PAR, BDAG MED KYI LTA BA BTZAL ZHING,
LTA BA DE RNYED PHYIN CHAD LTA BA DE'I RTZIS NA RE ZIN PA BYED

@004A *, ,DGOS KYI, LTA BA DE MA DRAN PAR NYEN ZHAG 'DAS NA RTZA
LTUNG NGO, ,DON 'DI NI MTHA' GNYIS SEL BA LA DGONGS PA YIN NO,
,ZHES MKHAS GRUB RJES GSUNGS SO, ` ,BCU GNYIS

PA NI, SEMS CAN DAD DANG LDAN PA YI, ,SEMS SUN 'BYIN PA BCU
GNYIS PA, ,ZHES SNGAGS KYI SNOD RUNG GI GANG ZAG, SNGAGS LA DAD
CING DON DU GNYER BA LA, DE'I 'DUN PA ZLOG 'DOD KYI BSAM

PAS SUN 'BYIN PAR BYAS NAS DE'I 'DUN PA ZLOG NA RTZA LTUNG NGO,
` ,BCU GSUM PA NI, DAM TSIG LA NI JI BZHIN RNYED, ,MI BSTEN PA
NI BCU GSUM PA, ,ZHES PA BLA MED RGYUD LA, TSOGS 'KHOR

SOGS TSUL BZHIN DU BSTABS PA NA, YID MA CHES PAR MI GTZANG SOGS
KYI BSAM PAS DANG DU MI LEN NA RTZA LTUNG NGO, ,RNAL 'BYOR RGYUD
LA, NANG GI RNAL 'BYOR KHO NA DGOS PAS, PHYI'I PHYAG RGYA SOGS

DGOS PA MED DO CES SPANGS NA RTZA LTUNG NGO, ` ,BCU BZHI PA NI,
SHES RAB RANG BZHIN BUD MED LA, ,SMOD PAR BYED PA BCU BZHI PA,
,ZHES PA RDO RJE PHAG MO SOGS 'JIG RTEN LAS 'DAS PA,

BUD MED KYI TSUL 'DZIN PA DE LA SMOD NA, BLA MED DANG YO GA
GNYIS GA'I RTZA LTUNG DANG, DUD MED GANG YANG RUNG BA'I SGOS KYI
SNYON? BRJOD PA MA YIN PAR, BUD MED KYI RIGS 'DI GA-YO SGYU CHE
ZER BA

@004B LTA BU NI BLA MED KHO NA'I RTZA LTUNG DU 'GYUR RO, `
,SNGAGS PAS 'DI DAG SPANGS NA NI, ,DNGOS GRUB NGES PAR THOB PAR
'GYUR, ,ZHES PA BSRUNG BA'I PHAN YON BSTAN, ` ,GZHAN DU DAM TSIG
LAS

NYAMS NA, ,NYAMS PA BDUD KYIS BZUNG BAR 'GYUR, ,DE NI SDUG
BSNGAL MYONG 'GYUR ZHING, ,THUR DU BLTAS TE DMYAL BAR 'GRO,
,ZHES NYAMS PA'I NYES DMIGS BSTAN TO, ` ,DE BSANG RGYAL

NGES BCOM STE, ,BDAG NYID MA 'KHRUL SHES PAR BYA, ,ZHES BSRUNG
TSUL BSTAN PA RNAMS GO SLA'O, ` MNYAM PAR BZHAG PAS BLA MA LA,
,CI 'BYOR PA YIS MCHOD BYAS LA, ,GSUM LA

SKYABS 'GRO NAS BRTZAMS TE, ,BYANG CHUB SEMS SOGS SDOM PA NI,
,GAL TE BDAG LA PHAN 'DOD NA, ,SNGAGS PAS 'BAD DE BSRUNG BAR
BYA, ,ZHES PA 'BAD DE BSRUNGS KYANG NYON MONGS MANG PA

SOGS KYIS RTZA LTUNG BYUNG NA, BLA MA LA 'BUL BA SOGS KYIS
BSNYEN BKUR BYAS NAS SKYABS 'GRO NAS BRTAMS TE DBANG BSKUR BA
TSUL BZHIN DU BLANGS NAS SDOM PA SOR CHUD PAR BYA'O, ,'ON KYANG

SNGA MA NAS RTZA LTUNG GIS MA GOS PA GCIG SHIN TU DGOS SO, `
,GSUM PA MJUG DON NI, RDO RJE THEG PA'I RTZA LTUNG ZHES BYA BA
SLOB DPON BHA BI LHAS MDZAD PA RDZOGS SO, ,DON NI

@005A *, ,GO SLA BAS MA BRIS SO, ,RGYAS PAR RJE BLA MAS MDZAD PA
DANG, MKHAS GRUB RJES MDZAD PA'I RTZA LTUNG RNAM BSHAD LAS SHES
PAR BYA'O, ,ZHES PA 'DI YANG DANG

GUS? THUN MONG MA YIN PA DANG LDAN PA'I THA'I JI? TSE RING DON
GRUB KYIS BSKUL BA'I NGOR, LHA'I BTZUN BA 7BLO BZANG BSTAN 'DZIN
RGYAL MTSAN GYIS DGON GSAR DGE 'PHEL GYI BLA BRANG DU SBYAR BA'I

DGE BAS 'GRO KUN RDO RJE 'CHANG GI GO 'PHANG MYUR DU THOB PAR
GYUR CIG, ,,

@005B [BP]