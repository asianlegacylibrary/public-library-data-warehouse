*, ,ZAB MO LTA BA'I ZIN BRIS THAR LAM SNANG BA ZHES BYA BA
BZHUGS SO, ,

@001 #, ,KUN RMONGS MUN SEL YEo SHESo KUN DA'I GNYEN, ,LAS NYON
GDUG PA'I SGRA GCAN LAS RGYAL KYANG, ,RJES CHAGS RI DVAGS GZUGS
KYIS RJES MTSANo PA, ,DPAL LDAN

BLA MA SRID ZHI'I DPAL DU GYUR, ,GANG GI ZHAL GYI BUM BZANG LAS,
,'PHOS BA'I LEGS BSHAD BDUD RTZI'I RGYUN, ,DAD DANG SHES RAB
SNYIM PA ZUNG, ,SBYAR TE BLANG BA 'DI LTAR RO, ,PHAN BDE MA LUS

BA'I 'BYUNG GNAS DAM PA BSKAL BA BYE BA BRGYA STONG MANG PO'I
BAR DU MING TZAM YANG THOS PAR DKA' BA, RGYAL BA'I BSTAN PA RIN
PO CHE'I SNYING PO'I 'ANG SNYING POR GYUR BA, 'JAM MGON BLA MA
TZONG KHA PA

CHEN POS LUNG DANG RIGS PA DRI MA MED PAS DAG THER MDZAD PA ZAB
MO DBU MA'I LTA BA 'DI GSAN PA LA, LTAD MO LTA BA LTA BU BYAS
PAS KYANG MI YONG, CHOS 'DI 'DRA NYAMS SU LEN GA LA NUS TE SKAL
BA

@002A #, ,BZANG BZANG TZAM BYED SNYAM PAS KYANG MI YONG, RANG GI
SEMS DANG CHOS GNYIS SBYAR NAS SEMS LA ZHU DAG GTONG BA DE RANG
GIS RTZIS BYAS NAS NYAN DGOS, DE LA DANG

PO DUD 'GRO DANG KHYAD ZHUGS MA ZHUGS BLTA DGOS, GYED GYED BYAS
NAS 'GRO BA TZAM ZHIG GIS DUD 'GRO LAS KHYAD ZHUGS PA'I GO MI
CHOD, YA GI TSANGS PA DANG DBANG BO'I GO 'PHANG THOB KYANG SRID
BA

LAS MA 'DAS 'DUG ,SRID PA LAS MA 'DAS PHYIN PHUGS SDUG BSNGAL
LAS THAR BA MI 'DUG SNYAM, SRID PA LAS BLO LOG STE SRID BA'I
RTZA BA DRUNGS NAS 'BYIN 'DOD PA ZHIG SKYES NA CHUNG NGU LAS

KHYAD ZHUGS PA YIN, DE'I 'OG TU NAM MKHA'I MTHAS KHYAB PA'I MA
RGAN THAMS CAD SDUG BSNGAL GYIS MNAR TSUL BSAM STE, DE THAMS CAD
KYI DON KHUR DU 'KHYER BA BYUNG NA NYAN RANG LAS KHYAD ZHUGS

@002B PA YIN, DE LTAR MA YIN PAR SNGAGS BLA MED KYI CHOS MTHON
PO YAR ZAD CIG NYAMS SU BLANGS KYANG THEG CHEN LTA ZHOG THAR
PA'I RGYU TZAM LA'ANG MI 'GRO, DES NA RANG GI RGYUD LA LEGS PAR
BRTAG NAS NYAN DGOS,

DE'I RGYU MTSAN GYIS RJE THAMS CAD MKHYEN PAS 'CHANG SHES PA
GCIG GIS BSHAD NYAN SHES PA GCIG GIS NYAN NA CHOS GRVAR BLO
'KHUL BA LTA BU DBEN PAR LO BRGYAR YANG MI YONG GSUNG STE, SKYES
RABS SU RGYAL

BU ZLA BAS SU TA SA'I BU LA CHOS BSTAN PA'I TSE DE NYID KYIS,
BDAG GI SPYOD PA NGAN PA'I GZUGS, ,CHOS KYI ME LONG NANG MTHONG
NA, ,YID LA GDUNG BA RAB BSKYED DE, ,ZHES PA LTA BU, DPER NA SNA
MED CIG

LA ME LONG BSTAN NA SKYUG BRO, NGA 'DI 'DRA ZHIG LA SONG YOD
RGYU RED SNYAM NAS RANG LA ZHEN LOG SKYE BA LTAR CHOS NYAN
PA'ANG KHA PHYIR BLTAS KYI CHOS LA MA BTANG BAR TSUR LA LOG STE
RANG SEMS LA ZHU DAG GTONG

DGOS; DE LA BSHAD PAR BYA BA NI, RJE BLA MAS, SHES RAB ZAB ME'I
DE NYID LTA BA'I MIG ,CES SOGS GSUNGS PA LTAR, STONG NYID RTOGS
PA'I SHES RAB NI, DUS GSUM GYI RGYAL BA SRAS BCAS

THAMS CAD KYI SHES RAB KYI MIG GCIG BU YIN ZHING 'DI MED NA,
SDUD PA LAS, SHES RAB MED NA MIG MED PHA ROL PHYIN LNGA 'DI,
,DMIG BU MED PAS BYANG CHUB REG PAR NUS MA YIN, ,ZHES GSUNGS

@003A *, ,BA LTAR, PHAR PHYIN DANG PO LNGA LA JI TZAM BSLAB
KYANG, LONG BAS GRONG KHYER BGROD MI NUS BA LTAR, BSOD NAMS TZAM
ZHIG 'BYUNG YANG THAR BA'I GRONG KHYER DU BGROD MI NUS PAS,

THAR BAR BGROD 'DOD PA RNAMS KYIS SHES RAB KYI PHAR PHYIN LA
SLOB BA LA BRTZON PA DU MAS 'BAD PAR BYA DGOS SO, ,DRUG PA SHES
RAB LA SLOB TSUL LA, SHES RAB KYI DBYE BA GSUM STE, DON DAM PA
GNAS

LUGS DE KHO NA SHES PA'I SHES RAB, KUN RDZOB GNAS LNGA RIG PA'I
SHES RAB, SEMS CAN GYI DON BYED TSUL KHA NA MTHO BA MED PA SHES
PA'I SHES RAB BO, ,DANG PO MED NA MTHONG LAM TZAM YANG MI SKYE
ZHING,

GNYIS PA NANG RIG BA'I THAR BAR BGROD TSUL BSHAD PA DE LA, GTAN
TSIGS RIGS PAS DBYAD DE DNGOS STOBS KYI RIGS PA 'JUG PA RNAMS
DNGOS STOBS KYIS YID CHES KYI LUNG 'JUG BA RNAMS YID CHES KYI

RIGS BAS BSGRUBS NAS SGRO 'DOGS GCOD DGOS, DE LA DANG PO THAL
'GYUR GYI SGO NAS LOG RTOG GI DBAL 'JOMS DGOS, THAL 'GYUR LA
SGRUB BYED 'PHEN NUS BA'I THAL 'GYUR YANG DAG DANG,

PHA ROL LA BRJOD BA'I SKYON RANG LA 'KHOR BA'I 'BRAS MTSUNGS KYI
LTAG CHOD GNYIS YOD PA LAS THAL 'GYUR YANG DAG CIG BKOD, DE NAS
SGRUB NGAG GIS THE TSOM DON 'GYUR BSKYED DE, GZOD RTAGS YANG

@003B DAG 'GOD DGOS LA, SGRA MI SHES NA RANG TSOS DON THAMS CAD
YI GE'I STENG NAS GTAN LA 'BEB DGOS PAS, SGRA'I RNAM DBYE BRGYAD
LA SOGS PA MA SHES TSE, BA DANG GA'I SNGON 'JUG TZAM RE NOR BAS
KYANG 'KHRUL PA SKYE BAS GZHAN

RJES 'DZIN LTA ZHOG ,RANG GI SGRO 'DOGS KYANG MI CHOD BAS, BYAMS
MGON GYIS MDO SDE RGYAN LAS, RIG PA'I GNAS LNGA DAG LA MKHAS PAR
MA BYAS NA, ,'PHAGS MCHOG GIS KYANG THAMS CAD MKHYEN NYID THOB
PAR MI 'GYUR TE, ,

ZHES SOGS GSUNGS SO, ,SHES RAB DE RNAMS LAS 'DIR GTZO BOR SKABS
SU BABS PA GNAS LUGS RTOGS PA'I SHES RAB BSKYED PA LA RGYU TSOGS
TSANG DGOS, DE LA THOG MAR DE'I PHAN YON SHES DGOS PAS, DE NI
YUL 'KHOR

SKYONG GIS ZHUS PA LAS, STONG BA ZHI BA SKYE BA MED BA'I TSUL,
,MI SHES PAS NI 'GRO BA 'KHYAMS GYUR PA, ,DE DAG THUGS RJE MNGA'
BAS THABS TSUL DANG, ,RIGS PA BRGYA DAG GIS NI 'DZUD PAR MDZAD,
,CES DANG, RJE BLA MAS,

AE MA'O KHYOD KYI BSTAN PA NI, ,ZHES SOGS GSUNGS PA LTAR RGYAL
BAS MDO SDE RNAMS SU 'GA' ZHIG NA GZUNGS KYI PHAN YON KHO NAS
CHOG TSOD LTA BU DANG, TSE SGRUB LTA BU DANG DBANG SDUD DANG,
RDZAS THABS SNA TSOGS SHIG

GSUNGS 'DUG PA RNAMS KYANG, RE ZHIG GDUL BYA DE DAG DE TZAM LAS
LHAG STON PA'I SNOD DU MI RUNG BAS RANG LA PHAN TSOD TZAM RE
GSUNGS PA YIN TE, JI LTAR NAD BA NA BA LA, ,ZHES SOGS GSUNGS PA
LTAR, DPER NA TSAB

@004A *, ,HA CANG GTING DU SONG BA LA DANG PO GA PUR NYER LNGA
LTA BU'I TSA SMAN GTONG MI RUNG BAS, DANG POR SPUNG PA'I THABS
BYAS NAS TSA SMAN RJES SU GTONG BA LTAR GNAS SKABS DE 'DRA RE
TZAM BSTAN NAS MTHAR STONG PA

DANG RTEN 'BYUNG ZUNG DU 'JUG PA'I LAM 'DI NAS KHRID DE MI GNAS
PA'I MYANG 'DAS LA 'GOD BA'I THABS SHA STAG YIN, 'DI NI MDO SDE
PAD DKAR LAS DPE DANG BCAS GSUNGS TE, SEMS CAN THAMS CAD 'TSANG
RGYA NGES KHO

NA YIN NA MTHAR THUG THEG PA GSUM DU BSTAN PA DE CHOS LA DPE
MKHYUD BYAS PA DANG, STON PA THUGS RJE CHUNG BAR MI 'GYUR RAM
ZHES RGYAL BA RANG NYID KYIS RTZOD PA BKOD NAS, LAN DU DPER NA
KHYIM MTHA' MES BSKOR BA'I NANG NA

BYIS PA MNO BSAM MED PA ZHIG RTZE BZHIN DU YOD PA PHAS MTHONG
NAS KHYIM MES 'TSIG PAR 'DUG TSUR SHOG BYAS KYANG MI NYAN LA,
TSUR SHOG RTA ZHON BYAS KYANG SKRAG NAS MI YONG BA'I TSE, DE RA
LUG SOGS LA DGA' ZHING ZHON THUB

TZAM YOD NA TSUR SHOG ,RA ZHON ZHES BOS NAS TSUR 'ONG BA DANG,
RTA SPRIN GYI SHUGS CAN LA BSKYON TE BROS NA PHA DES RDZUN SMRAS
PA MA YIN LA, BU DE BSDOS PA'ANG MA YIN PA DE BZHIN DU RANG RE
BLO MTHU CHES ZHAN PA GAR 'GRO GTOL

MED PA ZHIG LA KHYOD GNAS LUGS BSGOM LA MI GNAS BA'I MYANG 'DAS
LA SONG ZHIG BYAS PAS BLOS 'CHUN PA RANG MED PAS, DANG BOD TSE
'DI'I SNANG SHAS LDOG THABS DANG, DE NAS 'KHOR BA LAS BLO LOG
THABS DANG, DE LTAR

@004B BLO SBYANGS NAS ZAB MO RTEN 'BYUNG GI DON STON BAM GTOGS,
DANG PO NAS BSTAN NA STON MKHAN LA'ANG, BLO SBYANGS MA BYAS SEMS
CAN LA, ,STONG PA NYID NI BRJOD PA DANG, ,ZHES PA LTAR, BYANG
SEMS KYI LTUNG BA LCI SHOS SHIG 'BYUNG

BAS; SNYING RJE ZER MDOG DANG, NGO 'DZIN LTA BUS GANG BYUNG LA
BSHAD MI RUNG, DE LTAR BYAS NA GNAS LUGS RANG BZHIN MED PA'I DON
BSGOM STE RTOGS PA LTA ZHOG THE TSOM SKYES NA'ANG, BZHI BRGYA PA
LAS, BSOD NAMS CHUNG DUS CHOS

'DI LA, ,THE TSOM TZAM YANG SKYE MI 'GYUR, ,THE TSOM ZOS PA TZAM
GYIS KYANG, ,SRID PA HRUL BOR BYED PAR 'GYUR, ,CES DANG, PAn
CHEN BLO BZANG CHOS RGYAN GYIS, CHOS ZAB MO'I DON LA SOM NYIS
KYANG, ,GZHI SRID PA HRUL POR

BYED DO GSUNGS, ,ZHES PA LTAR DE TZAM GYIS KYANG SRID PA'I TSANG
TSING THAMS CAD ZHIG 'GRO BA'I NYAMS YOD DO, ,STONG NYID RTOGS
PA'I PHAN YON SHES PA LA DE'I NANG NAS KYANG ZHI SGO GNYIS PA
MED PA SHES DGOS, DE NI KLU SGRUB KYIS, SANGS

RGYAS RANG SANGS RGYAS RNAMS DANG, ,NYAN THOS RNAMS KYIS NGES
BSTEN PA'I, ,THAR BA'I LAM NI GCIG NYID KHYOD, ,CES SOGS DANG,
YUM LAS 'DAS PA'I SANGS RGYAS RNAMS KYANG 'DI LAS GSHEGS, DA
LTAR GYI SANGS RGYAS RNAMS

KYANG 'DI LAS GSHEGS, MA 'ONGS PA'I SANGS RGYAS RNAMS KYANG 'DI
NAS GSHEGS PAR 'GYUR, NYAN RANG RNAMS KYANG LAM 'DI KHO NAS ZHI
BAR BGROD DGOS GSUNGS, SDUD PA LAS KYANG, RGYAL BA 'DAS DANG MA
BYON DA LTAR GANG

@005A *, ,BZHUGS PA, ,ZHES SOGS GSUNGS PA LTAR, 'KHOR BRTZA BA
NAS ZAD PA LA THAR PA ZER BA YIN LA, 'KHOR BA'I RTZA BA MTHAR
THUG BDEN 'DZIN GYI MA RIG PA 'DI YIN ZHING, 'DI SPONG BAL GNYEN
PO

GNAS LUGS RTOGS PA'I SHES RAB MED MI RUNG DU DGOS PA'I GNAD KYIS
'DI LA THEG GSUM BGROD GCIG GI LAM ZER BA YIN PAS, 'DI'I PHAN
YON SHES PAR BYAS TE DON GNYER YOD PA ZHIG DGOS, DON GNYER YOD
CES

BSHAD PAS MI CHOG ,'JUG PA LAS, DE LA DE YI RJES SU 'GRO BA'I
YON TAN 'BYUNG, ,ZHES SOGS DANG, RTZA SHE t'IKA CHEN LAS 'BRAS
RTAGS KYIS SHES DGOS PAR GSUNGS PA LTAR, STONG PA NYID LA MOS
PA'I RTAGS

SU GA RENGS BLA MA MTSAN NYID DANG LDAN PA LTA BA PHYIN CI MA
LOG PA STON MKHAN ZHAG BSAM SBYOR GNYIS KYIS TSUL BZHIN DU MA
BSTEN NA LTA BA GO BA'I THABS MI 'JUG SNYAM DU BSHES GNYEN BSTEN
TSUL LA MYONG BA BRTAN DU 'GRO BA DGOS,

DE BZHIN DU SBYIN PAM BTANG NA PHYI MA DBUL BA'I SDUG BSNGAL
GYIS MNAR TE CHOS 'DI NYAMS SU LEN RGYU MI YONG BAR 'DUG ,TSUL
KHRIMS MA BSRUNG NA BDE 'GRO TZAM YANG MI THOB PAS 'DI THOS
RGYU'ANG GA LA YONG, BZOD PA MA

BSGOM NA PHYI MA LUS MI MDZES PAS BLA MA THUGS MNYES RGYU MA RED
SNYAM DU SGO MTHA' DAG NAS BSAM STE SPYOD PA'I CHA THAMS CAD
'DI'I YAN LAG TU BSDUS TE LAG LEN LA THEBS PA ZHIG DGOS, LTA BA
LA DON GNYER YOD YOD

@005B 'DRA'ANG SPYOD PHYOGS LA SNANG MED BYAS NA NYES TSABS SHIN
TU CHE STE, RTZA SHE LAS, STONG PA NYID LA LTA NYES NA, ,SHES
RAB CHUNG RNAMS PHUNG BAR 'GYUR, ,JI LTAR SBRUL LA BZUNG NYES
DANG, ,RIG SNGAGS NYES PAR BSGRUB PA BZHIN

ZHES GSUNGS PA LTA BU YIN, DES NA 'DI LA BLA MA BYAMS PA'I
GSUNGS NAS, DUG SBRUL GSOD BA'I THOG MAR KHONG KHRO DRAG PO
BSLANG NA DUG THAMS CAD LCE RTZE DANG MJUG MA'I RTZE LA 'GRO BAS
MGO MJUG BCAD NA BAR DE SMAN MCHOG

TU GYUR PA ZHIG YIN KYANG, DE 'DRA MA BYAS PAR REG NA LUS LA DUG
ZHUGS PA KHRAG DANG 'DRES TE, DE MA THAG SPYI GTZUG NAS RGANG
MTHIL GYI BAR KHYAB NAS SBOS TE 'CHI BA YIN, RIG SNGAGS NI GRUB
CHEN BRGYAD KYI NANG TSAN RAL GRI

SGRUB PA'I TSE SKABS SHIG NA RAL GRI 'GUL BA'I TSE 'DZIN SHES NA
DES LHA YUL SOGS SU 'GRO NUS KYANG, MA SHES NA RANG GI SKE GCOD
PA LTAR NYEN HA CANG CHE BAS, RJE BLA MAS KYANG MTHUN SNANG DU
LTA BA MA DGONGS PA'I TSUL MDZAD DE,

'JAM PA'I DBYANGS LA SPYIR GSUNG RAB THAMS CAD GDAMS NGAG TU
'CHAR BA, KHYAD PAR DU ZAB MO DBU MA'I LTA BA RNYED PA'I PHYIR
GSOL BA YANG YANG BTAB PAS SKABS SHIG NA, SHES RAB SNYING POR,
GZUGS STONG PA'O, ,

ZHES SOGS STONG NYID BZHI SKOR GYI DON LA THUGS GTAD PAS, BOD
SNGA RABS KYI LTA BA CI YANG BZUNG DU MED BDE KA THUGS LA BDE BA
'DRA BZHIG BYUNG STE, THUGS DE KA'I MU LA TING NGE 'DZIN DU SONG
NAS, TSOGS GROL TSE GZHAN@006A *, ,RNAMS KYIS SLONG DGOS PA BYUNG NAS, 'JAM BA'I
DBYANGS
LA BA'I LTA BA 'DI THAL RANG GANG GI LTA BAR 'DUG ZHUS PAS GANG
YANG MIN GSUNGS, 'O NA DA CA 'DRA ZHIG BYED DGOS ZHUS PAS THEG
PA CHEN PO'I

GZHUNG LA LTA RTOG GYIS, DE'I NANG NAS KLU SGRUB KHO NA THEG
CHEN GYI BSTAN PA 'DI LA DPANG DU GYUR PA, TSAD MAR GYUR PA YIN
BAS DE'I GZHUNG RNAMS DANG, ZLA GRAGS 'DI STENG PHYOGS KYI 'JIG
RTEN GYI KHAMS TSAD MED PA 'DAS PA'I

ZHING GCIG NAS KLU SGRUB KYI BSTAN PA 'DZIN BA'I PHYIR SKYE BA
BZHES PA YIN PAS, DE'I GZHUNG LA DPYAD BA ZHIB TU GYIS GSUNGS,
GSER 'PHRENG YANG RJE'I SNGA RTZOM YIN PAS LTA BA SNGA RABS PA'I
CI YANG BZUNG DU MED PA DE KA GTZO

BOR BYAS YOD LA, YANG BOD SNGA RABS PA 'GA' ZHIG CHOS NYID SGRUB
PA RANG DBANG BAR 'DOD PA NI THA CHAD YIN PAS DE LAS SNGA MA
DGA'O, ,DE NAS RJE BLA MAS DE LTAR MDZAD KYANG DA DUNG LTA BA MA
DGONGS NAS, DA CIS KYANG MNGA'

BDAG MI TRI PA DANG, SLOB DPON KLU'I BYANG CHUB SOGS DA LTAR
RGYA GAR NA BZHUGS YOD PAS DE DAG GI DRUNG DU GTUGS TE LTA BA
RNYED PA ZHIG MA BYAS PA'I THABS MI 'DUG DGONGS NAS, MTHO MTHO
RLUNG LA BSKUR, DMA' DMA' CHU

LA BSKUR TE SDE SNOD 'DZIN PA STONG PHRAG LHAG TZAM MIG MCHI MA
TZAR RE SHUL DU BZHAG NAS, LHO GRO BO LUNG DU PHEBS TE LHO BRAG
NAM MKHA' RGYAL MTSAN LA LAM RIM GSAN, DE'I SKABS SU LHO BREG
GRUB CHEN GYIS PHYAG RDOR

@006B LA BLO BZANG GRAGS PA 'DI RGYA GAR DU 'GRO BA NGAS 'GOG MI
NUS PAR 'DUG PAS CI BYAS NA DGA' ZHUS PA LA PHYAG RDOR GYIS
KHONG RGYA GAR LA PHEBS NA RDO RJE GDAN GYI MKHAN PO YONG ZHING;
RGYA GAR LA NYI MA SHAR BA 'DRA BA YONG, 'ON KYANG SLAR

'KHOR MI NUS PAS BOD KHAMS MUN PA'I GLING DU 'GRO, LTA BA'ANG
THUGS DE TZAM GNANG MI DGOS MYUR DU RTOGS 'ONG GSUNGS PA KHONG
GIS RJE LA LAN BSKYAR DE'I TSE RJES 'JAM DBYANGS LA BDAG GCIG
PUR BSGOM PA DAG'AM, 'KHOR

RNAMS KHRID PA DGA' ZHUS PAR GZHAN RNAMS ZHOG LA, 'KHOR DAG PA
RNAM BRGYAD KHRID GSUNGS PA LTAR BYON NAS 'OL KHA CHOS LUNG DU
LHUNG BSHAGS SO LNGA RE LA THUN GCIG BYAS PA'I THUN BZHI CHAG
MED MDZAD, 'TSO BA'ANG SHUG

PA'I 'BRUM GTOGS RTZAM PA GTAN MI BZHES PA'I TSE, SBYIN BDAG
RNAMS KYIS NAN GYIS GSOL NAS RJES CUNG ZAD BZHES SHING NYIN
MTSAN MED PAR DKA' SPYAD MDZAD PA'I TSE, MNAL LAM DU SANGS RGYAS
BSKYANGS YIN ZER BA'I

BTZUN PA SNGO SENG NGE BA ZHIG GIS GLEGS BAM SNGON PO ZHIG DBU
THOG TU BZHAG NAS LAN GSUM BYIN RLABS BYED PHA BYUNG BAS, PHYI
NYIN RGYUS MED PA'I GLA BA ZHIG GIS BUDDHA P'A LI TA'I DPE KHYER
BYUNG NAS 'DI LA GZIGS ZER BAS, DE'I

NANG GI RAB BYED BCO BRGYAD PA DANG DUS BRTAGS PA'I THAD LA ZHIB
DPYOD MDZAD PA NA BRTAGS YOD MING RKYANG TZAM DANG, DE LA RGYU
'BRAS RTEN 'BYUNG GI RNAM GZHAG 'GAL MED DU 'JOG TSUL THUGS SU
CHUD DE RGYAL BA LA SHES NAS DAD PA THOB

@007A *, ,PAS; BSTOD PA LEGS BSHAD SNYING PO CHUNG BA 'DI MJAD
PA YIN, DA LTA RANG TSO DPE KLOG THEB CHAG TZAM RE BYAS NAS LTA
BA LAS SLA MDOG KHA PO KHA NAS RANG BZHIN MED ZER SHES PA TZAM
DANG, BSAM PA'I TSE

STONG SANG TZAM 'CHAR BA 'DI LA LTA BA'I DRI TZAM YANG MED, 'JUG
PA LAS, 'DI NI GSAN RGYA CHE YANG GZHAN GYI THUGS SU CHUD MI
'GYUR, ,CES DANG, DE'I THAD KYI RANG 'GREL LAS, SNGO NA GYI SLOB
DPON PHYOGS GLANG DANG CHOS

SKYONG ZHES PA NAS, KHO BO DE SKAD DU SMRA'O, ,ZHES SOGS KYI
RJES SU 'BRANG STE, DPYIG GNYEN SOGS KYIS MA RTOGS ZER BZHIN DU
RANG CHOS SHES KHUL BYED PA HAM PA HA CANG CHES PA YIN, DES NA
LTA BA LA HAM PA BYAS KYANG RE BA

MED PAS THOG MAR RGYU TSOGS PHUN SUM TSOGS PA ZHIG BYED DGOS,
TSOGS LA'ANG SGOM RIM LAS BSHAD PA LTAR GYI THEG CHEN GYI BSHES
GNYEN BSTEN PA DANG, ZAB MO'I MDO SDE SOGS LA THOS BSAM BYED PA
DANG, TSUL BZHIN

YID LA BYED PA GSUM GYI STENG DU RJE BTZUN 'JAM PA'I DBYANGS
KYIS RJE LA GSUNGS PA'I MAN NGAG ,DPER NA KHYIM BRTZIS NAS SA'I
GTING NAS DROD LANG BA'I TSE NAS 'DEBS PA LTAR, BLA MA'I BYIN
RLABS SEMS LA ZHUGS NAS LTA

BA'I SA BON SGRUB DGOS PAS, BLA MA DANG LHAG PA'I LHA DBYER MED
DU BYAS NAS GSOL BA SHUGS DRAG LA RGYUN RING DU 'DEBS BA, RAM PA
SOGS PA RTZVA YAN MA BSAL NA NGAN BA SHUGS CHE 'GRO BA LTAR
TSOGS GSOG SGRIB SBYONG MA BYAS

@007B NA NYON MONGS DANG TSE 'DI'I SNANG SHES KHA RGYAL 'GRO BAS
BSAG SBYANG SGO DU MA NAS 'BAD PA, SA BON LTA BU LTA BA'I NYER
LEN GYI RGYU MED MI RUNG BA SHING RTA CHEN PO KLU SGRUB YAB SRAS
KYI GZHUNG LA CHED DU GNYER NAS BLTA ZHING DRI MA MED PA'I RIGS

BAS DPYAD PA GSUM TSANG DGOS, LHAG PA'I LHA'ANG SPYIR SANGS
RGYAS RNAMS LA MCHOG DMAN MED KYANG, RANG RANG LA BYIN RLABS KYI
BKA' BAB RE YOD PAS, 'JAM DBYANGS LA BRTEN DGOS, YI DAM YANG BDE
GSANG

'JIGS GSUM LA MA BRAL BA ZHIG DGOS LA, CHOS SKYONG YANG DGE SDIG
GI SHAN 'BYED CHOS RGYAL YIN PAS SKYES BU CHUNG NGU'I SKOR LA
CHOS RGYAL DANG, 'BRING LA TSUL KHRIMS KYI CHOS SKYONG RNAM SRAS
DANG, CHEN PO LA RGYAL BA

THAMS CAD KYI THUGS RJE'I NGO BO SPYAN RAS GZIGS YIN PAS, DE
KHRO BO'I RNAM PAR BZHENGS PA MGON PO BSTEN DGOS KYANG LTA BA'I
SKABS 'DIR LHAG TU CHOS RGYAL BSTEN DGOS TE, RJE'I MDUN NA'ANG
CHOS RGYAL 'BRAL MED DU

BZHUGS TE, RGYAL TSAB MKHAS GRUB GANG MDUN NA GNAS SKABS DER MI
BZHUGS PA RE'I RNAM PA BZUNG SDOD PAS, 'PHRAL DU MI SHES KYANG
DGA' MI DGA'I RNAM 'GYUR MANG PO BYED PA ZHIG YOD, LAN CIG SPYIN
BDAG CIG GI

GA-YOG TU DAR RTZE MDOR SONG BA NA MI ZHIG GIS RTZA BA GSER GYI
GZHI LA THUG PA'I BRAG GI RTZE MOS LA THON PA THAB RDO BYED ZER
NAS BSGUL BA MTHONG NAS BGAD PAS SA THAMS CAD YOM YOM BYED PAS
YID MA CHES TE SLAR SHES PA LTA BU YIN,

@008A *, ,CHOS RGYAL GYI NANG NAS KYANG NANG SGRUB GTZO BOR BYED
DGOS, RGYU MTSAN DE'I GNAD KYIS LHAG MTHONG GI SKABS 'DIR BLA
MA'I RNAL 'BYOR RE BSHAD PA'I PHYAG SROL YOD BAS, RIGS GSUM SPYI
SGRUB KYI BLA MA'I

RNAL 'BYOR 'DI SHIN TU GNAD CHE, SNGON BLA MA BYAMS PAS RA KHA
BRAG TU RIGS GSUM SPYI SGRUB KYI BLA MA'I RNAL 'BYOR 'DI GTZO
BOR MDZAD PAS, MNAL LAM DU RAL GRI ZHIG PHYAG LA 'ONG BA RMIS,
DE NAS BZUNG STE GO BA LEGS

PO BYUNG, 'ON KYANG YU BA MED PA 'DAM RDZAB KYI NANG ZHIG NAS
RNYED BA DE TSE MJUG 'DI LA DKOR CHEN PO YONG BA'I RTAGS RED,
'DI 'DRA MA BYAS NA YA MED CIG YONG BA YOD DE GSUNG GI YOD, DE
LA BLA MA'I RNAL 'BYOR SKYONG TSUL

NI; SKYABS SEMS SNGON DU BTANG NAS, RANG GI MDUN GYI NAM MKHAR
'JA' 'OD KYI GUR KHANG SENG KHRI PAD ZLA'I GDAN LA RGYAL PA
TZONG KHA PA SKU MDOG DKAR LA DMAR BA'I MDANGS CHAGS PA DBU LA
PAn ZHVA GSER GYI MDOG CAN

RTZE MO SHIN TU RNOB NAM MKHA' LA REG PA'I TSOD LTA BU, PHYAG
GNYIS THUGS KAR CHOS 'KHOR GYI PHYAG RGYAS AUTPA LA'I YU BA
BZUNG BA DBUNG PA GA-YAS PA'I THAD KYI AUTPA LA'I STENG NA RGYAL
PA THAMS CAD KYI YE SHES KYI NGO BO SHES RAB KYI RAL

GRI 'OD KYIS 'JIG RTEN THAMS CAD GSAL NUS PA ME DMAR LAM LAM
'BAR BA, GA-YON PA'I STENG NA YUM CHEN MO SHES RAB KYI PHA ROL
TU PHYIN PA'I GLEGS BAM MTHING SHOG LA GSER GYIS BRIS PA SEMS
BSKYED NAS BZUNG

@008B STE 'PHRIN LAS NYER BDUN GYI THA MA MI GNAS PA'I MYANG
'DAS LA 'GOD PA'I BAR DNGOS PO BRGYAD DON BDUN CU PO LHANG LHANG
SGROGS PA RANG GIS KYANG THOS BZHIN PA ZHIG GSAL GDAB, SKRA
MTSAMS KYI THAD KYI MGO'I NANG GI DKYIL DRANG

THAD DU PAD ZLA'I GDAN LA SANGS RGYAS THAMS CAD KYI YE SHES KYI
NGO BO 'JAM PA'I DBYANGS SKU MDOG DMAR SER GA-YAS RAL GRI 'PHYAR
ZHING, GA-YON BRGYAD STONG PA'I GLEGS BAM BSNAMS PA GSAL GDAB,
'JAM DBYANGS AA RA PA

TZA 'DI 'JAM DBYANGS THAMS CAD KYI RIGS KYI BDAG PO YIN, MGRIN
PAR AOL MDUD KYI THAD DU GANGS RI'I MGON PO 'PHAGS MCHOG SPYAN
RAS GZIGS PHYAG BZHI PA, PHYAG DANG PO GNYIS THUGS KAR THAL MO
SBYAR TE KHA BA CAN

PA'I GDUL BYA MGON MED PA 'DI RNAMS LA THUGS RJES GZIGS SHIG CES
PHYOGS BCU'I RGYAL BA SRAS BCAS RA MDAR SBRAN PA, GA-YAS GNYIS
PAR SHEL 'PHRENG BSNAMS TE GDUL BYA 'DI RNAMS LAS BLO KHA YAR
'KHOR BA ZHIG NAM YONG NA SNYAM

DU 'DREN PAR MDZAD PA, GA-YON GNYIS PAR 'DAB RJAB LAS SKYES PA'I
PADMA'ANG 'DAM LAS THON TZAM NAS DRI MAS CUNG ZAD KYANG MI GOS
PA LTAR LTA BA'ANG 'KHOR BA'I SKYON GYIS GOS PA MED CES PA'I
BRDAR GSER GYI PADMA BSNAMS PA,

PHYOGS BCU'I SANGS RGYAS THAMS CAD LAS KYANG KHYED CAG BOD RNAMS
LA THUGS RJE CHEN PO RANG NYID BKA' DRIN CHE BAR MTSON BYED DU
RI DVGAS SIL SNYAN GYI PHAGS PAS NU MA GA-YON BA BKAB BA ZHIG
GSAL BTAB, RI DVAGS 'DI GANGS

@009A *, ,DANG GA-YA'I MTSAMS LA SDOD PA, STOBS KYI NGOS NAS SUS
THUB SA MED PA ZHIG YIN KYANG SNYING RJE HA CANG CHE BAS, 'DI
GSOD TZA NA SONG NAS MI RNAMS RAL KHA BKYE BA MI BZOD PAR BAR DU
'TSANG YONG

BA'I TSE GSOD PA YIN, 'DI'I PAGS PA LA RKANG PA REG PA TZAM GYIS
KYANG SEMS BYAMS TING NGE 'GRO BAS JO BOS KYANG GDAN DU BTING BA
YIN, THUGS KAR PAD NYI'I GDAN LA PHYAG NA RDO RJE KHROS PA'I
RNAM PA CAN GA-YAS GSER GYI RDO RJE

BZUNG ZHING, GA-YON SDIGS MDZUB MDZAD PA, SKU LA ME 'BAR BZHIN
PA ZHIG GSAL BTAB STE RANG BZHIN GYI GNAS NAS RANG 'DRA'I YE
SHES PA SBYAN DRANGS NAS BSTIM, PHYOGS BCU'I RGYAL BA SRAS BCAS
KYANG SPYAN DRANGS TE

YAN LAG BDUN PA MAndAL DANG BCAS PA PHUL, DGA' LDAN LHA BRGYA MA
DANG, DPAL LDAN SA GSUM MA'I MJUG TU DMIGS BRTZE MA BZHI SKOR
RAM LNGA SKOR BYED, DMIGS BRTZE MA 'DI RJES RED MDA' BA LA PHUL
BA'I TSE NGA LA MI

'OS KHYED KHON LA 'OS GSUNG NAS RJE LA PHYIR PHUL BA YIN ZHING
LAM CHA TSANG BA'I GSOL 'DEBS YIN PAS CHUNG DUR 'DZIN MI RUNG,
SNGON BLA MA BYAMS PA GTZANG LA PHEBS SKABS LAM DU 'GA' ZHIG GIS
BLA MA THUGS BREL CHE BAS CHOS

CHUNG CHUNG CHUNG CHUNG ZHIG LAS ZHU MI NUS, DMIGS BRTZE MA ZHIG
GNANG NA ZHUS PAS, KHYED TSO LA CHUNG SONG BA RED PAS, NGA LA
DMIGS BRTZE MA LAS CHE BA'I CHOS MED GSUNG NAS BKA' BKYON GYIS
TSAR BCAD PA LTA BU YIN,

@009B CHA TSANG LUGS KYANG MTHAR THUG GI 'BRAS BU CHOS GZUGS
GNYIS LAS MA 'DAS SHING GZUGS SKU'I RGYU GANG YIN SNYING RJER
'DUS PA YIN, DE'I TSUL YANG CHE CHUNG GI LAM RNAMS SNYING RJE
CHEN PO MA SKYES PA SKYED PA'I THABS DANG, SEMS

BSKYED SOGS RGYAL SRAS KYI LAM RNAMS SNYING RJE GONG 'PHEL DU
BYED PA'I THABS DANG, SANGS RGYAS PA'I 'PHRIN LAS NYER BDUN YANG
'DI'I BYED LAS KHO NAR 'DUS PA YIN, CHOS SKU 'GRUB BYED YE SHES
KYI TSOGS YIN ZHING, GTZO BO STONG

NYID GZIGS PA'I MKHYEN BA YIN KYANG, RNAM 'GREL LAS, STONG NYID
LTA BAS GROL 'GYUR GYI, ,SGOM PA LHAG MA DE DON YIN, ,DE PHYIR
MI RTAG LAS SDUG BSNGAL, ,SDUG BSNGAL LAS NI BDAG MED GSUNG,
,ZHES PA LTAR MI

RTAG SOGS RTOGS PA'I SHES RAB RNAMS KYANG DE'I YAN LAG TU 'DU BA
YIN, SO SO SKYE BOS MI RTAG PA PHRA RAGS DANG, BDAG MED PHRA
RAGS SOGS BSGOM PA NA MI RTAG PA KHO RANG BDEN YANG MTSAN 'DZIN
GYI GZHI LA ZHUGS PAS DRI MA DANG

BCAS PA YIN ZHING 'PHAGS PA SLOB PA RNAMS KYANG RJES THOB KYI
TSE YUL DRUG RANG BZHIN GYIS GRUB PAR SNANG BA'I DRI MA MA ZAD
PAS, GNYIS SNANG 'KHRUL PA'I BAG CHAGS MA LUS PAR ZAD PA'I DRI
MA MED PA'I MKHYEN PA 'DI THOB PA LA SANGS RGYA

DGOS; DE LA THOG MAR BDUD 'DUL DGOS PAS BDUD KYANG RAL PA CAN
ZHIG DGOS PA MA YIN PAR, PHAR PHYIN SOGS NAS BSHAD PA LTAR GYI
BDUD BZHI THOG MAR RANG GIS BCOM NAS GZHAN DAG KYANG BDUD BZHI
'JOMS PA'I NUS PA LA

@010A *, ,'GOD BA STE, MDOR NA MKHYEN BRTZE NUS GSUM GYI MDZAD
PA MTHAR PHYIN BA'I SGO NAS BSTOD DE GSOL BA 'DEBS PA YIN, BDUD
RTZI 'BEBS SBYANG BYED TSUL YANG, THOG MAR RJE'I SKU LAS BDUD
RTZI DKAR PO'I

RGYUN BABS 'GAL RKYEN BAR CHAD THAMS CAD DANG KHYAD PAR DU CHOS
BYANG CHUB LAM GYI RIM PA 'DI NYAMS SU LEN PA LA BAR DU GCOD
PA'I NAD GDON SDIG SGRIB THAMS CAD BYANG ZHING DAG PA'I MOS PA
BYED, 'DI LA RJE DGE LEGS RGYA MTSOS,

NGES PAR BYED RGYU YIN NA, DANG POR YIG BRGYA 'BUM BSAGS DGOS,
DE BYAS NA RMI LAM DU GOS GSAR BA GYON PA, BLA MA MTHONG BA,
SKYUG PA SOGS BYUNG NA SDIG PA DAG PA'I RTAGS YIN ZHING, SDIG PA
DAG PA'I RTAGS LA

'KHRU BA RMIS PA 'DI LHAG TU BZANG BA YIN, DE'I 'OG TU BYIN
RLABS ZHUGS BA'I PHYIR, MNdAL BSAGS TE, MI LAM DU BLA MA DGYES
NYAMS CHEN PO BYED PA SOGS BYIN RLABS ZHUGS PA'I MTSAN MA NAM
BYUNG GI BAR 'BAD, DE'I RJES

LA RJE'I SKU LAS 'OD ZER DMAR SER GYI RGYUN BABS MI SHES PA'I
MUN PA THAMS CAD SANGS, BLO GROS KYI SNANG BA PHUN SUM TSOGS PA
THOB PA'I MOS PA BYED, DE'I MTHAR 'JA' 'OD KYI GUR KHYIM YANG
MTHA' NAS BSDUS, SENG KHRI'ANG YAR

BSDUS TE RJE LA THIM, RJE BLA MA RANG GI SPYI BO NAS MAR PHEBS
SNYING PADMA 'DAB BRGYAD KYI DBUS SU BZHUGS PAR MOS LA, BZA'
BTUNG SOGS KYI TSE'ANG RANG GIS ZA SNYAM PA MA YIN PAR RJE LA
PHUL SNYAM PA BYED DGOS, 'DREN PA

@010B MNYAM MED MA 'DI'ANG RIGS GSUM SPYI SGRUB KYI JA MCHOD YIN
PAS, 'DI'I TSE GRVA SA SOGS NA JA PHOR MGRIN PA'I THAD DU 'DZIN
DGOS PA'I RGYU MTSAN YANG DE YIN, RIGS GSUM SPYI SGRUB 'DI'I MAN
NGAG NI GAL TE GDON CHE

BA'I NGO DANG, BAR CHAD ZHI BA SOGS GTZO BOR BYED NA PHYAG RDOR
GYI THUGS KAR NYI MA'I GDAN LA DBUS SU H'Um YIG DANG MTHAR BDZRA
P'A nIS BSKOR BA LA DMIGS TE, BDZRA P'A nI DRAG TU BZLAS PAS
SNGAGS 'PHRENG LAS ME 'OD 'PHROS GDON BGEGS

THAMS CAD BYA SGRO ME LA BSREG PA LTAR GZHOB TUL GYIS SONG BA'I
MOS PA BYED, YANG BYAMS SNYING RJE DANG 'KHOR BA LA SKYO SHAS
BYANG CHUB KYI SEMS SOGS LAM RIM LA MYONG BA THON PA ZHIG GTZO
BOR 'DOD NA THUGS RJE CHEN PO'I THUGS KAR ZLA BA'I

STENG DU HR'I:'I MTHAR MA nIS BSKOR BA LA DMIGS TE MA nI 'DREN
DGOS, MTSAN NYID PA TSO'ANG MA nI LA SNANG CHUNG BYED MI RUNG,
'JAM DBYANGS CHOS RJES KYANG NYI MA RE LA MA nI KHRI TSAR CHAG
MED YIN, NGED CAG KHA BA CAN PA TSO THUGS RJE

CHEN PO RANG LAM BRTEN PAR 'GRO NUS PA'I RE BA MED, MA nI'I MJUG
TU HR'I: SBYOR MI RUNG, DE BYAS NA YI GE BDUN DU 'GRO ZHING 'DI
LA RGYUD SDE RNAMS SU'ANG GZUNGS YI GE DRUG PA STE YI GE DRUG
GI'ANG SBYANG GZHI 'GRO BA RIGS DRUG DANG, SBYONG

BYED KYI LAM PHAR PHYIN DRUG 'BRAS BU RGYAL BA RIGS DRUG 'BYUNG
ZHING YIG 'BRU 'DI DRUG KYANG SNANG MDZAD NAS MI BSKYOD PA'I BAR
RGYAL BA DRUG GI GSUNGS PA YIN, DES NA MA NI PADMA ZHES PA RGYA
SKAD KYI MTSAN YIN ZHING, DE'ANG NA NI

@011A *, ,NOR BU DANG PADMA BOD LA MED PAS SKAD ZUR DU MA BYUNG
NGO, ,ME ZHES PA'I RING CHA NI BYIS PAS MA LA 'BOD PA'I TSE
GDANGS RING POR 'BOD PA LTAR, AE ZHES PA RNAM DBYE BRGYAD PA BOD
PA'I SGRA YIN PAS,

KYEE ZHES BOS NAS H'Um ZHES PA THUGS KYI SA BON YIN PAS THUGS
RGYUD BSKUL TE THUGS RJES GZIGS ZHES PA LA, CI BYED DGOS SHE NA
AO LA YI GE PHRAL BA'I AA AU MA GSUM 'BYUNG ZHING, DES SKU GSUNG
THUGS GSUM MTSON PAS

SKU GSUNG THUGS KYI DNGOS GRUB STZOL ZHES PA YIN NO, ,SHES RAB
RGYA CHE BA 'DOD NA 'JAM DBYANGS KYI THUGS KA RA DH'UI:'I MTHAR,
AA RA PA TZAS BSKOR BA LA DMIGS NAS, AA RA BA TZA BZLA'O, ,LHAG
MTHONG GI TSOGS GNYIS PA ZAB MO'I

MDO SDE SOGS LA THOS BSAM BYAS NAS LTA BA TSOL TSUL NI, LTA BA
RTOGS BA LA BDEN GNYIS LA DRANG NGES 'BYED DGOS, DE GNYIS KYANG
GLANG GI RVA LTA BU MA YIN PAR ME'I TSA BA DANG ME, CHU'I RLAN
DANG CHU LTAR NGO BO DBYER MED KYANG BLOS

SPU RIS 'BYED DGOS PA ZHIG YIN, DE LA THOG MAR DRANG NGES 'BYED
DGOS PAS DE'I TSUL LA MDO SDE DGONGS 'GREL LAS MTSAN NYID GSUM
LAS BYA LA NAS GSAL BAR GSUNGS PA'I DGONGS PA, DBUS MTHA' DANG
MDO SDE RGYAN

BZHIN THOGS MED KYIS BKRAL TSUL, BLO GROS MI ZAD PA'I MDO'I DON
KLU SGRUB DANG MTHUN PAR RGYUD BLA MAR YANG SEMS RANG BZHIN GYIS
GRUB BA'I STONG PA RIGS SU GSUNGS PA NI, SLOB DPON GYI CHOS SGRA
GSUM PA CHOS DBYINGS

@011B BSTOD PA SOGS GNAD GCIG PAR MNGON RTOGS RGYAN GYI DGONGS
PA MTHA' THUG 'BA'ANG, GZHAN GYI CHOS RNAMS KYANG YOD LA, ,ZHES
SOGS KYIS RANG BZHIN GYIS YOD PAR 'DOD BZHIN DU SGRIB PA ZAD PAR
'DOD PA 'DI KHO BO RGOD

BRO'O, ,ZHES THAL 'GYUR BA'I LUGS SU NGES PAR GNAS KYANG, BDAG
NYID CHEN PO SLOB DPON SENG GE BZANG POS PHYOGS GCIG SEMS TZAM
DANG MTHUN ZHING, PHYOGS GCIG DBU MAR BKRAL CING GZHAN YANG
SGRIB BA'I

'JOG LUGS MTHAR THUG THEG PA GSUM DANG GCIG GRUB SOGS THAMS CAD
KYANG RTZA BA LTA BA'I 'DOD TSUL LA THUG GO, ,DRANG NGES 'BYED
PA'ANG RANG TSO'I BLO STOBS KYIS 'BYED PA'I RE BA MED DE DPER NA
MDO SDE DGONGS 'GREL LAS,

CHOS RNAMS RANG BZHIN GYIS MED NA GTAN NAS MED DGOS PAS THAMS
CAD LA SKUR PA BTAB STE CHAD PA'I MTHA' LA 'GRO ZHES RIGS PA
BRGYA PHRAG GIS BKAG NAS GNYIS STENG GI SHES BA BDEN GRUB TU
RIGS PAS RTZAL BTON NAS BSGRUBS

LA; YANG BLO GROS MI ZAD PAR CHOS RANG BZHIN GYIS YOD PAR 'DZIN
PA'I MA RIG BA 'DI 'KHOR BA'I RGUD PA THAMS CAD KYI GZHI RTZA
YIN PAS 'DI'I YUL 'GOG DGOS GSUNGS, YANG 'KHOR LO DANG PO'I
SKABS NAS PHYI ROL GYI DBANG

SHES LA SNANG BA 'DI'ANG 'DI KA LTAR BDEN PAR GRUB CES 'JIG RTEN
SNANG TSOD DANG BSTUN NAS GSUNGS TE, 'JIG RTEN NA NGAS YIG GIS
MTHONG, LUS KYIS REG ,GZUGS SU GRUB CES BDEN BA'I TSAD LA BYED
PA LTA BU YIN LA,
@012A *, ,DE DAG KYANG MDO YIN MNYAM LA NGA TSOS SO SOR 'BYED MI
NUS GZHAN ZHIG GI RJES SU 'BRANG DGOS, DE'ANG KHOS 'BYED ZER
TSAD KYI RJES SU 'BRANG MI RUNG, 'JIG RTEN GYI DPE LA, ZONG NGAS
'KHUR LA MA

BSKUR; CHOS NGAS BSHAD LA MA NYAN ZER BA LTAR NGA LA NYON NGAS
BSHAD ZER MKHAN DE LA SKYON ZHIG YOD PAS, RGYAL BA RANG NYID
KYIS LUNG BSTAN PA LTA BU'I RJES SU 'BRANG DGOS NA, DES KYANG,
BDAG

LAS MA YIN GZHAN LAS MIN, ,ZHES SOGS NGA TSOS BLTAS NA SKYE BA
GTAN MED BSHAD PA LTA BU GO MI NUS PAS, DE'I DGONGS PA'ANG GZHAN
ZHIG LA BRTEN DGOS NA, DE'I DGONGS PA 'DREN MKHAN 'GA' ZHIG NI
PHYI DON MED KYANG

RNAM SHES TZAM ZHIG RANG BZHIN GYIS YOD LA, 'ON KYANG BDEN PAR
MA GRUB CES 'DOD, LA LA NI SHES RAB SGRON MER KHO BO CAG NI RNAM
PAR SHES PA GANG ZAG GI SGRA DNGOS SU 'DOG GO ZHES RNAM SHES
RANG BZHIN GYIS YOD LA, DER MA ZAD

PHYI DON YANG RANG BZHIN GYIS GRUB BO, ,'ON KYANG DON SHES GNYIS
PO BDEN PAR MED MNYAM DU 'DOD, 'GA' ZHIG NI PHAR BTAGS TZAM LAS
YUL RANG NGOS NAS GRUB BRDUL TZAM YANG MED PAR 'DOD PA'I LUGS MI
'DRA BA SNA TSOGS PA

YOD DO, ,'ON 'DIR DRANG NGES 'BYED TSUL GANG GI RJES SU 'BRANG
ZHE NA, KLU SGRUB KYI DGONGS PA LTAR BLO GROS MI ZAD PA'I MDO'I
RJES SU 'BRANG DGOS LA, DES DRANG NGES 'JOG LUGS NI MA YIN PA LA
YIN PAR STON PA RNAMS DRANG DON

@012B YIN PAR MA ZAD LAS 'BRAS SOGS YIN PA LA YIN PAR STON
PA'ANG DRANG DON YIN NO, ,DE'I RGYU MTSAN CI ZHE NA DE TZAM GYIS
DE'I NGO BO RDZOGS BA MA YIN TE, KUN RDZOB PA'I NGO BO TZAM
RDZOGS KYANG, DON DAM PA'I NGO BO GNAS LUGS

STONG PA NYID LA DA DUNG YAR 'KHRID DGOS PAS DRANG DON DU GSUNGS
SO, ,DRANG DON 'DI LA RGYA CHE BA'ANG ZER, DE LA 'O NA KA BA LTA
BU DRANG DON YIN YANG RGYA CHE RGYU CI YOD SNYAM NA KA BA
LA'ANG, RGYU 'BRAS BU SPYI BYE BRAG SGRA SPYI DON SPYI RDZAS

LDOG RANG 'DZIN SHES PA MING GI RNAM GRANGS SOGS MI 'DRA BA'I
NGO BO RNAM PA SNA TSOGS PA BLO YUL LAS 'DAS PA ZHIG YOD DO,
,MDO SDE PA SOGS KA BUM RNAMS KYANG NGES DON KHO NAR 'DOD DE,
DE'I RGYU MTSAN YANG, TSAD MA BSLU MED CAN

SHES PA, ,ZHES DBANG MNGON GYIS BZUNG BA 'DI LAS LHAG SANGS
RGYAS KYIS KYANG GZIGS TSUL MED PAS TSAD MA MTHAR THUG TU BZUNG
STE 'DI LA SNANG BA 'DI KA JI LTA BA BZHIN BDEN ZER RO, ,'DIR
KLU SGRUB KYI RJES 'BRANG RNAMS KYI NANG NAS KYANG

A'ARYA DE BA NI KLU SGRUB DANG KHYAD PAR MED PAS GZHUNG PHYI
MO'I DBU MA BA CHEN PO KLU SGRUB YAB SRAS GNYIS SU GRAGS SHING
DE'I 'OG TU RJE BTZUN 'JAM DBYANGS KYIS RJE LA LUNG BSTAN PA
LTAR 'KHRUL PA MED PA SANGS RGYAS BSKYANGS DANG, ZLA GRAGS ZHI
BA

LHA GSUM DGONGS PA SHIN TU MTHUN ZHING KLU SGRUB KYI BZHED PA MA
NOR BA YIN TE, RJE BLA MAS, ZLA BA LAS 'ONGS LEGS BSHAD 'OD DKAR
GYIS, ,BLO MIG KUN DA'I TSAL RAB PHYE BA'I TSE, ,SANGS RGYAS
BSKYANGS KYIS BSTAN PA'I LAM MTHONG

@013A *, ,NAS; ;KLU SGRUB LUGS BZANG GTZO BOR MI 'DZIN SU, ,ZHES
GSUNGS SO, ,RGYA GAR MKHAS PA RNAMS KYI NGAG RGYUN LA'ANG, MKHA'
LA NYI ZLA RNAM GNYIS, SA LA GSAL BA RNAM GNYIS ZHES RGYUD

KYI DGONGS BA 'GREL PA SGRON GSAL DANG, DBU MA'I LTA BA 'GREL PA
TSIG GSAL GNYIS NYI ZLA LTAR GSAL BAR GRAGS KYANG NGA TSO LA DON
GSAL BA'I RE BA MED, TSIG TZAM YANG KHA LA MI YONG BAS GYONG PO
BOD PAS SOG SKAD LAB

PA 'DRA BA ZHIG YOD, 'O NA NGA TSOS GANG LA LTA DGOS NA DE GSUM
GYI MAN NGAG JO BO RJE LA MNGA' ZHING, DE THAMS CAD RJE BTZUN
TZONG KHA PA LA MNGA' STE, GONG DU BSHAD PA LTAR BLA MA 'JAM
PA'I DBYANGS PHYI NANG GSANG BA DE

KHO NA NYID KYI MCHOD PAS MNYES PAR BYAS NAS DPYIS PHYIN PAR
THUGS SU CHUD PA YIN PAS RJE'I GSUNG TSO LTA DGOS, BLO GROS CUNG
ZAD YOD NA ZAB MO DBU MA'I LTA BA RJES GSUNGS PA 'DI LAS GSAL DU
BTANG NAS STON LUGS MA NAS RANG

MED; RJE'I GSUNG RTZA 'JUG GI RNAM BSHAD CHEN MO GNYIS DANG,
LEGS BSHAD SNYING PO, LAM RIM CHE CHUNG SOGS LTA DGOS, LHAG TU
LAM RIM CHUNG BA 'DI RJE ZHING GSHEGS KHAR NGED CAG BLO DMAN PA
TSO LA THUGS BRTZE

BAS DGONGS TE, SNGA MA RNAMS KYI GNAD BSDUS NAS GO SLA BAR
GSUNGS PA YIN PAS 'DI TZAM RE 'DZIN DGOS, PAn CHEN BLO BZANG
CHOS KYI RGYAL MTSAN GYIS DGUNG LO GSUM GYI STENG NAS LAM RIM
CHEN MO THUGS LA BZUNG STE ZHAL 'DON

@013B GNANG BA RED, GRUB PA'I DBANG PHYUG BLO BZANG RNAM RGYAL
GYIS DBU'I STENG GI BRAG BAR LA LAM RIM CHEN MO ZHIG DANG, SNGAS
LA LAM RIM CHUNG DU ZHIG BZHAG STE DE LA GTUGS NAS GZIMS PA YIN,
NGA TSO DE 'DRA RE LA MGO GTUGS NAS

'CHI RGYU BYUNG NA NGAN SONG DU BTANG MI YONG, DPE CHA'ANG GANG
BYUNG LA BLTAS NA, DA LTA LTA BA SNYIGS MA'I SKABS 'DIR BLO SNA
PHYIN CI LOG TU 'GRO SLA BAS GANG RUNG RUNG LTA MI NYAN, BDE LAM
DANG 'JAM DPAL ZHAL LUNG BLA MA'I MAN NGAG

RNAMS KYI LDE MIG BYAS NAS RGYAN 'JUG GNYIS SOGS SNGAR BSHAD PA
DE RNAMS KYI DGONGS PA RTOGS PA'I PHYIR DPYAD PA ZHIB TU BYA
DGOS SO, ` ,RGYU TSOGS GSUM PA TSUL BZHIN YID LA BYED PA NI, BLA
MA BYAMS PAS GTZANG PAS BAG THUG

'THUNG BA 'DRA BA ZHIG DGOS GSUNGS TE, GTZANG PA RNAMS BAG RIL
GYI THUG PA 'THUNG TSE LAG PA GA-YAS LA SHING THUR RTZE MO CAN
RE BZUNG NAS BAG RIL GCIG DMIGS 'OG TU BCUG PA DANG GCIG LA
'DZUGS PA LTAR DANG PO SKYES BU CHUNG DU'I

LAM RNAMS NYAMS 'OG TU TSUD PA BYAS, DE'I TSE NA'ANG SEMS KYI
PHUGS LA 'DIS CHOG PA MED, 'BRING DANG CHEN POR 'GRO DGOS PA YOD
BSAM, 'BRING LA SLOB PA'I TSE'ANG DA DUNG SKYES BU CHEN PO'I
SKOR DANG, DE'I 'ANG SNYING PO'I

SNYING PO ZAB MO DBU MA'I LTA BA LA 'GRO DGOS PA YOD SNYAM NAS
'DI ZHE PHUGS SU BZHAG STE LAM SNGA MA RNAMS NYAMS 'OG TU TSUD
PA DGOS SO, ,RGYU TSOGS THUN MONG BA DANG THUN MONG MA YIN PA
'DI DAG ZHAL LUNG DU GSAL BAR MA BGRANG

@014A *, ,ZHING; ZHAL LUNG 'DIR ZHAL 'PHANG MDZAD PA'I LUGS SROL
GNYIS BYUNG STE, MKHAS GRUB RJE NAS BRGYUD PA'I SBYOR BA LA THUN
MONG BA LTA BA'I DGOS GCOD CHEN MO NAS GSUNGS PA DANG, THUN MONG
MA

YIN PA DGA' LDAN PHYAG RGYA CHEN PO NAS GSUNGS PA LTAR, NANG PAR
CHUD PA'I SGO GCIG PU SKYABS 'GRO DANG, THEG CHEN THUN MONG MA
YIN PA'I 'JUG SGO SEMS BSKYED GNYIS BSDOMS PA DANG, SDIG PA
SBYONG BA'I SGO RDO RJE

SEMS DPA'I BSGOM BZLAS DANG, TSEGS GSOG PA'I SGO MAndAL DANG,
BYIN RLABS 'JUG PA'I SGO BLA MA'I RNAL 'BYOR DANG BZHI GSUNGS
SHING, RJE SHES RAB SENG GE NAS BRGYUD PA NI SEMS CAN THAMS CAD
PHA MAR SHES PA

SOGS LTA KHRID DRAN PA BZHI LDAN DU GRAGS PA MDO SNGAGS GNYIS KA
'DRES PA'I LTA BSKYONG LUGS SHIG YIN ZHING 'DI'ANG MING TZAM MA
GTOGS DON SNGA MA DANG 'DRA'O, ,DE LA 'O NA RGYU TSOGS DE RNAMS
KYI SGO NAS STONG NYID RTOGS

PA'I LHAG MTHONG ZHIG NGA TSO'I RGYUD LA SKYED NUS SAM ZHE NA,
NGA TSOS KYANG ZAB MO STONG PA NYID DE RTOGS THUB MOD, 'ON KYANG
DKA' BA DRAG PO SPYAD DGOS PAS RTOGS PA SHIN TU DKA', DKA' BA
DE'ANG NGA TSO KHO NA LA DKA' BA

MA YIN, SANGS RGYAS ZHAL BZHUGS PA'I DUS NA'ANG GDUL BYA RNAMS
'DI LA 'GOD PA SHIN TU DKA' BAR GZIGS NAS, ZAB ZHI SPROS BRAL
'OD GSAL 'DUS MA BYAS, ,ZHES SOGS KYI TSIGS SU BCAD PA GSUNGS
TE,

@014B ZHAG ZHE DGUR CHOS MI GSUNGS PA'I TSUL MDZAD PA NA, TSANGS
PA CHEN POS KHYOD KYIS SNGON BSKAL PA GRANGS MED PA MANG PO'I
BAR DU BLA NA MED PA'I BYANG CHUB BSGRUB NAS DA 'GRO BA LONG BA
NYAM THAG PA MGON MED SKYABS MED GLING

DANG DPUNG GNYEN MED PA 'DI RNAMS YAL BAR BOR NAS BTANG SNYOMS
SU MDZAD PA MI RIGS PAS, GDUL BYA RNAMS LA BDUD RTZI'I SGO MO
DBYE ZHING CHOS KYI SGRON ME SBAR DU GSOL ZHES GSOL BA YANG YANG
BTABS NAS GSUNGS PA YIN LA,

RTZA SHES LAS KYANG, DE PHYIR ZHAN PA'I CHOS 'DI YI, ,GTING
RTOGS DKA' BAR MKHYEN GYUR NAS, ,THUB PA'I THUGS NI CHOS BSTAN
LAS, ,RAB TU LOG PAR GYUR PA YIN, ,ZHES GSUNGS SO, ,RANG RE CHOS
ZAB MO STONG

NYID KYI DON LTA ZHOG ,LUS 'DI MI GTZANG BA'I RANG BZHIN CAN YIN
PAR MNGON SUM GYIS GRUB PAR 'DUG KYANG DA DUNG RTOGS MI NUS
SHING, SKYES BU CHUNG NGU'I SKABS KYI MI RTAG PA DE'ANG RTOGS MI
NUS NA, MI RTAG PA PHRA MO RTOGS PA'I GO

SKABS GA LA YOD, DES NA STONG NYID RTOGS PA'I THABS LA RIM GYIS
SLOB DGOS PAS DANG POR BSAM TSUL NI, 'JUG PA LAS, NYON MONGS
SKYON RNAMS LUS 'JIG TSOGS LA, ,ZHES SOGS LTAR, 'KHOR BA'I GNAS

SU SDUG BSNGAL SNA TSOGS LA SBYOR BAR BYED MKHAN SU YIN SNYAM
NA, SEMS NYID KYIS NI SEMS CAN 'JIG RTEN DANG, ,ZHES SOGS LTAR,
SEMS KYIS BYAS PA YIN LA SEMS DE'ANG NYON MONGS PA'I DBANG DU
SONG BA YIN PAS,

@015A *, ,NYES PA THAMS CAD KYI RTZA BA BDAG 'DZIN 'DI LA DGRAR
BLTAS TE MI LUS KHYAD PAR CAN THOB PA'I DUS 'DIR 'DI LAS THAR BA
ZHIG MA BYAS PA'I THABS MI 'DUG SNYAM DU SKYO SHAS SHUGS DRAG PO
BSKYED NAS BSGOM PA

MA GTOGS DGA' DGA'I NYAMS LTA BU'I NGANG NAS BYAS PAS GANG YANG
MI YONG BAS, SNYING NANG GI DGRA BO 'DI DRUNG 'BYIN DGOS, DE
YANG RNAM 'GROL LAS, 'DI YUL SUN PHYUNG MED PAR NI, ,ZHES SOGS
LTAR BDEN 'DZIN

DE'I ZHEN YUL YOD MED BRTAGS TE YOD NA BLTAS KYIN GSAL DU 'GRO
BAS GLAGS MI KHEL, GAL TE MED BZHIN DU NGA MA RIG PAS BSGRIBS
NAS YOD PAR 'KHRUL BA YIN NA, RIGS PAS DPYAD DE BLO NGAN 'DRI'I
YUL SUN 'BYIN

DGOS, DE LA DGAG BYA NGES PA'I GNAD, KHYAB PA NGES PA'I GNAD
SOGS BZHI GSUNGS PA LAS, DANG POR DGAG BYA NGOS ZIN PA GAL CHE,
DE'ANG BLA MA DAM PA GCIG NAS GCIG TU BRGYUD PA, RGYAL BA'I BKA'
DANG

MTHUN PA, SHING RTA CHEN PO'I LUNG RIGS KYIS THON PA ZHIG BSTEN
PA MA GTOGS, RI BONG CAL RGYUG MI RUNG, DGAG BYA NGOS 'DZIN TSUL
NI, 'JUG PA LAS, RANG KHYIM RTZIG PHUG SGRUL GNAS MTHONG BZHIN
DU, ,ZHES

SOGS LTAR, SBRUL GYI 'JIGS BSEL BA LA DE NA SBRUL MED BAR SHES
PA'AM YANG NA 'DOR DGOS TE, GZHAN GYIS 'JIGS BSEL MI NUS PA
BZHIN DU, RANG GI MAndAL KHANG PA GZHAN ZHIG TU LUS YOD SNYAM
PA'I TSE SEMS NGO

@015B NA'ANG DE NA KOR RE YOD PA'I NYAM 'CHAR BA NA, BTZAL BA NA
MED PAR THAG CHOD PA LTAR, DGAG BYA BTZAL NAS MED PAR SHES DGOS
PA YIN, TSOL LUGS MA SHES NA, 'DUL BA LUNG LAS GSUNGS PA LTAR,
SNGON RKUN

MA ZHIG GIS MI'I LHAM BRKUS NAS MGO LA GYON TE BDAG POS BTZAL
BA'I TSE KHYOD LA LHA MA YOD DOGS MED, YOD NA NGA 'DRA PO BYAS
NAS MGO LA GYON DGOS RGYU RED CES BSHAD KYANG DA DUNG MA SHES
PAR BTZAL BA BZHIN DU NGAL BA 'BRAS

MED DU 'GYUR BAS, 'JIG RTEN NA RKUN MA NAGS LA SONG BA'I RJES
SPANG LA GCOD PA'I DPER SONG BA YIN, DE'I RGYU MTSAN GYIS BDEN
PAR GRUB NA 'DI 'DRA ZHIG TU GRUB DGOS RGYU RED SNYAM DU SEMS
THOG NAS RNAM PA 'CHAR RGYU ZHIG

MA BYUNG NA, 'KHOR BA'I RTZA BA 'JIG LTA YIN, 'JIG LTA DES NGA'O
SNYAM DU BZUNG BA YIN ZHES PA TZAM GYIS LTA BA LA GANG YANG MI
PHAN TE, MKHAS GRUB THAMS CAD MKHYEN PAS RKUN MA NGOS 'DZIN PA'I
TSE BTZUN BA ZHIG YIN BYAS

PA LA GANG 'DRA ZHIG ZER BYUNG TSE 'DZUB MO 'DZUGS THUB PA ZHIG
DGOS KYI BTZUN PA MGO RIL RIL ZHIG BYAS PAS MI PHAN PA LTA BU
YIN GSUNGS, 'DI LA PHYAG CHEN GYI KHRID SOGS GTONG TSE BLA MA
GONG MTSO'I PHYAG SROL LA DGAG BYA NGOS

'DZIN GYI KHRID PHOG NAS DE'I DGONG MO BSGOM DU BCUG STE PHYI
NYIN NYAMS SNANG 'DRI BA'I PHYAG SROL YOD, DE TZAM NA SNANG TSUL
SNA TSOGS PA YONG STE LA LA NGA ZER BA DE MGO NANG NA MKHRIGS PO
RIL RIL ZHIG 'DUG ZER BA DE BSAM MNO GTONG

@016A *, ,BA'I TSE MIG HA CANG BTZUM DRAG PAS MGO'I NANG LA NA
RIL LI BA ZHIG YONG BA YIN, LA LA SNYING NANG NA YAR GZUNGS
GZHUG PHUL BA 'DRA BA ZHIG 'DUG ZER BA DE BSGRIM DRAG PAS RLUNG
YAR

'PHYUR TE STOD 'CHANG BA YIN, LA LA NAG THOM ME BA ZHIG 'DUG ZER
BA DE MIG BTZUM PA'I SKYON GYIS MUN BA SNANG BA YIN, LA LA PHUNG
PO 'DI RANG NGA RED ZER BA DE SNGA MA TSO LAS DGA' 'ANG, NGA
NGOS ZIN PA GTAN MIN TE,

'JUG PAR, DE PHYIR PHUNG PO 'DUS TZAM BDAG MA YIN, ,ZHES PHUNG
PO BDAG MIN PAR THAG BCAD DE GSUNG ZHIR PHUNG PO GDAGS GZHI YIN
LA GDAGS GZHI YIN NA BTAGS CHOS SU 'GAL BA'I PHYIR NA, 'DI LA
NGA YIN PA ZHIG

NGOS ZIN DGOS SO, ,DE LA'ANG DGAG BYA RAGS PA TSO SNGAR 'GOG
DGOS TE, RIN CHEN 'PHRENG BA LAS, BSOD NAMS MIN PA DANG POR
BZLOG ,CES PA NAS, THA MAR LTA ZHIG KUN BZLOG PA, ,ZHES GSUNGS
SO, ,

DE LA RTAG GCIG RANG DBANG CAN GYI BDAG 'DOD TSUL NI, DE RING GI
DNGOS PO 'DI RNAMS KHA SANG GI DE MA YIN PA TZAM GZHAN SDE'I
MKHAS PA CHOS SHES KYANG SGRA LTA BU NAM MKHA'I YON TAN YIN LA,
NAM MKHA' RTAG TU

'GYUR BA MED PAS SGRA YANG RKYEN DANG PHRAD TSE GSAL BAR 'GYUR
BA MA GTOGS RTAG TU NAM MKHA' DANG 'DRES NAS SDOD PAR 'DOD LA,
DE BZHIN DU SKYE 'CHI LA SOGS PA 'DI THAMS CAD RTZA BA'I RANG
BZHIN DE'I RNAM 'GYUR YIN

@016B PAS; RTAG TU THAMS CAD DE'I NGO BOR BAG LA ZHA BA'I TSUL
GYIS YOD PA LA RKYEN GYI DBANG GIS SKABS SKABS SU GSAL BAR 'DOD
DO, ,RANG CAG RNAMS LA KHA SANG GI MI DE, DE RING GI MI 'DI YIN
SNYAM PA NGANG GIS 'BYUNG BAS, DE

MNGON PA MDZOD SOGS LAS SKYE GNAS 'JIG GSUM GRUB BDE RDZAS GCIG
TU GSUNGS PA'I RIGS PA RNAMS KYIS 'GOG DGOS, RANG RGYU THUB PA'I
RDZAS YOD DU 'DZIN TSUL 'DI RNAM 'GREL RANG LA SHIN TU GSAL
ZHING, DE'ANG NGA DE

PHUNG PO LA DBANG SGYUR BA POR 'DZIN PA YIN LA, LUS LA DBANG
SGYUR BA POR BZUNG BA GANG GIS SHES NA, LUS GCOD NAD CAN ZHIG LA
GZUGS PHUNG NAD MED PA ZHIG GIS KHYOD KYI LUS NGA DANG AI BRJE
ZER NA, BRJE 'DOD NGES PAR SKYE STE

TSONG BA'I TSONG ZOG LTAR SDUG PO PHAR BYIN NAS BZANG PO LEN PAR
'DOD PA DE DBANG BYAR BZUNG BA'I RTAGS YIN, DE BZHIN DU SEMS
KYANG DPER NA MI BLO RTUL PO ZHIG LA BLTAS PA TZAM GYIS LAM LAM
SHES PA'I SHES RAB CAN ZHIG GIS

DE ZER BYUNG TSE, BRJE 'DOD SKYE BA'ANG DBANG BYA'I RDZAS LTA
BUR BZUNG BA'I RTAGS YIN NO, ,DE LTA BU'I BDAG MED RAGS PA BYE
MDO'I LUGS KYI DE TZAM RE SHES RGYU BYUNG NA'ANG 'GANG SHIN TU
CHE, ` DE NAS SEMS TZAM PA'I PHYI

DON MED PAR BSHAD PA KHAS LEN MI LEN GANG LTAR YANG PHYI ROL DON
GYI NGOS NAS BDEN PAR GRUB RGYU MED PAR BSHAD PA 'DI GNAD SHIN
TU CHE BAS RJES KYANG 'DI LA BSNGAGS BRJOD RGYA CHEN PO MDZAD
DO, ,SEMS TZAM PA'I PHYI DON MI 'DOD

@017A *, ,LUGS NI, YUL THAMS CAD KUN GZHI'I STENG GI BAG CHAGS
SMIN BA'I CHA TZAM MA GTOGS DON GYI NGOS NAS GRUB PA GANG YANG
MED BYAS TZA NA DON SMRAS KYANG BYA THABS MA RNYED NAS KA BA LTA
BU LA LAG

BAS 'JUS TE 'DI CI YIN ZER NA, 'DI NI BRJOD DU MED PA'I DNGOS PO
YIN ZER, DE'I DON NI PHYIN YOD YOD LTAR SNANG YANG NANG SEMS KYI
BDAG NYID LAS LOGS SU BRJOD DU MED PA YIN, 'O NA NGA TSO'I
SKYABS GNAS SANGS

RGYAS BCOM LDAN 'DAS KYANG NGA TSO'I SEMS KYI BDAG NYID DU 'DOD
DGOS PAR 'DUG BAS DE 'DRA MI RUNG SNYAM NAS SANGS RGYAS DANG,
YANG DMYAL BA'I SDUG BSNGAL SOGS GZHAN RGYUD KYI CHOS RNAMS RANG
RE'I SEMS KYI BDAG

NYID DU GRUB MI DGOS ZHES 'CHAD PA LA, DPAL CHOS KYI GRAGS PAS
RGYUD GZHAN GRUB PA DMIGS KYIS BSAL NAS MDZAD PA YIN, SEMS TZAM
'DOD TSUL 'DI'I GNAD BSDUS NA SNGON 'DZIN MIG SHES SOGS BLO GANG

DANG GANG LA YUL SNANG TZAM DE KA SHES PA DE'I NGO BOR SGRUB
'DOD PA YIN ZHING, SEMS TZAM GYI LTA BA 'DI LA BRTEN NAS KYANG
SH'AN TI PA SOGS GRUB CHEN MANG DU BYUNG BAS GNAD SHIN TU CHE'O,
,` DE NAS DBU MA'I LTA BA MTHAR

THUG GI DGAG BYA NGOS 'DZIN PA NI, BZHI BRGYA PA'I 'GREL BAR
RTOG PA YOD PA KHO NAS YOD PA NYID DANG, ZHES SOGS KYIS BSHAD
PA'I DGAG BYA DE NYID GANG ZAG DANG CHOS LA SBYAR BA'I STONG
NYID TZAM MA GTOGS DGAG BYA LA PHRA

@017B RAGS MED KYANG DMIGS PA'I GNAD KYIS BLO LA 'CHAR DKA' SLA
YOD DO, ,'DZIN PA GNYIS KYI SKYE RIM YANG, RIN CHEN PHRENG BA
LAS, JI SRID PHUNG PO 'DZIN YOD PA, ,ZHES SOGS LTAR, PHUNG BO'I
RANG BZHIN GRUB PAR

'DZIN PA'I CHOS KYI BDAG 'DZIN 'DIS GZHI BYAS NAS GANG ZAG GI
BDAG 'DZIN SKYE BA YIN, DE'I RGYU MTSAN GYIS PHUNG PO KHO RANG
BDAG MA YIN KYANG BDAG GI 'DOGS GZHI YIN LA, BDAG KYANG GZHI
PHUNG PO LNGA PO DE LA PHAR

BTAGS TZAM GYI BTAGS YOD MING RKYANG TZAM ZHIG YIN PAR 'JUG
t'IKA CHEN MOR GSUNGS SO, ,DE LA BTAGS TZAM YIN PA DE DPE JI LTA
BU YIN NA, RAB 'BYAMS PA ZER BA TSO'ANG NGU'I DUS NA RAB 'BYAMS
PA MI ZER, CHOS

SGOR ZHUGS SLOB GTER BYAS, BYA BA MANG PO ZHIG BYAS NAS MING LA
RAB 'BYAMS PA BTAGS PA DANG, MI TSOS KYANG RAB 'BYAMS PA ZER,
KHO RANG LA'ANG NGA RAB 'BYAMS PA YIN SNYAM PA SKYE STE 'DI LA
BLA MA BYAMS PA'I GSUNG LAS,

NGA SNGA MO LHA RAMS PA BYAS TSAR TZA NA, NGAS RA'I LHA RAMS PA
YIN SNYAM NGA RGYAL CHEN PO YOD, DE NAS PAn CHEN LA MJAL PHYIN
TSE, MI TSOS KHYED RANG GNAS SKOR BA YIN NA 'DIR SDOD ZER SNYING
RJE NAS GNAS TSANG RE GTONG BA TZAM MA

GTOGS LHA RAMS PA'I MING YANG MI 'DUG GSUNGS, DE BZHIN DU NGA
ZER RGYU PHUNG PO LA LTOS TE PHAR BTAGS PA MA GTOGS, KHO RANG GI
NGOS NAS TSUR BTON YOD RGYU MED, 'DI LA'ANG LTOS NAS GRUB PA
DANG BRTEN NAS BTAGS PA@018A *, ,GNYIS BSHAD PA'I PHYI MA PHRA SHOS YIN TE, CHO GA
RNAMS SU'ANG BRTEN NAS BTAGS BA YIN PA'I PHYIR ZHES 'BYUNG NGO,
,'DI LA MKHAS GRUB NOR BZANG RGYA MTSOS GZHI GRUB NA 'DUS BYAS
YIN PAS KHYAB

STE; RTEN 'BYUNG YIN PAS KHYAB BA'I PHYIR, RTZA SHE LAS, GANG
PHYIR RTEN 'BYUNG MA YIN PA'I, ,CHOS 'GA' YOD PA MA YIN PA,
,ZHES SOGS GSUNGS, 'DIR GSUNGS PA'I LTOS GRUB KYI DON LA'ANG
DNGOS SMRA BAS SNGA PHYI BA

DGOS PAR 'DOD KYANG, 'DIR NI RTZA SHE LAS, SHES PA MED NA SHES
BYA MED, ,SHES BYA MED NA SHES PA MED, ,CES DUS MNYAM PA LA LTOS
GRUB GSUNGS SO, ,RTEN 'BREL GYI GNAD 'DI SHES NA STONG PA GO BA
LA TSEGS MED DE,

GRUB PA'I DBANG PHYUG BLO BZANG RNAM RGYAL GYIS CHOS GOS KYI
GRVA LA BRTEN NAS STONG NYID RTOGS PA YIN, DE'ANG DPER NA SNGA
MO BKRA SHIS LHUN POR MKHA' 'GRO MA YIN ZER BA'I SMYON MA 'DRA
BA ZHIG BYUNG STE, GRVA PA RNAMS KYIS PHYI DRO'I

KHA ZAS ZA BA MTHONG NAS DGON PA'I MTHAR SKAD BTON TE, PAn CHEN
GYIS GSAN PA BYAS NAS, LHAN PA BRED SLAN ZHIG MA YIN PA, DGE
TSUL SLONG GNYIS LA KHYAD BAR MI 'DUG GO ZER BA LTAR SNAM BU SER
PO ZHIG LHAN PA MANG

PO BYAS PA NA NGA'I CHOS GOS SNYAM KHO'I NGOS NAS TSUR LING NGE
GRUB PA 'DRA BA ZHIG 'CHAR YANG BLOS BZOS PA YIN, KHO'I NGOS NAS
GRUB NA THAMS CAD LA DE 'DRA 'BYUNG DGOS RGYU LA NGA TSO RGYUS
YOD TSOM GTOGS, RGYA MI CHOS GOS KYI

@018B MING TZAM YANG MI SHES PA ZHIG LA BSTAN NA DE 'DRA GANG
YANG SKYES MI YONG BAS, DE 'DRA'I RIGS PA'I SGO DU MA NAS BSAM
DGOS, SNGON RGYUD PA 'DI LA GRUB PA THOB PA MANG PO YONG BAS DE
'DRA ZHIG GIS DGE BSHES SHIG KA BA LA BSNYES

NAS YOD PA'I DRUNG DU YONG STE NGA LA LTA KHRID CIG GNANG DGOS
ZHUS PAR, DGE BSHES DES RGYAB KYI KA BA LA PHYIR MGO RDEG RDEG
BYAS NAS RANG RGYUD PA ZER BA DES 'DI'I STENG NAS KA BA RNYED
RGYU YOD ZER BA RED, THAL 'GYUR BZER BA DES

'DI'I STENG NAS RNYED RGYU CANG MED ZER BA RED, YIN NA'ANG NGAS
LTA BA SHES KYI MED, GTZANG NA PAn CHEN BLO BZANG CHOS RGYAN GYI
SLOB MA DRUNG PA RGYAL TSAB BA BYA BA YOD BA RED, KHYED RANG
DE'I RTZAR RGYUG GSUNG BA LTAR KHONG GIS PHYIN NAS

LTA KHRID ZHUS PAS, DRUNG BA'I PHYAG LEN LA DGAG BYA NGOS 'DZIN
GYI KHRID PHOG NAS ZHAG BDUN BSGOM BCUG STE NYAMS RTOGS 'BUL
DGOS LA, ZHAG BDUN NA YOD MKHAN MA BYUNG BA DANG BLA MAS GSUNGS
NAS, AEE DGA' MA

BZANG KHO GA-YANG LA MCHONGS YONG GSUNGS NAS GRVA PA GNYIS
MNGAGS BAS KHO BRAG GI PHUG RANG LA 'THAM NAS BSDAD 'DUG ZER,
BLA MA'I RTZAR SHOG BYAS PAS NGA SKRAG GI ZER KHONG GNYIS KYIS
BSKYOR NAS BLA MA'I RTZAR 'ONG BA DANG,

BLA MAS THA SNYAD PA'I 'JOG TSUL GSUNGS PAS DRAG PA DANG, RJE
RIN PO CHES CHOS SDINGS SU LTA KHRID GNANG BA'I TSE, RJE SHES
RAB SENG GES LTA BA RTOGS PA NA 'JIGS SNANG BYUNG STE PHYAG GIS
NA BZA'I GONG BAR 'THAM PA DANG,

@019A *, ,RJES MKHYEN NAS THUGS MNYES MNYES MDZAD DE, SNAR THANG
PAS KUN RDZOB GONG BA LA BZHAG PA RED GSUNGS TE STONG PA RTEN
'BREL DU SHAR BA'I DON YIN, DE'ANG DBANG BO RNO RTUL GYI KHYAD
KYIS RGYAL

PO LA 'JIGS CHUM PA 'BYUNG ZHING, SNGON NAS GOMS PA BSOD NAMS
KYI SHUGS CHE BA'I DBANG RNON RNAMS LA DBUL POS GTER RNYED PA
LTA BU'I DGA' SPRO, DE'I TSE NA'ANG SPYOD 'JUG LAS, BTAGS PA'I
DNGOS LA MA

REG PAR, ,ZHES SOGS LTAR, DGAG BYA NGOS ZIN PA'I SNANG TSUL DE
MA SHOR BA'I NGANG NAS DE LA GZHI BYAS TE GCIG DU BRAL SOGS KYIS
DPYAD PA BYED PA MA GTOGS SNANG TSUL SHOR NAS DPYAD NA KUN RDZOB
LA DPYAD PA THAL BA'I

SKYON DU 'GYUR TE, 'JUG PA LAS, THA SNYAD BDEN LA RNAM PAR DPYAD
MI BYA, ,ZHES DPYAD NYES PAS CHAD MTHAR 'GYUR RO, ,YANG BUM PA'I
MCHU'ANG BUM PA MA YIN, LTO BA'ANG MA YIN ZER BA DE NI THA SNYAD
BSHIG PA'I

STONG PA BLOS BYAS NYI TSE BA'I STONG PA ZHES PA DE YIN ZHING,
DE TZAM GSUNG RAB LA MA SBYANGS PA TSOS SHES SLA BAS DE 'DRA MI
RUNG, DER MA ZAD BYE MDO TSOS KYANG BUM PA BTAGS YOD YIN ZER MOD
KYANG 'JUG t'IKA CHEN MOR GSUNGS

PA LTAR 'DI BA'I BTAGS YOD KYI PHYOGS NA'ANG MED DO, ,DE NAS
RIGS PAS 'GOG LUGS LA BDAG PHUNG GCIG MA YIN PA LUS BSREG KYANG
BDAG PHYI MAR 'GRO BA'I RIGS PAS KYANG 'GRUB PAS GO SLA LA, THA
DAD 'GOG TSUL 'JUG

@019B PA LAS, GANG DAG RANG MTSAN NYID KYIS SO SO BA, ,ZHES SOGS
LTAR, SBYIR BA DANG PHUNG PO THA DAD TZAM ZHIG YIN MOD KYANG,
NGA TSO'I BLO LA NGA DANG NGA'I ZHES THA DAD DU SNANG BA'I SNANG
TSUL 'DI LTAR MA GRUB PAS SEMS KYI SNANG TSUL DANG,

'JIG RTEN GYI THA SNYAD GNYIS 'DRES NA BLO LA 'DZING STE 'JOG MI
SHES PAS SO SOR 'BYED DGOS, GAL TE BLO LA THA DAD DU SNANG BA
'DI LTAR GRUB NA BDEN PA'I THA DAD YIN PAS RNAM PA KUN NAS 'BREL
MED KYI THA DAD DU 'GYUR DGOS, RIGS PA

DE DAG GIS DPYAD NAS RANG GI NGO BOS MA GRUB PAR NGES PA NA, DE
DANG PO RIB TZAM RIB TZAM RE MNYAM PAR 'JOG PA MA GTOGS RGYUN
RING NA SKAD CIG GNYIS PA NAS NAM MKHA' STONG SANG LTA BU'I
SNANG BAR 'GYUR TE, KUN RDZOB KYI SNANG

BA YIN GYI GNAS LUGS BSGOM PAR MI 'GRO BAS TING NGE 'DZIN DE
'DRA LA JI TZAM GNAS DGOS PA MED DE, DPER NA STON PA'I DUS NA
LHAG SPYOD KYIS SKRA RING PO BZHAG STE TING 'DZIN BSGOM NAS STON
PA BRIL GYIS GNON 'DOD DE DBUGS

BZUNG NAS, LO BCU GNYIS TING NGE 'DZIN BSGOMS TE LANGS PA NA
SKRA TZI TZIS BTOG NAS MGO ZANGS RDOG LTAR SONG BA MTHONG BAS
KHROS NAS KHRAG SKYUG STE SHI NAS DMYAL BAR SKYES PAR MDO TING
NGE 'DZIN RGYAL POR GSUNGS PA LTA BU YIN,

LTA BA PHYIS SKYONG BA'I TSE'ANG DBANG RNON GYIS DRAN TZAM RE
BYAS PAS CHOG KYANG, DBANG RTUL GYIS DGAG BYA DE GRUB NA 'DI
'DRA YOD DGOS RGYU LA SNYAM DU 'GO NAS GSAL BTAB STE BSGOM DGOS,
DE'I RJES LA CHOS KYI BDAG MED

@020A *, ,BSGOM PA SLA STI, BZHI BRGYA PAR, GCIG GI STONG NYID
GANG YIN PA, ,ZHES SOGS LTAR, STONG GZHI SPOS TZAM LAS NGO BO LA
KHYAD MED, 'DI'ANG DPAL LDAN ZLA BA'I LUGS SROL YIN GYI

GRUB MTHA' GZHAN TSO'I BDAG MED GNYIS MI 'DRA BAS RIGS PA'ANG
GTAN MI 'DRA'O, ,DE LA 'ON CHOS KYI BDAG MED CES BA'I CHOS DE
GANG LA BYED NA, SPYIR CHOS KYI SKAD DOD DHARMA ZHES PA GZUNG BA
LA 'JUG PAS

YID BLO RTOG PA'I SNANG YUL LA CHOS KYI SKYE MCHED CES MNGON PA
MDZOD SOGS NAS BSHAD PA DANG, DH'A RA ZHES PA 'DZIN PA LA 'JUG
PAS DGE BCU'I TSUL KHRIMS KYIS NGAN 'GRO LAS 'DZIN PAS CHOS
DANG, MI DGE BA

CHOS MIN DU BSHAD PA LTA BU YOD KYANG, 'DIR NGA YIR BYA RGYU'I
PHUNG PO LNGA DANG NGA GNYIS KYI NANG KYIS NGA MA LA BYA DGOS,
DE'I STENG DU GNAD BZHI SOGS KYIS GTAN LA 'BABS TSUL SNGAR BSHAD
PA DANG KHYAD MED, 'DI LA

DOGS PA 'DI YOD DE RANG NGOS NAS MED BYAS NA CHAD MTHAR 'GRO
NYEN 'DUG PAS, RTOG BTAGS MA YIN PAR ZHES SBYOR DGOS SAM SNYAM
NA, DE 'DRA BYAS NA MA YIN DGAG TU 'GRO LA, 'DIR NI RANG NGOS
NAS YOD NA 'DI 'DRA

ZHIG TU YONG RGYU LA MI 'DUG SNYAM DU DGAG BYA BCAD TZAM DE KA
KHO NA 'CHAR DGOS PAS SGRUB PA DNGOS SHUGS GANG LA'ANG BSGRUB MI
RUNG, 'DI BLO LA MA SHONG BA'I DOL BO PA SOGS KYIS DPAL LDAN ZLA
BA SOGS LA RANG STONG NGAN PA DE ZHES

@020B BKAG NAS RANG LUGS RTAG BRTAN THER ZUG GI CHOS NYID SGRUB
PA RANG DBANG BA ZHIG KHAS BLANGS PA 'DI LTA BA THA CHAD YIN NO,
,RANG CHOS KYANG MA YIN DGAG DANG MED DGAG ZHES KHA NA BA'I BAR
LA SMRAS KYANG GNAD 'DI 'DRA SHES PA LAM ZHAN NAM

YANG DGOS PA MA BYUNG BA YIN NO, ,DE LTAR GANG ZAG DANG CHOS
RANG BZHIN MED PAR SHES BA DE RGYAL SRAS KYI NYAMS LEN GYI SKABS
'DIR BSHAD PA CI YIN, NYAN RANG CHOS KYANG 'DI RTOGS PA MA YIN
NAM ZHE NA, GNAD 'DI GO BA LA RTZA SHE

THEG CHEN GYI BSTAN BCOS YIN PA'I RGYU MTSAN GO DGOS, DE'ANG
NYAN RANG RNAMS RANG DON DU NYON MONGS TZAM ZHIG SPONG 'DOD PA
YIN PAS, DE LA GNAD BZHI TZAM DU BSDUS NAS BSGOM PAS CHOG PA
YIN, DE LA RTZA SHES NAS DUS

BRTAGS PA, SKYE 'GAG BRTAGS PA, 'GRO 'ONG BRTAGS PA, BYA BYED
BRTAGS PA SOGS KYI RIGS PA'I RNAM GRANGS MTHA' YAS PA DE MI DGOS
LA, BYANG SEMS KYIS DE TZAM MA YIN PAR SEMS LA AA 'THAS SU SONG
BA'I

GNYIS SNANG 'KHRUL BA'I BAG CHAGS 'DI DRUNGS 'BYIN BA LA, RIGS
PA'ANG SGO MTHA' YAS PA NAS BSAM DGOS PAS, RTZA 'JUG SOGS NA
RNAM GRANGS MANG PO ZHIG GSUNGS PA 'DI RTZOD TSE LAG PA BRDEB
PA'I YAN LAG TZAM YIN

GYI SGRUB PA SNYING POR BYED PA LA MI MKHO BSAM MI RUNG, DE
'DRA'I DOGS PA SKYE DOGS ZHAS ZLA BAS, BSTAN BCOS LAS DBYAD
RTZOD LA CHAGS PA'I PHYIR, ,MA MDZAD CES SOGS GSUNGS SO, ,DE'I
PHYIR RIGS PA'I SGO BRGYA PHRAG GIS

@021A *, ,DPYAD DGOS SHING DE'ANG THAD RE TZAM MA YIN PAR YANG
DANG YANG DU DBYOD DGOS TE, DPER NA MKHAS GRUB THAMS CAD MKHYEN
PA DE 'KHRUNGS TZAM NAS BLO GROS THOGS PA MED PAS MKHAS GRUB LHA
DBANG BA'I SKYE BAR

GRAGS SHING MTSAN YANG MKHAS GRUB CES THOGS PA, DE DGUNG LO BCU
BDUN GYI DUS NA NGAM RING DU BOD KYI MKHAS PA CHEN PO BO DONG
PHYOGS LAS RNAM RGYAL GYIS SA PAn GYI RIGS GTER BKAG PA'I TSE,
BYANG GI RIGS LDAN GYI BRGYUD

PA'I RGYAL PO RNAMS KYANG BZHUGS PA'I SKABS YIN PAS, DE DAG
DBANG POR BYAS TE BRTZAD PAS, BO DONG PAS SKABS SHIG NA RGYU LAS
MA SKYES BA'I 'DUS BYAS KHAS LEN DGOS BA BYUNG NAS KHA SKYENGS
TE, DE GRUB MTHA'I NANG

'GAL RED GSUNGS NAS KHA SPU 'THOGS BAS MKHAS GRUB KYIS RGYU LAS
MA SKYES PA'I 'DUS BYAS YOD PA DANG, DE MDO SDE BA'I NANG 'GAL
YIN PA DANG, KHA SPU 'THOGS PA'I LAS LA BRTZON BAR GYIS SHIG
GSUNGS BA, DA LTA

SDE BDUN YID KYI MUN SEL PHAL CHER DE DUS KYI RTZOD TSUL MKHAS
PA RNAMS KYIS ZIN BROS BYAS PA LA PHYIS SU SBYAR BYA BA SOGS
MDZAD BA YIN, ,SKU NA PHRA MO'I DUS NA DE LTA BU'I RIGS PA YOD
PAS GRUB MTHA' RGYA MTSO'I PHA ROL TU SON SNYAM

PA YOD KYANG, RJE DANG MJAL BA NA BYE MA'I CHANG BU LTAR ZHIG
'GRO BA SHA STAG TU 'DUG CES MKHAS GRUB RJE RANG NYID KYIS
GSUNGS PA DANG, RJE BTZUN 'JAM PA'I DBYANGS KYIS KYANG RJE LA
TSIM MA SLA BAR DPYAD PA YANG YANG GYIS

@021B GSUNGS PAS, SKYONG TSUL MKHAS DGOS, DE LTAR MNYAM GZHAG TU
BSKYANG PAS RANG STOBS KYIS RJES THOB TU SGYU MA RMI LAM SKRA
SHAD LTA BUR SNANG BA 'BYUNG NGO, ,SKRA SHAD NI 'DUL BA LUNG LAS
RGAN PO ZHIG LA RAB RIB ZHUGS PAS

ZAS LA SKRA YOD PAR 'KHRUL PA'I RKYEN GYIS SKRAN ZHUGS PA LTA BU
YIN, DE DANG 'DRA TSUL RGAN PO LA SKRA DE BLOS PHAR BTAGS KYI
BLO MED KYANG, DE DON GYI NGOS NAS MED PA MNGON SUM GYIS GRUB PA
YIN NO, ,DE LTAR MNYAM RJES GNYIS

KAR BSGOMS PAS DPYAD STOBS KYIS DRANGS PA'I GNAS CHA DANG SHIN
SBYANGS KHYAD PAR CAN THOB PA NA DROD DU 'PHOS PA YIN, 'DI LA
NYI KHRI SOGS SU DRO BA ZHES 'BYUNG STE, RGYA GAR NA ME LCAGES
MED PAS SKAM SHING GYONG BA'I SHING BE

LO ZER BA DE 'DRA GNYIS, DRUD NA ME 'BYUNG BA'I SNGA LTAS SU
DROD SKYE BA LTAR MTHONG LAM GYI ME'I SNGA LTAS YIN NO, ,DE NAS
RIM GYIS BSOD NAMS KYI TSOGS RLABS PO CHE DANG YA MA BRAL BA'I
SGO NAS, SA SO SO'I YONGS SBYONG GI

MTHUS GONG MA GONG MAR 'PHOS TE SANGS RGYAS KYI SA'I BAR DU 'GRO
BA YIN NO, ,ZHES PA 'DI NI DPAL LDAN BLA MA DAM PA DMIGS PA MED
PA'I THUGS RJE CHEN PO DANG LDAN PA, SNYAN BRGYUD BSTAN PA'I
MNGA' BDAG RJE BTZUN YE SHES RGYAL

MTSAN DPAL BZANG POS DGE 'DUN 'DUS PA RGYA MTSOR TSOGS CHOS SU
STZAL BA NA, NYIN SNGA PHYIR THOR BUR GSUNG BA RNAMS SO SO'I
THAD DU BSDUS SHING TSIG BYINGS ZHAL NAS JI LTAR BYUNG BA SGRA
MA NYAMS PAR BYAS TE, DAM PA GANG GI ZHABS

@022A *, ,RDUL SPYI BOR LEN PA'I BTZUN PA CHOS 'DZIN BA DANG
SMRA BA LA MI 'JIGS BA'I SBOBS BA DGE BCAN, 7 DKON MCHOG BSTAN
BA'I SGRON MES RANG PO NYER BZHI PA LA LHA LDAN SPRUL PA'I GTZUG
LAG

KHANG GI NYE 'DABS SU BRIS PA'O, ,'DIS KYANG 'JAM MGON BSTAN
PA'I SNYING PO PHYOGS DUS KUN TU RGYAS BAR GYUR CIG ,

@022B BLANK PAGE