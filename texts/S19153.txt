@001A *, ,DAM PA'I CHOS MNGON PA KUN LAS BTUS PA'I SNYING PO
LEGS BSHAD NOR BU'I PHRENG BA ZHES BYA BA BZHUGS SO,,

KHA

@001B *, ,BCOM LDAN 'DAS NGAG GI DBANG PHYUG LA PHYAG 'TSAL LO,
,GANG GI DMIGS MED BYAMS PA'I MDA' CHEN GYIS, ,'JIGS PA'I SGRA
SGROG MI SDUG GZUGS 'CHANG BA, ,DKRIGS PHRAG

BCU GNYIS ME TOG MDA' CAN DPUNG, ,'JOMS MDZAD THUB CHEN DPA' BO
DE LA 'DUD, ,YONGS 'DZIN BLA MA'I BKA' YIS BSKUL BA DANG, ,DAD
BRTZON BLO DANG LDAN PA'I BSHES GNYEN 'GAS, ,GUS BCAS TSIG

GIS GSOL BA BTAB PA'I NGOR, ,BLO GSAL BLO YI MGUL PA BRGYAN PA'I
PHYIR, ,CHOS MNGON CHU GTER RNAM DPYOD SRUB SHING GIS, ,BSRUBS
LAS BYUNG BA'I LEGS BSHAD RIN CHEN RNAMS, ,SDEB LEGS NGAG

GI SRAD BU LA BRGYUS TE, ,LEGS BSHAD NOR BU'I PHRENG BA 'DI SPEL
LO, ,JI SKAD DU MDZOD LAS, CHOS RNAMS RAB TU RNAM 'BYED MED PAR
NYON MONGS RNAMS, ,GANG PHYIR NYE BAR ZHI BAR BYA BA'I THABS MED
LA, ,

@002A *, ,NYON MONGS PAS KYANG 'JIG RTEN SRID MTSO 'DIR 'KHYAMS
TE, ,DE BAS DE PHYIR 'DI NI STON PAS GSUNGS SO LO, ,ZHES PA LTAR
CHOS RNAMS KYI RANG DANG SPYI'I MTSAN NYID TSUL BZHIN DU

SO SOR RNAM PAR 'BYED PA'I SHES RAB MED PAR NI SRID PA'I RTZA BA
KUN TU RMONGS PA GCAD PAR MI NUS LA, CHOS MNGON PA'I SDE SNOD
MED PAR YANG GNAS LUGS TSUL BZHIN DU 'BYED PA'I SHES RAB BSKYED
PAR MI NUS

PAS DE'I PHYIR BDAG LEGS SU 'DOD PA DAG GIS CHOS MNGON PA'I SDE
SNOD LA THOS PA LA SOGS PAS RIM GYIS ZHUGS TE CHOS RAB TU RNAM
'BYED KYI SHES RAB BSKYED PAR BYA BA YIN NO, ,DE LTAR NA DANG
PO'I LAS CAN

RNAMS CHOS MNGON PA'I SDE SNOD LA 'JUG PA'I YAN LAG TU NYUNG
ZHING SHIN TU GSAL BA'I TSIG GIS CHOS RNAMS KYI RANG DANG SPYI'I
MTSAN NYID MDOR BSDUS NAS STON PA'I BSTAN BCOS 'DI BRI BAR
BYA'O, ,DE LA SPYIR

@002B CHOS MNGON PA NI RNAM PA GNYIS TE, DON DAM PA DANG, BRDAR
BTAGS PA'I CHOS MNGON PA'O, ,DANG PO'I MTSAN NYID NI, ZAG PA MED
PA'I SHES RAB RJES 'BRANG DANG BCAS PA'O, ,MTSAN GZHI NI, MTHONG
LAM

LA SOGS PA'I 'JIG RTEN LAS 'DAS PA'I LAM RNAMS SO, ,GNYIS PA'I
MTSAN NYID NI, DON DAM PA'I CHOS MNGON PA DE THOB PA'I THABS SU
GYUR PA'I LAM DANG GZHUNG GI TSOGS GANG YANG RUNG BA'O, ,DE LA
LAM NI

TSOGS SBYOR GYIS BSDUS PA'I ZAG BCAS KYI SHES RAB RJES 'BRANG
DANG BCAS PA YIN LA, GZHUNG NI CHOS RNAMS KYI RANG DANG SPYI'I
MTSAN NYID GTZO BOR STON PAR BYED PA'I MDO DANG DE DAG GI DGONGS
PA 'GREL BA'I

GZHUNG JI SNYED PA RNAMS SO, ,DE LA 'DIR GZHUNG MNGON PA'I BRJOD
BYA GTAN LA 'BEBS PA LA GNYIS TE, CHOS GSUM SPYIR GTAN LA DBAB
PA DANG, RTOGS DKA' BA BYE BRAG TU BSHAD PA'O, ,DANG PO LA CHOS

@003A *, ,GSUM SO SO'I MTSAN NYID, DBYE BA, RNAM BZHAG RNAM PA'I
RAB DBYE DANG BZHI LAS RIG PAR BYA'O, ,DANG PO LA YANG GSUM LAS,
PHUNG PO'I MTSAN NYID, RIGS MTHUN JI SNYED

PA BLOS GCIG TU BSDOMS PA, KHAMS KYI MTSAN NYID, BYUNG ZIN GYI
NYER SPYOD GNAS DANG DMIGS PA NGO BO NYID GANG RUNG GIS 'DZIN PA
MNGON GYUR RAM SA BON, SKYE MCHED KYI MTSAN NYID, 'BYUNG 'GYUR
GYI NYER

SPYOD GNAS DANG DMIGS PA GANG RUNG GIS SKYE BA'I SGO 'BYED PA
MNGON GYUR RAM SA BON NO, ,GNYIS PA DBYE BA LA, GSUM LAS, DANG
PO PHUNG PO'I DBYE BA LA GNYIS TE, GNYIS SU DBYE BA DANG, LNGAR
DBYE

BA'O, ,DANG PO NI ZAG BCAS DANG ZAG MED KYI PHUNG PO GNYIS SAM,
NYE BAR LEN PA DANG, NYER LEN MED PA'I PHUNG PO GNYIS SO, ,DE LA
ZAG BCAS DANG NYER LEN GYI PHUNG PO DON GCIG PAS DE DAG GI MTSAN

@003B NYID; 'DOD 'DUN GYI MTSAN NYID CAN GYI NYER LEN GYI SGO
DRUG GANG RUNG DANG 'BREL PA, ZAG MED KYI PHUNG PO DANG NYER LEN
MED PA'I PHUNG PO'ANG DON GCIG PAS DE DAG GI MTSAN NYID KYANG
SNGA MA LAS BZLOG STE SHES PAR BYA'O, ,LNGAR DBYE BA

NI; GZUGS, TSOR BA, 'DU SHES, 'DU BYED, RNAM PAR SHES PA'I PHUNG
PO'O, ,DE DAG GI MTSAN NYID KYANG GO RIM BZHIN DU, GZUGS RUNG JI
SNYED PA BLOS GCIG TU BSDOMS PA ZHES PA NAS, MYONG BA'I MTSAN
NYID CAN JI SNYED PA DANG, THA SNYAD KYI

MTSAN MA YONGS SU GCOD BYED JI SNYED PA DANG, PHUNG PO GZHAN
BZHIR MA 'DUS PA'I 'DUS BYAS JI SNYED PA DANG, DON GYI NGO BO
TZAM YONGS SU GCOD BYED JI SNYED PA BLOS GCIG TU BSDOMS PA ZHES
SBYAR RO, ,KHAMS KYI DBYE BA NI DBANG PO, YUL, RNAM SHES

KYI KHAMS GSUM MO, ,DE DAG GI MTSAN NYID NI GO RIM BZHIN DU
BYUNG ZIN GYI NYER SPYOD GNAS KYI SGO NAS 'DZIN PA DANG, DMIGS
PA'I SGO NAS 'DZIN PA DANG, RANG GI MTSAN NYID KYI SGO NAS 'DZIN
PA MNGON GYUR RAM SA BON ZHES SBYAR RO, ,DBANG PO'I KHAMS

LA YANG DRUG STE, MIG RNA BA, SNA, LCE, LUS, YID KYI KHAMS SO,
,DE DAG GI MTSAN NYID NI GO RIM BZHIN DU, MIG GI RNAM PAR SHES
PA'I NYER SPYOD GNAS KYI SGO NAS 'DZIN PA MNGON GYUR RAM SA BON
ZHES PA NAS, YID KYI RNAM SHES KYI NYER SPYOD

GNAS KYI SGO NAS 'DZIN PA MNGON GYUR RAM SA BON ZHES PA'I BAR DU
SBYAR RO, ,YUL GYI KHAMS LA YANG DRUG STE, GZUGS, SGRA, DRI, RO,
REG BYA, CHOS KYI KHAMS SO, ,DE DAG GI MTSAN NYID NI GO RIM
BZHIN DU, MIG GI RNAM SHES KYI NYER SPYOD

@004A *, ,DMIGS PA'I SGO NAS 'DZIN PA MNGON GYUR RAM SA BON ZHES
PA NAS, YID SHES KYI NYER SPYOD DMIGS PA'I SGO NAS 'DZIN PA
MNGON GYUR RAM SA BON ZHES SBYAR RO, ,RNAM SHES KYI KHAMS LA
YANG DRUG STE, MIG GI RNAM SHES NAS

YID KYI RNAM SHES KYI KHAMS SO, ,DE DAG GI MTSAN NYID KYANG GO
RIM BZHIN DU, MIG SHES KYI NYER SPYOD RANG GI MTSAN NYID KYIS
'DZIN PA MNGON GYUR RAM SA BON ZHES SOGS CI RIGS SU SBYAR RO,
,SKYE MCHED KYI DBYE BA NI YUL DANG, DBANG PO'I SKYE MCHED

GNYIS SO, ,MTSAN NYID NI GO RIM BZHIN DU MA 'ONGS PA'I NYER
SPYOD DMIGS PA'I SGO NAS SKYE BA'I SGO 'BYED PA DANG, GNAS KYI
SGO NAS SKYE BA'I SGO 'BYED PA MNGON GYUR RAM SA BON NO, ,YUL LA
GZUGS KYI SKYE MCHED SOGS DRUG STE, GO RIM BZHIN DU

DMIGS PA'I SGO NAS MIG SHES SKYE BA'I SGO 'BYED PA MNGON GYUR
RAM SA BON ZHES SOGS SBYAR RO, ,DBANG PO LA YANG MIG GI SKYE
MCHED SOGS DRUG STE, GO RIM BZHIN DU, GNAS KYI SGO NAS MIG SHES
SKYE BA'I SGO 'BYED PA ZHES SOGS SBYAR RO, ,GSUM PA

RNAM BZHAG LA GSUM LAS, PHUNG PO'I RNAM BZHAG LA LNGA STE,
GZUGS, TSOR BA, 'DU SHES, 'DU BYED, RNAM SHES KYI PHUNG PO'I
RNAM BZHAG GO, ,DANG PO LA YANG MTSAN NYID, MTSAN GZHI GTAN LA
DBAB PA GNYIS LAS, DANG PO NI, GZUGS RUNG

RNAM PA GNYIS GANG RUNG GIS GZUGS SU RUNG BA'O, ,GZUGS RUNG NI
GNYIS TE, YUL DPYAD PAS DANG, REG PAS GZUGS SU RUNG BA'O, ,DE
DAG KYANG GO RIM BZHIN DU, ,THA SNYAD PA'I BLOS GZUGS CAN DU
GDAGS SU RUNG BA DANG, GZUGS CAN NANG

@004B PHRAD PAS 'GYUR PA BSKYED DU RUNG BA'O, ,GZUGS RUNG DANG
POS NI GZUGS CAN KUN LA KHYAB LA, GNYIS PAS NI THOGS BCAS KHO NA
LA KHYAB PO, ,YANG NA SLOB DPON DBYIG GNYEN GYIS GZUGS RUNG RNAM
PA GSUM STE, SNGAR GYI GNYIS DANG, GZUGS KYI

DE GDAGS PAS GZUGS SU RUNG BA'O, ,DE GSUM NI GO RIM BZHIN DU
BSTAN YOD DANG, THOGS BCAS DANG, BSTAN MED THOGS MED KYI GZUGS
GSUM DANG SBYAR RO, ,GZUGS RUNG PHYI MA'I DON NI RANG GI NGO BO
GZUGS CAN MA YIN YANG DE'I THA SNYAD

'JUG PA GZUGS LA RAG LAS PA STE, BSDUS PA LAS GYUR PA DANG, YANG
DAG PAR BLANGS PA LAS BYUNG BA SOGS SO, ,GNYIS PA MTSAN GZHI
GTAN LA DBAB PA LA, BSHAD MA THAG PA'I GZUGS KYI MTSAN NYID CAN
JI SNYED PA DAG STE, RGYU'I GZUGS DANG

'BRAS BU'I GZUGS SAM, 'BYUNG BA DANG 'BYUNG 'GYUR GNYIS SU NGES
LA, DE LA RGYU'I GZUGS DANG 'BYUNG BA DON GCIG PAS MTSAN NYID
NI, 'BRAS GZUGS KUN GYI 'BYUNG KHUNGS SU GYUR PA'I REG BYA'O,
,'BRAS GZUGS DANG 'BYUNG 'GYUR DON GCIG

PAS MTSAN NYID NI, 'BYUNG BA RGYUR BYAS PA LAS BYUNG BA'I GZUGS
GANG ZHIG RANG DBANG DU YUL GYI GO SA NON PA'I MTHU MED PA'O,
,'BYUNG BA LAS, CHU, ME, RLUNG GI KHAMS BZHI LAS, MTSAN NYID NI
GO RIM BZHIN DU, LUS SHES LA SRA BA

DANG; GSHER BA, DRO BA, YANG ZHING G-YO BAR SNANG BA ZHES PA'AM,
YANG NA 'BRAS GZUGS MI LTUNG BAR 'DZIN PA DANG, MI 'THOR BAR
SDUD PA DANG, MI 'DRUL BAR SMIN PA, YUL GZHAN DU G-YO ZHING
RGYAS PA'I BYA BA BYED PA'I REG BYA ZHES SBYAR RO, ,

@005A *, ,'BYUNG 'GYUR LA YANG DBANG PO DANG, YUL DANG, YID KYI
YUL GYI GZUGS GSUM LAS, MTSAN NYID NI GO RIM BZHIN DU, 'BYUNG
'GYUR GANG DBANG SHES KYI LHAN CIG 'BYUNG BA'I RTEN DU RUNG BA'I
GZUGS DANG BA, 'BYUNG

'GYUR GANG DBANG SHES KYIS GZUNG BYAR RUNG BA'I GZUGS, YID SHES
KHO NAS GZUNG BYAR RUNG BA'I 'BYUNG 'GYUR GANG DBANG SHES LA BYA
BA MI BYED PA'O, ,DBANG PO LA YANG MIG SOGS LNGA LAS MTSAN NYID
NI GO RIM BZHIN DU, MIG SHES KYI LHAN CIG 'BYUNG

BA'I RTEN DU RUNG BA'I GZUGS DANG BA ZHES SOGS SBYAR RO, ,DBANG
PO 'DI DAG RE RE YANG RTEN BCAS DANG DE MTSUNGS KYI DBANG PO
GNYIS GNYIS SU 'GYUR TE MTSAN NYID 'OG TU 'CHAD DO, ,YUL LA YANG
GZUGS NAS 'BYUNG 'GYUR GYI REG BYA'I BAR LNGA

LAS; MTSAN NYID NI GO RIM BZHIN DU, 'BYUNG 'GYUR GANG MIG SHES
KYIS GZUNG BYAR RUNG BA ZHES SOGS SBYAR RO, ,DE LA GZUGS NI KHA
DOG DANG DBYIBS GNYIS YIN PAS GO RIM BZHIN DU, MIG SHES LA RIS
SU MA CHAD PAR SNANG BA DANG, RIS SU CHAD

PAR SNANG BA'I GZUGS KYI SKYE MCHED DO, ,KHA DOG LA SNGO SER
DKAR DMAR BZHI YIN LA, DBYIBS LA RING PA, THUNG PA, LHAM PA,
ZLUM PA, PHYA LE BA, PHYA LE BA MA YIN PA, MTHO BA, DMA' BA,
RNAMS SU 'GYUR RO, ,GRIB MA DANG NYI MA SOGS NI

DE GNYIS KYI KHYAD PAR RO, ,SGRA LA RGYU'I SGO NAS ZIN PA, MA
ZIN PA, DE GNYIS KA'I RGYU LAS BYUNG BA DANG GSUM YIN LA, PHAN
GNOD KYI SGO NAS YID DU 'ONG BA, MI 'ONG PA, DE GNYIS KA MA YIN
PA GSUM DU 'GYUR RO, ,DRI LA RGYU'I SGO NAS LHAN SKYES

@005B DANG; SBYAR BYUNG GNYIS YIN LA, PHAN GNOD KYI SGO NAS DRI
ZHIM PA, MI ZHIM PA, DRI MNYAM PA DANG GSUM DU 'GYUR RO, ,RO LA
NGO BO'I SGO NAS KHA BA, SKYUR BA, TSA BA, SKA BA, LAN TSVA,
MNGAR BA DRUG YIN LA, PHAN GNOD KYI SGO NAS YID DU 'ONG

BA; MI 'ONG BA, BAR MA DANG GSUM YIN LA, RGYU'I SGO NAS LHAN
SKYES DANG, SBYAR BYUNG GNYIS SU 'GYUR RO, ,'BYUNG 'GYUR GYI REG
BYA RNAMS NI, 'BYUNG BA CHEN PO 'DUS PA'I GNAS SKABS KYI CHA LA
BTAGS PAS LOGS SU RDZAS SU MA GRUB PAS DE'I PHYIR

'BYUNG BA KUN 'DUS PA DANG, GSUM 'DUS PA DANG, GNYIS 'DUS PA
DANG, RE RE BA'I CHA LA BTAGS PA CI RIGS PAR 'GYUR RO, ,YID KYI
YUL GYI GZUGS LA YANG LNGA STE, RDUL PHRA RAB DANG, MNGON PAR
SKABS YOD DANG, RNAM PAR RIG BYED MA

YIN PA DANG, KUN BRTAGS PA DANG, DBANG 'BYOR BA'I GZUGS SO,
,MTSAN NYID NI GO RIM BZHIN DU, RAGS PA BLOS MTHAR PHYE NAS
CHUNG BA'I MTHAR THUG PAR RNAM PAR GZHAG PA, YID KYI SHES PA LA
GZHAN GYI GO 'GEGS PA'I REG BYA DANG BRAL BA'I BAR

SNANG GI DNGOS POR SNANG BA, BYA BA'I RANG BZHIN GYI GZUGS CAN
YIN YANG RANG KUN SLONG GI SEMS GZHAN LA RIG PAR MI BYED PA, MI
SDUG PA BSGOMS PA'I TING NGE 'DZIN LA SGOM BYA KENG RUS SOGS SU
SNANG BA, RNAM THAR SGOM PA'I TING NGE 'DZIN LA SNGO SER

SOGS KHA DOG TU SNANG BA ZHES SOGS SBYAR RO, ,TSOR BA'I PHUNG
PO'I RNAM BZHAG LA, MTSAN NYID DANG, MTSAN GZHI GTAN LA DBAB PA
GNYIS LAS, DANG PO NI SIM GDUNG BAR MA GANG RUNG NYAMS SU MYONG
BA, DE LA SIM PA NI MYONG BA GANG SKYES NA MI 'BRAL

@006A *, ,BAR 'DOD CING 'GAGS NA 'PHRAD 'DOD SKYE BA, GDUNG BA
NI SKYES NAS 'BRAL BAR 'DOD CING 'GAGS NA PHRAD PAR MI 'DOD PA,
BAR MA NI MYONG BA GANG DE GNYIS KA MI 'BYUNG BA'O, ,GNYIS PA
NI, MTSAN NYID DE LTA BU DANG LDAN

PA'I TSOR BA DE YANG NGO BO'I SGO NAS DBYE NA, BDE BA, SDUG
BSNGAL, YID BDE, YID MI BDE, BTANG SNYOMS BCAS LNGA'O, ,MTSAN
NYID NI GO RIM BZHIN DU, DBANG PO DANG BCAS PA'I LUS SIM PAR
BYED PA, GDUNG BAR BYED PA, YID SHES 'KHOR

BCAS SIM PAR BYED PA, GDUNG BAR BYED PA, LUS SEMS LA SIM GDUNG
GANG YANG MI BYED PA'I MYONG BA ZHES SBYAR RO, ,RGYU'I SGO NAS
DBYE NA, MIG GI 'DUS TE REG PA LAS BYUNG BA'I TSOR BA ZHES PA
NAS, YID KYI 'DUS TE REG PA LAS BYUNG BA'I TSOR BA'I

BAR DRUG GO, ,MTSAN NYID NI GO RIM BZHIN DU, MIG GI 'DUS TE REG
PAS YID DU 'ONG MI 'ONG BAR MA'I MTSAN MA YONGS SU BCAD STOBS
KYIS SIM GDUNG BAR MA'I RNAM PA GANG RUNG NYAMS SU MYONG BA ZHES
SOGS CI RIGS SU SBYAR RO, ,GNAS KYI SGO NAS

DBYE NA, LUS TSOR DANG, SEMS TSOR GNYIS SO, ,MTSAN NYID NI GO
RIM BZHIN DU, DBANG SHES 'KHOR DU 'BYUNG BA DANG, YID SHES 'KHOR
DU 'BYUNG BA'I TSOR BA'O, ,YANG GNYEN GYI SGO NAS DBYE NA, ZANG
ZING DANG BCAS PA DANG, ZANG ZING MED PA

DANG; ZHEN PA RTEN PA DANG, MNGON PAR 'BYUNG BA RTEN PA STE BZHI
YIN LA, MTSAN NYID NI GO RIM BZHIN DU, TSOR BA GANG PHUNG PO LA
MNGON PAR ZHEN PA'I SRED PA 'PHEL BAR BYED PA DANG, DE 'PHEL BAR
MI BYED PA DANG, 'DOD YON LA MNGON PAR ZHEN PA'I

@006B SRED PA 'PHEL BAR BYED PA DANG, DE 'PHEL BAR MI BYED PA
ZHES SBYAR RO, ,'DU SHES KYI RNAM BZHAG LA, MTSAN NYID DANG,
MTSAN GZHI GNYIS LAS, DANG PO NI, CHOS RNAMS KYI THUN MONG MA
YIN PA'I THA SNYAD KYI MTSAN MA YONGS SU GCOD PA'I SHES

RIG GNYIS PA NI, DE LTA BU'I MTSAN NYID CAN GYI 'DU SHES DE YANG
RGYU'I SGO NAS DBYE NA, MIG GI 'DUS TE REG PA LAS BYUNG BA'I 'DU
SHES SOGS DRUG GO ,MTSAN NYID GO RIM BZHIN DU, MIG GI 'DUS TE
REG PA'I RKYEN GYIS MIG SHES KYI YUL GYI THUN

MONG MA YIN PA'I THA SNYAD KYI MTSAN MA YONGS SU GCOD PA ZHES
SOGS SBYAR RO, ,NGO BO'I SGO NAS MTSAN MA DANG BCAS PA DANG,
MTSAN MED KYI 'DU SHES GNYIS SO, ,DANG PO LA YANG THA SNYAD KYI
MTSAN MA DANG, SPROS PA'I MTSAN MA DANG, GSAL BA'I MTSAN

MA DANG BCAS PA GSUM YIN LA, MTSAN NYID NI GO RIM BZHIN DU, SGRA
DON GYI MTSAN MA YONGS SU GCOD PA DANG GZUNG 'DZIN GYI SPROS
PA'I MTSAN MA YONGS SU GCOD PA DANG, DMIGS RNAM GSAL BA'I MTSAN
MA YONGS SU GCOD PA'I 'DU SHES SO, ,MTSAN

BCAS GSUM LAS BZLOG PA NI MTSAN MED NYID DU SHES PAR BYA'O,
,DMIGS YUL GYI SGO NAS, CHUNG NGU DANG, CHEN PO DANG, TSAD MED
PA DANG, CI YANG MED PA'I 'DU SHES SO, ,MTSAN NYID NI GO RIM
BZHIN DU, 'DOD KHAMS KYI MTSAN MA

DANG; GZUGS KHAMS KYI MTSAN MA DANG, NAM MKHA' DANG RNAM SHES
KYI MTSAN MA DANG, CI YANG MED PA'I MTSAN MA YONGS SU GCOD PA'I
'DU SHES SO, ,'DU BYED KYI PHUNG PO'I RNAM BZHAG LA, MTSAN NYID
DANG, MTSAN GZHI GTAN LA DBAB PA GNYIS

@007A *, ,LAS, DANG PO NI, BSOD NAMS DANG BSOD NAMS MA YIN PA'I
LAS GSOG PA PO'I BDAG TU 'KHRUL PA'I GZHIR GYUR PA'O, ,GNYIS PA
NI DE LTA BU'I MTSAN NYID CAN GYI 'DU BYED DE YANG MTSUNGS PAR
LDAN PA DANG, LDAN PA MA

YIN PA'I 'DU BYED GNYIS SO, ,MTSAN NYID NI GO RIM BZHIN DU, 'DU
BYED GANG SEMS DANG MTSUNGS PAR LDAN PA DANG, MTSUNGS PAR MI
LDAN PA'O, ,DANG PO NI, TSOR 'DU MA GTOGS PA'I SEMS BYUNG RNAMS
TE, DE DAG NI KUN 'GRO DANG, YUL NGES

DANG; DGE BA, NYON MONGS, NYE BA'I NYON MONGS PA, GZHAN GYUR
DANG DRUG GO ,DE DAG GI MTSAN NYID NI GO RIM BZHIN DU, SEMS
BYUNG GANG RANG GI RIGS CAN SEMS KYI RDZAS KUN DANG MTSUNGS PAR
LDAN DU RUNG BA, SEMS BYUNG GANG BRTAG BYA'I DNGOS

PO SOGS YUL BYE BRAG CAN KHO NA LA 'JUG PA, SEMS BYUNG GANG NGO
BO NYID GYIS RNAM PAR DKAR BA'I RANG BZHIN DU SKYE BA, SEMS
BYUNG GANG SGO DU MA NAS SEMS RAB TU MA ZHI BAR BYED PA, SEMS
BYUNG GANG GZHAN GYI PHUN TSOGS LA SEMS KHONG NAS 'KHRUG PA

SOGS RNAM PA RE RES SEMS RAB TU MA ZHI BAR BYED PA, SEMS BYUNG
GANG RANG GI RIGS CAN RKYEN GYI DBANG GIS DGE SOGS GSUM DU 'GYUR
DU RUNG ZHING YID SHES KHO NA'I SA PA YIN PA ZHES SOGS SBYAR RO,
,SEMS BYUNG NI DON GYI KHYAD PAR TZAM YONGS SU

GCOD PA'I SHES RIG GO ,KUN 'GRO NI LNGA STE, TSOR BA, 'DU SHES,
'DU BYED, REG PA, YID LA BYED PA'O, ,DANG PO GNYIS KYI MTSAN
NYID NI BSHAD ZIN LA, PHYI MA GSUM NI GO RIM BZHIN DU, SEMS DGE
SOGS KYI YUL LA KUN TU G-YO BAR BYED

@007B PA; YUL DBANG RNAM SHES GSUM 'DUS PA NA SDUG MI SDUG BAR
MA'I MTSAN MA YONGS SU GCOD PAR BYED PA, SEMS BYUNG GANG SEMS
RANG GI DMIGS PA LA SKAD CIG RE RE BZHIN GTOD PAR BYED PA'O,
,YUL NGES NI LNGA STE, 'DUN PA, MOS PA, DRAN

PA; TING NGE 'DZIN, SHES RAB BO, ,MTSAN NYID NI GO RIM BZHIN DU,
'DOD BYA'I YUL DON DU GNYER BA'I SEMS BYUNG, NGES SHING SGRO
'DOGS CHOD PA'I YUL LA NGES PA LTAR 'DZIN PA'I SEMS BYUNG, DMIGS
PA MA BRJED PA'I SEMS BYUNG, DMIGS PA

LA SEMS RTZE GCIG DU GTOD PAR BYED PA'I SEMS BYUNG, CHOS RAB TU
RNAM PAR 'BYED PA'I SEMS BYUNG NGO, ,DGE BA NI BCU GCIG STE, DAD
PA, NGO TSA SHES PA, KHREL YOD PA, MA CHAGS PA, ZHE SDANG MED
PA, GTI MUG MED PA, BRTZON

'GRUS; SHIN TU SBYANG BA, BAG YOD PA, BTANG SNYOMS, RNAM PAR MI
'TSE BA'O, ,DANG PO NI, MA DAD PA'I DNGOS GNYEN DU GYUR PA'I
SEMS BYUNG, DBYE NA YID CHES PA, DANG BA, 'DOD PA'I DAD PA DANG
GSUM STE, GO RIM BZHIN DU LAS 'BRAS

DANG BDEN PA SOGS LA PHYIN CI MA LOG PAR YID CHES PA DANG, DKON
MCHOG SOGS YON TAN CAN RNAMS LA SEMS MNGON PAR DANG PA DANG,
RNAM BYANG RGYU 'BRAS LA TSUL BZHIN DU SLOB PAR 'DOD PA'O,
,GNYIS PA NI, RANG RGYU MTSAN DU BYAS NAS KHA NA MA THO

BA LA 'DZEM PA'I SEMS BYUNG, GSUM PA NI, GZHAN RGYU MTSAN DU
BYAS NAS SNGA MA LTAR RO, ,BZHI PA NI, CHAGS PA'I DNGOS GNYEN DU
GYUR PA'I SEMS BYUNG, LNGA PA NI, ZHE SDANG GI DNGOS GNYEN DU
GYUR PA'I SEMS BYUNG, DRUG PA NI, GTI MUG GI

@008A *, ,DNGOS GNYEN DU GYUR PA'I SEMS BYUNG, DBYE NA SKYES
THOB DANG, SBYOR BYUNG GNYIS LAS, DANG PO NI, SNGON THOS PA SOGS
GOMS PA'I STOBS KYIS TSE 'DIR RKYEN LA MI LTOS PAR CHOS TSUL
BZHIN DU 'BYED PA'I SHES

RAB; GNYIS PA NI, THOS PA DANG, BSAM PA DANG, BSGOMS PA LAS
BYUNG BA'I SHES RAB STE, GO RIM BZHIN DU, DPYAD PA GSUM GYIS DAG
PA'I LUNG THOS PA'I RKYEN LAS BYUNG BA DANG, THOS PA'I DON RIGS
PA BZHIS DPYAD PA'I RKYEN LAS BYUNG BA

DANG; DPYAD NAS NGES PA THOB PA'I DON RTZE GCIG PA'I TSUL GYIS
NYAMS SU BLANGS PA'I RKYEN LAS BYUNG BA'I SHES RAB BO, ,BDUN PA
NI, DGE BA LA SPRO BA'I SEMS BYUNG, BRGYAD PA NI, LUS SEMS LAS
SU RUNG BAR BYED PA'I SEMS BYUNG, DGU PA

NI; BLANG DOR LA GZOB PA LHUR LEN PA'I SEMS BYUNG, BCU PA NI,
BYING RGOD KYI CHA MI SNYOMS PA MED PAS SEMS MI MNYAM PA MED PAR
BYED PA'I SEMS BYUNG, BCU GCIG PA NI, SNYING RJE BAS GZHAN LA
THO MI 'TSAMS PA'I SEMS BYUNG NGO, ,NYON MONGS

PA LA DRUG STE, 'DOD CHAGS DANG, KHONG KHRO, MA RIG PA, NGA
RGYAL, THE TSOM, LTA BA'O, ,MTSAN NYID KYANG GO RIM BZHIN DU,
SRID PA'I LUS DANG YO BYAD LA CHAGS PA'I SEMS BYUNG, GNOD PA
BYED PA LA KUN NAS MNAR SEMS PA'I SEMS

BYUNG; BDEN PA'I GNAS LUGS LA RMONGS PAR BYED PA'I SEMS BYUNG,
'JIG LTA LA BRTEN NAS SEMS KHENGS PA'I SEMS BYUNG, BDEN BZHI LA
YID GNYIS ZA BA'I SEMS BYUNG, SHES BYA DANG LTA BA'I DNGOS PO LA
RTOG PA'I SHES RAB NYON MONGS CAN NO, ,

@008B 'DI LA DBYE NA DRUG STE, 'JIG TSOGS LA LTA BA, MTHAR 'DZIN
LA LTA BA, TSUL KHRIMS DANG BRTUL ZHUGS MCHOG TU 'DZIN PAR LTA
BA, LTA BA MCHOG TU 'DZIN PA, NGA RGYAL, LOG PAR LTA BA'O, ,DANG
PO NI, PHUNG PO LA BDAG DANG, BDAG GIR LTA BA'I

SEMS BYUNG, DBYE NA KUN BTAGS DANG, LHAN SKYES GNYIS TE GO RIM
BZHIN DU, TSE 'DI'I RKYEN LAS BYUNG BA'I BDAG LTA DANG, THOG MA
MED PA NAS GOMS PA'I STOBS LAS BYUNG BA'I BDAG LTA'O, ,GNYIS PA
NI, 'JIG LTAS GZUNG BA'I BDAG LA RTAG

PA'AM CHAD PAR LTA BA, 'DI LA'ANG KUN BTAGS DANG, LHAN SKYES
GNYIS SO, ,GSUM PA NI, DAG GROL SOGS MI BYED PA'I TSUL ZHUGS LA
DE BYED PAR 'DZIN PA'I SEMS BYUNG, BZHI PA NI, LTA NGAN LA YANG
DAG PA'I LTA BAR 'DZIN PA'I SEMS

BYUNG; LNGA PA NI, 'JIG LTA LA BRTEN NAS BDAG GZHAN 'JAL BA'I
SGO NAS SEMS KHENGS PA'I SEMS BYUNG, DRUG PA NI, RGYU 'BRAS SOGS
LA SKUR PA 'DEBS PA'AM SGRO 'DOGS PA'I SEMS BYUNG LTA BA SNGA MA
BZHI LAS GZHAN PA'O, ,NYE BA'I NYON MONGS PA

LA NYI SHU LAS KHRO BA NI, GNOD BYED DA LTAR BA LA KUN NAS MNAR
SEMS PA'I SEMS BYUNG, 'KHON 'DZIN NI, SNGAR GNOD PA BYAS PA LA
GNOD LAN BYED 'DOD PA'I SEMS BYUNG, 'CHAB PA NI, NYES PA GSAL
POR SBED PA'I SEMS BYUNG, 'TSIG PA

NI; KHRO BA DANG 'KHON 'DZIN GYI RGYU LAS GNOD BYED LA TSIG
RTZUB KUN NAS SLONG BA'I SEMS BYUNG, PHRAG DOG NI, GZHAN GYI
PHUN TSOGS MI BZOD PA'I SEMS BYUNG, SER SNA NI, YO BYAD LA SEMS
'CHUM PA'I SEMS BYUNG, SGYU NI, YON TAN DANG MI LDAN

@009A *, ,YANG LDAN PA LTAR STON PA'I SEMS BYUNG, G-YO NI, NYES
PA ZUR GYIS SBED PA'I SEMS BYUNG, RGYAGS PA NI, BDAG GZHAN 'JAL
BA LA MI LTOS PAR RANG GI CHOS LA CHAGS PAS SEMS GANG PA'I SEMS
BYUNG, RNAM 'TSE

NI; SNYING RJE MED PAS GZHAN LA DNGOS SU THO 'TSAMS PA'I SEMS
BYUNG, NGO TSA BA MED PA NI, BDAG RGYU MTSAN DU BYAS NAS KHA NA
MA THO BA LA MI 'DZEM PA, KHREL MED PA NI, GZHAN RGYU MTSAN DU
BYAS NAS SNGA MA LTAR RO, ,RGOD PA NI, SDUG PA'I YUL LA

SEMS 'PHRO BA 'DOD CHAGS KYI CHAR GTOGS PA'I SEMS BYUNG, RMUGS
PA NI, LUS SEMS LNGAR BAR BYED PA GTI MUG GI CHAR GTOGS PA'I
SEMS BYUNG, MA DAD PA NI, DAD PA'I MI MTHUN PA'I PHYOGS SU GYUR
PA'I SEMS BYUNG, LE LO NI, DGE BA LA

MI SBYOR BA'I SEMS BYUNG, BAG MED PA NI, BLANG DOR PHYIN CI LOG
TU BSGRUB PA'I SEMS BYUNG, BRJED NGES NI, DGE BA'I DMIGS PA
BRJED PA'I DRAN PA NYON MONGS CAN, SHES BZHIN MA YIN PA NI, SGO
GSUM GYI SPYOD PA LA MI SHES BZHIN DU 'JUG PA'I

SHES RAB NYON MONGS CAN, RNAM G-YENG NI, SEMS RNAM PAR 'PHRO BAR
BYED PA DUG GSUM GYI CHAR GTOGS PA'O, ,DBYE NA DRUG STE, NGO BO
NYID KYIS G-YENG BA NI, RANG BZHIN GYIS PHYI ROL DU 'PHRO BA'I
RNAM SHES TE, PHYI ROL DU G-YENG BA NI, DGE BA LA

ZHUGS PA'I TSE 'DOD PA'I YON TAN LA SEMS RNAM PAR 'PHRO BAR BYED
PA, NANG DU G-YENG BA NI, SGOM PA LA ZHUGS PA'I TSE BYING RGOD
RO MYANG SOGS KYIS MA DAG PAR BYED PA, MTSAN MA'I G-YENG BA NI,
GZHAN DAG RANG LA DAM PAR YID CHES PA'I CHED DU DGE

@009B BA LA SBYOR BA, GNAS NGAN LEN GYI G-YENG BA NI, TING NGE
'DZIN GYI BDE BA LA NGA DANG NGA YIR CHAGS SHING ZHEN PA, YID LA
BYED PA'I G-YENG BA NI, THEG CHEN GYI RIGS CAN GZHAN LA 'DOD PA
BSKYED PAR BYED PA'O, ,GZHAN 'GYUR LA DBYE NA BZHI

LAS; GNYID NI, GNYID KYI RGYU LA BRTEN NAS 'JUG PA RANG DBANG
MED PAR NANG DU SDUD PAR BYED PA'I SEMS BYUNG, 'GYOD PA NI, RANG
GIS BYAS PA'I SA LA YID BCAGS PA'I SEMS BYUNG, RTOG PA NI, DON
GYI NGO BO 'AM KHYAD PAR KUN TU TSOL BA'I

SEMS BYUNG SEMS PA'AM SHES RAB KYI CHAR GTOGS PA, DPYOD PA NI,
DON GYI NGO BO DANG KHYAD PAR LA SO SOR RTOGS PA'I SEMS BYUNG
SEMS PA'AM SHES RAB KYI CHAR GTOGS PA'O, ,LDAN PA MA YIN PA'I
'DU BYED LA NYER GSUM LAS, THOB PA NI, DGE

SOGS 'PHEL 'GRIB KYI GNAS SKABS LA BTAGS PA'I 'DU BYED, 'DU SHES
MED PA'I SNYOMS 'JUG NI, NGES PAR 'BYUNG BA'I 'DU SHES SNGON DU
'GRO BA'I BSAM GTAN BZHI PA'I TING NGE 'DZIN GYIS TSOGS DRUG
'KHOR BCAS BKAG PA'I PHUNG PO'I GNAS SKABS

LA BTAGS PA'I 'DU BYED, 'GOG PA'I SNYOMS 'JUG NI, ZHI BAR GNAS
PA'I 'DU SHES SNGON DU 'GRO BA'I SRID RTZE'I TING NGE 'DZIN GYIS
TSOGS BDUN 'KHOR BCAS BKAG PA'I GNAS SKABS LA BTAGS PA'I 'DU
BYED, 'DU SHES MED PA BA NI, 'DU SHES MED

PA'I SNYOMS 'JUG GI RNAM SMIN GYI DBANG GIS 'JUG SHES NGANG GIS
'GAGS PA'I PHUNG PO'I GNAS SKABS LA BTAGS PA'I 'DU BYED, SROG GI
DBANG PO NI, LAS KYI DBANG GIS RNAM SMIN GYI PHUNG PO'I RGYUN
DUS NGES PAR GNAS PA'I GNAS SKABS LA BTAGS

@010A *, ,PA'I 'DU BYED, RIS MTHUN PA NI, RNAM SMIN GYI PHUNG
PO'I RGYUN 'DRA BA'I GNAS SKABS LA BTAGS PA'I 'DU BYED, SKYE BA
NI, NANG GI SKYE MCHED DRUG GI RGYUN SNGAR MED GSAR DU BYUNG
BA'I GNAS SKABS LA BTAGS PA'I 'DU

BYED; RGA BA NI, NANG GI SKYE MCHED DRUG RGYUN 'GYUR BA'I GNAS
SKABS DANG, GNAS PA NI, DE DRUG GI RGYUN MI 'JIG PA'I GNAS SKABS
DANG, MI RTAG PA NI, DE DRUG GI RGYUN 'JIG PA'I GNAS SKABS DANG,
MING GI TSOGS NI, CHOS RNAMS KYI NGO BO NYID

STON PA'I NGAG GI THA SNYAD KYI GNAS SKABS DANG, TSIG GI TSOGS
NI, CHOS RNAMS KYI KHYAD PAR STON PA'I NGAG GI THA SNYAD KYI
GNAS SKABS DANG, YI GE'I TSOGS NI, RJOD BYED KYI SGRA'I GNAS
SKABS LA MING TSIG GNYIS KA'I GZHIR BTAGS PA'I 'DU

BYED; SO SKYE NI, 'PHAGS LAM MA THOB PA'I NANG GI SKYE MCHED
GNAS SKABS DANG, 'JUG PA NI, RGYU 'BRAS RGYUN MI 'CHAD PA'I GNAS
SKABS DANG, SO SOR NGES PA NI, RGYU 'BRAS THA DAD PA'I GNAS
SKABS DANG, 'BYOR 'BREL BA NI, RGYU 'BRAS RJES SU

MTHUN PA'I GNAS SKABS DANG, MGYOGS PA NI, RGYU 'BRAS MYUR BAR
'BYUNG BA'I GNAS SKABS DANG, GO RIM NI, RGYU 'BRAS RE RE NAS
'BYUNG BA'I GNAS SKABS DANG, DUS NI, RGYU 'BRAS RGYUN MI CHAD
PA'I GNAS SKABS DANG, YUL NI GZUGS CAN GYI

RGYU 'BRAS PHYOGS BCUR YOD PA'I GNAS SKABS DANG, NYER GNYIS PA
GRANGS KYI MTSAN NYID MA DPER CHAD, TSOGS PA NI RGYU RKYEN MA
TSANG PA MED PA'I GNAS SKABS LA BTAGS PA'I 'DU BYED DO, ,RNAM
SHES KYI PHUNG PO'I RNAM BZHAG LA MTSAN NYID DANG, MTSAN

@010B GZHI GTAN LA DBAB PA GNYIS LAS, DANG PO RNAM SHES SAM SEMS
KYI MTSAN NYID NI DON GYI NGO BO TZAM YONGS SU GCOD PA'I SHES
RIG GO ,GNYIS PA MTSAN NYID DE LTA BU DANG LDAN PA'I SEMS LA'ANG
GSUM STE, SEMS DANG, YID DANG, RNAM PAR SHES

PA'O, ,DE LTAR GSUM DU PHYE BA'I SEMS DANG KUN GZHI DON GCIG PAS
MTSAN NYID NI, RNAM PAR SMIN PA'I RNAM SHES GANG, KUN NAS NYON
MONGS PA'I SA BON KUN GYI RTEN DU GYUR PA, DBYE NA, SA BON DANG,
RNAM SMIN GYI CHA GNYIS LAS, DANG PO

NI; KUN NAS NYON MONGS KYI CHOS KUN GYI RGYU'I RKYEN DU GYUR
CING RNAM SMIN GYI CHA LAS DE NYID DANG GZHAN DU BRJOD DU MED
PA, GNYIS PA NI, LAS KYI BAG CHAGS YONGS SU SMIN PA'I NGO BOR
GYUR PA'I RNAM SHES SO, ,YID KYI MTSAN NYID, YID SHES KYI LHAN

CIG 'BYUNG BA'I GNAS SAM DE MA THAG PA'I GNAS GANG RUNG DU BYED
PA, DE LA YANG NYON MONGS PA CAN GYI YID DANG, DRUG PO 'GAGS MA
THAG PA'I YID GNYIS LAS, DANG PO NI, KUN GZHI LA DMIGS NAS RTAG
TU NGAR RLOM PA'I RNAM SHES NYON MONGS PA BZHI

DANG MTSUNGS PAR LDAN PA, GNYIS PA NI, SHES PA PHYI MA SKYE BA'I
GO 'BYED PA'I 'JUG SHES GANG RUNG 'GAGS MA THAG PA'O, ,GSUM DU
PHYE BA'I RNAM SHES DANG 'JUG SHES DON GCIG PAS MTSAN NYID NI,
YUL DRUG GANG RUNG GI NGO BO SO SOR RNAM PAR RIG

PA; DBYE NA MIG GI RNAM SHES SOGS DRUG LAS, GO RIM BZHIN DU, MIG
LA BRTEN NAS GZUGS KYI NGO BO SO SOR RIG PA ZHES PA NAS, YID LA
BRTEN NAS CHOS KYI NGO BO SO SOR RIG PA ZHES SBYAR RO, ,KHAMS
DANG SKYE MCHED KYI MTSAN NYID NI BSHAD ZIN

@011A *, ,CING, MTSAN GZHI GTAN YA DBAB PA NI GZHUNG DU GO SLA
BAS MA BSHAD DO, ,PHUNG POR MA 'DUS SHING CHOS KYI KHAMS DANG
SKYE MCHED KYIS BSDUS PA'I 'DUS MA BYAS LA, MTSAN NYID, DBYE BA
GNYIS LAS, DANG PO NI, CHOS

GANG RGYU DANG RKYEN GYIS MA BSKYED PA, GNYIS PA NI DE BZHIN
NYID SOGS DRUG LAS, DE BZHIN NYID KYI MTSAN NYID, BDAG GNYIS
KYIS STONG PA'I DBYINGS GANG GZHAN DU MI 'GYUR BA, DE LA CHOS
CAN GYI SGO NAS DGE BA'I DE BZHIN NYID SOGS GSUM DU 'GYUR

LA; RNAM GRANGS KYI SGO NAS BDAG MED PA, STONG PA NYID YANG DAG
PA'I MTHA', MTSAN MA MED PA, DON DAM PA, CHOS KYI DBYINGS RNAMS
SO, ,NAM MKHA' NI, THOGS BCAS KYI GZUGS BKAG TZAM GYI MED DGAG
SO SOR BRTAGS MIN GYI 'GOG PA

NI; GNYEN POS MA SPANGS KYANG RGYU RKYEN MA TSANG BA'I STOBS
KYIS THOB PA'I 'GOG PA, SO SOR BRTAGS PA'I 'GOG PA NI, SHES RAB
KYI SO SOR BRTAGS PA'I STOBS KYIS THOB PA'I 'GOG PA, MI G-YO BA
NI, 'GYUR BA BSKYED PA'I TSOR BA MA LUS PAR

'GAGS PAS RAB TU PHYE BA'I MED DGAG 'DU SHES DANG TSOR BA 'GOG
PA NI, TSOR 'DU RAGS PA MA LUS PAR 'GAGS PAS RAB TU PHYE BA'I
MED DGAG GO ,RNAM PA'I RAB DBYE NI, RDZAS YOD SHES BYA GZUGS CAN
SOGS, ,ZAG BCAS BYUNG LA SOGS PA

DANG; 'DAS DANG RKYEN LA SOGS PA RNAMS, ,ZHES PA LTAR DRUG CU'I
DANG PO RDZAS YOD SOGS BZHIR DBYE BA LA, RDZAS YOD NI, SPYIR
RIGS PAS DPYAD BZOD PA'I RDZAS YOD, DON BYED NUS PA'I RDZAS YOD,
RANG RKYA THUB PA'I RDZAS YOD DANG GSUM

@011B LAS; 'DIR THAM STE, MTSAN NYID NI, GZHAN LA LTOS MED DU
DBANG PO'I YUL DU GYUR PA, BTAGS YOD LA YANG DU MA YOD KYANG
'DIR RANG RKYA MI THUB PA'I BTAGS YOD DE MTSAN NYID NI, DBANG
PO'I SPYOD YUL DU 'GYUR BA LA BRJOD PA SOGS GZHAN LA

LTOS PA DANG BCAS PA, KUN RDZOB LA YANG RIGS PAS DPYAD MI BZOD
PA DANG, DE KHO NA NYID MTHONG BA LA SGRIB PA GNYIS LAS 'DIR THA
MA STE MTSAN NYID NI, GANG LA KUN NAS NYON MONGS PA 'PHEL BAR
'GYUR BA'I DMIGS PA'O, ,DON DAM PA LA YANG RIGS

PAS DPYAD BZOD PA DANG, YE SHES DAM PA'I SPYOD YUL DU GYUR PA'I
DON DAM GNYIS LAS, 'DIR THA MA STE MTSAN NYID NI, GANG BSGOM NA
KUN NAS NYON MONGS PA RNAM PAR DAG PAR 'GYUR BA'I DMIGS PA'O,
,SHES BYA SOGS GSUM DU DBYE BA LA SHES PAR

BYA BA NI, KUN NAS NYON MONGS SAM RNAM BYANG GI NGO BOR THOS
BSAM GYIS YONGS SU GCAD PAR BYA BA, RNAM PAR NGES PAR BYA BA NI,
RNAM SHES BRGYAD GANG RUNG GIS GZUNG BAR BYA BA, MNGON PAR SHES
PAR BYA BA NI, MNGON SHES DRUG GANG RUNG GIS RTOGS

PAR BYA BA'O, ,GZUGS CAN SOGS DRUG DU DBYE BA LA, GZUGS CAN LA
DNGOS BTAGS MA PHYE BA NI, GZUGS DE'I BDAG NYID SOGS GZUGS CAN
DU 'DOGS PA'I RGYU MTSAN CI RIGS PA DANG LDAN PA, MTSAN NYID PA
NI, GZUGS RUNG NGO BO'AM DON

GZHAN GANG RUNG DU 'BREL BA, GZUGS CAN MA YIN PA LA DNGOS BTAGS
THUN MONG BA NI, GZUGS CAN DU 'DOGS PA'I RGYU MTSAN CI RIGS PA
DANG MI LDAN PA, MTSAN NYID PA NI, GZUGS RUNG NGO BO'AM DON
GZHAN GANG DU YANG MA 'BREL PA, BSTAN YOD

@012A *, ,LA'ANG THUN MONG BA NI, BSTAN YOD KYI BDAG NYID SOGS
BSTAN YOD DU 'DOGS PA'I RGYU MTSAN CI RIGS PA DANG LDAN PA,
MTSAN NYID PA NI, MIG SHES KYI YUL DU RUNG BA, BSTAN MED NI DE
LAS BZLOG PAS GO SLA'O, ,THOGS

BCAS LA THUN MONG BA NI, RIGS SOGS GSUM GANG RUNG GIS THOGS PA
DANG BCAS PA, MTSAN NYID PA NI, RANG YOD PAR GZUGS CAN GZHAN
'BYUNG BA'I GO 'GEGS PA, THOGS MED NI DE LAS BZLOG PA'O, ,ZAG
BCAS SOGS BCU GNYIS SU DBYE BA

LA; ZAG BCAS NI, ZAG PA DANG SGO DRUG GANG RUNG GIS 'BREL PA,
SGO DRUG NI, ZAG PA'I BDAG NYID, DE DANG 'BREL PA, DES BCINGS
PA, DE'I RJES SU 'BREL BA, DE DANG RJES SU MTHUN PA, DE'I RGYU
LAS BYUNG BA STE, GO RIM BZHIN DU, ZAG PA

DANG NGO BOR 'BREL PA DANG, DE DANG GROGS SU 'BREL PA, DES BDAG
GIR BYAS PA, DES BZHAG PA'I NUS PA, DE 'PHEL BAR BYED PA, DES
BSKYED PA'O, ,ZAG MED NI, DE LAS BZLOG PA'O, ,'THAB BCAS 'THAB
MED NI, 'THAB RTZOD KYI RGYUR GYUR

PA'I DUG GSUM DANG SGO DRUG GANG RUNG GIS 'BREL PA DANG, MA
'BREL BA'O, ,ZANG ZING DANG BCAS PA DANG DE MED PA NI, YANG SRID
KYI RGYUR GYUR PA'I DUG GSUM DANG SGO DRUG GANG RUNG GIS 'BREL
PA DANG, MA 'BREL BA'O, ,ZHEN RTEN DANG MNGON BYUNG RTEN PA

NI; 'DOD PA'I YON TAN LNGA LA CHAGS PA'I RGYUR GYUR PA'I DUG
GSUM DANG, SGO DRUG GANG RUNG GIS 'BREL BA DANG, MA 'BREL BA'O,
,'DUS BYAS DANG 'DUS MA BYAS KYI MTSAN NYID NI, SKYE 'JIG BYED
PA DANG, MI BYED PA DANG, 'JIG RTEN DANG 'JIG

@012B RTEN LAS 'DAS PA'I MTSAN NYID NI YANG DAG PA MA YIN PA'I
KUN RTOG GIS BSDUS PA'I CHOS DANG, KHAMS GSUM LAS NGES PAR
'BYUNG BA'I CHOS SO, BYUNG SOGS BRGYAD DU DBYE BA LA, BYUNG BA
DANG MA BYUNG BA NI, RGYU RKYEN LAS SKYES PA DANG MA SKYES PA'O,
,

'DZIN PA DANG GZUNG BA NI, YUL LONGS SPYOD BYED DANG, LONGS
SPYAD PAR BYA BA'O, ,PHYI LTAS DANG NANG LTAS NI, 'DOD YON LA
SRED PA 'PHEL BA DANG RJES SU MTHUN PA DANG, TING NGE 'DZIN DANG
RJES SU MTHUN PA'I CHOS SO, ,NYON MONGS CAN DANG NYON MONGS

CAN MA YIN PA NI, NYON MONGS PA DNGOS KYI RGYU'AM MTSUNGS LDAN
GYI GROGS SAM RANG GI NGO BO GANG RUNG DU LDAN PA DANG, DE GSUM
GANG DANG YANG MI LDAN PA'O, ,'DAS SOGS BCU DRUG TU DBYE BA LA,
'DAS DA LTAR MA 'ONGS PA GSUM NI, RGYU 'BRAS

GNYIS KA SPYAD ZIN, PA DANG, RGYU SPYAD LA 'BRAS BU MA SPYAD PA
DANG, RGYU 'BRAS GNYIS KA MA SPYAD CING 'BYUNG RUNG DU YOD PA,
DGE BA'I MTSAN NYID NI, MA 'ONGS PA'I 'BRAS BU 'DOD PA 'BYUNG
BA'I THABS SU BSTEN PAR BYA BA, DBYE NA BCU GSUM

LAS; NGO BO NYID KYIS DGE BA NI, RANG BZHIN GYIS RNAM PAR DKAR
BA'I RANG BZHIN DU SKYES PA, 'BREL BA'I DGE BA NI, GROGS KYI
STOBS KYIS RNAM PAR DKAR BA'I NGO BOR SKYES PA, RJES SU 'BREL
BA'I DGE BA NI, RNAM PAR DKAR BA'I CHOS RNAMS KYIS

BZHAG PA'I NUS PA, SLONG BA'I DGE BA NI, RNAM PAR DKAR BA'I CHOS
KYI KUN NAS BSLANGS PA'I LUS NGAG GI LEGS SPYAD KYI LAS, DON DAM
PA'I DGE BA NI, 'PHAGS PA RNAMS KYIS GZIGS NGOR GCIG TU KHA NA
MA THO BA MED PA, SKYES THOB KYI DGE BA

@013A *, ,NI, RKYEN GZHAN LA MI LTOS PAR RIS MTHUN BZUNG BA TZAM
GYIS KUN TU SPYOD PA'I DKAR CHOS, SBYOR BYUNG GI DGE BA NI,
RKYEN GYI STOBS KYIS KUN TU SPYOD PA'I DKAR CHOS, MDUN DU BYAS
PA'I DGE BA NI, YON TAN CAN LA

MCHOD PAR 'DOD PAS KUN TU SPYOD PA'I DKAR CHOS, PHAN 'DOGS PA'I
DGE BA NI, DMAN PA LA PHAN PAR 'DOD NAS KUN TU SPYOD PA'I DKAR
CHOS, YONGS SU 'DZIN PA'I DGE BA NI MNGON MTHO DANG NGES LEGS
KYI 'BRAS BU 'DOD PA 'DZIN PA'I DKAR

CHOS; GNYEN PO'I DGE BA NI MI MTHUN PHYOGS 'JOMS PA'I DKAR CHOS,
NYE BAR ZHI BA'I DGE BA NI, NYON MONGS SAM NYON MONGS PA'I GNAS
KYI TSOR 'DU MA LUS PA 'GAGS PA'I DKAR CHOS, RGYU MTHUN PA'I DGE
BA NI, DGE BAS BSKYED PA'I DKAR CHOS

SO; ;MI DGE BA'I MTSAN NYID NI, MA 'ONGS PA'I 'BRAS BU MI 'DOD
PA 'DOR BA'I THABS SU SPANG BAR BYA BA STE, DBYE NA BCU GNYIS
LAS, NGO BO NYID KYIS MI DGE BA NI, RANG BZHIN GYIS NYES SPYOD
KUN NAS SLONG BYED DU SKYES PA, 'BREL BA'I MI DGE BA

NI; GROGS STOBS KYIS NYES SPYOD KUN NAS SLONG BYED DU SKYES PA,
RJES SU 'BREL BA'I MI DGE BA NI, NYES SPYOD KUN SLONG DANG BCAS
PAS BZHAG PA'I NUS PA, SLONG PA'I NI, MI DGE BAS KUN NAS BSLANGS
PA'I LUS NGAG GI NYES SPYOD, DON DAM PA'I

NI; 'PHAGS PAS GCIG TU KHA NA MA THO BA DANG BCAS PAR GZIGS PA,
SKYE BAS THOB PA'I NI, SNGON GOMS PA'I STOBS KYIS RIS MTHUN
BZUNG BA TZAM GYIS KUN TU SPYOD PA'I NYES SPYOD, SBYOR BYUNG GI
NI, RKYEN GYI STOBS KYIS KUN TU SPYOD PA'I NYES

@013B SPYOD; MDUN DU BYAS PA'I NI, LHA MCHOD PA'I BSAM PAS KUN
TU SPYOD PA'I NYES SPYOD, GNOD PA BYED PA'I NI, GZHAN LA LOG PAR
SGRUB PA'I NYES SPYOD, YONGS SU 'DZIN PA'I NI, BDE 'GRO 'AM NGAN
'GROR RNAM SMIN MI 'DOD PA 'DZIN PA'I NYES SPYOD, MI

MTHUN PHYOGS KYI NI, GNYEN PO'I BAR DU GCOD PA'I CHOS, BAR DU
GCOD PA'I MI DGE BA NI DGE BA'I BAR DU GCOD PA'I CHOS SO, ,LUNG
DU MA BSTAN PA'I MTSAN NYID NI, 'BRAS BU 'DOD MI 'DOD DOR THOB
KYI THABS SU BLANG DOR BYA BA MA YIN PA'I CHOS SO, ,

DBYE NA BCU BZHI LAS, NGO BO NYID KYIS LUNG MA BSTAN NI, RANG
BZHIN GYIS 'DOD MI 'DOD KYI 'BRAS BU 'BYIN PA'I NUS MED DU SKYES
PA, 'BREL PA'I NI, GROGS STOBS KYIS DER SKYES PA, RJES SU 'BREL
BA'I NI, LUNG MA BSTAN GYIS BZHAG PA'I NUS

PA; SLONG BA'I NI, LUNG MA BSTAN GYI SEMS KYIS KUN NAS BSLANGS
PA'I LUS NGAG GI LAS, DON DAM PA'I NI, RNAM GRANGS KYIS DGE
BA'AM MI DGE BA GANG DU YANG BZHAG PAR MI NUS PA'I CHOS, SKYES
BAS THOB PA'I NI, DGE MI DGE'I RNAM SMIN GYIS

BSDUS PA, SBYOR BYUNG GI NI, LUNG MA BSTAN GYI KUN TU SPYOD PA'I
SPYOD LAM DANG GZO'I GNAS, MDUN DU BYA BA'I NI, LHA MCHOD PA'I
BSAM PAS KUN NAS SPYOD PA'I LUNG MA BSTAN GYI LAS, PHAN 'DOGS
PA'I NI, GZHAN LA ZAS GOS SOGS SBYIN PA'I LUNG

MA BSTAN GYI LAS, NYE BAR SPYOD PA'I NI, RANG NYID ZAS GOS SOGS
LA LONGS SPYOD PA'I LUNG MA BSTAN GYI LAS, YONGS SU 'DZIN PA'I
NI, MA 'ONGS PA'I SKYE BA LA RGYU MTHUN GYI 'BRAS BU YONGS SU
'DZIN NUS PA'I LUNG MA BSTAN GYI LAS, GNYEN PO'I

@014A *, ,NI, LUNG MA BSTAN GYI SEMS KYIS NAD KYI GNYEN POR SMAN
STEN PA'I LAS, NYE BAR ZHI BA'I NI, TING NGE 'DZIN GYIS NYES
SPYOD BSKYED PA'I NUS PA NYAMS PAR BYAS PA'I NYON MONGS SO,
,RGYU MTHUN PA'I LUNG MA BSTAN NI, RGYU LUNG

MA BSTAN GYIS BSKYED PA'I 'BRAS BU LUNG MA BSTAN NO, ,NYE BAR
BSTAN PA'I DGE MI DGE LUNG MA BSTAN GSUM NI, BSAM GYIS MI KHYAB
PA'I RNAM PAR THAR PA GANG GZHAN LA DGE MI DGE LUNG MA BSTAN
LTAR SNANG BA'O, ,'DOD PA'I KHAMS NI, 'DOD YON LA

SRED PA 'PHEL BA DANG, RJES SU MTHUN PA, GZUGS KHAMS NI, 'DOD PA
LA 'DOD CHAGS DANG BRAL ZHING GZUGS LA SRED PA 'PHEL BA DANG
RJES SU MTHUN PA, GZUGS MED KHAMS NI, GZUGS LA 'DOD CHAGS DANG
BRAL ZHING MING BZHI'I PHUNG PO LA SRED

PA 'PHEL BA DANG RJES SU MTHUN PA'O, ,SLOB PA NI THAR PA'I DON
DU BSLAB PA GSUM LA BSLAB PA'I DGE BA, MI SLOB PA NI, BSLAB PA
GSUM MTHAR PHYIN PA'I DGE BA, SLOB MI SLOB GNYIS KA MA YIN PA
NI, THAR PA RGYU 'BRAS KYIS MA BSDUS PA'I CHOS SO, ,

MTHONG SPANG NI, BDEN PA'I CHOS NYID MTHONG PA TZAM GYIS GZHOM
PAR BYA BA, SGOM SPANG NI, CHOS NYID MTHONG ZIN GOMS PAS GZHOM
PAR BYA BA, SPANG BYA MA YIN PA NI, SKYON MED PAS SUN DBYUNG BYA
MA YIN PA'O, ,RTEN 'BREL GYI MTSAN NYID NI, MTHA' BZHI

DANG BRAL BA'I RGYU RKYEN LAS SKYES PA'O, ,DBYE NA NANG GI RTEN
'BREL DANG, PHYI'I RTEN 'BREL LO, ,DANG PO LA MTSAN NYID NI,
SEMS CAN GYI RGYUD DU GTOGS PA'I RGYU 'BRAS KYI 'BREL PA, DE LA
YANG KUN NAS NYON MONGS PA DANG, RNAM BYANG GI RTEN 'BREL

@014B GNYIS LAS, DANG PO LA MTSAN NYID NI, 'KHOR BAR 'JUG TSUL
GYI RGYU 'BRAS KUN NAS NYON MONGS PA GSUM GANG RUNG GIS BSDUS
PA, DBYE NA MA RIG PA NAS RGA SHI'I BAR BCU GNYIS DANG, BSDU NA
'PHEN PA'I YAN LAG 'PHANGS PA'I YAN LAG MNGON

PAR 'GRUB BYED KYI YAN LAG MNGON PAR GRUB PA'I YAN LAG BZHI STE,
MTSAN NYID NI GO RIM BZHIN DU, MING GZUGS BSKYED NUS KYI SA BON
'DEBS PAR BYED PA'I LAS NYON, 'PHEN BYED KYI LAS NYON GYI RNAM
SMIN GYIS BSDUS PA'I KUN NYON, 'PHANGS ZIN

GYI MING GZUGS SOGS BSKYED BYED KYI LAS NYON, MING GZUGS SOGS
GRUB PA'I NYES DMIGS SU GYUR PA'I KUN NYON NO, ,RNAM BYANG GI
RTEN 'BREL GYI MTSAN NYID, 'KHOR BA LDOG BYED KYI RGYU 'BRAS
BSLAB PA GSUM MAM LAM LNGAS BSDUS PA'O, ,PHYI'I RTEN

'BREL GYI MTSAN NYID, SEMS CAN DU MI BGRANG BA'I RGYU 'BRAS KYI
'BREL PA, DBYE NA SA BON LAS MYU GU, MYU GU LAS SDONG BU 'BYUNG
BA LA SOGS PA MTHA' YAS SO, ,RKYEN SOGS BCU GCIG DU DBYE BA LA,
RKYEN LA MTSAN NYID NI, 'BRAS BU 'BYUNG BA'I

THABS SU GYUR PA, DBYE NA, RGYU DANG, DE MA THAG PA, DMIGS PA,
BDAG PO'I RKYEN NO, ,DANG PO LA MTSAN NYID NI, ,'BRAS BU BSKYED
PA'I THABS KYI GTZO BOR GYUR PA, DBYE NA DON DAM PA'I RGYU RKYEN
DANG, THA SNYAD PA'I RGYU RKYEN GNYIS LAS, GO RIM

BZHIN DU, KUN GZHI LA YOD PA'I KUN NAS NYON MONGS DANG, RNAM
BYANG GI SA BON DANG, SA BON GYIS MYU GU BSKYED PA LA SOGS 'JIG
RTEN NA RGYUR GRAGS PA RNAMS SO, ,PHYI MA LA DBYE NA DRUG STE,
BYED RGYU DANG LHAN CIG 'BYUNG PA, MTSUNGS PAR LDAN

@015A *, ,PA, SKAL PA MNYAM PA, KUN TU 'GRO BA, RNAM SMIN GYI
RGYU'O, ,DANG PO NI 'BRAS BU BSKYED PA'I BYA BA BYED PA STE,
DBYE NA 'BYUNG BA'I BYED RGYU LA SOGS NYI SHU'O, ,GNYIS PA NI,
TSOGS PA GCIG PA'I STOBS KYIS RANG DANG LHAN

CIG PA'I GROGS LA PHAN 'DOGS PA, GSUM PA NI TSOGS PA GCIG PA'I
STOBS KYIS RANG DANG LHAN CIG PA'I SEMS SEMS BYUNG GIS DMIGS PA
RTOGS PA'I GROGS BYED PA, BZHI PA NI RANG DANG RIGS MTHUN PA'I
'BRAS BU BSKYED PAR BYED PA, LNGA PA

NI; RANG DANG RIGS MTHUN PA'I 'BRAS BUS NYON MONGS CAN BSKYED
PAR BYED PA, DRUG PA NI, 'DOD PA'AM MI 'DOD PA'I RNAM SMIN 'BYIN
PAR BYED PA'O, ,DE MA THAG PA'I RKYEN NI, RANG 'GAGS STOBS KYIS
RANG DANG RIGS MTHUN PA'I SHES PA PHYI MA SKYE BA'I

GO 'BYED PA, DMIGS RKYEN NI, DMIGS PA'I SGO NAS SHES PA BSKYED
PA'I THABS SU GYUR PA'O, ,BDAG PO'I RKYEN NI, DBANG BYED PA'I
TSUL GYIS 'BRAS BU BSKYED PA'I THABS SU GYUR PA'O, ,RTEN MTSUNGS
NI, RANG LA BRTEN PA'I RNAM SHES DANG YUL LA

LONGS SPYOD BYED DU MTSUNGS PA'I DBANG PO, ,DE MTSUNGS NI, DNGOS
SU YUL LA LONGS MI SPYOD KYANG RTEN MTSUNGS DANG RIGS 'DRA BA'I
DBANG PO'O, ,ZIN PA DANG MA ZIN PA NI, TSOR BAS PHAN GNOD DU
'GYUR PA DANG MI 'GYUR BA'I GZUGS SO, ,DBANG PO

LA MTSAN NYID NI, KUN BYANG GANG RUNG LA DBANG BYED PA'I CHOS
'O, ,DBYE NA NYER GNYIS DANG, BSDU NA KUN NYON GYI DBANG PO
DANG, RNAM BYANG GI DBANG PO GNYIS SO, DANG PO NI KUN NAS NYON
MONGS KYI CHOS LA DBANG BSGYUR BA STE, DE YANG YUL 'DZIN PA

@015B DANG; REGS KYI RGYUD DANG, RIS MTHUN GNAS PA DANG, DGE
SDIG GI 'BRAS BU LA DBANG BYED PA BZHI STE, GO RIM BZHIN DU, MIG
SOGS DBANG PO DRUG DANG, PHO MO'I DBANG PO GNYIS DANG, SROG GI
DBANG PO DANG, TSOR BA'I DBANG PO LNGA RNAMS

SO; ;GNYIS PA NI, RNAM BYANG GI CHOS LA DBANG BSGYUR BA STE, DE
YANG 'JIG RTEN PA'I RNAM DAG DANG, 'JIG RTEN LAS 'DAS PA'I RNAM
DAG LA DBANG BYED PA GNYIS TE, GO RIM BZHIN DU, DAD SOGS LNGA
DANG, MI SHES PA KUN SHES PA SOGS GSUM

MO; ;DE DAG GI MTSAN NYID NI BSHAD CING 'CHAD PAR 'GYUR RO,
,SDUG BSNGAL GYI SDUG BSNGAL NI, TSOR BA SDUG BSNGAL GNAS DANG
BCAS PAS BSDUS PA, 'GYUR BA'I SDUG BSNGAL NI, ZAG BCAS KYI TSOR
BA BDE BA GNAS DANG BCAS PAS BSDUS

PA; 'DU BYED KYI SDUG BSNGAL NI, ZAG BCAS KYI TSOR BA BTANG
SNYOMS GNAS DANG BCAS PAS BSDUS PA'O, ,ZAS LA MTSAN NYID NI,
SRID PA GNAS SHING RGYAS PAR BYED PA'I CHOS, DBYE NA KHAMS KYI
ZAS DANG, REG PA'I ZAS DANG, SEMS PA'I ZAS

DANG; RNAM PAR SHES PA'I ZAS SO, ,MTSAN NYID NI GO RIM BZHIN DU,
YUL GANG SNA LCE LUS GSUM GYIS LONGS SPYAD NAS 'JU BA'I TSE
DBANG PO RTEN DANG BCAS PA RGYAS PAR BYED PA, YID DU 'ONG BA'I
YUL YONGS SU GCOD BYED KYI REG PA GANG DBANG PO RTEN

DANG BCAS PA RGYAS PAR BYED PA, MA 'ONGS PA'I 'DOD BYA'I DNGOS
PO LA SEMS G-YO BAR BYED PA'I SEMS PA GANG DBANG PO RTEN DANG
BCAS PA RGYAS PAR BYED PA, SRID PA'I LUS MA THOB PA LEN PAR BYED
PA DANG THOB ZIN GNAS PAR BYED PA'I RNAM SHES SO, ,GONG

@016A *, ,BCAS GONG MED NI, BLA NA DANG BCAS PA DANG, BLA NA MED
PA'I CHOS SO, ,DE LTAR CHOS RAB TU RNAM 'BYED KYI LHAG MTHONG
BSKYED PA'I CHED DU RNAM PA'I RAB DBYE BSTAN NAS, DA NI RTZE
GCIG PA'I ZHI GNAS BSKYED PA'I CHED DU

BSDUS PA BSTAN PA LA, MTSAN NYID NI, SEMS RTZE GCIG PA BSGRUB
PA'I CHED DU RNAL 'BYOR GYI DMIGS PA PHYOGS GCIG TU BSDUS PA,
DBYE NA BCU GCIG LAS, MTSAN NYID KYIS BSDUS PA NI, MTSAN NYID
KYIS MTSAN GZHI JI SNYED PA BSDUS PA'O, ,

KHAMS KYIS BSDUS PA NI, SA BON GYIS SA BON CAN JI SNYED PA BSDUS
PA'O, ,RIGS KYIS NI, RIGS KYIS RIGS CAN JI SNYED PA DANG, GNAS
SKABS KYIS NI, GNAS SKABS KYIS GNAS SKABS CAN JI SNYED PA DANG,
GROGS KYIS NI, GROGS KYIS

GROGS CAN CI SNYED PA DANG, PHYOGS KYIS NI, PHYOGS KYIS PHYOGS
CAN JI SNYED PA DANG, DUS KYIS NI, DUS KYIS DUS CAN JI SNYED PA
DANG, PHYOGS GCIG GIS NI, SDUD BYED KYI PHYOGS GCIG GIS BSDUD
BYA JI SNYED PA DANG, MTHA' DAG GIS NI, SDUD

BYED MTHA' DAG GIS BSDUD BYA JI SNYED PA DANG, GCIG GIS GCIG
BSDUS PA NI, BSDUD BYA DANG SDUD BYED PHAN TSUN GCIG GIS GCIG
BSDUS PA'O, ,BCU GCIG PA DON DAM PAS BSDUS PA'I MTSAN NYID,
CHAD, MTSUNGS PAR LDAN PA LA MTSAN NYID

NI; CHOS GNYIS PHAN TSUN GROGS DANG, GROGS CAN DU 'JUG PA, DBYE
NA DRUG LAS, THA DAD MED PAS MTSUNGS LDAN NI, TSOGS PA GCIG PA'I
RDZAS KYI RDUL PHRA RAB RNAMS YUL GO SA THA MI DAD DU 'JUG PA,
'DRES PAS MTSUNGS LDAN NI, RAGS PA

@016B GNYIS YUL GO SA DBYER MED DU 'DRES PA, PHRAD PAS NI, GONG
BU GNYIS YUL 'DAB 'BYOR DU PHRAD PA, LHAN CIG GI 'BYUNG BAS NI,
RGYU GCIG GIS BSDUS PA'I CHOS GNYIS SKYE 'GAG GNAS GSUM NGANG
GCIG TU 'JUG PA, LNGA PA BYA BA BSGRUBS PAS

MTSUNGS LDAN GYI MTSAN NYID, CHAD, MTHUN PAR RTOGS PAS NI SHES
RIG GI CHOS GNYIS PHAN TSUN GROGS BYAS TE DMIGS PA GCIG LA 'JUG
PA'O, ,LDAN PA LA MTSAN NYID NI THOB PA'I SKABS SU BSHAD ZIN TO,
,DBYE NA GSUM LAS, SA BON DU LDAN PA

NI; SEMS CAN DU BGRANG BA'I MA 'ONGS PA'I CHOS RANG GI NGANG GIS
'BYUNG RUNG DU GNAS PA'I GNAS SKABS LA BTAGS PA'I THOB PA, DBANG
DU LDAN PA NI, SEMS CAN DU BGRANG PA'I MA 'ONGS PA'I CHOS GANG
'BAD RTZOL GYI RKYEN GYIS BRTZAL NA 'BYUNG RUNG DU

GNAS PA'I GNAS SKABS LA BTAGS PA'I THOB PA, MNGON GYUR DU LDAN
PA NI, SEMS CAN DU BGRANG BA'I CHOS GANG RANG GI MTSAN NYID KYIS
GNAS PA'I GNAS SKABS LA BTAGS PA'I THOB PA'O, ,MTSAN NYID KUN
LAS BTUS PA'I DON MDOR BSDUS PA BSHAD

ZIN TO,, ` ,,GNYIS PA RTOGS DKA' BA BYE BRAG TU GTAN LA DBAB PA
LA, DPYAD BYA MNGON RTOGS KYI DMIGS PA YUL BDEN PA RNAM NGES,
DPYOD PA'I NGO BO MNGON RTOGS KYI RGYU TSOGS CHOS RNAM NGES,
DPYAD 'BRAS RANG GZHAN GYI DON THOB PA DANG

'BEL GTAM RNAM NGES SO, ,DANG PO LA, BDEN PA'I MTSAN NYID, DBYE
BA, PHYE BA SO SO'I DON GSUM LAS, DANG PO NI, SHES BYA SPANG BYA
BSTEN BYA MNGON DU BYA BA GANG RUNG DU 'PHAGS PA KHO NAS GZIGS
PA, YANG NA KUN BYANG RGYU 'BRAS GANG RUNG GI NGO

@017A *, ,BOR RNAL 'BYOR PAS YONGS SU BCAD PAR BYA BA'O, ,GNYIS
PA LA, GNYIS SU DBYE BA, BZHIR DBYE BA GNYIS LAS, DANG PO NI,
RNAM PAR MA GZHAG PA'I BDEN PA DANG, RNAM PAR GZHAG PA'I BDEN PA
GNYIS SO, ,DANG PO

NI; MNYAM GZHAG MI RTOG PA'I SPYOD YUL DU GYUR PA'I DE BZHIN
NYID DO, ,GNYIS PA NI, GDUL BYAS BDEN PA MNGON PAR RTOGS PA'I
DON DU MING TSIG GI SGO NAS BDEN PA'I GNAS LUGS RNAM PAR GZHAG
PA'O, ,GNYIS PA BZHIR DBYE BA NI, SDUG BSNGAL LA

SOGS PA BZHI'O, ,GSUM PA PHYE BA'I SO SO'I DON LA BZHI LAS, DANG
PO SDUG BSNGAL GYI BDEN PA LA, MTSAN NYID, MTSAN GZHI GTAN LA
DBAB PA, MTSAN NYID KYI DON BSHAD PA DANG GSUM LAS, DANG PO NI,
MI RTAG SDUG BSNGAL STONG PA BDAG MED

NYID KYI RNAM PAR RNAL 'BYOR PAS YONGS SU BCAD NAS SHES PAR BYA
BA'I BDEN PA'O, ,GNYIS PA LA BZHI LAS, DANG PO PHYI NANG GI SGO
NAS DBYE NA, SEMS CAN GYI 'JIG RTEN DANG, SNOD KYI 'JIG RTEN NO,
,MTSAN NYID NI GO RIM BZHIN DU, THUN MONG MA YIN

PA'I LAS KYI RNAM SMIN GYIS BSDUS PA'I PHUNG PO DANG, THUN MONG
GI LAS KYI BDAG 'BRAS KYIS BSDUS PA'I PHUNG PO'O, ,DANG PO LA
'GRO BA RIGS LNGA STE, DMYAL BA NI, MI DGE BA CHEN POS 'PHANGS
PA'I RNAM SMIN LA LONGS SPYOD PA'I 'GRO BA, DUD 'GRO

NI; MI DGE BA 'BRING GIS 'PHANGS PA'I RNAM SMIN LA LONGS SPYOD
PA'I 'GRO BA, YI DVAGS NI, MI DGE BA CHUNG NGUS 'PHANGS PA'I
RNAM SMIN LA LONGS SPYOD PA'I 'GRO BA, YANG NA DE GNYIS GO RIM
BZLOG GO ,MI NI, BSOD NAMS KYI LAS CHUNG NGUS

@017B 'PHANGS PA'I RNAM SMIN LA LONGS SPYOD PA'I 'GRO BA, LHA LA
YANG 'DOD LHA NI, BSOD NAMS KYI LAS CHEN POS 'PHANGS PA'I RNAM
SMIN LA LONGS SPYOD PA'I 'GRO BA, GZUGS GZUGS MED KYI LHA NI, MI
G-YO BA'I LAS KYIS 'PHANGS PA'I RNAM SMIN LA LONGS

SPYOD PA'I 'GRO BA'O, ,GNYIS PA NYES DMIGS KYI SGO NAS BRGYAD DU
DBYE BA NI, SKYE BA SDUG BSNGAL BA LA SOGS PA STE GO SLA'O,
,GSUM PA NGO BO'I SGO NAS GSUM DU DBYE BA NI, SDUG BSNGAL GYI
SDUG BSNGAL LA SOGS PA STE BSHAD ZIN TO, ,BZHI PA BDEN PA

GNYIS KYI SGO NAS DBYE BA NI, KUN RDZOB KYI BDEN PA SDUG BSNGAL
BA DANG, DON DAM PA'I BDEN PA SDUG BSNGAL BA GNYIS LAS, GO RIM
BZHIN DU BYIS PAS KYANG MI 'DOD PA'I RANG BZHIN DU SHES PAR NUS
PA DANG, 'PHAGS PA KHO NAS MI 'DOD PA'I RANG BZHIN

DU SHES PA'O, ,GSUM PA MTSAN NYID KYI DON BSHAD PA LA BZHI LAS,
MI RTAG PA NI, RTAG PAR PHYIN CI LOG PA'I GNYEN POR 'GYUR BA'I
RNAM PAR NGO BOR YONGS SU GCAD PAR BYA BA, DBYE NA, MED PA'I
MTSAN NYID LA SOGS PA BCU GNYIS SU 'GYUR

KYANG; BSDU NA SKAD CIG DANG, RGYUN GYIS 'JIG PA GNYIS SU 'GYUR
RO, ,SDUG BSNGAL GYI RNAM PA NI, GTZANG BA DANG BDE BAR PHYIN CI
LOG PA'I GNYEN POR MI 'DOD PA'I RNAM PAR YONGS SU GCAD PAR BYA
BA, BDAG MED PA'I RNAM PA NI, PHUNG PO'I NGO BO

BDAG TU PHYIN CI LOG PA'I GNYEN POR RTEN 'BREL TZAM YONGS SU
GCAD PAR BYA BA, STONG PA'I RNAM PA NI, PHUNG PO DON GZHAN GYI
BDAG DANG 'BREL PAR PHYIN CI LOG PA'I GNYEN POR BDAG GIS DBANG
BSGYUR BYA MA YIN PAR YONGS SU GCAD PAR BYA BA'O, ,YANG

@018A *, ,CHOS KYI BDAG MED PA'I DBANG DU BYAS PA'I STONG PA
NYID GSUM STE, RANG GI MTSAN NYID KYIS STONG PA NYID DANG, YOD
PA MA YIN PA'I STONG PA NYID DANG, RANG BZHIN GYIS STONG PA NYID
DO, ,DANG PO NI GANG GIS STONG PA KUN

BTAGS KYI NGO BO NYID DO, GNYIS PA NI, GANG STONG PA GZHAN DBANG
GI NGO BO NYID DO, ,GSUM PA NI STONG PA NYID GANG YIN PA YONGS
SU GRUB PA'I NGO BO NYID DO, ,KUN BTAGS NI, GZHAN DBANG GI GZUNG
BYA LA BDAG DANG CHOS SU SGRO BTAGS PA'I NGO BO

NYID; GZHAN DBANG NI, KUN GZHI'I SA BON LA SA GZUNG 'DZIN GNYIS
SNANG CAN DU SKYES PA'I KUN RTOG YONGS GRUB NI, GZHAN DBANG NYID
KUN BTAGS KYIS STONG PA'I CHOS NYID DAM DE MNGON SUM DU RTOGS
PA'I YE SHES GANG RUNG YIN PA'O, ,RGYAS PAR NI

YI GE ZUR NA YOD PA DER SHES PAR BYA'O, ,GNYIS PA KUN 'BYUNG GI
BDEN PA LA, MTSAN NYID, MTSAN GZHI, MTSAN NYID KYI DON BSHAD PA
DANG GSUM LAS, DANG PO NI, RGYU KUN 'BYUNG RAB SKYE RKYEN GYI
RNAM PAR YONGS SU BCAD NAS SPANG PAR BYA BA'I BDEN

PA; GNYIS PA NI, NYON MONGS PA DANG, LAS KYI KUN 'BYUNG GNYIS
LAS, DANG PO LA MTSAN NYID, DBYE BA, MING GI RNAM GRANGS, SPANG
BYA'I RIGS DANG BZHI LAS, DANG PO NI, SEMS RAB DU MA ZHI BAR
BYED PA, GNYIS PA NI LTA BA DRUG GAM LNGA'I BYE

BRAG GIS BCU STE BSHAD ZIN TO, GSUM PA LA KUN SBYOR SOGS NYER
BZHI LAS, DANG PO KUN SBYOR LA MTSAN NYID NI, SRID PA'I SDUG
BSNGAL SBYOR BAR BYED PA'I NYON MONGS, DBYE BA LA DGU LAS, RJES
SU CHAGS PA'I KUN SBYOR NI, YID DU 'ONG BA'I YUL

@018B LA CHAGS PA'I DBANG GIS SDUG BSNGAL 'GRUB PAR BYED PA,
KHONG KHRO'I KUN SBYOR NI, YID DU MI 'ONG BA'I YUL LA KUN NAS
MNAR SEMS PA'I DBANG GIS SDUG BSNGAL 'GRUB PAR BYED PA, NGA
RGYAL GYI NI, SEMS KHENGS PA'I DBANG GIS SDUG BSNGAL 'GRUB

PAR BYED PA, MA RIG PA'I NI, GNAS LUGS LA RMONGS PA'I DBANG GIS
SDUG BSNGAL 'GRUB PAR BYED PA, LTA BA'I NI, LOG PAS NGES PAR
'BYUNG BA TSOL ZHING ZHEN PA'I DBANG GIS SDUG BSNGAL 'GRUB PAR
BYED PA, MCHOG TU 'DZIN PA'I NI, LOG PAS

NGES PAR 'BYUNG BA'I THABS LA ZHEN PA'I DBANG GIS SDUG BSNGAL
'GRUB PAR BYED PA, THE TSOM GYI NI, DKON MCHOG SOGS LA YID GNYIS
ZA BA'I DBANG GIS SDUG BSNGAL 'GRUB PAR BYED PA, PHRAG DOG GI
NI, GZHAN GYI PHUN TSOGS LA SEMS 'KHRUGS PA'I

DBANG GIS SDUG BSNGAL 'GRUB PAR BYED PA, SER SNA'I KUN SBYOR NI,
YO BYAD LA KUN TU 'DZIN PA'I DBANG GIS SDUG BSNGAL 'GRUB PAR
BYED PA'O, ,'CHING BA NI, SEMS LOG PA'I YUL LA 'CHING BAR BYED
PA, DE YANG 'DOD CHAGS KYI 'CHING BA SOGS

GSUM TE GO RIM BZHIN DU, CHAGS PA DANG, SDANG BA DANG, RMONGS
PA'I DBANG GIS SEMS LOG PA'I YUL LA 'CHING BAR BYED PA'O, ,BAG
LA NYAL NI, TSOR BA GSUM GYI RGYUR GYUR PA'I NYON MONGS PA RNAMS
'PHEL BAR 'GYUR BA'I GNAS NGAN LEN, NYE

BA'I NYON MONGS PA NI, SEMS NYE BAR NYON MONGS PAR BYED PA, KUN
DKRIS NI, BSLAB GSUM BSGRUB PA'I TSE SEMS LA YANG DANG YANG DU
'KHRI ZHING BAR CHAD BYED PA, DBYE NA RMUGS PA LA SOGS PA BRGYAD
DE, BSHAD ZIN TO, CHU BO NI SRID PA'I RGYUN PHYOGS

@019A *, ,SU 'KHYER BAR BYED PA'I NYON MONGS PA, DBYE NA BZHI
LAS, 'DOD PA'I CHU BO NI, 'DOD PA TSOL PA LA ZHUGS PA RNAMS SRID
PA'I RGYUN PHYOGS SU 'KHYER BAR BYED PA, SRID PA'I CHU BO NI,
SRID PA TSOL BA LA ZHUGS PA RNAMS SRID

PA'I RGYUN PHYOGS SU DANG, LTA BA'I CHU BO NI, LOG PAS TSANGS
SPYOD TSOL BA RNAMS SRID PA'I RGYUN PHYOGS SU DANG, MA RIG PA'I
CHU BO NI, TSOL BA GSUM KA SRID PA'I RGYUN PHYOGS SU 'KHYER BAR
BYED PA'O, ,SBYOR BA NI, MI MTHUN PHYOGS DANG 'BRAL BA'I

BAR DU GCOD PA'I NYON MONGS, DBYE NA 'DOD PA'I SBYOR BA SOGS
BZHI'O, ,NYE BAR LEN PA NI, RAB BYUNG DANG KHYIM PA'I RTZOD PA'I
RTZA BA LA MNGON PAR ZHEN PA'I 'DOD 'DUN, DBYE NA 'DOD PA DANG,
LTA BA DANG, TSUL KHRIMS DANG, BRTUL ZHUGS

DANG; BDAG DU SMRA BA'I NYE BAR LEN PA DANG BZHI'O, ,GO RIM
BZHIN DU, 'DOD YON LA 'DUN CING CHAGS PA, LTA BAR GYUR PA DRUG
BCU RTZA GNYIS LA 'DUN CING CHAGS PA, LTA NGAN DANG 'BREL BA'I
TSUL ZHUGS LA 'DUN CING CHAGS PA, BDAG DANG BDAG

GIR 'DZIN PA LA 'DUN CING CHAGS PA'O, ,MDUD PA NI, MNYAM PAR
GZHAG PA'I YID KYI RANG BZHIN GYI LUS KYI BAR DU GCOD PA'I NYON
MONGS, SGRIB PA NI BSLAB GSUM BSGRUB PA'I TSE DGE BA'I PHYOGS MI
RTOGS PA'I RGYU BYED PA'I NYON MONGS SO, ,THA BA

NI; SEMS BYUNG GNYEN POS DBRAL DKA' BAR BYED PA'I NYON MONGS,
DRI MA NI, 'CHAL TSUL GYI DRI MA KUN NAS SLONG BA'I NYON MONGS,
SDIG PA NI, YUN RING DU RNAM PAR 'TSE BAR BYED PA'I NYON MONGS,
ZUG RNGU NI, LUS SEMS GDUNG BAR BYED PA'I NYON

@019B MONGS; CI YANG NI, 'JIGS PA DANG 'KHON SOGS RNAM G-YENG
MANG PO'I RGYUR GYUR PA'I NYON MONGS, NYES SPYOD NI, SGO GSUM
GYI NYES SPYOD KUN NAS SLONG BA'I NYON MONGS, ZAG PA NI, SKYE
MCHED DRUG GI SGO NAS SRID PA'I YUL LA SEMS 'PHRO BAR BYED

PA'I NYON MONGS, PHONGS PA NI, SRID PA'I RGUD PA MTHA' DAG 'DREN
PA'I NYON MONGS, 'KHRUG PA NI, LUS SEMS LA SDUG BSNGAL BSKYED
PAR BYED PA'I NYON MONGS, 'THAB PA NI, 'THAB RTZOD KYI RGYUR
GYUR PA'I NYON MONGS, YONGS SU GDUNG BA'I, SRID

PA DANG SRID PA'I YO BYAD LA MTSAN MA SOGS SU BZUNG BAS LUS SEMS
GDUNG BAR BYED PA'I NYON MONGS, RIMS NAD NI, RIMS LTAR LUS SEMS
LHAG PAR GDUNG BAR BYED PA'I NYON MONGS, NAGS SBYOR NI, SRID
PA'I LUS SNA TSOGS 'GRUB PAR BYED

PA'I NYON MONGS, GAGS NI, DGE BA LA SBYOR BA'I BAR DU GCOD PA'I
NYON MONGS SO, ,BZHI PA SPANG BYA'I RIGS NI, MTHONG SPANG GI RIS
DANG, SGOM SPANG GI RIS SO, ,DANG PO LA MTSAN NYID NI, BDEN PA'I
MTSAN NYID MTHONG BA TZAM GYIS GZHOM PAR BYA

BA'I NYON MONGS, DBYE NA BDEN BZHI'I BYE BRAG GIS BZHI LAS, SDUG
BSNGAL MTHONG SPANG NI, SDUG BSNGAL CHOS BZOD KYIS GZHOM PAR BYA
BA, KUN 'BYUNG MTHONG SPANG NI, KUN 'BYUNG CHOS BZOD, 'GOG PA
MTHONG SPANG NI, 'GOG PA CHOS BZOD, LAM

GYI MTHONG SPANG NI, LAM BDEN CHOS BZOD KYIS GZHOM PAR BYA'O,
,DE DAG RE RE LA YANG 'DOD PA'I KHAMS NA BCU BCU, GZUGS DANG
GZUGS MED PA'I KHAMS LA KHONG KHRO BOR BA DGU DGU STE, MDOR NA
MTHONG SPANG GI NYON MONGS PA BRGYA DANG BCU GNYIS SU

@020A *, ,'GYUR RO, ,SGOM SPANG NI, CHOS NYID MTHONG ZIN GOMS
PAS GZHOM PAR BYA BA'I NYON MONGS, DBYE NA SA DGU LA CHE 'BRING
DGU DGU'I BYE BRAG GIS BRGYAD BCU RTZA GCIG GO ,LAS KYI KUN
'BYUNG LA, MTSAN NYID NI, YANG

SRID 'GRUB BYED KYI LAS, DBYE NA NGO BO'I SGO NAS SEMS PA'I LAS
DANG, BSAM PA'I LAS GNYIS LAS, DANG PO NI, DGE MI DGE LA SEMS
G-YO BAR BYED PA'I SEMS PA RGYU DUS KYI KUN SLONG GIS BSDUS
PA'O, ,DBYE NA BSOD NAMS DANG, BSOD

NAMS MA YIN PA DANG, MI G-YO BA'I LAS SO, ,DE DAG GI MTSAN NYID
NI GO RIM BZHIN DU, 'DOD PA'I DGE BA LA SEMS G-YO BAR BYED PA
DANG, MI DGE BA LA SEMS G-YO BAR BYED PA DANG, GZUGS GZUGS MED
KYI DGE BA LA SEMS G-YO BAR BYED

PA'I SEMS PA'O, ,GNYIS PA NI, SGO GSUM GYI DGE MI DGE'I LAS LA
SEMS PA DE'I DUS KYI KUN SLONG GIS BSDUS PA'O, ,DBYE NA LUS,
NGAG YID KYI LAS GSUM TE, GO RIM BZHIN DU, LUS KYI RNAM PAR RIG
BYED STOBS LDAN DANG LHAN CIG TU

'JUG PA DANG, NGAG GI RNAM PAR RIG BYED DE DANG, LUS NGAG GI BYA
BAR MA THON PA'I YID STOBS LDAN DANG LHAN CIG 'JUG PA'I SEMS
PA'O, ,LUS KYI LAS LA MI DGE BA DANG, DGE BA GNYIS LAS, DANG PO
LA'ANG GSUM STE, SROG GCOD PA

NI; BSAM BZHIN DU MA NOR BAR GZHAN GYI SROG GCOD PAR BYED PA'I
LUS KYI RNAM RIG DANG LHAN CIG TU 'JUG PA'I SEMS PA, MA BYIN LEN
NI, MTHU'AM 'JAB BUS GZHAN GYI YO BYAD BDAG GIR BYED PA'I LUS
KYI DANG, LOG G-YEM NI, BGROD BYA MA YIN

@020B PA LA BGROD PAR BYED PA'I LUS KYI RNAM RIG DANG LHAN CIG
TU 'JUG PA'I SEMS PA'O, ,DGE BA LA YANG SROG GCOD SPONG BA LA
SOGS GSUM STE, GO RIM BZHIN DU, SROG GCOD SPONG BA'I LUS KYI
RNAM RIG DANG LHAG CIG PA'I SEMS PA ZHES SOGS SBYAR

RO; ;NGAG GI LAS LA MI DGE BA DANG, DGE BA GNYIS LAS, DANG PO LA
BZHI STE, BRDZUN NI, BRJOD BYA'I DON GZHAN DU GNAS PA LA 'DU
SHES BSGYUR TE GZHAN DU STON PA'I NGAG GI RNAM PAR RIG BYED DANG
LHAN CIG PA'I SEMS PA, PHRA MA NI, PHA ROL PO

DBYE BA'I PHYIR DU SMRAS PA'I NGAG GI DANG, TSIG RTZUB NI, GZHAN
GYI ZHE BZLOG PAR BYED PA'I NGAG GI DANG, RKYAL PA NI, NYON
MONGS PA CAN GYI TSIG DANG LHAN CIG PA'I SEMS PA'O, ,DGE BA LA
YANG BZHI STE, DE DAG SPONG BA'I SEMS PA'O, ,YID KYI LAS

LA; MI DGE BA DANG, DGE BA GNYIS LAS, DANG PO LA GSUM STE, BRNAB
SEMS KYI LAS NI, GZHAN GYI YO BYAD MTHU'AM 'JAB BUS BDAG GIR
BYED 'DOD PA DANG LHAN CIG PA'I SEMS PA, GNOD SEMS KYI LAS NI,
GZHAN LA THO 'TSAMS PAR 'DOD

PA DANG, LOG PAR LTA BA'I LAS NI, LAS 'BRAS SOGS LA SKUR PA
'DEBS PA'I LTA BA DANG LHAN CIG PA'I SEMS PA'O, ,DGE BA LA YANG
GSUM STE, DE DAG SPONG BA'I SEMS PA'O, ,YANG LAS LA GNYIS TE,
'PHEN BYED KYI LAS DANG, RDZOGS BYED KYI

LAS SO, ,DANG PO NI, LAS GANG RNAM SMIN GYI NGO BO TZAM 'GRUB
PAR BYED PA'O, ,GNYIS PA NI, LAS GANG RNAM SMIN DE NYID 'DOD PA
'AM MI 'DOD PA'I KHYAD PAR CAN DU 'GRUB PAR BYED PA'O, ,YANG LAS
LA GNYIS TE, THUN MONG PA'I LAS DANG, THUN MONG

@021A *, ,MA YIN PA'I LAS TE, GO RIM BZHIN DU, SNOD KYI 'JIG
RTEN 'GRUB PAR BYED PA'I LAS DANG, SEMS CAN GYI 'JIG RTEN 'GRUB
PAR BYED PA'I LAS SO, ,YANG LAS LA GSUM STE, SDOM PA DANG, SDOM
PA MA YIN PA

DANG; BAR MA'I LAS SO, ,DANG PO LA, MTSAN NYID NI, 'CHAL TSUL
SPONG BA'I SEMS PA, DBYE NA SO SO THAR PA'I SDOM PA DANG, BSAM
GTAN GYI SDOM PA DANG, ZAG MED KYI SDOM PA'O, ,DANG PO LA MTSAN
NYID NI, BRDA BYUNG GI SDOM PA GANG GLING

GSUM GYI MI KHO NA LA BRTEN PA, DBYE NA RIGS BRGYAD LAS, DGE
SLONG GI SDOM PA NI, LUS NGAG GI NYES PA MTHA' DAG SPONG BAS RAB
TU PHYE BA'I BRDA BYUNG GI SDOM PA GANG SKYES PA'I RGYUD LA
BRTEN PA, DGE SLONG MA'I SDOM PA NI, DE GANG BUD MED KYI RGYUD
LA

BRTEN PA, DGE TSUL GYI SDOM PA NI, SPANG BYA BCU SPONG PAS RAB
TU PHYE BA'I BRDA BYUNG GI SDOM PA GANG SKYES PA LA BRTEN PA,
DGE TSUL MA'I SDOM PA NI, DE GANG BUD MED LA BRTEN PA, DGE SLOB
MA'I SDOM PA NI, RTZA BA'I CHOS DRUG RJES MTHUN GYI CHOS DRUG

RNAMS SPONG BAS RAB TU PHYE BA'I BRDA BYUNG GI SDOM PA GANG BUD
MED LA BRTEN PA, DGE BSNYEN GYI SDOM PA NI, SPANG BYA LNGA SPONG
BAS RAB TU PHYE BA'I BRDA BYUNG GI SDOM PA GANG SKYES PA LA
BRTEN PA, DGE BSNYEN MA'I NI, DE GANG BUD MED LA BRTEN PA,
BSNYEN

GNAS KYI SDOM PA NI, SPANG BYA BRGYAD SPONG BAS RAB TU PHYE BA'I
BRDA BYUNG GI SDOM PA'O, ,GNYIS PA BSAM GTAN GYI SDOM PA'I MTSAN
NYID NI, 'JIG RTEN PA'I BSAM GTAN GYIS 'CHAL TSUL KUN NAS SLONG
BA'I NYON MONGS PA RNAM PAR GNON PA'I STOBS KYIS THOB

@021B PA'I SDOM PA, DBYE NA BSAM GTAN SA DRUG GIS BSDUS PA DRUG
GO ,GSUM PA ZAG MED KYI SDOM PA LA MTSAN NYID NI, 'JIG RTEN LAS
'DAS PA'I BSAM GTAN GYIS 'CHAL TSUL KUN SLONG GI NYON MONGS PA'I
SA BON DRUNGS NAS PHYUNG BA'I STOBS KYIS THOB PA'I

SDOM PA, DBYE NA 'CHAL TSUL KUN SLONG GI NYON MONGS PA PHYOGS
GCIG SPANGS PA DANG, PHAL CHER SPANGS PA DANG, MTHA' DAG SPANGS
PA DANG, RNAM PAR DAG PA MTHAR PHYIN PA'I SDOM PA BZHI STE, GO
RIM BZHIN DU, RGYUN ZHUGS DANG, PHYIR 'ONG

DANG; PHYIR MI 'ONG DANG, DGRA BCOM PA'I 'BRAS BUS BSDUS PA'I
SDOM PA RNAMS SO, ,SDOM PA MIN PA NI, BYA BA MA YIN PA LA MTHA'
GCIG TU ZHUGS PA'I SEMS PA'O, ,BAR MA'I LAS NI, SDOM LDAN DANG
SDOM MIN CAN GNYIS KA'I RGYUD LA 'BYUNG BA MI

'GAL BA'I DGE BA'AM MI DGE BA'I LAS SO, ,YANG LAS LA GNYIS TE,
MYONG BAR NGES PA'I LAS DANG, MA NGES PA'I LAS TE, GO RIM BZHIN
DU, LAS GANG BYAS SHING BSAGS PA'I YAN LAG GNYIS DANG LDAN PA
DANG, BYAS SHING BSAGS PA'I YAN

LAG GANG RUNG DANG MI LDAN PA'I LAS SO, ,YANG MYONG NGES LA GSUM
LAS, MTHONG CHOS LA MYONG 'GYUR NI, YUL KHYAD PAR CAN NAM BSAM
PA DRAG PO'I STOBS KYIS LAS GANG GI 'BRAS BU TSE DE NYID LA
MYONG BA, SKYES NAS MYONG 'GYUR NI, LAS GANG GI RNAM

SMIN LAS BYAS PA'I SKYE BA PHYI MA LA MYONG PA, LAN GRANGS GZHAN
LAS MYONG 'GYUR NI, LAS GANG GI RNAM SMIN LAS BYAS PA'I TSE DE'I
SKYE BA GNYIS PA PHAN CHAD DU MYONG BA'O, ,YANG LAS GSUM STE,
GCIG TU DKAR BA, GCIG TU GNAG PA, DKAR NAG

@022A *, ,'DRES MA'I LAS TE, GO RIM BZHIN DU, BSAM SBYOR GNYIS
KA DGE BA DANG, BSAM SBYOR GNYIS KA MI DGE BA DANG, BSAM SBYOR
GANG RUNG DGE MI DGE BA'O, ,GSUM PA MTSAN NYID KYI DON BSHAD PA
LA BZHI LAS, RGYU'I

MTSAN NYID NI, YANG SRID PAR SKYE BA'I BAG CHAGS 'JOG PA'I BYED
RGYU, KUN 'BYUNG NI, LAS KYI BAG CHAGS MTHUN PAR BSAGS PA'I SEMS
CAN RNAMS 'GRO BA RIGS MTHUN PAR 'BYUNG BA'I BYED RGYU, RAB TU
SKYE BA NI, 'GRO BA RIGS MTHUN PA RNAMS KYANG

RNAM PA SO SO THA DAD PAR 'BYUNG BA'I BYED RGYU, RKYEN NI, LUS
MA THOB PA THOB PAR BYED PA DANG THOB PA 'DA' BAR BYED PA'I BYED
RGYU'O, ,GSUM PA 'GOG BDEN LA, MTSAN NYID, MTSAN GZHI GTAN LA
DBAB PA, MTSAN NYID KYI DON BSHAD PA'O, ,DANG PO

NI; 'GOG PA ZHI BA GYA NOM NGES 'BYUNG GI RNAM PAR RNAL 'BYOR
BAS YONGS SU BCAD NAS MNGON DU BYA BA'I BDEN PA, GNYIS PA DE
LDAN GYI 'GOG PA DE YANG DGU LAS, BRDA'I 'GOG PA NI, 'JIG RTEN
PA'I LAS KYIS SPANG BYA'I SA BON NYAMS SMAD PA'I 'GOG

PA; DON DAM PA'I 'GOG PA NI, 'JIG RTEN LAS 'DAS PA'I LAM GYIS
SPANG BYA'I SA BON DRUNG NAS PHYUNG BA'I 'GOG PA, YONGS SU MA
RDZOGS PA'I NI, 'PHAGS PA SLOB PA'I 'BRAS BUS BSDUS PA'I 'GOG
PA, YONGS SU RDZOGS PA'I NI, MI SLOB PA'I

'BRAS BUS BSDUS PA'I 'GOG PA, RGYAN DANG BCAS PA'I NI, GNYIS
KA'I CHA LAS RNAM GROL GYI 'BRAS BUS BSDUS PA'I 'GOG PA, RGYAN
MED PA'I NI, SHES RAB KYI RNAM GROL GYI 'BRAS BUS BSDUS PA'I
'GOG PA, LHAG MA DANG BCAS PA'I NI, NYON MONGS

@022B MA LUS PA SPANGS SHING ZAG BCAS KYI PHUNG PO MA 'GAGS PA'I
'GOG PA, LHAG MA MED PA'I NI, ZAG BCAS MA LUS PA 'GAG PA'I 'GOG
PA, KHYAD PAR DU 'PHAGS PA'I 'GOG PA NI, SRID ZHI'I MTHA' LA MI
GNAS PA'I 'GOG PA'O, ,GSUM PA LA BZHI

LAS; 'GOG PA'I RNAM PA NI, RGYU LAS DANG NYON MONGS PA MA LUS PA
DANG BRAL BA, ZHI BA NI, 'BRAS BU MA 'ONGS PA'I SDUG BSNGAL
MTHA' DAG DANG BRAL BA, GYA NOM PA NI DE GNYIS KA DANG BRAL BAS
DON DAM PAR GTZANG BDE'I RANG BZHIN YIN PA, NGES

'BYUNG NI, GTAN DU PHAN PA'I RANG BZHIN YIN PA'O, ,BZHI PA LAM
BDEN LA, MTSAN NYID, MTSAN GZHI GTAN LA DBAB PA, MTSAN NYID KYI
DON BSHAD PA GSUM LAS, DANG PO NI, LAM SGRUB PA RIGS PA NGES
'BYIN GYI RNAM PAR YONGS SU BCAD NAS

RNAL 'BYOR PAS BSTEN PAR BYA BA'I BDEN PA, GNYIS PA LA LNGA STE,
TSOGS KYI LAM, SBYOR BA'I LAM, MTHONG BA'I LAM SGOM PA'I LAM,
MTHAR PHYIN PA'I LAM MO, DANG PO LA MTSAN NYID NI, GANG BSGOMS
PAS SPANG BYA SPANG RUNG DANG, GNYEN PO SKYE

RUNG GI NGO BOR RGYUD SMIN PAR BYED PA'I LAM, GNYIS PA LA MTSAN
NYID NI, BDEN PA'I RNAM PA LA DMIGS TE BSGOMS PAS MTHONG SPANG
NYON MONGS PA'I SA BON NYAMS SMAD PAR BYED PA'I TING NGE 'DZIN
SHES RAB DANG BCAS PA, DBYE NA BZHI LAS, DROD

NI; BDEN BZHI'I RNAM PA'AM BZUNG BA RANG BZHIN MED PA LA GSAL
SNANG DANG POR THOB PA'I TING NGE 'DZIN DANG SHES RAB MTSUNGS
LDAN DANG BCAS PA, RTZE MO NI, DE LA GSAL SNANG MCHED PA'I TING
NGE 'DZIN SOGS DANG, BZOD PA NI, DE LA GSAL SNANG CHER

@023A *, ,THOB PA'I TING NGE 'DZIN SOGS GANG ZHIG 'DZIN PA RANG
BZHIN MED PA'I PHYOGS GCIG LA ZHUGS PA, CHOS MCHOG NI, DE LA
GSAL SNANG YONGS SU RDZOGS PA'I SO SKYE'I TING NGE 'DZIN GANG
ZHIG BDEN PA MNGON RTOGS DNGOS SU 'DREN

NUS PA'O, ,YANG NA SBYOR LAM NI, TSOGS LAM TZAM DANG THUN MONG
PA DANG, THUN MONG MA YIN PA GNYIS LAS, DANG PO NI, YON TAN GANG
GI RIGS TSOGS LAM NAS KYANG YOD LA DA LTA SBYOR LAM GYI NGO BOR
GNAS PA'O, ,GNYIS PA NI, BDEN PA'I RNAM PA

CAN GYI SO SKYE'I SGOM BYUNG, DBYE NA DROD SOGS BZHI'O, ,GSUM PA
MTHONG LAM LA MTSAN NYID NI, BDEN BZHI'I CHOS NYID DANG DE RTOGS
BYED KYI YE SHES SNGAR MA RTOGS PA GSAR DU RTOGS PA'I MNGON
RTOGS, DBYE NA SKAD CIG MA'I DBYE BAS BCU DRUG

LAS; SDUG BSNGAL LA CHOS SHES PA'I BZOD PA NI, SDUG BSNGAL BDEN
PA'I CHOS NYID SNGAR MA RTOGS PA GSAR DU RTOGS PA'I YE SHES GANG
BAR CHAD MED LAM GYIS BSDUS PA, SDUG BSNGAL LA CHOS SHES PA NI,
DE LTA BU'I YE SHES GANG RNAM GROL LAM GYIS

BSDUS PA, SDUG BSNGAL LA RJES SU SHES PA'I BZOD PA NI, DE LTA
BU'I YE SHES DE NYID GZHAN RIG GI TSUL GYIS SNGAR MA RTOGS PA
GSAR DU RTOGS PA'I YE SHES, SDUG BSNGAL LA RJES SU SHES PA NI,
SDUG BSNGAL RJES BZOD DE NYID GZHAN RIG GI TSUL GYIS

SNGAR MA RTOGS PA GSAR DU RTOGS PA'I YE SHES, BDEN PA LHAG MA
GSUM GYI CHOS BZOD CHOS SHES RJES BZOD RJES SHES RNAMS KYANG
SNGA MA'I RIGS PAS SHES PAR BYA'O, ,BZHI PA SGOM LAM LA MTSAN
NYID NI, SGOM SPANG SPONG PA'I CHED DU BYA BA'I LAM, DBYE

@023B NA 'JIG RTEN PA'I SGOM LAM DANG, 'JIG RTEN LAS 'DAS PA'I
SGOM LAM DANG GNYIS SO, ,DANG PO LA GNYIS LAS, MTSAN NYID NI,
SGOM LAM GANG ZHIG ZHI RAGS KYI RNAM PA CAN NO, ,MTSAN GZHI GTAN
LA DBAB PA LA, BSAM GTAN DANG, GZUGS

MED GNYIS SO, ,DANG PO LA MTSAN NYID NI, YAN LAG GI SGO NAS 'OG
SA LAS NGES PAR 'BYUNG BA'I SEMS RTZE GCIG PA MTSUNGS LDAN DANG
BCAS PA'AM DE'I RNAM SMIN GANG RUNG GIS BSDUS PA, DBYE NA,
SNYOMS 'JUG GI BSAM GTAN DANG, SKYE BA'I

BSAM GTAN GNYIS LAS, DANG PO LA MTSAN NYID NI, SBYOR BA LAS
BYUNG BA'I SEMS RTZE GCIG PA MTSUNGS LDAN DANG BCAS PA GANG
GZUGS KYI 'DU SHES DANG MA BRAL BA, DBYE NA NGO BO'I SGO NAS DAG
PA BA DANG, NYON MONGS CAN DANG, ZAG MED GSUM

STE; GO RIM BZHIN DU, SNYOMS 'JUG GI BSAM GTAN GANG 'JIG RTEN
PA'I DGE BA RTZE GCIG PAS BSDUS PA, DE GANG RANG SA'I NYON MONGS
KYIS RAB TU MA ZHI BAR BYAS PA, DE GANG 'JIG RTEN LAS 'DAS PA'I
DGE BAS BSDUS PA'O, ,DAG PA BA LA BZHI

STE; NYAMS PA CHA MTHUN, GNAS PA CHA MTHUN, KHYAD PAR CHA MTHUN,
NGES 'BYED CHA MTHUN TE, GO RIM BZHIN DU, DAG PA PA'I BSAM GTAN
GANG 'JUG THOGS SU NYON MONGS SKYE PA DANG RJES SU MTHUN PA, DE
GANG RANG SA'I DAG PA PA'I BSAM GTAN

GZHAN 'DREN PA DANG RJES SU MTHUN PA, DE GANG GONG SA'I TING NGE
'DZIN GZHAN BSKYED PA DANG RJES SU MTHUN PA, DE GANG ZAG MED
BSKYED PA DANG RJES SU MTHUN PA'O, ,NYON MONGS CAN LA YANG BZHI
STE, LTA BA SHAS CHE BA, THE TSOM SHAS CHE BA, NGA RGYAL SHAS
CHE

@024A *, ,BA, SRED PA SHAS CHE BA STE, GO RIM BZHIN DU, LTA BAR
GYUR PA DRUG BCU RTZA GNYIS LAS GANG RUNG GIS MA RUNGS PAR BYAS
PA'I BSAM GTAN, 'JIG RTEN PA'I BSAM GTAN LA THAR PAR SOM NYI ZA
BAS MA RUNGS PAR

DANG; NGA RGYAL GYIS MA RUNGS PAR DANG, SNYOMS 'JUG GI BDE BA LA
SRED PAS MA RUNGS PAR BYAS PA'I BSAM GTAN NO, ,SPANG BYA'I SGO
NAS BSAM GTAN DANG PO NI, GNYIS PA, GSUM PA, BZHI PA'O, ,DANG PO
LA MTSAN NYID NI, YID MI BDE BA LAS

NGES PAR 'BYUNG ZHING RTOG DPYOD GANG RUNG GI SAS BSDUS PA'I
SEMS RTZE GCIG PA MTSUNGS LDAN DANG BCAS PA, DBYE NA NYER
BSDOGS, DNGOS GZHI TZAM PO, DNGOS GZHI KHYAD PAR CAN DANG GSUM
MO, ,DANG PO LA MTSAN NYID NI, 'DOD PA LA 'DOD CHAGS

DANG BRAL BA'I CHED DU BRTZON PA'I THOS BSAM SGOM PA GANG RUNG
GIS BSDUS PA'I DGE BA, DBYE NA YID LA BYED PA DRUG STE, MTSAN
NYID RAB DU RIG PA, MOS PA LAS BYUNG BA, DBEN PA, DGA' BA BSDUD
PA, DPYOD PA, SBYOR BA MTHA'I YID LA BYED PA

STE; GO RIM BZHIN DU, 'DOD PA LA RAGS PA DANG, BSAM GTAN DANG PO
LA ZHI BAR LTA BA'I THOS BSAM DANG, DE LTA BU'I RNAM PA CAN GYI
SGOM BYUNG MI MTHUN PHYOGS SPONG BA'I MTHU MA THOB PA DANG, 'DOD
PA'I NYON MONGS CHEN PO GSUM SPONG BA'I YID LA BYED

PA DANG, DE 'BRING GSUM SPONG BA'I YID LA BYED PA DANG, PHAL
CHER SPANGS PAS ZAD PAR SPANGS MA SPANGS ZHIB TU DPYOD PA'I YID
LA BYED PA DANG, CHUNG NGU GSUM SPONG BA'I YID LA BYED PA'O,
,BSAM GTAN LHAG MA GSUM DANG, GZUGS MED BZHI'I

@024B NYER BSDOGS KYI MTSAN NYID, DBYE BA, PHYE BA SO SO'I DON
RNAMS KYANG 'DI LAS DPAGS TE CI RIGS PAR SHES PAR BYA'O, ,DNGOS
GZHI TZAM PO NI, RTOG DPYOD GNYEN PO'I YAN LAG GIS 'DOD PA LAS
'DOD CHAGS DANG BRAL BAS RAB TU PHYE BA'I SEMS RTZE

GCIG PA MTSUNGS LDAN DANG BCAS PA DBEN PA LAS SKYES PA'I DGA'
BDE PHAN YON GYI YAN LAG TU LDAN PA, DNGOS GZHI KHYAD PAR CAN
NI, DPYOD PA GNYEN PO'I YAN LAG GIS RTOG PA LAS 'DOD CHAGS DANG
BRAL BAS RAB TU PHYE BA'I SEMS RTZE GCIG PA

MTSUNGS LDAN DANG BCAS PA'O, ,BSAM GTAN GNYIS PA NI, RTOG DPYOD
LAS NGES PAR 'BYUNG BA'I SEMS RTZE GCIG PA MTSUNGS LDAN DANG
BCAS PA, DBYE NA NYER BSDOGS DANG, DNGOS GZHI GNYIS LAS, DANG PO
SNGAR LTAR YIN LA, GNYIS PA

NI; NANG RAB TU DANG BA GNYEN PO'I YAN LAG GIS RTOG DPYOD LAS
'DOD CHAGS DANG BRAL BA'I SEMS RTZE GCIG PA MTSUNGS LDAN DANG
BCAS PA GANG TING NGE 'DZIN LAS SKYES PA'I DGA' BDE PHAN YON GYI
YAN LAG TU LDAN PA'O, ,BSAM GTAN GSUM PA

NI; YID BDE LAS NGES PAR 'BYUNG BA'I SEMS RTZE GCIG SOGS GANG
BDE BA'I SAS BSDUS PA, DBYE NA NYER BSDOGS DANG, DNGOS GZHI
GNYIS LAS, DANG PO SNGAR LTAR LA, GNYIS PA NI, DRAN SHES BZHIN
GNYEN PO'I YAN LAG GIS DGA' BA LAS

'DOD CHAGS DANG BRAL ZHING DGA' BA MED PA'I BDE BA PHAN YON GYI
YAN LAG TU LDAN PA'O, ,BSAM GTAN BZHI PA NI, BDE BA LAS NGES PAR
'BYUNG BA'I SEMS RTZE GCIG PA SOGS GANG GZUGS KYI SAS BSDUS PA,
DBYE NA NYER BSDOGS DANG DNGOS GZHI

@025A *, ,GNYIS LAS, DANG PO SNGAR DANG 'DRA ZHING, GNYIS PA NI,
DRAN PA DANG BTANG SNYOMS GNYEN PO'I YAN LAG GIS BDE BA LAS 'DOD
CHAGS DANG BRAL ZHING TSOR BA BTANG SNYOMS PHAN YON GYI YAN LAG
TU LDAN PA'O, ,GNYIS PA SKYE

BA'I BSAM GTAN NI, SNYOMS 'JUG GI RNAM SMIN GYIS BSDUS PA'I SEMS
RTZE GCIG PAS RAB TU PHYE BA'I BSAM GTAN, DBYE NA BSAM GTAN
BZHI'I BYE BRAG GIS BZHI YIN LA, DE DAG LA YANG DANG PO GSUM LA
TSANGS RIS LA SOGS PA'I SKYE BA GSUM

GSUM YIN LA, BZHI PA LA SO SKYE'I GNAS GSUM DANG 'PHAGS PA'I
GNAS LNGA STE BRGYAD DO, ,GNYIS PA GZUGS MED LA, MTSAN NYID NI,
DMIGS RNAM SMIN GYI SGO NAS 'OG SA LA NGES PAR 'BYUNG BA'I SEMS
RTZE GCIG PA MTSUNGS LDAN DANG BCAS PA'AM

DE'I RNAM SMIN GANG RUNG GIS BSDUS PA, DBYE NA, SNYOMS 'JUG
DANG, SKYE BA'I GZUGS MED GNYIS LAS, DANG PO LA MTSAN NYID NI,
SBYOR BA LAS BYUNG BA'I SEMS RTZE GCIG PA GANG GZUGS KYI 'DU
SHES DANG BRAL BA, DBYE NA NGO BO'I SGO NAS, DANG PO

GSUM LA DAG PA BA, NYON MONGS CAN, ZAG MED DANG GSUM GSUM YOD
LA, BZHI PA LA ZAG MED POR BAS GNYIS SO, ,DAG PA BA LA YANG DANG
PO MA GSUM LA CHA MTHUN BZHI KA YOD LA, BZHI PA LA KHYAD PAR CHA
MTHUN POR BAS GSUM MO, ,NYON

MONGS CAN LA YANG LTA BA SHAS CHE BA MED DE, GZUGS MED LA MNGON
SHES MI BRTEN PAS LTA BA'I RNAM PA MI BSKYED PA'I PHYIR RO, ,DES
NA GZHAN GSUM YOD DO, ,DE DAG GI MTSAN NYID KYANG SNGA MA LAS
DPAG STE CI RIGS PAR SHES PAR BYA'O, ,YANG SA'I SGO

@025B NAS BZHI STE, NAM MKHA' MTHA' YAS SKYE MCHED KYI SNYOMS
'JUG NI, GZUGS KYI 'DU SHES LAS NGES PAR 'BYUNG BA'I SEMS RTZE
GCIG PA MTSUNGS LDAN DANG BCAS PA GANG NAM MKHA'I 'DU SHES DANG
MA BRAL BA, DBYE NA NYER BSDOGS DANG, DNGOS GZHI

GNYIS LAS, DANG PO SLA ZHING, GNYIS PA NI, GZUGS KYI 'DU SHES
DANG BRAL ZHING NAM MKHA'I DMIGS PA LA GSAL SNANG RDZOGS PA'I
SEMS RTZE GCIG PA MTSUNGS LDANG DANG BCAS PA'O, ,RNAM SHES MTHA'
YAS NI, NAM MKHA'I 'DU SHES LAS NGES PAR

'BYUNG BA'I SEMS RTZE GCIG PA MTSUNGS LDAN DANG BCAS PA GANG
RNAM SHES KYI 'DU SHES DANG MA BRAL BA, DBYE NA NYER BSDOGS NI
SLA ZHING DNGOS GZHI NI NAM MKHA'I 'DU SHES DANG BRAL ZHING RNAM
SHES KYI DMIGS PA LA GSAL SNANG RDZOGS PA'I RTZE GCIG PA SOGS

DANG; CI YANG MED PA NI, RNAM SHES MTHA' YAS KYI 'DU SHES LAS
NGES PAR 'BYUNG BA'I SEMS RTZE GCIG PA GANG CI YANG MED PA'I 'DU
SHES DANG MA BRAL BA, DBYE NA NYER BSDOGS NI SLA ZHING, DNGOS
GZHI NI, BZUNG BYA CI YANG MED PA'I DMIGS PA LA

GSAL SNANG RDZOGS PA'I RTZE GCIG PA SOGS DANG, SRID RTZE'I
SNYOMS 'JUG NI, BZUNG BYA CI YANG MED PA'I 'DU SHES LAS KYANG
NGES PAR 'BYUNG BA'I RTZE GCIG PA SOGS GANG 'DU SHES YOD MIN MED
MIN GYI 'DU SHES DANG MA BRAL BA, DBYE NA NYER BSDOGS NI

SLA ZHING DNGOS GZHI NI, 'DU SHES YOD MEN MED MIN GYI DMIGS PA
LA GSAL SNANG RDZOGS PA'I SEMS RTZE GCIG PA MTSUNGS LDAN DANG
BCAS PA'O, ,SKYE BA'I GZUGS MED PA YANG BZHI STE, NAM MKHA'
MTHA' YAS SKYE MCHED DANG, RNAM SHES, CI YANG

@026A *, ,MED, 'DU SHES MED 'DU SHES MED MIN GYI SKYE MCHED STE,
NAM MKHA' MTHA' YAS SKYE MCHED KYI SNYOMS 'JUG GI RNAM SMIN GYIS
BSDUS PA'I SEMS RTZE GCIG PAS RAB TU PHYE BA'I GZUGS MED KYI
SKYE BA'O, ,GZHAN GSUM LA

YANG SBYAR RO, ,DBYE NA RE RE LA YANG, MTHO LA BZANG BA, MTHO LA
NGAN PA, DMA' LA BZANG BA, DMA' LA NGAN PA BZHI BZHIR 'GYUR RO,
,DE LA MTHO BA NI TSE RING PA, DMA' BA NI TSE THUNG BA, BZANG PA
NI, NYON MONGS PA SHAS CHUNG ZHING RO MYANG MED

PA; NGAN PA NI DE LAS BZLOG PA'O, ,GNYIS PA 'JIG RTEN LAS 'DAS
PA'I SGOM LAM LA MTSAN NYID NI, SGOM LAM GANG BDEN BZHI'I RNAM
PA CAN NO, ,DBYE NA, LHAG MTHONG GI PHYOGS DANG MTHUN PA DANG,
ZHI GNAS KYI PHYOGS DANG MTHUN PA DANG GNYIS

TE; 'JIG RTEN LAS 'DAS PA'I CHOS RAB TU RNAM 'BYED KYI SHES RAB
DANG, DE DANG MTSUNGS LDAN GYI TING NGE 'DZIN NO, ,DANG PO LA,
SDUG BSNGAL, KUN 'BYUNG, 'GOG PA, LAM SHES PA BZHI'O, ,DE DAG
GIS SDUG BDEN GYI CHOS NYID MTHONG ZIN

GOMS PAR BYED PA'I SHES RAB CES SBYAR RO, ,DE DAG RE RE LA YANG
CHOS SHES PA'I PHYOGS DANG, RJES SU SHES PA'I PHYOGS GNYIS GNYIS
STE, BDEN BZHI'I CHOS NYID YUL DU BYED PA'I SHES RAB DANG, 'JIG
RTEN LAS 'DAS PA'I YE SHES YUL DU BYED PA'I

SHES RAB BO, ,GNYIS PA ZHI GNAS KYI PHYOGS DANG MTHUN PA LA BSAM
GTAN SA DRUG GZUGS MED DANG PO GSUM GYIS BSDUS PA STE DGU'O,
,YANG LAM CHEN PO 'BRING CHUNG NGU GSUM PO RE RE LA YANG GSUM
GSUM DU PHYE BA NI GZHUNG DU GSAL LO, ,YANG

@026B SPANG BYA'I RNAM PA RE RE SPONG BA LA LAM BZHI BZHI STE,
SBYOR BA DANG, BAR CHAD MED PA, RNAM PAR GROL BA, KHYAD PAR GYI
LAM STE, GO RIM BZHIN DU, LAM GANG GIS SPANG BYA'I NYAMS SMAD
CING BAR CHAD MED LAM 'DREN PAR BYED PA, LAM GANG GIS SPANG

BYA 'JOMS SHING RNAM GROL LAM 'DREN PAR BYED PA, LAM GANG GIS
SPANG BYA 'GAGS PA'I RNAM GROL MNGON DU BYED CING SPANG BYA
GZHAN SPONG BA'I RTZOL BA DANG BRAL BA, LAM GANG GIS BAR CHAD
MED LAM GYIS SPANGS PA'I SPANGS PA DE NYID RNAM PAR DAG PA KHYAD

PAR DU 'PHAGS PAR BYED PA'O, ,YANG SPANG BYA RE RE LA GNYEN PO
BZHI BZHI STE, RNAM PAR SUN 'BYIN PA, SPONG BA, RTEN, THAG
BSRING PA GNYEN PO STE, THOG MAR SPANG BYA LA NYES DMIGS SU LTA
BA, DE'I 'OG DU SPANG BYA'I RUS MTHU 'JOMS PAR BYED

PA; DE'I 'OG TU SPANG BYA 'GAGS PA'I RNAM GROL GYI THOB PA 'DZIN
PA'I BYA BA TZAM BYED PA, DE'I 'OG TU SNGAR GYI SPANGS PA SLAR
MI LDOG PAR BYA BA'I PHYIR GNYEN PO GZHAN GOMS PAR BYED PA'O,
,YANG LAM GYI DBYE BA NI, DNGOS PO LA YONGS SU RTOGS PA LA

SOGS PA BCU GCIG STE, DANG PO DNGOS PO LA YONGS SU RTOGS PA'I
LAM NI DRAN PA NYER BAR BZHAG PA STE, MTSAN NYID NI, PHYIN CI
LOG GI GNYEN POR LUS TSOR SEMS CHOS BZHI LA RANG SPYI'I MTSAN
NYID GNYIS KYI SGO NAS RNAM PAR DPYOD PA'I DRAN PA DANG SHES

RAB MTSUNGS LDAN DANG BCAS PA'O, ,DBYE NA, LUS, TSOR BA, SEMS,
CHOS DRAN PA NYE BAR BZHAG PA BZHI STE, GO RIM BZHIN DU, LUS
GTZANG PAR 'DZIN PA'I GNYEN POR PHYI NANG GI LUS LA SPYI'I MTSAN
NYID BDAG MED PA RANG GI MTSAN NYID MI GTZANG

@027A *, ,BAR SO SOR RTOG PA'I DRAN PA DANG SHES RAB SOGS DANG,
TSOR BA BDE BAR 'DZIN PA'I GNYEN POR PHYI NANG GI TSOR BA KUN
SDUG BSNGAL DU SO SOR RTOG PA SOGS DANG, SEMS RTAG PAR 'DZIN
PA'I GNYEN POR PHYI NANG GI SEMS KUN

SKAD CIG MAR SO SOR RTOG SOGS DANG, CHOS BDAG TU 'DZIN PA'I
GNYEN POR PHYI NANG GI CHOS KUN BDAG MED PAR SO SOR RTOG PA SOGS
SO, ,GNYIS PA RTZOL BA LAS BYUNG BA'I LAM NI YANG DAG PAR SPONG
BA STE, MTSAN NYID NI, DRAN PA NYER BZHAG THOB PA'I

'OG TU SPANG GNYEN LA BLANG DOR RTZOL BA'I BRTZON 'GRUS MTSUNGS
LDAN DANG BCAS PA'O, ,DBYE NA, MI MTHUN PHYOGS MA BSKYED PA MI
BSKYED PA, SKYES PA NYAMS PAR BYED PA, GNYEN PO'I PHYOGS MA
SKYES PA BSKYED PA, SKYES PA MI NYAMS SHING 'PHEL BAR BYED PA

DANG BZHI STE MTSAN NYID KYANG SLA'O, ,GSUM PA TING NGE 'DZIN
YONGS SU SBYONG BA'I LAM NI RDZU 'PHRUL GYI RKANG PA STE, MTSAN
NYID NI, YANG DAG PAR SPONG BA THOB PA'I 'OG TU SEMS DMIGS PA LA
LAS SU RUNG BAR BYED PA'I SEMS RTZE GCIG PA MTSUNGS LDAN DANG

BCAS PA'O, ,DBYE NA, 'DUN PA, BRTZON 'GRUS, SEMS PA, DPYOD PA'I
TING NGE 'DZIN BZHI STE, YANG DAG PAR SPONG BA THOB PA'I 'OG TU
GUS SBYOR GYI STOBS KYIS THOB PA'I TING NGE 'DZIN DANG, RTAG
SBYOR GYI STOBS KYIS THOB PA'I DANG, SKYE BA SNGA MA LA

GOMS PA'I STOBS KYIS THOB PA'I DANG, TSE 'DIR CHOS RAB TU RNAM
PAR 'BYED PA'I STOBS KYIS THOB PA'I TING NGE 'DZIN NO, ,SDE TSAN
GSUM PO DE GO RIM BZHIN DU TSOGS LAM CHUNG 'BRING CHE GSUM GYI
GNAS SKABS SU BSGOM MO, ,BZHI PA MNGON PAR RTOGS

@027B PA LA SBYOR BA'I LAM NI, DBANG PO STE, MTSAN NYID NI, BDEN
PA MNGON PAR RTOGS PA LA DBANG BYED PA'I RNAM BYANG GI DBANG PO
GANG DROD RTZE'I SKABS SU GTZO BOR BSGOM PAR BYA BA'O, ,DBYE NA
DAD PA, BRTZON 'GRUS, DRAN PA, TING NGE 'DZIN, SHES RAB

STE; BDEN PA'I RNAM PA LA YID CHES PA, SPRO BA, MI BRJED PA,
RTZE GCIG PA, SO SOR RNAM PAR 'BYED PA'I RNAM PA CAN NO, ,LNGA
PA MNGON PAR RTOGS PA DANG 'BREL BA'I LAM NI STOBS RNAMS TE,
MTSAN NYID NI, MI MTHUN PHYOGS KYIS MI BRDZI BA'I RNAM

BYANG GI DBANG PO GANG BZOD MCHOG GI GNAS SKABS SU GTZO BOR
BSGOM PAR BYA BA'O, ,DBYE NA DBANG PO LTAR RO, ,DRUG PA MNGON
PAR RTOGS PA'I LAM NI BYANG CHUB KYI YAN LAG STE, MTSAN NYID NI,
BDEN PA'I CHOS NYID YANG DAG PA JI LTA BA BZHIN DU RTOGS

PA MTHONG LAM GYIS BSDUS PA'O, ,DBYE NA BDUN LAS, DRAN PA YANG
DAG BYANG CHUB KYI YAN LAG NI, BDEN PA'I DMIGS RNAM MI BRJED
PA'I TSUL GYIS BSGOM PA GANG YAN LAG GZHAN GYI GNAS KYI YAN LAG
DU GYUR PA, CHOS RAB TU RNAM 'BYED NI, BDEN

PA'I CHOS NYID RAB TU 'BYED PA'I TSUL GYIS BSGOM PA GANG MTHONG
LAM BYANG CHUB KYI NGO BO'I YAN LAG BRTZON 'GRUS NI, BDEN PA'I
RNAM PA LA SPRO BA'I TSUL GYIS, BSGOM PA GANG BGROD BYA MTHAR
THUG PAR NGES PAR 'BYUNG BA'I YAN LAG DGA' BA

NI; BDEN PA'I CHOS NYID SNGAR MA RTOGS PA GSAR DU RTOGS PA'I ZAG
MED KYI BDE BAS SEMS SIM PAR BYED PA GANG PHAN YON GYI YAN LAG
SHIN TU SBYANG PA NI, LUS SEMS LAS SU RUNG BAR BYED PA'I ZAG MED
KYI SHIN SBYANG GANG GANG GIS KUN NAS NYON

@028A *, ,MONGS PAR MI 'GYUR BA'I YAN LAG TING NGE 'DZIN NI,
BDEN PA'I RNAM PA LA RTZE GCIG PA'I TSUL GYIS BSGOM PA'I ZAG MED
KYI SEMS RTZE GCIG PA GANG GANG DU KUN NAS NYON MONGS PAR MI
'GYUR BA'I YAN LAG BTANG SNYOMS

NI; BDEN PA'I RNAM PA LA BYING RGOD SOGS KYIS MI MNYAM PA MED
PA'I TSUL GYIS BSGOM PA GANG GANG KUN NAS NYON MONGS PAR MI
'GYUR BA'I YAN LAG GO ,BDUN PA RNAM PAR DAG PAR NGES PAR 'BYIN
PA'I LAM NI 'PHAGS PA'I LAM GYI YAN LAG

STE; MTSAN NYID NI, BDEN PA'I CHOS NYID LA DMIGS NAS SGOM SPANG
RNAM PAR DAG PAR BYED PA'I LAM MO, ,DBYE NA BRGYAD LAS, YANG DAG
PA'I LTA BA NI, MTHONG LAM MNYAM BZHAG TU RTOGS PA'I DON 'DI'O
ZHES YONGS SU GCOD PAR BYED PA'I YAN

LAG YANG DAG PA'I RTOG PA NI, LTA BAS JI LTAR YONGS SU BCAD PA
LTAR GZHAN LA GO BAR BYED PA'I NGAG KUN NAS SLONG BA'I YAN LAG
NGAG NI, RANG SMRA BA PO LTA BA RNAM DAG DANG LDAN PAR GZHAN YID
CHES PAR BYED PA'I NGAG GI RNAM PAR RIG BYED, LAS KYI

MTHA' NI, RANG RGYUD LDAN GYI GANG ZAG TSUL KHRIMS RNAM DAG TU
GZHAN YID CHES PAR BYED PA'I LUS NGAG GI RNAM PAR RIG BYED, 'TSO
BA NI, MA DAG PA'I 'TSO BA SPONG BAR BYED PA'I LUS NGAG GI RIG
BYED 'TSO BA RNAM DAG TU GZHAN YID CHES PAR BYED PA'I YAN

LAG RTZOL BA NI, SGOM SPANG GI NYON MONGS PA SPONG BA LA SPRO
BA'I BRTZON 'GRUS, DRAN PA NI, BYING RGOD KYI NYON MONGS PA RNAM
PAR SBYONG BA'I YAN LAG YANG DAG PA'I TING NGE 'DZIN NI, MNGON
SHES SOGS YON TAN KHYAD PAR CAN LA SGRIB PA RNAM PAR SBYONG

@028B BA'I YAN LAG GO ,BRGYAD PA GNAS DANG DBANG PO THA DAD PA'I
LAM DANG, DGU PA BSLAB PA GSUM SBYONG BA'I LAM NI GZHUNG DU GO
SLA'O, ,BCU PA YON TAN THAMS CAD SGRUB PA'I LAM NI, ZHI GNAS
DANG, LHAG MTHONG STE, DANG PO'I MTSAN NYID NI, SEMS

DMIGS PA GCIG LA RGYUN DU YANG DAG PAR 'JOG PA'O, ,DBYE NA, NANG
NYID DU SEMS 'JOG PA SOGS DGU'O, ,GNYIS PA'I MTSAN NYID, JI LTA
BA'AM JI SNYED PA'I DNGOS PO THOS BSAM BSGOM PA GANG RUNG LA
BRTEN NAS SO SOR RNAM PAR 'BYED PA'O, ,

DBYE NA, JI SNYED PA RNAM PAR 'BYED PA DANG, JI LTA BA RNAM PAR
'BYED PA GNYIS TE, RE RE LA YANG TSOL BA'I RNAM PA CAN YONGS SU
RTOGS PA DANG, NGES PA'I RNAM PA CAN YONGS SU DPYOD PAR BYED PA
GNYIS GNYIS SO, ,BCU GCIG PA LAM BSDUD PA'I LAM

LA GSUM LAS, MI SHES PA KUN SHES PAR BYED PA'I DBANG PO NI, NGES
'BYED CHA MTHUN NAS BZUNG STE MTHONG LAM SKAD CIG BCO LNGA'I BAR
GYI MI MTHUN PHYOGS SPONG BA DANG GNYEN PO BSKYED PA LA DBANG
BYED PA'I RNAM BYANG GI DBANG PO'O, ,DBYE NA, DAD SOGS

LNGA; YID BDE BA, YID, BDE, BTANG SNYOMS, YID MI BDE BA DANG
BCU'O, ,KUN SHES PA'I DBANG PO NI, MTHONG LAM SKAD CIG BCU DRUG
PA NAS RDO RJE LTA BU'I TING NGE 'DZIN GYI BAR GYI MI MTHUN
PHYOGS SPONG BA DANG GNYEN PO BSKYED PA LA DBANG BYED PA'I

RNAM BYANG GI DBANG PO'O, ,DBYE BA SNGA MA DANG 'DRA'O, ,KUN
SHES PA DANG LDAN PA'I DBANG PO NI, MI SLOB PA'I GNAS SKABS KYI
SPANG RTOGS DANG MTHONG CHOS LA BDE BAR GNAS PA DBANG BYED PA'I
RNAM BYANG GI DBANG PO'O, ,DBYE NA YID MI BDE BOR BA'I SNGAR GYI

@029A *, ,DGU'O, ,LNGA PA MTHAR PHYIN PA'I LAM LA MTSAN NYID NI,
BSLAB PA GSUM MTHAR PHYIN PA'I GNAS SKABS KYI LAM MO, ,DBYE NA,
ZAD PA SHES PA, MI SKYE BA SHES PA, MI SLOB PA'I CHOS BCU'O,
,DANG PO NI, RGYU KUN 'BYUNG MA

LUS PA ZAD NAS BDEN BZHI'I GNAS LUGS SHES PA'AM KUN 'BYUNG ZAD
PA'I 'GOG PA LA DMIGS PA'I YE SHES SO, ,GNYIS PA NI, 'BRAS BU
SDUG BSNGAL MA LUS PA SPANGS NAS BDEN BZHI'I GNAS LUGS SHES
PA'AM DE SPANGS PA'I 'GOG PA LA DMIGS

PA'I YE SHES SO, ,GNYIS KA LA DBYE NA, MNYAM BZHAG DON DAM SHES
PA DANG, RJES THOB KUN RDZOB SHES PA GNYIS GNYIS YOD DO, ,GSUM
PA NI, MI SLOB PA'I 'PHAGS LAM YAN LAG BRGYAD, YANG DAG PA'I
RNAM GROL, YANG DAG PA'I YE SHES SO, ,

BCU PO DE MDOR BSDUS NA, MI SLOB PA'I ZAG MED KYI PHUNG PO LNGAR
'GYUR TE, 'DI LTAR, YANG DAG PA'I NGAG DANG LAS KYI MTHA' 'TSO
BA GSUM NI TSUL KHRIMS KYI PHUNG PO DANG, DRAN PA DANG TING NGE
'DZIN NI TING NGE 'DZIN GYI PHUNG PO, YANG DAG PA'I LTA BA RTOG

PA RTZOL BA GSUM NI SHES RAB KYI PHUNG PO, PHYI MA GNYIS NI RIM
PA BZHIN, RNAM PAR GROL BA'I PHUNG PO DANG, RNAM PAR GROL BA'I
YE SHES MTHONG BA'I PHUNG PO'O, ,GSUM PA MTSAN NYID KYI DON
BSHAD PA LA BZHI LAS, LAM GYI MTSAN NYID NI, DE KHO NA'I DON

YONGS SU TSOL BAR BYED PA'I YE SHES, RIGS PA'I MTSAN NYID NI,
NYON MONGS PA'I GNYEN PO BYED PA'I YE SHES, BSGRUB PA'I MTSAN
NYID, SEMS PHYIN CI MA LOG PAR BSGRUB PAR BYED PA'I YE SHES,
NGES 'BYIN GYI MTSAN NYID, PHYIR MI LDOG PAR RTAG

@029B PA'I GNAS SU 'GRO BAR BYED PA'I YE SHES SO, ,GNYIS PA
MNGON RTOGS KYI RGYU TSOGS CHOS RNAM NGES LA GSUM, DMIGS BYA
GSUNG RAB KYI CHOS, DE LA DMIGS BYED MNGON RTOGS KYI SKYE TSUL,
SHIN TU RGYAS PA KHYAD PAR DU BSHAD PA'O, ,DANG PO LA GSUM

LAS; MTSAN NYID NI, MNGON MTHO DANG NGES LEGS KYI THABS PHYIN CI
MA LOG PAR STON PA'I GSUNG GANG ZHIG CHOS SKU'I BDAG RKYEN LAS
BYUNG BA'O, ,DBYE BA NI, GSUNG RAB YAN LAG BCU GNYIS TE GZHUNG
DU GSAL LO, ,BSDU BA NI, SDE SNOD RIN PO CHE

GSUM STE, 'DUL BA'I SDE SNOD NI, LHAG PA TSUL KHRIMS KYI BSLAB
PA BSGRUB PA'I THABS GTZO BOR STON PA'I SDE SNOD, MNGON PA'I SDE
SNOD NI, LHAG PA SHES RAB KYI BSLAB PA BSGRUB PA'I THABS GTZO
BOR STON PA'I SDE SNOD, MDO SDE'I SDE SNOD NI, LHAG PA

SEMS KYI BSLAB PA BSGRUB PA'I THABS GTZO BOR STON PA'I SDE SNOD
DO, ,GNYIS PA DMIGS BYED MNGON RTOGS KYI SKYE TSUL LA LNGA STE,
DMIGS BYED DNGOS, ,DMIGS PA'I RAB DBYE, BSAM BYUNG SKYED BYED
KYI RIGS PA, SGOM BYUNG SKYED BYED KUN TU TSOL

BA; BTZAL BA'I 'BRAS BU YONGS SHES RNAMS SO, ,DANG PO LA THOS PA
BSAM PA SGOM PA LAS BYUNG BA'I SHES RAB MTSUNGS LDAN DANG BCAS
PA STE, DE DAG GI MTSAN NYID NI SNGAR BSHAD ZIN TO, ,GNYIS PA LA
BZHI STE, KHYAB PA'I DMIGS PA, SPYOD PA RNAM

SBYONG GI DMIGS PA, MKHAS PA'I DMIGS PA, NYON MONGS PA RNAM PAR
SBYONG BA'I DMIGS PA'O, ,DANG PO LA MTSAN NYID NI, SGOM BYUNG
SPYI'I SA YONGS SU BCAD PAR BYA BA'O, ,DBYE NA BZHI LAS, RNAM
PAR RTOG PA DANG BCAS PA'I GZUGS BRNYAN

@030A *, ,NI, MOS PA YID BYED KYI ZHI LHAG GIS YONGS SU BCAD PAR
BYA BA, RNAM PAR MI RTOG PA'I GZUGS BRNYAN NI, DE KHO NA NYID
YID BYED KYI ZHI LHAG GIS YONGS SU BCAD PAR BYA BA, DNGOS PO'I
MTHA' NI, JI LTA JI SNYED KYI SHES

RAB KYIS YONGS SU BCAD PAR BYA BA, DGONGS PA YONGS SU GRUB PA
NI, GNAS MA LUS PA YONGS SU GYUR PA'O, ,GNYIS PA LA MTSAN NYID
NI, NYON MONGS PA DANG RNAM RTOG SHAS CHE BA'I GNYEN POR THOG
MAR RNAL 'BYOR PAS BSGOM PAR BYA BA'O, ,DBYE NA

LNGA LAS, MI SDUG PA NI, 'DOD CHAGS KYI GNYEN POR MI GTZANG BA'I
RNAM PAR YONGS SU BCAD PAR BYA BA, BYAMS PA NI, ZHE SDANG GI
GNYEN POR SDUG CING YID DU 'ONG PA'I RNAM PAR YONGS SU BCAD PAR
BYA BA, RTEN 'BREL NI BSHAD ZIN LA, KHAMS KYI

RAB DBYE NI, NGA RGYAL GYI GNYEN POR NANG GI PHUNG PO 'BYUNG BA
BZHI DANG NAM MKHA'I KHAMS DANG RNAM SHES KYI NGO BOR YONGS SU
BCAD PAR BYA BA, DBUGS 'BYUNG RNGUB RJES SU DRAN PA NI, RNAM
RTOG LA SPYOD PA'I GNYEN POR 'BYUNG 'JUG GNAS GSUM DU BGRANG

BAR BYA BA'O, ,DE DAG NI YUL GYI DBANG DU BYAS PA YIN LA, YUL
CAN GYI DBANG DU BYAS PA NI, LNGA PO GO RIM BZHIN DU, 'DOD CHAGS
KYI GNYEN POR CHAGS YUL MI GTZANG BA'I RNAM PAR BSGOM PA'I TING
NGE 'DZIN DANG, SHES RAB MTSUNGS LDAN DANG BCAS

PA; ZHE SDANG GI GNYEN POR GNOD BYED SDUG CING YID DU 'ONG BA'I
RNAM PAR BSGOM PA'I TING NGE 'DZIN SOGS DANG, GTI MUG GI GNYEN
POR 'KHOR BA 'JUG LDOG GI GO RIM JI LTA BA BZHIN DU BSGOM PA'I
TING NGE 'DZIN SOGS DANG, NGA RGYAL GYI GNYEN POR NANG GI

@030B PHUNG PO KHAMS DRUG GI RANG BZHIN DU SO SOR 'BYED PA'I
SHES RAB MTSUNGS LDAN DANG BCAS PA, RNAM RTOG GI GNYEN POR DBUGS
'BYUNG 'JUG JI LTA BAR BGRANG PA'I DRAN PA DANG SHES RAB MTSUNGS
LDAN DANG BCAS PA'O, ,GSUM PA LA MTSAN NYID NI, GANG

ZHIG SHES PAS MKHAS PA MKHAS PA ZHES BYA BA'I GRANGS SU 'GRO
BA'I SHES BYA, DBYE NA, PHUNG PO, KHAMS, SKYE MCHED, RTEN 'BREL,
GNAS DANG GNAS MA YIN PA LA MKHAS PA'O, ,DANG PO BZHI BSHAD ZIN
LA, LNGA PA NI MTHUN PA'I RGYU LAS, MTHUN

PA'I 'BRAS BU 'BYUNG BA DANG MI 'BYUNG BA'O, ,BZHI PA LA MTSAN
NYID NI, 'JIG RTEN PA'AM 'JIG RTEN LAS 'DAS PA'I BSAM GTAN GYIS
YONGS SU BCAD PAR BYA'O, ,GSUM PA, BSAM BYUNG SKYED BYED KYI
RIGS PA LA, MTSAN NYID NI, GNAS LUGS LA

DPYOD PA'I THABS SU GYUR PA'I 'THAD PA'O, ,DBYE NA BZHI LAS,
LTOS PA'I RIGS PA NI, 'DU BYED RNAMS KYI RGYU'I CHA LA RMONGS PA
SEL BA'I 'THAD PA, BYA BA BYED PA'I RIGS PA NI, 'DU BYED RNAMS
KYI 'BRAS BU'I CHA LA RMONGS PA SEL BA'I 'THAD PA, CHOS

NYID KYI RIGS PA NI, 'DU BYED RNAMS KYI RANG BZHIN LA RMONGS PA
SEL BA'I 'THAD PA, GTAN TSIGS BSGRUB PA'I RIGS PA NI, LKOG GYUR
GYI DON LA RMONGS PA SEL BA'I 'THAD PA'O, ,BZHI PA SGOM BYUNG GI
RGYU KUN DU TSOL BA LA, MTSAN NYID NI, MING DON

'BREL PA DANG BCAS PA YONGS SU MA GRUB PAR DPYOD PA'I SHES RAB
MTSUNGS LDAN DANG BCAS PA'O, ,DBYE NA BZHI LAS, MING KUN DU TSOL
BA NI, RJOD BYED MING TSIG SOGS RANG GI MTSAN NYID KYIS SMA GRUB
PAR DPYOD PA'I SHES RAB SOGS DANG, DNGOS PO

@031A *, ,KUN TU 'TSOL BA NI SGRA RTOG GIS JI LTAR THA SNYAD
BTAGS PA LTAR DON RANG GI MTSAN NYID KYIS MA GRUB PAR DPYOD PA'I
SHES RAB SOGS DANG, NGO BO NYID DU 'DOGS PA'I TSOL BA NI BRJOD
BYA RJOD BYED LA NGO BO NYID KYI DON RANG GI MTSAN

NYID KYIS YONGS SU MA GRUB PAR DPYOD PA'I SHES RAB SOGS DANG,
KHYAD PAR DU 'DOGS PA 'TSOL BA NI BRJOD BYA RJOD BYED LA KHYAD
PAR GYI DON RANG GI MTSAN NYID KYIS MA GRUB PAR DPYOD PA'I SHES
RAB MTSUNGS LDAN DANG BCAS PA'O, ,LNGA PA BTZAL BA'I 'BRAS

BU YONGS SHES NI, MING DANG DNGOS PO DANG NGO BO NYID DU DANG
KHYAD PAR DU 'DOGS PA RNAMS RANG BZHIN MED PAR SHES PA'I TING
NGE 'DZIN DANG SHES RAB MTSUNGS LDAN DANG BCAS PA'O, ,DBYE NA
BZHI STE, MTSAN NYID NI GO SLA'O, ,GSUM PA SHIN TU RGYAS PA
KHYAD

PAR DU BSHAD PA LA, MTSAN NYID NI, PHAR PHYIN DRUG LAS BRTZAMS
TE BSTAN PA'I GSUNG RAB BO, ,DBYE NA BRJOD BYA DON GYI SGO NAS
DGONGS PA BZHI DANG, RJOD BYED TSIG GI SGO NAS LDEM POR DGONGS
PA BZHI'O, ,DGONGS PA LA MTSAN NYID NI, DGONGS

GZHI'I BRJOD BYA DON LA GNAS PA'I GSUNG RAB BO, ,DBYE NA MNYAM
PA NYID DANG, DON GZHAN DANG, DUS GZHAN DANG, GANG ZAG GI BSAM
PA LA DGONGS PA DANG BZHI'O, ,LDEM DGONGS LA MTSAN NYID NI, DGOS
PA'I DBANG GIS ZAB MO'I DON LDEM PO'I

NGAG GIS STON PA'I GSUNG RAB BO, ,DBYE NA GZHUG PA DANG, MTSAN
NYID DANG, GNYEN PO DANG, BSGYUR BA LA LDEM POR DGONGS PA STE,
GO RIM BZHIN DU, GNYIS MED KYIS SKRAG PA RNAMS LA, GZUNG 'DZIN
GYI RNAM BZHAG STON PA'I GSUNG RAB, ZAB

@031B MO LA MOS PA RNAMS LA CHOS THAMS CAD NGO BO NYID MED PAR
STON PA'I GSUNG RAB, SANGS RGYAS LA BRNYAS PA SOGS SGRIB PA'I
BYE BRAG GI GNYEN POR BSTAN PA'I GSUNG RAB, DGONGS GZHI'I BRJOD
BYA ZAB MO 'JIG RTEN NA SMAD PA'I TSIG GIS STON PA'I GSUNG

RAB PO, ,GSUM PA DPYAD PA'I 'BRAS BU RANG DON THOB PA RNAM NGES
LA GNYIS TE, THOB BYED GANG ZAG THOB BYA MNGON RTOGS SO, ,DANG
PO LA MTSAN NYID NI, MA DPYAD PA'I NGO BOR PHUNG PO LA DBANG
BSGYUR BA PO DANG YUL LA LONGS SPYOD PA POR SNANG ZHING DPYAD

NA PHUNG PO LAS DE NYID DANG GZHAN DU MA GRUB PA'O, ,DBYE NA,
BDUN TE, SPYOD PAS DBYE BA, NGES 'BYUNG GIS DBYE BA, NYE BAR
BSTAN PAS DBYE BA, SBYOR PAS DBYE BA, 'BRAS BUS DBYE BA, KHAMS
KYIS DBYE BA, DPYAD PAS DBYE BA'O, ,DANG PO

LA; 'DOD CHAGS, ZHE SDANG, GTI MUG NGA RGYAL, RNAM RTOG LA SPYOD
PA LNGA DANG, CHA MNYAM PA, NYON MONGS PA CHUNG NGU'I GANG ZAG
DANG BDUN NO, ,DANG PO LNGA NI 'DOD CHAGS LA SOGS PA DE DANG DE
SHAS CHE ZHING RGYUN RING BA'I GANG ZAG GO ,DRUG PA

NI; YUL DANG RJES SU MTHUN PAR NYON MONGS PA 'BYUNG BA'I GANG
ZAG GO ,BDUN PA NI, NYON MONGS SKYE BA DANG RJES SU MTHUN PA'I
YUL SHAS CHE BA LA YANG NYON MONGS GTAN MI SKYE PA'AM SHAS CHUNG
NGU TZAM SKYE BA'I GANG ZAG GO ,GNYIS PA NGES 'BYUNG GIS DBYE

BA LA GSUM LAS, DANG PO NYAN THOS KYI THEG PA PA'I MTSAN NYID
NI, GZHAN GYI SGRA LA BRTEN NAS RANG DON RNAM GROL DON DU GNYER
BA'I GANG ZAG GO ,DBYE NA, ZHI BA BGROD PA GCIG PU BA DANG,
BYANG CHUB TU YONGS SU BSGYUR BA BA DANG GNYIS TE, RIM PA

@032A *, ,BZHIN DU, GDON MI ZA BAR GZHAN GYI SGRA LA BRTEN NAS
LHAG MED KYI RNAM GROL MNGON DU BYED PA, DGE BA'I BSHES GNYEN
GYIS ZIN NA BYANG CHUB CHEN POR BKRIR RUNG BA'I NYAN THOS SO,
,GNYIS PA RANG SANGS RGYAS KYI THEG PA PA'I

MTSAN NYID NI, RANG DON DU GZHAN GYI SGRA LA MA BRTEN PAR RNAM
GROL MNGON DU BYED PAR 'DOD PA'I RIGS CAN NO, ,DBYE NA BSE RU
LTA BU'I GANG ZAG DANG, TSOGS NA SPYOD PA'I RIGS CAN DANG GNYIS
TE, GO RIM BZHIN DU, RANG DON DU 'GRAN ZLA MED PAR RNAM

GROL MNGON DU BYED 'DOD PA'I GANG ZAG DANG, SRID PA THA MA PA'I
TSE RANG DANG SPANGS RTOGS MTSUNGS PA'I GROGS GZHAN DANG LHAN
CIG GNAS SHING RGYU BAR 'DOD PA'I RANG RGYAL GYI GANG ZAG GO
,DANG PO NI, ZHI BA BGROD PA GCIG PU BA YIN LA, GNYIS PA LA

NI JI SRID SRID PA THA MA PAR MA GYUR PA DE SRID DU ZHI BA BGROD
PA GCIG PU BA DANG, BYANG CHUB TU YONGS SU BSGYUR BA PA DANG
GNYIS YOD LA, GANG GI TSE SRID PA THA MA PAR GYUR PA DE'I TSE NI
KUN KYANG ZHI BA BGROD PA GCIG PU BA YIN NO, ,GSUM PA THEG PA
CHEN PO

PA'I MTSAN NYID NI, SEMS CAN THAMS CAD KYI DON DU MI GNAS PA'I
MYANG 'DAS DON DU GNYER BA'I GANG ZAG GO ,DBYE NA, NGES PA DANG
MA NGES PA'I GANG ZAG GNYIS SO, ,DANG PO LA MTSAN NYID NI, GZHAN
DON DU BYANG CHUB CHEN PO DON DU GNYER BA'I LHAG

BSAM RKYEN GYIS MI 'PHROGS PA'I SEMS DPA'O, ,DBYE NA RIGS KYI
STOBS KYIS NGES PA DANG RTOGS PA'I STOBS KYIS NGES PA GNYIS STE,
GO RIM BZHIN DU, SEMS DANG PO BSKYED PHYIN CHAD DE LTA BU'I LHAG
BSAM LAS MI NYAMS PA DANG, MI SKYE BA'I CHOS LA

@032B BZOD PA THOB PA'I STOBS KYIS DE LTA BU'I LHAG BSAM LAS MI
NYAMS PA'O, ,THA MA 'DI LA MI SKYE BA'I CHOS LA BZOD PA CHUNG
NGU 'BRING CHEN PO GSUM GYI BYE BRAG GIS, PHYIR MI LDOG PA CHUNG
NGU 'BRING CHEN PO GSUM STE GO RIM BZHIN DU, NGES 'BYED CHA
MTHUN

DANG; MA DAGS BDUN DANG, DAG PA SA GSUM LA GNAS PA RNAMS SO,
,GNYIS PA MA NGES PA NI, GZHAN DON DU BYANG CHUB CHEN PO DON DU
GNYER BA'I LHAG BSAM RKYEN GYIS 'PHROGS PAR NUS PA'I SEMS DPA'
'O, ,DBYE NA THEG DMAN GYI 'BRAS BU MNGON

DU BYED SRID PA DANG, BSAM PA MNGON DU BYED SRID PA GNYIS TE, GO
RIM BZHIN DU, DBANG PO RTUL 'BRING GNYIS TSOGS LAM NA GNAS PA'I
GNAS SKABS DANG, DBANG PO RTUL 'BRING GNYIS NGES 'BYED CHA MTHUN
NAS SA BDUN PA'I BAR LA GNAS PA'I GNAS

SKABS SO, ,GSUM PA NYE BAR BSTAN PAS RAB TU DBYE BA NI GZHUNG DU
GO SLA'O, BZHI PA SBYOR BAS DBYE BA LA, DAD PAS RJES SU 'BRANG
PA DANG, CHOS KYI RJES SU 'BRANG PA GNYIS TE, GO RIM BZHIN DU,
TSOGS LAM RDZOGS PA'I GANG ZAG DBANG RTUL GANG

ZHIG GZHAN GYIS BSTAN PA TZAM GYIS RJES SU 'BRANGS NAS BDEN PA
MNGON PAR RTOGS PAR BYA BA'I PHYIR BRTZON PA DANG, TSOGS LAM
RDZOGS PA'I GANG ZAG DBANG RNON GANG ZHIG RANG GI BLO GROS KYI
STOBS KYIS BDEN PA'I DBANG DU BYAS PA'I CHOS LA RNAM PAR DPYAD

NAS BDEN PA MNGON PAR RTOGS PAR BYA BA'I PHYIR BRTZON PA'O, ,SA
MTSAMS NI SBYOR LAM NAS MTHONG LAM SKAD CIG BCO LNGA'I BAR RO,
,DBYE NA 'BRAS BU DANG PO GSUM LA ZHUGS PA GSUM GSUM MO, MDZOD
DU, DE LA SKAD CIG BCO LNGA NI, MA MTHONG

@033A *, ,MTHONG PHYIR MTHONG BA'I LAM, ,DBANG PO RNO RTUL DE
DAG TU, ,DAD DANG CHOS KYI RJES 'BRANG PA, ,ZHES MTHONG LAM SKAD
CIG BCO LNGA LA GNAS PAR BSHAD DO, LNGA PA 'BRAS BUS RAB TU DBYE
BA LA, DBANG POS PHYE BA, SNYOMS

'JUG GIS PHYE BA, ZHUGS GNAS KYIS PHYE BA'O, ,DANG PO LA DAD PAS
MOS PA DANG, MTHONG PAS THOB PA GNYIS STE, SLOB PA'I 'BRAS BU LA
GNAS PA'I NYAN THOS GANG DAD PA LHAG PAS RAB TU PHYE BA, DE GANG
SHES RAB LHAG PAS RAB TU PHYE BA'O, ,SA

MTSAMS NI, MTHONG LAM SKAD CIG BCU DRUG PA NAS RDO RJE LTA BU'I
TING NGE 'DZIN GYI BAR RO, ,DBYE NA RE RE LA YANG 'BRAS BU DANG
PO GSUM LA GNAS PA GSUM GSUM MO, ,GNYIS PA LA GSUM STE, LUS KYIS
MNGON SUM BYED PA DANG, SHES RAB KYI RNAM

PAR GROL BA DANG, GNYIS KA'I CHA LAS RNAM PAR GROL BA'O, ,DANG
PO NI, PHYIR MI 'ONG GANG RNAM THAR BRGYAD LA SNYOMS PAR 'JUG
NUS PA'O, ,BYE BRAG SMRA BA RNAMS 'GOG PA SEMS MED PA'I LUS KYIS
MNGON SUM DU BYAS PA'I PHYIR LUS MNGON BYED CES ZER

RO; ;KHA CIG 'GOG PA LAS LANGS PA'I 'OG TU SNYOMS 'JUG GI STOBS
KYIS BSGRUB PA'I DBANG PO DANG BCAS PA'I LUS SHIN TU ZHI BA SEMS
KYIS MNGON SUM BYAS PA'I PHYIR DE ZHES ZER RO, ,GNYIS PA NI,
SHES RAB KYI STOBS KYIS NYON SGRIB TZAM LAS RNAM

PAR GROL BA'I MI SLOB PA, GSUM PA NI, NYON SGRIB DANG SNYOMS
'JUG GI SGRIB PA GNYIS KA LAS RNAM PAR GROL BA'I MI SLOB PA,
GSUM PA ZHUGS GNAS KYIS PHYE BA LA, DNGOS DANG, 'BRAS GNAS
BZHI'I KHYAD PAR BSHAD PA LA GNYIS LAS, DANG PO LA

@033B BZHI'I DANG PO RGYUN ZHUGS LA, ZHUGS 'BRAS GNYIS KYI ZHUGS
PA NI, RGYUN ZHUGS KYI 'BRAS BU THOB PA'I MI MTHUN PHYOGS SPONG
BA'I SPONG LAM LA GNAS PA'O, ,SA MTSAMS NI, NGES 'BYED CHA MTHUN
STAN GCIG PA NAS MTHONG LAM SKAD CIG BCO LNGA'I BAR

RO; ;MDZOD DU, SKAD CIG BCO LNGA KHO NA LA GNAS PAR BSHAD DO,
,DBYE NA DBANG PO'I SGO NAS DAD PA DANG, CHOS KYI RJES SU 'BRANG
BA GNYIS, SPANGS PA'I SGO NAS SGOM SPANG GTAN MA SPANGS PA DANG,
'DOD PA'I SGOM SPANG GCIG NAS LNGA'I BAR SPANGS PA

GNYIS; 'BRAS BU'I SGO NAS RIM GYIS PA DANG, CIG CHAR BA LA ZHUGS
PA GNYIS SO, ,GNYIS PA 'BRAS GNAS NI, KUN SBYOR GSUM SPANGS PAS
RAB TU PHYE BA'I DGE SBYONG GI TSUL GYIS 'BRAS BU LA GNAS PA'O,
,KUN SBYOR GSUM NI, 'JIG TSOGS LA

LTA BA, TSUL KHRIMS DANG BRTUL ZHUGS MCHOG 'DZIN, THE TSOM STE,
DE DAG NI RGYUN ZHUGS KYI SPANG BYA'I GTZO BO YIN PA'I PHYIR RO,
,DBYE NA SPANG BYA SPONG TSUL GYI SGO NAS CIG CHAR NGES PAR
'BYIN PA DANG, RIM GYIS NGES PAR 'BYIN PA GNYIS TE, RGYUN

ZHUGS GANG MI LCOGS PA MED PA LA BRTEN NAS KHAMS GSUM GYI SGOM
SPANG RNAMS RNAM PA'I SGO NAS CIG CHAR SPONG BA DANG, DE GANG
KHAMS GSUM GYI SGOM SPANG RNAMS RNAM PA'I SGO NAS RIM GYIS SPONG
BAR 'GYUR BA'O, ,DE GNYIS RE RE LA YANG 'BRAS BU PHYI MA

THOB PA'I PHYIR DU BRTZON PA 'BRAS BU KHYAD PAR CAN GYI LAM LA
GNAS PA DANG, MI BRTZON PA 'BRAS BU TZAM PO BA GNYIS GNYIS SO,
,'BRAS BU PHYI MA GNYIS LA YANG TZAM KHYAD KYI BYE BRAG DE LTAR
SHES PAR BYA'O, ,DBANG PO'I SGO NAS DAD MOS, MTHONG THOB GNYIS

@034A *, ,SO, ,GNYIS PA PHYIR 'ONG LA, ZHUGS GNAS GNYIS LAS,
DANG PO ZHUGS PA NI, PHYIR 'ONG GI 'BRAS BU THOB PA'I MI MTHUN
PHYOGS SPONG BA'I SPONG LAM LA GNAS PA'O, ,DBYE NA, 'BRAS BU
THOD RGAL BA'I PHYIR 'ONG ZHUGS PA

DANG; 'BRAS BU RIM GYIS PA'I PHYIR 'ONG ZHUGS PA GNYIS SO, ,DANG
PO NI, PHYIR 'ONG ZHUGS PA GANG MTHONG LAM SKAD CIG BCU DRUG PA
MNGON DU BYAS TZAM GYIS PHYIR 'ONG GI 'BRAS BU THOB PA, DBYE NA
DBANG PO'I SGO NAS DAD PA DANG CHOS KYI RJES 'BRANG

GNYIS; SPANGS PA'I SGO NAS 'DOD PA'I SGOM SPANG DRUG PA SPANGS
PA NAS BRGYAD PA SPANGS PA'I PAR GSUM MO, ,GNYIS PA NI, PHYIR
'ONG ZHUGS PA GANG 'DOD PA'I SGOM SPANG DRUG PA SPANGS TZAM GYIS
PHYIR 'ONG GI 'BRAS BU MNGON DU BYED PA'O, ,DE LA YANG DBYE

NA; DBANG PO'I SGO NAS DAD MOS MTHONG THOB GNYIS, SPANGS PA'I
SGO NAS SGOM SPANG GCIG NAS LNGA'I BAR SPANGS PA LNGA'O, ,SA
MTSAMS NI, DANG PO RGYUN ZHUGS DANG 'DRA ZHING, GNYIS PA NI
MTHONG LAM GYI SNGAR SGOM SPANG MA SPANGS PA ZHIG YIN NA RNAM PA

GCIG PA SPONG BA'I SBYOR LAM NAS DRUG PA SPONG BA'I BAR CHAD MED
LAM GYI BAR RO, ,GZHAN RNAMS KYANG CI RIGS PAR SHES PAR BYA'O,
,GNYIS PA 'BRAS GNAS NI, PHAL CHER 'DOD CHAGS DANG BRAL BAS RAB
TU PHYE BA'I DGE SBYONG GI TSUL GYI 'BRAS BU LA

GNAS PA'O, ,PHAR CHER LA 'DOD CHAGS DANG BRAL BA NI, 'DOD PA'I
SGOM SPANG DRUG PA SPANGS PA LA BYA STE, RNAM PA BDUN PA DANG
BRGYAD PA SPANGS SAM MA SPANGS KYANG RUNG STE, RGYUN ZHUGS GANG
GIS RNAM PA DRUG PA SPANGS PAS PHYIR 'ONG DU 'GYUR BA'I PHYIR

@034B RO; ;DI LA YANG 'BRAS BU THOB TSUL GYI SGO NAS MTHONG LAM
GYIS THOB PA THOD RGAL BA'I PHYIR 'ONG DANG, SGOM LAM GYIS THOB
PA MTHAR GYIS PA'I PHYIR 'ONG GNYIS, DBANG PO'I SGO NAS DAD MOS,
MTHONG THOB GNYIS SO, ,SA MTSAMS NI, THOD RGAL BA MTHONG

LAM SKAD CIG BCU DRUG PA DANG, MTHAR GYIS PA DRUG PA SPANGS PA'I
RNAM GROL LAM NAS DGU PA SPONG BA'I BAR CHAD MED LAM GYI BAR RO,
,GSUM PA PHYIR MI 'ONG LA ZHUGS GNAS GNYIS LAS, DANG PO ZHUGS PA
NI, PHYIR MI 'ONG GI 'BRAS BU THOB PA'I MI

MTHUN PHYOGS SPONG BA'I SPONG LAM LA GNAS PA'O, ,DBYE NA PHYIR
'ONG ZHUGS PA LTAR RO, ,GNYIS PA 'BRAS GNAS NI, THA MA'I CHA
MTHUN LNGA SPANGS PAS RAB TU PHYE BA'I DGE SBYONG GI TSUL GYI
'BRAS BU LA GNAS PA'O, ,THA MA'I CHA MTHUN LNGA NI, SNGAR GYI
KUN

SBYOR GSUM DANG, 'DOD PA LA 'DUN PA DANG, GNOD SEMS TE, DE DAG
NI PHYIR MI 'ONG GI SPANG BYA'I GTZO BO YIN PA'I PHYIR RO, ,DBYE
BA NI PHYIR 'ONG LTAR RO, ,SA MTSAMS NI, THOD RGAL BA SKAD CIG
BCU DRUG PA NAS 'DZIN LA, MTHAR GYIS PA 'DOD

PA'I DGU PA SPANGS PA'I RNAM GROL LAM NAS RDO RJE LTA BU'I TING
NGE 'DZIN GYI BAR RO, ,BZHI PA DGRA BCOM PA LA ZHUGS GNAS GNYIS
LAS, DANG PO NI, DGRA BCOM PA'I 'BRAS BU THOB PA'I MI MTHUN
PHYOGS SPONG BA'I SPONG LAM LA GNAS PA'O, ,DBYE

NA; DBANG PO'I SGO NAS DAD MOS MTHONG THOB GNYIS, 'BRAS BU'I SGO
NAS CIG CHAR BA LA ZHUGS PA DANG, RIM GYIS PA LA ZHUGS PA GNYIS
SO, ,SA MTSAMS LA, CIG CHAR BA NI RGYUN ZHUGS CIG CHAR BA SGOM
SPANG SPONG BA LA BRTZON PA NAS 'DZIN

@035A *, ,LA, RIM GYIS PA NI PHYIR MI 'ONG GONG MA'I NYON MONGS
SPONG BA'I SBYOR BA LA BRTZON PA NAS 'DZIN TO, ,GNYIS PA 'BRAS
GNAS NI, GONG MA'I CHA MTHUN LNGA SPANGS PAS RAB TU PHYE BA'I
DGE SBYONG GI TSUL GYI 'BRAS BU LA GNAS

PA'O, ,GONG MA'I CHA MTHUN LNGA NI, KHAMS GONG MA GNYIS KYI 'DOD
CHAGS, RGOD PA, NGA RGYAL, MA RIG PA RNAMS TE, DE DAG NI DGRA
BCOM PA'I SPANG BYA'I GTZO BO YIN PA'I PHYIR RO, ,DBYE NA, SPANG
BYA SPONG TSUL GYI SGO NAS CIG CHAR BA DANG, RIM GYIS

PA GNYIS TE, SLOB LAM GYI TSE NA SA DGU'I SGOM SPANG RNAMS CIG
CHAR SPANGS PAS THOB PA DANG RIM GYIS SPANGS PAS THOB PA'O,
,DBANG PO'I SGO NAS RNAM GROL DUS DANG SBYOR BA DANG, MI SBYOR
BA GNYIS TE, RNAM GROL MNGON DU BYED PA'I RKYEN KHYAD PAR BA LA

LTOS PA DANG, RKYEN LA MI LTOS PAR 'DOD DGUR MNGON DU 'GYUR
BA'O, ,YON TAN GYI SGO NAS RGYAN DANG BCAS PA DANG, RGYAN MED PA
STE, MNGON SHES DANG RNAM THAR SOGS KYI YON TAN DANG LDAN PA
DANG, MI LDAN PA'O, ,SNYOMS 'JUG GI SGO NAS SHES RAB

KYI RNAM GROL DANG, GNYIS KA'I CHA LAS RNAM GROL GNYIS TE BSHAD
ZIN TO, ,GNYIS PA 'BRAS GNAS KYI KHYAD PAR BSHAD PA LA BZHI LAS,
DANG PO RGYUN ZHUGS KYI KHYAD PAR LA GNYIS TE, RE LTAR THOGS NA
SRID PA LAN BDUN PA DANG, RIGS NAS RIGS SU

SKYE BA GNYIS SO, ,RGYUN ZHUGS GANG 'DOD PA'I LHA MIR SKYE BA
LAN BDUN BLANGS NAS MYA NGAN LAS 'DA' BA, 'DOD PA'I SGOM SPANGS
GSUM MAM BZHI SPANGS SHING LNGA PA MA SPANGS PA'I RGYUN ZHUGS
GANG 'DOD PA'I LHA MIR SKYE BA RIS MTHUN GNYIS BLANGS NAS

@035B GNYIS PA'AM, GSUM PA LA MYA NGAN LAS 'DA' BA, 'DI LA, 'DOD
PA'I LHAR SKYE BA RIGS MTHUN GNYIS SAM GSUM BLANGS NAS MYA NGAN
LAS 'DA' BA LHA'I RIGS NAS RIGS SKYE DANG, MIR SKYE BA RIS MTHUN
GNYIS SAM GSUM BLANGS NAS MYA NGAN LAS

'DA' BA MI'I RIGS NAS RIGS SKYE GNYIS SO, ,GNYIS PA PHYIR 'ONG
GI KHYAD PAR NI, TSE GCIG BAR CHAD GCIG PA STE, 'DOD PA'I SGOM
SPANG BDUN PA'AM BRGYAD PA SPANGS DGU PA MA SPANGS PA'I PHYIR
'ONG GANG 'DOD PAR SKYE BA GCIG BLANGS NAS PHYI MA LA MYA

NGAN LAS 'DA' BA'O, ,'DI NI TSE DE LA PHYIR MI 'ONG THOB PA LA
NYON MONGS PA GCIG GIS BAR DU CHOD CING DGRA BCOM PA THOB PA LA
SKYE BA GCIG GIS CHOD PA'I PHYIR BAR CHAD GCIG PA'O, ,'DOD PA'I
NYON MONGS PA BRGYAD PA NI MA SPANGS SU ZIN KYANG DE'I TSE DE LA

PHYIR MI 'ONG THOB PA'I GEGS BYED PA MA YIN TE, DE NI TSE DE LA
SPONG NUS PA'I PHYIR RO, ,RNAM PA DGU PAS NI DE LTA BU'I GANG
ZAG DES TSE DE LA PHYIR MI 'ONG THOB PA LA GEGS BYED PA YIN TE,
DE SPANGS NA 'DOD PA'I KHAMS LAS 'DA' BAR 'GYUR ZHING 'DOD

KHAMS LAS 'DA' BA YANG SHIN TU DKA' BA'I PHYIR RO, ,DE'I PHYIR
DE LTA BU'I GANG ZAG GIS RNAM PA BRGYAD PA MA SPANGS SU ZIN
KYANG PHYIR MI 'ONG THOB PA LA NYES PA'I RNAM PA GCIG GIS BAR DU
CHOD PA ZHES BYA'O, ,GSUM PA PHYIR MI 'ONG GI KHYAD PA LA DNGOS
DANG

ZHAR BYUNG GNYIS LAS, DANG PO LA GSUM STE, GZUGS SU NYER 'GRO,
GZUGS MED NYER 'GRO, MTHONG CHOS ZHI'O, ,DANG PO LA MTSAN NYID
NI, 'DOD PA'I RTEN CAN GYI PHYIR MI 'ONG GANG GZUGS SAM GZUGS
KYI BAR DOR SKYE BA LEN PA'O, ,DBYE NA LNGA

@036A *, ,LAS, DANG PO BAR DOR MYA NGAN LAS 'DA' BA NI, GZUGS SU
NYER 'GRO'I PHYIR MI 'ONG GANG GZUGS KYI SKYE SRID 'GRUB PA'I
KUN SBYOR SPANGS LA, BAR SRID 'GRUB PA'I KUN SBYOR MA SPANGS PAS
BAR SRID DU MYA NGAN LAS 'DA'

BA'O, ,DE YANG DBANG PO RNO 'BRING RTUL GSUM GYI BYE BRAG GIS
BAR SRID KYI TSE STOD DANG, TSE DKYIL DANG, TSE SMAD DU MYA NGAN
LAS 'DA' BA GSUM MO, ,GNYIS PA SKYE NAS MYA NGAN LAS 'DA' BA NI,
GZUGS SU SKYE SRID 'GRUB PA'I KUN SBYOR MA SPANGS PA'I

RTEN CAN GYI PHYIR MI 'ONG GANG GZUGS KYI GNAS GANG RUNG DU
SKYES TZAM GYIS MYA NGAN LAS 'DA' BA'O, ,GSUM PA MNGON PAR 'DU
BYED MED PAR MYA NGAN LAS 'DA' BA NI, DE GANG GZUGS KYI GNAS
GANG RUNG DU SKYES NAS 'BAD RTZOL MED PAR LAM MNGON DU

BYAS NAS MYA NGAN LAS 'DA' BA'O, ,BZHI PA MNGON PAR 'DU BYED PA
DANG BCAS PA'I MYA NGAN LAS 'DA' BA NI, DE GANG GZUGS KYI GNAS
GANG RUNG DU SKYES NAS 'BAD RTZOL GYIS LAM MNGON DU BYAS TE MYA
NGAN LAS 'DA' BA'O, ,LNGA PA GONG DU 'PHO BA NI, LAN

GRANGS GZHAN LA MYONG 'GYUR GYI LAS CAN GYI GZUGS SU NYER 'GRO
GANG 'OG MIN NAM SRID RTZE GANG RUNG DU MYANG 'DAS MNGON DU BYED
PA'O, ,DBYE NA 'OG MIN GYI MTHAR THUG PAR 'GRO BA DANG, SRID
RTZE'I MTHAR THUG 'GRO GNYIS SO, ,DANG PO NI, BSAM GTAN

BZHI PA SPEL MAR BSGOMS PA'I GONG 'PHO GANG 'OG MIN DU MYANG
'DAS MNGON DU BYED PA'O, ,DBYE NA, DBANG PO RNO 'BRING RTUL GSUM
GYI BYE BRAG GIS 'PHAR BA, PHYED DU 'PHAR BA, GNAS THAMS CAD DU
'CHI 'PHO BA DANG GSUM STE, 'OG MIN 'GRO GANG PHYI MA

@036B LA TSANGS RIS SU SKYES NAS SKYE BA GNYIS PA LA 'OG MIN DU
MYANG 'DAS MNGON DU BYED PA, DE GANG PHYI MAR TSANGS RIS DANG
SKYE BA GNYIS PA LA GNAS GTZANG GI 'OG MA GANG RUNG DANG GSUM PA
LA 'OG MIN DU SKYES NAS MYANG 'DAS MNGON DU BYED PA'O, ,DE GANG

TSANGS CHEN MA GTOGS PA'I GZUGS KYI GNAS GZHAN THAMS CAD DU RIM
GYIS BRGYUD NAS MTHAR 'OG MIN DU MYANG 'DAS MNGON DU BYED PA'O,
,GNYIS PA SRID RTZE'I MTHAR THUG 'GRO NI, TSANGS CHEN DANG GNAS
GTZANG MA GTOGS PA'I GZUGS DANG GZUGS

MED KYI GNAS GZHAN KUN RIMS KYIS BRGYUD NAS MTHAR SRID RTZER
MYANG 'DAS MNGON DU BYED PA'O, ,GNYIS PA GZUGS MED DU NYER 'GRO
NI, GZUGS LA CHAGS PA DANG BRAL BA'I 'DOD PA'I RTEN CAN GYI
PHYIR MI 'ONG GANG GZUGS MED KYI RTEN LA MYANG 'DAS

MNGON DU BYED BA'O, ,DBYE NA, GONG 'PHO DANG, SKYES NAS DANG,
MNGON PAR 'DU BYED PA DANG BCAS PA, MNGON PAR 'DU BYED PA MED PA
DANG BZHI'O, ,GZUGS MED DU SKYE BA LA BAR SRID MED PA'I PHYIR
BAR DOR MYA NGAN LAS 'DA' BA MED DO, ,DANG PO

NI; GZUGS MED DU NYER 'GRO GANG GZUGS MED BZHI RIM GYIS BRGYUD
NAS SRID RTZE'I RTEN LA MYANG 'DAS MNGON DU BYED PA'O, ,'DI ZHI
GNAS LA LHAG PAR SPYOD PA YIN PAS, 'PHAR PHYED 'PHAR RNAMS KYI
DBYE BA NI MED DO, ,GNYIS PA NI, DE GANG GZUGS

MED BZHI GANG RUNG DU SKYES TZAM GYIS MYANG 'DAS MNGON DU BYED
PA'O, ,GSUM PA NI, DE GANG GZUGS MED BZHI GANG RUNG DU SKYES NAS
'BAD RTZOL GYIS LAM BSGOMS TE MYANG 'DAS MNGON DU BYED PA'O,
,BZHI PA NI, DE GANG GZUGS MED BZHI GANG RUNG DU

@037A *, ,SKYES NAS 'BAD RTZOL MED PAR LAM BSGOMS TE MYANG 'DAS
MNGON DU BYED PA'O, ,GSUM PA MTHONG CHOS ZHI NI, PHYIR MI 'ONG
GANG 'PHAGS LAM THOB PA'I TSE DE NYID LA MYANG 'DAS MNGON DU
BYED PA'O, ,GZHUNG 'DIR GZUGS MED

NYER 'GRO DANG MTHONG CHOS ZHIM GSUNGS SHING, GONG 'PHO LA YANG
'OG MIN DANG SRID RTZE'I MTHAR THUG 'GRO GNYIS SU PHYE BA MA
GTOGS 'PHAR GSUM GYI DBYE BA MA MDZAD DO, ,DE DAG NI MDZOD LAS
'BYUNG BA BZHIN BSHAD DO, ,GNYIS PA ZHAR LA SPEL SGOM GYI

MTSAN NYID, DBYE BA, RTEN GYI GANG ZAG BSGOM PA'I DGOS PA STE
BZHI LAS, DANG PO NI, BSAM GTAN BZHI BZHI RAGS KYI RNAM PA CAN
DANG BDEN BZHI'I RNAM PA CAN GNYIS RNAL 'BYOR THUN GCIG LA SRES
NAS BSGOM PA'O, ,DE LA SBYOR BA, DNGOS GZHI

GNYIS TE, SPEL MA RTZOL BCAS SU BSGOM PA'I RNAL 'BYOR DANG SPEL
MA RTZOL MED DU BSGOM PA'I RNAL 'BYOR RO, ,GRUB PA'I MTSAN NYID
NI, BYE BRAG SMRA BA DAG ZAG BCAS SKAD CIG MA GNYIS KYI BAR DU
ZAG MED SKAD CIG MA GCIG BSRE NUS PA LA 'DOD

KYANG, 'DIR RGYUN LDAN SPEL BA LA 'DOD DGUR SNYOMS PAR 'JUG PA'I
TSE GRUB PA YIN NO, ,DBYE BA NI, CHUNG NGU, 'BRING, CHEN PO,
CHES CHEN PO, CHES SHIN TU CHEN PO'O, ,DANG PO NI, BDEN PA'I
RNAM PA CAN GNYIS KYI BAR DU ZHI RAGS KYI RNAM PA

CAN GCIG SRES TE GSUM SPEL LO, ,GNYIS PA NI DE LTA BU GNYIS
MTHUD PA DRUG SPEL BA'O, ,GSUM PA NI DE LTA BU GSUM MTHUD PA DGU
SPEL LO, ,BZHI PA NI BZHI MTHUD PA BCU GNYIS SPEL LO, ,LNGA PA
NI LNGA MTHUD PA BCO LNGA SPEL LO, ,RTEN GYI GANG ZAG

@037B NI; PHYIR MI 'ONG, DGRA BCOM PA BSAM GTAN BZHI PA THOB PA
RNAMS DANG, BYANG SEMS 'PHAGS PA RNAMS SO, ,BSGOM PA'I DGOS PA
NI, PHYIR MI 'ONG DANG DGRA BCOM PA DBANG RNON DAG MTHONG CHOS
LA BDE BAR GNAS PA DANG RO MYANG LAS GROL BAR BYA

BA'I PHYIR BSGOM LA, PHYIR MI 'ONG GANG ZHIG GNAS GTZANG MA
RNAMS SU SKYE BAR BYA BA'I PHYIR BSGOM MO, ,BYANG CHUB SEMS DPA'
RNAMS NI TING NGE 'DZIN GYI RTZAL SBYANG BA'I PHYIR BSGOM MO,
,BZHI PA DGRA BCOM PA'I 'BRAS BU'I KHYAD PAR LA DRUG STE, YONGS
SU

NYAMS PA'I CHOS CAN, BDAG GSAD PA'I, RJES SU BSRUNG BA'I, GNAS
PA LA MI BSKYOD PA'I, RAB TU RTOGS PA'I 'OS SU GYUR PA'I, MI
G-YO BA'I CHOS CAN NO, ,DANG PO NI, DGRA BCOM PA DBANG BRTUL
GANG GDON MI ZA BAR MTHONG CHOS LA BDE BAR

GNAS KYI BSAM GTAN LAS NYAMS PAR 'GYUR BA, GNYIS PA NI, DE GANG
RANG GIS RANG MI GSOD NA NYAMS PAR 'GYUR ZHING GSOD NA MI 'GYUR
BA, GSUM PA NI, DE GANG 'DOD YON LA SEMS BSRUNG NA NYAMS PAR MI
'GYUR BA, BZHI PA NI, DE GANG

'DOD YON LA SEMS BSRUNGS SAM MA BSRUNGS KYANG NYAMS PAR MI 'GYUR
ZHING DBANG PO SBYONG PA'I SKAL PA DANG MI LDAN PA, LNGA PA NI,
DE GANG DE BSRUNGS SAM MA BSRUNGS KYANG NYAMS PAR MI 'GYUR ZHING
DBANG PO SBYONG BA'I SKAL BA DANG LDAN PA, DRUG PA NI

DGRA BCOM PA DBANG RNON GANG MTHONG CHOS LA BDER GNAS KYI BSAM
GTAN LAS GTAN MI NYAMS SHING DBANG PO'ANG SBYONG MI DGOS PA'O,
,DRUG PA KHAMS KYIS RAB TU DBYE BA LA, KHAMS GSUM PO RE RE LA SO
SKYE DANG SLOB PA DANG MI SLOB PA GSUM GSUM PHYE BA

@038A *, ,DGU DANG, 'DOD GZUGS KYI BYANG SEMS, RANG SANGS RGYAS,
DE BZHIN GSHEGS PA RNAMS LAS DANG PO RNAMS GZHUNG DU GO SLA
ZHING, GNYIS PA NI DBANG THOB PA'I SEMS DPA'I GANG ZAG GIS GZUGS
MED DU SKYE BA SPANGS

NAS 'DOD GZUGS SKU SKYE BA 'DZIN PA'O, ,GSUM PA NI 'DOD PA'I
RTEN LA GZHAN LA LTOS MED DU RANG NYID GCIG PU'I PHYIR RNAM GROL
MNGON DU BYED PA'O, ,DBYE NA BSE RU LTA BU DANG, TSOGS NA SPYOD
PA GNYIS SO, ,BZHI PA NI DON GNYIS MTHAR PHYIN PA'I RNAM

GROL LO, ,DBYE NA NGO BO NYID DANG, LONGS SPYOD RDZOGS PA DANG,
SPRUL PA'I SKU DANG GSUM STE, GO RIM BZHIN DU YE SHES KYI TSOGS
KYI BRAL 'BRAS KYI SKU GANG BRAL 'BRAS KYI YON TAN DANG LDAN PA,
BSOD NAMS KYI TSOGS KYI RNAM SMIN GYI 'BRAS BUR GYUR

PA'I SKU GANG RNAM SMIN GYI YON TAN DANG LDAN PA, BSOD NAMS KYI
TSOGS KYI BDAG 'BRAS SU GYUR PA'I SKU GANG LONGS SKU'I BDAG
RKYEN LAS BYUNG BA'O, ,BDUN PA SPYAD PAS RAB TU PHYE BA LA LNGA
STE, MOS PAS SPYOD PA, LHAG PA'I BSAM PAS SPYOD PA, MTSAN

MA DANG BCAS PAS SPYOD PA, MTSAN MA MED PAS SPYOD PA, MNGON PAR
'DU BYED PA MED PAS SPYOD PA STE, GO RIM BZHIN DU, CHOS NYID LA
MOS PA YID BYED KYI TSUL GYIS SPYOD PA'I SEMS DPA', CHOS NYID
MNGON SUM DU RTOGS PAS BDAG GZHAN MNYAM PA'I

LHAG BSAM MI 'GYUR BA'I SEMS DPA', RJES THOB TU MTSAN MA SHES
CHER SPYOD PA'I BYANG 'PHAGS, BSGRIMS NA JI LTAR 'DOD KYI BAR DU
MTSAN MA MI 'BYUNG BA'I BYANG 'PHAGS, MTSAN MA MED PAS NGANG GIS
'BYUNG BA'I BYANG 'PHAGS SO, ,GNYIS PA THOB BYA

@038B MNGON RTOGS LA, DNGOS DANG, DE LA BRTEN PA'I YON TAN GYI
DBYE BA GNYIS LAS, DANG PO LA MTSAN NYID NI, SANGS RGYAS KYI
BSTAN PA LUNG RTOGS GANG RUNG LA MI 'PHROGS PA'I NGES PA RNYED
PA'I RTOGS PA, DBYE NA BCU LAS DANG PO CHOS MNGON RTOGS

NI; BDEN PA'I DBANG DU BYAS PA'I LUNG GI CHOS KYI RJOD BYED LA
THOS BSAM GYI SGO NAS MI 'PHROGS PA'I NGES PA RNYED PA'I RTOGS
PA, DE NI TSOGS LAM NAS YOD DO, DON MNGON RTOGS NI, BDEN PA'I
DBANG DU BYAS PA'I BRJOD BYA'I DON LA 'JIG RTEN PA'I SGOM

BYUNG GIS MI 'PHROGS PA'I NGES PA RNYED PA'I TING NGE 'DZIN NO,
,DE NI SBYOR LAM NAS YOD DO, ,DE KHO NA NYID MNGON RTOGS NI,
BDEN PA'I GNAS LUGS LA 'JIG RTEN LAS 'DAS PA'I SGOM BYUNG GIS
THOG MAR NGES PA RNYED PA'I RTOGS PA, DE NI MTHONG LAM

YIN NO, ,RJES LA MNGON RTOGS NI, BDEN PA'I GNAS LUGS MTHONG ZIN
GOMS PAR BYED PA'I RTOGS PA'O, ,DE DAG NI SGOM LAM YIN NO, ,DKON
MCHOG MNGON RTOGS NI, CHOS MTHONG BA'I STOBS KYIS DKON MCHOG GI
YON TAN LA MI 'PHROGS PA'I DAD

MOS RNYED PA'I RTOGS PA'O, ,KUN TU MI 'BYUNG BA'I MNGON RTOGS
NI, CHOS MTHONG BA'I STOBS KYIS RNAL 'BYOR PA RANG RGYUD KYI
NGAN SONG RGYU DANG BCAS PA ZAD PA LA, MI 'PHROGS PA'I DAD MOS
RNYED PA'I RTOGS PA'O, ,'DI GNYIS NI MTHONG LAM MNYAM BZHAG

DU THOB CING, RJES THOB DU MNGON DU BYED DO, ,MTHAR THUG PA'I
MNGON RTOGS NI, BSLAB PA MTHAR PHYIN PA'I STOBS KYIS SDUG KUN
ZAD PA DANG MI SKYE BA LA MI 'PHROGS PA'I NGES PA RNYED PA'I
RTOGS PA'O, ,DE NI MI SLOB LAM MO, ,NYAN THOS KYI MNGON RTOGS

@039A *, ,NI; GZHAN GYI SGRA LA BRTEN PA'I MNGON RTOGS GANG ZHIG
RANG BZHIN GYIS DBANG PO RTUL PO'I GANG ZAG GI BZHED DON BSGRUB
PAR BYED PA'O, ,RANG SANGS RGYAS KYI MNGON RTOGS NI, GZHAN GYI
SGRA LA MA BRTEN PA'I MNGON RTOGS GANG

ZHIG RANG BZHIN GYIS DBANG PO 'BRING PO'I BZHED DON BSGRUB PAR
BYED PA'O, ,BYANG SEMS KYI MNGON RTOGS NI GNYIS TE, SHES PAR BYA
BA DANG, MNGON DU BYA BA'I MNGON RTOGS TE, MYA NGAN LAS 'DA' BAR
'DOD PA RNAMS RJES SU BZUNG BA'I DON DU RE SHIG

RGYUD LA BSKYED PAR BYA BA'I MNGON RTOGS DANG, MI GNAS PA'I MYA
NGAN LAS 'DA' BA'I DON DU GTAN DU BSTEN PAR BYA BA'I MNGON RTOGS
SO, ,GNYIS PA DE LA BRTEN PA'I YON TAN GYI DBYE BA LA GNYIS,
DBYE BA DNGOS DANG, PHYE BA SO SO'I DON NO, ,DANG PO

NI; TSAD MED RNAM THAR ZAD PAR ZIL GNON DANG, ,NYON MONGS MED
DANG BSAM SHES SO SOR RIG MNGON SHES MTSAN DPE YONGS DAG STOBS
MI 'JIGS, ,NYER BZHAG BSRUNG MED BSNYEL MED BAG CHAGS BCOM,
,THUGS RJE CHEN PO MA 'DRES THAMS

CAD MKHYEN, ,CES PAS BSDU BA'I TSIGS SU BCAD PA'O, ,GNYIS PA SO
SO'I DON LA SDE TSAN BCU DGU LAS, DANG PO TSAD MED PA LA MTSAN
NYID NI, BSAM GTAN LA BRTEN NAS SEMS CAN MTHA' YAS PA SDUG
BSNGAL RGYU 'BRAS DANG BRAL ZHING BDE BA RGYU 'BRAS

DANG PHRAD PAR 'DOD PA'I TING NGE 'DZIN DANG SHES RAB MTSUNGS
LDAN DANG BCAS PA'O, ,DBYE NA GNYIS LAS, DMIGS PA'I SGO NAS SEMS
CAN LA DMIGS PA, CHOS LA DMIGS PA, DMIGS PA MED PA GSUM STE, GO
RIM BZHIN DU, DMIGS YUL

@039B SEMS CAN RDZAS YOD SDUG BSNGAL RGYU 'BRAS DANG BRAL ZHING
BDE BA RGYU 'BRAS DANG PHRAD PAR 'DOD PA'I TING NGE 'DZIN DANG
SHES RAB SOGS DANG, DMIGS YUL PHUNG PO CHOS TZAM LA SEMS CAN DU
BTAGS PA SOGS DANG, DMIGS YUL SGYU MA LTA BU'I SEMS

CAN SOGS SBYAR RO, ,RNAM PA'I SGO NAS BYAMS PA, SNYING RJE, DGA'
BA, BTANG SNYOMS TE BSAM GTAN LA BRTEN NAS SEMS CAN TSAD MED PA
PHAN PA DANG PHRAD PAR SHOG CIG PA DANG, SDUG BSNGAL DANG BRAL
BAR SHOG CIG PA DANG, BDE BA DANG MI 'BRAL

BAR SHOG CIG PA DANG, SDUG BSNGAL GYI RGYU NYON MONGS PA DANG
BRAL BAR SHOG CIG PA'I TING NGE 'DZIN SOGS SO, ,GNYIS PA RNAM
THAR LA MTSAN NYID NI, SGRIB PA GSUM GANG RUNG LAS GROL BA'I
CHED DU BSGOM PA'I TING NGE 'DZIN DANG SHES RAB BAM SNYOMS

'JUG GO ,DBYE NA GZUGS CAN DANG, GZUGS CAN MA YIN PA'I RNAM THAR
GNYIS SO, ,DANG PO LA GSUM LAS, GZUGS CAN GYIS GZUGS LA LTA BA'I
RNAM THAR NI, RNAL 'BYOR PA RANG LA GZUGS KYI 'DU SHES MA BSHIG
PAR SPRUL PA'I SGRIB PA LAS

GROL BA'I CHED DU PHYI'I GZUGS RNAMS LA SNA TSOGS KYI RNAM PAR
MOS PAR BYED PA'I TING NGE 'DZIN SOGS SO, ,GZUGS CAN MA YIN PAS
GZUGS LA LTA BA'I RNAM THAR NI, RNAL 'BYOR PA RANG LA GZUGS KYI
'DU SHES BSHIG NAS SNGA MA LTAR RO, ,SDUG PA'I

RNAM THAR NI, RNAM THAR DANG PO GNYIS KYI SKYON LAS GROL BA'I
PHYIR PHYI'I GZUGS RNAMS LA SDUG PAR RO GCIG TU MOS PAR BYED
PA'I TING NGE 'DZIN SOGS SO, ,GNYIS PA LA LNGA LAS, GZUGS MED
BZHI'I RNAM THAR NI, GZUGS MED BZHI'I RO MYANG LAS GROL

@040A *, ,BA'I PHYIR DU NAM MKHA' MTHA' YAS SKYE MCHED SOGS
BSGOM PA'I TING NGE 'DZIN SOGS SO, ,'DU SHES DANG TSOR BA 'GOG
PA'I RNAM THAR NI, TSOR 'DU 'GOG PA'I SGRIB PA LAS GROL BA'I
CHED DU BSGOM PA'I 'GOG SNYOMS RNAMS

SO; ;SUM PA ZIL GNON LA MTSAN NYID NI, RNAM THAR GYI MOS PAR
BYAS PA'I DMIGS PA LA GSAL SNANG THOB PA'I STOBS KYIS RANG BZHIN
GYIS DMIGS PA MI SNANG BAR BYED PA'I TING NGE 'DZIN SOGS SO,
,DBYE NA BRGYAD DE, NANG GZUGS SU 'DU SHES PAS

PHYI'I GZUGS CHEN PO DANG BZANG PO NGAN PA RNAMS LA DMIGS PA
DANG, PHYI'I GZUGS CHUNG NGU DANG BZANG PO NGAN PA RNAMS LA
DMIGS PA GNYIS DANG, NANG GZUGS MED PAR 'DU SHES PAS DE LTAR
DMIGS PA GNYIS DANG, NANG GZUGS MED PAR 'DU SHES

PAS PHYI'I GZUGS DKAR PO KHA DOG DKAR PO DKAR PO LTA BUR STON PA
'OD DKAR PO 'BYUNG BA LA DMIGS PA DANG, DE BZHIN DU SER PO DANG,
DMAR PO DANG, SNGON PO LA DMIGS PA BZHI'O, ,ZIL GNON DANG PO
GNYIS NI RNAM THAR DANG PO GNYIS LAS BYUNG

NGO; ;SUM PA DANG BZHI PA YANG RNAM THAR DANG PO GNYIS LAS BYUNG
NGO, ,PHYI MA BZHI NI SDUG PA'I RNAM THAR LAS BYUNG NGO, ,BZHI
PA ZAD PAR GYI SKYE MCHED LA MTSAN NYID NI, RNAM THAR GYIS MOS
SHING ZIL NON GYIS DBANG BYAS PA'I DMIGS PA 'DOD DGUR SPRO BAR

BYED PA'I TING NGE 'DZIN SOGS SO, ,DBYE NA BCU STE, ZAD PAR SA,
CHU, ME, RLUNG, DKAR PO, DMAR PO, SER PO, SNGON PO, NAM MKHA',
RNAM SHES SO, ,DE LA DANG PO BRGYAD KYIS NI GZUGS CAN GYI DNGOS
PO SNGAR MED GSAR DU SPRUL PA DANG

@040B YOD PA'I RGYUN GZHAN DU BSGYUR BA LA SOGS PA'I RDZU 'PHRUL
BSGRUB PAR BYED DO, ,NAM MKHA'I ZAD PAR GYIS NI MKHA' LA 'GRO BA
DANG THAMS CAD LA THOGS PA MED PA LA SOGS PA'I RDZU 'PHRUL
BSGRUB PAR BYED DO, ,RNAM SHES KYIS NI NYON MONGS PA MED PA LA

SOGS PA'I YON TAN RNAMS BSGRUB PAR BYED DO, ,LNGA PA NYON MONGS
PA MED PA LA MTSAN NYID NI, BDAG LA BRTEN NAS GZHAN RGYUD LA
NYON MONGS PA SKYE BAR 'GYUR BA RJES SU BSRUNG BA'I TING NGE
'DZIN SOGS SO, ,DBYE NA NYAN THOS DANG, SANGS RGYAS KYI NYON

MONGS PA MED PA'I TING NGE 'DZIN GNYIS SO, ,DRUG PA BSAM NAS
SHES PA LA MTSAN NYID NI, DUS GSUM GYI SHES BYA JI LTAR BSAMS
PAR SHES PA'I TING NGE 'DZIN SOGS SO, ,DBYE NA NYAN THOS DANG
SANGS RGYAS KYIS TE GNYIS SO, ,BDUN PA SO SO YANG DAG

PAR RIG PA LA MTSAN NYID NI, MING DON GYI MTSAN NYID RAB DBYE
DANG BCAS PA LA THOGS MED DU 'JUG PA'I TING NGE 'DZIN SOGS SO,
,DBYE NA CHOS DANG, DON DANG, NGES PA'I TSIG DANG, SPOBS PA SO
SO YANG DAG PAR RIG PA DANG BZHI STE, KUN BYANG GI

CHOS RNAMS KYI MING GI RNAM GRANGS DANG, CHOS RNAMS KYI MTSAN
NYID DANG, DGONGS PA'I DON DANG, 'JIG RTEN DANG, BSTAN BCOS KYI
NGES TSIG DANG, CHOS RNAMS KYI RAB DBYE THOGS MED DU 'JUG PA'I
TING NGE 'DZIN SOGS SO, ,BRGYAD PA MNGON SHES

LA MTSAN NYID NI, BSAM GTAN LA BRTEN NAS LKOG GYUR GYI CHOS CAN
MNGON SUM DU SHES PA'I TING NGE 'DZIN SOGS SO, ,DBYE NA DRUG
LAS, KUN BTUS RTZA BA'I NANG, RDZU 'PHRUL GYI MNGON SHES, LHA'I
RNA BA'I MNGON SHES, SEMS KYI RNAM GRANGS MNGON

@041A *, ,SHES, SNGON GNAS RJES DRAN GYI MNGON SHES, 'CHI 'PHO
DANG SKYE BA MNGON SHES, ZAG ZAD MNGON SHES DANG BCAS DRUG DNGOS
BSTAN LA GSUNGS, 'DIR LHA'I MIG GI MNGON SHES GSUNGS, 'ON KYANG
DE NI 'CHI 'PHO BA DANG SKYE

BA MNGON SHES KYI DOD SNYAM, DA DUNG MNGON SHES GNYIS KYI MTSAN
NYID, (CHAD,) RDZU 'PHRUL GYI MNGON SHES NI, BSAM GTAN LA BRTEN
NAS RDZU 'PHRUL GYI BYA BA DU MA MNGON PAR SHES PA'I TING NGE
'DZIN SOGS SO, ,LHA'I RNA BA'I MNGON SHES NI, DE LA BRTEN NAS

LKOG GYUR GYI SGRA PHRA RAGS DU MA THOS PA'I SGOM BYUNG GI YON
TAN, LHA'I MIG GI NI, DE LA BRTEN NAS RANG GZHAN GYI 'CHI 'PHO
BA DANG SKYE BA'AM LKOG GYUR GYI GZUGS PHRA RAGS DU MA MTHONG
BA'I SGOM BYUNG GI YON TAN, GZHAN SEMS SHES PA NI, DE LA BRTEN

NAS GZHAN SEMS KYI RGYU BA DU MA SHES PA'I TING NGE 'DZIN SOGS
SO, ,DGU PA MTSAN DANG DPE BYAD KYI MTSAN NYID, (CHAD,) DBYE NA
MTSAN SO GNYIS DANG, DPE BYAD BRGYAD BCU STE GZHAN DU SHES SO,
,BCU PA YONGS SU DAG PA LA MTSAN NYID, GNAS DANG

DMIGS PA SOGS 'DOD DGUR DBANG BSGYUR BA'I TING NGE 'DZIN SOGS
SO, ,DBYE NA BZHI LAS, GNAS YONGS SU DAG PA NI, SKYE 'CHI GNAS
GSUM LA DBANG BYED PA'I TING NGE 'DZIN SOGS SO, ,DMIGS PA YONGS
SU DAG PA NI, SPRUL BSGYUR LA DBANG

'BYOR BA'I TING NGE 'DZIN SOGS SO, ,THUGS YONGS SU DAG PA NI,
TING NGE 'DZIN GYI SGO DU MA LA DBANG BSGYUR BA'I TING NGE 'DZIN
SOGS SO, ,MKHYEN PA YONGS SU DAG PA NI, GZUNGS KYI SGO DU MA LA
DBANG BSGYUR BA'I TING NGE 'DZIN SOGS SO, ,BCU GCIG

@041B PA STOBS LA MTSAN NYID NI, GDUL BYA LA MNGON MTHO NGES
LEGS KYI LAM STON PA LA CHAGS THOGS MED PA'I TING NGE 'DZIN SOGS
SO, ,DBYE NA BCU LAS, KUN BTUS RTZA BA'I NANG DNGOS BSTAN LA
STOBS GNYIS GSUNGS, 'DIR DBYE NA BCU LAS ZHES

GSUNGS KYANG STOBS GNYIS, (CHAD,) GNAS DANG GNAS MA YIN PA
MKHYEN PA'I STOBS NI, RGYU 'BRAS KYI 'BREL BA LA CHAGS THOGS MED
PAR 'JUG PA'I TING NGE 'DZIN SOGS SO, ,LAS BDAG GIR BYA BA
MKHYEN PA NI, LAS 'BRAS KYI 'BREL BA LA CHAGS

THOGS MED PAR 'JUG PA SOGS SO, ,BSAM GTAN DANG RNAM THAR SOGS
MKHYEN PA NI, BSAM GTAN DANG RNAM THAR SOGS KYI RO MYANG NGES
'BYUNG SOGS LA, DBANG PO MCHOG DANG MCHOG MA YIN PA MKHYEN PA
NI, GDUL BYA'I DAD SOGS DBANG PO MCHOG

DMAN LA, MOS PA SNA TSOGS PA MKHYEN PA NI, GDUL BYA'I BSAM SBYOR
GYIS MOS PA MTHA' YAS PA LA, KUN TU 'GRO BA MKHYEN PA NI, 'KHOR
'DAS KYI LAM KUN LA SNGON GNAS RJES SU DRAN PA DANG, 'CHI 'PHO
DANG SKYE BA MKHYEN PA DANG, ZAG PA ZAD PA

MKHYEN PA'I STOBS NI, MNGON SHES LTAR RO, ,RNAM PA CHAGS THOGS
MED PAR 'JUG PA NI BYE BRAG GO ,BCU GNYIS PA MI 'JIGS PA LA
MTSAN NYID NI, DON GNYIS MTHAR PHYIN PAR ZHAL GYIS PA ZHES PA LA
BSNYENGS PA MI MNGA' BA'I TING NGE 'DZIN DANG SHES RAB

SOGS SO, ,DBYE NA BZHI LAS, MNGON PAR BYANG CHUB PA LA MI 'JIGS
PA NI, RANG DON RTOGS PA MTHAR PHYIN PAR ZHAL GYIS 'CHES PA LA
BSNYENGS PA MI MNGA' BA SOGS SO, ,ZAG PA ZAD PA LA MI 'JIGS PA
NI, RANG DON SPANGS PA MTHAR PHYIN PAR ZHAL

@042A *, ,GYIS 'CHES PA LA, BAR CHAD KYI CHOS LA MI 'JIGS PA NI,
GZHAN DON SPANG BYA'I RNAM PA THAMS CAD STON PAR ZHAL GYIS 'CHES
PA LA, NGES 'BYIN GYI LAM LA MI 'JIGS PA NI, GZHAN DON LAM GYI
RNAM PA THAMS CAD STON PAR

ZHAL GYIS 'CHES PA LA BSNYENGS PA MI MNGA' BA SOGS SO, ,BCU GSUM
PA DRAN PA NYER BZHAG LA MTSAN NYID NI, MCHOG DMAN GYI 'KHOR LA
CHAGS SDANG MED PAR TSOGS YONGS SU BSDUD PA'I TING NGE 'DZIN
DANG SOGS SO, ,DBYE NA GSUM MO, ,BCU BZHI

PA BSRUNG BA MED PA LA MTSAN NYID NI, RANG GI SGO GSUM YONGS SU
DAG PAS 'KHOR GYI NANG DU BAG TSA BA MED PAR GDAMS PA DANG RJES
SU BSTAN PA LA 'JUG PA'I TING NGE 'DZIN SOGS SO, ,DBYE NA GSUM
MO, ,BCO LNGA PA BSNYEL BA MI MNGA' BA NI, GDUL

BYA'I DON DUS LAS MI YOL BA'I TING NGE 'DZIN SOGS SO, ,BCU DRUG
PA BAG CHAGS LEGS PAR BCOM PA NI, SGO GSUM GYI GNAS NGAN LEN GYI
G-YO BA CUNG ZAD KYANG MI 'BYUNG BA'I TING NGE 'DZIN SOGS SO,
,BCU BDUN PA THUGS RJE CHEN PO NI, SDUG BSNGAL

GSUM GYIS GDUNGS PA'I SEMS CAN RNAMS LA RGYUN MI 'CHAD DU GZIGS
PA'I TING NGE 'DZIN SOGS SO, ,BCO BRGYAD PA SANGS RGYAS KYI CHOS
MA 'DRES PA NI, NYAN RANG SOGS LAS KHYAD PAR DU 'PHAGS PAR MTSON
PAR BYED PA'I TING NGE 'DZIN THUB PA'I THUN

MONG MA YIN PA'I YON TAN NO, ,DBYE NA SPYOD PAS BSDUS PA DRUG
RTOGS PAS BSDUS PA DRUG PHRIN LAS KYIS BSDUS PA GSUM, YE SHES
KYIS BSDUS PA GSUM STE BCO BRGYAD DO, ,BCU DGU PA RNAM PA THAMS
CAD MKHYEN PA NI, GDUL BYA'I BSAM PA JI LTA

@042B BAR CHOS KYI 'KHOR LO BSKOR BA'I TING NGE 'DZIN DANG SHES
RAB MTSUNGS LDAN DANG BCAS PA'O, ,YON TAN 'DI DAG NI BSDU NA
SNGON RANG GI BYA BA LA NYE BAR GNAS PA DANG, GNAS PA LAS GYUR
PA GNYIS YIN NO, ,DANG PO RJES THOB KUN RDZOB SHES PA'I RANG

BZHIN; GNYIS PA NI MNYAM BZHAG DON DAM SHES PA'I RANG BZHIN NO,
,BZHI PA GZHAN DON 'BEL BA'I GTAM RNAM PAR NGES PA LA BDUN LAS,
DANG PO DON RNAM PAR NGES PA NI, SHES BYA'I DNGOS PO MTHAR THUG
PAR GTAN LA 'BEBS PA'I THABS SO, ,DBYE NA

NGO BO, RGYU, 'BRAS BU, LAS, LDAN PA, 'JUG PA DANG DRUG GO
,GNYIS PA RNAM PAR BSHAD PA RNAM PAR NGES PA NI, GANG GIS MDO
SDE RNAMS YANG DAG PAR 'CHAD PAR BYED PA'I THABS, DBYE NA DON
GYI SGO NAS YONGS SU SHES BYA'I DNGOS PO LA SOGS

PA DRUG GO ,TSIG GI SGO NAS RNAM PAR BSHAD PA'I SGO BCU BZHI
RNAMS SO, ,GSUM PA RAB TU PHYE NAS KUN TU BSTAN PA RNAM PAR NGES
PA NI, SHES BYA'I DNGOS PO RNAMS MU BZHI LA SOGS PAR PHYE NAS
GTAN LA 'BEBS PA'O, ,BZHI PA 'DRI BA RNAM PAR NGES PA

NI; RNAM DBYE BDUN GYI SGO NAS DRI BA BKOD DE SHES BYA'I DNGOS
PO GTAN LA 'BEBS PA'O, ,LNGA PA BSDU BA RNAM PAR NGES PA NI, BYA
BA BSGRUB PA LA SOGS PA'I GNAS BCU GTAN LA 'BEBS PA'O, ,DRUG PA
SMRA BA RNAM PAR NGES PA NI, RGOL PHYIR RGOL GYI RTZOD

TSUL GTAN LA 'BEBS PA'O, ,BDUN PA LDEM POR DGONGS PA RNAM PAR
NGES PA NI, BRJOD PA ZAB MO'I MDO SDE'I DGONGS PA GTAN LA 'BEBS
PA'O, ,DE LTAR NA TSUL 'DIS THAR PA 'DOD PA RNAMS KYIS SHES PAR
BYA BA'I DNGOS PO MA LUS PA'I MTSAN NYID

@043A *, ,DANG, RAB DBYE MDOR BSDUS PA BSTAN PA YIN NO,, ` ,,'DI
NA THOS LA MI 'DUN BSAM LA GA-YEL, ,BSGRUB LA MI BRTZON TSE 'DI
KHO NA'I PHYIR, ,SGROS NGAN TSIG LA LHUR LEN MANG NA YANG,
,MKHAS PA'I 'DUN SAR

PHYIN PA 'GA' MA MTHONG, ,GANG DAG TSIG RJES MI 'BRANG DON LHUR
LEN, ,RIGS PA'I RJES 'JUG KUN SHES BSAM PA CAN, ,LEGS BSHAD
BSTAN PA'I SNOD GYUR NYAN PO NI, ,AU DUM WA RA'I ME TOG BZHIN DU
DKON, ,DE PHYIR KHO BO'I LEGS BSHAD NOR BU'I

PHRENG; ;GZHAN PHYIR SPEL YANG GZHAN LA PHAN PAR DKA', ,DE LTA
NA YANG LHAG BSAM DAG PA'I MTHUS, ,GZHAN LA PHAN PA'I BSAM PAS
NGAS 'DI BYAS, ,DE LAS BYUNG BA'I DGE BA STON KA YI, ,ZLA BA'I
'OD LTAR RAB DKAR DRI MED DES, ,'GRO BA KUN GYI

NYON MONGS GDUNG BSAL NAS, ,THUB BSTAN KUN DA'I TSAL RAB RGYAS
BYED SHOG DAM PA'I CHOS MNGON PA KUN LAS BTUS PA'I SNYING PO
LEGS BSHAD NOR BU'I PHRENG BA ZHES BYA BA 'DI NI, BSTAN PA RIN
PO CHE'I GSAL BYED DAM PA DPAL LDAN BLA MA DAM PA MKHAN

CHEN GRAGS PA RGYAL MTSAN PA'I GSUNG GIS BSKUL ZHING, SLOB DPON
DBON PO BYANG CHUB RGYAL PO LA SOGS PA BLO GSAL ZHING DON DU
GNYER BA'I BSHES GNYEN 'GAS KYANG GSOL BA BTAB PA'I NGOR,
,MTSUNGS PA MED PA CHOS KYI RJE SKAD GNYIS SMRA BA'I DBANG PO

DPAL LDAN BYANG CHUB RTZE MO ZHES MTSAN YONGS SU GRAGS PA DE
NYID KYI BKA' DRIN LAS THEG PA CHE CHUNG GI MNGON PA'I SDE SNOD
RNAMS LA BLO'I SNANG BA CHER THOB PA SH'AKYA'I DGE SLONG GZHON
NU BLO GROS KYIS, MKHAS GRUB BAR MA CHAD PAR BYON PA'I GNAS DPAL
AE'I

@043B GTZUG LAG KHANG DU SBYAR BA'O, ,'DIS BSTAN PA DANG 'GRO BA
DU MA LA PHAN PA RGYA CHEN PO 'BYUNG BAR GYUR CIG THOGS MED
DBYIG GNYEN BLO BRTAN GANG PA SPEL, ,DZI NA MI TRA KA COG ZHANG
GSUM DANG, ,LHA DPAL RDO RJE RGYAL BA'I YE SHES TE, ,KUN BTUS

BRGYUD PA'I BLA MA LA PHYAG 'TSAL, ,GRU MCHOG YE SHES GZHON NU
DBANG PHYUG DANG, ,YON TAN G-YUNG DRUNG BRTZON 'GRUS G-YUNG
DRUNG DANG, ,RVA RGYAL LI GSUM DAR MA SNYING PO STE, ,KUN BTUS
BRGYUD PA'I BLA MA LA PHYAG 'TSAL, ,YE 'BYUNG 'BAN DANG THO DANG

STON SKYABS DANG, 'JAD PA GZHON BYANG 'BRING MTSAMS ZHANG DANG
NI, ,BO DONG RIN RTZE STAG SDE SENG RGYAL TE, ,KUN BTUS BRGYUD
PA'I BLA MA LA PHYAG 'TSAL, ,SGRA BSGYUR PAn CHEN BLO GROS BRTAN
PA DANG, SKAD GNYIS SMRA BA BYANG CHUB RTZE MO DANG, ,MNYAM MED

SEMS PA GZHON NU BLO GROS TE, ,KUN BTUS BRGYUD PA'I BLA MA LA
PHYAG 'TSAL, ,'DI BRIS DGE BAS TSE RING NAD MED DPAL 'BYOR CHOS
'PHEL SHOG, ,,MANGGA LAm BHA WA TU,,