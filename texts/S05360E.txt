*, ,BCOM LDAN 'DAS 'KHOR LO CHEN PO'I MNGON RTOGS BZHUGS SO, ,

@001A #, ,BCOM LDAN 'DAS 'KHOR LO CHEN PO'I DKYIL 'KHOR DU
DBANG LEGS PAR THOB, DAM TSIG DANG SDOM PA TSUL BZHIN DU
BSRUNG BA'I RTEN GYI GANG ZAG GIS, MTSAN NYID DANG LDAN PA'I
GNAS SU

STAN BDE BA LA 'DUG NAS, SNGON 'GRO GTOR MA BTANG STE 'OG NAS
'BYUNG BA LTAR NANG MCHOD BYIN GYIS BRLABS LA, MCHOD PA RNAMS
AA MRi TAS BSANGS, SVA BH'A WAS SBYANGS, AA LAS BYUNG BA'I
THOD PA YANGS

SHING RGYA CHE BA'I NANG DU, H'Um H'Um LAS BYUNG BA'I MCHOD
YON, ZHABS BSIL, ME TOG ,BDUG SPOS, SNANG GSAL, DRI CHAB, ZHAL
ZAS, ROL MO RNAMS RANG BZHIN STONG PA, RNAM PA MCHOD RDZAS,
BYED LAS DBANG PO DRUG

GI SPYOD YUL DU ZAG PA MED PA'I BDE BA KHYAD PAR CAN BSKYED
PAR GYUR, AOm ARGHAm A'A: H'Um, P'A D-YAm, PUshPE, DH'U PE,
A'A LO KE, GANDHE, NEE WI DYE, SHAPTA, RNAMS SBYAR RO, ,STONG
NYID TING NGE 'DZIN RDO RJES, DUS GSUM 'BYUNG BA'I SANGS

RGYAS DANG, ,THEG CHEN DAM CHOS 'DI DANG NI, ,DGE 'DUN SANGS
RGYAS SRAS TSOGS LA, ,BYANG CHUB BAR DU SKYABS SU MCHI, ,NGO
MTSAR CHE MCHOG BYANG CHUB NI, ,BLA MED DAG NI THOB NAS SU,
,SHIN TU MTHAR THUG MYANG 'DAS LA, ,'GRO

@002A *, ,BA MYUR DU DGOD PAR BGYI, ,RANG NYID PHYAG NA RDO
RJE ZHAL GCIG PHYAG GNYIS PAR GSAL BA'I THUGS KAR NYI MA'I
DKYIL 'KHOR LA GNAS PA'I H'Um GI 'OD ZER GYIS, PHYOGS BCU NA
BZHUGS PA'I

GANG+G'A'I KLUNG GI BYE MA SNYED KYI SANGS RGYAS RNAMS DANG,
BLA MA DANG DKYIL 'KHOR GYI LHA TSOGS BYANG CHUB SEMS DPA'
RNAMS SPYAN DRANGS, 'OD ZER RANG GI SNYING GAR THIM, (GONG MA
RNAMS KYIS TSOGS ZHING SPYAN DRANGS NAS,

'DZAM GLING SOG KHA SOGS BSKYED PA'I STENG DU BZHUGS PA NI,
RDO RJE SLOB DPON LA GSOL BA GDAB PA'I MAndAL DBUL BA'I SKABS
LA BSAM PAR SNANG STE, DZVA BA RI PA'I GZHUNG DU SKABS 'DIR DE
LTAR BSHAD PA MED PAS 'THAD PAR MA MTHONG NGO), ,PHYOGS

BCU'I SANGS RGYAS THAMS CAD DANG, ,DKYIL 'KHOR GSANG BA'I LHA
TSOGS DANG, ,BYANG CHUB SEMS DPA' THAMS CAD LA, ,SGO GSUM DAD
PAS PHYAG 'TSAL LO, ,SANGS RGYAS CHOS DANG DGE 'DUN LA, ,MCHOD
PA BLA NA

MED PAS MCHOD, ,AOm SARBA TA TH'A GA TA ARGHAm P'U DZA ME GHA
SA MU DRA SPHA RA nA SA MA YE H'Um, (DE BZHIN DU) P'A DYAm
(NAS,) SHAPTA'I (BAR GYIS MCHOD LA), 'KHOR BA THOG MA MED PA
NAS, ,MTSAMS MED LNGA DANG NYE BA LNGA, ,(BYANG SA'I

PHAM PA BZHI SO SOR PHYE BA LA SNGA MA RNAMS BZHED), MI DGE
BCU DANG LCI BA BRGYAD, ,KHA NA MA THO LA SOGS RNAMS, ,'PHAGS
PA'I SPYAN SNGAR SO SOR BSHAGS, ,'JIG RTEN DGE BCU SPYOD PA
DANG, ,NYAN THOS RANG RGYAL

@002B DGE TSOGS BCAS, ,SANGS RGYAS SRAS BCAS 'GRO DON MDZAD,
,DE KUN LA YANG YI RANG NGO, ,PHYOGS BCU'I SANGS RGYAS ZHING
RNAMS SU, ,MNGON PAR RDZOGS PAR SANGS RGYAS NAS, ,RING POR MA
LON THAMS CAD LA, ,CHOS KYI 'KHOR LO BSKOR BAR

BSKUL, ,'KHOR BA JI SRID MA STONGS PAR, ,MYA NGAN MI 'DA'
BZHUGS SU GSOL, ,DGE BCU JI SNYED YOD PA DANG, ,BSDU BA'I
DNGOS PO BZHI DANG NI, ,PHA ROL PHYIN PA BCU LA SOGS, ,BYANG
CHUB CHEN POR BSNGO BAR BGYI, ,BDAG GI LUS 'DI JI SRID DU,
,LEN PA

RDO RJE SLOB DPON DANG, ,'KHOR LO CHEN PO'I LHA TSOGS DANG,
,SANGS RGYAS SRAS DANG BCAS PA LA, ,NGAG YID DANG BAS DBUL BAR
BGYI, ,RKANG GNYIS GTZO BO SANGS RGYAS DANG, ,'DOD CHAGS BRAL
BA'I CHOS RNAMS DANG, ,TSOGS KYI ZHING GYUR DGE 'DUN LA, ,

DANG BA'I YID KYIS SKYABS SU MCHI, ,BYANG CHUB MCHOG GI RANG
BZHIN CAN, ,SEMS CAN KUN LA KHYAB PAR GNAS, ,MA RTOGS 'KHOR
BAR 'KHYAMS PA RNAMS, ,DE NGAG DON DU SEMS BSKYED DO, ,DUS
GSUM SANGS RGYAS SRAS BCAS RNAMS, ,BSLAB

DANG SLOB PAR 'GYUR BA YI, ,DGE BA CHOS SDUD TSUL KHRIMS DANG,
,SDOM PA'I TSUL KHRIMS LDAN PA DANG, ,SEMS CAN DON BYED TSUL
KHRIMS GSUM, ,YANG DAG BLANGS TE GNAS PAR BGYI, ,DUS 'DI NAS
NI BZUNG NAS NI, ,'KHOR BA'I NYES PAS MA GOS

PAR, ,MCHOD PA KUN DANG LDAN PAR NI, ,DUS KUN TU NI BDE BAR
MNOS, ,SEMS CAN THAMS CAD BDE BA DANG BDE BA'I RGYU DANG LDAN
PAR GYUR CIG ,SDUG BSNGAL DANG SDUG BSNGAL GYI RGYU DANG BRAL
BAR GYUR CIG ,SDUG BSNGAL MED PA'I BDE BA DANG MI 'BRAL BAR
GYUR

@003A *, ,CIG ,NYE RING CHAGS SDANG MED PA'I BTANG SNYOMS LA
GNAS PAR GYUR CIG ,PHYI DANG NANG GI DNGOS PO THAMS CAD BDEN
PA'I GCIG DANG DU MA'I NGO BO NYID DANG BRAL BA'I PHYIR, RANG
BZHIN GYIS STONG ZHING BDAG MED PAR GYUR, ,AOm SH'U N+YA T'A

DZNY'A NA BADZRA SVA BH'A WA A'ATMA KONYAHAm, (BAR SRID MTSON
PA'I YI GE RGYUD DANG GZHUNG GZHAN DU BYUNG YANG, SLOB DPON
'DI'I GZHUNG NAS BSHAD PA MA BYUNG NGO), ,STONG PA'I NGANG LAS
RAm LAS NYI MA'I DKYIL 'KHOR GYI STENG DU, H'Um LAS SNA TSOGS
RDO RJE SHAR GYI RVA DKAR,

LHO'I RA SER, NUB KYI RVA DMAR, BYANG GI RVA LJANG, LTE BA
MTHING NAG LA H'Um GIS MTSAN PA LAS 'OD ZER 'OG TU 'PHROS PAS
RDO RJE'I SA GZHI, LOGS SU 'PHROS PAS RDO RJE'I RVA BA, STENG
DU 'PHROS PAS RDO RJE'I GUR, GUR GYI 'OG RVA BA'I STENG DU RDO
RJE'I BLA BRE,

(SGRUB THABS KYI GZHUNG KHA CIG TU, RA GUR, CHOS 'BYUNG, ME
RI, 'BYUNG BA RIM BRTZEGS RNAMS MED KYANG, DRAG PO GSUM 'DUL
GYI RGYUD LAS, DE NAS GSANG BA'I DKYIL 'KHOR NI, ,RDO RJE ME
DPUNG 'OD DANG LDAN, ,DE NYID MKHA' DANG 'BYUNG BA LAS, ,ZHES
GSUNGS PAS 'THOB GSUNG NGO), ,THAMS CAD KYANG RDO RJE 'BAR
BA'I RANG

BZHIN BAR MTSAMS MED PAR DUM BU GCIG TU GYUR PA'I PHYI ROL TU
BSKAL PA 'JIG PA'I DUS KYI ME LTA BU KHA DOG SNA LNGA'I ME
DPUNG PHYOGS BCUR 'PHRO BA, RVA BA'I DBUS SU AE LAS CHOS
'BYUNG PHYI DKAR LA NANG DMAR BA, GDENGS KA CHE BA GYEN DU
PHYOGS

SHING, RTZE MO PHRA BA THUR DU ZUG PA, DE'I NANG DU YAm LAS
RLUNG GI DKYIL 'KHOR LJANG SNGON GZHU LTA BU BA DAN GYIS MTSAN
PA, DE'I STENG DU RAm LAS ME'I (GONG MA RNAMS CHOS 'BYUNG DU
'BYUNG BA RIM BRTZEGS, GO LDOG BZHU NAS GZHAL YAS KHANG BSKYED
PA NI, KYEE RDOR GYI GZHUNG

@003B 'GA' ZHIG 'BRU MA NON PAR SNANG NGO), ,DKYIL 'KHOR DMAR
PO GRU GSUM RAm GYIS MTSAN PA, DO'I STENG DU BAm LAS CHU'I
DKYIL 'KHOR DKAR PO ZLUM PO BUM BA CHUS GANG BAS MTSAN PA,
DE'I STENG DU LAm LAS SA'I DKYIL 'KHOR SER PO GRU BZHI PA ZUR
BZHIR RDO RJE

RTZE GSUM PAS MTSAN PA, DE'I STENG DU SUm LAS RI RAB RIN PO
CHE SNA BZHI'I RANG BZHIN, DE'I STENG DU PAm LAS BYUNG BA'I
SNA TSOGS PADMA'I STENG DU, (SNA TSOGS PADMA DANG DE'I STENG
DU SNA TSOGS RDO RJE MI BYED PA PHRENG BAR BKAG GO), H'Um LAS
SNA TSOGS RDO RJE'I LTE BAR

BHR'Um YONGS SU GYUR PA LAS GZHAL YAS KHANG GRU BZHI SGO BZHI
PA PHYI NAS RIM PA BZHIN, DKAR SER, DMAR LJANG, SDO BA'I RTZIG
PA LNGA DANG LDAN PA'I STENG DU, RIN PO CHE'I PHA GU GZHI DMAR
PO LA RIN PO CHE ZUR GSUM DANG GRU BZHI LA SOGS PAS SPRAS PA,

PHA GU'I STENG NA GSER GYI SKA RAGS BZHI'I PHYI NGOS SU CHU
SRIN GYI KHA NAS RIN PO CHE'I DRA BA DANG DRA BA PHYED PA
'PHYANG BA, DE'I PHYI NGOS SU BYA 'DAB LAS 'PHYANG BA'I RIN PO
CHE'I SHAR BU, DE'I STENG DU MDA' YAB PADMA 'DAB MA PHYED PA'I
DBYIBS CAN LA BA DAN DANG

RGYAL MTSAN SNA TSOGS PAS MDZES PAR BYAS PA, RTZIG PA'I MTHA'
NAS 'DOD YON GYI SNAM BU DMAR POS 'GRAM STEGS KYI RNAM PAR
BSKOR BA LA LHA MO MCHOD RDZAS THOGS PA RNAMS 'KHOD NAS MCHOD
PA BYED PA, SGO DANG SGO KHYUD KYI MTSAMS DANG

GRU BZHIR ZLA PHYED RDO RJE RIN CHEN GYIS SPRAS PA, SGO BZHI
SO SO'I MDUN DU KA BA BZHI BZHIS BTEG PA'I RTA BABS SNAM BU
BCU GCIG DANG LDAN PA'I RTZE MOR CHOS KYI 'KHOR LO'I GA-YAS
GA-YON DU RI DVAGS PHO MO DANG BCAS PA, NANG KA BA BRGYAD KYIS
BTEG

@004A *, ,PA'I RDO RJE'I GDUNG GIS MDZES PAR PHUB PA'I RTZE
MOR RDO RJE RIN PO CHE'I TOG GIS SPRAS PA, STENG GI THOG DANG
'OG GIS GZHI THAMS CAD SHAR DKAR LHO SER NUB DMAR BYANG LJANG,
DBUS SNGO BA, RDO RJE RA BA ME RI DANG BCAS PA'I PHYI ROL TU

GTUM DRAG LA SOGS PA'I DUR KHROD BRGYAD NA SHIRshA LA SOGS
PA'I SHING BRGYAD KYI RTZA BA NA GNAS PA'I BRGYA BYIN LA SOGS
PA'I PHYOGS SKYONG RNAMS DANG, GZHAN YANG, RDU 'PHRUL CHEN PO
GLANG PO CHE'I GDONG PA CAN LA SOGS PA'I ZHING SKYAB RNAMS
DANG,

CHU BRGYAD DANG, DE LA GNAS PA'I NOR RGYAS LA SOGS PA'I KLU
BRGYAD, STENG GI NAM MKHA' LA SGROGS PA LA SOGS PA'I SPRIN
BRGYAD, ME BRGYAD, MCHOD RTEN BRGYAD, GZHAN YANG KENG RUS
DANG, GSAL SHING GIS PHUG PA'I RO DANG, SHING LA DBYANGS

PA DANG, SKYES BU ZAB DANG, MTSON GYIS PHUG PA DANG, BYA ROG
DANG, BYA RGOD DANG, KHYI DANG, CE SPYANG DANG, SENG GE DANG,
STAG LA SOGS PA DANG, CA CO SGROG PA'I RO LANGS DANG, GNOD
SBYIN DANG, SRIN PO LA SOGS PA RNAMS KYIS 'JIGS SU RUNG BA,
GRUB PA DANG,

RIG PA 'DZIN PA DANG, DAM TSIG SPYOD PA'I RNAL 'BYOR PA BCOM
LDAN 'DAS LA RTZE GCIG TU BLTA BA GCER BU SKRA BSHIG PA, PHYAG
RGYA LNGAS BRGYAN PA, CANG TE'U DANG THOD PA DANG, KHA tV'Am
GA THOGS PA, THOD PAS SPYI BOR BRGYAN PA, RGOD CING DUR
KHROD DU 'JUG PA SOGS

KYIS SHIN TU NGO MTSAR BAR BYED PA'I DUR KHROD RNAMS KYIS
BSKOR BA'I GZHAL YAS KHANG GI DBUS SU, 'KHOR LO SNGON PO
RTZIBS BZHI PA, LTE BA MU KHYUD DANG BCAS PA'I LTE BAR, GA-YAS
SU TSANGS PA DKAR PO KHA SPUB TU BSKYEL BA'I SOG DBRAG TU ZLA

@004B BA, GA-YON DU BRGYA BYIN DMAR PO KHA SPUB TU BSKYEL BA'I
SOG DBRAG TU NYI MA, RTZIBS BZHI'I STENG DU SNA TSOGS PADMA
DANG NYI MA, SHAR GYI RTZIBS LA DRI ZA PHO MO, LHO'I RTZIBS LA
GSHIN RJE PHO MO, NUB KYI RTZIBS LA CHU LHA PHO MO, BYANG GI
RTZIBS LA

GNOD SBYIN PHO MO, SGO BZHIR ZLA GDAN, DBUS KYI NYI MA'I STENG
DU H'Um H'Um LAS KHRO BO'I RDO RJE RTZE LNGA PA DANG THOD PA
H'Um H'Um GIS MTSAN PA, DE LAS 'OD ZER 'PHROS PAS PHYOGS BCU'I
GANG+G'A'I KLUNG GI BYE MA SNYED KYI SANGS RGYAS RNAMS SPYAN
DRANGS DE

NYID DU THIM, (GONG MA RNAMS A'A LI K'A LI LAS NYI ZLA SOGS
MNGON BYANG LNGA BSKYED MDZAD KYANG, SLOB DPON GYI GZHUNG DU
CHO GA GSUM BSKYED GSAL BA'I PHYIR RO, ,YONGS SU GYUR PA LAS,
RANG NYID SANGS RGYAS 'KHOR LO CHEN PO GOS SNGON PO CAN, SKU
MDOG MTHING NAG

ZHAL GSUM PHYAG DRUG PA, ZHABS GA-YAS BSKUM ZHING GA-YON
BRKYANG BA RTZA ZHAL MTHING GA ,GA-YAS ZHAL DKAR BA, GA-YON
ZHAL DMAR PO ZHAL GSUM ZLA BA'I DKYIL 'KHOR LTAR RGYAS PA,
ZHAL RE RE LA'ANG SPYAN GSUM GSUM ME'I PHUNG PO 'DRA BA,

SMIN MA DANG DBRAL BA'I MTSAMS SU KHRO GNYER BSDUS PA, LJAGS
'DRIL ZHING MCHE BA GTZIGS PA, H'Um H'Um DANG AA LA LA'I SGRA
SGROG PA, DBUGS ME LCE LTAR TSA ZHING 'BAR BA, DBU SKRA KHAM
SER GYEN DU BRDZES PA, RAL PA'I COD PAN LA SANGS RGYAS

MI BSKYOD PA SNGON PO GA-YAS RDO RJE GA-YON SDIGS MDZUB MDZAD
PA, GA-YON BRKYANG GI STABS KYIS BZHUGS PA, LTO BA YANGS SHING
GSUS PA'I SMAD 'KHYIL BA, PHYAG GA-YAS KYI DANG POS KHRO BO'I
RDO RJE RTZA LNGA PA 'PHYANG ZHING, GA-YON DANG POS SDIGS

@005A *, ,MDZUB MDZAD PA, BAR PA GNYIS THAL MO'I SGRA SGROG
PAS YUM LA 'KHYUD PA, THA MA GNYIS KYIS GDOL PA'I RIGS STOBS
RGYU DANG RIGS LDAN NAG PO'I RKED PA NAS BZUNG STE, MGO BO
RTZA ZHAL DU GSOL ZHING 'JUG MA

ZHABS 'OG TU MNAN PA, GOS SNGON PO'I STOD GA-YOGS DANG, STAG
GI BAGS PA'I SHAM THABS 'PHYANG BA, RGYAL RIGS NOR RGYAS DANG
DUNG SKYONG SER POS DBU SKRA BCINGS SHING, RJE RIGS DGA' BO
DANG NYER DGA' BO DMAR POS SNYAN RGYAN BYAS PA,

BRAM ZE'I RIGS PADMA DANG CHU LHA DKAR POS PHYAG GDUB DANG
DPUNG RGYAN DANG ZHABS GDUB BYAS PA, GDOL PA'I RIGS STOBS RGYU
SNGON POS MCHOD PHYIR THOGS BYAS SHING RIGS LDAN NAG POS SKA
RAGS BYAS PA, DE'I BANG NA LHA MO MDZES LDAN

MA SKU MDOG MTHING NAG ZHAL GCIG PHYAG GNYIS GA-YAS GRI GUG
'DZIN PAS YAB LA 'KHYUD CING GA-YON THOD PA KHRAG GIS GANG BA
YAB KYI ZHAL DU STOB PA, DBU SKRA RAL BA KHAM SER PHYED BCINGS
SU BYAS PA, (DER DANG RIN PO CHE'I RGYAN SNA TSOGS KYIS BRGYAN
PA

ZER BA'ANG 'DUG) ,DAR SNA TSOGS KYI NA BZA' MNABS PA, ZHAL
MCHE BA GTZIGS SHING, SPYAN GSUM DANG LDAN PA, YAB KYI THUGS
KAR NYI MA'I DKYIL 'KHOR LA GNAS PA'I YE SHES SEMS DPA' PHYAG
NA RDO RJE SNGON PO ZHAL GCIG PHYAG GNYIS GA-YAS

RDO RJE GA-YON SDIGS MDZUB MDZAD PA, GA-YON BRKYANG GI STABS
KYIS BZHUGS PA, GOS SNGON PO'I STOD GA-YAGS DANG STAG GI BAGS
PA'I SHAM THABS CAN DE'I THUGS KAR NYI MA'I STENG DU TING NGE
'DZIN SEMS DPA' H'Um YIG MTHING NAG 'OD

@005B ZER LNGA 'PHRO BA, YAB KYI GSANG GNAS MI DMIGS PA'I
NGANG LAS H'Um LAS BYUNG BA'I RDO RJE RTZE LNGA PA BU GA H'Um
GIS MTSAN PA, YUM GYI GSANG BA MI DMIGS PA'I NGANG LAS AA LAS
BYUNG BA'I PADMA 'DAB MA BRGYAD PA ZE'U 'BRU LA AS MTSAN PA,
YAB YUM

SNYOMS PAR ZHUGS PA'I THUGS KA'I H'Um GI 'OD ZER GYIS, SANGS
RGYAS DANG BYANG CHUB SEMS DPA' THAMS CAD SPYAN DRANGS, YAB
KYI ZHAL DU ZHUGS, THUGS KAR CHAGS PA CHEN PO'I MES ZHU, RDO
RJE'I LAM NAS YUM GYI PADMAR THIG LE KHA SBYOR

BRGYAD DU GYUR PA'I THIG LE KHA SBYOR BZHI SBYOR MTSAMS NAS
RTZIBS BZHI'I GDAN GYI STENG DU SPROS PA'I CHA BZHI LAS RDO
RJE BZHI, LHAG MA CHA BZHI LAS THOD PA BZHI, DE RNAMS YONGS SU
GYUR PA LAS, BDUD LAS RGYAL BYED LA SOGS PA'I KHRO BO BZHI
DANG,

'OD ZER CAN MA LA SOGS PA'I KHRO MO BZHIR GYUR PA NI, SHAR GYI
GDAN LA KHRO BO BDUD LAS RGYAL BYED SKU MDOG DKAR PO ZHAL GCIG
PHYAG BZHI, GA-YAS DANG POS KHRO BO'I RDO RJE RTZE LNGA PA
'PHYAR ZHING, GA-YON DANG POS RTZE GSUM 'DZIN PA, 'OG

MA GNYIS SDIGS MDZUB BSNOL BAS YUM LA 'KHYUD PA, DE'I BANG DU
LHA MO 'OD ZER CAN DKAR MO ZHAL GCIG PHYAG GNYIS SPU GRI 'DZIN
PAS YAB LA 'KHYUD CING, GA-YON THOD PA KHRAG GIS GANG PA YAB
KYI ZHAL DU STOB PA, LHO'I GDAN LA RDO RJE

GZI BRJID SER PO ZHAL GCIG PHYAG BZHI GA-YAS DANG PO SNGAR
BZHIN DANG, GA-YON DANG PO DBYUG TO 'DZIN PA, 'OG MA GNYIS
SDIGS MDZUB BSNOL BAS YUM LA 'KHYUD PA, DE'I PANG DU LHA MO
MDANGS CAN MA SER MO ZHAL GCIG PHYAG GNYIS, 
@006A *, ,GA-YAS ZANGS GRI 'DZIN PAS YAB LA 'KHYUD CING, GA-YON
SNGA MA BZHIN, NUB KYI GDAN LA RNGAM PA SGRA SGROG DMAR PO ZHAL
GCIG PHYAG BZHI GA-YAS DANG POS SNGA MA BZHIN, GA-YON PAS SBRUL
ZHAG 'DZIN PA, 'OG MA GNYIS SNGAR

BZHIN, DE'I BDAN LHA MO SGRA GCAN MA DMAR PO ZHAL GCIG PHYAG
GNYIS GA-YAS STA RE 'DZIN PAS YAB LA 'KHYUD CING, GA-YON SNGAR
BZHIN, BYANG GI GDAN LA BDUD RTZI 'KHYIL PA LJANG GU ZHAL GCIG
PHYAG BZHI, GA-YAS DANG POS SNGAR BZHIN,

GA-YON DANG POS BE CON 'DZIN PA, 'OG MA GNYIS SNGAR BZHIN, DE'I
PANG NA LHA MO RLUNG 'BYIN MA LJANG GU ZHAL GCIG PHYAG GNYIS,
GA-YAS 'KHOR LO 'DZIN PAS YAB LA 'KHYUD CING, GA-YON SNGAR
BZHIN, THIG LE KHA SBYOR BZHI SGO BZHI'I STENG DU

ZER BA'ANG 'DUG ,GDAN GYI STENG DU 'PHROS PA'I CHA GNYIS GNYIS
YONGS SU GYUR BA LAS, SHAR SGOR LCAGS KYU GNYIS, LHO SGOR ZHAGS
PA GNYIS, NUB SGOR LCAGS SGROG GNYIS, BYANG SGOR DRIL BU GNYIS,
DE RNAMS YONGS SU GYUR PA LAS, LCAGS KYU

LA SOGS PA'I KHRO BO BZHI DANG, LCAGS KYU MA LA SOGS PA'I KHRO
MO BZHIR GYUR PA NI, SHAR SGO'I GDAN LA RDO RJE LCAGS KYU DKAR
PO ZHAL GCIG PHYAG GNYIS GA-YAS LCAGS KYU 'PHYAR ZHING, GA-YON
SDIGS MDZUB MDZAD PAS RANG 'DRA'I LHA MO LCAGS

KYU MA LA 'KHYUD PA, LHO SGO'I GDAN LA RDO RJE ZHAGS PA SER PO
ZHAL GCIG PHYAG GNYIS GA-YAS ZHAGS PA 'PHYAR ZHING, GA-YON SDIGS
MDZUB MDZAD PAS RANG 'DRA'I LHA MO ZHAGS PA MA LA 'KHYUD PA, NUB
SGO'I GDAN LA RDO RJE'I LCAGS SGROG DMAR PO ZHAL

@006B GCIG PHYAG GNYIS GA-YAS LCAGS SGROG 'PHYAR ZHING, GA-YON
SDIG MDZUB MDZAD PAS RANG 'DRA'I LHA MO LCAGS SGROG MA LA 'KHYUD
PA, BYANG SGO'I GDAN LA RDO RJE DRIL BU LJANG GU ZHAL GCIG PHYAG
GNYIS, GA-YAS DRIL BU 'PHYAR ZHING,

GA-YON SDIGS MDZUB MDZAD PAS RANG 'DRI'I LHA MO DRIL BU MAL
'KHYUD PA, BDUD LAS RGYAL BYED LA SOGS PA'I KHRO BO BRGYAD PO
THAMS CAD KYANG DBU SKRA KHAM SER GYEN DU BRDZES PA, ZHAL MCHE
BA GTZIGS SHING, SPYAN GSUM GSUM DANG

LDAN PA GAS SNGON PA'I STOD GA-YOGS DANG, STAG GI PAGS PA'I SHAM
THABS 'PHYANG BA, KLU RIGS BZHI RGYAN DU BYAS PA, GA-YON BRKYANG
GI STABS KYIS BZHUGS PA, 'OD ZER CAN MA LA SOGS PA'I KHRO MO
BRGYAD PO THAMS CAD KYANG DBU SKRA RAL PA KHAM ZER PHYED

BCINGS SU BYAS PA, ZHAL MCHE BA GTZIGS SHING SPYAN GSUM GSUM
DANG LDAN PA, DAR SNA TSOGS KYI NA BZA' MNABS PA (DAR DANG RIN
PO CHE'I RGYAN SNA TSOGS KYIS BRGYAN PA ZER BA'ANG 'DUG) ,THAMS
CAD KYANG YE SHES KYI ME RAB TU 'BAR BA'I DBUS NA BZHUGS

PA'O, ,RANG GI THUGS KA'I H'Um LAS 'OD ZER 'PHROS RANG BZHIN GYI
GNAS NAS YE SHES KYI 'KHOR LO SPYAN DRANGS, YI GE NYER GCIG PAS
PHYI 'BRANG GI BGEGS BSKRAD, PHYOGS BCU'I SANGS RGYAS THAMS CAD
DANG, ,DKYIL 'KHOR GSANG

BA'I LHA TSOGS DANG, ,BYANG CHUB SEMS DPA' THAMS CAD LA, ,SGO
GSUM DANG BAS PHYAG 'TSAL LO, ,MCHOD YON SNGON DU 'GRO BA'I NYER
SPYOD LNGAS MCHOD LA, BADZRA AAm KU SHA DZA: BADZRA P'A SHA
H'Um, BADZRA SPO tA BAm, BADZRA GHAndA HO: YE

@007A *, ,SHES PA RNAMS RANG RANG GI DAM TSIG PA RNAMS LA GNYIS
SU MED PAR GYUR, LHA THAMS CAD KYI SPYI BOR ZLA BA LA DE BZHIN
GSHEGS PA GANGG'A'I KLUNG GI BYE MA SNYED KYI SKU RDO RJE'I NGO
BO AOm DKAR PO, MGRIN PAR

PADMA LA A'A: DMAR PO, SNYING GAR NYI MA LA H'Um SNGON PO, THUGS
KA'I H'Um LAS 'OD ZER 'PHROS, SANGS RGYAS GANGG'A'I KLUNG GI BYE
MA SNYED DANG SPYAN MA LA SOGS PA RNAMS SPYAN DRANGS SNGAR BZHIN
MCHOD, DE BZHIN GSHEGS PA

RNAMS KYIS MNGON PAR DBANG BSKUR DU GSOL, ZHES GSOL BA BTAB PAS,
DE BZHIN GSHEGS PA RNAMS KYIS DBANG BSKUR BA'I DGONGS PA MDZAD,
SPYAN MA LA SOGS PA'I LHA MO RNAMS KYIS RDO RJE RTZE LNGA PAS
MTSAN PA'I

BDUD RTZIS GANG BA'I BUM PA THOGS NAS, JI LTAR BLTAMS PA TZAM
GYIS NI, ,ZHES SOGS DANG, AOm SARBA TA TH'A GA TA AA BHI shE KA
TA SA MA YA SHR'I H'Um, ZHES PAS DBANG BSKUR, CHU LHAG MA YAR
LUD, THAMS CAD LA MI

BSKYOD PAS DBU BRGYAN, SNGAR BZHIN CHU GNYIS SNGON DU 'GRO BAS
MCHOD, NANG MCHOD GTOR MA BZHIN BYIN GYIS BRLABS, RTZA BA'I BLA
MA NAS BZUNG STE BLA MA RNAMS KYI MTSAN DANG, LHA SO SO'I SNGAGS
KYI MTHAR AOm A'A: H'Um

BTAGS LA 'BUL, CHOS DBYINGS YE SHES NGO BO NYID, ,RNAM SHES ZHE
SDANG RNAM DAG CING, ,MI BSKYOD RDO RJE'I BDAG NYID DPAL, ,ZHAL
GSUM PHYAG DRUG RDO RJE 'DZIN, ,GDUG PA TSAR GCOD YAB YUM SKU,
,RIGS BZHI KLU

@007B YIS RGYAN DU BYAS, ,SNA TSOGS PADMA'I GDAN STENG NA,
,TSANGS PA DBANG PO BDUD BZHI RNAMS, ,GA-YAS BSKUM GA-YON
BRKYANG ZHABS KYIS MNAN, ,PHYOGS BCU'I SANGS RGYAS THAMS CAD
KYIS, ,DBANG BSKUR RJES GNANG MTHU STOBS CAN, ,RDO RJE 'DZIN LA

PHYAG 'TSAL LO, ,GZUGS DANG GTI MUG RNAM DAG CING, ,ME LONG YE
SHES NGO BO NYID, ,RNAM PAR SNANG MDZAD BDAG NYID DPAL, ,BDUD
LAS RGYAL BYED YAB YUM BSTOD, ,TSOR BA SER SNA RNAM DAG CING,
,MNYAM NYID YE SHES NGO BO NYID, ,RIN CHEN 'BYUNG

LDAN BDAG NYID DPAL, ,RDO RJE GZI BRJID YAB YUM BSTOD, ,'DU SHES
'DOD CHAGS RNAM DAG CING, ,KUN RTOG YE SHES NGO BO NYID, ,'OD
DPAG MED PA'I BDAG NYID DPAL, ,RNGAM PA SGRA SGROG YAB YUM
BSTOD, ,'DU BYED PHRAG DOG RNAM DAG CING, ,BYA SGRUB

YE SHES NGO BO NYID, ,DON YOD GRUB PA'I BDAG NYID DPAL, ,RDO RJE
'PHRIN LAS YAB YUM BSTOD, ,DRI ZA GSHIN RJE CHU LHA DANG, ,GNOD
SBYIN RNAMS NI GDAN DU BYAS, ,ZHAL GCIG PHYAG BZHIS MTSON CHA
'DZIN, ,DRAG POS TSAR GCOD PHYAG

'TSAL BSTOD, ,SGO YI PHYOGS NA GNAS PA NI, ,TSAD MED BZHI YI NGO
BO NYID, ,ZHI RGYAS DBANG DANG MNGON SPYOD KYI, ,YAB YUM 'PHRIN
LAS BSGRUB LA BSTOD, ,(RGYUD KYI BSTOD PA'I LE'U NAS DRANGS,)
DMAR GYIS MNGON RTOGS SU BSTOD PA 'DI DRANGS, DE NAS GSANG BA'I

DKYIL 'KHOR NI, ,RDO RJE ME DPUNG 'OD DANG LDAN, ,DE NYID MKHA'
DANG 'BYUNG BA LAS, ,DUR KHROD BRGYAD DANG LDAN PA'I GNAS,
,THABS DANG SHES RAB GNYIS MED PA'I, ,KHA SBYOR NYI ZLA'I 'PHRO
'DU LAS, ,BGEGS RIGS STONG PHRAG 'JOMS MDZAD

@008A *, ,PA'I; ,'KHOR LO'I BDAG PO KHYOD LA BSTOD, ,THABS DANG
SHES RAB SBYOR BA YIS, ,KHA SBYOR NYI ZLA'I 'PHRO 'DU LAS, ,DRI
ZA'I GDUG PA 'DUL MDZAD PA'I, ,BDUD LAS RGYAL BYED PHYAG 'TSAL
BSTOD,,

THABS DANG SHES RAB GNYIS MED PA'I, ,KHA SBYOR NYI ZLA'I 'PHRO
'DU LAS, ,GSHIN RJE'I GDUG PA 'DUL MDZAD PA'I, ,RDO RJE GZI
BRJID PHYAG 'TSAL BSTOD, ,THABS DANG SHES RAB GNYIS MED PA'I,
,KHA SBYOR NYI ZLA'I 'PHRO 'DU LAS, ,CHU BDAG

GDUG PA 'DUL MDZAD PA'I, ,RNGAM PA SGRA SGROG PHYAG 'TSAL BSTOD,
,THABS DANG SHES RAB GNYIS MED PA'I, ,KHA SBYOR NYI ZLA'I 'PHRO
'DU LAS, ,GNOD SBYIN GDUG PA 'DUL MDZAD PA'I, ,RDO RJE 'PHRIN
LAS PHYAG 'TSAL BSTOD, ,'BYUNG BA

LNGA YI BDAG NYID CHE, ,MDZES LDAN 'OD ZER CAN DANG NI, ,MDANGS
CAN SGRA DBYANGS RLUNG 'BYIN TE, ,SKYAD BYAD LAS KUN GRUB PA LA,
,'GUGS SHING SDUD DANG SDOM ZHING 'DZIN, MTHA' RTUL LAS RNAMS
BSGRUB LA BSTOD, ,CHOS RNAMS GZUGS

BRNYAN LTA BU STE, ,DAG CING GSAL LA RNYOG PA MED, ,BZUNG DU MED
CING BRJOD DU MED, ,RGYU DANG LAS LAS KUN TU BYUNG, ,DE BZHIN
NYID LAS NGES PAR SKYES, ,BDEN PA DE YIS DKYIL 'KHOR DU, ,GZUGS
BRNYAN GSAL BA'I SLOB MA YI, ,KUN GYIS

DRI MED MTHONG BAR SHOG ,BSKYED PA'I RIM PA LA BSLAB TSUL LA,
RNAM PA LA BSLAB PA NI, THOG MAR GTZO BO ZHAL GCIG PHYAG GNYIS
PA LTA BU'I RNAM PA GSAL BTAB LA, DE LA GSAL BA NA ZHAL PHYAG
RGYAN CHA LUGS YUM DANG BCAS PA LA BSLAB,

@008B DE LA SNGAR LTAR LABS PA NA SNGA MA MA BRJED PA'I NGANG
LAS LHA DE 'KHOR GYI LHA GNYIS DANG SBREL BA NAS RTEN BRTON PA'I
DKYIL 'KHOR DUR KHROD DANG BCAS PA JI LTAR GSAL BTAB PA LTAR
'CHANG BA DANG, DE'ANG JI SRID 'DOD KYI BAR SEMS

GNAS PA'I GNAS CHA BRTAN PA DANG, NGA RGYAL LA BSLAB PA NI THA
MAL GYI ZHEN PA BSAL NAS LHA DE DANG DE'I NGA RGYAL BCOS MA MA
YIN PA BSKYED PA LA 'BAD PAR BYA'O, ,RDZOGS PA'I RIM PA LA BSLAB
TSUL NI GZHAN DU SHES PAR BYA'O, ,BSGOMS PAS SKYO

NA THUN MTSAMS SU BZLAS PA BYA BA NI, LHA SO SO'I THUGS KA'I SA
BON GYI MTHAR, BZLAS BYA'I SNGAGS KYIS BSKOR BA LAS DKYIL 'KHOR
GYI LHA TSOGS SPROS 'GRO BA'I DON BYAS, SLAR 'DUS TE THUGS KA'I
SA BON LA GZHUG PA'I SPRO BA DANG BSDU

BA'I MDZAD PA CAN DU BSAMS LA, TADYA TH'A, 'DI LTA STE, BHO BHO
BAN KYA KYE BAN SHES PA LTAR NA BRANG 'GRO RI KLU RNAMS KYI BDAG
PO KHYOD CES PA DANG, B'AN ZHES PA LTAR NA BCOM LDAN KHYOD KLU
RNAMS KYI BDAG PO ZHES PA'O, ,N'A GA AA DHI PA TE AI DAm N'I
L'Am BA RA DHA RA SHA R'I RAm, GOS SNGON PO

'DZIN PA'I SKU CAN, BADZRA P'A nI HRi DA YAm YA: HYAG NA RDO
RJE'I SNYING PO LAS, SA M'A TI KRA MA THA, MA 'DA' ZHIG ,M'A KU
LA AU TA S'A DA NAm BHA WI shYA NTI RIGS NYAMS PAR GYUR NA MI
RUNG BA, ,TADYA TH'A, 'DI LTA STE, BUDDHA BUDDHA, RTAGS PA RTOGS
PA, BI BUDDHA BI BU DDHA, RNAM PAR RTOGS PA RNAM PAR RTOGS

GA M'A TI KU MA THA, MA 'GA' ZHIG ,HA RA HA RA PHROGS PHROGS,
N'A G'A N'Am, KLU RNAMS KYI, PRA HA RA BRA HA RA, RAB TU PHROGS
RAB TU PHROGS, SARBA N'A G'AN'Am, TZTSINDA TZTSINDA, CHOD CHOD,
N'A GA HRi DA Y'A NI, KLU RNAMS KYI SNYING, BHINDA BHINDA, PHUG
CIG PHUG CIG ,N'A G'A

@009A *, ,MA RM'A nI, BI SH'ARYA NTU N'A GA SHA R'I RI RA nI, BI
SPHO tA YA N'A GA NA YA N'A NI, TADYA TH'A H'Um PHAt, N'A GA BI
D;A RA n'A YA H'Um PHAt, KLU RNAMS 'JOMS SHIG , N'A GO TA S'A DA
N'A YA H'Um PHAt, N'I L'Am BA SA N'A YA H'Um PHAt, AA PRA TI HA
TA BA L'A YA H'Um PHAt,

PA R'A KRA M'A YA, KLU RNAMS KYI GNAD, ~ KLU RNAMS KYI LUS
SNYIL, ~ KLU RNAMS KYI MIG PHYUNG, H'Um PHAt, KRi TA NT'A YA
H'Um PHAt, KRi TA NTA R'U P'A YA H'Um PHAt, RO shA n'A YA H'Um
PHAt, ~KLU RNAMS NYAMS PAR GYI BSHAG , SHAM THABS SNGON PO CAN,
TR'A SA N'A YA H'Um PHAt, ZHOM BU MED PA'I STOBS,

PHA ROL GNON PA'I, KUm BH'A ndO TA S'A DA N'A YA H'Um PHAt, PRE
TA, PI SH'A CA, BI N'A SHA KA R'A YA H'Um ~MTHAR BYED KYI CHED
DU, ~MTHAR BYED KYI GZUGS CAN, ~KHROS PA'AM GTUM PO'I CHED DU,
PHAt, YAKSHA AA PA SM'A RA, BI N'A SHA KA R'A YA H'Um PHAt, HA
SA, ~SKRAG PAR GYIS, HA SA, DHA RA, DHA RA, M'A RA YA,

~ GRUL BUM RNAMS NYAS SA PAR GYIS SHIG ,~ YI DVAGS, , SHA ZA, ~
RNAM PAR ZHI BAR MDZOD, M'A RA YA, N'A SHA YA, N'A SHA YA, SARBA
BI GHN'A NA, BI N'A SHA KA R;A ~GNOD SBYIN BRJED BYED, ~RNAM PAR
ZHI BAR MDZOD, LA BZHAD PA, YA H'Um PHAt, ~BZHAD GA ZUNG, ZUNG,
~SOD,

SARBA SHA TRUm SAm GHA BI N'A SHA KA R'A YA H'Um PHAt, H'I L'm
BA RA DHA RA BADZRA P'A nI R'A DZNYA PA YA TI SED, ZHI BAR GYIS,
ZHI BAR GYIS, BGEGS THAMS CAD, RNAM PAR ZHI BAR MDZOD, SB'A H'A,
AOm PA R'A KRA M'A YA H'Um PHAt, AOm KRi TA NT'A YA H'Um PHAt,
AOm KRi TANTA R'U P'A YA H'Um PHAt,

DGRA'I TSOGS THAMS CAD RNAM PAR ZHI BAR MDZOD, ,GOS SNGON PO
'DZIN PA'I PHYAG NA RDO RJE'I BKAS BSGO BAR BYED DO, ,AOm RO shA
n'A YA H'Um PHAt, KHRA BO BZHI'I SNYING PO'O, ,AOm BI D'A RA n'A
YA H'Um PHAt, AOm N'A GOTA S'A DA N'A YA H'Um PHAt, AOm N'I L'Am
BA SA N'A YA H'Um PHAt, AOm AA

@009B PRA TI HA TA L'A YA H'Um PHAt, 'GREL PAR, 'OG MA 'DI GNYIS
LA AOm DANG H'Um MA SBYAR RO, ,KHRO MO BZHI'I SNYING PO'O,
,DBANG GI DAG THER BYAS PA LTAR YIN NO, ,AOm HA RA HA RA GO: AOm
PRA HA RA HA BAm, AOm TZTSINDA TZTSINDA DZA: AOm BHIND BHIND
H'Um, SGO BA YAB BZHI'I SNYIN GPO DANG, AOm HA SA HA SA

H'Um, AOm DHA RA DHA RA DZA: AOm N'A RA YA M'A RA YA BAm, AOm
N'A SHA YA N'A SHA YA HO: SGO BA YUM BZHI'I SNYING POR 'GREL BAR
BSHAD DO, ,AOm N'I L'Am PA RA BADZRA P'A nI R'A DZNY'A BA YA TI
SV'AT'A, KHA CIG 'DI NYE SNYING DU 'DOD, ,AOm N'I L'Am BAR DHA
RA BADZRA P'A nI HRi DA YA MAH'A KRO DHA SATVA H'Um PHAt, YAB
KYI

SNYING PO'O, ,THUN MTSAMS SU GTOR MA BYA BA NI, AA MRi TAS
BSANGS, SVA BH'A WAS SBYANGS LA YAm LAS RLUNG GI DKYIL 'KHOR
GZHU LTA BU BA DAN GYIS MTSAN PA, DE'I STENG DU RAm LAS ME'I
DKYIL 'KHOR GRU GSUM ME 'BAR BAS MTSAN PA, DE'I STENG DU AA

LAS MI MGO'I SKYED BU GSUM GYI STENG DU, AA LAS THO PA YANGS
SHING RGYA CHE BA'I NANG DU, PADMA DMAR PO 'DAB MA BRGYAD PA LTE
BA LA HRIS MTSAN PA, SHAR LA SOGS PA'I PHYOGS BZHI DANG DBUS SU,
BRUm Am DZRIm KHAm LAS BYUNG BA'I BA LANG, KHYI, GLANG PO CHE,

RTA MI'I SHA LNGA LA, GO KU DA HA NA'I YI GES MTSAN PHA, ME NAS
BRTZAMS TA MTSAMS BZHI DANG, DBUS SU LAm MAm PAm TAm PAm LAS
BYUNG BA'I DRI CHEN, RAKTA, BYANG SEMS DKAR PO, RKANG MANG DRI
CHU RNAMS LA, BIR SHU MA N'U'I YE GES MTSAN PA, DE'I SNYING

DU ZLA BA LA H'Um LAS RDO RJE H'Um GIS MTSAN PA, DE'I STENG DU
AOm YIG DKAR PO 'OD ZER 'PHRO BA, RDO RJE'I LTE BA'I H'Um GI 'OD
ZER GYIS RLUNG BSKYOD BAS ME SBAR THOD PA'I RDZAS RNAMS BSKOL
BA'I NANG DU, RDO RJE ZLA GDAN DANG BCAS PA LHUNGS NAS DKRUGS

@010A *, ,PAS, DRI MA SBYANGS SKYON MED PAR BYAS, PADMA HR'I:
DANG BCAS PA ZHU BAS BDUD RTZI CHAGS PA'I RO DANG LDAN PAR RTOGS
PAR BYAS, AOm YIG GI 'OD ZER GYIS PHYOGS BCU'I DE BZHIN GSHEGS
PA THAMS CAD KYI YE

SHES KYI BDUD RTZI BKUG NAS BSNAN PAS MANG POR SBAR ZHING SPEL
BAR GYUR, AOm A'A: H'Um GA GO GR'I: SA BYIN GYIS BRLABS LA, MDUN
GYI MAN MKHAR PADMA 'DAB MA BRGYAD PA'I LTE BA'I DBUS SU, SANGS
RGYAS 'KHOR LO CHEN PO YAB YUM, SHAR DU

'DUD LAS RGYAL BYED YAB YUM, LHOR RDO RJE GZI BRJID YAB YU, NUB
TU RNGAM PA SGRA SGROG YAB YUM, BYANG DU BDUD RTZI 'KHYIL PA YAB
YUM, DE'I PHYI'I SHAR DU RDO RJE LCAGS KYU YAB YUM, LHOR RDO RJE
ZHAGS PA YAB YUM, NUB TU RDO RJE LCAGS

SGROG YAB YUM, BYANG DU RDO RJE DRIL BU YAB YUM, 'DAB MA BRGYAD
LA PHYOGS SKYONG BA RNAMS DANG, KLU CHEN PO BRGYAD GSAL BTAB LA,
THUGS KA'I H'Um GI 'OD ZER GYIS 'KHOR LO CHEN PO'I DKYIL 'KHOR
LA PHYOGS SKYONG DANG KLU RNAMS KYIS

BSKOR BA SPYAN DRANGS SNGAR BZHIN MCHOD NAS, DGUG ,GZHUG ,BCING,
MNYES BYA, DBANG BSKUR DKYIL 'KHOR GYI LHA RNAMS LA MI BSKYOD
PAS RGYAS BTAB, MCHOD PAS MCHOD NAS, MGRON RNAMS KYI LJAGS H'Um
LAS SKYES PA'I RDO RJE RTZE

GCIG PA 'OD KYI SBU GU CAN AOm YIG GIS MTSAN PAS GSOL BAR BSAMS
LA, YI GE NYER GCIG PAS 'JIG RTEN LAS 'DAS PA RNAMS DANG, PHYOGS
SKYONG 'BYUNG PO RNAMS LA, AA K'A RO MU KHAm SARBA DHARM'A n'Am
AA DYA nU TPANMA TV'AD AOm A'A: H'Um, ROS 'JIG RTEN PA

@10B RNAMS LA LAN GSUM GYIS DBUL, PHYI NANG GI MCHOD PA DANG,
BSTOD PAS BSTOD NAS, NONGS PA BZOD PAR GSOL, 'DOD DON LA GSOL BA
GDAB, YI GI BRGYA PA BZLAS TE, 'JIG RTEN LAS 'DAS PA'I YE –SHES
PA DANG 'JIG RTEN PA RNAMS

RANG GNAS SU GSHEGS, 'DAS PA'I DAM TSIG PA BDAG LA BSDU, THUN
MTSAMS SU SPYOD LAM THAMS CAD LHA'I NGA RGYAL GYIS GNAS PAR
BYA'O, ,THAMS CAD MKHYEN PA BLO BZANG GRAGS PA'I DPAL GYI GSUNG
LAS ZIN BRIS SU BYAS PA'O,, ,,