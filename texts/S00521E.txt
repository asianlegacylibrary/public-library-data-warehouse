@001A *, ,RGYAL CHEN SROG GTAD KYI SNGON 'GRO BSHAD PA'I MTSAMS
SBYOR KHA SKONG BZHUGS SO,,

@001B #, ,'O MAR GYUR NAM MKHA'I (SOGS NAS,) LAS BZHI'I 'PHRIN
LAS KYI ROL BA RNO MYUR THOG RGOD DRAG BO LTAR GYI MTHU STOBS
NUS PA GZHAN LAS CHES CHER 'PHAGS PA BSTAN SRUNG CHEN PO RDO RJE

SHUGS LDAN RTZAL ZHES YONGS SU GRAGS PA, (ZHES PA YAN RDO RJE
'CHANG PHA BONG KHA BA'I GSUNG SROG GTAD KYI CHO GA SNYING GI
RGYA CAN LTAR LA, DE NAS,) 'DI NYID YIN CING, CHOS SKYONG CHEN
PO 'DI NYID NI, RAB 'BYAMS NGAG GI DBANG POS MDZAD PA'I

'DI'I BYUNG TSUL BRJOD PA PAD DKAR CHUN PO SOGS LAS GSUNGS BA
LTAR, THA MAL BA'I LHA KLU RGYAL BTZAN SOGS 'BYUNG PO YI DVAGS
DANG 'GONG PO'I RIS SU GTOGS PA'I 'JIG RTEN DREGS PA RANG DGA'
BA DANG

MI 'DRA BAR, 'JAM MGON TZONG KHA PA CHEN PO'I SPYAN SNGAR RJE
'DUL BA 'DZIN PA GRAGS PA RGYAL MTSAN DU GYUR PA'I TSE THUGS DAM
JI LTAR BCAS PA BZHIN, 'GRO BA'I DON DU RJE RGYAL PA GNYIS PA'I
BSTAN LA LOG

PAR 'KHU BA MTHA' DAG TSAR GCOD PA'I PHYIR SNYING RJE DANG SMON
LAM GYI DBANG GIS BSAM BZHIN DU DRAG PO'I SKUR BSTAN PA ZHIG
STE, RJE 'DUL BA 'DZIN PA'I SKYE SPRUL 'KHRUL MED DU YONGS SU
GRAGS PA DGA' LDAN KHRI

THOG BCO LNGA PA PAn CHEN BSOD NAMS GRAGS PA, DE'I SPRUL SKU
BSOD NAMS YE SHES DBANG PO, DE'I SPRUL SKU NGAG DBANG BSOD NAMS
DGE LEGS, DE'I SKU SKYE SPRUL SKU GRAGS PA RGYAL MTSAN TE DE
NYID DREGS

@002A #, ,PA'I GZUGS BZUNG BA YIN LA, /KA/ DE YANG PAn CHEN BSOD
GRAGS KYI SKU DUS SU DREGS BA'I SDE DPON PE HAR GYIS DENG SANG
'JIG RTEN 'DIR BSTAN PA DRI MA MED PA DANG, BSTAN 'DZIN GYI

SKYES BU LUNG RTOGS YON TAN GYIS MNGON PAR MTHO BA JI 'DRA ZHIG
SNYAM DU 'DZAM GLING KUN TU MYAL BA NA, RGYAL BSTAN RNAM PAR DAG
PA RJE TZONG KHA PA CHEN PO'I BSTAN PA LAS GZHAN MED PAR MTHONG
ZHING, BSTAN 'DZIN GYI

DBUS NA PAn CHEN BSOD NAMS GRAGS PA NYID LAS LUNG DANG RTOGS
PA'I YON TAN GYI TSOGS KYIS MNGON PAR MTHO BA GZHAN MA RNYED
CING PAn CHEN NYID SA LA GNAS PA'I SEMS DPA' CHEN PO RTOGS PA
MTHON POR BYON PA ZHIG

YIN PAR SHES NAS PAn CHEN GYI DRUNG DU SONG STE, NGAS 'DZAM
GLING KUN TU MYUL YANG BSTAN PA RNAM PAR DAG PA BSRE BSLAD MA
ZHUGS PA RJE BLA MA'I BSTAN PA LAS GZHAN DU MI 'DUG CING, BSTAN
'DZIN GYI SKYES BU YANG

KHYED LAS RTOGS BA MTHO BA GZHAN MA RNYED PAS SEMS DPA' CHEN PO
KHYED KYIS RJE BLA MA'I BSTAN PA BSTAN 'DZIN DANG BCAS PA LA
GNOD CING 'TSE BA MTHA' DAG TSAR GCOD PA DANG, DE NYID 'DZIN
SKYONG SPEL BA'I PHYIR DU

ZHI RGYAS DBANG DRAG GI THABS MKHAS KYI MDZAD PA BSTAN DU GSOL,
BDAG GIS KYANG DE'I GROGS CI NUS SU BGYI'O, ,ZHES KHA BLANGS
SHING, NGA NI SNGON SLOB DPON CHEN PO MTSO SKYES RDO RJE'I SPYAN
SNGAR DE NYID KYI

@002B BSTAN PA BSRUNG ZHING SKYONG BAR BKA' BSGOS, GNYER DU
GTAD, KHAS BLANGS, DAM BCAS PA YIN PAS DE'I DBANG GIS DNGOS SU
RJE BLA MA'I BSTAN PA LA CHES CHER BYED NUS BA MI 'DUG PAS KHYED
KYIS DON DE THUGS LA DGONGS SHIG ,CES BSKUL ZHING, RJES

SU SPRUL SKU GRAGS PA RGYAL MTSAN GYI SKABS KYANG DGE LDAN BSTAN
SRUNG DREGS PA'I THU POR BZHENGS RAN NO ZHES YANG YANG BSKUL BA
DANG, PAn CHEN BSOD NAMS GRAGS PA SKU ZHING DU GSHEGS NAS DGA'
LDAN DU RGYAL BA BYAMS PA MGON PO 'KHOR

BCAS DANG LHAN CIG TU THEG PA CHEN PO'I CHOS KYI BKA' BGRO PA
MDZAD CING BZHUGS PA'I BKOD PA 'ON RGYAL SRAS SKU PHRENG DANG PO
RGYAL SRAS SHES RAB 'PHEL BA'I SKU SKYE'I THUGS NYAMS LA GZIGS
PAS SKU SKYE NYID NAS 'GRO BA'I DON DU SKU'I SKYE BA BZHES

PAR GSOL BA BTAB PAS, RJE 'DI'I ZHAL NAS RNAM PA BLTA, ZHES ZHAL
GYIS BZHES PA YANG BSTAN SRUNG DREGS PA'I RNAM PAR STON PA'I
BRDA NYID DU NGES PA DANG, RJES SU SPRUL SKU GRAGS PA RGYAL
MTSAN YANG LUGS GNYIS KYI 'PHRIN LAS RMAD DU BYUNG

BAS DE LA GZHAN GYIS PHRAG DOG PAS THUGS MA RANGS PA'I MUR GLO
BUR GSHEGS RKYEN DRAG PO'I MTSAMS SBYOR CI RIGS PA LA BRTEN NAS
SNGON GYI THUGS DAM GNYAN PO RJES SU BSKYANGS PA SKABS SU BABS
PAR DGONGS TE, SNANG SRID DREGS LDAN

YONGS KYI SPYI BOR DRAG SHUL 'PHRIN LAS GNYAN MYUR NUS STOBS MI
BZAD PA'I RDO RJE'I RTZE BRGYA 'BAR BA CI DGAR 'GOD LA MNGA'
DBANG SGYUR BA'I SRID GSUM SROG BDAG DGE LDAN BSTAN SRUNG DGRA
LHA'I RGYAL PO NYID KYI SKU'I RNAM PAR BSAM BZHIN DU BZHENGS

@003A *, ,SHING; /1/ DE'I TSE ZLA BA GCIG TZAM NAS 'BRAS SPUNGS
GZIM KHANG GONG DU DE GA NYID KYI DGONGS RDZOGS DNGUL GDUNG NANG
NAS TZID SGRA 'BYIN PA SOGS BYUNG BAS DNGUL GDUNG GZIM KHANG
BCAS BSHIGS, SHING CHA

RNAMS CHU LA BSKYUR BA DOL CHU MIG DKAR MOR CHAGS PAS DER GNAS
NAS RE ZHIG PAR DU DOL RGYAL ZHES GRAGS, KUN GZIGS LNGA PA CHEN
POS GRUB MTHA' GSAR RNYING THAMS CAD 'DZIN SKYONG SPEL BAR MDZAD
PAS, CHOS SKYONG CHEN PO 'DIS SNGON GYI THUGS

SMON GYI DBANG GIS 'JAM MGON BLA MA'I RING LUGS DRI MA MED PAR
BSRUNG ZHING SKYONG BA'I PHYIR, RGYAL DBANG MCHOG LA SHIN TU
'JIGS SU RUNG BA'I RNAM 'GYUR SNA TSOGS STON PA'I GZIGS SNANG
BYUNG BA NA, RGYAL DBANG NYID NAS THABS SNA

TSOGS GNANG YANG PHAN PA CHER MA BYUNG BA'I TSE, SA SKYA RIN PO
CHER 'DI'I ZLOG THABS BYED DGOS KYI BKA' PHEBS PAS, SA SKYA PA'I
MTHU STOBS NUS PA'I DBANG PHYUG DU MAS MNAN BSREGS 'PHANGS GSUM
MANG DU MDZAD DE 'GA' ZHIG

RTAGS THON PA BYUNG YANG, CHOS SKYONG 'DI NYID LA CUNG ZAD TZAM
YANG GNOD THUB PA MA BYUNG BA'I SKABS, GNAS CHUNG CHOS SKYONG
CHEN POS 'DI LA SUS KYANG MTHO 'TSAM BYED MI NYAN, RDO RJE SHUGS
LDAN RTZAL BYA BA DE YIN ZHES MTSAN GYI MNGA' GSOL

KYANG MDZAD, SA SKYA PA RNAMS KYIS GTOR ZOR 'PHANGS BA'I GTOR MA
TSUR LOG PA DANG, GNOD PA YANG CHER BYUNG, DBUS GTZANG GANG
DU'ANG MNGON SUM GYI MTSAN MAS THAMS CAD SKRAG STE RANG DBANG MA
'DUS PA'I MU NAS, SA CHEN BSOD

@003B NAMS RIN CHEN GYIS SA SKYAR GSUNG NGAG RIN PO CHE TSOGS
BSHAD DU GNANG SKABS MTSAN MO RDO CHAR 'BEBS PA DANG, SKYE BO
'GA' ZHIG LA CHO 'PHRUL SNA TSOGS PA BSTAN, SA CHEN GYI MNAL LAM
DU SA SKYA'I PHUN GLING RTZE CHEN LHA

KHANG GI 'GAG NA BAN GZUGS MIG MANG PO YOD PA ZHIG SHAR BAS
KHYED SU YIN GSUNGS PA LA DGE LDAN PA'I DAM SRI KHO YIN ZER BA
ZHIG BYUNG BA GONG DKAR DAM PA BLO GROS DBANG PHYUG LA DE'I GNAS
TSUL GSOL BAS, GONG DKAR BA'I

ZHAL NAS, DENG SANG DBUS PHYOGS NA'ANG DOL RGYAL ZHES KUN GYIS
MI THUB PA ZHIG 'DUG PAS GDAN SA CHEN PO NAS SDANG SHAG MA GNANG
BAR SKU ZHABS RIN PO CHE NAS GSOL MCHOD GSUNG RTZOM GNANG, LHA
KHANG LTA BU ZHIG SKYED LHAS SOGS SU

MDZAD NA DE KA LEGS PA YONG 'GRO ZHES GSUNGS PA BZHIN, SA CHEN
NAS RGYAL GSOL LOG 'DREN TSAR GCOD GSUNG BRTZAMS MDZAD, SKYED
LHAS RGYAL MKHAR DE BTAB, SPYAN GZIGS DKOR CHA SOGS DNGOS PO
MNANGS CHEN 'GA' RE DER 'BUL BAR

MDZAD PA SKYE BO ZHIG GIS BRKUS PAS MI DE KHRAG SKYUGS NAS SHI
BA DANG, YANG, SPRUL SKU GRAGS PA RGYAL MTSAN NYID BSTAN SRUNG
GNYAN PO 'DI'I SKUR BZHENGS PA'I SKABS RGYAL DBANG LNGA PA CHEN
PO DANG, DGA' GDONG SNGAGS RAM PA RNAM GNYIS

KYIS RDO RJE SLOB DPON MDZAD DE RNAM RGYAL GRVA TSANG GI SGRUB
KHAG GNYIS DANG, RDO RJE BRAG DANG SMIN GROL GLING SO SO NAS RIG
'DZIN RNAM GNYIS KYIS SLOB DPON MDZAD NAS BDE YANGS SHAR DU CHOS
SKYONG 'DI LA SBYIN SREG GI LAS SBYOR GNANG STE SBYIN

@004A *, ,SREG TU PHEBS KHA RANG LA, KHA CIG GIS BSE KHRAB PAS
GROGS MDZAD NAS SBYIN SREG TU MA THEBS ZHES KYANG ZER, GANG LTAR
SBYIN SREG GNANG NAS MI RING BAR RNAM RGYAL GRVA TSANG GI GRVA
PA MANG POR CHOS SKYONG 'DI'I

'TSUB LHONG SHIN TU CHE ZHING, MTSAMS KHAG PA RNAMS YOD SAR,
DGONG MO MAR ME'I 'OD LA GZUGS MI MTHONG BA'I LAG PA CHEN POS
MAR ME SGRIB PA DANG, GSOD PA, CHAB GSENG DU 'GRO MKHAN DANG,
BAN GZUGS BONG BU'I MGO CAN ZLA GAM

GYON PA THUG PA, SKAS MGO'I SKAS RU MI NAG RGYA LU CHAS SU
'KHRUL NAS GA-YANG LA BSKYUR GRABS BYED PA, STENG SKYON GYIS
GRVA PA MANG PO GRONGS PA DANG, 'GA' ZHIG LA ZHUGS TE NAD PA YIN
KHUL GYIS RTZA BSTAN PA SOGS CHO 'PHRUL SNA TSOGS PA MANG

DU BYUNG ZHING, RMOR CHEN KUN DGA' LHUN GRUB KYIS KYANG KHONG
RANG GI THUGS NANG DAG PA THAMS CAD LA DENG SANG DUS BABS YIN
PAS RGYAL PO CHEN PO 'DI GA BSTEN DGOS ZHES CHE BRJOD BSAM GYIS
MI KHYAB PA MDZAD DE KHYAB GDAL GANG CHER BSTEN DU 'JUG

PA GNANG BA DANG, DER MA ZAD, SPRUL SKU GRAGS PA RGYAL MTSAN
NYID KYANG GSANG BA'I RNAM THAR SOGS LAS BYUNG BA LTAR BLA MA YI
DAM SANGS RGYAS BYANG SEMS MANG PO'I ZHAL GZIGS SHING LUNG BSTAN
PA DANG, THUGS DA MA TING NGE 'DZIN GYI DAG PA'I RNAM


ROL 'BYAMS SU KLAS SHING, SPANGS RTOGS KYI YON TAN RGYA MTSO LTA
BU'I GO 'PHANG MTHON POR GSHEGS BAS NA, PHYIS SU RGYAL MCHOG
LNGA PA CHEN POS KYANG DOL GYI CHU MIG DKAR MOR RGYAL KHANG GSAR
BZHENGS DANG 'BREL SPYAN GZIGS DKOR CHA SOGS

@004B 'BUL BAR MDZAD CING, LNGA PA CHEN PO NYID KYI SKU DUS SU,
GZHUNG GI SKU 'KHOR RJE DRUNG ZHIG LA MIG MTHONG GI RDZAS DANG,
SGRIB ZHVA BCAS GNANG NAS DOL RGYAL GYI DRUNG DU YI GE ZHIG 'BUL
DU GTONG BA GNANG ZHING, DES KYANG DE PHYOGS SU PHYIN PA NA DOL
RGYAL

GYI PHO BRANG LHA'I GZHAL MED KHANG LA 'GRAN PA LTA BUR MTHONG
ZHING SGO'I GA-YAS GA-YON DU AA TZA R+YA 'JIGS SU RUNG BA GNYIS
KYIS MI GTONG BA LA RJE DRUNG DES SGRIB ZHVA GYON NAS NANG DU
PHYIN TE JI LTAR BYED PA BLTAS PA NA, GZHAL YAS KHANG SHIN TU
YID DU 'ONG

BDE'I DBUS SU KHRI MTHON PO ZHIG GI STENG DU, DGE SLONG GI RNAM
PA CAN CHOS GOS RNAM GSUM GSOL ZHING, MDUN DU MAndAL BSHAMS PA
'OD KYI RANG BZHIN CAN TSUL KHRIMS KYI DRI NGAD 'THUL BA ZHIG
BZHUGS 'DUG PA LA PHYI ROL NAS MI MA YIN 'JIGS

SU RUNG BA MANG PO 'ONGS NAS YUL 'DI'I MNGA' NAS NGED TSO LA
GNOD PA CHEN PO BYED 'DUG PAS 'DI TSO LA GNOD PA GCIG BYED DGOS
PA 'DUG CES LAN MANG PO ZHUS PA LA, SNYING RJE, DE 'DRA MI RUNG
ZHES NAN GYIS BKAGS KYANG SLAR 'ONGS NAS YANG

YANG ZHUS PAR, 'O NA YUL DE PHYOGS SU 'DI GTOR ZHES YUNGS KAR
SBAR BA GANG GNANG BA MI MA YIN DE RNAMS KYIS DE PHYOGS SU GTOR
BAS YUL DE'I LO TOG THAMS CAD SER PAS BCOM STE RMEG MED PAR BYAS
SHING, DE NAS SKU 'KHOR DES 'DI

SKYABS MGON LNGA PAS PHUL ZHES NGED GTONG BA GNANG BYUNG ZHES YI
GE PHUL BAS PHYAG GIS BZHES TE DBU THOG TU REG, LEGS PAR GZIGS
PA'I GNAS TSUL SKYABS MGON MCHOG LA DES TSUR YONGS TE ZHUS PA
SOGS ZHI RGYAS DBANG DRAG GI

@005A *, ,'PHRIN LAS GYI KHYAD PAR MTHA' YAS SHING, //2// MDOR
NA BSTAN SRUNG CHEN PO 'DI NYID NI, NGES PA'I DON DU PAn CHEN
BSOD NAMS GRAGS PA DANG, 'DUL 'DZIN GRAGS PA RGYAL MTSAN, 'JAM
MGON SA PAndI TA, GRUB

CHEN BIRWA PA, RJE BTZUN 'JAM DPAL DPA' BO LA SOGS PA SNYIGS
MA'I DUS 'DIR 'JAM PA'I DBYANGS NYID KYI BSTAN PA BSRUNG BA'I
PHYIR DU BSTAN SRUNG DREGS PA'I SKUR BZHENGS PA DANG, LHAG PAR
//KHA// PAn CHEN BSOD NAMS GRAGS PA NI BU STON RIN CHEN GRUB

KYI SKU'I SKYE BAR YONGS SU GRAGS SHING, BU STON RIN PO CHE NI
KHA CHE PAn CHEN SH'AKYA SHR'I'I SKU'I YANG SRID DU YONGS 'DZIN
PAndI TA YE SHES RGYAL MTSAN GYIS BU STON GYI RNAM THAR LAS
GSUNGS LA, KHA CHE PAn CHEN NI, KHRO PHU LO TZ'A BA BYAMS PA'I
DPAL GYIS,

BYA KAR DRANG SRONG AO RGYAN ZHING SKYONG DANG, ,SING+GHA GLING
NAS DGRA BCOM GYIS BSTAN LTAR, ,MA BYON SANGS RGYAS GSUM PAR
'TSANG RGYA ZHING, ,'DI 'OG DGA' LDAN GSHEGS LA GSOL BA 'DEBS,
,ZHES GSUNGS PA DANG MTHUN PAR YONGS 'DZIN

RIN PO CHES 'DUL BA'I CHOS 'BYUNG LAS KYANG GSAL BAR GSUNGS BA
LTAR BYAMS PA NAS BRTZIS PA'I MA BYON SANGS RGYAS GSUM PA DE
BZHIN GSHEGS PA RAB GSAL RGYAL POR MNGON PAR RDZOGS PAR 'TSANG
RGYA BA'I MDZAD PA STON PA DANG, DE BZHIN

GSHEGS PA DES DANG POR THUGS BSKYED PA NAS BZUNGS TE, SANGS
RGYAS PA'I TSE 'KHOR DANG SKU TSE, DAM PA'I CHOS YUN JI TZAM
GNAS PA TSUN CHAD MDO SDE BSKAL BA BZANG POR GSUNGS PA LAS SHES
SHING, DE'I PHYIR SAR GNAS KYI SEMS DPA'

@005B CHEN PO'I RGYAL SRAS SPYOD PA'I THABS MKHAS KYI SGYU
'PHRUL MA NGES PA NAM MKHA' RAB 'BYAMS SU SPRO DANG SDUD PA'I
BYED POR YID CHES RNYED NA 'JAM DPAL ZHI KHRO RANG BSTAN BSRUNG
PA'I PHYIR DU DRAG RTZAL SRUNG MA'I RNAM PAR SHAR BA LA KHUNGS
DANG 'BREL BA'I NGES

SHES YANG DAG PAR 'DREN PAR BYED LA, DE LTAR RGYAL DANG RGYAL
BA'I SRAS KYI MDZAD PA PHAL GYI BLO YUL LAS 'DAS PAS NA, SO SKYE
THUN MONG BA'I SNANG NGOR DREGS PA'I GZUGS BZUNG BAR YANG SNGON
GYI THUGS SMON GYI DBANG GIS RJE RGYAL

PA GNYIS PA'I MDO SNGAGS BSHAD SGRUB KYI BSTAN PA TSANG LA DRI
MA MED PA GANG NA YOD PA DER TZANDAN DRI DANG 'GROGS PA BZHIN DU
BSTEN CING MCHOD PA LA MA BLTOS PAR YANG BSRUNG ZHING SKYOB PAR
MDZAD LA, ZHVA SER GYI BSTAN PA LA LOG PAR SPYOD PA'I

'GRO BA MCHOG DMAN KUN LA DRAG PO'I CHAD PA THOG LTAR 'BEB PA LA
'PHRIN LAS KYI SHUGS SHIN TU MYUR ZHING, DRAG SHUL SHIN TU CHE
BAS NA, RANG PHYOGS KYI SER SKYA MCHOG DMAN MANG PO ZHIG KYANG
RJE'I RING LUGS GSER SBYANGS BTZOM LTA BU

'DI NYID KYIS GO MCHOD PAR GZHAN PHYOGS PA'I LTA GRUB 'KHRUL PA
LAS KYANG NYID 'KHRUL MU 'BYAM DU SONG BA'I LAM LOG LAM GOL GYI
GRUB MTHA' MYUR MYUR MO DANG, ZAB ZAB MOR GRAGS PA MANG PO ZHIG
BSRE BSLAD BYAS PA LA BRTEN NAS BSTAN SRUNG

GNYAN PO 'DIS RANG GZUGS DNGOS SU BSTAN PA DANG, KHRO GTUM 'JIGS
SHING RNGAMS PA'I RNAM 'GYUR MI BZAD PA'I CHO 'PHRUL SNA TSOGS
PAS KHA CIG SMYO ZHING 'PHOG PA DANG, LA LA KHONG KHRAG 'DREN
CING GLO BUR DU TSE'I DUS BYED PA, 'GA'

@006A *, ,ZHIG MI 'DOD PA'I NGAN LTAS CI RIGS PAS DPAL 'BYOR 'DU
LONGS RIGS RGYUD DANG BCAS PA LTAG CHU CHAD PA'I RDZING BU LTAR
RIM BZHIN RJES SHUL MED PAR BTANG PA DANG, SKYE BA'I PHRENG BA
GZHAN MA 'GAR YANG CI

BYAS LAM DU RGYU DKA' BA SOGS MNGON SUM DU BYUNG BA DANG 'BYUNG
'GYUR MANG PO MTHONG THOS KYI YUL DU GYUR PA LTAR LAGS PAS BLO
BZANG RGYAL BA'I BSTAN PA GRUB MTHA' CHAL CHOL GZHAN GYIS BSRE
BSLAD MED PAR 'DZIN PA SHIN TU GAL CHE ZHING,

BSTAN SRUNG GNYAN PO 'DI TSUL BZHIN BSTEN NA, ZHVA SER GYI RING
LUGS DRI MA MED PA 'DI NYID BSTEN CING MCHOD PA'I DGE LDAN GYI
BSTAN PA 'DZIN PA'I DPON SLOB DGE 'DUN GYI SDE DANG BCAS PAR
SNYING NYE ZHING, LAS BZHI'I 'PHRIN LAS SGRUB

PA LA DGOS 'DOD STZOL BA'I YID BZHIN GYI NOR BU DANG MTSUNGS PA
SOGS 'PHRAL DANG YUN GYI DGOS PA KHYAD PAR CAN MANG DU YOD, ,'DI
NYID KYI SKU'I RNAM 'GYUR YANG RAB BYUNG BSE THEB CAN RTA NAG LA
CHIBS PA DANG, 'BUG LA CHIBS PA

SOGS MANG ZHING, RDO RJE SHUGS LDAN DNGOS NI KHRO BO KHYUNG ZHON
RAL GRI TZITTA 'DZIN PA DE YIN PAR GSUNGS LA, SA CHEN KUN BLO'I
'DUL 'DZIN MCHOD CHOG PHUN TSOGS 'DOD 'KHYIL NA 'DUL 'DZIN SPRUL
GZHI'I RGYAL POR MDZAD PA'ANG DON

DANG GNAS PAR MA ZAD, BSTAN SRUNG GNYAN PO 'DI NYID 'JIGS BYED
DREGS PA'I ZOL DU SHAR BA'I DRAG PO'I MTHAR THUG YIN PAS, DGOS
PA'I GTZO BO 'JAM MGON BLA MA'I RING LUGS DRI MA MED PA 'DZIN PA
ZHIG BYUNG NA, CHOS SKYONG 'DI

@006B BSTEN CING MTSAD PA TZAM GYIS DGOS PA 'GRUB CING, DE LTAR
MED PAR GTZO BO YANG DRAG POR RBAD NA DGOS PA LHAG PO GANG YANG
MI 'GRUB PA'I STENG DU, SHIN TU BKA' GNYAN CHES SHING, RTZUB
DRAGS PA'I NYEN KA 'BYUNG BAR KHYAB BDAG 'KHOR

LO'I MGON PO RDO RJE 'CHANG PHA BONG KHA PAS DNGOS SU GSUNG BA'I
RGYUN LTAR, DA LAM 'DIR YANG RANG LUGS RJE DE NYID KYIS SPRUL
GZHI 'DUL 'DZIN GTZO BOR MDZAD PA'I DBANG CHOG LTAR 'BUL BA LA,
DE LTAR 'JIG RTEN 'DAS KYANG 'JIG RTEN DREGS PA'I ZOL 'CHANG DGE
LDAN

BSTAN SRUNG DGRA LHA'I RGYAL PO, BDUD KYI SDE 'JOMS PA LA THOGS
PA MED PA'I RDO RJE'I SHUGS 'CHANG BA BSTAN SRUNG CHEN PO RGYAL
CHEN RDO RJE SHUGS LDAN RTZAL ZHES YONGS SU GRAGS PA 'DI NYID
KYI SROG GTAD SNGA SOR BLA MA RIN CHEN DBANG RGYAL GYI YIG

CHA'I STENG NAS GNANG SROL YOD 'DUG KYANG, DUS PHYIS RJES GNANG
GI RGYUN LTA CI, YIG CHA TZAM YANG MTHONG THOS KYI YUL DU RNYED
DKA' BAR GYUR PA NA, BSTAN SRUNG CHEN PO NYID NAS, NGES PA DON
GYI ZUNG 'JUG GRUB PA'I 'KHOR LOS SGYUR BSKYABS MCHOG

RDO RJE 'CHANG PHA BONG KHA PA BDE CHEN SNYING PO DPAL BZANG
POR, 'JIGS BYED DBANG GIS SMIN PA'I SLOB MA LA, ,SKU GSUNG THUGS
KYI BYIN RLABS THOB PAR 'GYUR, ,CES SOGS KYI BRDA TSIG MDONG
GSOL DU 'BUL GNANG MDZAD PA DANG CHABS CIG

TU RGYAL CHEN RIGS LNGA'I RJES CHOG GSAR RTZOM GYIS GZHAN LA
SPEL DGOS PA'I BSKUL MA YANG YANG MDZAD PA LA BRTEN NAS RJE RANG
GI THUGS NYAMS DANG BSTUN PA'I YIG CHA'I SA BON 'GA' RE MDZAD DE
DAM PA RE ZUNG LA CHIG BRGYUD DU STZAL,

@007A *, ,DE LTA NA'ANG RJE 'DI NYID NI, SNGON RING MO ZHIG NAS
TSOGS GNYIS KYI GOMS PA YONGS SU RDZOGS PAS SKU TSE 'DI NYID
LA'ANG DAG PA YE SHES KYI ROL PA 'BYAMS SU KLAS, DANG POR GRUB
MTHA' RIS MED KYI CHOS

SKOR LA GSAN BSAM BSGOM PA RGYA CHER MDZAD CING, DE YANG DPER
NA, STON PA SH'AKYA'I RGYAL POS BYANG CHUB CHEN PO'I GO 'PHANG
'GRO BA'I DON DU MNGON DU MDZAD KYANG, ZHING 'DIR CHOS KYI 'KHOR
LO BSKOR TE 'GRO DON MDZAD PA THUN MONG GDUL BYA'I SNANG

NGOR LHA'I DBANG PO CHANGS PA SOGS KYIS BSKUL BA'I RKYEN LA
BRTEN PA LTAR, RJE 'DI NYID KYANG MDO SNGAGS YONGS RDZOGS KYI
BSTAN PA TSANG LA MA NOR BA DAR ZHING RGYAS PAR MDZAD PA'I THUGS
BSKYED RLABS PO CHE'I MTHU GRUB PA DUS LAS YOL BAR

GYUR NA RGYAL BA'I BSTAN PA DRI MA MED PA NYAMS PA'I RKYEN DU
'GYUR BA LA DGONGS TE, DGE LDAN THUN MONG MIN PA'I BSTAN SRUNG
SPRUL BA'I CHOS SKYONG CHEN PO 'DI NYID KYIS DNGOS NYAMS CI RIGS
PAR THABS MKHAS KYI SGYU 'PHRUL SNA TSOGS PAS DGE

LDAN LTA GRUB RNAM THAR GTZANG MA SNGON GYI THUGS BSKYED LTAR
RJES SU BSKYANG DGOS PA'I GSAL 'DEBS BSKUL MA SHUGS DRAG PO YANG
NAS YANG DU MDZAD PA NA, RJE BTZUN BLA MA RDO RJE 'CHANG NYID
NAS KYANG SNGON GYI THUGS DAM BTZAN PO RJES SU DRAN PA BDAG

GIR MDZAD, DE NAS BZUNGS TE MNYAM MED DGA' LDAN PA'I RING LUGS
DRI MA MED PA 'DI NYID GRUB MTHA' CHAL CHOL GZHAN GYI BSRE BSLAD
MED PAR 'DZIN CING SPEL BAR DGYES BZHIN ZHAL GYIS BZHES, BSTAN
SRUNG GNYAN PO 'DI NYID SRUNG MA'I

@007B THU BOR MNGA' GSOL NAS SKU LUS DANG GRIB MA BZHIN DU
'GROGS TE RNAM BZHI'I 'PHRIN LAS THUGS KYI BZHED PA BZHIN SGRUB
PAR BKA' BSGOS GNYER DU GTAD DE CHOS SKYONG BRAN BZHIN BKOL, SKU
TSE MDZAD PA DANG BCAS PA'I BZHED DGONGS LHUN GYIS

GRUB CING, BLO BZANG RGYAL PA GNYIS PA'I BSTAN LA BLO BZANG
RGYAL BA RANG NYID SLAR BYON PA LTA BU'I MKHAS BTZUN BZANG GSUM,
'CHAD RTZOD RTZOM GSUM, LTA SGOM SPYOD GSUM GYI MDZAD PA RMAD DU
BYUNG BAS NUB PHYOGS DZ'A TI'I DRI BSUNG

'THUL BA NAS SHAR PHYOGS RGYA MTSO'I MTHAR THUG GI BAR RJE 'DI
NYID KYI SLOB MA YANG SLOB DANG BCAS PAS KHYAB CING, THUB BSTAN
DRI MA MED PAS 'DZAM GLING YANGS PA'I KHYON LA MNGA' BSGYUR BA'I
'PHRIN LAS KYI BKA' BABS, DE LTAR THUB BSTAN

YONGS RDZOGS KYI BDAG POR BZHENGS TE, NGES PA'I DON DU NYAMS
RTOGS KYI GO 'PHANG MTHON POR GSHEGS NAS, RAB 'BYAMS DKYIL 'KHOR
RGYA MTSO'I GTZO BOR GYUR TE, GSANG BA GSUM GYI SGYU 'PHRUL
MKHA' KHYAB KYI ZHING DU SPRO ZHING

SDUD PA'I MDZAD PA'I KHYAD PAR MTHA' YAS KYANG, 'DUL BA'I BCAS
RKYANG PHRA MO TSUN LA'ANG KHYAD GSOD MI MDZAD PAR YON TAN THAMS
CAD BUM NANG GI MAR ME BZHIN DU SBA BA JO BO BKA' GDAMS GSAR
RNYING GI RNAM THAR GTZANG MA PHYAG BZHES

SU BSTAR BA LAS, LHA MTHONG 'DRE MTHONG DANG MNGON SHES GRUB
RTAGS PHRA MA RER RTOGS PA'I YON TAN CHEN POR KHAS 'CHE BA'I ZOG
BRDZUN GYIS DAD LDAN GYI MGO BO MGAL ME LTAR BSKOR BA LA GZHAN
DON DU BRLOMS PA DENG DUS KYI BSTAN 'DZIN

@008A *, ,DU GRAGS PA PHAL MO CHE LTAR LTAS NGAN RGYAN DU NGOM
PA'I NGAN SPYOD KYI DRI TZAM YANG MI MNGA' BAS NA, 'DIR YANG RJE
NYID KYI DAG PA'I GZIGS NGOR SHAR BA'I YIG CHA'I SA BON TZAM LA
THUGS YID MA RTON PAR, SNYIGS DUS KYI

NGES PA DON GYI GRUB MCHOG KHYAB BDAG STAG PHU BA PADMA BADZRA
DPAL BZANG POR RGYU MTSAN ZHIB GSOL DANG BCAS TE GSOL 'DEBS NAN
TAN DU MDZAD PAR, GRUB BA'I DBANG PHYUG STAG PHU BA DE NYID KYI
GSUNG LAS, RTAG TU 'KHRUL YANG

NYID 'KHRUL BAG CHAGS BSDEBS, ,BLA MA'I BKA' BZHIN GSOL BA BTAB
PA'I MOD, ,YID DGA'I ZHING SLEBS PADMA'I NGAD LDAN DRUNG, ,'DOD
DON GSOL BAS DGYES ZHAL 'DZUM BAG BCAS, ,GSUNG SKYES SEMS DPA'
CHEN POR

DGONGS PA GTAD, ,R'A DZ'A GDONG LNGA'I KHRI GSEB NAS DRANGS TE,
,MNGAG GZHUG GTAD PA BLA MA'I GSUNG DANG MTHUN, ,MI 'DRA'I KHYAD
PAR CUNG ZAD KHA BSKANGS TE, ,PADMA'I MING GIS DGA' BA'I TSAL DU
BKOD, ,DGE BAS BLA MA'I SKU TSE MDZAD

'PHRIN RGYAS, ,BU SLOB SEMS MTHUN CHOS 'BYOR BDE DAGS 'TSO,
,KHYAD PAR 'JAM MGON RING LUGS RGYAS GYUR CIG ,CES GSUNGS PA
LTAR RJE STAG LUB CHEN PO NYID DAG PA YE SHES KYI GZIGS NGOR
DGA' LDAN YID DGA' CHOS 'DZIN DU

BEBS NAS, RJE BLA MA DGE SLONG PADMA'I NGAD LDAN GYI TSUL DU
MJAL BA LA GSOL BA 'DEBS PAR MDZAD PA'I TSE, 'JAM MGON TZONG KHA
BA CHEN POS RJE 'DUL BA 'DZIN PA GRAGS PA RGYAL MTSAN LA SPYAN
GYIS GZIGS SHING DGONGS PA GTAD PA NA,

@008B 'DUL 'DZIN PA DE NYID KYIS NGO BO GCIG LA LDOG PA THA DAD
PA'I TSUL DU BSTAN SRUNG SPRUL PA'I RGYAL CHEN RIGS LNGA 'JAM
MGON BLA MA'I BZHUGS KHRI'I GSEB NAS SPYAN DRANGS TE SNGAGS GTAD
ZAB MO STZAL BA'I BLA MA YAB SRAS NYI ZLA LTA BU RNAM GNYIS KYI

DAG SNANG NYE BRGYUD CHU BO ZUNG 'BREL THUN MONG MA YIN PA JI
LTAR BYUNG BA BZHIN, BYIN RLABS KYI BRGYUD PA MA NYAMS, DAM SEL
GYIS BAR MA BCAD, CHOS BRGYUD KYI BSRE BSLAD MA ZHUGS PAR BDAG
GI BLA MA'I DRUNG NAS LEGS PAR THOB PA RGYAL

CHEN BRAN BZHIN 'KHOL BA'I BYIN RLABS KYI TSAN KHA GZHAN LAS
KHYAD PAR DU 'PHAGS PA 'DI NYID 'BUL BA LA, (ZHES PA MAN GZHUNG
LTAR RO, CUNG ZAD BSDUS PAR SPRON GONG GI AANG KI //1// RTAGS
NAS //2// RTAGS LA 'GRO ZHING, DE LAS KYANG BSDUS PA BYED NA
//KA// RTAGS

NAS //KHA// RTAGS LA 'GRO BA'I RGYAS BSDUS BYA TSUL SBYOR SHES
DGOS, 'DI NI, PHA BLA MA RDO RJE 'CHANG DE NYID KYI GSUNG GI
STENG NAS RGYAL CHEN SROG GTAD BYED SKABS SNGON 'GRO'I LO RGYUS
MTSAMS SBYOR KHA SKONG DANG, KHA BSGYUR BYA DGOS RNAMS MKHYEN
LDAN RNAMS LA MI MKHO YANG, RMONGS

RTUL SLOB DPON GYI RES SU BAB BA BDAG 'DRA'I RIGS LA MKHO BAR
BSAMS TE BLA MA'I GSUNG GI ZHABS 'DEGS KYI TSUL DU KHRI BYANG
SBRUL MING PAS BKOD PA STE, YI GE PA YANG BLA MA RDO RJE 'CHANG
GI ZHABS PAD YUN DU BSNYEN PA'I DRUNG YIG 'DAN MA BLO BZANG RDO
RJES BGYIS PA DGE LEGS 'PHEL,,)

` DAD DAM MTSUNGS MED LHA KLU DGA' TSAL BAS, ,YON SBYAR MTHUN
RKYEN 'PEL TSAD BLA MA YIS, ,TSE RABS 'BRAL MED MNYES BZHIN RJES
'DZIN CING, ,ZUNG 'JUG RDO RJE 'CHANG DBANG MYUR THOB SHOG , ,,