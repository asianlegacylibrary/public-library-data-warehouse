*, ,'DUS BA'I BSKYED RIM GYI RNAM BSHAD GNAD DON KUN GSAL ZHES
BYA BA BZHUGS SO, ,

@001A #, ,NA MO SH'AKYA MU NA YE, MKHA' LTAR DNGOS PO KUN LA
KHYAB PA'I CHOS SKU DON DAM SPROS BRAL LAS, ,RIM GNYIS RLUNG GI
SHING RTA CHES DRANGS ZUNG 'JUG LONGS SKU NYIN MO'I MGON,
,GRANGS MED GDUL BYA'I

KHAMS KYI RGYA MTSOR SPRUL SKU'I GZUGS BRNYAN STONG 'CHAR BA,
,RIGS BRGYA'I KHYAB BDAG RDO RJE 'CHANG DANG DE SPRUL BTZONG KHA
PA DER 'DUD, ,LEGS BSHAD MTHAR THUG DPAL LDAN 'DUS PA'I RGYUD,
,RGYUD DER MTHAR THUG

TSUL BZHI'I RGYAS BTAB TSUL, ,TSUL BZHIN GSAL MDZAD KLU SGRUB
SMRA BA'I ZLA, ,ZLA BA'I ZHABS SOGS BRGYUD PAR BCAS LA 'DUD,
,KHYAD PAR BDAG BLO RIN CHEN K'A LA SHAR, ,LEGS BSHAD BDUD
RTZI'I CHAR 'BEBS DGE

BA'I BSHES, ,THOG MTHA' BAR GYI YONGS 'DZIN RNAM LNGA YI, ,BKA'
DRIN LAN BRGYAR DRAN PAS RTAG TU BSNGAGS, ,SKYE SHI BAR DO RGYAL
BA'I SKU GSUM DU, ,SGYUR BYED 'DUS PA'I RIM PA DANG PO'I GNAD,
,DAM PAS BSKUL BAS

RANG NYID 'DRIS PHYIR DANG, ,SKAL MNYAM GZHAN LA'ANG PHAN SRID
SNYAM NAS BRI, ,DE YANG 'DIR DPAL GSANG BA 'DUS PA'I RIM PA DANG
PO'I RNAM GZHAG JI LTAR 'TSIM PA ZHIG BSHAD PAR BYA STE, 'DI LA
GSUM, 'DUS PA'I RGYUD

@002A *, ,KYI CHE BA BSTAN PA DANG, RTZA BSHAD KYI RGYUD DANG
DGONGS 'GREL GYI RIM PA BYON TSUL, BSKYED PA'I RIM PA LA JI LTAR
SLOB PA'I TSUL LO, ,DANG PO NI, RTZA RGYUD LAS, DE BZHIN GSHEGS
PA THAMS CAD KYI SKU DANG GSUNG DANG

THUGS KYI GSANG BA GSANG BA 'DUS PA ZHES GSUNGS SHING, RGYUD
PHYI MA LAS, AE MA HO SHIN TU RNYED PAR DKA', ,BYANG CHUB SGRUB
PA'I THABS 'DI YIN, ,RGYUD KYI PHYI MA'I PHYI MAR GYUR, ,GSANG
BA 'DUS PA ZHES BYA'I RGYUD, ,CES DANG, GANG ZHIG

RAB GSANG 'DUS PA'I RGYUD 'DI NYAN PA DANG, ,'DON PAR BYED DANG
KLOG PA DANG NI SEMS PA DANG, ,MCHOD PAR BYED PA DANG NI 'DRI'AM
'DRIR 'JUG PA, ,BYANG CHUB RDO RJE 'DRAR BLTA DE LA RTAG PHYAG
'TSAL, ,ZHES DANG, 'JAM DPAL ZHAL LUNG LAS KYANG,

SANGS RGYAS KUN GYI 'DUS PA'I RGYUD, ,GSANG CHEN GSANG BA CHES
GSANG BA, ,GONG NA MED PA'I LUNG CHEN PO, ,ZHES DANG, DMAR NAG
GI RGYUD LAS KYANG, RGYUD KYI MTHAR THUG 'DUS PA STE, ,MA BYUNG
'BYUNG BAR MI 'GYUR RO, ,ZHES DANG, GSANG BA

GRUB PA LAS KYANG, DPAL LDAN 'DUS LAS MCHOG GZHAN MED, ,'JIG
RTEN GSUM GYI RIN CHEN GYUR, ,ZHES DANG, SGRON GSAL LAS KYANG,
THUB PA CHEN PO'I CHOS PHUNG PO, ,BRGYAD KHRI BZHI STONG GSUNGS
PA YI, ,DPAL LDAN 'DUS 'DI SNOD

@002B YIN TE, ,DE LAS DE NI RGYUD KYI RTZE, ,ZHES GSUNGS PA LTAR
RO, ,GNYIS PA NI, SPYIR 'DUS PA'I RTZA RGYUD LA SHLOO KA NYIS
KHRI LNGA STONG YOD PA GCIG DANG, DE LAS BTUS PA'I DA LTA'I
BSDUS RGYUD PHYI MA DANG BCAS PA GNYIS SO, ,DE'I BSHAD RGYUD LA,
RGYUD PHYI MA, RDO RJE 'PHRENG BA, DGONGS PA LUNG

STON, LHA MO BZHIS ZHUS, YE SHES RDO RJE KUN LAS BTUS PA, LHA'I
DBANG POS ZHUS PA STE DRUG GO ,RGYUD PHYI MA NI, 'DUS PA'I BSHAD
RGYUD YIN PAR MA ZAD DE'I RGYUD KYANG YIN LA, GZHAN LNGA NI 'DUS
PA'I BSHAD RGYUD YIN KYANG DE'I RGYUD MIN NO, ,DGONGS 'GREL LA
NI 'PHAGS PAS MDOR BYAS,

MDO BSRE GNYIS DANG, RIM LNGA, BYANG CHUB SEMS 'GREL DANG BCAS
PA MDZAD, 'PHAGS PA LHAS NI SPYOD BSDUS SGRON ME DANG BDAG BYIN
RLABS GNYIS MDZAD, KLU BYANG GIS DKYIL CHOG NYI SHU PA DANG LAS
MTHA' RNAM 'BYED, SH'AKYA BSHES GNYEN GYIS RIM PA GNYIS PA'I
MJUG ,ZLA BAS RTZA RGYUD

KYI 'GREL PA SGRON GSAL DANG, RDO RJE SEMS DPA'I SGRUB THABS
GNYIS MDZAD CING, DE RNAMS KYI RJES 'BRANG RGYA BOD KYI MKHAS PA
GZHAN GYIS MDZAD PA MANG YANG, RJE YAB SRAS KYIS BKRAL BA'I
DBANG DU BYAS NA, RJE NYID KYIS RGYUD 'GREL GYI MCHAN BU MTHA'
DPYOD BSDUS DON GSUM

DANG, SNGAGS RIM, RIM LNGA SOGS MANG DU MDZAD LA, MKHAS GRUB
RJES NI, 'DUS PA'I BSKYED RIM GYI RNAM BSHAD CHEN MO SOGS 'GA'
RE DANG, DE'I RJES SU MKHAS GRUB NOR BZANG BA DANG, PAn CHEN
BSOD NAMS GRAGS PA, PAn CHEN GONG MA SOGS DU MAS KYANG 'DUS PA'I

RIM GNYIS KYI DON GTAN LA 'BEBS PA'I SGO NAS DAR RGYAS SU MDZAD,
'DIR YANG DE RNAMS KYIS BSHAD PA'I RJES SU 'BRANG STE DE DAG GI
DGONGS PA DANG MTHUN PAR RANG SKAL GYI DBANG DU BYAS NAS 'CHAD
PAR BYA'O, ,GSUM PA LA LNGA, GANG GIS SGRUB PA'I RTEN, GANG DU
BSGRUB

@003A *, ,PA'I GNAS, RIM GNYIS KYI GO RIM NGES TSUL, JI LTAR
SGRUB PA'I MNGON RTOGS KYI RNAM GZHAG ,BSKYED RIM MTHAR PHYIN
PA'I TSAD 'PHROS DANG BCAS PA BSHAD PA'O, ,DANG PO NI, SPYIR LAM
'DI'I SGRUB PA PO KHYAD PAR CAN GYI DBANG DU BYAS NA THUN MONG

BA'I LAM GYI RIM PA LA BLO SBYANGS PA ZHIG DGOS LA, DE YANG NGES
'BYUNG BYAMS SNYING RJE BYANG CHUB KYI SEMS BSKYED NAS BYANG
SDOM BZUNG STE SPYOD PA PHYIN DRUG LA SLOB 'DOD YOD PA ZHIG DGOS
TE, DE DAG SNGA MA SNGA MA YOD NA PHYI MA PHYI MA RNAMS JI LTA
BA BZHIN 'BYUNG ZHING MANG NA MI

'BYUNG BA'I PHYIR, DE NAS BLA MED LTAR NA DBANG BZHI RNAM PAR
DAG PA THOB PA ZHIG DGOS TE, SPYIR DBANG RNAM PAR DAG PA NI
SNGAGS LAM GYI 'JUG SGO YIN LA, BLA MED KYI RIM GNYIS RDZOGS PAR
BSGOM PA'I SNOD DU 'GYUR BA LA DE'I DBANG BZHI NGES PAR THOB
DGOS PA'I PHYIR TE,

RDO RJE 'PHRENG BA LAS, THOG MAR SLOB MA GANG GI TSE, ,BLO LDAN
YANG DAG DBANG BSKUR NA, ,RDZOGS PA'I RIM PA'I RNAL 'BYOR LA,
,DE YI TSE NA SNOD DU 'GYUR, ,YANG DAG DBANG BSKUR GYIS DBEN NA,
,SGRUB POS RGYUD KYI DON SHES KYANG, ,SLOB DPON SLOB MA MTSUNGS
PAR NI, ,

MI BZAD DMYAL BA CHEN POR 'GRO, ,ZHES GSUNGS PA'I PHYIR, GNYIS
PA NI, RTZA RGYUD LE'U BCU GNYIS PAR, DGON PA CHEN PO'I SA
PHYOGS SU, ,ME TOG 'BRAS BU SOGS KYIS BRGYAN, ,RI BO DBEN PA'I
SA PHYOGS SU, ,DNGOS GRUB THAMS CAD BSDUS PA BSGRUB, ,ZHES

GSUNGS PA LTA BU'I GNAS SU BSGOM PAR BYA STE, DES YID DU 'ONG
BA'I GNAS GZHAN YANG MTSON PA'I PHYIR RO, ,GSUM PA NI, DE LTA
BU'I RTEN GYI GANG ZAG DES RIM GNYIS KYI NANG NAS THOG MAR
BSKYED RIM DANG DE NAS RDZOGS RIM LA SLOB DGOS PA YIN TE, RIM
LGA ?

@003B LAS, BSKYED PA'I RIM PA LEGS GNAS SHING, ,RDZOGS PA'I RIM
PA 'DOD RNAMS LA, ,THABS 'DI RDZOGS PA'I SANGS RGYAS KYIS, ,SKAS
KYI RIM PA LTA BUR GSUNGS, ,ZHES GSUNGS PA'I PHYIR, RIM GNYIS
GANG SGOM YANG DAM TSIG LA GNAS PA ZHIG DGOS TE, DAM TSIG

SPYI DANG KHYAD PAR BLA MA'I DAM TSIG GI GTZO BO RNAMS DANG 'GAL
BA PHYIR BCOS TSUL BZHIN MA BYAS NA, DNGOS GRUB KHYAD PAR CAN MI
'THOB CING NGAN 'GROR SKYE BAR 'GYUR BA'I PHYIR TE, SDOM 'BYUNG
LAS, JI LTAR NYE BAR BSTAN PA BZHIN, PHYI NAS DAM TSIG SPYOD LA
BRTZON, ,

ZHES PA NAS, YANG DAG MAN NGAG PHUN TSOGS KYIS, ,'GRUB PAR 'GYUR
RO GZHAN DU MIN, ,ZHES GSUNGS PA'I PHYIR, BZHI PA LA BZHI, DANG
PO'I SBYOR BA, DKYIL 'KHOR RGYAL MCHOG ,LAS RGYAL MCHOG ,BSKYED
RIM GYI DMIGS PA YID LA BYED TSUL LO, ,DANG PO LA

GNYIS, MNGON RTOGS KYI SBYOR BA'I RNAM GZHAG DANG, MNGON RTOGS
DNGOS KYI RNAM GZHAG GO ,DANG PO LA GSUM, SNGON DU JI LTAR BYA
BA DANG, MTHUN RKYEN BSGRUB PA'I PHYIR TSOGS ZHING MCHOD CING
SDOM PA BZUNG BA SOGS DANG, 'GAL RKYEN 'GOG PA'I PHYIR SRUNG
'KHOR

BSGOM PA'O, ,DANG PO LA LNGA, RDOR DRIL BYIN GYIS BRLAB PA, NANG
MCHOD BYIN GYIS BRLAB PA, SNGON 'GRO'I GTOR MA BYA TSUL, BDAG
BSKYED MCHOD PA BYIN GYIS BRLAB PA, RDOR SEMS SGOM BZLAS BYA
TSUL LO, ,DANG PO LA GNYIS, RANG LHAR BSKYED PA DANG, BYIN BRLAB
BYA

TSUL DNGOS SO, ,DANG PO LA GNYIS, DGOS PA DANG, TSIG DON NO,
,DANG PO NI, RANG NYID SKAD CIG GIS ZHE SDANG RDO RJE SKU MDOG
MTHING NAG ZHES SOGS KYIS RANG ZHE SDANG RDO RJER BSKYED NAS
RDOR DRIL BYIN GYIS RLABS PA LA DGOS PA YOD DE, SGRUB THABS
BSGOM PA'I TSE

@004A *, ,DAM TSIG GSUM DANG LDAN PA ZHIG DGOS SO ZHES SHES PAR
BYA BA'I CHED YIN PA'I PHYIR, DE YANG YIN TE, RANG LHA YAB YUM
DU BSKYED PA NI PHYAG RGYA'I DAM TSIG ,RDOR DRIL 'DZIN PA NI
RDOR DRIL GYI DAM TSIG DRAN PA'I CHED YIN PA'I PHYIR, GNYIS PA
NI,

RANG NYID ZHE SDANG RDO RJE ZHES SOGS BRJOD PA DANG MNYAM DU,
RANG GI PHUNG PO PHRA RAGS MA PHYE BAR BTAGS CHOS DANG BCAS PA
BRTEN NAS BTAGS PA TZAM MA GTOGS, RANG NGOS NAS GRUB PA MED DO
SNYAM DU BSAMS TE, RANG NYID PHUNG PO DE NYID 'OD DU MER GYIS
ZHU BA'I GO SA

DER STONG PA'I NGANG LAS, RANG SEMS BDE BA CHEN PO'I YE SHES DE
NYID SNA TSOGS PADMA DANG NYI MA'I GDAN GYI STENG DU 'OD SNGON
PO KHRU GANG BA ZHIG GAM, YANG NA SKAD CIG GIS NYI GDAN GYI
STENG DU ZHE SDANG RDO RJE SKU MDOG MTHING NAG ZHES PA NAS SHAM
THABS 'PHYAR BAR GYUR ZHES PA'I

BAR GYIS BSKYED, DE YANG SKU MDOG DANG RTZA ZHAL MTHING NAG
,GA-YAS ZHAL DKAR PO ZHI BA, GA-YON ZHAL DMAR PO CHAGS PA'I NYAM
CAN SOGS 'OG NAS SRUNG 'KHOR GYI SKABS SU 'BYUNG BA LTAR BSAM,
DE DAG KYANG 'DIR MAN NGAG DANG SBYAR TE BSHAD NA, SGYU LUS

'OD GSAL ZUNG 'JUG MTSON PA'I ZHAL GSUM, ZHAL GSUM KA'I DBU'I
RDZA MA DANG MGRIN PA GCIG YIN PA LA ZHAL GSUM 'BUR DOD KYI RNAM
PA CAN, DBU SKRA SPYI BOR THOR COG BYAS PA'I RTZE MOR RDO RJE
RTZE LNGA PAS MTSAN PA, THOR COG GI MDUN NAM, DBU SKRA BCINGS

THAG GI DBUS SU SPYI BO'I RTZA 'KHOR MTSON PA'I RDO RJE RTZE MO
SO GNYIS PA GYEN DU LANGS PA'I GA-YAS GA-YON DU RDO RJE RTZE
LNGA PAS RGYAB KYI BAR DU 'KHOR BA LA, YANG MAR GYI SNE RNAMS SU
MU TIG GI 'PHRENG BAS SBREL ZHING, BAR BAR DU MU TIG GI 'PHRENG
BA NYIS BSHIBS KYI KU RU KHAR

@004B SBREL BA, DBU RE RE'I STENG DU 'KHOR LO RTZIBS BRGYAD PA
RE, MDUN NGOS KYI RTZIBS DBUS MA'I STENG DU RIN PO CHE LAS GRUB
PA'I MI BSKYOD PA, DE'I GA-YAS GA-YON DU RNAM SNANG DANG RIN
'BYUNG, DE'I GA-YAS GA-YON DU 'OD DPAG MED DANG DON GRUB RNAMS
'BUR TU DOD PA'I RNAM PA CAN, RTZIBS

RNAMS LA MU TIG GI DRA BA NYIS BSHIBS DANG DBUS MA LA SUM BSHIBS
CUNG ZAD RING BA, SNYAN RGYAN NI RGYU GSER LAS BYAS SHING ZLUM
PO MAR SNAR RDO RJE RTZE LNGA PA PHYED PAS MTSAN PA LA MU TIG GI
DZAR DZAR YOD PA, SNYAN GONG AUTPA LA'I GDENGS GA NI, YU BA SNYAN
GYI RGYAB DANG 'DAB MA

SNYAN GYI GONG DU GDENGS KAR YOD PA'I YU BA'I THAD DANG GSER GYI
'KHOR LO'I 'OG NAS TSON SNA LNGA'I DAR DPYANGS SNYAN RGYAB NAS
MAR 'PHYANG BA, AOL MDUD KYI THAD SOR MGRIN PA'I RTZA 'KHOR
MTSON BYED RDO RJE RTZE BCU DRUG PA'I GA-YAS GA-YON DU RDO RJE
RTZE LNGA PAS MGRIN PA 'KHOR BA LA YAR MAR GYI

SNE RNAMS SU MU TIG GI 'PHRENG BA NYIS BSHIBS KYIS SBREL BA
DANG, BAR RNAMS SU MU TIG GI 'PHRENG BAS KU RU KHAR SBREL BA'I
MGUL RGYAN, SE MO DO NI, THUGS MTSON BYED DU MGUL RGYAN GYI PHYI
NAS MU TIG GI DRA BA DRA PHYED NU MA GNYIS KYI BAR DU SLEB PA
STE, KHA CIG TU GA-YAS

GA-YON DU SE RAL KHAR BYA BAR BSHAD DE BRTAG ,GA SHA'AM SE RAL
KHA NI NU MA GNYIS KYI DBUS KYI SNYING GA DANG RGYAB TU SNYING
KA'I RTZA 'KHOR MTSON PA'I RDO RJE RTZE BRGYAD PA'I YAR MAR KYI
RVA RNAMS LA MU TIG GI 'PHRENG BA SUM BSHIBS PHRAG GO ,GA-YAS
GA-YON NAS MCHAN KHUNG GA-YAS

GA-YON DU KU RU KHAR SBREL BA, DO SHAL NI, RIN PO CHE DKAR DMAR
SNGO BA LNGA BCU SPEL MA'I PHRENG BA BRLA PHRA SBOM GYI MTSAMS
SU SLEB PA, SKA RAGS SAM 'OG PAG NI LTE BA'I RTZA 'KHOR MTSON
PA'I RDO RJE RTZE DRUG CU RE BZHI PA DANG, DE'I GA-YAS GA-YON
NAS BRTZAMS TE RDO RJE RTZE LNGA PAS

@005A *, ,RGYAB KYI BAR 'KHOR BA LA, YAR MAR GYI RVA RNAMS SU MU
TIG GI PHRENG BA NYIS BSHIBS KYI SBREL BA'I BAR MTSAMS SU MU TIG
GI PHRENG BA NYIS BSHIBS KYI KU RU KHAR BYAS PAS SBREL BA, 'OG
RVA RNAMS SU MU TIG GI DRA BA DRA PHYED SUM BSHIBS

KYI SNE MOR DRIL CHUNG GA-YER KHA DANG ZLA PHYED RNGA YAB SOGS
KYIS SPRAS PA, DPUNG RGYAN NI, PHYAG DRUG GI DPUNG P'Am SOG PA'I
DKAR YOL KHA RE RE NAS STENG 'OG TU 'THON PA'I DPUNG MGO'I 'OG
DANG GRU TSIGS KYI NANG DU GSER GYI PA tAS RIS SGOR MO LA NOR
BUS BRGYAN PA DANG,

PHYAG GI 'KHRIG MA DANG ZHABS KYI LONG BU RNAMS SU'ANG DE 'DRA
BA'I RGYAN RNAMS LA MU TIG GI DRA BA DRA PHYED DANG BCAS PA'I
PHYAG ZHABS KYI GDU BU STE, RIGS DRUG RGYAN GYI RNAM PAR SHAR
BA'O, ,PHYAG GA-YAS KYI DANG POS MI BSKYOD PA'I NGO BO GSER GYI
RDO RJE RTZE LNGA PA, GA-YON

GYI DANG POS RDO RJE 'CHANG GI NGO BO RDO RJE RTZE LNGA PA PHYED
PAS YU BA BYAS PA'I DRIL BU BZUNG NAS YUM GYI MCHAN KHUNG NAS
'KHYUD PA, GA-YAS KYI GNYIS PAS RNAM SNANG GI NGO BO RDO RJE
RTZE LNGA PA PHYED PAS YU BA BYAS PA'I 'KHOR LO DKAR PO RTZIBS
BCU GNYIS PA, GSUM PAS 'OD DPAG

MED KYI NGO BO PADMA DMAR PO 'DAB MA BRGYAD PA'I YU BA NAS 'DZIN
PA, GA-YON GYI GNYIS PAS RIN 'BYUNG GI NGO BO RDO RJE PHYED PAS
YU BA BYAS PA'I RIN PO CHE SER PO CHA DGU PA, GSUM PAS DON GRUB
KYI NGO BO RDO RJE RTZE LNGA PA PHYED PA'I STENG DU PADMA ? DE'I
STENG DU NYI MA LA RAL GRI SO GNYIS

PA RTZE MOR YE SHES KYI ME 'BAR BA 'DZIN PA, DE'I PANG NA YUM
REG BYA RDO RJE MA SKU MDOG SNGON PO RGYAN CHA LUGS THAMS CAD
YAB DANG 'DRA BA LA SKU BONG YAB LAS CUNG ZAD CHUNG BA, DBU SKRA
PHYED THOR COG DANG LHAG MA LAN BUR 'PHYANG BAS SKU STOD KHEBS
PA PHYAG DANG PO GNYIS

@005B KYIS RDOR DRIL BZUNG NAS YAB KYI MGUL PA NAS 'KHYUD PA,
GZUGS MDZES PA, NGAG SNYAN PA, DRI ZHIM PA, LJAGS DANG MA MCHU'I
RO MNGAR BA, ,LUS KYI REG BYA 'JAM PA SOGS 'DOD YON LNGA'I DGA'
BAS ROL PA, ZHABS PADMA'I SKYIL KRUNG GIS BZHUGS PA, GNYIS

KA'I GOS KYI GA SHAL NI RIN PO CHE SNA TSOGS PAS SPRAS PA'I LHA
RDZAS KYI GOS STOD CUNG ZAD LEB CHAGS PA MTSAN KHUNG GA-YAS
GA-YON DU GA SHAL BYAS SHING, MDUN RGYAB LEB CHAGS PA LA STE ZUR
RNAMS SU MANG PO YOD PA'I SHAM THABS PHAN TSUN RGYAB TU 'PHYANG
BA STE

BSHUGS PA'O, ,RGYAN DANG PHYAG MTSAN 'DI RNAMS KYI MTSON DON
DANG NGO BO NI LHA LHAG MA 'CHAD 'GYUR RNAMS LA'ANG CI RIGS SHES
PAR BYA'O, ,GNYIS PA NI RDO RJE NI THABS DANG ZHES SOGS BRJOD
PA'I TSE RDOR DRIL BYIN GYIS BRLAB PA DANG MTSON DON DRAN PAR
BYA STE, DE YANG SPYIR

BYIN GYIS BRLAB PA LA BSANG SBYANGS BSKYED NAS BYIN GYIS BRLAB
PA DANG, MTSON DON DRAN PA TZAM GYIS BYIN GYIS BRLAB PA'I TSUL
GNYIS LAS 'DIR PHYI MA LTAR YIN NO, ,RDOR DRIL DE LA SGRAS BRJOD
KYIS DBYE NA GNYIS TE, MTSON BYA DON GYI RDOR DRIL DANG, MTSON
BYED DPE'I

RDOR DRIL LO, ,MTSON BYED KYI RDO RJE DE LA RTZE GCIG PA GSUM PA
LNGA PA DGU PA SNA TSOGS RDO RJE RGYAN GYI RDO RJE RNAMS SU YOD
CING, RTZE GCIG PA NAS STONG GI BAR YOD PAR BSHAD DE, DRIL BU
LA'ANG DE LTAR RO, ,RDO RJES THABS SGRUB PA PO DANG, DE'I GSANG
GNAS KYI RDO RJE, THABS BDE BA

CHEN PO'I YE SHES SOGS THABS KYI RIGS RNAMS MTSON, DRIL BUS SHES
RAB PHYAG RGYA MA DANG, DE'I GSANG GNAS, SHES RAB STONG PA NYID
DANG DE RTOGS PA'I SHES RAB SOGS SHES RAB KYI CHA RNAMS MTSON,
YANG RDO RJE'I LTE BAS LHAN SKYES KYI BDE BA CHEN PO'I YE SHES
RDO RJE SEMS

@006A *, ,DPA', STENG RVA LNGAS YE SHES LNGA RIGS LNGA, STENG GI
PAD 'DAB BRGYAD KYIS 'PHAGS LAM YAN LAG BRGYAD, 'OG RVA LNGAS
MKHA' 'GRO LNGA, 'OG GI PAD 'DAB KYIS SKUL BYED MA SOGS BZHI
DANG SGOM BZHI, DRIL BU'I ZHAL GYIS STONG NYID RTOGS

PA'I SHES RAB RDO RJE DBYINGS PHYUG MA, STENG RVAS GSHEGS PA
LNGA, BUM PAS YE SHES KYI BDUD RTZI DBYUG GUS LHAS SKYES, CHA
GSUM GYIS KHAMS GSUM, KHOG PAS STONG NYID, SA BON BRGYAD KYIS
SPYAN SOGS YUM BZHI DANG NOR RGYUD MA SOGS BZHI, YANG RDO RJES
LONGS SKU,

DRIL BUS SPRUL SKU, RDOR DRIL MNYAM PAR SBYOR BAS ZUNG 'JUG
,DRIL BU'I SGRAS CHOS PHUNG SGROGS PA, YANG RDO RJE'I LTE BAS
YAB KYI DHU TI'I MAR SNA, DRIL BU'I LCES YUM GYI DHU TI'I MAR
SNA MTSON PA SOGS RDZOGS RIM DANG SBYAR NAS 'CHAD TSUL YANG SHES
PAR BYA'O, ,MDOR NA RDO RJES

ZUNG 'JUG GI BAR GYI THABS KYI CHA THAMS CAD DANG, DRIL BUS DE'I
BAR GYI SHES RAB KYI CHA THAMS CAD MTSON PA'I TSUL DRAN PAR
BYA'O, ,RDOR DRIL GNYIS KA'ANG BDE STONG DBYER MED KYI DON DAM
PA'I BYANG CHUB KYI SEMS KYI RANG BZHIN YIN NO SNYAM PA DANG,
RANG GI LUS LHA YAB YUM DANG,

SEMS BDE STONG DBYER MED KYI YE SHES DANG, NGAG GIS BDE STONG
DBYER MED KYI SGRA SGROGS PAR BSAM MO, ,AOm SARBA TA TH'A GA TA
ZHES SOGS KYI DON YOD DE, AOm NI RGYUD RDO RJE RTZE MO LAS, AOm
NI CI ZHIG YIN PAR BRJOD, ,MCHOG DANG NOR STER DPAL DANG
GA-YANG, ,SKAL BZANG RNAM PA

DANG LDAN DANG, ,DAM BCA' BA DANG BKRA SHIS DON, ,NOR BU 'DZIN
PA'I SNGAGS SU BRJOD, ,CES GSUNGS PA LTAR DON BDUN LA 'JUG PA'I
MTSON DON DRAN PA'I SGO NAS BRJOD NA PHAN YON CHEN POR 'GYUR
BA'I PHYIR RO, ,AOm LA AA DANG AU DANG MA GSUM YOD DE, AA LA
AU BYIN

@006B PAS AOR SONG, MA YIG KLAD KOR DU BYIN PAS AOm GCIG TU GYUR
PA'I YI GE SO SO BAS SKU GSUNG THUGS SO SOR MTSON ZHING, AOm
GCIG GIS NI DE GSUM DBYER MED PA DE MTSON PA'I PHYIR RO, ,SARBHA
TA TH'A GA TA NI DE BZHIN GSHEGS PA THAMS CAD, SIDHI NI GRUB PA,
BADZRA NI RDO RJE, SA MA YA

NI DAM TSIG ,TIshthA NI MNOS PA'AM BRTAN PA, AE shA STVAm DHA RA
Y'A MI NI 'DI BDAG GIS GZUNG BAR BGYI'O, ,BADZRA SATVA NI RDO
RJE SEMS DPA', HI LNGAS YE SHES LNGA DANG, H'Um GSUM GYIS SKU
GSUNG THUGS KYI RDO RJE GSUM DBYER MI PHYED BA DE MTSON, PHAt NI
DON DE GSAL BAR BYED PA DANG,

SV'A H'AS NI SDIG PA 'JOMS SHING DGE BA 'PHEL BA SOGS DANG DBUGS
'BYIN PA STE, RTZE MO LAS, SV'A H'A ZHES NI CI YIN BRJOD, ,SDIG
PA THAMS CAD ZHI BYED CING, ,DGE BA'I TSOGS NI RNAM PAR 'PHEL,
,NYES PA THAMS CAD 'PHROG BYED CING, ,SDUG BSNGAL THAMS

CAD 'JOMS PA'I MCHOG ,ZHES GSUNGS PA LTAR DON DRAN PA'I SGO NAS
RDO RJE 'DZIN NO, ,DE NAS BADZRA GHAndA H'Um ZHES BRJOD CING,
DON NI RDO RJE DRIL BU ZHES PA STE, CHOS THAMS CAD BDEN STONG
MNYAM PA NYID DU DRIL NAS RTOGS PA'I SHES RAB NI NGES DON GYI
DRIL BU YIN LA,

MTSON DON DE DRAN PA'I SGO NAS DRIL BU 'DZIN CING, DE'I SGRAS
KYANG STONG PA NYID KYI SGRA SGROGS PAR SEMS PA'O, ,H'Um GIS NI
YE SHES LNGA MTSON ZHING, 'DI LA 'ANG HA A'A MA GSUM YOD CING,
GSUM SO SOS RDO RJE GSUM SO SO DANG, H'Um GCIG TU GYUR PAS DE
GSUM DBYER

MI PHYED PA DE MTSON NO, ,NGES DON GYI RDOR DRIL RANG RGYUD LA
BSKYED DE, RDO RJE SEMS DPA' LA SOGS PA'I SANGS RGYAS THAMS CAD
MNYES PAR BYA'O SNYAM DU SEMS SHING BRJOD NAS H'Um GLUR BLANG
BAR BYA'O, ,DRANG DON GYI RDO RJE LAG GIS GSOR ZHING, NGES DON
GYI RDO RJE RANG RGYUD LA

@007A *, ,BSKYED PA'I TSUL GYIS GSOR BA YIN LA, DE'I DGOS PA NI,
SEMS CAN RMONGS DANG 'GREL BA YI, ,ZHES SOGS KYIS STON CING,
'DI'I DON NI, NGES DON GYI RDO RJE RANG RGYUD LA BSKYED PA NI
MDZES PA'AM 'GOS PA YIN TE, DES SEMS CAN RNAMS

KYI SDUG BSNGAL GYI RGYU MA RIG PA SPONG BA'I TSUL GYIS SEMS CAN
THAMS CAD RMONGS PA MA RIG PA DANG 'GREL BA STE BRAL BAR BYAS
PA'I SGO NAS SDUG BSNGAL THAMS CAD LAS RNAM PAR THAR PA'I BYA BA
BYED PA'I PHYIR, DE LTAR BYED NUS PA'ANG YIN TE, DES CHOS KYI DE
KHO NA NYID

RTOGS PA'I PHYIR RO, ,DES NA DRANG NGES KYI RDO RJE SPRO BA DANG
BCAS TE GZUNG BAR BYA'O, ,H'Um GSUM GYIS RDO RJE GSUM DBYER MI
PHYED PA DANG, HO GSUM GYIS CHUNG 'BRING CHE GSUM GYI SEMS CAN
'KHOR BA LAS GROL BAR BYED PA DE MTSON NO, ,YANG DRIL BU DKROL
TSUL DGOS

PA DANG BCAS PA NI, AOm BADZRA DHARMMA: RA nI TA ZHES SOGS KYIS
BSTAN CING, DON NI, AOm NI SNGAR BZHIN, BADZRA NI RDO RJE STE MI
PHYED PA, DHARMMA: NI CHOS, RA nI TA NI SGROGS PA, PRA RA nI TA
RAB TU SGROG PA, SAm PRA RA nI TA NI KUN TU RAB TU SGROG PA,
SARBA BUDH'U NI SANGS RGYAS THAMS CAD, KshO tA NI

ZHING, PRA TZA LI NI GA-YO BA PRA DZNY'A PA RA MI TA NI SHES RAB
KYI PHA ROL TU PHYIN PA, N'A DA NI SGRA, SVA BH'A WA NI RANG
BZHIN, BADZRA SATVA NI RDO RJE SEMS DPA', HRI DA YA NI THUGS
SA NTO shA NI KUN TU DGYES PA, H'Um GSUM DANG HO GSUM DANG SV'A
H'A NI SNGAR BZHIN TE, DGOS DON DE LTAR DRAN PAR BYA'O,,

GNYIS PA NANG MCHOD BYIN GYIS BRLAB PA LA BZHI, BSANG BA, SBYANG
BA, BSKYED CING BYIN GYIS BRLAB PA, DE'I DGOS PA BSHAD PA'O,
,DANG PO NI, AOm A'A: BI GH'ANTA KRI TA H'Um CES BRJOD PA DANG
MNYAM DU RANG GI THUGS KA NAS BGEGS MTHAR BYED KYI TSOGS DPAG TU
MED PA SPROS TE

@007B NANG MCHOD KYI SGRUB GZHI RDZAS LA GNAS PA'I BGEGS THAMS
CAD BSKRAD PAR BSAM MO, ,AOm A'A: H'Um NI SKU GSUNG THUGS KYI SA
BON DANG, BI GH'ANTA KRI TA CES PA NI BGEGS MTHAR BYED CES PA'I
DON NO, ,GNYIS PA NI, SH'U N+YA T'A'I SNGAGS BRJOD CING DON DRAN
PA'I SGO NAS SBYONG BA YIN LA, SH'U

N+YA T'A NI STONG PA NYID, DZNY'A NA NI YE SHES, BADZRA NI RDO
RJE STE MI PHYED PA, SVA BH'A WA NI RANG BZHIN, A'ATMA KA NI
BDAG NYID, AA HAm NI NGA'O STE, YUL STONG PA NYID DANG YUL CAN
BDE BA CHEN PO'I YE SHES DBYER MI PHYED PA'I BDAG NYID DANG 'O
SNYAM DU NGA RGYAL 'JOG PA YIN ZHING, DE'I TSE SGRUB

GZHI SOGS RANG BZHIN GYIS STONG PAR BSAMS TE THA MAL GYI SNANG
ZHEN DGAG PAR BYA'O, ,GSUM PA NI, DE LTAR STONG PAR SBYANGS PA'I
BDE STONG DBYER MED KYI NGANG LAS, H'Um YAm H'Um ZHES SOGS KYI
DON BSAMS PA'I SGO NAS BSKYED PAR BYA'O, DE YANG STENG 'OG TU
NYAL STABS KYI H'Um RE RE

DANG BAR DU SA BON RE RE GYEN 'GRENG DU RIM PAR BSKYED CING,
'DIR H'Um GNYIS PO'I ZHABS KYU PHAR BSTAN PA STE, DE DAG RIM PAR
YONGS SU GYUR PA LAS, RLUNG DKYIL BCAD KHA DANG ME DKYIL ZUR GCIG
TSUR BSTAN PA'I STENG 'OG GI RDO RJE RTZE LNGA PA NYAL STABS SU
BSAM, ME'I ZUR GSUM

GYI STENG DU MDUN NAS GA-YAS SKOR DU YI GE GSUM DKAR DMAR SNGO
BA LAS, LTAG PA DBUS SU BSTAN PA'I MI MGO'I SGYED BU GSUM, DE
GSUM GYI DBUS SU A'A: DKAR PO LAS THOD PA PHYI DKAR LA NANG DMAR
BA, DE'I NANG DU A'A: LAS PADMA DMAR PO A'A: SA MTSAN PA, DE'I
DBUS DANG SHAR

NAS GA-YAS SKOR DU H'Um BHRUm A'Am DZ'I KHAm RNAMS LAS RIM PA
BZHIN DU MI'I SHA GLANG PO CHE RTA BA LANG KHYI'I SHA STE SHA
LNGA BSKYOD PA'I STENG DU YI GE SO SOS MTSAN PA, SLAR YANG DBUS
DANG SHAR NAS PHYOGS BZHIR H'Um SOGS LNGA LAS RIM BZHIN DRI CHU
DRI CHEN RAKTA BYANG SEMS SHA CHEN TE BDUD RTZI LNGA

@008A *, ,BSKYED PA LA YI GE SO SOS MTSAN PA, YI GE RNAMS RIM PA
BZHIN SNGO DKAR SER DMAR LJANG KHU GYEN BSGRENG, SHA LNGA PO SHA
PAGS RUS GSUM DUM BUR BTUBS PA'AM TSANG MA, BDUD RTZI LNGA MAR
KHU LTA BU LA PHAN TSUN GO SA MI BSGRIBS PA'AM, YANG NA MAR

KHUR SHA BCUG PA BZHIN BSAM, BDUD RTZI LNGA LA THUN MONG DU H'Um
YIG GI N'A DA LA MA REG TZAM DU AOm DKAR PO, DE'I 'OG ZUR NAS
'OD ZER KHA DOG LNGA 'PHRO PA, STENG GI BAR SNANG LA NYI MA'I
DKYIL 'KHOR DMAR 'KHYIL LE BA DE'I STENG DU H'Um DKAR PO LAS
RDO RJE DKAR PO

RTZE LNGA PA GYEN 'GRENG LTE BA LA H'Um GIS MTSAN PA, H'Um YIG
DE LAS 'OD ZER 'OG TU 'PHROS PAS, 'OG GI RLUNG GA-YOS, DE'I
STENG GI ME SBAR PAS THOD PA'I NANG GI RDZAS RNAMS MAR KHU LTAR
ZHU ZHING KHOL BA'I NANG DU, STENG GI RDO RJE NYI GDAN DANG BCAS
PA LHUNG NAS GA-YAS

BSKOR DU LAN GSUM DKRUGS PAS RDO RJE DANG RDZAS RNAMS RO MNYAM
DU GYUR PAS RDZAS KYI KHA DOG DRI RO NUS PA'I SKYON THAMS CAD
SBYANGS NAS SHEL LTAR DAG PAR GYUR PAR BSAMS SHING, RDZAS KYI
'OG GI PADMA A'A: DANG BCAS PA ZHU BA BDUD RTZI DANG 'DRES PA
NYI MA

'CHAR KHA'I MDOG LTAR DMAR SER GYI RNAM PA CAN GYI ZAG MED KYI
BDUD RTZIR BYAS, YAB YUM GYI SBYOR 'TSAMS DANG AOm YIG LAS 'OD
ZER 'PHROS SANGS RGYAS THAMS CAD KYI YE SHES KYI BDUD RTZI BKUG
NAS, THOD PA'I BDUD RTZI LA BSTIm  PAS BDUD RTZE MANG POR SBAR

ZHING SPEL BAR BSAM MO, ,DE NAS YI GE GSUM LAN BDUN NAM GSUM
BRJOD CING BYIN GYIS BRLAB, DE'I TSE RANG GZHAN GYI SGO GSUM GYI
LAS SGRIB RNAMS PHRAL NAS BDUD RTZI LA BSTIM PAR MKHAS PA DU MAS
BSHAD KYANG, DA LTA'I KHA CIG DE LTA BU LA SKYON 'TSOL BAR SNANG
NGO, ,

@008B MTSON TSUL NI, AOm SH'U N+YA TA SOGS SNGAGS TSAN DRUG GIS
KHYAB BYED LA SOGS PA'I RLUNG DRUG DANG, SNGAGS TSAN ZUNG RES
LDANG 'JUG NAS GSUM GYI RDOR BZLAS, PADMAS NANG GI RTZA BRGYAD,
ZE'U 'BRU'I A'A: SA YUM GYI DH'U TI'I MAR SNA, RDO RJE PADMAR
LHUNG BAS RDO RJE DANG PADMA SBYOR PA, RLUNG GIS

PHYAG RGYA, MES GTUM MO, ,SGYED BU'I SA BON GYIS SNANG MCHED
THOB GSUM SGYED PUS SKU GSUNG THUGS GSUM LDAN GYI SGYU LUS, THOD
PA PHYI DKAR BAS BDE BA, NANG DMAR BAS STONG PA, KHA CIG DE LAS
LDOG STE MTSON PAR YANG BSHAD, DKAR DMAR GYI BDE STONG DBYER MED
KYI 'OD GSAL

SHAS ZUNG 'JUG ,SHA LNGAR PHYE BAS ZUNG 'JUG RIGS LNGA, BSHAD
PAS ZUNG 'JUG PA MA YUL DRUG 'OD GSAL DU SDUD PA, DRI CHUS MIG
SHES SOGS DANG MIG DBANG SOGS 'OD GSAL SDUD PA, KHRAG GIS JI LTA
BA THAMS CAD MKHYEN PA'I 'OD GSAL, KHU BAS CHOS NYID RTOGS PA'I

'OD GSAL, RDO RJE H'Um DANG BCAS PAS 'BRAS DUS KYI THUGS RDO
RJE, PADMA A'A: DANG BCAS PAS GSUNG, AOm YIG GIS SKU RDO RJE
MTSON, GZHAN YANG H'Um GNYIS DANG RDO RJE GNYIS KYIS YE SHES
LNGA, MI MGOS LUS NGAG YID GSUM, THOD PA'I SA BON A'A: SA STONG
NYID, THOD PAS

BDE STONG DBYER MED MTSON PA SOGS MANG NGO, ,SPYIR SHA LNGA
GSHEGS PA LNGA DANG BDUD RTZI LNGA GSHAGS MA LNGA'I NGO BOR MOS
PA YOD KYANG, 'DIR GNYIS GA PHYOGS SU 'GOD PA DANG GSHEGS PA
LNGA'I NGO BOR BSKYED PA'O, ,BSTAN TSUL GYI DBANG DU BYAS NA,
LAS SNGAGS

BRJOD PA'I TSE BA SANGS, SH'U N+YA TAS STONG PAR SBYANGS, H'Um
YAm H'Um YAm ZHES PA NAS, AOm YIG GIS MTSON PA'I BAR GYIS
BSKYED, DE DAG GI STENG GI ZHES PA NAS SHEL LTAR DAG PAR GYUR
PA'I BAR GYIS SBYANG BA, PADMA A'A DANG NAS RTOGS PAR BYAS ZHES
PA'I BAR GYIS RTOGS PA,

@009A *, ,AOm YIG GI NAS, SPEL BAR GYUR PA'I BAR GYIS SPEL
BAR BYA STE, SBYANGS RTOGS SBAR GSUM GYI SGO NAS BYIN GYIS BRLAB
PA'O, ,DAM TSIG PA'I RDZAS LA YE SHES KYI BDUD RTZI 'JUG PA NI
BYIN GYIS BRLAB PA DANG MANG POR SBAR BA'I CHED YIN ZHING, YI GE

GSUM BRJOD PA NI BYIN GYIS BRLABS PA'I TSE, GTZO BO YIN NO, ,SHA
LNGA LA LCAGS KYU DANG SGRON MA LNGA ZHES BSHAD PA NI, DE LNGA
LHA LA PHUL ZHING RANG GIS TSUL BZHIN LONGS SPYAD PAS DNGOS GRUB
MYUR DU 'GUG PA DANG GSAL BAR BYED PAS DE LTAR BRJOD DO, ,BZHI
PA NI, DE

LTAR NANG MCHOD BYIN GYIS BRLABS PA LA DGOS PA YOD DE, BLA MA
DANG LHAG PA'I LHA MNYES PA DANG, BZA' BA'I DAM TSIG BSTEN PA,
MCHOD GTOR BYIN GYIS BRLAB PA'I TSE GSANG BAR BYA BA'I CHED YIN
PA'I PHYIR, GSUM PA GTOR MA LA SPYIR 'DAS MA 'DAS KYI GTOR MA
GNYIS YOD KYANG

'DIR SNGON 'GRO 'JIG RTEN PA'I GTOR MA BYA BA YIN LA, DE YANG
'PHAGS SKOR NAS DNGOS SU MA BSHAD KYANG MKHA' 'GRO RGYA MTSO
SOGS NAS BSHAD PA LTAR MDZAD PA YIN ZHING, 'DI LA GNYIS, MCHOD
GTOR BYIN BRLAB BYA BA DANG, MGRON SPYAN DRANGS NAS 'BUL BA'I
TSUL LO, ,DANG PO NI

'OG NAS 'BYUNG BA LTAR BYA LA, GTOR MA NI GONG DU BSHAD PA LTAR
BYIN GYIS BRLAB PO, ,GNYIS PA LA GNYIS, MGRON SPYAN 'DREN PA
DANG, MCHOD GTOR 'BUL BA'O, ,DANG PO NI, SPYIR PHYOGS SKYONG SA
BON LAS BSKYED PA'I LUGS YOD KYANG, 'DIR RANG GI THUGS KA'I H'Um
GI 'OD ZER GYIS

DBANG PO LA SOGS PA'I PHYOGS SKYONG RNAMS BKUG NAS RANG GI
PHYOGS MTSAMS SU 'KHOD PAR BSAM PA YIN LA, DE YANG DKAR PHYOGS
NAG PHYOGS PA GNYIS LAS DKAR PHYOGS PA'O, ,DE RNAMS KYI PHYAG
MTSAN SOGS MNGON RTOGS LTAR YIN LA, RDO RJE MTSON CHA NI BRGYA
BYIN, SGYU MA RDO RJE NI KHYAB 'JUG ,RDO RJE ME

009B NI ME LHA, RDO RJE DUS NI GSHIN RJE, RDO RJE GTUN SHING NI
SRIN PO, ,RDO RJE KLU NI RANG MING LTAR, RDO RJE RLUNG NI RLUNG
LHA TA, RDO RJE 'JIGS BYED NI GNOD SBYIN, RDO RJE SNA RING NI
TSOGS BDAG ,RDO RJE KHRO BO NI DBANG PHYUG CHEN PO, ,RDO RJE
'KHYIL BA NI NYI MA, RDO RJE 'OD NI ZLA BA, MI SMRA RDO RJE NI
TSANGS PA, THAG BZANG RIS

DANG SA'I LHA MO NI RANG MING GIS BSTAN PA LTAR RO, ,DE RNAMS
SKAD CIG GIS STONG PAR BSAMS TE THA MAL GYI SNANG ZHEN SBYANGS,
STONG PA'I NGANG LAS SKAD CIG GI 'DUS PA'I LHA RDO RJE YUM BCAS
SU BSKYED DO, ,GNYIS PA LA, DANG PO CHU BZHI 'BUL BA NI, THOG
MTHA'I AOm A'A: H'Um RNAMS NI

RDO RJE GSUM GYI SA BON DANG, HR'I: SA NI SHER PHYIN MTSON, PRA
NI RAB, WA RA NI MCHOG TU, SANG K'A RAm NI BSNYEN BKUR PA,
AARGHAm NI MCHOD YON, PRA TI TZTSA NI SO SOR BZHES, SV'A H'A NI
DBUGS 'BYIN PA'O, ,GZHAN SNGAR LTAR LA P'A TYAm NI ZHABS BSIL,
A'ATZTZA MA NAM NI ZHAL BSIL, PROKshA NAM NI

GSANG GTOR RO, ,DE NAS AOm A'A: DUS GSUM SKYES PA KUN DANG
PHYOGS BCU YI, ,ZHES SOGS KYIS GTOR MA 'BUL BAR BYA STE, DON
BSDU NA, DUS GSUM SKYES PA STE DNGOS PO KUN DANG PHYOGS BCU'I
'JIG RTEN GYI KHAMS NAM MKHA'I MTHAR THUG PA RGYA MTSO SPRIN GYI
BKOD PA'I RAB 'BYAMS

MA LUS PA'I 'JIG RTEN THAMS CAD PHAN TSUN GCIG LA GCIG BLTOS
PA'I RTEN 'BREL SNANG STONG ZUNG DU 'JUG PA DANG THAMS CAD KYANG
THA SNYAD DU SO SOR SNANG YANG DON DAM PAR MED PA'I CHOS KYI
DBYINGS SU GTOGS SHING 'DU'O, ,YANG NAM MKHA'I MTHAR THUG PA'I
DUS GSUM PHYOGS

BCU'I 'JIG RTEN GYI KHAMS THAMS CAD NA YOD PA'I 'JIG RTEN SKYONG
BA DANG DER MA ZAD SEMS CAN KUN KYANG PHYOGS SKYONG GI RNAM PAR
BLTA BA NI, RDO RJE MTSON CHA ZHES SOGS KYIS GTOR MA 'BUL BA'I
YUL NGOS BZUNG BA STE DON NI SNGAR LTAR RAM SNOD PHYI MA
BCUD KYI DBANG DU BYAS PA'O,

@010A *, ,ME TOG DAG DANG ZHES SOGS RKANG PA BZHIS MCHOD GTOR
'BUL BA DANG, BDAG GI DBYIG GSER ZHES PA NAS 'JIG PAR MDZOD CES
PA'I BAR GYIS 'GAL RKYEN SEL BA DANG, BDAG LA DBYIG GSER ZHES PA
NAS MDZAD DU GSOL H'Um SV'A H'A'I BAR GYIS MTHUN RKYEN SGRUB
PA'I

'PHRIN LAS BCOL BA'O, ,'GOR AOm A'A: DANG MJUG TU H'Um SV'AH'A
'BYUNG BA NI RGYA GZHUNG LAS GTOR SNGAGS SU YOD PA BOD SKAD DU
BSGYUR BA'I 'GO MJUG RANG SOR BZHAG PA'O, ,DE NAS CHU GNYIS DANG
SO RTZI 'BUL BA NI, RGYA GAR DU ZAS LA LONGS SPYOD PA'I MJUG TU
KHRUS BYED CING SO RTZI SDUD PA DANG SGO

BSTUN PA'O, ,DE NAS PHYI NANG GI MCHOD PAS MCHOD PAR BYA STE GO
SLA'O, ,DE NAS YIG BRGYA DANG MA RNYED CES SOGS KYIS BZOD GSOL
DANG, AOm A'A: H'Um BADZRA MU: ZHES SOGS KYIS GSHEGS GSOL BYA'O,
,DE LTAR SNGON 'GRO GTOR MA PHUL BA LA DGOS PA YOD DE, SGRUB
THABS DNGOS GZHI

BSGOM PA LA BGEGS KYI BAR CHAD SRUNG BA DANG MTHUN RKYEN SGRUB
PA'I 'PHRIN LAS BCOL BA'I CHED YIN PA'I PHYIR, BZHI PA BDAG
BSKYED MCHOD PA BYIN GYIS BRLAB PA LA GNYIS, BYIN GYIS BRLAB
PA'I TSUL DANG, DUS NAM GYI TSE 'BUL BA'O, ,DANG PO NI, RANG
NYID ZHE SDANG RDO RJE'I NGA RGYAL DANG

LDAN PA'I SGO NAS LAS SNGAGS KYIS BSANG, SH'U NTA'I SNGAGS BRJOD
CING DON DRAN PA'I SGO NAS BDE STONG DBYER MED KYI 'OD GSAL DU
SBYANGS PA'I STONG PA'I NGANG LAS, MCHOD PA'I GRANGS DANG MNYAM
PA'I A'A: RE RE THOL GYIS BYUNG, DE RNAMS 'OD DU ZHU BA LAS THOD
PA PHYI DKAR LA NANG DMAR BA RE RE, RANG

GI GA-YAS NAS BRTZAMS TE DE RNAMS KYI NANG DU RIM PAR MCHOD YON
LA SOGS PA RNAMS RANG RANG GI MING YIG DANG PO, AA P'A PU DH'U
A'A GA NEE SHA RNAMS DANG R'U SHA GA RA SPA RNAMS LA THIG LES
BRGYAN PAS AAm PAm BUm DH'Um NAS SHAm RNAMS DANG R'Um NAS SBAm
RNAMS RE RE, DE RNAMS YONGS SU GYUR PA LAS NGO BO BDE

@010B STONG DBYER MED KYI YE SHES YIN PA LA, RNAM PA MCHOD YON
LA SOGS PA SO SO'I RNAM PA CAN, BYED LAS MGRON RNAMS KYI DBANG
PO DRUG GI SPYOD YUL DU ZAG MED KYI BDE BA KHYAD PAR CAN BSKYED
PA'I NUS LDAN DU BSAM, MCHOD PA RNAMS LAS SNGAGS KYIS BSANG BA
NI, DPUNG BZANG LAS BSHAD PA LTAR

MCHOD YON LA CHU LTAR GA-YO BA, ME TOG LA 'JIG RTEN ME TOG ,BDUG
SBOS LA NAG PO, ,MAR ME LA GTZUG PHUD GCIG PA, DRI LA DRI ZA BA,
ZHAL ZAS LA GTOR MA ZA BA, ROL MO LA ZLOS GAR MKHAN ZHES BYA
BA'I BGEGS ZHUGS NAS BAR CHAD BYED PAS DE ? RNAMS BSKRAD PA'I CHED
DANG, STONG PAR SBYANG BA

NI THA MAL GYI SNANG ZHEN SBYONG BA DANG, SA BON RNAMS RANG GI
MING YIG DANG PO BSKYED PA NI MCHOD RDZAS RNAMS MING RKYANG
BTAGS YOD TZAM DU GO BA'I CHED YIN LA, DE BDE STONG GI RNAM PAR
LTA BA NI, MCHOD RDZAS LA LONGS SPYOD PA DANG SPYAD BYA DANG JI
LTAR SPYOD PA RNAMS KYANG BDE STONG DBYER MED KYI YE SHES KYI
RNAM

ROL TU 'CHAR BA'I CHED DO, ,MCHOD RDZAS RNAMS KYI RNAM PA RIM
BZHIN MCHOD YON YAN LAG BRGYAD LDAN, LHA'I ME TOG ,TZAN DAN SOGS
KYI SPOS, NYI ZLA'AM MAR DKAR GYI MAR ME GA PUR SOGS KYIS BSGOS
PA'I DRI CHAB, RO BRGYA'I ZHAL ZAS, LHA'I ROL MO SOGS DANG, GNAS
GANG DU 'BUL

PA NI, RIM BZHIN, ZHAL, ZHABS, DBU, SHANGS, SPYAN, THUGS KA
,LJAGS, SNYAN RNAMS LA 'BUL ZHING, 'DOD YON LNGA NI, MIG SOGS
DBANG PO LNGA LA 'BUL LO, ,THOD PA'I SA BON A'S: STONG NYID,
GTUM MO, SROG 'DZIN PHRA BA, LHAN SKYAS KYI BDE CHEN RNAMS
MTSON, THOD PAS KHAMS

DKAR DMAR GYI 'DU 'PHROD LA BRTEN PA'I BDE CHEN BZHON PA RLUNG
DANG BCAS PA SOGS MTSON ZHING YI GE GSUM GYIS RDO RJE GSUM GYI
BDAG, NYID DU BYIN GYIS RLABS PA DANG, DGOS PA NI, 'DOD YON GYI
RANG BZHIN SHES PA'I SGO NAS LONGS SPYOD PA, THA MAL GYI SNANG
ZHEN SBYONG BA, BLA MA DANG

@011A *, ,DKYIL 'KHOR MNYES PA DANG, 'BRAS DUS KYI BDE STONG
LA BLO SBYONG BA SOGS KYI CHED DO, ,GNYIS PA DUS NI, BDAG
BSKYED ZIN PA'I BSTOD PA'I DE MA THAG 'BUL BA STE, SKABS DER
BYIN GYIS RLABS PAS KYANG CHOG GO ,LNGA PA RDO RJE SEMS DPA'I
SGOM BZLAS NI, THUN MTSAMS SU

NI SPYAD PAR BYA, ,ZHES GSUNGS PA LTAR THUN MTSAMS SU'ANG RUNG
MOD, BLA MA SNGA MA'I PHYAG LEN LA MTSAMS 'DIR BYED CING, DE
YANG RANG RDOR SEMS SU BSKYED PAS KYANG CHOG LA, CHO GA NAS
'BYUNG BA LTAR RANG GI SPYI BOR PAm LAS PADMA DANG AA LAS ZLA
BA DE'I STENG DU H'Um DKAR PO LAS RDO RJE SEMS

DPA' DKAR PO BSKYED PA SOGS CHO GA'I TSIG RIS LTAR TE GO
SLA'O, ,SNGAGS DON LA, AOm NI SKU RDO RJE'I SA BON DANG,
BADZRA SATVA NI RDO RJE SEMS DPA', SA MA YA NI DAM TSIG ,MA NU
P'A LA YA NI RJES SU SKYONGS, BADZRA SATVA TE NO BA NI RDO RJE
SEMS DPA' NYID KYIS NYE BAR, TI shthA NI GNAS PAR MDZOD, tI dHO
NI BRTAN

PA, ME NI BDAG ,BHA WA NI RANG BZHIN DU MDZOD, SU TO shYO NI
SHIN TU DGYES PA, SU PO shYO NI SHIN TU RGYAS PA, AA NU RAKTO
NI RJES SU CHAGS PA, ME BHA WA GSUM NI SNGAR BZHIN NO, ,SARBA
SIDDHI NI DNGOS GRUB THAMS CAD, MA PRA YA TZTSA NI BDAG LA
STZAL DU GSOL, SARBA KARM'A SU TZA ME NI BDAG LA LAS THAMS CAD
STZAL DU

GSOL, TZATTAm SHRI YAm: NI SEMS SAM SNYING GI DPAL DU, KU RU
NI MDZOD CIG ,H'Um NI THUGS RDO RJE'I SA BON DANG, HA BZHI
DANG HO DANG LNGA NI YE SHES LNGA, BHA GA WA NA NI BCOM LDAN
'DAS, SARBA TA TH'A GA TA NI DE BZHIN GSHEGS PA THAMS CAD,
BADZRA MA ME MU NYTZA DE RDO RJE BDAG MA 'DOR CIG ,BDZRI BHA
WA NI RDO RJE CAN

KYI RANG BZHIN, MAH'A SA MA YA SATVA NI DAM TSIG SEMS DPA'
CHEN PO, ,A'A: NI GSUNG RDO RJE'I SA BON DANG SKYE MED MTSON,
H'Um GIS BDE CHEN DANG, PHAt KYIS DON DE GSAL BAR BYED PA'O,
,RDO RJE SEMS DPA'I SGOM BZLAS 'DI LA STOBS BZHI TSANG BA YIN
TE, SKYABS 'GRO SEMS BSKYED NI RTEN GYI STOBS,

@011B SGOM BZLAS KYIS GNYEN PO KUN TU SPYOD PA, BDAG NI MI
SHES ZHES SOGS KYIS SUN 'BYIN PA'I STOBS BSTAN NAS SHUGS LA
SLAR LDOG PA'I STOBS BSTAN TO, ,RDOR SEMS KYI SGOM BZLAS 'DI'I
SNGON DU MAndAL 'BYUNG BA NI DKYIL 'KHOR BA MCHOD KYI TSE BLA
MA LA 'PHUL BA YIN PAS MNGON

RTOGS RKYANG PA'I DUS SU MI DGOS LA, SKYABS SEMS BYAD PA'I
TSIG DON NI 'OG TU 'CHAD PAR BYA'O, ,GNYIS PA MTHUN RKYEN
BSGRUB PA'I PHYIR TSOGS ZHING MCHOD CING SDOM PA BZUNG BA NI,
RJES MDZAD PA'I 'DUS PA'I SMON LAM LAS, ZHING GI PHUL BYUNG
THUGS KYI DKYIL 'KHOR LA, ,ZHES

SOGS RKANG PA BZHIS STON TE, 'DI LA GNYIS, TSOGS ZHING SPYAN
DRANGS NAS MCHOD PA SOGS DANG, SDOM PA BZUNG PA'O, ,DANG PO LA
SPYAN 'DREN PA SOGS DRUG LAS, DANG PO NI, RANG MI BSKYOD PA
ZHI BAR GSAL PA'I THUGS KA'I H'Um SNGON PO'I 'OD ZER LCAGS
KYU'I RNAM PA CAN GYIS, BLA MA DANG MI BSKYOD PA'I

DKYIL 'KHOR TSOGS ZHING DU MDUN GYI NAM MKHAR SPYAN DRANGS,
BLA MA GTZO BO'I RIGS BDAG TU MOS NAS SPYAN 'DREN PA YOD
KYANG, 'DIR GTZO BO DANG BLA MA THA MI DAD DU MOS NAS SPYAN
'DREN PA YIN LA, GANG NAS SPYAN 'DREN LA'ANG GNYIS YOD KYANG
'DIR RANG BZHIN GYI GNAS NAS YIN LA, DE LA'ANG CHOS SKU LA

RANG BZHIN GYI GNAS SU BYAS NAS LONGS SKU'I RNAM PAR DANG,
LONGS SKU LA RANG BZHIN GYI GNAS SU BYAS NAS SPRUL SKU'I RNAM
PAR SPYAN 'DREN PA GNYIS TE GANG BYAS KYANG RUNG NGO, ,'BUL BA
LA, ME TOG SOGS RE RE LA'ANG RDZAS SNGAGS, PHYAG RGYU, TING NGE
'DZIN, SGRUB PA'I MCHOD PA STE KHYAD PAR LNGA LDAN DU

SKYED DGOS SHING, SNGAGS DON NI, AOm NI BSHAD ZIN SARBA TA
TH'A GA TA NI DE BZHIN GSHEGS PA THAMS CAD, PUshPE ME TOG ,P'U
DZA NI MCHOD PA, ME GHA NI SGRIN, SA MU DRA NI RGYA MTSO, SPAR
nA NI 'PHRO BA, SA MA YA NI DAM TSIG ,SH'I YE NI BZHIN DU
BZHES, A'A: DANG H'Um NI GSUNG DANG THUGS KYI SA BON NO,
,DMIGS

@012A *, ,PA NI, AOm ZHES PA'I SKABS SU MCHOD LHA'I TSOGS
SNYING KHA NAS MCHOD RDZAS DE DAG THOGS BZHIN PA DPAG TU MED
PA SPROS TE, MCHOD PAS YUL RNAMS KYI THUGS RGYUD LA BDE BA
KHYAD PAR CAN SKYES PAR BSAM ZHING, H'Um ZHES PA DANG RDO RJE
SDU BA'I PHYAG RGYA BYAS NAS MCHOD PA'I LHA MO RNAMS RIM

GYIS SNYING GA'I H'Um YIG LA SDUD DO, ,DE'I TSE MCHOD MKHAN
MCHOD YUL MCHOD RDZAS THAMS CAD BDE STONG GI RNAM ROL TU
BLTA'O, ,GNYIS PA PHYAG 'TSAL BA NI, GANG ZHIG GZUGS DANG TSOR
BA 'DU SHES 'DU BYED DANG, ,ZHES SOGS TE, 'DI'I DON NI, SGRUB
POS YUL LHA GANG ZHIG LA PHYAG 'TSAL TSUL

YOD DE, GZUGS PHUNG RNAM PAR DAG PA'I NGO BO RNAM SNANG DANG,
DE BZHIN DU SBYAR TE TSOR BA RIN 'BYUNG 'DU SHES 'OD DPAG MED,
'DU BYED DON GRUB, RNAM SHES RNAM PAR DAG PA'I NGO BO MI
BSKYOD PA DANG, GZUGS SGRA DRI RO REG BYA CHOS KYI SKYE MCHED
DE SKYE MCHED DRUG RNAM PAR DAG PA GZUGS RDO RJE MA SOGS LNGA

DANG KUN BZANG, MIG RNA BA SNA LCE LUS YID KYI DBANG PO STE
DBANG PO DRUG RNAM PAR DAG PA SA SNYING PHYAG RDOR NAM SNYING
'JIG RTEN DBANG PHYUG SGRIB SEL BYAMS PA, SA CHU ME RLUNG NAM
MKHA'I KHAMS TE KHAMS LNGA RNAM PAR DAG PA YUM BZHI DANG 'JAM
DPAL GYI GTI MUG DANG NYES PA NGA RGYAL DANG 'DOD CHAGS GSUM

DAG PA RNAM SNANG RIN 'BYUNG 'OD DPAG MED, RDO RJE DON GRUB
KYI RIGS KYI KHRO BO RIM BZHIN GSHIN RJE GSHED SHES RAB MTHAR
BYED RTA MGRIN BGEGS MTHAR BYED BZHI, SDUD PA 'DOD RGYAL,
DGA' BA DBYUG SNGON CAN, RNAM PA STOBS PO CHE, MI 'GYUR MI
GA-YO BA, RGYU GNOD MDZES, 'BRAS BU GTZUG TOR

'KHOR SGYUR TE DRUG RNAMS LA PHYAG 'TSAL BA YIN PA'I PHYIR, DE
THAMS CAD KYANG SPANGS RTOGS BYANG CHUB KYI SEMS RDO RJE STE
RDO RJE 'CHANG DANG 'DRA BA BDE STONG DBYER MED KYI YE SHES
LHA'I RNAM PAR SHAR BA'O, ,TSIGS BCAD GNYIS PA'I RKANG PA BAR
BA GNYIS KYI DON NI, RIG PA STE PHYAG RGYA DANG SBYOR BA LAS
BYUNG BA'I

@012B LHAN SKYES KYI BDE BA DANG RTAG TU RAB TU 'BREL PAS RNAM
PA SNA TSOGS PA'I SNANG BA THAMS CAD KYANG BDE STONG GI DGA'
BAS MYOS PA'I DNGOS PO STE BDAG NYID DU GYUR BA'I DON NO,
,GSUM PA'I RMONGS DANG ZHES SOGS KYIS MI GA-YO BA SOGS DRUG GI
RIGS NGOS 'DZIN PA YIN TE, RMONGS DANG ZHES PAS RNAM SNANG GI
RIGS

MI GA-YO BA DANG, ZHE SDANG ZHES PAS MI BSKYOD PA'I RIGS KYI
KHRO BO GNOD MDZES DANG GTZUG TOR 'KHOR SGYUR GNYIS, 'DOD
CHAGS RNAM DAG 'OD DPAG MED KYI RIGS DBYUG SNGON CAN, SGRIB PA
SER SNA RNAM DAG RIN 'BYUNG GI RIGS 'DOD RGYAL DANG, RDO RJE
DON GRUB KYI RIGS STOBS PO CHE YIN PAR BSTAN TE, TSIGS BCAD
'DI

NI RGYUD PHYI MA'I SMAD CHA NAS 'BYUNG NGO, ,GSUM PA NI, GANG
ZHIG THOG MED CES SOGS TSIGS BCAD GCIG GIS STON TE, BSHAGS PAR
BYA BA GANG ZHIG DUS THOG MA MED PA NAS GNAS SRID PA'I CHU
KLUNG DU KUN SLONG DUS GSUM MA LUS PA'I KUN RTOG GIS KUN NAS
BSLANGS TE BSAGS PA'I NGO BO KHA NA MA THO BA'I

RNYOG PA RNAMS, BSHAGS YUL THUGS RJE CHE LDAN BLA MA DANG
DKYIL 'KHOR BA'I LHA TSOGS RNAMS KYI SPYAN SNGAR, BSHAGS TSUL
RGYAL BAS GSUNGS PA'I CHO GA BZHIN TE STOBS BZHI TSANG ZHING
'KHOR GSUM MI DMIGS PAR RTOGS PA'I SHES RAB KYIS ZIN PA'I SGO
NAS BSHAGS PAR BGYI'O, ,BZHI PA, RDZOGS SANGS RGYAS

DANG BYANG CHUB SEMS DPA' DANG, ,ZHES SOGS RKANG PA BZHI STON
TE, RDZOGS PA'I SANGS RGYAS DANG BYANG CHUB SEMS DPA' DANG
NYAN RANG 'PHAGS PA DANG DE LAS GZHAN SO SO SKYE BO KUN GYIS
DGE BA GANG MDZAD PA DE DAG KUN LA YANG DAG PAR DGA' BAS YI
RANG ZHING, RANG GIS DUS GSUM DU BSAGS PA'I DGE BA

KUN KYANG BLA MED BYANG CHUB TU YONGS SU BSNGO BAR BGYI RIGS
TE, DGE BA GONG 'PHEL DU 'GRO BA DANG, MI 'DZAD PA'I THABS
MCHOG TU GYUR BAS SO, ,LNGA PA SKYABS 'GRO NI, YID KYI ROL PA
SOGS SHLOO KA GSUM GYI STON TE 'DI LA GSUM GYI DANG PO SANGS
RGYAS LA SKYABS SU 'GRO BA NI, YID KYI ROL PAS TE ? BKOD PA
? ZHES PA

@013A *, ,YIN LA, DE YANG LAM DUS GYI STONG NYID RTOGS PA'I YE
SHES GNYIS SNANG GI DRI MA MED PA ZLA BA DANG 'DRA BAR GONG
NAS GONG DU 'PHEL BAR BSGRUBS PA'I GNYIS SU MED PA'I YE SHES
DANG, SNYING RJE DAM PA DANG, SBYIN SOGS MTHA' YAS PA'I THABS
RNAMS MTHAR PHYIN PAS 'BRAS

BU'I THABS SHES KYI YON TAN MTHAR THUG PA THAMS CAD DUS GCIG
TU RANG GI YID LA STE RGYUD LA RTAG TU GNAS PA'I BDE BAR
GSHEGS PA RNAMS LA SKYABS STON PA POR KHAS LEN PA'I SGO NAS
SKYABS SU MCHI BA'O, ,GNYIS PA CHOS LA NI RAGS PA'I GNYIS
SNANG GI RTOG PA MA LUS PA LAS RANG DUS NAS

NGES PAR GROL ZHING, BYANG CHUB SEMS DPA' DAM PA 'PHAGS PA
RNAMS KYI SPANGS RTOGS KYI YON TAN, ,PHUN SUM TSOGS PA
THAMS CAD 'BYUNG BA'I GZHI MNYAM GZHAG YE SHES LAM GYI BDEN PA
DANG, CHOS CAN GYI DNGOS PO THAMS CAD GNAS LUGS KYI NGANG DU
RO GCIG PA'I CHOS NYID DE

BZHIN NYID KYI NGO BO 'GOG PA'I BDEN PA STE, DE LTA BU'I DAM
PA'I CHOS DE RANG RGYUD LA RTAG TU THOB BYAR KHAS BLANGS PA'I
SGO NAS SKYABS SU 'GRO BA'O, ,GSUM PA DGE 'DUN LA NI, SA RANG
GI NGO SKAL GYI 'CHING BA KUN LAS YANG DAG PAR GROL BAR GYUR
CING, SNYING RJE MCHOG GI MA MAS BSKRUN PA'I BYANG CHUB

KYI SEMS KYI DPAL DANG LDAN PA, RAB TU DGA' BA LA SOGS PA'I SA
LA RAB TU BZHUGS PA'I SGO NAS THEG PA CHEN PO'I BRTUL ZHUGS
CAN GYI SO SKYE'I BYANG SEMS LAS DBANG PO MCHOG TU GYUR BA'I
TSOGS RNAMS LA LAM SGRUB PA'I ZLA GROGS SU KHAS LEN PA'I SGO
NAS SKYABS SU 'GRO BAS SO, ,

DRUG PA SEMS BSKYED CING LAM LA BRTEN PA NI, BSAM DANG RNAM
PAR SMIN PA ZHES SOGS SHLOO KA GNYIS KYI STON TE, BSAM PA SMON
PA'I SEMS DANG, DE'I RNAM PAR SMIN PA'I 'BRAS BU SBYOR BA RNAM
PAR DAG PAR GYUR PAS SGRIB PA KUN GYI BAG CHAGS YANG DAG PAR
'BYIN CING, GZHAN DON LA LHAG PAR

@013B MOS PAS RNAM PAR BRGYAN PA'I 'JUG SEMS NI THOB BYA BYANG
CHUB DAM PA LA DMIGS TE BSKYED PAR BGYI'O, ,LAM LA BRTEN PA
NI, BDE BAR GSHEGS PA SRAS DANG BCAS PA RNAMS KYI BGROD PA'I
LAM GCIG PU THEG CHEN GYI LAM GYI GZHUNG SHING SBYIN SOGS
PHYIN DRUG DANG, DKAR PO'I DGE BA BCU'I LAS

LAM GYI TSUL KHRIMS LA DA LTA NYID NAS RDZOGS PA'I SANGS RGYAS
MA LUS PA'I BDAG NYID KYI NGO BOR 'BRAS BU LAM BYED DU MOS
PA'I BLOS GNAS PAR BGYI'O, ,BSHAGS PA NAS 'DI'I BAR 'JAM RDOR
GYI SGRUB THABS KUN BZANG NAS 'BYUNG BA LTAR BKOD PA'O, ,GNYIS
PA THUN MONG MA YIN PA'I SDOM PA

BZUNG BA NI, SANGS RGYAS BYANG CHUB SEMS DPA' KUN, ,ZHES PA
NAS SEMS CAN MYA NGAN 'DAS LA 'GOD, ,CES PA'I BAR GYI STON TE,
'DI LA YAN LAG SEMS BSKYED PA DANG, THUN MONG MA YIN PA'I SDOM
PA GZUNG BA DNGOS DANG, DON BSDUS TE DAM BCA' BA'O, ,DANG PO
NI, SANGS RGYAS BYANG CHUB SEMS

DPA' KUN SOGS RKANG PA GNYIS KYIS SNYAN GSAN PHAB NAS, BYANG
CHUB SEMS NI BLA NA MED, ,CES SOGS GNYIS KYIS DAM BCA' BA TZAM
ZHIG BSTAN TO, ,RTEN GANG GIS NA BDAG MI BSKYOD RDO RJE ZHES
BGYI BAS SO, ,DUS JI SRID DU NA, SNGAGS LA ZHUGS PA'I DUS 'DI
NAS BZUNG NAS NI, BYANG CHUB SNYING PO LA

MCHIS KYI BAR DU'O, ,TSUL JI LTAR BSKYED NA, JI LTAR TE DPER
NA, DUS GSUM GYI MGON PO RNAMS KYIS SNGON SLOB PA LAM GYI GNAS
SKABS SU BYANG CHUB TU NGES PAR SEMS BSKYED PA'I TSUL LTAR
SEMS BSKYED PAR BGYI'O, ,GNYIS PA LA LNGA LAS, ,DANG PO RNAM
SNANG GI DAM TSIG DANG SDOM PA

GZUNG BA NI, TSUL KHRIMS KYI NI BSLAB PA DANG, NAS SDOM PA DE
NAS BDAG GIS GZUNG, ,ZHES PA'I BAR GYI STON TE, DON BSDUS NA,
NYES SPYOD SDOM PA'I TSUL KHRIMS, DGE BA CHOS SDUD, SEMS CAN
DON BYED KYI TSUL KHRIMS GSUM DANG, SANGS RGYAS CHOS DANG DGE
'DUN TE DKON MCHOG GSUM

@014A *, ,LA SKYABS SU 'GRO BA LA NYIN MTSAN THUN DRUG TU SLOB
'DOD SPYOD PA'O, ,GNYIS PA MI BSKYOD PA'I SDOM PA NI, RDO RJE
RIGS MCHOG CHEN PO YI, RKANG PA BZHI STON TE, NGES DON GYI RDO
RJE RGYAL BA'I THUGS GNYIS SU MED PA'I YE SHES MTSON PA'I
PHYIR DU CHA TSAD DANG LDAN PA'I RDO RJE 'DZIN PA RDO RJE'I

DAM TSIG DANG, CHOS THAMS CAD RANG BZHIN MED PA'I STONG PA
NYID DANG RNAL 'BYOR PA RANG GI SEMS GNYIS SU MED PA'I SHES
RAB NI NGES DON GYI DRIL BU DANG, DE DRAN PA'I PHYIR DU CHA
TSAD DANG LDAN PA'I DRIL BU 'DZIN PA DRIL BU'I DAM TSIG ,RANG
LHA'I SKU PHYAG RGYA CHEN POR BSKYED DE PHYAG RGYA GNYIS GANG
RUNG DANG

SNYOMS PA ZHUGS PA LAS BYUNG BA'I BDE BA DANG STONG PA DBYER
MED DU SBYOR BA NI PHYAG RGYA'I DAM TSIG ,RANG LA SNGAGS KYI
CHOS STON PA'I BLA MA BSNYEN BKUR BA'I ZHING MCHOG TU 'DZIN PA
NI SLOB DPON GYI DAM TSIG STE SNGAR BZHIN SLOB PA'O, ,GSUM PA
RIN 'BYUNG GI SDOM GZUNG NI, RIN CHEN RIGS MCHOG

SOGS RKANG PA BZHIS STON TE, ZANG ZING GI SBYIN PA DANG, DNGOS
SU 'AM RANG GI DGE RTZA GZHAN LA GTONG BA CHOS KYI SBYIN PA,
BYAMS PA TSAD MED BSGOM PA BYAMS PA'I SBYIN PA, BTANG SNYOMS
TSAD MED BSGOM PA MI 'JIGS PA SKYABS KYI SBYIN PA STE DE LA
SNGAR LTAR SLOB PO, ,BZHI BA 'OD DPAG MED KYI SDOM

GZUNG NI, BYANG CHUB CHEN PO LAS BYUNG BA'I, ,SOGS RKANG PA
BZHIS STON TE, PHYI BYA SPYOD GNYIS DANG, GSANG BA RNAL 'BYOR
DANG RNAL 'BYOR BLA MED GNYIS, GZHAN PHAR PHYIN THEG PA'I DAM
BA'I CHOS MA LUS PA LA SLOB 'DOD SNGAR BZHIN SBYONG BA'O,
,LNGA PA DON GRUB KYI SDOM GZUNG NI, ME TOG SOGS PHYI'I

MCHOD PA, NANG MCHOD BYIN GYIS RLABS NAS 'BUL BA NANG GI MCHOD
PA, PHYAG RGYA DANG SBYAR BA'I BDE BAS DKYIL 'KHOR BA'I LHA
RNAMS TSIM PAR BYED PA GSANG BA'I MCHOD PA, BDE BA DES STONG
NYID RTOGS PA DE KHO NA NYID KYI MCHOD PA STE SNGAR BZHIN SLOB
PA'O, ,GSUM PA LA GSUM GYI DANG PO SEMS

@014B BSKYED KYI DON BSDU BA NI, BYANG CHUB SEMS NI BLA NA
MED, ,CES SOGS RKANG PA GNYIS GSUNG, GNYIS PA SDOM GZUNG GI
DON BSDU BA NI, SEMS CAN KUN GYI DON GYI PHYIR, ZHES SOGS
RKANG PA GNYIS GSUNG, GSUM PA MJUG BSDU BA SOGS NI NYON MONGS
PA 'CHING BA LAS MA BSGRAL BA TSANGS PA SOGS

BDAG GIS BSGRAL BAR BYA BA DANG, SHES SGRIB LAS MA GROL BA'I
NYAN RANG SOGS BDAG GIS SGROL BA DANG, DBUGS MA PHYIN PA'I
NGAN SONG BA RNAMS BDAG GIS SDUG BSNGAL LAS DBUGS PHYUNG STE
MI GNAS PA'I MYANG 'DAS LA 'GOD PAR BGYI'O, ,SKABS 'DIR SDOM PA
'DZIN PA NI THOB ZIN BRTAN

PA DANG, MCHOD PA'I YAN LAG YIN GYI, SDOM PA SNGAR MED GSAR DU
SKYE BA DANG, NYAMS PA SOR CHUD PA NI MIN TE, DE LA DBANG
BSKUR BA DANG 'BREL DGOS PA'I PHYIR RO, ,RIGS LNGA'I SDOM
GZUNG GI DON DRIL NA 'DI LTAR 'GYUR TE, DANG POR DKON MCHOG
GSUM LA SKYABS SU SONG STE RANG GI LHA

GANG BSGRUB PA DE'I SKUR BSGOMS NAS, RANG LHAR GSAL BA DANG BLA
MA LA MCHOD CING MDO SNGAGS THAMS CAD LA MKHAS PAR BYA BA
DANG, SGO GSUM GYI NYES SPYOD LAS LDOG CING DGE BA MTHA' DAG
SGRUB PAR BYED PA DANG, SBYIN PA BZHIS SEMS CAN GYI DON BYA
DGOS SO ZHES PA'I DON NO, ,

DAM TSIG SDOM PA'I GRANGS NI, RNAM SNANG GI DRUG ,MI BSKYOD
PA'I BZHI, RIN 'BYUNG GI BZHI, 'OD DPAG MED KYI GSUM, DON GRUB
KYI GCIG GAM GNYIS RNAMS SO, ,'DA' BAR MI BYA BAS NA DAM TSIG
DANG, NYES SPYOD LAS SDOM PAS NA SDOM PA STE, 'GAL BA MIN YANG
SKABS 'DIR THUN

DRUG TU BSDO BGRANG BYA RGYUR BSHAD PA RNAMS NI DAM TSIG GI
DBANG DU BYAS PA'O, ,'ON KYANG SDOM PA THAMS CAD LDAN PAR NI,
,ZHES PA'I DON GONG GI DAM TSIG RNAMS LA BYED PA DANG, MCHOD
PA'I DAM TSIG LA BYED PA MI 'DRA BA'I TSUL GNYIS YOD DO, ,MJUG
TU TSOGS ZHING RNAMS RANG BZHIN

@015A *, ,GYIS STONG PAR BSAM PA DANG, RANG LA BSTIM PA DANG,
RANG GNAS SU GSHEGS PA SOGS DU MA YOD PA LAS 'DIR SNGAR SPYAN
DRANGS PA'I RANG GNAS SU GSHEGS PAR BSAM PA'O, ,TSOGS ZHING
MCHOD PA'I DGOS PA NI, SGRUB THABS DNGOS GZHI SGOM PA LA MTHUN
RKYEN

TSOGS RDZOGS PA'I CHED DO, ,GSUM PA 'GAL RKYEN 'GOG PA'I PHYIR
SRUNG 'KHOR BSGOM TSUL NI, SMON LAM LAS, DPAL LDAN ZHES SDANG
RDO RJE KHRO BO BCU'I, ,ZHES SOGS RKANG PA BZHIS STON TE, 'DI
LA GSUM, SRUNG BA'I 'KHOR LO RTZIBS BCU PA SGOM TSUL DANG,
PHUR GDAB BYA TSUL

RA GUR SOGS BSGOM TSUL LO, ,DANG PO NI, SKABS 'DIR STONG PA'I
NGANG LAS SRUNG 'KHOR 'CHAD 'GYUR LTAR BSGOM PA RTZA RGYUD
DANG 'PHAGS PA YAB SRAS KYIS GSAL BAR DNGOS SU MA BSHAD KYANG,
'DUS PA'I RGYUD PHYI MA LAS, KUN NAS SER BA'I 'KHOR LO NI,
,ZHES GSUNGS PA'I DON AA

BHYAS BSHAD PA BZHIN BSGOM PAR BYA STE, DE'I TSUL NI, SVA BH'A
WA'I SNGAGS BRJOD CING DON DRAN PA'I SGO NAS CHOS RNAMS KYI
NGO BO DANG SGYU DANG 'BRAS BU GSUM RANG GI MTSAN NYID GYIS MA
GRUB PA'I STONG PA NYID DU BSGOM PAR BYA ZHING, SNGAGS DON NI,
SVA BH'A WA RANG BZHIN, SHUDDH'A: DAG PA, SARBA DHARM'A CHOS

THAMS CAD, SVA BH'A WA SHUDDHA NI RANG BZHIN GYIS DAG PA, AA
HAm NI NGA'O STE, MDOR NA GZUNG 'DZIN GYIS BSDUS PA'I CHOS
THAMS CAD RANG BZHIN GYIS DAG PA'I BDAG NYID DE NGA'O ZHES
PA'O, ,DE LTAR CHOS THAMS CAD RANG BZHIN GYIS MA GRUB PA'I
STONG PA'I NGANG LAS, PAm LJANG KHU ZHIG BYUNG, DE YONG

SU GYUR PA LAS SNA TSOGS PADMA DE'I LTE BAR A'A: DMAR PO LAS
NYI MA'I DKYIL 'KHOR DMAR 'KHYIL LE BA, DE'I STENG DU BHRUm
SER PO LAS 'KHOR LO SER PO RTZIBS BCU PA GA-YAS BSKOR DU
MGYOGS PAR 'KHOR BA, DBYIBS MDUNG SO GNYIS MJUG SPRAD PA LTA
BU'I SBYAR MTSAMS NAS PHYOGS MTSAMS

@015B KYI RTZIBS RNAMS RAL GRI SO GNYIS PA LTA BU HA CANG RING
PA MIN PA LTE BA'I RGYA'I PHYED TZAM PA, LTE BA'I DBUS SU PAD
ZLA'I GDAN DANG, PHYOGS MTSAMS KYI RTZIBS KYI RTZE MO LA CUNG
ZAD MA REG PA'I GNAS RNAMS SU SNA TSOGS PAD NYI'I GDAN ZUNG
BRGYAD DANG, GTZO BO 'ONG SA'I STENG GI SBUGS STONG GI BAR
SNANG

DANG 'OG TU PAD NYI'I GDAN ZUNG RE RE, DBUS KYI GDAN LA GTZO
BO RDO RJE 'CHANG DKAR PO ZHAL GSUM PHYAG DRUG PA LA YUM RDO
RJE DBYINGS KYI DBANG PHYUG MA DKAR PO ZHAL GSUM PHYAG DRUG
PAS 'KHYUD PA, YAB YUM GNYIS KA'ANG RGYAN DANG PHYAG MTSAN
RNAMS 'DRA'O, ,YAB KYI THUGS KHAR SNA TSOGS

PADMA DANG ZLA BA'I GDAN LA YE SHES SEMS DPA' DMAR PO ZHAL
GCIG PHYAG GNYIS PA DANG, DE'I THUGS KHAR ZLA GDAN LA RDO RJE
SNGON PO RTZE LNGA PA'I LTE BAR TING NGE 'DZIN SEMS DPA' H'Um
YIG SNGON PO STE SEMS DPA' SUM BRTZEGS BYA, DE NAS GNAS GSUM
DU YI GE GSUM BKOD DE, H'Um GI 'OD ZER

GYIS PHYOGS BCU'I SANGS RGYAS THAMS CAD MI BSKYOD PA LA KHRO
BO BCUS BSKOR BA'I RNAM PAR SPYAN DRANGS, RANG GI SPYI BO'AM
ZHAL NAS ZHUGS, SKU'I DBYIBS RGYUD RDO RJE'I LAM NAS YUM GYI
PADMAR PHYUNG, YUM GYI THUGS KHAR SLEB PA NA THIG LE BCU GCIG TU
GYUR, DE RNAMS RE RE NAS H'Um RING PO RE RER

GYUR, DE RNAMS LAS MI BSKYOD PA DANG KHRO BO BCUR GYUR BA'I
DBUS SU MI BSKYOD PA SNGO NAG ZHAL GSUM PHYAG DRUG PA BSAM PA
RANG GI RDO RJE'I LAM NAS THUGS KHAR DRANGS, BADZRA DHRIG
CES PA'I MTSAN SNGAGS BRJOD PAS THUGS KHA NAS PHYIR PHYUNG
STE, DU MA PHYOGS BCUR 'PHROS, MDZAD PA KUN MDZAD NAS

SPRUL PA RNAMS GCIG TU 'DUS, RANG GI YE SHES PA DANG 'DRES NAS
TSUR BYON RANG LA ZHUGS PAS, SNGAR BSKYED PA'I ZLA GDAN DE NYI
GDAN DU GYUR PA'I STENG DU RANG ZHE SDANG RDO RJE SEMS DPA'I SUM
BRTZEGS CAN DU BSKYED PAR BYA STE MNGON RTOGS LTAR RO, ,DE DANG
MNYAM DU YUM SNGA MA REG BYA RDO RJE MAR

@016A *, ,BSGYUR BAR BYA DGOS TE, SKABS STOBS KYIS SO, ,DE NAS
KHRO BO RNAMS RE RE NAS MTSAN SNGAGS BRJOD CING THUGS KHA NAS
PHYUNG STE, RANG RANG GI GDAN LA DGOD PAR BYA ZHING, KHRO BO
RNAMS PHYIR PHYUNG BA'I TSE BRGYAD SRUNG 'KHOR LA THOGS MED THAL
BYUNG DU SONG STE RANG RANG GI GDAN

LA KHA LTA PHYOGS NI PHYOGS MTSAMS KYI KHRO BO RNAMS NANG DU LTA
BA DANG, STENG GI 'KHOR BSGYUR NI CUNG ZAD MDUN NGOS NA ZHAL NUB
DANG, 'OG GI GNOD MDZES NI CUNG ZAD RGYAB NGOS NAS ZHAL SHAR DU
LTA'O, ,DE'I TSE 'KHOR LO 'KHOR YANG KHRO BO RNAMS MI 'KHOR TE,
BGEGS DUM BUR GCOD PA DANG PHYOGS

MTSAMS BSRUNG DGOS PA'I PHYIR, KHRO BO RNAMS KYI SKU MDOG PHYAG
MTSAN RGYAN NYAMS RNAMS SGRUB THABS LTAR TE 'DIR BRJOD MI DGOS
SO, ,GNYIS PA PHUR GDAB BYA TSUL NI, RANG ZHE SDANG RDO RJES
'OG GI GNOD MDZES LA SPYAN HUR TE BLTAS PAS GNOD MDZES DE'I
SPRUL PA RANG 'DRA GNYIS PA

ZHIG 'ONGS NAS GTZO BO'I MDUN DU 'DUG STE BKA' NOD PA LA, GTZO
BOS SUM BHA NIS BKA' BSGOS BAS, GNOD MDZES PHYAG G-YAS G-YON
LCAGS KYU DANG ZHAGS PA THOGS PA BCUR GYUR TE PHYOGS BCUR SONG,
NAG PHYOGS PA'I PHYOGS SKYONG BCU BZUNG ZHING BCINGS NAS BKUG
STE KHRO BO BCU

LA GTAD BA'I TSE KHRO BO RNAMS ZHAL PHYIR GZIGS, DE MA THAG KHRO
BO RNAMS KYI PHYI ROL GYI THAD DU H'Um RING BO LAS BYUNG BA'I
KHRON PA 'BRUB KHUNG GI RNAM PA CAN BCU BYUNG BA RNAMS KYI NANG
DU BGEGS RNAMS KHA PHYIR BSTAN TE SO SOR BCUG PAR BSAM, SNGAGS
DON NI, SUMBHA NI NGES PAR 'DUL BA, NI

SUMBHA NI MA LUS PA NGES PAR 'DUL BA, H'Um NI DON DE GSAL BAR
BYED PA, GRI HA NA GNYIS NI ZUNGS ZUNGS, GRI HA NA P'A YA GNYIS
NI 'DZIN DU CHUG GNYIS, H'Um NI DER BSKUL BA, A'A N'A YA HO NI
KYE KHU GCIG ,BHA GA BHAN NI BCOM LDAN 'DAS, BI YA RA DZA NI RIG PA'I
RGYAL PO ZHES 'BOD PA, H'Um PHAt NI

@016B GSOD PA'I PHYIR BSKUL BA'O, ,GTZO BOS BYANG GI BDUD RTZI
'KHYIL BA LA GZIGS PAS, DES BDUD RTZI 'KHYIL BA GNYIS PA ZHIG
SPRUL TE BYUNG BA DE YONGS SU GYUR PA LAS STOD KHRO BO BDUD RTZI
'KHYIL BA LA SMAD PHUR BU'I RNAM PA CAN BCUR GYUR TE BGAGS
KYI GTZO BO DE RNAMS KYI MGOR ZHAL

PHYIR BSTAN NAS ZUG ,SPRUL PA'I GNOD MDZES RNAMS GCIG TU GYUR PA
LA, GTZO BOS PHUR BU RDUNGS SHIG CES BSKUL BAS, PHYAG MTSAN RDO
RJE LCAGS KYU DE RDO RJE THO BA ME RAB TU 'BAR BA GCIG TU GYUR
TE, PHUR BU'I MGOR BRDUNG BA'I STANGAS KA TZAM BYAS PAS BGEGS
RNAMS KYI

MGO BO NAS RKANG MTHIL KYI BAR DU NUN NUN MAR ZUG ,DE YANG THOG
MAR PHYOGS DANG, DE NAS MTSAMS DANG, DE NAS STENG 'OG GI BAR RIM
GYIS BRDUNG BA'O, ,SNGAGS DON NI, GHA GHA ZHES NI GSOD BYED
GNYIS, GHA'A TA YA GNYIS NI CHOMS SHIG GNYIS, SARBA DUshtAm NI
MA RUNGS PA, PHAt PHAt

NI GSAL BAR BYED PA, K'I LA YA GNYIS NI PHUR BU THOB SHIG GNYIS,
SARBA P'A BAm NI SDIG PA'I BSAM PA CAN THAMS CAD, PHAt NI DGOS
SO PA'O, ,H'Um GSUM NI SKU GSUNG THUGS BSKUL BA'O, ,BADZRA KLI LA
NI RDO RJE PHUR BU ZHES 'BOD PA'O, ,BADZRA DH'A RA A'A DZNYA PA YA
TI NI RDO RJE 'CHANG GI BKA' NYON CIG

PA'O, ,SARBA BIGHAN NI BGEGS THAMS CAD, K'A YA WA KA TZITTA NI
LUS NGAG YID GSUM, H'Um GSUM NI GSAL BA, PHAt NI BSKUL BA'O,
,SGRUB THABS NAS DMIGS SKOR RNAMS SNGAGS KYI MJUG TU 'BYUNG
YANG, SGOM DON LA SNGAGS BRJOD PA'I SKABS SU BYA DGOS SO, ,DE
LTAR PHUR BU BTAB

PAS BGEGS RNAMS BDE STONG DBYER MED KYI 'OD GSAL DU BCUG ,SLAR
YANG KHRO BO DANG PHUR BU LAS RDO RJE'I ME 'OD 'PHROS PAS 'KHOR
GYI BGEGS RNAMS 'TSIG NAS PHYOGS PHYOGS SU BROS PAR BSAM MO,
,GSUM PA RA GUR NI, tAKKI H'Um DZA NAS LAN BZHI BRJOD PA DANG
RIM PA BZHIN DU

@017A *, ,DANG PO'I SKABS SU LCAGS KYI RDO RJE'I RA BA DANG, DE
NAS CHU DANG, ME DANG, RLUNG GI RA BA RNAMS BSGOM PAR BYA STE,
RDO RJE'I RA BA NI RDO RJE CHE BA RNAMS KYI KHONGS SER DU RDO
RJE CHUNG BA'I RDUL PHRA RAB KYIS GTAM PA, CHU NI KHRO CHU'I ZEG
MA PHYIR 'PHRO BA, ME NI G-YAS BSKOR DU 'KHYIL

ZHING 'BAR BA 'OD ZER KHA DOG LNGA 'PHRO BA, RLUNG NI DRAG CING
RTZUB PA'I SGRA DANG BCAS PAR G-YAS SU 'KHOR BA NAG PO'O,
,LCAGS KYI RA BA'I STENG DU RDO RJE'I GUR MCHOD RTEN LTA BU STE
TSA TSA'I SOG GUR GYI STOD LTA BU, GUR GYI 'OG RA BA'I BAR DU
RDO RJE'I BLA RE, 'OG TU H'Um LAS RDO RJE'I SA

GZHI, PHYI ROL TU MDA'I DRA BA RDO RJE RTZE LNGA PA'I MDE'U CAN
PHYOGS MTSAMS KUN TU BSNOL MAR RGYUGS CING ME 'BAR BA, RA BA'I
DBYIBS ZLUM PO, DPANGS STENG TSANGS PA'I 'JIG RTEN LAS 'OG GSER
GYI GZHI LA THUG PAR LVA BA PA DANG, STENG 'OG MIN NAS 'OG
RLUNG GI DKYIL 'KHOR

LA THUG PAR AA BHYAS BSHAD LA, RGYA LCAGS RIR THUG PAR NAG PO PA
DANG, BLOS CI TZAM 'DOD PAR LVA WA PAS BSHAD PAS SGOM DON LA DE
GANG RUNG NGO, ,LHA RNAMS KYI GNAS GSUM DU YI GE GSUM 'GOD PA
NI, RANG GI LUS NGAG YID GSUM SRUNG BA'I GO CHA MDZAD PA'O, ,DE
YANG

SNGON DU STONG NYID BSGOMS PA NI DON DAM PA'I SRUNG 'KHOR YIN
LA, 'DIR 'BYUNG BA'I THUN MONG MA YIN PA'I SRUNG 'KHOR DANG 'OG
TU 'CHANG BA'I THUN MONG BA'I SRUNG 'KHOR GNYIS NI KUN RDZOB
PA'I SRUNG BA'O, ,SRUNG 'KHOR BSGOMS PA'I DGOS PA'I GTZO BO NI
BGEGS KYI BAR GCOD ZLOG

PA'I CHED YIN KYANG, SNGAR BSHAD PA'I SRUNG 'KHOR NI SKYE 'CHI
BAR DO GSUM DANG RNAM PA MTHUN PA DANG, CHOS LONGS SPRUL SKU
GSUM DANG YANG RNAM PA MTHUN PA YIN TE, STONG NYID BSGOMS PA NI
CHOS SKU DANG, RDOR SEMS NI LONGS SKU DANG, ZHE SDANG RDO RJER
BSGYUR BA NI SPRUL SKU DANG RNAM PA

@017B MTHUN ZHING, DE'I SMIN BYED DU 'GYUR BA'I PHYIR RO, ,GNYIS
PA MNGON RTOGS DNGOS GZHI BSGOM TSUL NI, SMON LAM LAS, GANG DU
'TSANG RGYA'I ZHING KUN DAG BYAS NAS, ,ZHES SOGS KYIS STON TE,
'DI LA BZHI, 'CHI BA CHOS SKUR 'KHYER BA'I RNAL 'BYOR DANG, BAR
RDO LONGS SKUR

'KHYER BA'I RNAL 'BYOR DANG, SKYE BA SPRUL SKUR 'KHYER BA'I RNAL
'BYOR GSUM DANG, MYUR LAM BDE BA CHEN PO BSHAD PA'O, ,DANG PO LA
GSUM, GANG DU 'TSANG RGYA BA'I GNAS, DER 'TSANG RGYA BA'I RTEN,
JI LTAR 'TSANG RGYA BA'I TSUL LO, ,DANG PO LA GNYIS, SNOD SNGA
MA ZHIG NAS STONG BA'I RIM PA DANG

CHOS MTHUN PAR BSGOM TSUL, PHYI MA'I CHAGS PA'I RIM PA DANG
MTHUN PAR BSGOM TSUL LO, ,DANG PO LA GNYIS, MTHUN YUL DANG,
MTHUN TSUL BSHAD PA'O, ,DANG PO NI, SNOD STONGS PA LA BCUD
STONGS PA SNGON DU 'GRO DGOS PAS, DE'I TSUL BSDUS TE BSHAD NA,
BCUD DU SEMS CAN

GSAR SKYE MED CING, SKYES ZIN LAS MNAR MED STONG PA'I RJES SU
TSA DMYAL GZHAN BDUN STONG, DE NAS GRANG DMYAL BRGYAD, YI DGAS
DANG, DUD 'GRO LAS ZAD PA RNAMS BDE 'GROR TSE 'PHOS PA'I TSUL
GYIS STONG ZHING, MA ZAD PA RNAMS GLING GZHAN GYI NGAN
SONG DAG TU TSE 'PHOS PA'I TSUL GYIS

STONG, DE'I RJES SU 'DZAM GLING GI MI ZHIG GI RGYUD LA BSAM GTAN
DANG PO'I TING NGE 'DZIN SKYES TE BSAM GTAN DANG POR TSE 'PHOS
PA'I TSUL GYIS STONG, DE BZHIN DU SHAR DANG NUB KYANG STONG,
SGRA MI SNYAN PA NI 'DOD LHAR TSE 'PHOS PA'I TSUL GYIS STONG,
RGYAL CHEN BZHI NAS GZHAN 'PHRUL DBANG BYED

KYI BAR GYI LHA RNAMS KYI RGYUD LA CHOS NYID KYI STOBS KYIS BSAM
GTAN DANG PO'I DNGOS GZHI SKYES TE RIM BZHIN BSAM GTAN DANG POR
TSE 'PHOS PA'I TSUL GYIS STONG, DE'I RJES SU BSAM GTAN DANG PO'I
LHA RNAMS KYI RGYUD LA BSAM GTAN GNYIS PA'I TING NGE 'DZIN RIM
GYIS SKYES NAS BSAM GTAN

@018A *, ,GNYIS PAR TSE 'PHOS PA'I TSUL GYIS STONG, DE'I YUN LA
BAR BSKAL BCU DGU YOD, DE NAS SNOD STONG TSUL NI, NYI MA BDUN
RIM GYIS GANG TE RIM GYIS LJON SHING CHU PHRAN CHU BO CHEN PO
RGYA MTSO GLING RNAMS DANG RI BDUN RI RAB RNAMS DANG, BSAM GTAN
DANG PO'I GZHAL MED KHANG MAN

CHAD BSREGS NAS THAMS CAD KYANG NAM MKHA'I RANG BZHIN DU BYED
DO, ,DE LA BAR BSKAL GCIG GI YUN YOD DO, ,GNYIS PA LA GNYIS,
STONG NYID BSGOM TSUL DANG, BSGOMS PA'I DGOS PA'O, ,DANG PO NI,
RTZA RGYUD LE'U GNYIS PA NAS 'BYUNG BA'I DNGOS PO MED PAS BSGOM
PA MED, CES PA'I

TSIGS SU BCAD PA BRJOD NAS CHOS RNAMS RANG BZHIN GYIS STONG PAR
BSGOM PAR BYA BA YIN LA, 'DI'I DON TSUL BZHI'I NANG NAS YIG DON
DANG SPYI DON GNYIS KYIS 'CHAD CING, THOG MAR YIG DON DU BSHAD
NA, SNOD BCUD KYI DNGOS PO RNAMS LA RIGS PAS DPYAD PA NA SNOD
BCUD MA RNYED PA'I TSE,

SNOD BCUD MED DO SNYAM DU BZUNG NAS DE LTAR SGOM PA LA DE KHO NA
NYID KYI DON SGOM PA MED DE, DE LTAR NA SGOM PA PO DANG BSGOM
PAR BYA BA SOGS GTAN MED DU 'GYUR BA'I PHYIR RO, ,BSGOM BYA RANG
BZHIN GYIS GRUB PAR BZUNG NAS SGOM PA DE YANG DE KHO NA NYID
SGOM PA MA YIN TE, RANG BZHIN GYIS GRUB

PA'I BSGOM PAR BYA BA CUNG ZAD KYANG MED PA'I PHYIR RO, ,DE LTAR
NA BSGOM BYA SGOM BYED SGOM PA PO GSUM GA'ANG RANG BZHIN GYIS
DMIGS SU MED DE, SNOD BCUD KYI DNGOS PO THAMS CAD GTAN NAS MED
PA DANG RANG BZHIN GYIS GRUB PA DANG DE GNYIS YIN PA DANG, GNYIS
KA MA YIN PAR RANG BZHIN

GYIS GRUB PA'I MTHA' BZHI DANG BRAL BA'I PHYIR, MDOR NA RKANG PA
DANG PAS CHAD MTHA' BKAG ,RKANG PA GNYIS PAS RTAG MTHA' BKAG
,RKANG PA GSUM PAS GNYIS KA YIN PA BKAG NAS SNGA MA'I DON BSDUS
TE MTHA' BZHI PA SHUGS LA BKAG GO ,SPYI DON DU BSHAD NA, GZUGS

@018B CAN RNAMS LA PHYOGS KYI CHA DU MA YOD PA DANG, GZHAN SHES
PA LTA BU LA RANG RANG GI SKAD CIG SNGA PHYI'I CHA DU MA DANG,
'DUS MA BYAS RNAMS LA'ANG RANG RANG GI GDAGS GZHI CHOS CAN DANG
'BREL BA DANG YUL DUS SOGS KYI CHA DU MA 'BYED NUS PAS, DE'I TSE
DE RNAMS CHA BCAS YIN ZHING, CHA DANG

BCAS PA'I PHYIR RTEN 'BREL YIN LA DE'I PHYIR BDEN PAR GRUB PA MED
DO SNYAM DU BSGOM PAR BYA BA YIN NO, ,DE LTAR DPYAD PA'I TSE
CHOS RNAMS KYI NGO BO BDEN PAR GRUB PA MED PAR BSAM PA NI RNAM
PAR THAR PA'I SGO STONG PA NYID SGOM TSUL DANG, BSKYED BYED KYI
RGYU BDEN PAR MED PAR BSAM PA NI RNAM PAR

THAR PA'I SGO MTSAN MED SGOM TSUL DANG, SKYED BYA DANG THOB
BYA'I 'BRAS BU BDEN MED DU SGOM PA DE RNAM PAR THAR BA'I SGO
SMON MED SGOM TSUL LO, ,DE LTAR NA BSGOM BYA DANG SGOM TSUL DANG
SGOM PA PO GSUM RANG BZHIN GYIS MA GRUB STE, DE THAMS CAD SEMS
SAM RTOG PAS BTAGS PA TZAM YIN PA'I

PHYIR, SNGA MA YIG DON NI TSIG GI THOB TSUL TZAM BSHAD PA YIN
LA, 'DIR SPYI DON NI MDO SNGAGS GNYIS KA'I THUN MONG DU NYAMS SU
BLANG BYA YIN PA'I DON NO, ,BSGOM TSUL BSDU NA, DE LTAR DON DAM
DPYOD BYED KYI RIGS PAS LEGS PAR DPYAD PA NI, DGAG BYA BKAG PA'I
STONG NYID KYI RNAM PA BLO LA

'CHAR LA, DE'I TSE STONG NYID KYI RNAM PA MA GTOGS KUN RDZOB
KYI RNAM PA BLO LA MI 'CHAR ZHING SHAR YANG RJES SU MI 'BRANG
BAR BKAG STE MED DGAG GI RNAM PA 'BA' ZHIG BLO LA 'CHAR DU 'JUG
GO ,DE LA BLO BYANG NA NI SNANG BA SDUD TSUL ZUR BA MI DGOS
KYANG, MA BYANG BAS NI, SNOD BCUD THAMS CAD 'OD KYI

GONG BUR MOS NAS RIM GYIS YAL TE MTHAR RANG LA THIM, RANG YANG
RIM GYIS MI SNANG BAR BYAS TE DE GA'I NGANG LA LTA BA DRAN PAR
BYAS NAS LTA THOG TU 'JOG GO ,DE LTAR SGOM PA LA YE SHES KYI SA
SGOM PA ZHES KYANG BYA STE, SNOD SNGA MA STONGS PA'I NAM MKHAS
PHYI MA 'CHAGS PA'I RTEN BYED PA DE BZHIN DU, DE

@019A *, ,LTAR BSGOM PA'I YE SHES DES LHAG MOS KYI RTEN BRTEN PA
BSGOM PA'I RTEN GZHI BYED PA'I PHYIR RO, ,GNYIS PA NI, SKABS
'DIR STONG NYID BSGOMS PA LA DGOS PA YOD DE, STONG NYID SNGAR MA
RTOGS PA GSAR DU RTOGS PA DANG, RTOGS ZIN BRTAN PA DANG, THA MAL
GYI SNANG ZHEN SBYONG BA

DANG, YE SHES KYI TSOGS GSOG PA DANG, RTEN BRTEN PA THAMS CAD
BDE STONG GI RNAM ROL TU 'CHAR BA'I CHED YIN PA'I PHYIR RO,
,SGOM TSUL 'DI NI SNOD SNGA MA ZHIG NAS STONG PA DANG CHOS MTHUN
PA YIN NO, ,GNYIS PA LA GNYIS, CHOS MTHUN YUL DANG, CHOS MTHUN
SBYAR BA'O, ,DANG PO NI, STONG

BSKAL BAR GYI BSKAL PA NYI SHUR GNAS PA LAS, SLAR YANG 'CHAGS
PA'I 'GO TZOM PA'I TSE, MES ZHIG PA YIN NA, BSAM GTAN GNYIS PA
NAS RLUNG 'OG TU CUNG ZAD BABS PAS BSAM GTAN DANG PO'I GZHAL MED
KHANG 'CHAGS, BSAM GTAN DANG PO, GZHAN 'PHRUL DBANG BYED SOGS
SNGA MA

SNGA MA 'CHAGS PA NAS RLUNG RIM GYIS BABS PAS SA DANG MA 'BREL
BA'I GNAS RNAMS YAS RIM GYIS 'CHAGS, DE NAS RLUNG BABS PAS RLUNG
DKYIL, DE STENG CHU DKYIL, DE STENG SA DKYIL RI RAB RI MTSO GLING
LJON SHING RNAMS 'CHAGS SO, ,'DIR BSGOM BYA LA ME DKYIL YOD
KYANG, GZHI LA 'BYUNG BA

GZHAN GSUM GYI GO SA NA ME'I RDUL TZAM YOD KYI, ME DKYIL DNGOS
SU MED, 'ON KYANG ME RDUL DANG BYED LAS YOD PAS MTHUN YUL CHAD
PA'I SKYON MED DO, ,GNYIS PA NI, SKAD CIG GIS RDO RJE'I SA GZHI RVA
BA ZHES SOGS LTAR SRUNG 'KHOR THUN MONG PA SKAD CIG GIS BSKYED,
RJE NOR BZANG RGYA MTSO

NI, SKABS 'DIR THUN MONG BA DANG THUN MONG MA YIN PA'I SRUNG
'KHOR BSGOM PA 'DAM NGA CAN DU BZHED LA, KHA CIG THUN MONG MA
YIN PA'I SRUNG 'KHOR BSGOM PA MI 'THAD CES GSUNG, RGYA DPANGS
KYI TSAD NI GONG DU BSHAD PA LTAR RUNG ZHING, ME RI NI BRI PHYA
LA ZHENG SGO TSAD GCIG TZAM YIN KYANG

@019B BSGOM DON LA ME LCE PHYIR 'GRO BA STE, KHA DOG SNA TSOGS
PA PHYOGS KUN TU 'KHYIL ZHING 'BAR BAS GDUG PA CAN RNAMS KYIS
BLTAR YANG MI BZOD PA'O, ,RDOR RA NI BRI BYA LA ZHENG CHA CHUNG GNYIS
YIN KYANG BSGOM DON LA NI DER MA NGES TE SNGAR BZHIN NO, ,RDOR
RA BSGOMS PA'I DGOS

PA NI SGRUB THABS DNGOS GZHI BSGOM PA LA BGEGS KYI BAR CHAD
SRUNG BA'I CHED YIN LA, MTSON DON YANG BGEGS KYIS MI PHYED PA DE
MTSON NO, ,DE'I NANG DU CHOS 'BYUNG KHA DOG DKAR PO DANG, PHYI
DKAR LA NANG DMAR BA DANG, DKAR DMAR 'DRES PA GSUM GANG RUNG,
DBYIBS ZUR

GSUM PA RTZE MO PHRA BA 'OG TU ZUG CING GDENGS KA CHE BA GYEN DU
PHYOGS PA KHOG PA STONG PA, PHYAG RGYA'I SKYES GNAS LTA BU'AM,
DMAR GTOR GRU GSUM GYI NANG BRUS PA LTA BU DANG, DE LAS CUNG MI
'DRA BA ZHIG DANG GSUM GSUNGS PAS GANG RUNG GIS CHOG GO ,ZUR
GSUM GYIS NI

RNAM THAR SGO GSUM, RTZE MO PHRA BAS LAS DANG PO'I SKABS SU YON
TAN CHUNG ZHING, GDENGS KA CHE BAS MOS SPYOD NAS BZUNG STE YAR
YON TAN JE RGYAS SU SONG BA, BHA GA'I RNAM PAS BDE BA CHEN PO,
,DKAR BAS RANG BZHIN RNAM DAG DANG KHAMS DKAR PO, ,DMAR BAS
KHAMS DMAR PO,,

DKAR DMAR THUN MONG BAS BDE STONG DBYER MED, NANG DU RTEN BRTEN
PA'I DKYIL 'KHOR BSGOMS PAS 'BRAS DUS KYI RTEN BRTEN PA 'BYUNG
BA DE MTSON NO, ,BRI BYA LA PADMA'I 'DAB MA CHA PHRAN GNYIS YIN
ZHING GNYIS KA GSAL BAR SNANG YANG, BSGOM DON LA CHOS 'BYUNG GI
DBUS DKYIL

DU CHUD PAR KHA CIG BZHED, KHA CIG LTE BA NANG DANG 'DAB MA CHOS
'BYUNG GI KHA DANG MNYAM PAR 'DOD, YANG KHA CIG 'DAB MA RDZOGS
PAR CHOS 'BYUNG GI KHAR 'PHAGS SHING, YU BA CHOS 'BYUNG GI MAR
RTZE NAS 'THON CES GSUNGS PAS GANG BDE, PADMAS 'KHOR BA'I SKYON
GYIS MA GOS

@020A *, ,PA MTSON, PADMA'I LTE BAR NYAL STABS KYI H'Um MGO BO
PHAR BSTAN PA GNYIS RE'I BAR DU LAm RAm BAm LAm BZHI RIM GYIS
CHUD PA LAS LHA MO BZHI'I NGO BOR GYUR PA'I 'BYUNG BZHI STENG
'OG GNYIS SU RDO RJES MTSAN PA BSKYED DE, SNA TSOGS RDO RJER
BSGYUR, RDO RJE'I LTE BA GRU BZHI

PA SNGON PO, DPANGS RVA LNGA MAR SGO TSAD LNGA'AM PHYED LNGA,
RVA'I SRID LA SGO TSAD BZHI BZHI, RVA LNGA MA'I DBUS RVA'I SBOM
LA CHA CHEN GCIG DANG RTZA BAR CHA PHRAN GSUM, PHYOGS RVA'I SBOM
LA CHA PHRAN GSUM DANG RTZA BAR GNYIS, RVA RTZE RNAMS CHA PHRAN
RE RE, GRANGS PHYOGS RE RER LNGA LNGA'AM

GSUM MA GANG RUNG DANG, KHA DOG KHRA'AM PHYOGS MDOG GANG RUNG
NGO, ,MTSON DON RLUNG DKYIL GYIS MNYAM GNAS, MES GYEN RGYU, CHUS
SROG 'DZIN, SAS THUR SEL, YANG BZHIS PHYAG RGYA RIGS BZHI, BZHI
'DRES PAS DPE DON GYI 'OD GSAL, RVA LNGAS YE SHES LNGA, NYE SHUS

'JIG LTA NYI SHU DANG BCU GNYIS KYIS RTEN 'BREL BCU GNYIS DAG
PA, CHU SRIN GYI KHA NAS 'THON PAS SEMS CAN SNYING RJES MI GTONG
BA, STENG DU RTEN BRTEN PA BSKYED PAS 'OD GSAL LAS SGYU LUS
'GRUB PA SOGS TE, 'DI DAG GZHI LA RTEN DKYIL 'KHOR 'CHAGS PA
DANG CHOS

MTHUN NO, ,RDO RJE'I LTE BAR BHRUm DKAR PO RNAM SNANG GI TSOGS
RA BA'I NANG THAMS CAD DU 'PHRO BA'AM RIGS LNGA'I TSOGS 'PHRO BA
GANG RUNG, DE YONGS SU GYUR PA LAS GZHAL YAS KHANG MTSAN NYID
YONGS RDZOGS CIG CAR BSKYED LA RIM GYIS BSAL GDAB, GZHAL YAS
KHANG GI NANG MTHA'

NAS NANG MTHA'I BAR SGO TSAD BRGYAD, PHO BRANG NANG MA'I MTHA'
NAS MTHA'I BAR SGO TSAD BZHI, SNA TSOGS RDO RJE'I LTE BA'I MTHA'
NAS MTHA'I BAR SGO TSAD BCU GNYIS, RDO RJE'I RVA RTZE DANG
PADMA'I LTE BA'I MTHA' NAS MTHA'I BAR SGO TSAD NYI SHU, PADMA
NAS PADMA'I MTHA'I BAR SGO TSAD NYER GCIG ,RDOR RVA

@020B NAS RDOR RA'I MTHA'I BAR SGO TSAD NYER GNYIS, 'OD 'PHRENG
GI MTHA' NAS MTHA'I BAR SGO TSAD NYER BZHI STE, THAMS CAD KYI
RGYA TSAD YIN LA, BRI BYA'I DBANG DU BYAS NAS PHYOGS GCIG TU GO
BDE BAR BRJOD PA'O, ,GZHAL YAS KHANG GI RTZIG PA RIM PA LNGA PO
PHYI NANG LNGA SPRAGS TU YOD CING, LNGA KA

BSDOMS PA'I ZHENG CHA PHRAN GCIG ,DPANGS CHA PHRAN BCU GSUM, PHA
GU'I ZHENG CHUNG PHYED GNYIS LAS PHYED PHYIR 'PHAGS PA DBANGS
CHUNG GCIG ,RDO'I SNYING PO'I KA BA, MU TIG DMAR PO'I BRI, SPUG
GI GZHU, SHEL GYI KA CHUNG, BEER'U RYA'I BRE, DNGUL GYI GZHU
RNAMS BRTZEGS PA'I STENGS DU GSER GYI

SKA RAGS LEB MO ZHENG CHA PHRAN GCIG PA BZHI STENG NAS STENG DU
BRTZEGS PA BZHI GA BSDOMS PA'I DPANGS CHA PHRAN GNYIS, DE'I
STENG DU PHO BRANG KHYAMS KYI LCAM SNE PHYI MA BKAL BA PHYIR
THAL BA'I SNE LA RIN PO CHE'I DRA BA DRA PHYED, SKA RAGS KYI
STENG DU BYA 'DAB ZHING CHA PHRAN GNYIS PHYIR 'PHAGS PA'I SNE
LAS

SHAR BU DKAR PO 'PHYANG BA, BYA 'DAB DE'I MTHA'I STENG DU MDA'
YAB DKAR PO CHA PHRAN GCIG PA PAD 'DAB PHYED PA LTA BU LANGS PA,
MDA' YAB KYI STENG DU PHYOGS BZHIR RGYAL MTSAN GNYIS DANG BA DAN
GNYIS RE STE BSDOMS PAS BCU DRUG ,MDA' YAB DANG BCAS PA'I
GZHAL YAS KHANG GI DPANGS

CHA PHRAN BCU BDUN PAR BZHED KYANG, THOG BKAB PA'I TSAD GANG
DU GTOGS DPYAD DGOS SO, ,GZHAL YAS KHANG GI RTZA THIG DANG
TSANGS THIG 'PHRAD MTSAMS NAS G-YAS G-YON DU CHA PHRAN GNYIS
GNYIS DOR BAS SGO, DE NAS SGO TSAD RE PHYIR DOR BAS SGO 'KHYUD,
DE NAS G-YAS G-YON DU SGO TSAD

RE SONG BA SGO 'GRAM, DE NAS PHYIR SGO TSAD RE SONG BA SGO LOGS
TE, 'BRAM LOGS SGO DANG MNYAM PA 'DI LA RTZIG GDONG NYID RDO
RJE'I LTE BA DANG MNYAM MO, ,RTZIG PA'I PHYI ROL TU 'OG MTHA'
NAS 'DOD SNAM DMAR PO DPANGS ZHENG CHA PHRAN GNYIS PA LA MCHOD
PA'I LHA MO BCU DRUG GO ,THOG 'BUBS TSUL

@021A *, ,NI; SGO BZHI SO SO'I RTZA THEG DANG TSANGS THIG 'PHRAD
MTSAMS NAS NANG DU SGO TSAD GCIG SONG BA'I GA-YAS GA-YON DU
CHUNG LNGA LNGA SONG BA'I SAR ZHENG CHA PHRAN GCIG DANG, DBANGS
BRA PHUL DANG BCAS PA'I KA BA CHA PHRAN BCU DRUG GI PHYOGS MDOG
,PHYOGS RE RER GNYIS GNYIS

RNYE BRGYAD BTZUGS PA'I STENG DU PHYOGS BZHIR GDUNG MIG MNGAS
RIS SU RGYUGS PA LA LCAM SNE NANG MA DANG, PHYI MA GSER GYI SKA
RAGS LA BKAL TE PHYI KHYAMS 'BUBS PA YIN NO, ,DBUS SU GAR BU
DBYIBS MAndAL LTA BU, DPANGS SGO TSAD ,GCIG LHAG TZAM DANG, THAD
KAR SGO BZHI PA'I STENG

GI MTHAR RDO RJE RTZE GSUM PA DBANGS CHA PHRAN GCIG PAS ZLUM POR
BSKOR BA'I RVA'I 'PHRAD MTSAMS NAS PHYOGS RE RER KA BA SNGAR
BZHIN BTZUGS PA'I STENG DU GZHU 'KHYOGS DANG GDUNG ZLUM GYIS
'KHOR MAR BSKOR BA'I STENG DU GDUNG BZHI MIGS NGAS RIS SU BYAS
PA, LHO BYANG DU RGYUGS PA'I

GDUNG GI LHO BYANG MTSAMS SU RTZA BA ZUG PA'I KA BA BSEGS KHA
YOD PA BTZUGS PA'I STENG DU RDO RJE'I GDUNG LTO BYANG DU RGYUGS
PA LA LCAM SNE NANG DANG, PHYI MA PHYI KHYAMS KYI STENG DU KA
CHUNG BRE PHUL DANG BCAS PA BTZUGS PA'I STENG DU GDUNG BTANG BA
LA BKAL, RGYA PHIBS

KYI GUNG GI DBUS SU RTZA RGYUD BZHUGS PA'I KHANG BU RDO RJE NOR
BU'I TOG GIS SPRAS PA'O, ,SGO BZHI'I MDUN DU RTZIG GDONG DANG
RDO RJE'I LTE BA NAS CHA PHRAN GCIG SONG BA'I MAR RDO RJE'I RVA
RTZA BA'I STENG DU STEGS BU GRU BZHI BUM PA DANG BCAS PA LA GNAS
PA'I KA BA ZHING CHA PHRAN GCIG ,DBANGS

CHA PHRAN LNGA, GA-YAS GA-YON DU GNYIS DE STE BZHI BZHI BTZUGS
PA'I STENG DU SNAM BU BCU GCIG SNAM BU LNGA PA DANG BDUN PA'I
DBANGS LA CHA PHRAN PHYED DANG GNYIS RE DANG, GZHAN RNAMS KYI
DBANGS SU CHA PHRAN RE RE BAR MNYAM MO, ,ZHENG NI THAMS CAD
KYANG CHA PHRAN LA SUM GSUM BYAS

@021B NA LEGS, SPYIR RTA BABS LA SGO TSAD GSUM MA DANG SGO TSAD
GCIG MA GNYIS YOD PA'I SNGA MA LA GNYIS MNYAM DGU MNYAM DANG
LNGA MNYAM GSUM GSUM MNYAM PA GNYIS YOD LA, PHYI MA LA LNGA
MNYAM GSUM GNYIS MNYAM PA KHO NAR NGES SO, ,GZHAN YANG RTA BABS
SGO TSAD GSUM MA

LA 'GRAM LOGAS SGO DANG MNYAM MI MNYAM GNYIS YOD CING GCIG MA
NI MI MNYAM PA'O, ,GZHAL YAS KHANG GI MTSAN NYID GZHAN JI LTA BU
YIN TSUL RGYAS PAR GZHAN DU SHES PAR BYA'O, ,MTSON DON NI, GZHAL
YAS KHANG GIS RNAM SNANG DAG PA MTSON, NGOS BZHIS BDEN PA BZHI,
GRVA

BZHIS TSANGS PA'I GNAS BZHI, SGO BZHIS BSDU BA'I DNGOS PO BZHI,
SGO 'KHYUD BZHIS RDZU 'PHRUL GYI RKANG PA BZHI MTSON PA SOGS YIN
TE, DBANG CHOG TU, 'PHAGS PA'I BDEN BZHI NGOS BZHIR 'GYUR, ,ZHES
SOGS KYIS MTSON TSUL RGYAS PAR BSHAD PA LTAR RO, ,GZHAL YAS
KHANG

NI GZHI LA GSER DKYIL GYI STENG DU RI GLING SOGS CHAGS PA DANG
CHOS MTHUN ZHING MA DAG PA'I SNOD SBYONG BA DANG, 'BRAS DUS KYI
GZHAL YAS KHANG 'GRUB PA SOGS KYI CHED DO, ,GZHAL YAS KHANG
BHRUm LAS BSKYED PA NI, BHRUm RNAM SNANG GI SA BON YIN ZHING,
RNAM SNANG GZUGS PHUNG RNAM

PAR DAG PA'I LHA YIN PAS, GZHAL YAS KHANG DE'I NGO BOR MOS DGOS
PA'I DBANG DU BYAS PA'O, ,GNYIS PA LA GSUM, LHAG MOS KYI LHA
BSKYED PA, DE'I MDZAD PA, DE LUS LA BSDU BA'O, ,DANG PO LA
GNYIS, MTHUN YUL DANG, DE DANG MTHUN PAR BSGOM PA'O, ,DANG PO
MTHUN YUL

BCUD CHAGS TSUL BSDUS TE BSHAD NA, BSAM GTAN GNYIS PA NAS LHA
ZHIG SHI 'PHOS NAS BSAM GTAN DANG POR SKYES TE DE RNAMS 'CHAGS,
DE NAS SHI 'PHOS TE GZHAN 'PHRUL DBANG BYED SOGS 'DOD LHA RIGS
DRUG DANG, GLING BZHI'I MI, YI DVAGS, DUD 'GRO ,GRANG DMYAL, TSA

@022A *, ,DMYAL RNAMS KYANG RIM GYIS 'CHAGS PA YIN LA, MNAR MED
DU SEMS CAN GCIG SKYES PA'I TSE 'CHAGS PA'I MJUG RDZOGS SHING
GNAS BSKAL GYI 'GO RTZOM, BSKAL PA DANG PO'I MI RNAMS RDZUS
SKYES TSE DPAG MED THUB PA SOGS KHYAD CHOS MDUN DANG LDAN

LA; DE'I TSE KHAM ZAS MI ZA ZHING DGA' BA'I ZAS TZAM ZA BA YIN
PA LA, LAS KYI DBANG GIS SA'I ZHAG DANG BCUD DANG MYU GU'I TSAL
DANG 'BRAS SA LU RNAMS RIM GYIS BYUNG BA ZOS PAS PHO MO'I DBANG
PO DANG LDAN PAR GYUR TE, NYI MA DANG DUS TSIGS DANG MANG POS BKUR
BA'I

RGYAL PO DANG BCAS BYUNG NGO, ,GNYIS PA NI, SKAD CIG GIS LHAG
PAR MOS PA TZAM GYIS LHA SUM CU RTZA GNYIS DUS GCIG TU YONGS SU
GYUR PA NI ZHES SOGS GSUNGS PA LTAR, DUS GCIG TU SKAD CIG GIS
BSKYED NAS RNAM PA RNAMS RIM GYIS GSAL 'DEBS PA YIN LA, LHAG

MOS KYI LHA PHO MO'I RNAM PAR SGOM PA NI, BSKAL PA DANG PO'I
'DZAM BU'I GLING PA'I MI RIM GYIS PHO MOR SONG BA DANG CHOS
MTHUN ZHING, SKAD CIG GIS BSKYED PA NI BSKAL PA DANG PO'I MI
RDZUS TE SKYES PA DANG CHOS MTHUN, SEMS CAN GYI RNAM SHES 'KHOR
SEMS BYUNG DANG BCAS PA LA BRTEN

NAS SNOD KYI 'JIG RTEN 'CHAGS PA'I RJES SU BCUD KYI SEMS CAN
'CHAGS PA DANG, RDO RJE 'CHANG GIS LHAG MOS KYI RTEN GZHAL YAS
KHANG SPRUL PA'I RJES SU BRTEN PA LHA SO GNYIS SPRUL PA GNYIS
CHOS MTHUN NO, ,DBUS KYI GANG BU'I STENG DU GTZO BO DANG, GDUNG
ZLUM GYI STENG GDUNG

BZHI MIG MANGS RIS SU RGYUGS PA'I STENG DU RE'U MIG DBUS MA DANG
SHAR MA'I BAR GYI STENG DU 'KHOR BSGYUR ZHAL NUB GZIGS, GANG
BU'I NANG DU GNOD MDZES ZHAL SHAR GZIGS, BYAMS PA SOGS BRGYAD
KHA NANG LTA BA'I DBANG DU BYAS PA'I SGO'I G-YAS G-YON, RDO
RJE MA BZHI BZHUGS

@022B PA NI LHA SNAM PHYI MA LAS CUNG ZAD MTHO BA, LHA GZHAN
BZHUGS PA NI GO SLA ZHING, GSHEGS PA BZHI DANG SEMS DPA' BRGYAD
ZHI BA'I NYAMS CAN, LHA MO DGU ZHI KHRO PHYED MA, LHA'I ZHAL
PHYAG PHYAG MTSAN RGYAN SOGS SGRUB THABS SU GSAL BA LTAR DANG,
'GA' ZHIG GONG DU BSHAD PA RNAMS

'DIR SBYOR, GDAN RNAMS NI HA CANG MTHO BA MIN PAR CUNG ZAD 'BUR
BA'I RNAM PA CAN NO, ,GNYIS PA LHAG MOS KYI MDZAD PA NI, RANG GI
THUGS GA'I H'Um LAS 'OD ZER DPAG TU MED PA SPROS TE, SEMS CAN
THAMS CAD BKUG NAS DKYIL 'KHOR GYI PHYOGS BZHI NAS THOGS PA MED
PAR

NANG DU ZHUGS TE, NANG 'KHRIGS PAR GANG BAR BSAM, NANG DU SLEB
PA'I TSE LHA'AM SEMS CAN GANG GI RNAM PAR BSAM PA NI GSAL BAR
BSHAD PA MA MTHONG YANG, PHAL CHER LTAR NA SEMS CAN GYI RNAM PAR
BYED PAR GSAL, 'ON KYANG NGAN SONG BA THAMS CAD KYI RNAM PAR MOS

PA MI BDE NA MI'I RNAM PA'AM, YANG NA SPYI TZAM GYI RNAM PAR MOS
CHOG GAM SNYAM MO, ,DE NAS RANG YAB YUM SNYOMS PAR ZHUGS PA'I
SBYOR MTSAMS NAS NGO BO BYANG CHUB SEMS YIN PA LA RNAM PA 'OD
ZER SEMS CAN GYI GRANGS DANG MNYAM PA SPROS, GZHUNG CHE BA PHAL
CHER LAS MI

GSAL YANG, 'KHRID RGYUN LAS 'OD ZER 'PHROS PA'I SNE LAS RDO RJE
'CHANG YAB YUM ZUNG SEMS CAN GYI GRANGS DANG MNYAM PA SPROS TE,
SEMS CAN THAMS CAD KYI SPYI BO NAS SNYOMS PAR ZHUGS PA'I BYANG
CHUB KYI SEMS KYIS DBANG BSKUR LUS GANG DRI MA DAG BDE BA CHEN
PO MYONG STE THAMS

CAD KYANG RDO RJE 'CHANG DU GYUR, DE NAS RANG GI SANGS RGYAS KYI
ZHING DU GSHEGS PA'I DON GZHUNG CHE BA DU MA LAS SPYIR BSHAD PA
TZAM MA GTOGS MI GSAL YANG, SHAR PHYOGS PA RNAMS SHAR PHYOGS SU
RNAM SNANG GI ZHING DU GSHEGS PAR MOS PA 'DRA STE, DE BZHIN DU
PHYOGS GZHAN GSUM

@023A *, ,RIM BZHIN RIN 'BYUNG 'OD DPAG MED DON GRUB KYI ZHING
DU GSHEGS PAR BSAM, 'KHRID RGYUN 'GA' ZHIG LAS, RANG PHYOGS KYI
DE BZHIN GSHEGS PA'I THUGS GAR THIM PAR BSAM PA NI GSHEGS PA'I
DON DU MDZAD KYANG, SNGA MA DANG 'DRA BAR SEMS DGOS PA NI, SEMS
CAN GYI DON

BYED PA'I SNYING RJE CHEN PO GONG 'PHEL DU BYED PA DANG, 'BRAS
BU SANGS RGYAS KYI MDZAD PA DANG MTHUN PAR BYA BA'I CHED DO,
,GSUM PA LHAG MOS LUS LA BSDU BA NI, RANG GI THUGS KA'I H'Um
SNGON PO'I 'OD ZER LCAGS KYU'I RNAM PA CAN GYIS ZHES SOGS GSUNGS
PA LTAR YIN LA, DE YANG RANG GTZO BOR

GSAL BA'I H'Um YIG GI N'A DA LAS 'OD ZER LHA GRANGS DANG MNYAM
PA 'DIR SO GCIG SPROS TE, RNAM SNANG SOGS RIM GYIS SPYAN DRANGS
NAS RANG GI SPYI BO LA SOGS PA LUS KYI CHA DE DANG DER ME LONG
LA GZUGS BRNYAN SHAR BA LTAR GZUGS PHUNG SOGS DANG NGO BO DBYER
MED DU MOS, RNAM SNANG RANG GI SPYI BOR

ZHAL SHAR DU GZIGS PA, DE BZHIN DU MGRIN PA, SNYING GA ,LTE BA,
GSANG GNAS RNAMS SU 'OD DPAG MED SOGS 'OG MA STENG MA LA MA REG
TZAM, M'A MA KI SNYING GAR ZHAL GTZO BO'I SKU RGYAB LA PHYOGS PA
DANG, GZHAN GSUM RIM BZHIN RIN 'BYUNG 'OD DPAG MED RNAM SNANG LA
'KHYUD PAR BSAM

PA LA KHRID YIG BGA' ZHIG LAS BSHAD CING, DE LTAR NA SPYAN MA
DANG SGROL MA'I YAB SPYI DANG MI 'DRA LA, GZHUNG PHAL CHER LAS
'KHYUD PA'I GSAL KHA MI SNANG NGO, ,SA SNYING RTZA ZHAL GYI THAD
DU SLEB PA'I TSE GNYIS SU GYUR NAS ZHAL MIG GI SGO LA PHYIR
GZIGS PA, PHYAG NOR GNYIS SU GYUR NAS RNA BA

GNYIS KYI NANG NAS SNGAR BZHIN, NAM SNYING SNA'I SUM MDO'AM SNA
BUG GNYIS 'JIG RTEN DBANG PHYUG LCE CHUNG GI DBUS DANG, 'JAM
DPAL SNYING KHAR M'A MA GIR PHYOGS PA, SGRIB SEL NOR BU'I DBUS
NAS ZHAL PHYIR PHYOGS PA KUN BZANG GCIG SNYING KHA'I RUS PA GRU
BZHI PA'I DBUS DANG TSIG GSUM

@023B BRGYA DRUG CU'I GRANGS DANG MNYAM PA'I KUN BZANG RE RE,
BYAMS PA RNAM SNANG GI RGYAB NAS ZHAL RNAM SNANG LA GZIGS PA,
GZUGS RDO RJE MA DANG, SGRA RDO RJE MA GNYIS RER GYUR NAS SA
SNYING DANG PHYAG RDOR LA 'KHYUD PA, DRI RDO RJE MAS NAM SNYING
DANG RO RDO RJE MAS 'JIG RTEN DBANG PHYUG LA 'KHYUD CING, GTZO
BO'I YUM REG

BYA RDO RJE MA SPYAN DRANGS NAS SGRIB SEL LA 'KHYUD PA'I TSE
GTZO BO YAB RKYANG YIN NO, ,GSHIN RJE GSHED KYI DBU LAG PA
G-YAS KYI MTHE BONG DANG ZHAL NANG DU PHYOGS PAR GSUNGS PA'I
NANG NI LAG MTHIL PHYOGS LA BLTA BA'I DON DU SEMS, DE BZHIN DU
GZHAN GYIS MI THUB PA LAG PA G-YON, 'DI GNYIS LA RJE

NOR BZANG RGYA MTSOS MI 'DRA BA ZHIG BSHAD, LCE DANG SO BAR DU
RTA MGRIN DANG 'KHYIL PA SGRIB SEL GYI RGYAB TU ZHAL PHYED BLTA
BA, DPUNG PA G-YAS G-YON GYI RTZA BAR MI G-YO BA DANG 'DOD
RGYAL GNYIS DBU DPUNG MGO DANG ZHAL BDUN, DBYUG SNGON CAN DANG
STOBS PO CHE GNYIS PUS MO'I LHA NGA'I NANG, SPYI BO'I

SGROL MA'I STENG GTZUG TOR 'KHOR LOS BSGYUR BA ZHAL NUB TU
PHYOGS PAR GNAM DU GZIGS PA, GNOD MDZES GNYIS SU GYUR NAS RKANG
MTHIL GNYIS SU DBU LONG BU PHYOGS LA BSTAN NAS GNAS DE DANG DER
ME LONG LA GZUGS BRNYAN SHAR BA BZHIN DU BSGOM MO, ,DGOS PA NI,
RANG NYID LA 'BYUNG 'GYUR

GYI MA DAG PA'I PHUNG SOGS DE DANG DE RNAMS SPYOD, DPE DON GYI
'OD GSAL GYI RGYUD SMIN BYED LHAG MOS 'OD GSAL DU SDUD PA'I GZHI
'DING BA DANG, 'BRAS BU'I LHA DE RNAMS 'GRUB PA'I CHED DO, ,GSUM
PA NI, BDAG NYID KYI LUS KYI LHA RNAM SNANG SPYAN MA ZHES SOGS
'BYUNG BA LTAR BSGOM PA YIN LA,

GZHI LA MI MNGAL SKYES KHAMS DRUG LDAN RIM GYIS 'CHI BA NA,
GZUGS PHUNG SOGS PHUNG PO LNGA, SA SOGS KHAMS BZHI, MIG SOGS
SKYE MCHED DRUG ,GZUGS SOGS YUL LNGA, GZHI DUS KYI YE SHES LNGA
STE RAGS PA NYER LNGA'I THIM RIM DANG MTHUN PAR 'OD GSAL DU SDUD
PA YIN LA DE YANG RNAM SNANG NAS

@024A *, ,MI G-YO BA'I BAR 'OD GSAL DU THIM PA NI, GZUGS PHUNG,
GZHI DUS KYI ME LONG YE SHES, SA KHAMS, MIG GI DBANG PO, ,RANG
RGYUD KYIS BSDUS PA'I GZUGS, LAG PA G-YAS DANG DPUNG PA G-YAS
PA'I TSIGS LA GNAS PA'I RLUNG RNAMS RIM GYIS 'OD

GSAL DU THIM PA DANG CHOS MTHUN, DE NAS RIN 'BYUNG NAS 'DOD
RGYAL GYI BAR THIM PA NI, TSOR BA, MNYAM NYID YE SHES, CHU
KHAMS, RNA BA'I DBANG PO, ,SGRA LAG PA G-YON DANG DBUNG PA
G-YON PA'I TSIGS KYI RLUNG THIM GYIS RIM PA DANG MTSUNGS, 'OD
DPAG MED SOGS

THIM PA NI, 'DU SHES SO SOR RTOG PA'I YE SHES, ME KHAMS SNA
DBANG DRI KHA PUS MO G-YAS PA'I TSIGS KYI RLUNG RNAMS THIM PA
DANG MTSUNGS, DON GRUB SOGS THIM PA NI, 'DU BYED BYA GRUB YE
SHES RLUNG KHAMS LCE DBANG PO GSANG GNAS PUS MO G-YON PA'I
TSIGS KYI RLUNG RNAMS

THIM PA DANG MTSUNGS, GTZUG TOR 'KHOR SGYUR SOGS THIM PA NI,
RLUNG SNANG BA, SNANG BA MCHED PA, DE NYER THOB, DE 'OD GSAL DU
THIM PA DANG CHOS MTHUN NO, ,RIM GYIS THIM PA'I DON NI LHA RNAMS
KYI STOD SMAD NAS RIM GYIS ZHU BA'I DON NO, ,'KHRID YIG KHA CIG
LAS LHA SDE TSAN RIM GYIS

SPYAN DRANGS TE RIM GYIS ZHU BA'I MTHAR H'Um GI N'A DA LA THIM
PAR BSHAD KYANG GZHUNG CHE BA 'GA' ZHIG NAS GNAS DE DANG DE
RNAMS SU 'OD GSAL DU THIM PAR BSHAD PAS GANG RUNG GIS CHOG GO
,GTZO BO 'OD GSAL DU THIM PA NA SNGAR BZHIN LTA BA DRAN PAR
BYAS LA, STONG PA NYID DANG LHAN SKYES KYI BDE

BA CHEN PO DBYER MI PHYED PA'I CHOS SKU'I BDAG NYID DE NGA'O
SNYAM DU NGA RGYAL 'JOG CING, DE BRTAN PAR BYA BA'I CHED DU SH'U
N+YA TA'I SNGAGS BRJOD PAR BYA'O, ,'DI LA 'CHI BA CHOS SKUR
'KHYER BA'I RNAL 'BYOR ZHES BYA STE, GZHI'I 'CHI RIM DANG RNAM
PA LEGS PAR MTHUN ZHING SGRUB PA PO RANG NYID

@024B LA 'BYUNG 'GYUR GYI 'CHI BA SBYONG BAR BYED PA DANG, LAM
'BRAS KYI DPE DON GYI 'OD GSAL DNGOS GNAS LA 'GRUB PA'I RGYUD
SMIN PA SOGS KYI KHYAD CHOS DU MA DANG LDAN PA'I PHYIR RO,
,GNYIS PA BAR DO LONGS SKUR 'KHYER BA'I RNAL 'BYOR NI, GDAN DBUS
MA'I STENG DU H'Um LAS BYUNG BA'I

NYI MA'I DKYIL 'KHOR ZHES SOGS GSUNGS PA LTAR BSGOM PA YIN LA,
DE YANG MTHUN YUL GZHI LA 'CHI BA 'OD GSAL LAS BAR DO 'GRUB PA'I
RIM PA DANG MTHUN PAR BSGOM PAR YIN MOD, GZHI DUS KYI BAR DO BA
NI RDZUS SKYES YIN ZHING, 'OD GSAL LAS GZHAN GYIS BAR CHOD PA
MED

PAR LUS RDZOGS PAR 'GRUB PA YIN NO, ,DE LTAR YIN KYANG 'DIR
MTSON DON KHYAD PAR CAN BSGRIG PA'I CHED DU MNGON BYANG LNGA'I
SGO NAS BSKYED PA YIN PAS SNGAR GYI GDAN DBUS MA NYI GDAN GYI
STENG DU 'OD GSAL LAS RANG GI SEMS BDE BA CHEN PO'I YE SHES DE
NYID, YI GE H'Um SNGON PO'I

RNAM PAR THOL GYIS BYUNG, DE YONGS SU GYUR PA LAS NYI MA'I DKYIL
'KHOR, DE'I DBUS SU AOm DKAR PO, DE YONGS SU GYUR PA LAS ZLA
BA'I DKYIL 'KHOR, DE'I STENG DU A'A: DMAR PO, DE YONGS SU GYUR
PA LAS PADMA DMAR PO 'DAB MA BRGYAD PA, DE'I LTE BA'I DBUS SU
THOG MAR AOm, DE'I STENG

DU A'A: DE'I STENG DU H'Um RNAMS STENG NAS STENG DU BRTZEGS PAR
MKHAS GRUB NOR BZANG BAS BSHAD, KHA CIG AOm STENG DU YOD PAR
YANG BZHED, YI GE GSUM MAR ZHU STE PADMA DANG ZLA BAR THIM, NYI
MA NAS YAR ZHU STE ZLA BA LA THIM NAS THAMS CAD 'DRES PA LAS ZLA
BA'I DKYIL 'KHOR YONGS

RDZOGS ZHIG TU GYUR BA NI ZLA BA LAS BYANG CHUB PA YIN LA, LHAG
MOS 'OD GSAL DU BSDUS PA NI DANG PO DE BZHIN NYID LAS BYANG CHUB
PA'O, ,ZLA BA DE LAS 'OD ZER 'PHROS SNOD BCUD THAMS CAD LA PHOG
,DE THAMS CAD ME LONG LA HAS BTAB PA'AM, KHA BA'I GONG PU NYI
MAS ZHU BA LTAR MTHA'

@025A *, ,NAS RIM GYIS ZHU STE, ZLA BA LA THIM PAR BSAM ZHING,
SNOD BCUD KYIS BSDUS PA'I CHOS THAMS CAD KYI RTZA BA RLUNG SEMS
TZAM ZLA BA'I RNAM PAR SNANG BA DE NGA'O SNYAM DU NGA RGYAL
BZHAG STE, SNGAGS BRJOD, SNGAGS DON NI DHA MA NI CHOS, DH'A TU
NI DBYINGS SAM KHAMS

SVA BH'A WA NI RANG BZHIN, A'ATMA KO HAm NI BDAG NYID DE
NGA'O ZHES PA'I DON TE, NGES DON NI NGA RGYAL 'JOG PA LTAR RO,
,DE NAS ZLA BA'I DBUS KYI G-YAS SU AOm DKAR PO, ,G-YON DU A'A:
DMAR PO, ,DBUS SU H'Um SNGON PO GSUM THOL GYIS BYUNG ? 'DI LA 'GOD
TSUL MI 'DRA BA'ANG YOD DO, ,

DE RNAMS LAS 'OD ZER 'PHROS, PHYOGS BCU NA BZHUGS PA'I RIGS LNGA
'KHOR BCAS DPAG TU MED PA SPYAN DRANGS SKU'I RIGS RNAMS AOm
DANG, GSUNG GI RIGS RNAMS A'A: THUGS KYI RIGS RNAMS H'Um LA THIM
PA NI SA BON LAS BYANG CHUB PA'O, ,DE GSUM 'OD DU ZHU BA LAS

RDO RJE DKAR PO LTE BA LA 'BRU GSUM GYIS SNGAR BZHIN MTSAN PAR
BSGOM PA NI PHYAG MTSAN LAS BYANG CHUB PA STE, DE BRTAN BYED DU
SNGAGS BRJOD, DON NI, RDO RJE'I BDAG NYID NGA'O ZHES PA'O, ,RDO
RJE YI GE DANG BCAS PA YONGS SU GYUR PA LAS RANG NYID DANG PO'I
MGON PO SGRUB THABS LTAR

GSAL GDAB PA NI SKU YONGS RDZOGS LAS BYANG CHUB PA STE BAR DO
LONGS SKU'I LAM KHYER GYI RNAL 'BYOR DNGOS SO, ,'DI LA BAR DO
LONGS SKU'I RNAL 'BYOR ZHES BYA STE, GZHI LA 'DZAM BU GLING PA'I
BAR DO DANG CHOS MTHUN ZHING RANG NYID LA 'BYUNG 'GYUR GYI BAR
DO SBYONG BAR BYED, LAM DANG 'BRAS

BU'I SGYU LUS DANG RNAM PA MTHUN ZHING DE 'GRUB PA'I DGE RTZA
SMIN PAR BYED CING LAM DU BYED PA'I PHYIR, DANG PO DE LTAR YIN
TE, STONG PA'I NGANG LAS ZLA NYI PAD GSUM SGOM PA NI, GZHI'I
'CHI BA 'OD GSAL LAS LUGS LDOG TU LDANG BA'I SNANG MCHED THOB
GSUM DANG CHOS MTHUN, YI GE

@025B GSUM SNGA PHYI RNAMS KYIS RNAM SHES GSUM PO DE'I SKYED
BYED DANG RANG DUS KYI BZHON PA'I RLUNG DANG CHOS MTHUN DE THAMS
CAD GCIG TU 'DRES PA NI GZHI DUS KYI RLUNG SEMS NGO BOR DBYER
MED DANG CHOS MTHUN, ZLA BAR GYUR TE SNOD BCUD DE LA THIM PA NI
RLUNG SEMS PHRA BA DE SNOD BCUD KYI RTZA

BAR MTSON, YI GE GSUM GYIS NGAG DANG, RDO RJES YID DANG, DANG
PO'I MGON POS NI LUS 'GRUB PA MTSON ZHING CHOS MTHUN NO, ,RTAGS
GNYIS PA LTAR YIN TE, ZLA NYI PADMA GSUM NI DPE DON GYI 'OD GSAL
LAS LANGS PA'I LUGS LDOG GI SNANG BA DANG CHOS MTHUN, YI GE SNGA
PHYI RNAMS KYIS YE SHES DE

RNAMS SKYED BYED DANG BZHON PA'I RLUNG MTSON, ZLA BAS NI DAG MA
DAG GI SGYU LUS PA GNYIS KYI RGYUD KYI RLUNG SEMS NGO BO DBYER
MED MTSON, ZLA BA'I STENG GI YI GE RDO RJE DANG PO'I MGON PO
GSUM GYIS SGYU LUS PA'I GSUNG THUGS SKU RNAMS MTSON ZHING DE
RNAMS DANG CHOS MTHUN LA, 'BRAS BU

SANGS RGYAS KYI SKU GSUNG THUGS SOGS MTSON PA DANG DE RNAMS
'GRUB PA'I RGYUD SMIN BYED DU 'GYUR PA'I PHYIR, GSUM PA SKYE BA
SPRUL SKUR 'KHYER BA'I RNAL 'BYOR BSHAD PA LA BZHI, SBYANG GZHI
SKYE BA LEN TSUL, SBYONG BYED CHOS MTHUN SBYOD TSUL, LUS DKYIL
BSGOM TSUL, SKU GSUNG

THUGS BYIN BRLOB DANG SEMS DPA' SUM BRTZEGS BSGOM TSUL LO, ,DANG
PO NI, BAR DO BA DES RANG GI PHA MAR 'GYUR BA'I GANG ZAG SGYU MA
LTA BUR MTHONG NAS PHA'I KHA'AM SPYI BO DANG MA'I MNGAL GYI SGO
GSUM PO GANG RUNG NAS ZHUGS TE, BYANG SEMS DKAR DMAR GYI DBUS SU
NYID MTSAMS SBYOR

BA YIN TE, RGYAS PAR 'DIR MI 'CHAD DO, ,GNYIS PA NI, RANG BZHIN
GYI GNAS NAS DE BZHIN GSHEGS PA YAB YUM ZHES SOGS GSUNGS PA LTAR
BSGOM PA YIN LA, DE YANG RANG BZHIN GYI GNAS NAS ZHES PA'I DON
GZHUNG CHE BA NAS 'BYUNG BA LTAR SPYIR DE BZHIN GSHEGS PA RANG
RANG GI BZHUGS

@026A *, ,GNAS SPRUL SKU'I ZHING KHAMS MNGON DGA' LTA BU SOGS LA
BYED DGOS PAR MNGON LA, 'KHRID RGYUN 'GA' ZHIG LTAR NA RANG
BZHIN GYI GNAS STENG GI RE'U MIG DBUS MA'I BAR SNANG DER BYAS
NAS DE NAS STONG PA'I NGANG LAS MI BSKYOD PA YAB YUM SNYOMS PAR
ZHUGS PA'I BYANG

CHUB KYI SEMS LAS MI BSKYOD PA YAB YUM DPAG TU MED PAR GYUR TE,
DES SEMS CAN THAMS CAD LA DBANG BSKUR BAS DE THAMS CAD MI BSKYOD
PAR GYUR SNYAM DU BSAM PAR BSHAD, KHA CIG TU, RANG DANG PO'I
MGON POR GSAL BA'I THUGS KA'I H'Um GI 'OD ZER GYI SNE LAS YAB
YUM

SPROS TE GDUNG ZLUM GYI STENG DU BZHUGS PA DANG, DE'I THUGS KA
NAS 'OD ZER 'PHROS PHYOGS BCU'I DE BZHIN GSHEGS PA THAMS CAD MI
BSKYOD PA YAB YUM GYI RNAM PAR STENG GI RE'U MIG GI NAM MKHA'
GANG BAR BSHAD, TSIG ZIN LTA BU PHYOGS BCU'I RANG BZHIN GYI
GNAS NA BZHUGS

BZHIN PA'I DE BZHIN GSHEGS PA RNAMS YAB YUM GYI RNAM PAR BSAMS
TE, DE THAMS CAD SNYOMS PAR ZHUGS PA'I BYANG CHUB KYI SEMS KYI
RDUL LAS GRUB PA'I MI BSKYOD PA YAB YUM GYIS NAM MKHA'I KHAMS
THAMS CAD KHYAB PAR BYAS TE, SNYOMS PAR ZHUGS PA'I BYANG CHUB
KYI SEMS

KYIS SEMS CAN RNAMS LA DBANG BSKUR, BDE BA DANG YID BDE THOB
PA'I TSUL GYIS BYIN GYIS RLABS NAS SANGS RGYAS PAR BSAM DGOS PAR
MNGON NO, ,GANG LTAR YANG MI BSKYOD PA THAMS CAD MI BSKYOD PA
GCIG TU GYUR NAS, RANG DANG PO'I MGON PO STENG DU 'PHAGS PA
NI, DE'I GDAN

LA MI BSKYOD PA DE BZHUGS PA'I SPYI BO NAS ZHUGS TE SPRUL SKU
RDOR SEMS SU BSGYUR BA KHRID YIG KHA CIG LAS BSHAD, GZHUNG CHE
BA 'GA' ZHIG NAS MI BSKYOD PA RANG GI MDUN DU SLEB PA NA, RANG
PHAR MI BSKYOD PA'I SNYING KHAR 'JUG PA DANG, KHA CIG TU DANG
PO'I MGON PO'ANG GNAS

@026B NAS MA G-YOS BZHIN DU MI BSKYOD PA LA 'JUG PAR BSHAD PA
RNAMS GANG BYAS KYANG MI 'GAL BAR MNGON LA, 'ON KYANG MI BSKYOD
PA LA PHAR 'JUG PA YIN GYI, MI BSKYOD PA TSUR 'JUG PA MIN TE, MI
BSKYOD PA PHA MA'I KHU KHRAG GI DOD DANG DANG PO'I MGON PO BAR
DO'I DOD YIN PAS, BAR DO BA KHU KHRAG LA

'JUG GI ,KHU KHRAG BAR DO LA MI 'JUG PA'I PHYIR RO, ,'DI LA SKYE
BA SPRUL SKUR 'KHYER BA'I RNAL 'BYOR ZHES BYA STE, GZHI LA 'DZAM
BU'I GLING PA'I MI MNGAL DU SKYE BA LEN PA DANG CHOS MTHUN ZHING
RANG LA 'BYUNG 'GYUR GYI SKYE BA SBYONG, LAM 'BRAS KYI SGYU LUS
PA GNYIS KYIS RAGS PA'I SPRUL SKU

'DZIN PA DANG RNAM PA MTHUN ZHING DE'I DGE RTZA SMIN BYED DU
'GYUR BA DANG, DA LTA NAS 'BRAS BU LAM DU BYED PA'I TSUL GYIS
BSGOMS PAS DE MYUR DU 'GRUB PAR 'GYUR BA'I PHYIR RO, ,DANG PO
LTAR YIN TE, DE BZHIN GSHEGS PA YAB YUM SNYOMS ZHUGS PA NI GZHI
LA PHO MO SNYOMS PAR 'JUG

PA DANG CHOS MTHUN, MI BSKYOD PAS NAM MKHA' KHYAB PA NI GZHI LA
PHA MA'I KHU KHRAG GIS RTZA STONG PHRAG DON GNYIS KYI NANG GANG
BA DE MTSON, DES SEMS CAN THAMS CAD LA BYIN GYIS RLABS PAS BDE
BA THOB PA NI PHA MA GNYIS BDE BAS BRGYAL BA DANG CHOS MTHUN, MI
BSKYOD PA THAMS CAD

GCIG TU 'DRES PA NI KHU KHRAG MNGAL DU 'DRES PA DANG CHOS MTHUN,
MI BSKYOD PA DE LA DANG PO'I MGON PO ZHUGS PA NI, BAR DO SKYE
GNAS SU NYID 'TSAMS SBYAR BA DANG CHOS MTHUN ZHING, RIGS LNGAS
SEMS CAN DE'I PHUNG PO, ,YUM BZHIS KHAMS BZHI, SEMS DPA' DRUG
GIS MIG

SOGS; RDO RJE MA LNGAS YUL LNGA MTSON PA SOGS LHAG MA RNAMS
LA'ANG SBYOR BA'I PHYIR RO, ,RTAGS PHYI MA SNGAR BZHIN RIGS
'GRE'O, ,GSUM PA LUS KYI DKYIL 'KHOR NI, RANG GI LUS KYI MDUN
RGYAB DANG G-YAS G-YON ZHES SOGS BSHAD PA LTAR BSGOM PA YIN LA, DE
YANG LUS KYI CHA DE

@027A *, ,DANG DE RNAMS LAS RIGS 'DRA RE CHAD DE 'OD KYI RNAM
PAR GYUR TE PHYI DKYIL GYI CHA DE DANG DE LA THIM PAS RANG GI
LUS KYI CHA DE DANG DES NYER LEN DANG PHYI DKYIL GYI CHA DE DANG DES
LHAN CIG BYED RKYEN BYAS NAS LUS DKYIL GZHAL YAS KHANG DE DANG
DER GYUR BAR BSAM, 'DIR PHYI

DKYIL GYI ? CHAS NYER LEN BYED PA'I LUGS KYANG SNANG BAS BRTAG
,DE'I TSE LUS DKYIL DE LA PHYI DKYIL GYI SGRA 'JUG MI 'JUG DANG,
DKYIL 'KHOR RGYAL MCHOG GI SKABS SU LHA BKOD ZIN PA'I TSE LUS
RTEN GYI DKYIL 'KHOR DU GYUR PA'I CHA MA BSDUS PAS DE LA LUS
DKYIL GYI THA SNYAD BYED

MI BYED KYI BRGAL BRTAG MANG YANG MI BRJOD DO, SNGAGS KYI SKABS
SU NI TSIG GTZO BOR MI BYED PAS SO, ,DKYIL 'KHOR GYI ZUR BZHI
ZHES PA'I DON GZHUNG CHE BA PHAL CHER NAS MI GSAL LA, 'KHRID YIG
'GA' ZHIG NAS RANG GI LUS KYI DBANG ? NAS BGOS PA'I CHA BZHI,
DKYIL 'KHOR GYI

SGO BZHI PO SO SO NAS G-YAS G-YON DU PHYE BA'I ZUR RAM GRVA
BZHIR 'GYUR BAR BSHAD PA LTAR BYA'I, GRVA TZAM LA MI BYED DO,
,LUS DKYIL 'GOD PA'I TSE SHES PA RNAMS LA GZUGS MED KYANG GZUGS
CAN 'OD DU MOS PA NI DGOS PA'I DBANG YIN PAS MI 'GAL ZHING, LUS
DKYIL GYI GTZO BO NI

BKOD PA'I BRTEN PA'I DKYIL 'KHOR LA BYED KYANG, RTEN YANG LUS
KYI CHA LAS GRUB PAR BSGOM DGOS PAS, LUS DKYIL DU RUNG SNYAM STE
BRTAG ,LUS KYI CHA DE DANG DE RNAMS GZHAL YAS KHANG GI CHA DE
DANG DER GYUR BA NA LHAG MA LUS PA MI 'GYUR RAM SNYAM DU DOGS MI
DGOS SO, ,LUS DKYIL GYI

LHA BSGOM TSUL NI, RANG GI SPYI GTZUG NAS SKRA MTSAMS KYI BAR DU
GZUGS KYI PHUNG PO'I NGO BO AOm DKAR PO ZHIG TU BSAM, DE YONGS
SU GYUR BA LAS RNAM SNANG SGRUB THABS LTAR BSKYED, DE'I TSE
GZUGS PHUNG YONGS SU GYUR BA LAS AOm, DE LAS RNAM SNANG BSKYED
PA LTA BU ZHIG MKHAS GRUB RJES BSHAD KYANG

@027B SGRUB THABS KYI TSIG ZIN LTAR GZUGS PHUNG GI NGO BO RANG
NYID AOm GYI RNAM PAR BSAM PA GZHAN MANG POS BSHAD PAS DE LTAR
BYA, DE BZHIN DU GZHAN RNAMS LA'ANG SBYAR BAR BYA ZHING, GNAS
GANG DU GANG BZHUGS PA NI CHO GAR GSAL ZHING, ZHAL GANG DU
BLTA BA SOGS KYI KHYAD PAR NI GONG DU BSHAD

PA DES SHES PAR BYA'O, ,GZUGS PHUNG SPYIR LUS KYI CHA LA KHYAB
KYANG, SPYI BO NA GZUGS PHUNG GI RGYU'I GTZO BO BYANG SEMS YOD
PA DANG, 'DU SHES SNYING GAR YOD KYANG NGAG SMRA BA'I 'DU SHES
KYI CHA GCIG MGRIN PA NAS 'BYUNG BA DANG, MIG GI RNAM SHES SOGS
YOD KYANG RNAM SHES KYI GTZO BO SNYING

KHA NAS YOD PA DANG, TSOR BA LUS SEMS KYI CHA RNAMS LA YOD KYANG
TSOR BA'I RTEN GTUM MO LTE BAR YOD PA DANG, 'DU BYED LUS KYI CHA
GZHAN DANG SEMS BYUNG LA YOD KYANG 'DU BYED KYI RTEN RLUNG LTE
BA MAN CHAD DU YOD PAS DE DANG DER RIGS LNGA DE DANG DE BSKYED
PA DANG, GZHAN LA'ANG PHYOGS TZAM MTSON, DGOS

PA YANG SNGAR LTAR RO, ,BZHI PA LA GNYIS, SGO GSUM BYIN GYIS
BRLOB PA DANG, SEMS DPA' SUM BRTZEGS BSGOM TSUL LO, ,DANG PO NI,
RANG GI SPYI BOR AOm LAS BYUNG BA'I ZLA BA'I DKYIL 'KHOR ZHES
SOGS GSUNGS PA LTAR BSGOM PA YIN LA, DE YANG RANG GI SPYI BOR
AOm LAS BYUNG BA DANG LCE'I DBUS SU

A'A LAS BYUNG BA'I ZHES PA TZAM LAS MI GSAL YANG, 'KHRID YIG
'GA' ZHIG LAS, SPYI BO'I RNAM SNANG, MGRIN PA'I 'OD DPAG MED,
SNYING KHA'I MI BSKYOD PA GSUM GYI THUGS KAR RIM BZHIN AOm A'A:
H'Um GSUM 'GOD PAR BSHAD PA LTAR NA, YI GE GSUM LAS RIM PA BZHIN
DU 'KHOR LO PADMA NYI

MA RE RE BSKYED PA'I STENG RIM PA BZHIN DU AOm A'A: H'Um BKOD
DE, DE RNAMS LA 'OD ZER 'PHROS PA'I SNE MO LAS SPYAN SOGS DPAG
TU MED PA SPROS, RNAM SNANG 'OD DPAG MED MI BSKYOD PA RNAMS RIM
GYIS SPYAN DRANGS TE, MDUN GYI NAM MKHAR BZHUGS LA GSOL BA GDAB
PA SOGS YIN LA, 'ON

@028A *, ,KYANG SGRUB THABS KYI TSIG ZIN LTAR NA, SPYI BOR AOm
DANG LCE'I DBUS KYI A'A: SOGS LAS SNGAR BZHIN SPROS TE, SPYAN
'DREN PA LTAR GZHUNG CHE BA PHAL CHER NAS SGRAS ZIN LTAR BSHAD,
DE YANG RNAM SNANG LTA BU CHE BA RE RE DBUS NA YOD PA'I MTHAR
RNAM SNANG YAB YUM DPAG TU MED

PAS BSKOR BAR BSAM PA YIN LA, YANG 'KHRID YIG 'GA' ZHIG LAS
'CHAR BDE BA'I DBANG DU BYAS NAS LHA MO BCU GCIG RE SPROS SANGS
RGYAS THAMS CAD RNAM SNANG SOGS BCU GCIG RE'I RNAM PAR SPYAN
DRANGS NAS, GDUNG 'KHOR GYI BAR SNANG DU DBUS SU SUM BRTZEGS
DANG PHYOGS

MTSAMS RNAMS SU BRGYAD BKOD DE GSOL BA 'DEBS PA SOGS BYED KYANG,
SNGA MA NI CHO GA'I GZHUNG TSIG DANG MTHUN ZHING BDE, MAN NGAG
'GA' ZHIG LAS 'BYUNG BA LTAR GSOL GDAB BYA BA'I TSE RDOR SEMS
RANG NYID BZHUGS BZHIN PA'I SPRUL PA GNYIS PA ZHIG SPROS NAS,
GTZO BO YAB YUM GYI

MDUN DU 'DUG STE GSOL 'DEBS BYED PA'AM, RDOR SEMS NYID STENG DU
'PHAGS NAS SAM 'PHAGS PAR MOS NAS 'DUG BZHIN PAR GSOL 'DEBS BYED
PA'I MOS PA BYAS KYANG RUNG BAR SEMS, DPAL LDAN SANGS RGYAS SKU
'CHANG BA, ZHES SOGS KYIS GTZO BO DANG, PHYOGS BCUR

BZHUGS PA'I ZHES SOGS KYIS 'KHOR RNAMS LA GSOL GDAB BYA, GZHAN
SLA ZHING DPAL DANG LDAN PA'I DON NI RANG GI YUM SPYAN SOGS DANG
LDAN PA DANG, SKU 'CHANG BA NI SANGS RGYAS THAMS CAD KYI SKU
RANG GI BDAG NYID DU 'DZIN PA DANG, RDO RJE MI PHYED GSUM BSGOMS PA
NI, ,DE GSUM

DBYER MED PA'I RDO RJE 'CHANG BSGOMS PA'I SGRUB PA PO STE DER
NYID DU RDO RJE GSUM DANG 'DRA BAR BYIN GYIS BRLOB PAR GSOL
BA'O, ,DE'I TSE RNAM SNANG YAB YUM RNAMS CHAGS PA CHEN PO'I MES
THIG LE'I RNAM PAR RAM 'OD ZER GYI RNAM PAR ZHU STE GDUNG 'OG
TU SLEB PA'I TSE GCIG TU 'DUS,

@028B RDOR SEMS KYI SPYI BOR SLEB PA NA CHA GNYIS SU SONG, CHA
GCIG RNAM SNANG DANG CHA GZHAN RNAMS LUS DKYIL GYI LHA SO SO'I
SPYI GTZUG NAS ZHUGS TE LUS GANG, LHAG PA PHYIR 'THON PAS GZHI'I
RDOR SEMS KYI SKU'I CHA THAMS CAD GANG NAS BDE CHEN GYI YE SHES
SKYES, SPRUL SKU GRANGS MED STON NUS

PA'I SKU'I DBANG PHYUG THOB PAR BSAM, GSUNG GI SKABS SU RANG GI
MGRIN PAR SLEB PA NA GNYIS SU GYUR TE CHA GCIG 'OD DPAG MED
DANG, THUGS KYI TSE SNYING KHAR SLEB PA NA CHA GNYIS SU GYUR TE
GCIG MI BSKYOD PA DANG CHA GCIG LUS DKYIL GYI LHA SO SO'I
MGRIN PA DANG SNYING KHAR THIM

PAS; 'GRO BA MTHA' DAG GI SKAD DANG MTHUN PAR CHOS MA LUS PAR
STON NUS PA'I GSUNG DANG, SHES BYA THAMS CAD GCIG CHAR DU MNGON
SUM GZIGS PA'I THUGS KYI DBANG PHYUG THOB PAR BSAM PA NI 'KHRID
YIG 'GA' ZHIG LAS BSHAD, ,SGRUB THABS KYI TSIG ZIN LTAR GZHUNG

CHE BA PHAL CHER LAS DANG PO'I TSE RANG GI SPYI BO DANG, GNYIS
PA'I TSE LCE STENG DANG, GSUM PA'I TSE SNYING GA NAS ZHUGS TE BYIN
GYIS BRLABS PA LAS GZHAN MI GSAL YANG, DMIGS PA RGYAS BSDUS SU
MNGON NO, ,DE GSUM SO SO'I MTHAR AOm SARBA TA TH'A GA TA K'A YA
DANG, DE BZHIN

DU W'A KA DANG, TZITTA BADZRA SVA BH'A WA AATMA KO HAm GSUM SO
SOR BRJOD NAS, DE BZHIN GSHEGS PA THAMS CAD KYI SKU'I BDAG NYID
DANG GSUNG DANG THUGS KYI BDAG NYID DE NGA'O SNYAM DU SO SO'I
NGA RGYAL DANG, MTHAR DE BZHIN GSHEGS PA THAMS CAD KYI SKU GSUNG
THUGS KYI RDO RJE GSUM GYI

BDAG NYID DE NGA'O SNYAM DU ZUNG 'JUG GI NGA RGYAL BYA'O, ,THUN
MONG DU BYIN BRLAB BYA BA'I TSE, GZHUNG CHE BA PHAL CHER DANG
CHO GA'I TSIG ZIN LA MI GSAL YANG, 'KHRID YIG 'GA' ZHIG LAS 'OD
ZER 'PHROS PAS PHYOGS BCU'I SANGS RGYAS THAMS CAD SPYAN DRANGS
TE YID KYIS GSOL BA BTAB PAS

@029A *, ,LHA YAB YUM SNYOMS PAR ZHUGS PAS RANG DANG LUS DKYIL
GYI LHA SO SO LA BYIN GYIS BRLOB PA'I TSUL ZHIG KYANG BSHAD DO,
,RTZA RGYUD LE'U GNYIS PA LAS KHYED KYIS SEMS LUS LTA BU DANG
ZHES SOGS KYI DON BSKYED RIM GYI SKABS SU 'DI LA SBYAR DGOS SO,
,

DGOS PA NI, SGO GSUM BYIN GYIS BRLOB PA DANG, 'BRAS BU'I SKU
GSUM MYUR DU 'GRUB PA'I CHED DO, ,GNYIS PA NI, RANG DAM TSIG
SEMS DPA' RDO RJE 'CHANG SNGON POR GSAL BA'I ZHES GSUNGS PA LTAR
BYA BA YIN TE, DE YANG, RANG DAM TSIG PA RDO RJE 'CHANG GI THUGS
KHAR SNA TSOGS

PADMA'I GDAN LA YE SHES SEMS DPA' DMAR PO RANG 'DRA'I YUM LA
'KHYUD PA DANG DE'I THUGS KAR TING NGE 'DZIN SEMS DPA' H'Um
SNGON PO DE YANG RDO RJE'I STE BA'I NANG DU ME LONG NGOS GZUGS
BRNYAN SHAR BA LTA BU 'OD DANG LDAN PAR BSAM PA'O, ,YE SHES SEMS
DPA'

DE NI SNYING KHA'I MI BSKYOD PA'I THUGS GAR RAM MDUN DU GANG BA
DE, SPYIR GZHI'I SEMS DPA' GSUM, LAM GYI SEMS DPA' GSUM, 'BRAS
BU'I SEMS DPA' GSUM STE DGU ,DANG PO LA GSUM NI, RAGS PA GNAS
SKABS PA'I LUS, PHRA BA GNYUG MA'I LUS TE SHIN TU

PHRA BA'I RLUNG SEMS DBYER MED DU GNAS PA'I RLUNG PHRA BA, SHIN
TU PHRA BA'I SEMS SO, ,PHYI MA GSUM TSAN GNYIS KYANG DES GO NUS
BSGOM PA'I DGOS PA NI, GZHI'I SEMS DPA' GSUM SBYANGS TE LAM
'BRAS KYI SEMS DPA' GSUM MNGON DU BYED PA'I CHED DU'O, ,RIGS

BDAG GIS RGYAS GDAB PA'I TSE, SGRUB THABS SU RANG GI SPYI BOR
RDO RJE 'CHANG BSGOMS PA'I SBYOR MTSAMS NAS BYANG CHUB KYI SEMS
KYI BDUD RTZI BABS TE RANG GI LUS THAMS CAD TSIM PAR BYED PA
TZAM BSHAD PA LTAR GZHUNG CHE BA DAG LAS KYANG DE DANG MTHUN,
'KHRID YIG KHA CIG

@029B LAS; RANG GI SPYI BO'I AOm LAS 'OD ZER 'PHROS PHYOGS BCU'I
SANGS RGYAS THAMS CAD RNAM SNANG YAB YUM GYI RNAM PAR SPYAN
DRANGS RANG GI SPYI BOR SLEB PA NA RNAM SNANG YAB YUM ZUNG GCIG
TU GYUR, DAM TSIG PA'I SPYI BO NAS ZHUGS TE YE SHES SEMS DPA'I
SPYI BOR SNYOMS PAR ZHUGS

NAS THIM PAS SKU GANG, PHYIR THON DAM TSIG SEMS DPA'I SKU GANG
STE YAR LUD PA LAS GTZUG TOR TU RIGS BDAG RDO RJE 'CHANG DKAR
PO ZHIG TU GYUR BA DANG, YANG MGRIN PA DANG SNYING KHA NAS 'OD
ZER 'PHROS PHYOGS BCU'I SANGS RGYAS THAMS CAD 'OD DPAG MED DANG
MI BSKYOD PA YAB

YUM GYI RNAM PAR SPYAN 'DREN PA SOGS 'GA' RE BSHAD DE MA BRIS,
DE YANG DMIGS SKOR RGYAS BSDUS SU SNANG GI ,NGES PAR DGOS PA'I
YAN LAG TU MI SNANG NGO, ` ,BZHI PA NI, SMON LAM LAS, RANG DON
PHUN TSOGS DE YI MYUR BA'I LAM, ,ZHES SOGS KYI RKANG PA BZHIS
STON TE,

DE NI RANG GI SNYING GA NAS RANG RIGS KYI RIG MA BYUNG ZHES SOGS
LTAR BYA BA YIN LA, DE YANG SKU GSUM GO 'PHANG BDE CHEN GYI LAM
GYIS THOB PAR BSTAN PA'I PHYIR SNGON RDO RJE 'CHANG GIS LHA MO
SPRUL TE SNYOMS PAR 'JUG PA'I TSUL BSTAN PA LTAR, 'DIR YANG DE
DANG CHOS MTHUN PAR LAS

DANG YE SHES KYI PHYAG RGYA GANG RUNG SNYOMS 'JUG BYED DGOS PA
YIN YANG, LAS KYI PHYAG RGYA DANG SGRUB PA PO MTSAN NYID TSANG
DKA' BAS, YE SHES KYI PHYAG RGYA'I DBANG DU BYAS NA, RANG GI
SNYING GA NAS RANG RIGS KYI RIG MA RME SHA CAN GYI BU MO THA
MAL PA'I RNAM PA CAN ZHIG PHYUNG STE,

THA MAL GYI SNANG ZHEN DGAG PA'I PHYIR DU SH'U N+YA TA'I
SNGAGS KYIS STONG PAR SBYANGS, STONG PA'I NGANG LAS KHAm SNGON
PO ZHIG BYUNG, DE ZHU BA LAS RDO RJE KHAm GYIS MTSAN PA DANG, DE
YONGS SU GYUR BA LAS REG BYA RDO RJE MAR SGRUB THABS LTAR BSKYED DE
GNAS RNAMS

@030A *, ,SU RIGS LNGA SOGS SO SOR 'GOD, GANG DU JI LTAR BZHUGS
PA NI GONG GI DES SHES, 'ON KYANG RAL GCIG MA NI YUM GYI BYA ROG
GDONG GI BU GA'I NANG TZAM RTZA 'KHOR YOD PA DER 'GOD, YUM DNGOS
MIN PAR BSGOM PA TZAM LA LUS DKYIL MTSAN NYID PA MI 'ONG STE,

LUS KYI CHA DE DANG DER 'GYUR BA'I SGRUB GZHI MED PA'I PHYIR,
DES NA SA BON LAS BSKYED PA TZAM YIN NO GSUNG, KHRO BO'I YUM
RNAMS JI LTA BU YIN PA GZHAN LAS MA MTHONG YANG, MKHAS GRUB NOR
BZANG BAS RANG RANG GI YAB KHRO BO RNAMS DANG 'DRA BAR BSHAD,
'DIR YUM GYI PANG NAS

YAB KYIS 'KHYUD PAR BYA DGOS TE, YUM GTZO CHE BA'I PHYIR RO,
,YAB KYI RDO RJE NI PHYI YONGS GRAGS LTAR LA, RDO RJE RTZE LNGA
PA GZUGS BRNYAN SHAR BA LTAR BSGOM PAR BSHAD, RIN 'BYUNG GI NGA
RGYAL GYIS AOm SARBA TA TH'A GA TA SOGS BRJOD DE SNYOMS 'JUG GI
SBYOR BA BRTZAMS SHING,

DE BZHIN GSHEGS PA THAMS CAD KYI RJES SU CHAGS PA'I BDAG NYID
NGA'O SNYAM DU NGA RGYAL BYA, SNYOMS 'JUG DNGOS GZHI'I TSE RDO
RJE 'CHANG GI NGA RGYAL DU 'PHO, ,DE NAS DON GRUB KYI NGA RGYAL
GYIS PHAt BRJOD DE, BYANG SEMS NOR BU'I RTZE'I BAR DU BAB PAS
LHAN SKYES KYI BDE BA CHEN PO'I YE SHES

SKYES PAR BSAMS LA, LUS KYI LHA RNAMS MCHOD PA'I DUS SU SKU RDO
RJE 'CHANG DU GNAS PA LAS NGA RGYAL SNGA PHYI GNYIS KYIS BYAS
CHOG PAR MNGON TE BRTAG ,BYANG SEMS 'BABS PA'I TSE, RJE'I SMON
LAM LTAR NA AA WA DHU TI'I NANG NAS 'BAB PAR BSAM DGOS PAR SNANG
ZHING, 'KHRID YIG

DAG LAS LHA RNAMS BDE BAS TSIM NAS SKU LAS BYANG CHUB KYI SEMS
RDUL CHU LTAR 'BYUNG BA BSAM PAR BSHAD CING, SKABS 'DIR LHA
RNAMS YE MED DU ZHU BA MIN GSUNG, GANG DU ZHU NA BDAG BSKYED
GCIG PU'I TSE GSANG MCHOD KYI SKABS DANG, BDAG MDUN GNYIS KA'I
TSE MDUN BSKYED KYI

@030B GSANG MCHOD KYI SKABS DANG, BDAG 'JUG BYED TSE GSANG DBANG
GI SKABS SU ZHU BA MAN NGAG YIN GSUNG, 'ON KYANG TSIG ZIN LTAR
NA LHA THAMS CAD ZHU BA LTAR SNANG BA DANG, GZHUNG CHE BA PHAL
CHER LAS GONG LTAR ZHIB CHA MED PAR ZHU BA LTA BUR BSHAD DE
BRTAG GO ,DE LTAR BSGOMS PA'I DGOS

PA NI, RTEN BRTEN PA THAMS CAD BDE STONG GI RNAM ROL TU 'CHAR BA
DANG, RDZOGS RIM GYI BDE CHEN 'DREN PA SOGS KYI CHED DO, ,'DI
YAN CHAD NI DANG PO SBYOR BA STE, SGRUB THABS BSDUS PA BSGOMS NA
'DI NAS BSNYEN PA LA 'JUG PA YIN NO, ,DKYIL 'KHOR RGYAL MCHOG MI
BSGOMS NA BYANG SEMS

PHYIR 'BYIN PA'I DMIGS PA NI MI BYED DO, ` ,GNYIS PA DKYIL 'KHOR
RGYAL MCHOG NI, SMON LAM LAS, MKHA' DBYINGS RDO RJE SBYANG BAS
SBAR BA YIS, ,ZHES SOGS TSIGS BCAD GNYIS KYIS STON TE, DE YANG
ZHU BA'I THIG LE YUM GYI PADMAR PHAB PA ZHES 'BYUNG BA LTAR BYA
BA

YIN LA, DE YANG YUM GYI PADMAR THIG LE PHAB PA DE CHA GNYIS SU
GYUR TE, CHA GCIG BHRUm DANG DE YONGS SU GYUR PA LAS GZHAL YAS
KHANG GDAN DANG BCAS PAR GYUR PAR BSAMS STE, 'DI LA RDOR RA SOGS
MI DGOS GSUNG, CHA GCIG GDAN DE RNAMS KYI STENG TU RE MIG GI
DBUS NAS GZUNG STE THIG LE SO GNYIS

SU GYUR, DE RNAMS YONGS SU GYUR PA LAS YI GE GSUM DANG SPEL TE
DBUS SU H'Um DANG KHAm SNGON PO, ,SHAR DU AOm DKAR PO, LHOR SVA
SER PO, NUB TU A'A: DMAR PO, BYANG DU H'A LJANG KHU, SHAR LHOR
LAm DKAR PO, NAS, KHRO BO BCU'I GNAS SU H'Um RE RER GYUR BAR
BSAM ZHING, SA BON RNAMS KYANG LHA'I

MDOG DANG MTHUN PA'O, ,DE RNAMS YONGS SU GYUR PA LAS DBUS SU RDO
RJE RTZE LNGA PA H'Um DANG KHAm GIS MTSAN PA GNYIS, DE BZHIN DU
LHA RANG RANG GI SA BON GYI PHYAG MTSAN RE RE, DE RNAMS LAS LHA
SO GNYIS GCIG CHAR DU BSKYED NAS RNAM PA RNAMS RIM GYIS GSAL
'DEBS PA NI, RANG NYID MI BSKYOD

@031A *, ,PA ZHI BA MTHING NAG SOGS SGRUB THABS LTAR RO, ,BSKYED
SNGAGS RNAMS 'PHRENG BSGRIGS BYA ZHING, PHYAG MTSAN YI GE DANG
BCAS PA THAMS CAD GYEN BSGRENG NGO, ,'DIR MNGAL ZHES PA NI
'DIR YUM GYI KHONG PA'I NANG YIN GYI MNGAL SO MIN NO, ,LHA SPRO
BA'I TSE, MI BSKYOD PA

RANG GI THUGS KHAR DRANGS, BADZRA DHRAm KA THUGS GA NAS PHYIR
BYUNG ZHES SOGS RANG RANG GI MTSAN SNGAGS BRJOD DE BOS PA LTAR
RE RE NAS THUGS GAR DRANGS, PHYOGS BCUR SPROS ZHES PA'I DON
GZHUNG CHE BA MTHONG BA PHAL CHER LAS LHA RANG RANG DPAGS TU MED PA
PHYOGS BCUR 'PHRO BAR BSHAD LA,

'KHRIG YIG 'GA' ZHIG LAS LHA DE DANG DES GTZO BO BYAS PA'I DKYIL
'KHOR YANG DPAG TU MED PA SPRO BAR BSHAD DE, DMIGS SKOR RGYAS
BSDUS SU MNGON NO, ,DE'I TSE LHA THAMS CAD KYANG YUM GYI PADMA
NAS YAB KYI RDO RJE BRGYUD DE THUGS KHAR BYAS TE PHYIR 'BYIN PA
NI 'DRA'O, ,SPYI DANG SGOS KYI

MDZAD PA SO SOR MDZAD, SO SO'I SPRUL PA RNAMS GCIG TU 'DUS PA
LA, RANG 'DRA'I YE SHES PA DPAG TU MED PA BYUNG STE THIM NAS
DBYER MED DU GYUR RANG GI RIGS BDAG LHA GANG YIN YAB YUM TE SPYI
BOR BZHUGS PA'I SBYOR MTSAMS NAS BYANG CHUB KYI SEMS KYI DBANG
BSKUR, MI BSKYOD

BA RANG GI SNYING KHAR ZHUGS NAS RANG DANG 'DRES TE ZHE SDANG
RDO RJER GYUR, SNGAR GYI MNGON BYANG LNGA'I SKABS KYI ZLA BA'I
RGYUN GYI ZLA BA DE NYID RANG GI 'OG GI NYI GDAN LA THIM, REG
BYA RDO RJE MA BYON NAS RANG GI YUM REG BYA RDO RJE MA LA THIM
PAS DBYER MED DU GYUR, MI BSKYOD PA GTZO BOR SONG BA'I TSE

DE LTAR YIN GYI, GZHAN REG BYA RDO RJE MA GTZO BOR SONG BA'I
TSE, MI BSKYOD PAS REG BYA RDO RJE MA LA 'KHYUD PA DANG, RNAM
SNANG SOGS BZHI GTZO BOR SONG BA'I TSE SPYAN SOGS BZHIS 'KHYUD
PA DANG, YUM BZHI GTZO BOR SONG BA'I TSE YAB ZHIS 'KHYUD PA
DANG, LHAG MA RNAMS LA'ANG GTZO BO

@031B 'PHO BA'I TSUL SHES PAR BYA'O, ,'BYIN SNGAGS RNAMS LAS
BADZRA DHRIGA NI RDO RJE 'CHANG NGAM RDO RJE 'DZIN, DZI NA DZIK
NI RGYAL BAS RGYAL TA RNAM SNANG, RATnA DHRiGA NI RIN CHEN
'CHANG NGAM 'DZIN, AA RO LI KA NI 'KHOR BA 'JIG CES PA STE PADMA
'CHANG, PRADZNY'A DHR'IGA NI SHES RAB 'DZIN, MO HAR TI SOGS BZHI
NI

GTI MUG DGA' MA ZHE SDANG DGA' MA 'OD DPAG MED DAM 'DOD CHAGS
DGA' MA RDO RJE DON GRUB DGA' MA STE RIGS BZHI'I YUM YIN PA'I
DON NO, ,R'U PA BADZRA NI GZUGS RDO RJE MA ZHES PA STE GZHAN
RNAMS RANG RANG GI MTSAN SNGAGS YIN LA, DE BRJOD CING ? LTE RE RE
NAS PHYUNG STE RANG RANG GI GDAN LA 'GOD DO, ,

MTSAN RNAMS LA NGES DON GYI BSHAD PA RE'ANG YOD, MTHAR GZHAL YAS
KHANG PHYUNG STE BSTIM PAR BYA'O, ,ZHAL GSUM GYI G-YAS G-YON
GNYIS KYIS SGYU LUS DANG 'OD GSAL DBUS MAS ZUNG 'JUG ,PHYAG DRUG
GIS LUGS 'BYUNG LUGS ZLOG GI SNANG BA GSUM BZHON BA'I RLUNG
DANG BCAS PA

MTSON NO, ,DGOS PA NI RDZOGS RIM GYI MTHON PO'I SKABS GZHAN DANG
'BRAS BU'I TSE RTEN BRTEN PA'I DKYIL 'KHOR SPRAL TE GZHAN DON
BYED PA'I DGE RTZA SMIN PA SOGS KYI CHED DO, ` ,GSUM PA LAS
RGYAL MCHOG NI, SMON LAM LAS, SROG 'DZIN THUR SER LAM GYI SNA
RTZER NI, ,

ZHES SOGS TSIGS BCAD GNYIS KYIS STON TE, 'DI LA GNYIS, THUN
DNGOS DANG 'BREL BA'I RNAL 'BYOR DANG, THUN MTSAMS DANG 'BREL
BA'I RNAL 'BYOR RO, ,DANG PO LA PHRA THIG ,BZLAS PA, ZHU BA KLUS
BSKUL TE BZHENG BA, MCHOD BSTOD BDUD RTZI MYANG BA, NYER BSDU
LNGA LAS, DANG PO NI, STENG

SGOR PHYAG MTSAN PHRA MO BSGOM PA YIN TE, DE NI RIGS PA'I RNAL
'BYOR LA BRTAN PA THOB NAS BYED PA YIN PAS, 'DIR RGYAS PAR 'DIR
MI 'CHAD DO, ,GNYIS PA BZLAS PA LA SPYIR DAM TSIG GI BZLAS PA,
KHYOGS KYI BZLAS PA, KHROS PA, KHRO BO, GONG BU'I BZLAS PA RNAMS
SU YOD KYANG

@032A *, ,DAM TSIG GI BZLAS PA NI BZLAS BYA'I SNGAGS KYIS BSKOR
BA'I ZHES SOGS DKYUS LTAR YIN LA, THOG MAR BSKYED RIM PA'I RDOR
BZLAS BYED NA YID KYIS YI GE GSUM GYI RDOR BZLAS NYID BYA'O,
,GTZO BO'I SNGAGS ZLA BA'I TSE, TING NGE 'DZIN SEMS DPA'I MTHAR

STE SNYING, SNYING PO, RTZA SNGAGS RNAMS GYEN 'GRENG 'OD ZER
LNGA 'PHRO BAS BSKOR NAS BZLA STE, 'ON KYANG GTZO BO'I SNGAGS
RDO RJE'I LTE BA'AM, GDAN GYI STENG GANG LA 'GOD PA MI GSAL YANG
GANG RUNG GIS CHOG PAR MNGON NO, ,DE YANG BADZRA DHRI KA CES
PA'AM AOm BADZRA DHI KA H'Um ZHES PA NYE SNYING, MTSAN

SNGAGS 'BRU GSUM DANG SPEL BA SNYING PO, KAm KA NI'I SNGAGS RTZA
SNGAGS SU BSHAD PA LTAR RO, ,DE'I TSE YUM GYI LUS LA BKOD PA'I
MI BSKYOD PA'I THUGS KHAR NYI GDAN GYI STENG DU SA BON SNGAGS
'PHRENG DANG BCAS PA BSAM DGOS PAR BSHAD, LHA GANG DANG GANG GI
SNGAGS BZLA BA'I TSE GTZO BO

YAB YUM GYI LUS LA BKOD PA'I RANG 'DRA'I LHA RNAMS KYI THUGS
KHAR, ZHI DRAG GI KHYAD PAR GYIS ZLA NYI'I GDAN NAM, ZLA GDAN
GYI STENG GI SA BON GYI MTHAR RANG RANG GI SNGAGS KYIS BSKOR BAR
BSAMS NAS BZLA DGOS SO, ,RIGS LNGA'I RTZA SNGAGS RNAMS RTZA
RGYUD LAS MI GSAL YANG SPYI 'GRO LTAR

RO, ,DMIGS PA NI LHA RANG RANG GI SA BON LAS LHA RANG RANG GIS
GTZO BO BYAS PA'I DKYIL 'KHOR RDZOGS PA'AM RANG 'DRA DPAG MED
SPRO BSDU'I DMIGS PA BYA, LHA'I RNAM PA GSAL ZHING NGA RGYAL
BRTAN PA NYIS TSOGS DGOS KYANG DA LTA'I GANG ZAG BLO DMAN PAS
DMIGS PA MI GSAL BA'I TSE'ANG

NGA RGYAL BRTAN PO NI CIS KYANG BYA DGOS SO, ,GTZO 'KHOR THAMS
CAD RGYUD GCIG CING BDE STONG GI NGO BOR BLTA ZHING, SNGAGS GANG
BZLA YANG LHA THAMS CAD KYI ZHAL NAS 'DON PAR BSAMS NA 'GYUR
CHE, 'PHRENG RDOG 'DREN PA'I TSE DKYIL 'KHOR PA'AM LHA RE RE
CHAD NAS RANG GI SNYING GA'I SA BON LA THIM

@032B PAR BSAM, GRANGS KYI BSNYEN PA NI GTZO BO LA 'BUM, 'KHOR
RNAMS LA KHRI, KLU BYANG GIS BSHAD PA LTAR DE NYID RAB GSAL GYI
DGONGS PAS, BGEGS MTHAR BYED KYI 'PHRENG SNGAGS KHRI, YE SHES
'BEBS SNGAGS 'BUM, DE'I BCU CHA'I SBYIN BSREG BYA BA NI RAB YIN
LA, SNGAGS RIM LTAR SPYI 'GRO'I

DBANG DU BYAS TSE GZHAN SNGA MA LTAR LA, BGEGS MTHAR BYED KYI
SNGAGS GNYIS GANG RUNG DANG YE SHES 'BEBS SNGAGS GNYIS KHRI,
BSNYEN PA'I KHA SKONG GI SBYIN SREG CI 'GRUB KYIS KYANG RUNG BAR
MNGON, GSUM PA NI, YAB YUM SNYOMS PAR ZHUGS PA'I RKYEN GYIS ZHES
SOGS LTAR BYA BA YIN LA,

DES YAB YUM PHAN TSUN SNYOMS PAR ZHUGS PAS DES RKYEN BYAS TE YUM
NAS RIM GYIS 'OD GSAL DU SDUD PA YIN LA, 'DIR LHA THAMS CAD SDUD
PA MIN GYI GTZO BO YAB YUM GYI SNANG BA TZAM BSDUS NAS STONG PAR
BSAM PA LA 'OD GSAL DU BTAGS PA'O, ,DE'I TSE GZUGS SKU'I SNANG
BA

BSDUS NAS CHOS SKU 'BA' ZHIG GI NGANG DU CHU LA CHU BZHAG PA'I
TSUL GYIS MI SNANG BA LTAR BZHUGS PAR BSAM PA NI, SGYU LUS 'OD
GSAL DU 'JUG PA'I DGE RTZA SMIN BYED DANG, MCHOG GI SPRUL BA'I
SKU NI GDUL BYA'I DBANG GIS SKU'I SNANG BA BSDUS TE MYA NGAN LAS
'DA' BA'I TSUL STON PA DANG

MTHUN PA SOGS KYI CHED DO, ,DE NAS LHA MO BZHIS SEMS CAN GYI DON
DU GTZO BO 'OD GSAL LAS BZHENGS PAR BSKUL BA NI, 'OD GSAL LAS
SGYU LUS 'GRUB PA'I DGE RTZA SMIN BYED DANG, MCHOG GI SPRUL SKUS
SLAR ZHING GZHAN DU SEMS CAN GYI DON DU 'TSANG RGYA BA'I TSUL
STON PA DANG

CHOS MTHUN PA DANG, DE'I RGYUD SMIN BYED KYI CHED DO, ,BSKUL
TSIG GI DON NI GZHAN DU SHES PAR BYA LA, SPYAN MAS, SEMS CAN
KHAMS NA GNAS KYI DBANG PHYUG ZHES SOGS TSIGS BCAD GCIG DANG,
M'A MA K'IS, RDO RJE'I SKU KHYOD ZHES SOGS DANG, GOS DKAR MOS,
KHYOD NI RDO RJE GSUNG

@033A *, ,STE ZHES SOGS DANG, SGROL MAS KHYOD NI RDO RJE 'DOD PA
ZHES SOGS KYIS BSKUL BA STE, RIM BZHIN BYAMS DANG SNYING RJE
DANG DGA' BA DANG BTANG SNYOMS TSAD MED KYI NGO BO, GSON PAR
MCHI BZHED NA ZHES PA NI, KHYOD 'OD GSAL LAS MA BZHENGS NA LHA
MO BDAG GSON BAR MI

'GYUR PAS BDAG GSON POR GNAS PAR BZHED NA ZHES PA'O, ,'DI DAG GI
DON NI, SGRON GSAL LAS BSHAD CING, NOR BZANG RGYA MTSO'I BSKYED
RIM tIKKA LAS GSAL BAR 'BYUNG NGO, ,BZHI PA NI, MI BSKYOD RDO RJE
YE SHES CHE, ,ZHES SOGS SHO LO KA LNGAS BSTOD PA YIN LA, TSIG

DON NI BSHAD MA THAG PA'I GZHUNG GNYIS NA GSAL BAS DER BLTA'O,
,TSIGS BCAD LNGAS RIM PA BZHIN DU MI BSKYOD PA RNAM SNANG RIN
'BYUNG 'OD DPAG MED DON GRUB STE RIGS LNGA'I SGO NAS BSTOD PA
YIN LA, DE GANG GIS BSTOD PA NI, RJE NOR BZANG BA DANG, BSOD
GRAGS PAS 'KHOR THAMS

CAD KYIS MGRIN GCIG TU GTZO BO LA RIGS LNGA'I YON TAN TSANG BA'I
SGO NAS BSTOD PAR BSHAD DE, GTZO 'KHOR RGYUD GCIG PA'I DBANG DU
MDZAD PA'O, ,'KHRID YIG LAS MCHOD PA 'BUL BA'I TSE LHA MO SPROS
TE MCHOD DGOS PAR BSHAD PA LTAR NA, LHA MO SPROS NAS BSTOD PAS
KYANG RUNG

SNYAM STE, DANG PO SBYOR BA TZAM LA NI 'KHOR MI 'DUG KYANG,
BSTOD PA YOD PA'I PHYIR RO, ,DE NAS PHYI NANG GSANG BA DE KHO NA
NYID KYI MCHOD PAS MCHOD PAR BYA BA YIN PAS, PHYI MCHOD NI MCHOD
LHA MGRON GRANGS DANG MNYAM PA SPROS TE MCHOD PA'AM, NAM MKHA'
GANG BAS MCHOD PAR BSAMS

NAS AOm SARBA SOGS BRJOD, DE'I TSE DKYIL 'KHOR GYI LHA GZHAN
DANG LUS DKYIL MA BZHUS PAR YOD NA THAMS CAD TSIM PAR BSAM MO,
,NANG MCHOD NI, BDAG NYID KYI LAG PA G-YON PA'I MTHE BONG YI GE
KAshUm DE YONGS SU GYUR PA LAS SA GZHI DANG, MING MED SUM, DE
ZHU

@033B BA LAS RI RAB TU BSAMS LA RGYA MTSO BSRUBS PA'I DBUS NAS
BDUD RTZI BLANGS TE MCHOD PA'I MOS PA BYA, DE'I TSE RE MIG DGU
PA'I GDUNG ZLUM GYI STENG NGAM, PHYI 'KHYAMS GRU BZHI BA'I KHA
GDANGS LA SENG GE'I KHRI'I STENG DU DBUS SU RANG GI BLA MA DANG,
DE'I G-YAS SU DBANG BRGYUD

G-YON DU BSHAD BRGYUD KYI BLA MA RNAMS BZHUGS PAR DMIGS PA 'AM,
MI GSAL NA RANG GI BLA MA DE THAMS CAD KYIS BSKOR NAS BZHUGS
PA'I MOS PA BYAS TE, LHA MO SPROS NAS MCHOD PAR BSAMS LA MTSAN
GYI MTHAR 'BRU GSUM BTAGS NAS RIM GYIS 'BUL, DE NAS BSGOM

PA'I DKYIL 'KHOR BA'I LHA TSOGS LA SNGAGS KYI MTHAR 'BRU GSUM
BTAGS NAS 'BUL ZHING, BLA MA LA DBRAL BA'I THAD DANG, DKYIL
'KHOR PA DANG YI DAM LA SNYING GA'I THAD NAS DANG MGRON GZHAN LA
LTE BA MAN NAS GTOR TE MCHOD, 'DI'I CHE NANG MCHOD 'BUL YUL GYI
DKYIL 'KHOR BZUR

DU BYAS KYANG MI 'GAL ZHING, DE MA BYAS PAR BSGOM PA NYID LA
'BUL BA'ANG 'THAD CING BDE'O, ,DE NAS GSANG MCHOD NI, MKHA'
GSANG BYIN GYIS BRLABS TE, YAB YUM SNYOMS PAR ZHUGS PA'I BYANG
CHUB KYI SEMS ZHU BA'I BDE BAS LHA THAMS CAD TSIM PAR BSAMS
PA'I SGO NAS

MCHOD CING, BDE BAS STONG PA NGES PAR BSAM PA NI DE KHO NA NYID
KYI MCHOD PAR 'GYUR RO, ,SGRUB THABS LA LA'I TSIG ZIN LA DE KHO
NA NYID KYI MCHOD PA MI GSAL YANG MAN NGAG GIS BYED PA YIN NO,
,LNGA PA NYER BSDU NI, RANG GI THUGS KA'I ZHES SOGS LTAR BYA BA
YIN LA, DE YANG DKYIL

'KHOR RGYAL MCHOG BSGOMS PA YIN NA, LHAG MOS KYI SKABS BZHIN LHA
RNAMS SPYAN DRANGS NAS GNAS RNAMS SU 'GOD PA YIN LA, 'ON KYANG
'DIR YUM LUS LA MI 'GOD PAS REG BYA RDO RJE MA ZHES MI BRJOD
PA'I RGYU MTSAN DE YIN NO, ,DANG PO SBYOR BA TZAM LA NI LHA NYER
BSDU MI DGOS SHING,

@034A *, ,GANG BYAS KYANG GZHAL YAS KHANG GI CHA RNAMS 'OD KYI
RNAM PAR LUS LA BSDU DGOS, DBANG BSKUR BA'I TSE LUS DKYIL GYI
LHA MI ZHU BAR BSHAD PA LTAR NA, LHA SNGA PHYI GNYIS DBYER MED
DU MOS DGOS PAR MNGON, RANG YAB YUM SNYOMS PAR ZHUGS PA'I SBYOR
MTSAMS

NAS BYANG CHUB SEMS KYI 'OD ZER 'PHROS TE SEMS CAN THAMS CAD LA
DBANG BSKUR BA NAS RDO RJE 'CHANG DU GYUR PA RNAMS RANG GI 'OD
ZER GYIS DRANGS NAS RANG NYID LA THIM PAR BSAMS TE, AOm YO GA
SHUDHA SOGS KYI SNGAGS BRJOD, YO GA NI RNAL 'BYOR, SHUDDHA NI
DAG PA, SARBA DHARM'A

NI CHOS THAMS CAD, YO GA SHUDDHO NYHAm NI, RNAL 'BYOR DAG PA'I
BDAG NYID NGA'O ZHES PA'O, ,GNYIS PA THUN MTSAMS SU GTOR MA DANG
YUS BRTAS PAR BYED PA'I RNAL 'BYOR SOGS 'GA' ZHIG GZHAN DU SHES
PAR BYA ZHING, GTOR SNGAGS KYI MJUG GI SARBA DUshtAm SOGS

KYI DON NI, SARBA DUshtAm NI GNOD BYED THAMS CAD, SA MA YA NI
DAm TSIG MU DRA NI PHYAG RGYA PRA BHANYDZA KA NI RAB TU 'JOMS
PA, M'A MA NI BDAG ,SHANTI NI ZHI BA, RAKshA TZA NI SRUNG BA, KU
RU NI MDZOD CIG CES PA'O, ,SMON LAM LAS, DES NI RDZAS SNGAGS
'KHRUL 'KHOR BSAM GTAN LA, ,

ZHES SOGS RKANG PA BZHIS LAS RGYAL MCHOG KYANG STAN TE 'DIR MI
'CHAD DO, ,BZHI PA NI, LUGS 'DIR SGRUB THABS RGYAS BSDUS GNYIS
SU NGES SHING, THUN BZHIR BYED PA'I TSE, THOG MTHA' GNYIS RGYAS
SHING BAR PA GNYIS BSDUS PA DANG, THOG MA RGYAS SHING GZHAN

@034B GSUM BSDU PA SOGS BYED TSUL MI 'DRA BA DU MA YOD PA LAS
'DIR RGYAS PA NI SGRUB THABS RGYAS PAR BSHAD PA LTAR DANG BSDUS
PA NI DANG PO SBYOR BA TZAM BSGOM PA DANG SNGAGS BZLA BA'I TSE
LUS DKYIL GYI THUGS KHAR SNGAGS BKOD NAS BZLAS PA BYED PA YIN
LA, DE GNYIS KA LA

MNGON RTOGS KYI TSIG NYUNG DUR BYAS TE 'DON TSUL KHO BOS RJE YAB
SRAS DANG PAn CHEN GONG MA'I MAN NGAG LA BRTEN NAS 'CHAD NUS
MOD, 'DIR MI 'CHAD DE, LOGS SU BSHAD ZIN PA'I PHYIR RO, ,RGYAS
BSDUS GANG BSGOMS KYANG DMIGS PA YID LA BYA TSUL MDOR BSDUS NI,
BSKYED

RIM GYI SBYANG BYA'I GTZO BO THA MAL GYI SNANG ZHEN GNYIS YIN
LA, THA MAL GYI SNANG BA'I GNYEN POR GSAL SNANG LA SLOB PA DANG,
ZHEN PA'I GNYEN POR NGA RGYAL LA SLOB PA YIN NO, ,SLOB TSUL NI,
BDEN STONG SGYU MA LTA BU'I NGANG NAS 'BRAS DUS KYI RTEN BRTEN
PA DE DANG DE'O SNYAM DU BSGOM PA

YIN NO, ,LNGA PA NI, RTEN BRTEN PA'I DKYIL 'KHOR THAMS CAD LA
GSAL SNANG SHIN TU BRTAN PO GZHUNG NAS BSHAD PA LTAR THOB CING,
RANG GI NGANG GIS MNYAM PAR 'JOG PA YONGS SU RDZOGS PA DE'I TSE
PHRA RAGS MTHAR PHYIN PA'O, ,'PHROS DON SGRUB THABS KYI CHINGS
BSDUS TE

BSHAD NA, BSKYED RIM LA, BSNYEN SGRUB BZHI, RNAL 'BYOR BZHI,
TING NGE 'DZIN GSUM, DE NYID ZHE DGU ,RDO RJE BZHI'I CHINGS
RNAMS LAS DANG PO NI, YE SHES KYI SA BSGOM PA NAS LHAG MOS 'OD
GSAL DU SDUD PA'I BAR BSNYEN PA DE NAS LUS DKYIL GYI BAR NYE
SGRUB, SGO GSUM BYIN

@035A *, ,BRLAB NAS RIGS BDAG GI RGYAS 'DEBS KYI BAR SGRUB PA,
DKYIL 'KHOR RGYAL MCHOG MAN SGRUB ? CHEN NO, ,GNYIS PA NI, YE SHES
KYI SA NAS ZLA BA LAS BYANG CHUB PA'I BAR RNAL 'BYOR, MNGON BYANG
LHAG MA GSUM RJES SU RNAL 'BYOR, LUS DKYIL SHIN

TU RNAL 'BYOR, SGO GSUM BYIN BRLAB NAS RIG MA 'DU BYA BA'I BAR
RNAL 'BYOR CHEN PO'O, ,GSUM PA NI DANG PO SBYOR BA'I TING NGE
'DZIN SOGS GSUM MO, ,BZHI PA NI, GNAS KYI DE NYID NAS DNGOS GRUB
'BRING SGRUB PA'I DE NYID KYI BAR ZHE DGU'O, ,LNGA PA NI, RGYUD
PHYI MA LAS

DANG PO STONG NYID BYANG CHUB STE, ,GNYIS PA SA BON BSDUS PA'O,
,GSUM PA GZUGS NI RDZOGS PA STE, ,BZHI PA YI GE DGOD PA'O, ,ZHES
GSUNGS PA LTAR, GNAS SAM YE SHES KYI SA NAS LHAG MOS 'OD GSAL DU
BSDUS PA'I BAR DANG PO DANG, DE NAS PHYAG MTSAN RDO RJE LAS

BYANG CHUB PA'I BAR GNYIS PA DANG, DANG PO'I MGON PO NAS LUS
DKYIL RDZOGS PA'I BAR GSUM PA DANG, SKU GSUNG THUGS BYIN GYIS
BRLOB PA NAS MCHOD PA'I BAR RAM DNGOS GRUB 'BRING SGRUB PA'I BAR
BZHI PA'O, ,SPYIR BSKYED RIM PA'I DNGOS GRUB DE LA GSUM YOD DE,
SGRON GSAL

LAS, ZHI SOGS BYA BA'I CHO GA DANG, ,DE BZHIN GRUB PA BRGYAD
DANG NI, ,SANGS RGYAS KYANG NI MCHOG YIN NO, ,ZHES GSUNGS PA'I
PHYIR RO, ,DE LTAR TSUL BZHIN NYAMS SU BLANGS NA GRUB CHEN
BRGYAD DANG SANGS RGYAS KYI GO 'PHANG YANG TSE 'DIR THOB PAR
GSUNGS PA BZHIN YIN NA'ANG

@035B DA LTA'I DUS KYI GANG ZAG GIS NI DE LTAR MA GRUB KYANG
SKYE BA PHYI MA GZHAN DANG GZHAN DU SNGAGS SGRUB PA'I SKAL LDAN
DU GYUR TE, LAM RIM GYIS BGROD NAS 'TSANG RGYA BA'I BAG CHAGS
BZANG PO 'JOG PA LA NI GZHAN DANG MI 'DRA BA'I PHAN YON CHEN PO
YOD TSUL GYI KHUNGS GONG DU SMOS ZIN PA RNAMS

DANG GZHAN YOD PAS, RANG NUS DANG BSTUN PA'I BAG CHAGS BRTAN PO
RE RANG RGYUD LA LEGS PAR BZHAG PAR BYA'O,, ,,SMRAS PA, THUB
PA'I GSUNG RAB KUN GYI RAB DANG PHUL, ,DPAL LDAN RNAL 'BYOR BLA
NA MED PA'I RGYUD, ,DE YI NANG NAS SHIN TU CHES ZAB PA, ,DPAL
LDAN GSANG BA DUS PA'I RGYUD

DU GRAGS, ,RGYUD 'DI MTHONG THOS DRAN DANG REG RNAMS RKYANG,
,BYANG CHUB RDO RJE DANG 'DRA PHYAG YUL DU, ,RGYAL BA NYID KYIS
DNGOS SU GSUNGS GYUR NA, ,GANG 'DI 'CHAD NYAN THOS BSAM SGOM PA
KUN, ,RDO RJE 'CHANG DANG 'DRA BAR CIS MI BLTA, ,SNGON BSAGS
LEGS SPYAD SMON LAM MTHU BRTAN PAS, ,PHYOGS 'DIR MDO SNGAGS
BSTAN PA'I SROL CHEN

PO; ,SNGON MED BZUNG NAS SPEL BA'I SKYES BU MCHOG ,BSTAN PA'I
GDUGS DKAR 'DZIN PA ZHIG KYANG BYON, ,DE YI MTHU LAS RGYUD
GRVA GSAR BTZUGS KYI, ,THOG MA'I GO SAR GYUR BA'I MKHAS RLOM ZHIG
,DNGOS GRUB GNYIS KYI GTER GYUR GZHUNG BZANG 'DIR, ,'JUG PA'I
BRTZON PAS RANG NYID NGAL BA BYAS, ,TSUL 'DIR 'BAD LAS BYUNG BA'I
DGE

DES BDAG ,RTAG TU LAM BZANG 'DI DANG MI 'BRAL ZHING, ,MDO RGYUD
DGONGS 'GREL BCAS PA'I DAM CHOS KUN, ,THUB PA'I DGONGS PA JI
BZHIN 'DZIN GYUR CIG ,CES PA 'DI YANG, BSTAN PA'I MNGA' BDAG CO
NE'I GO RU SHRI NANG SOS PHYOGS 'DIR RGYUD KYI 'CHAD NYAN GSAR
DU BTZUGS PA'I TSE, 'DI LTA BU ZHIG GYIS ZHES GSUNG GIS

@036A *, ,BSKUL BA DANG, RANG GI SLOB MA DAD LDAN 'GA' ZHIG GIS
KYANG BSKUL BAS RKYEN BYAS TE, SH'AKYA'I DGE SLONG GRAGS PA
BSHAD SGRUB KYIS SLOB DPON RDO RJE 'CHANG BLO GROS RGYA MTSO
SOGS YONGS 'DZIN DU MA'I BKA' DRIN LA BRTEN NAS

'DI SKOR GYI DBANG LUNG MAN NGAG RNAMS THOB PA'I MTHU LAS, TSUL
'DI KHUNGS DANG BCAS TE RGYAS PAR 'CHAD NUS YANG MANG DU DOGS TE
GO DON GTZO BOR BYAS NAS CUNG ZAD BSDUS PA'I TSUL DU LEGS PAR
SBYAR BA STE, PHYIS DAD DANG RNAM DPYOD LDAN PA'I GNAS BRTAN

KUN DGA' CHOS GRAGS ZHES BGYI BRGYUD GRVAR ZHUGS NAS SNGAGS RAM
PA'I MTSAN GSOL BA'I TSE, GZHAN LA PHAN PAR BSAMS TE DAD PAS PAR
DU BRKOS PA'O,, ,,BKRA SHIS,, ,,
