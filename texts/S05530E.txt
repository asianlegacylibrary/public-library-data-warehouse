@001A *, ,BCOM LDAN 'DAS THUB PA'I DBANG PO'I RNAM PAR THAR PA LA BSTOD PA BDUD DPUNG PHYE MAR 'THAG PA ZHES BYA BA BZHUGS,

@001B #, ,AOm BDE LEGS SU GYUR CIG, BCOM LDAN 'DAS THUB PA'I DBANG PO'I RNAM PAR THAR PA LA BSTOD PA, BDUD DPUNG PHYE MAR 'THAG PA ZHES BYA BA, BLA MA DANG SANGS RGYAS
BYANG CHUB SEMS DPA'I TSOGS DANG BCAS PA LA PHYAG 'CHAL LO, ,GSER GYI LHUN PO NYIN BYED 'BUM GYI 'OD, ,KUN NAS 'PHRO BA BAS KYANG MDANGS GSAL ZHING, ,MTSAN DPE'I DPAL 'BAR
GZI BRJID PHUNG PO'I SKU, ,THUB PA'I ZHABS PAD BDAG GI SPYI BOR ZHOG ,THE TSOM DRA BA MA LUS GCOD PA'I MTSON, ,KHAMS GSUM DBUGS 'BYIN BDUD DPUNG SKRAG MJAD PA'I, ,THUB PA'I
GSUNG DBYANGS YAN LAG DRUG CU'I SGRAS, ,'GRO KUN MA RIG GNYID LAS DA LONGS SHIG ,SHES DANG SHES BYA'I SPROS PA MI MNGA' YANG, ,SHES BYA MA LUS PA LA GANG GI THUGS, ,SKAD CIG

@002A *, ,GCIG GIS MNGON SUM KHYAB MDZAD PA, ,THUB PA'I MKHYEN BRTZES 'GRO 'DI RTAG TU SKYONGS, ,DANG POR BYANG CHUB MCHOG TU THUGS BSKYED NAS, ,GRANGS MED GSUM DU RGYAL
BA RGYA MTSO'I TSOGS, ,BSTEN PAS SA LAM MTHAR PHYIN RTZOD DUS 'DIR, ,MNGON PAR SANGS RGYAS KHYOD LA BSTOD PAR BGYI, ,SKYE BA GCIG GIS THOGS PAR DGA' LDAN DU, ,DAM PA TOG DKAR
NYID DU SKU 'KHRUNGS TE, ,GRANGS MED LHA RNAMS DAM CHOS BDUD RTZI'I ROS, ,KUN TU TSIM PAR MDZAD LA PHYAG 'TSAL LO, ,DE TSE CHIGS SU BCAD PA'I SGRAS BSKUL ZHING, ,'DUL BA'I YUL DUS
GLING DANG RiGS MKHYEN NAS, ,NGA NI 'DZAM BU'I GLING DU 'PHO BAS NA, ,BAG YOD BSTEN CES LHA YI TSOGS LA GDAMS, ,LHA RNAMS MGON DANG BCAS PAR BYA PHYIR DU, ,NYID KYI COD PAN BYAMS
PA'I DBU LA BCING, ,KHYOD NI NGA YI 'OG TU 'TSANG RGYA ZHES, ,LUNG BSTAN RGYAL TSAB MCHOG TU DBANG YANG BSKUR, ,LHA LAS BABS NAS STONG GSUM 'OD KYIS BKANG, ,PHUN TSOGS GLANG CHEN

@002B DKAR PO LTAR GSHEGS TE, ,LHA MO LAS LHAG LHA MO SGYU 'PHRUL NI, ,GSO SBYONG MDZAD PA'I LHUMS SU ZHUGS PAR GYUR, ,'DAM LAS SKYES PA 'DAM GYIS MA GOS LTAR, ,LHUMS SU BZHUGS KYANG MNGAL GYI DRI
MAS DBEN, ,MNGAL DU LHA YI PHO BRANG YID 'PHROG PAR, ,MTSAN DANG DPE BYAD BZANG PO'I RGYAN GYIS SPRAS, ,DE TSE LHA RNAMS KUN GYIS SO SO NAS, ,LHA YI GZHAL MED KHANG CHEN YUM LA PHUL, ,NYID KYI MTHU YIS
BDAG GI KHYIM KHO NAR, ,YUM NI BZHUGS SO SNYAM DU RIG PAR GYUR, ,RGYAL BA YUM GYI LHUMS NA BZHUGS PA'I TSE, ,TSANGS DANG DBANG PO 'JIG RTEN SKYONG BA RNAMS, ,NYIN BZHIN NYID KYI DRUNG DU LHAGS GYUR TE, ,
MCHOD SGRIN RGYA MTSOS MCHOD CING CHOS KYANG NYAN, ,DE NAS SKYED MOS TSAL DU ME TOG RGYAS, ,GTER RNAMS KHA BYE RIN CHEN MYU GU 'THON, ,RIN PO CHE YI LJON SHING 'KHRUNGS PA SOGS, ,NGO MTSAR SNGA LTAS SUM CU RTZA
GNYIS BYUNG, ,GZHON NU BTZA' BA'I DUS LA BAB PA NA, ,LHA MO LUM BI'I TSAL DU CHAS PA LA, ,TSANGS DBANG 'JIG RTEN SKYONG BAS ZHAM RING BYAS, ,'CHI MED BU MOS NAM MKHA'I DKYIL NAS MCHOD, ,LUMBI'I TSAL DU BLA KA
SHA'I SDONG PO LA, ,SPRIN DKAR DKYIL NAS GLOG 'PHRENG 'KHYUG 'DRA BA'I, ,LAG PA GA-YAS PAS YAL GA BZUNGS PA'I TSE, ,RTZIBS LOGS GA-YAS NAS GZHON NU BDE BAR 'KHRUNGS, ,BLTAMS MA THAG TU CHANGS DANG

@003A *, ,DBANG POS BLANGS, ,DRI MED SBOS CHUS BKRUS TE ME TOG GTOR, ,SA LA PADMA CHEN PO RDOL GYUR CING, ,MKHA' LA RIN PO CHE YI GDUGS KYANG BYUNG, ,DE TSE BDAG DANG MTSUNGS PA MA MTHONG BAS, ,SA CHEN
DRUG LA GOM PA BDUN NGOR NAS, ,NGA NI 'JIG RTEN KUN GYI MCHOG YIN CES, ,STONG GSUM KUN TU DBYANGS KYIS GO BAR MDZAD, ,BLTAMS TSE YAB KYI DON KUN GRUB GYUR CING, ,LHA RNAMS KUN GYIS KHYOD LA PHYAG BTZAL BAS, ,
GZHON NU DON RNAMS THAMS CAD GRUB PA DANG, ,LHA YI LHA ZHES MTSAN MCHOG BTAGS PA LAGS, ,TSANGS DANG MNGON SHES LNGA LDAN DRANG SRONG GIS, ,'DI NI 'KHOR LOS SGYUR BA'AM RGYAL BAR NGES, ,RTZOD DUS 'KHOR LOS SGYUR BA MI
'BYUNG BAS, ,SANGS RGYAS NYID DU 'GYUR ZHES LUNG YANG BSTAN, ,TSANGS PA'I YI GE LA SOGS YI GE'I RIGS, ,DRUG CU RTZA BZHI'I PHA ROL PHYIN GYUR CING, ,GRANGS DANG RTZIS LA SHIN TU MKHAS NA YANG, ,GZHAN LA PHAN PHYIR YI
GE'I GRAR YANG ZHUGS, ,'DZAM BU'I SHING DRUNG BSAM GTAN MDZAD PA'I TSE, ,'DZAM BU'I GRIB MAS NYID SKU MA BTANG ZHING, ,RDZU 'PHRUL LDAN PA'I DRANG SRONG MKHA' LA THOGS, ,DRANG SRONG LNGA DANG YAB KYIS BSTOD PHYAG BTZAL, ,DE
NAS SH'AKYA RNAMS KYIS 'DI SKAD GLENGS, ,GZHON NU BTZUN MO'I 'KHOR GYIS DGYES ROL NA, ,KHAB NAS MI 'BYUNG 'KHOR LOS SGYUR BA 'THOB, ,DE PHYIR 'DI LA BTZUN MO BLANG BAR BGYI, ,GZHON NUS SMRAS PA 'DOD PA SKYON CAN TE, ,

@003B 'THAB MO DANG BCAS MYA NGAN SDUG BSNGAL RTZA, ,'JIGS BYED DUG GI LO MA 'DRA BA STE, ,ME DANG 'DRA ZHING RAL GRI'I SO DANG 'DRA, ,'ON KYANG SNGON GYI DAM PA'I RNAM THAR BZHIN, ,CHAGS DANG DRAL YANG BTZUN MO'I 'KHOR DANG BCAS, ,TSUL
BZHIN RGYAL SRID BSKYANGS PAS LUS CAN RNAMS, ,THAR PA'I GRONG KHYER MCHOG TU BKRI BAR BYA, ,BDAG LA BUD MED PHAL PAS DGOS PA MED, ,GZUGS BZANG SKYES PA GZHAN LA CHAGS BRAL CING, ,GA-YO DANG SGYU SPANGS DRANG PO'I DANG
TSUL CAN, ,RTAG TU CHOS LA SPYOD PA DE 'DRA 'TSAL, ,DE NAS SH'AKYA LAG NA BE CON GYIS, ,GZHON NU'I BTZUN MOR 'OS PA SA 'TSOM, ,RGYAL DU TSUGS LA SGYU RTZAL 'GRAN PAR GYIS, ,DE SKAD SKYE BO MANG PO'I DBUS SU SMRAS, ,LHAS BYIN DREGS
PAS BSAD PA'I GLANG CHEN RO, ,GZHON NU'I ZHABS KYI MTHE BONG RTZE LA BLANGS, ,PHYI ROL RGYANG GRAGS GCIG TU 'PHANGS PA LAS, ,SA PHYOGS DE NI GSHONG CHEN ZHIG TU GYUR, ,NGA RGYAL STOBS KYIS MTHO BA'I LUS CAN RNAMS, ,'KHOR
BA'I GRONG LAS PHYI ROL RGYANG RING DU, ,'DI YI SHES RAB STOBS KYIS 'PHEN NO ZHES, ,NAM MKHA'I DKYIL NAS LHA RNAMS TSIGS BCAD SMRA, ,DE NAS SH'AKYA GZHON NU LNGA BRGYA TZAM, ,SGYU RTZAL STON PA'I PHYOGS DER SONG BA LAS, ,SH'AKYA
RNAMS DANG SKYE BO PHAL PO CHE, ,'DUS NAS SGYU RTZAL 'GRAN PAR BRTZAMS PA NA, ,LHA DANG LHA MIN DRI ZA'I 'JIG RTEN NA, ,YIG RIGS KUN LA GZHON NU PHA ROL PHYIN, ,'DI YIS MKHYEN PA'I YI GE'I MING TZAM YANG, ,GZHAN GYIS

@004A *, ,SHES BAR BYA BA'I YUL LAS 'DAS, ,BLO GROS MYUR BA'I GZHON NU LNGA BRGYA DANG, ,SRID SGRUB CHEN PO RTZIS KYI LAM LA RDUGS, ,'JIG RTEN KHAMS KYI RDUL PHRAN JI SNYED BA, ,'DI YIS DBUGS GCIG LA YANG RTZI BAR NUS, ,
STOBS KYIS BSNYEMS PA'I GZHON NU THAMS CAD KYIS, ,CIG CAR NYID KYI SKU LA RUB PA NA, ,NYID KYI DPAL DANG GZI BRJID MA BZOD BAR, ,REG PA TZAM GYIS DE DAG SA LA 'GYEL, ,NAM MKHA'I DKYIL NAS LHA RNAMS 'DI SKAD DU, ,SEMS CAN
THAMS CAD STOBS CHEN GYAD DU GYUR, ,CIG CAR SKYES BU MCHOG LA RUB GYUR KYANG, ,REG BA TZAM GYIS SA LA 'GYEL BAR 'GYUR, ,LAG PAS RI BO PHYE MAR 'THAG BYED CING, ,NAG PO'I RTZA LAG SDE DANG BCAS PA KUN, ,SKAD CIG GCIG GIS
PHAM PAR BYED NUS NA, ,'DI DAG BSGYEL BA TZAM LA MTSAR CI YOD, ,GZHAN GYIS BDUD BA TZAM YANG MI NUS PA'I, ,MES KYI GNAM RU PHYAG TU PHUL BA NA, ,STAN LAS MA BZHENGS SKYIL KRUNG PHYED BCAS TE, ,RTZOL BA MED PAR SOR MO
GCIG GIS BDUNGS, ,STAN LAS MA BZHENGS RTZOL BA MA MCHIS PAR, ,THUB PAS GNAM RU 'DI 'DRA BDUNGS PA LAS, ,NGES PAR THUGS KYI BZHED PA GRUB GYUR TE, ,MYUR DU BDUD KYI SDE RNAMS CHOMS PAR 'GYUR, ,GZHU DE DANG SBYAR
MDA' NI 'PHANGS PA LAS, ,LCAGS KYI SLA NGA LNGA DANG TA LA BDUN, ,PHAG PA'I GZUGS RNAMS PHUG NAS SA 'OG THIMS, ,DE LAS MDA' CHU KHRON PA ZHES BYA BYUNG, ,'DI NI MYUR DU RDO RJE'I GDAN LA BZHUGS, ,ZHI GNAS GZHU LA

@004B SHES RAB MDA' SBYAR TE, ,THOGS PA MED PAR NYON MONGS DGRA BCOM NAS, ,'CHI MED BDUD RTZI DAM PA BRNYES PAR 'GYUR, ,DE BZHIN PHYI DANG NANG DU BSNUR BA DANG, ,BZUNG DANG 'DZING STANGS GOM STABS LA SOGS PA, ,SGYU RTZAL KUN
LA MCHOG TU GYUR PA NA, ,SH'AKYA'I BU MO MCHOG DE YAB KYIS PHUL, ,'JIG RTEN CHOS KYI DRI MAS MA GOS KYANG, ,'JIG RTEN CHOS DANG MTHUN PA'I TSUL TZAM DU, ,BTZUN MO'I 'KHOR BCAS LHA MI STONG PHRAG BRGYA, ,YONGS SU SMIN PAR
MDZAD LA PHYAG 'TSAL LO,, ` ,,DE NAS DUS GZHAN ZHIG NA LHA RNAMS KYIS, ,GZHON NU BTZUN MO'I GNAS SU YUN RINGS NA, ,GDUL BYA SNGAR SONG PHYI NAS BYANG CHUB 'THOB, ,DE PHYIR KHAB NAS MYUR DU BYUNG ZHES BSKUL
KHAB NAS 'BYUNG BA'I DUS LA 'DI MKHAS MOD, ,PHYOGS BCU'I SANGS RGYAS RNAMS KYIS 'DI SKAD BSKUL, ,'GRO LA PHAN PHYIR SANGS RGYAS SHOG CIG CES, ,SNGON GYI SMON LAM BTAB PA DGONGS PAR MDZOD, ,GANG GI DON DU YUN RING SDUG
BSNGAL BZOD, ,YID 'ONG BU DANG CHUNG MA SROG BTANG BA'I, ,BLA MED BYANG CHUB GO 'PHANG DAM PA DE, ,THOB NAS 'GRO BA BSGRAL PHYIR RAB BYUNG MDZOD, ` ,DE NAS SKYED MOS TSAL DU ZHUGS PA NA, ,NA RGA 'CHI BA'I SDUG BSNGAL SNA TSOGS
KYIS; ;SHIN TU NYAM THAG 'GRO LA GZIGS NAS NI, ,'KHOR BAS THUGS PHYUNG THAR PA'I DON LA DGONGS, ,SLAR YANG ZHI ZHING DUL BA'I DGE SLONG GZIGS, ,RAB TU BYUNG BA MKHAS PA RNAMS KYIS BSNGAGS, ,'TSO BA BDE ZHING 'CHI

@005A *, ,MED THOB PAR 'GYUR, ,RANG GZHAN PHAN PHYIR NGA YANG 'DI BZHED GSUNG, ,BSKUL BA'I TSUL NI YAB KYIS MTHONG ZHING THOS, ,RGYAL PO'I KHAB NAS 'BYUNG BA DGAG PA'I PHYIR, ,NA CHUNG MDZES MA'I SGYU THABS
STON DU BCUG ,DPA' PA'I DMAG GIS PHYOGS RNAMS KUN NAS BSKOR, ,DE NAS GZHON NU MCHOG GI MNAL LAM NA, ,SA 'DIR MAL BCAS LHUN PO SNGAS SU BCUG ,'OD KYIS 'JIG RTEN GSUM PO KHYAB PA SOGS, ,NGO MTSAR
CAN GYI RMI LAM DU MA RMIS, ,DE TSE DE YIS YAB LA 'DI SKAD GSOL, ,BDAG NI MNGON PAR 'BYUNG BA'I DUS LA BAB, ,NA RGA 'CHI DANG RGUD PA MI 'BYUNG NA, ,KHAB NAS MI 'BYUNG RTAG TU GNAS BAR BYA, ,'DI NI KHYIM NAS BYUNG NA MI RUNG ZHE,,
SH'AKYA RNAMS KYIS GRONG KHYER CHEN PO'I SGOR, ,DPA' BA'I DPUNG TSOGS STONG PHRAG 'JOG PA SOGS, ,GZHON NU SRUNG BA'I THABS LA NAN TAN BYAS, ,NAM PHYED SKYES PA BUD MED GNYID KYIS MYOS, ,LHA RNAMS LHAGS NAS MKHA' LA 'KHOD
PA'I TSE, ,'DUN PAS RTA MCHOG BRGYAN TE PHUL BAN, ,CHIBS NAS THOGS PA MED PAR MKHA' LA GSHEGS, ,NGA NI BLA MED BYANG CHUB MA THOB BAR, ,SER SKYA'I GNAS SU NAM YANG MI 'JUG CES, ,DPAG TSAD DRUG GI PHA ROL PHYIN PA NA,,
RTA MCHOG RGYAN BCAS 'DUN PA'I LAG TU GTAD, ,AUTPAL MTHING KHA'I MDOG CAN RAL GRI YIS, ,RANG GI GTZUG PHUD BCAD NAS MKHA' LA BOR, ,LHA YIS KHYER NAS SUM CU GSUM DU MCHOD, ,GNAS DER GTZUG PHUD BLANGS

@005B PA'I MCHOD RTEN BRTZIGS, ,DUR SMRIG BGOS PA'I GTZANG MA'I LHA ZHIG LA, ,KA SHI'I GOS BYIN DE LAS DUR SMRIG BLANGS, ,LHA DES GUS PAS NA BZA' SPYI BOR BLANGS, ,GUS PAS MCHOD PHYIR LHA YI 'JIG RTEN SONG, ,KUN LA PHAN PHYIR
SKRA BREGS DUR SMRIG BGOS, ,BDAG NYID RAB TU BYUNG BAR MDZAD PA'I TSE, ,GZHON NU DON GRUB RAB TU BYUNG NGO ZHES, ,LHA RNAMS DGA' NAS 'OG MIN PAR DU BSGRAGS, ,BSOD NAMS LAS GRUB RIN CHEN GZHAL MED KHANG, ,LHA YI PHO
BRANG MCHOG LA 'GRAN PA YANG, ,RAB 'BAR DMYAL BA'I GRONG KHYER LTAR DGONGS NAS, ,KHAB NAS KHAB MED PAR NI RAB TU BYUNG, ,RIN CHEN BDUN LDAN GLING BZHIR DBANG SGYUR BA'I, ,MI BDAG DPAL DE LAG NA 'DUG BZHIN DU, ,MI
RTAG SNYING PO MED PAR THUGS CHUD NAS, ,GCIG PUR DBEN PA'I GNAS SU GSHEGS PA LAGS, ,YID 'ONG GZUGS MDZES LANG TSO'I DPAL YON CAN, ,'CHI MED BU MO'I DPAL 'PHROG BTZUN MO RNAMS, ,MI GTZANG GA-YOGS
PA'I DUR KHROD LTAR DGONGS NAS, ,CHAGS MED ZHI BA'I NAGS SU BYON LA 'DUD, ` ,DE NAS NEE RANYDZ'A NA'I CHU 'GRAM DU, ,LAM MIN LAM DU 'KHRUL BA BZLOG PA'I PHYIR, ,MKHA' KHYAB BSAM GTAN MCHOG LA SNYOMS ZHUGS NAS,,
LO DRUG BAR DU DKA' SPYAD DRAG PO BSTEN, ,DE TSE MGON PO'I SKU NI SHIN TU RID, ,DBUGS KYI RGYU BA 'GAGS PAR GYUR PA NA, ,LHA MI PHAL GYIS GRONGS PA LTA BUR MTHONG, ,LHA MO SGYU 'PHRUL YID LA THE TSOM SKYES, ,NYI ZLA SKAR SOGS

@006A *, ,SA LA LHUNG BA SRID, ,DON MA GRUB PAR NGA NI MI 'CHI ZHING, ,MYUR DU SANGS RGYAS THOB PA MTHONG 'GYUR BAS, ,YUM KHYOD MA 'JIGS ZHES NI DBUGS DBYUNG MDZAD, ,DKA' THUB DRAG POS BRDUNGS PA'I
LUS SEMS KYIS, ,BLA MED BYANG CHUB 'THOB PAR MA GZIGS PAR, ,KHA ZAS RAGS PAS LUS KYI STOBS BSKYED NAS, ,BYANG CHUB SHING DBANG DRUNG DU 'GRO ZHES GSUNGS, ,DE THOS ZHING BA'I BU MO LEGS SKYES MAS, ,BA MCHOG
STONG GI 'O MA LAN BDUN DU, ,NYING KHUR BYAS PA'I 'O THUG SBRANG RTZI CAN, ,BKRA SHIS GA-YUNG DRUNG 'KHYIL BAS MTSAN PA PHUL, ,DE NAS NYID KYI BSOD NAMS GZI BYIN GYIS, ,SKU LUS GSER GYI GTAN PA PHYIS PA BZHIN, ,MTSAN
DPE'I DPAL 'BAR 'OD KYI DRA BAS BSKOR, ,LTA BAS MI NGOMS DGE SBYONG CHEN POR GYUR, ,BDUD SDE 'JOMS DANG BYANG CHUB THOB BYA'I PHYIR, ,BYANG CHUB SHING DBANG DRUNG DU CHAS PA NA, ,SHING DANG RI RNAMS PHYOGS DER 'DUD PA SOGS
NGO MTSAR BKOD PAS SA DANG BAR SNANG GANG, ,PHYOGS BCU'I PHUN TSOGS THAMS CAD GROS BYAS NAS, ,BYANG CHUB SNYING POR 'DUS TE 'KHOD 'DRA LA, ,AE MA BSOD NAMS 'BRAS BU BSAM MI KHYAB, ,CES BRJOD LHA RNAMS NGO
MTSAR MCHOG TU 'DZIN, ,MGON PO BYANG CHUB SNYING POR GSHEGS PA'I TSE, ,LUS KYI 'OD KYIS NGAN SONG THAMS CAD ZHI, ,'GRO KUN BDE BAS TSIM ZHING NYON MONGS MED, ,PHAN TSUN BYAMS PA'I SEMS DANG LDAN PAR GYUR,,

@006B DE NAS RGYAL BAS RTZVA 'TSONG BKRA SHIS LA, ,SNGO 'JAM 'KHYIL LEGS RMA BYA'I MGRIN 'DRA'I RTZVA, ,BSLANGS NAS BYANG CHUB SHING DRUNG LEGS PAR BTING, ,DRAN PA MNGON DU BZHAG NAS SKYIL KRUNG MDZAD, ,BDAG GI LUS 'DI BSKAMS
SAM ZHIG KYANG RUNG, ,BLA MED BYANG CHUB MCHOG DE MA THOB BAR, ,STAN LAS MI GA-YO SKYIL KRUNG MI GZHIG CES, ,RI RAB LTA BU'I DAM BCA' BRTAN PO MDZAD, ` ,DE TSE NYID KYI SMIN MTSAMS MDZOD SPU NAS, ,BDUD KYI DKYIL 'KHOR
'JOMS PA'I 'OD ZER GYIS, ,STONG GSUM 'JIG RTEN THAMS CAD 'OD KYIS BKANG, ,BDUD KYI GNAS RNAMS MUN PAR BYAS SHING GA-YOS, ,'OD ZER DE LAS ZAS GTZANG SRAS PO NI, ,RGYAL SRID SPANGS NAS BYANG CHUB SHING DRUNG GSHEGS
MNGON PAR SANGS RGYAS CHOS 'KHOR SKOR BA'I TSE, ,BDUD KYI GNAS RNAMS STONGS PAR 'GYUR ZHES BSGRAGS, ,YID SRUBS BDAG PO GNYID KYIS LOG PA NA, ,RANG GNAS SDUG BSNGAL MUN PAS KHYAB PA DANG, ,BDUD RNAMS SKRAG
NAS PHYOGS BCUR 'BROS PA SOGS, ,BDUD LA RMI LTAS NGAN PA SO GNYIS BYUNG, ,BDUD DE SHIN TU SKRAG NAS 'KHOR LA SMRAS, ,LTAS DANG RMI LAM 'JIGS PA DE MTHONG BAS, ,DGE SBYONG DE NI MNGON PAR SANGS RGYAS NAS, ,
BDUD KYI GNAS 'DI MYUR DU STONGS PAR NGES, ,DES NA YAN LAG BZHI PA'I DPUNG TSOGS RNAMS, ,SHING DBANG DRUNG GI DGE SBYONG GCIG PU DE, ,DA LTA GZHOM PAR BYA PHYIR RAB TU BSGRIMS, ,NGA LA SEMS RNAMS PHYI BSHOL MA

@007A *, ,BYED ZER, ,DED DPON ZHES BYA'I BDUD KYIS 'DI SKAD SMRAS, ,RMI LTAS DE 'DA BYUNG NA BSHOL BA LEGS, ,MTHU CHUNG DPUNG RNAMS DPA' BO GCIG GIS 'JOMS, ,NYI 'OD GCIG GIS SRIN BU ME KHYER
BZHIN, ,DE NAS 'JIG RTEN KHAMS KYI BDUD KYI SDE, ,RAB 'JIGS LUS KYI RNAM 'GYUR SNA TSOGS CAN, ,MTSON CHA MTHA' YAS THOGS PAR SPRUL PA RNAMS, ,'JIGS MED DPA' BO DE YI DRUNG DU LHAGS, ,'JIGS
PA'I GZUGS CAN DE DAG MTHONG BA NA, ,SGYU MA SMIG SGYU RMI LAM LTA BU DANG, ,NGO BO NYID KYIS MED PAR THUGS CHUD NAS, ,THUB PA'I BA SPU'I RTZE YANG GA-YO MA NUS, ,BDUD KYI BA SPU THAMS CAD LAG PAR GYUR, ,LAG PA RE
RER MTSON CHA BRGYA THOGS KYANG, ,BYAMS LDAN THUB PA MCHOG GI SKU LA NI, ,MTSON CHA 'PHANGS PA THAMS CAD ME TOG GYUR, ,SA 'DI RIR BCAS MA LUS SREG NUS KYANG, ,RDO RJE'I THUGS MNGA' KHYOD NI SREG MI NUS, ,SRING GSUM
LAG PAS GZHAN DU 'PHEN NUS KYANG, ,THUB PA'I BA SPU GA-YO BAR GA LA NUS, ,RAB TU RNO BA'I MTSON CHA MA BSNAMS SHING, ,RTA GLANG SHING RTA RKANG THANG MA MCHIS PAR, ,RANG NYID GCIG PUS BDUD KYI DPUNG TSOGS RNAMS, ,SKAD
CIG TZAM LA PHAM PAR MDZAD PA LAGS, ,BDUD KYI RLUNG SHUGS JI LTAR CHEN YANG, ,KHOR YUG RI BO'I BAR DU GA-YO BA SRID, ,BSOD NAMS MTSO CHEN LAS 'KHRUNGS LHUN PO KHYOD, ,BYANG CHUB SNYING PO'I GNAS LAS BSKYOD

@007B MI NUS, ,SA 'DI DUG GIS YONGS SU GANG GYUR LA, ,GDUG PAS STONG GSUM 'BAR BAR BYED NUS KYANG, ,NYID KYIS GZIGS PA TZAM GYIS DUG MED 'GYUR, ,DUG GSUM RTZA BA MA LUS SPANGS PHYIR RO, ,NAGS TSAL KHROD NA WA
SKYES MANG PO RNAMS, ,SENG GE'I SGRA SKAD GCIG GIS PHYOGS BCUR 'BROS, ,DE BZHIN BYUNG RGYAL SMRA BA BDUD KYI DPUNG, ,MI YI SENG GE'I DBYANGS KYIS BROS PAR GYUR, ,BDUD KYIS RI RAB TZAM GYI RDO BA RNAMS, ,'PHANGS PA LHA YI
GZHAL MED KHANG DU GYUR, ,DBUGS KYI KHA RLANGS ME LCE'I DKYIL 'KHOR KYANG, ,RGYAL BA'I 'OD KYI DKYIL 'KHOR LTA BUR GYUR, ,THUB BAS BSKAL PA GRANGS MED DU MAR YANG, ,GTAN PA MED PA'I MCHOD SBYIN MDZAD PA LA, ,SA YI
LHA MO BRTAN MA DPANG DU GYUR, ,DE NAS BDUD RNAMS SNGANGS NAS PHYOGS BCUR BROS, ,BDUD KYI NA CHUNG MDZES MAS BUD MED KYI, ,SGYU THABS SUM CU RTZA GNYIS NYER BSTAN KYANG, ,CUNG ZAD TZAM YANG 'BRID PAR MA NUS PAR, ,
THUB PA'I ZHABS LA PHYAG 'TSAL MNGON PAR BSTOD, ,THUB BA GA-YUL LAS RNAM PAR RGYAL BA'I TSE, ,LHA MO BRGYAD KYIS DPAL NI BCU DRUG GIS, ,BSTOD CING GTZANG MA'I RIGS KYI LHA RNAMS KYIS, ,BDUD LA RNAM PAR SMAD PA BCU
DRUG BYAS, ,DE LTAR BYAMS PA'I DPUNG GIS BDUD RNAMS BTUL, ,BSAM GTAN MTHAR PHYIN MNGON PAR SHES PA THOB, ,THO RANGS RDO RJE LTA BU'I TING 'DZIN GYIS, ,BLA MED BYANG CHUB BRNYES LA PHYAG 'TSAL LO, ,DPUNG DANG

@008A *, ,MTSON CHA MED PAR DGRA LAS RGYAL, ,DAG BYED MED PAR DRI MA KUN DANG BRAL, ,MA BCOL BAR YANG KUN GYI SKYABS MDZAD PA'I, ,SNGON MED 'GRO BA'I MGON ZHIG DENG 'DIR BYON, ,YID 'ONG NOR DANG LUS
SROG GTONG BA SOGS, ,GZHAN GYI BLO YUL DU YANG SHOD DKA' BA'I, ,DKA' BA BRGYA PHRAG DU MAS BSGRUBS PA YI, ,RNAM DAG SMON PA'I GNAS DE GRUB PAR GYUR, ` ,BYANG CHUB BRNYES NAS BDUN PHRAG BDUN PA LA, ,THUB
DBANG SGROL SGYU'I SHING DRUNG BZHUGS PA'I TSE, ,TSONG DPON GA GON BZANG PO 'KHOR BCAS KYIS, ,MTSAN DPES BRGYAN PA DE MTHONG NGO MTSAR GYUR, ,CI 'DI TSANGS PA'AM 'ON TE BRGYA BYIN NAM, ,RNAM THOS BU'AM NYI MA'AM ZLA
BA'AM CI, ,DUR SMRIG RGYAL MTSAN THOGS PAS RAB BYUNG DU, ,NGES NAS GUS PAS PHYAG BTZAL ZHAL ZAS DRANGS, ,RGYAL CHEN BZHI YIS RDO BA'I LHUNG BZED BZHI, ,PHUL BA DE DAG GCIG TU BYIN GYIS BRLABS, ,TSONG BA DE
LA PHAN PHYIR ZHAL ZAS GSOL, ,DON KUN GRUB PA'I BKRA SHIS RGYAS PAR GSUNGS, ` ,'JIG RTEN CHOS LA GUS PA BSKYED PA DANG, ,YANG YANG SKUL RNAMS DGE BA SPEL BA DANG, ,CHOS KYANG SHIN TU RTOGS PAR DKA' BA'I
PHYIR; ;DAM CHOS GSUNG BA RE ZHIG BTANG SNYOMS MDZAD, ,DE NAS LHA RNAMS STON PA'I DRUNG DU LHAGS, ,'GRO BA BLA NA MED PA'I BDE BA LA, ,MGRON DU GNYER NAS BYANG CHUB BRNYES PA'I TSE, ,BTANG SNYOMS MDZAD PA 'DI NI RIGS

@008B MA YIN, ,'GRO BA LONG BA GA-YANGS SAR LHUNGS BA LA, ,'DI NA SKYABS DANG SKYOB PA GZHAN MA MCHIS, ,THUGS RJE'I GTER CHEN MYUR DU PA ZHENGS MDZOD LA, ,CHOS KYI 'KHOR LO DAM PA SKOR DU GSOL, ,GANG DU NYID KYIS MCHOD SBYIN GRANGS
MED DANG, ,SANGS RGYAS BYE BA KHRAG KHRIG BSNYEN BKUR CING, ,SNGON GYI SANGS RGYAS RNAMS KYIS BSTEN PA'I GNAS, ,W'A RA n'A SI ZHES BYA'I GNAS DER BYON, ,DER NI RIN CHEN BDUN GYI KHRIL BZHUGS, ,LHA RNAMS KUN DANG LNGA SDE BZANG
PO LA; ;BDEN BZHI'I CHOS KYI 'KHOR LO BSKOR BA NA, ,CHOS MIG DRI MED BSKYED NAS GROL BAR MDZAD, ` ,MNGON PAR SANGS RGYAS RANG BYUNG CHOS KYI RJE, ,RNAM PAR 'DREN PA DED DPON CHOS KYI RGYAL, ,NYON MONGS SPANGS PA DPA' BO
GA-YUL YAS RGYAL, ,CHOS KYI SBYIN BDAG CHEN PO KHYOD LA 'DUD, ,DGONGS PA YONGS RDZOGS DBUGS PHYIN DON KUN GRUB, ,RAB RIB MI MNGA' KUN MKHYEN STOBS BCU PA, ,SMAN PA'I RGYAL PO ZUG RDU 'BYIN PA'I MCHOG ,SKYOB PA KUN
TU BZANG PO DE LA 'DUD, ,'GRO BA'I BLA MA MGON DANG SKYABS KYI MCHOG ,CHOS KYI SGRON ME KUN GYI GNYEN GCIG PU, ,RTAG TU MNYAM GZHAG BSOD NAMS ZHING GI MCHOG ,KUN GYI MCHOD 'OS BSTOD 'OS KHYOD LA 'DUD, ,NYES PA'I DRI
MAS NAM YANG MA GOS SHING, ,MKHYEN BRTZE NUS PA GZHAN LAS KHYAD ZHUGS PAS, ,MTHONG THOS DRAN PA TZAM GYIS BDE STER BA, ,KHYOD LA RNAM PA KUN TU PHYAG 'TSAL LO, ` ,MKHYEN BRTZE RNAM BA KUN TU GOMS PA'I MTHUS, ,SRID DANG

@009A *, ,ZHI BA'I MTHA' LA MI GNAS KYANG, ,THABS LA MKHAS PAS MYA NGAN 'DA' BA DANG, ,SKU GDUNG RING BSREL BZHAG PA'ANG STON PAR MDZAD, ` ,THUB PA'I YON TAN MKHA' LTAR MTHA' YAS PA, ,MA LUS BRJOD
BA'I NUS PA SU LA MCHIS, ,'ON KYANG CUNG ZAD BRJOD PAR SPOBS PA 'DI, ,AE MA BDAG GI BLO GROS SKAL BA BZANG, ,DE LTAR BSTOD PA'I DGE BAS BDAG GZHAN KUN, ,YID 'ONG RGYAL BA'I SKU MCHOG SGRUB PA LA, ,PHYI DANG NANG GI
BAR GCOD ZHI BA DANG, ,MTHUN RKYEN MA LUS YID BZHIN 'GRUB PAR SHOG ,BDAG KYANG THUB PA'I DBANG PO'I BKA' DRIN LAS, ,'GRO BA'I DON DU RGYAL BA'I DAM CHOS KUN, ,PHYOGS DUS KUN TU RGYAS PAR BYED PA LA, ,BLO CHEN RGYAL SRAS
KUN DANG MTSUNGS PAR SHOG ,CES BCOM LDAN 'DAS THUB PA'I DBANG PO'I RNAM PAR THAR PA LA BSTOD PA BDUD DPUNG PHYE MAR 'THAG PA CES BYA BA 'DI NI, RGYA CHER ROL PA'I MDO'I RJES SU 'BRANGS TE SH'AKYA'I DGE SLONG DGE 'DUN GRUB PA
DPAL BZANG POS BYANG CHUB CHEN PO'I DBEN GNAS THEG CHEN PHO BRANG DU SBYAR BA'O,, ,,MANGGA LAm,, ,,

@009B [BLANK PAGE]

