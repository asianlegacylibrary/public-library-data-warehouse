*, ,STOBS PO CHE LA BRTEN PA'I CHAR 'BEBS RJE'I MAN NGAG ZHAL
SHES BZHUGS SO, ,

@001A #, ,RJE BTZUN DAM PA TZONG KHA CHEN POS MDZAD PA'I KHRO
BO'I RGYAL BO STOBS PO CHE'I SGO NAS CHAR DBAB PA'I CHO GA
'DI'I LAG LEN BYA BA'I MAN NGAG LA DANG POR BCA' GZHI NI, KLU
GNAS PA'I SA'I PHYOGS

SU CHU'I SKAR MA DANG 'GRIG PA'I DUS BZANG PO LA PHYIN TE, CHU
MIG GI DRUNG DU RANG GI MDUN DU CHU'I RDZING BU BSKYEL, RDZING
BU DE'I NUB PHYOGS KYI 'GRAM DU DKYIL 'KHOR GYIS MNYAM PAR
BYAS LA, DE'I STENG DU ME'I DKYIL

'KHOR, RLUNG GI DKYIL 'KHOR, CHU'I DKYIL 'KHOR RNAMS RIM PA
BZHIN GCIG STENG DU GCIG YONG BA'I RNAM PA CAN BRIS PA'I STENG
DU PADMA 'DAB BRGYAD KYI LTE BAR, CHU LHA SKU STONG SKYES BU'I
GZUGS CAN GDENGS KA

BDUN LDAN MDOG DKAR BA, PHYAG GNYIS NA SBRUL ZHAGS THOGS PA
'DRI'O, ,'DAB MA LA SHAR DU MTHA' YAS SNGO BSANGS, LHOR NOR
RGYAS DKAR PO, NUB TU 'JOG PO DMAR PO, BYANG DU STOBS RGYU
SNGON PO, MER PADMA DMAR

PO, BDEN BRAL DU PADMA CHEN PO SER SKYA, RLUNG DU DUNG SKYONG
SER PO, DBANG LDAN DU RIGS LDAN KHA DOG SNA TSOGS PA BRIS TE,
'DAB BRGYAD KYI KHA DOG KYANG DE BZHIN DU BYA'O, ,MCHOD PA
NYER SPYOD LNGA DANG, BA DAN SNGON PO DANG,

BUM PA SNGON PO CHU SNGON POS GANG BA DANG, ME TOG SNGON PO
DANG, RGYA SPOS DANG, YUNGS KAR DANG, N'A GA GE SAR GYI PHYE
MA DANG, SHA KHA RA DANG BCAS PA'I BDUG PA DANG, MAR DKAR GYI
MAR ME DANG, BU RAM DANG 'O MAS SBRUS PA'I LHA

@002A *, ,BSHOS RNAMS 'TSOGS PAR BYA, GZHAN YANG KHAM PHOR SO
MA BTANG BA LA, RAMS KYI KHU BAS RAL GRI LCE BRGYAD PA'I 'KHOR
LO BRIS PA'I DBUS SU PADMA 'DAB BRGYAD BRIS PA'I LTE BAR, AOm
SH'U LI NI SV'AH'A,

ZHES MDUNG CAN MA'I SNGAGS 'DI DANG, KLU RNAMS KYI SNYING PO,
NAm ZHES PA SPEL NAS 'DRI, DE NAS KHAm PHOR KHA SBYAR TE, SKUD
PA SNGON POS DKRIS LA MDUN DU BZHAG ,GZHAN KLU LA 'PHOG THUG
TU 'GYUR BA'I YO BYAD NYE LAM DU MI

BCANG, SGRUB PA PO RNAMS KHRUS DANG GTZANG SBRA LA GNAS PAS,
SKYABS SU 'GRO BA DANG, SEMS BSKYED SNGON DU BTANG NAS, SH'U
N-YA T'AS STONG PAR SBYANGS, STONG PA'I NGANG LAS H'Um LAS
BYUNG BA'I SNA TSOGS RDO RJE H'Um GIS MTSAN PA

LAS 'OD ZER 'OG DANG PHYOGS MTSAMS BRGYAD DANG STENG DU 'PHROS
PA LAS SRUNG 'KHOR THUN MONG BA BSGOM, DE'I DBUS SU SNA TSOGS
PADMA DANG, NYI MA'I GDAN GYI STENG DU, H'Um LAS RTZE GSUM
H'Um GIS MTSAN PA LAS RANG NYID

STOBS PO CHE SNGON PO ZHAL GCIG PHYAG GNYIS PA, ZHABS GA-YAS
BSKUM ZHING, GA-YON BRKYANG GIS BZHUGS PA, SPYAN GSUM DMAR LA
ZLUM PA, SPRUL BRGYAD KYIS BRGYAN PA, STAG LPAGS KYI SHAM
THABS CAN, PHYAG

GA-YAS PA NA MDUNG RTZE GSUM, GA-YON PA NA KLU'I ZHAGS PA DANG
BCAS PA'I SDIGS MDZUB MDZAD PA BSKYED LA, RANG GI SPYI BOR
AOm, MGRIN PAR A'A: THUGS KAR H'Um, H'Um LAS 'OD ZER 'PHROS
PAS BSGOMS PA DANG 'DRA BA'I

@002B YE SHES PA SPYAN DRANGS, DZA: H'Um BAm HO: RANG DANG
GNYIS SU MED PAR BSTIM, SLAR YANG H'Um LAS 'OD ZER 'PHROS,
DBANG GI LHA RNAMS SPYAN DRANGS TE DE RNAMS KYIS DBANG BSKUR
BAS LUS GANG DRI MA DAG MI BSKYOD PAS DBU BRGYAN PAR

BSDOM, 'OG NAS 'BYUNG BA'I SNGAGS CI 'GRUB CIG BZLA'O, ,DE NAS
SNGAR GYI DKYIL 'KHOR BSANGS SBYANGS, STONG PA'I NGANG LAS
MDUN DU ME'I DKYIL 'KHOR, DE'I STENG DU RLUNG GI DKYIL 'KHOR,
DE'I STENG DU CHU'I DKYIL 'KHOR, DE'I

STENG DU PADMA 'DAB MA BRGYAD PA'I LTE BA SNGON PO, SHAR GYI
'DAB MA SNGO BSANGS, LHO'I 'DAB MA DKAR PO, NUB KYI 'DAB MA
DMAR PO, BYANG GI 'DAB MA LJANG GU ,SHAR LHO'I DMAR PO, BDEN
BRAL GYI SER SKYA, NUB BYANG GI SER PO, DBANG LDAN

GYI KHA DOG SNA TSOGS PA'O, ,PADMA DE'I LTE BAR BAm DANG, 'DAB
MA BRGYAD KYI DBUS SU NAm RE RE, DE RNAMS YONGS SU GYUR PA
LAS, DBUS SU CHU LHA WA RU nA DKAR PO, SKU STOD SKYES BU'I
GZUGS CAN, SBRUL MGO'I GDENGS KA BDUN DANG LDAN

PA, PHYAG GNYIS SPRUL GYI ZHAGS PA THOGS PA'O, ,'DAB MA BRGYAD
LA SHAR DU MTHA' YAS SNGO BSANGS, LHOR NOR RGYAS SER PO, NUB
TU 'JOG PO DMAR PO, BYANG DU STOBS RGYU SNGON PO, MER PADMA
DMAR PO, BDEN BRAL DU PADMA CHEN PO SER

SKYE, RLUNG DU DUNG SKYONG SER PO, DBANG LDAN DU RIGS LDAN KHA
DOG SNA TSOGS PA, DE DAG THAMS CAD STOD MI 'DRA BA LA GDENGS
KA BDUN DANG LDAN PA, SMAD SPRUL MJUG TU 'KHYIL BA, PHYAG
GNYIS THAL MO SBYAR BA'O, ,DE NAS RANG NYID KHRO BO

@003A *, ,STOBS PO CHE'I NGA RGYAL BRTAN PAR BYAS PA'I THUGS
KA'I H'Um LAS 'OD ZER 'PHROS PAS, 'OG GI 'JIG RTEN NAS CHU LHA
WA RU nA KLU BRGYAD KYIS BSKOR BA SPYAN DRANGS, NGAG TU H'Um
PHU: PHAGS, CES LAN BDUN GYIS

SPYAN DRANGS PA RNAMS MDUN GYI GZUGS RNAMS LA DGUG CING GZHUG
,KLU DE DANG DE DNGOS YIN PA'I ZHEN PA DRAG PO BYA, DE NAS
SNGAR GYI KHAM PHOR SKUD PAS BCINGS PA BKROL TE KHA PHYE NAS
RANG GI MDUN DU BZHAG LA, SNGAR BZHIN

KHRO BOR GSAL BA'I SNYING GA'I H'Um GIS SA 'OG GI 'JIG RTEN
NAS WA RU nA 'KHOR KLU BRGYAD DANG BCAS PA BKUG NAS KHAM PHOR
GYI NANG GI YI GE RNAMS LA, H'Um PHU: PHAGS CES LAN BDUN BZLAS
NAS DGUG GZHUG SNGAR BZHIN

BYA, DE NAS DKYIL 'KHOR GYI KLU DANG KHAM PHOR GYI KLU THAMS
CAD LA MCHOD PA 'BUL BA NI, NYER SPYOD, 'DOD YON, BUM CHU, BA
DAN SOGS LA, AOm NAm ZHES MANG DU BZLAS PAS BYIN GYIS BRLAB
STE, AOm A'A: N'A GA AA

TI PA TI SA PA RI W'A RA AARGHAm PRA T'I TZTSA H'Um SV'A H'A,
ZHES SOGS KYIS DBUL, DE NAS KHAM PHOR SKUD PAS BCINGS LA,
RDZING BU'I DBUS SU CHU LA MA REG TZAM GYI STEGS BU LA BZHAG
NAS SNGAGS KYI BZLAS PA BYA BA NI, BCOM LDAN

'DAS KYI BKAS KLU RNAMS BDAG LA DGA' ZHING CHAR CHEN PO 'BEBS
PAR BSAMS LA, NA MA: SA MANTA BUDDHE BHYO NA MO MA H'A BA LA
YA AUTZTSU shMA MAH'A KRO DHA R'A DZ'A YA, SARBA N'A GA NAm,
HRI DA Y'A TRA tA YA, H'Um PHU: PHAGS, AOm SH'U LA P'A nI
BARshA YA

@003B SH'RI GHRAm, AOm DZYO TI NI RN'A DA BARshA YA SHR'I
GHRAm ZHES BSKUL BA'I TSIG DANG BCAS PA BZLA BAR BYA, GNYID
RMUGS SOGS DANG MA 'DRES PAR BZLAS NA NGES PAR CHAR 'BAB STE,
RDO RJE 'CHANG GI BKA' MI BSLU BA'I PHYIR RO, ,'DI'I GNAD LA
CHOS THAMS CAD RTEN

'BREL SGYU MA LTA BUR BLTA BA DANG, BYANG CHUB KYI SEMS CI NUS
SU BSGOM PA, RDO RJE 'CHANG GI BKA' LA YID CHES PA RNAMS DGOS
SO, ,LUG LO'I DBYAR CHAR DKON PO BYUNG DUS, RJE RIN PO CHES
GDAMS PA 'DI MDZAD PAS, CHAR GYI RGYUN CHEN POS

'DZIN MA'I KHYON GYI 'BRU BCUD, RTZI SHING ME TOG SMAN THAMS
CAD LHAG PAR RGYAS SHING 'PHEL BA YIN NO, ,CHAR PHEBS NAS KLU
SNGAR BZHIN MCHOD NAS RANG GNAS SU BTANG NGO,, MANGGA LAm,, ,,