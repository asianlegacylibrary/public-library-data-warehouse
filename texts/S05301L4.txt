` ,,BZHI PA LTA BA'I

YIG CHUNG LA GSUM, ZHI GNAS DANG, LHAG MTHONG DANG, ZHI LHAG ZUNG
'BREL LO, ,DANG PO LA, ZHI GNAS KYI SKABS SU BYING RGOD BTZAN THABS
SU GCOD PA'I MAN NGAG NI, TSUL GNAS GRU RDZINGS RIG PA'I SKYA BA
'DZIN, ,DED DPON BSHES

GNYEN MCHOG GI ZHABS BTUD NAS, ,NYID KYI THUGS BCUD ZHAL GYI GDAMS
PA MCHOG ,LEGS PAR BKOD LA SRUNG MAS GROGS MDZOD CIG ,DE LA ZHI
GNAS KYI MTSAN NYID DANG, RGYU TSOGS BSTEN PA'I RIM PA LA SOGS PA
RNAMS MTHA'

DAG PAR BYANG CHUB LAM GYI RIM PAR SHES PAR BYA LA, 'DIR NI DE DAG
GI SKABS SU MED DU MI RUNG BA'I ZHAL SHES DAG BRI BAR BYA'O, ,DE
YANG ZHI LHAG GI SKABS SU BYING RGOD GCOD PA SHIN TU GAL CHE BAS,
BYING RGOD BCAN THABS SU SEL TSUL NI,

BYING RGOD SHES CHUNG ZHING LAN RE TZAM LAS MI 'BYUNG NA, SKABS
GZHAN NAS 'BYUNG BA LTAR DRAN SHES BSTEN TSUL LA MKHAS PAS SEL LA,
BYIN RGOD SHIN TU SHAS CHE ZHING YANG YANG 'BYUNG BA LA NI 'DI LTAR
BYING BA DANG RMUGS PA YANG YANG BYUNG NA,

RANG GI SEMS DANG NAM MKHA' STONG GSAL GNYIS DBYER MED DU BSRES NAS
SEMS GZUNG BA DANG, SEMS GSAL LA DVANGS SHING DMIGS PA LA 'DOD PA
BZHIN DU GNAS PA GNYIS 'ONG BA YIN NO, ,RGOD PA NI RLUNG SBYOR BYAS
TE NANG DU BZUNG BAS

@013B SEMS KYANG GNAS SHING, RIG PA DVANGS SNYIGS PHYED PA 'ONG BA
YIN NO, ,BYING RGOD BTZAN THABS SU GCOD PA'I ZHAL SHES SO, ,GANG LA
'JOG PA'I DMIGS PA DANG, JI LTAR 'JOG PA'I TSUL DANG, DMIGS PA
BSGOMS PAS MYONG BA SKYE TSUL DANG,

BYING RGOD PHRA RAGS KYI DBYE BA DANG, KHYAD PAR RNAMS SHAS PAR BYA
DGOS SO, ,GNYIS PA LHAG MTHONG LA GNAD BZHI DANG, TSAD MA BZHI LDAN
DU SKYONG TSUL NI, THOG MAR DGAG BYA DE'I TSAD 'CHAR TSUL NI, THOG
MAR BLO LHAN SKYES LA NGA TZAM

DE JI LTAR 'CHAR BA BLTA, DE NGES NAS NGA TZAM DE NGA'O SNYAM PA'I
BLO LA JI LTAR SNANG BA BLTA, SNANG TSUL NGES NAS NGA'O SNYAM PA'I
BLO 'DIS NGA DE JI LTAR BZUNG BA BYED PA DE LA YANG SNGON LA SNANG
BA'I 'CHAR TSUL DANG, DE NAS ZHEN PA'I 'CHAR TSUL GNYIS

LA RIM PA BZHIN THA DAD DU GNYEN PO BSTEN DGOS SO, ,LTA TSUL YANG
NGA'O SNYAM PA'I BLO MA SHOR BAR BYAS NAS, BLO GZHAN ZHIG GIS ZUR
NAS BLTA DGOS PA YIN TE, DE LTAR BLTAS PA NA THOG MAR PHUNG PO
'CHAR BA DANG MI 'CHAR BA GNYIS DANG,

'CHAR BA LA YANG NGA DE PHUNG PO'I DKYIL NA GNAS PA 'CHAR BA DANG,
PHUNG PO LAS GZHAN LAS 'CHAR BA DANG, MI 'CHAR BA LA YANG CI MED
KYI STONG SANG DE BA LTA BU DANG, KHA DOG DANG GZUGS KYI RNAM PA
LTA BU 'CHAR BA NI 'CHAR TSUL RNAM DAG MIN NO, ,DES

NA BLO LHAN SKYES 'DI LA NGA DE YUL GANG LA YANG BLTOS PA MED PA
'DRA BA'I RANG NGOS NAS LHANG NGE BA CIG 'CHAR LA, DE NYID THA
SNYAD HRANG NGE BA DANG, PHOB PHOB PA DANG, NUS LHANG NGE BA DANG,
LAM ME DANG, GANG LA SBYAR YANG 'CHAR BA 'DRA BA ZHIG 'ONG

@014A *, ,NGO, ,SNANG BA DE YANG YUN THUNG BAS BRANG TZAM RE MI
'CHAR RO, ,DE YANG BLO DE DANG MNYAM DU SNGON NAS GRUB GRUB PA CIG
DRAN PA LTAR DU 'CHAR RO, ,'CHAR TSUL DE LA YANG PHUNG PO DANG GCIG
DANG THA DAD GNYIS KA'I 'CHAR TSUL 'BYUNG NGO,,

DE YANG NGA NA ZHES PA DANG, NGA'I LAG PA NA ZHES PA LTA BU'O,
,LHAN SKYES KYI SNANG BA DE MA DOR BAR NGA BYA BA BYED DO, ,ZHES PA
LTA BU'I NGAR ZHEN PA YIN NO, ,NGA'O SNYAM PA'I BLO NI, NGA 'GRO
NGA SDOD SNYAM PA RNAMS SO, ,DE LTAR 'CHAR TSUL NGES NAS DE LTAR
GRUB NA

PHUNG PO DANG GCIG DANG THA DAD DANG GANG RUNG LAS MI 'DA'I BA'I
TSUL DANG, GCIG DANG THA DAD GNYIS KA LA GNOD PA 'ONG BA'I TSUL
BSAM PA STE, NGA SNANG BA DE LTAR GRUB PA MI 'DUG PAR LHANG GIS
NGES PA NA, NGES SHES LHANG LHANG BA BAR MA CHAD DU SKYONG BA

NI SKYONG TSUL GYI GNAD DAM PA'O, ,DE'I TSE YANG DGAG BYA GSAR DU
GSAL BTAB NAS DE LTAR DU MED MOD SNYAM DU BYED PA MIN TE, DANG POR
DGAG BYA GSAL BTAB NAS, DE LTAR MED PAR NGES PA LHANG GIS SKYES
PA'I MED DGAG DE NYID LA RTZE GCIG TU 'JOG

PA'O, ,DE LA GNAD BZHIR BYAS NAS, DANG PO DGAG BYA NGES PA, GNYIS
PA KHYAB PA NGES PA, GSUM PA CHOS NGES PA, BZHI PA BSGRUB BYA NGES
PA DANG BZHI YIN LA, TSAD MA BZHIR BYAS NA, DGAG BYA'I 'CHAR TSUL
NGES PA'I TSAD MA, GCIG DANG THA

DAD GANG RUNG NGES PA'I CHOD MA, GCIG TU MA GRUB PAR NGES PA'I TSAD
MA, THA DAD DU MA GRUB PAR NGES PA'I TSAD MA DANG BZHI'O, ,DE LA
BOGS 'DON PA NI, MNYAM RJES KYI SKYONG TSUL GNYIS LA MKHAS PAS 'DON
PA YIN, GEGS SEL LA GNAD

@014B DANG PO'I CHAD MA NGES NA MI 'BYUNG YANG, BDAG CHAD KYIS DOGS
PA'I 'JIGS PA NI, RJES THOB KYI SNANG BA SKYON MED 'DI GAS SEL NUS
SO, ,STONG NYID RGYANG CHAD DU BSGOMS NA BDEN GRUB KYI RTAG LTA
BSGOMS PAR 'GYUR BAS BLO DANG BSRES NAS DBYER MED

DU BSGOM MO, ,NGA YI BA'I 'CHAR TSUL NI, NGA YI'O SNYAM DU BLO SPYI
'DI'I 'CHAR TSUL NGA YI'O SNYAM DU BSAMS NA, BLO DE DANG MNYAM DU
LING CHAD DU CHAR CHAR BA 'DRA BA ZHIG 'CHAR LA, DE NYID SNANG BA
LTAR DU GRUB NA MIG RNA SOGS DANG GCIG DANG THA DAD GANG RUNG

DU GRUB PAR NGES LA, GCIG TU GRUB NA THA DAD GTAN MED DU 'GYUR BAS,
MIG GIS KYANG SGRA THOS PAR 'GYUR BA DANG, RNA BAS KYANG GZUGS
MTHONG BA SOGS SU 'GYUR RO, ,THA DAD DU GRUB NA NGA'I SNYAM PA'I
BLO DE NYID KYIS YUL LA LONGS SPYOD PA DANG, NGA YI

BA RNAMS KYI BDE BA BSGRUB BYA MIN PAR 'GYUR BAS DE LTAR NGES PA
DRANGS NAS SKYED TSUL SNGAR LTAR BYED PA YIN NO, ,DE NAS SHES PA'I
'CHAR TSUL LA BLTAS TE, DE LA YUL RANG DBANG DU SPYOD PA 'DRA BA'I
TSUGS THUB TU 'CHAR RO, ,DE'I NGES PA 'DREN TSUL

DANG, SKYONG TSUL, MNYAM RJES SOGS THAMS CAD SNGAR DANG 'DRA'O, ,DE
NAS RANG RGYUD KYIS BSDUS PA'I PHUNG PO'I STENG DU GTAN LA PHAB STE
BSGOM MO, ,DE NAS GANG ZAG GZHAN DANG, RGYUD KYIS MA BSDUS PA'I
CHOS THAMS CAD KYI STENG DU BSGOM MO, ,

DE'I 'CHAR TSUL NI, KA BA LTA BU DE SNGAR NAS GRUB GRUB PA 'DRA BA
BRTAN TSUGS PA'I RNAM PAR 'CHAR RO, ,THA SNYAD DU YOD PAR BSHAD PA
NI MING TZAM ZHIG YOD PA YIN LA, RIGS PAS MED PAR BSGRUB PA NI, BLO
MA RIG PAS YUL RNAMS RANG

@015A *, ,DBANG DU BZUNG BA LTAR DU MED PAR BSGRUB PA YIN NO,
,TZONG KHA PA YI RING LUGS GSAL MDZAD CHOS KYI RJE, ,MKHAS GRUB
LEGS BSHAD 'OD DKAR RGYAS PA DES, ,GANG GI BLO MUN BSAL BA'I MTHUS
BYUNG BA, ,ZHAL SHES GNAD KYI THIMS

YIG BRIS PA 'DIS, ,'GRO BA'I SNYING GI MUN PA SEL GYUR CIG ,'DI
GNYIS GCUNG CHOS RGYAL BA'I ZIN BRIS, GSUM PA ZHI LHAG ZUNG 'BREL
GYI SKABS 'DIR, DBU MA'I LTA BA BSGOM TSUL LA LNGA STE, THEG PA
GZHAN GYI YUL CAN KHYAD PAR CAN GYI DE KHO

NA NYID BSGOM TSUL, DE KHO NA NYID MNGON SUM DU RTOGS NAS BSGOM
TSUL, ZHI GNAS DNGOS LA BRTEN NAS LHAG MTHONG DNGOS BSGOM TSUL, ZHI
GNAS RJES MTHUN PA LA BRTEN NAS LHAG MTHONG RJES MTHUN PA BSGOM
TSUL, LAS DANG PO PAS LTA BA LA

MYONG BA 'DON PA'I BSGOM TSUL LO, ,DANG PO NI, LUd 'DIR DE KHO NA
NYID LA MNYAM PAR 'JOG PA'I TSE, DPYAD BSGOM 'JOG PA'I ZHAR LA NGES
PA'I LTA BA 'DZIN STANGS LA MA 'JOG CIG ,GNYIS PA'I TSE, DPYAD DON
NGES PA'I TSE YUL YUL CAN

GNYIS RO GCIG TU NGES KYANG, CHOS NYID KYI SNANG CHA YUL DU MA BYED
CIG ,GSUM PA'I TSE, DPYAD DON NGES PA DANG LHAN CIG TU SHIN SBYANGS
GNYIS THOB PAS GNAS PA 'DREN CING, GNAS PA'I NGANG NAS SO SOR DPYOD
NUS PAS MNYAM GZHAG NA

GNAS PA DANG, JI LTA BA'I DON SO SOR 'BYED PA'I SHES RAB GNYIS ZUNG
'BREL DU YOD PA CHA SO SOR PHYED PAR MDZOD CIG ,BZHI PA'I TSE,
DPYAD DON NGES PA NA GNAS CHA 'DREN PA ZHI GNAS SU GRUB PA'I MTHU
YIN KYANG, DE GTZO BOR MI 'DZIN PAR

@015B YANG DANG YANG DU DPYAD NAS DPYAD DON LA NGES SHES DANG,
DPYAD MTHAR 'JOG PA GNYIS MNYAM POR BSGRUB PA MDZAD CIG ,LNGA PA'I
TSE, MYONG BA THON PA'I RIG SHES KYI NGES NGOR YONGS GCOD KYI NGES
PA DGAG PAR GYIS SHIG ,('DI MKHAS GRUB

RJE'I ZIN BRIS),