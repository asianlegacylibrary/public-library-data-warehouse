*, ,RTAGS RIGS KYI RNAM BZHAG LUNG RIGS KYI SNYING PO BSDUS PA
MKHAS PA DGYES BYED CES BYA BA BZHUGS SO,,

@01 #, ,GNYIS PA RTAGS RIGS KYI RNAM GZHAG RGYAS PAR NI GZHAN DU
BSHAD ZIN CING 'DIR MDOR BSDUS MTSON TZAM ZHIG BSHAD PAR BYA
STE, DE NI,:*- ? TSAD MA RIGS SGO LAS, GTAN

TSIGS NI TSUL GSUM MO, ,TSUL GSUM GANG ZHE NA, PHYOGS KYI CHOS
NYID DANG, MTHUN PA'I PHYOGS NYID LA YOD PAR NGES PA DANG, MI
MTHUN PA'I PHYOGS NYID LA MED PA NYID DU NGES PAR YOD DO, , ZHES
DANG, :*- ?

RNAM 'GREL LAS, PHYOGS CHOS DE CHAS KHYAB PA YI, ,GTAN TSIGS
ZHES PAS MDOR BSTAN TE 'DI LA GSUM, RTAGS KYI MTSAN NYID, DBYE
BA, 'PHROS DON BSHAD PA'O, ,DANG PO NI, RTAGS SU BKOD PA,

RTAGS KYI MTSAN NYID, DE SGRUB KYI RTAGS SU BKOD PA, DE SGRUB
KYI RTAGS KYI MTSAN NYID, YOD MED GANG RUNG YIN NA, DE SGRUB KYI
RTAGS YIN PAS KHYAB STE, DE YIN NA, DE SGRUB KYI RTAGS SU BKOD
PAS KHYAB PA'I

PHYIR TE, RI BONG RVA DE, DE CHOS CAN, MI RTAG STE, RI BONG RVA
YIN PA'I PHYIR ZHES PA'I RTAGS SU BKOD PA'I PHYIR, SGRA MI RTAG
PAR SGRUB PAR BYED PA'I RTAGS SU BKOD PA, SGRA MI RTAG PAR SGRUB
PAR BYED PA'I RTAGS

@02A *, ,KYI MTSAN NYID, DE BZHIN DU GZHAN LA SBYOR TSUL 'GRE'O,
,BYAS PA'I RTAGS KYIS SGRA MI RTAG PAR SGRUB PAR BYED PA'I RTAGS
SU BKOD PA, BYAS PA'I RTAGS KYIS SGRA MI RTAG PAR SGRUB PAR BYED

PA'I RTAGS KYI MTSAN NYID YIN KYANG DE YIN NA BYAS PA DANG GCIG
YIN PAS KHYAB PA YIN NO, ,GNYIS PA LA GNYIS, RTAGS YANG DAG
BSHAD PA DANG, RTAGS LTAR SNANG BSHAD PA'O, ,DANG PO LA GSUM,
DE'I

LTOS GZHI DANG, MTSAN NYID, DBYE BA'O, ,DANG PO LA GNYIS, PHYOGS
CHOS KYI LTOS GZHI DANG, KHYAB PA'I LTOS GZHI'O, ,DANG PO LA
GSUM, SHES 'DOD CHOS CAN SKYON MED KYI MTSAN NYID DANG, MTSAN
GZHI DANG,

SGRUB BYED DO, ,DANG PO NI MTSON NA, KHYOD BYAS PAS RTAGS KYIS
SGRA MI RTAG PAR SGRUB PAR BYED PA'I CHOS CAN DU BZUNG BA YANG
YIN KHYOD BYAS PAR TSAD MAS NGES NAS MI RTAG PA LA SHES 'DOD
ZHUGS PA'I GANG ZAG

SRID PA YANG YIN PA'I GZHI MTHUN PAR DMIGS PA DE, KHYOD BYAS
PA'I RTAGS KYIS SGRA MI RTAG PAR SGRUB PAR BYED PA'I SHES 'DOD
CHOS CAN SKYON MED KYI MTSAN NYID, DE SGRUB KYI RTZOD GZHI YIN
NA, DE SGRUB KYI SHES 'DOD

@02B CHOS CAN YIN PAS MA KHYAB KYANG, PHYI MA YIN NA SNGA MA YIN
PAS KHYAB BO, ,:*- ? DE YANG YIN TE, SGRA SGRAR SGRUB PA'I CHOS
CAN YIN KYANG DE SGRUB KYI SHES 'DOD CHOS CAN MA YIN PA'I PHYIR,
DER THAL, SGRA TSAD MAS NGES NAS SGRA SGRA YIN

MIN THE TSOM ZA BA'I GANG ZAG MED PA'I PHYIR RO,, :*- 'ON KYANG
BYAS PA'I RTAGS KYIS SGRA MI RTAG PAR SGRUB PAR BYED PA'I SHES
'DOD CHOS CAN DANG, DE SGRUB KYI RTZOD GZHI DANG, DE SGRUB KYI
DPAG GZHI GSUM DON GCIG GO, GNYIS PA

MTSAN GZHI NI SGRA DE'O, ,GSUM PA SGRUB BYED NI, SGRA CHOS CAN,
KHYOD BYAS PA'I RTAGS KYIS SGRA MI RTAG PAR SGRUB PAR BYED PA'I
SHES 'DOD CHOS CAN SKYON MED YIN TE, MTSAN NYID BSHAD PA LTAR
YIN PA'I PHYIR ZHES BYA'O,,:*- ?

SGRA MA YIN PA LAS LOG PA DANG MNYAN BYA GNYIS RE RE NAS DE MA
YIN TE, SGRA MA YIN PA LAS LOG PA DE SGRA SGRUB PAR SGRUB PAR
BYED PA'I SHES 'DOD CHOS CAN SKYON MED MA YIN PA'I PHYIR TE, DE
SGRUB PA MA YIN PA'I PHYIR,

GZHAN YANG, DE CHOS CAN, DE SGRUB KYI SHES 'DOD CHOS CAN MA YIN
PAR THAL, DE SGRUB KYI PHYOGS CHOS YIN PA'I PHYIR, KHYAB STE,
RNAM 'GREL LAS, CHOS CAN GTAN TSIGS DNGOS GYUR NI, ,SHES BYED
NYID DU MA GRUB

PHYIR, ,ZHES GSUNGS PA'I PHYIR RO, ,MNYAN BYA DE DE MA YIN TE,
DE SGRA MTSON BYAR SGRUB PA'I SHES 'DOD CHOS CAN SKYON MED MA
YIN PA'I PHYIR TE, DE MTSON BYA MA YIN PA'I PHYIR, GZHAN YANG,
DE DE SGRUB KYI SHES 'DOD CHOS CAN

MA YIN PAR THAL, DE DE SGRUB KYI PHYOGS CHOS YIN PA'I PHYIR, DER
THAL, DE DE SGRUB KYI THUN MONG MA YIN PA'I MA NGES PA'I GTAN
TSIGS YIN PA'I PHYIR, RO, ,DE SGRUB KYI SHES 'DOD CHOS CAN YOD
NA, DE SGRUB KYI PHYOGS CHOS

@03A *, ,YOD PAS MA KHYAB STE, SGRA'I RTAGS KYIS SGRA MI RTAG
PAR SGRUB PAR BYED PA'I SHES 'DOD CHOS CAN YOD KYANG, DE'I RTAGS
KYIS DE SGRUB KYI PHYOGS CHOS MED PA'I PHYIR, :*- GNYIS PA KHYAB
PA'I LTOS

GZHI LA GNYIS, BSGRUB BYA'I CHOS DANG, MTHUN PHYOGS DANG MI
MTHUN PHYOGS SO, ,DANG PO LA GSUM, MTSAN NYID, DBYE BA, SGRUB
BYED DO, ,BSGRUB BYA'I CHOS SU GZUNG BAR BYA BA DE, BSGRUB BYA'I
CHOS KYI MTSAN NYID, DE SGRUB KYI

BSGRUB BYA'I CHOS SU GZUNG BAR BYA BA, DE SGRUB KYI BSGRUB BYA'I
CHOS KYI MTSAN NYID, BDAG MED YIN NA, DE SGRUB KYI BSGRUB BYA'I
CHOS YIN PAS KHYAB STE, RI BONG RVA DE RI BONG GI RAR SGRUB PAR
BYED PA'I BSGRUB BYA'I CHOS SU GZUNG BYA YIN

PA'I PHYIR TE, DE CHOS CAN, RI BONG RVA YIN TE, DE YIN PA'I
PHYIR ZHES PA'I BSGRUB BYA'I CHOS YIN PA'I PHYIR, DES NA BSGRUB
BYA'I CHOS YIN NA, CHOS YIN PAS MA KHYAB BO, ,SGRA MI RTAG PAR
SGRUB PAR BYED PA'I BSGRUB BYA'I CHOS SU GZUNG

BAR BYA BA DE, SGRA MI RTAG PAR SGRUB PAR BYED PA'I BSGRUB BYA'I
CHOS KYI MTSAN NYID, MI RTAG PA DE DE'I MTSAN GZHI'O, ,SGRA CHOS
CAN, MI RTAG STE, BYAS PA'I PHYIR ZHES BKOD PA'I TSE SGRA RTZOD
GZHI, MI RTAG PA BSGRUB BYA'I CHOS, SGRA MI

RTAG PA BSGRUB BYA, BYAS PA RTAGS YANG DAG ,RTAG PA DGAG BYA'I
CHOS, SGRA RTAG PA DGAG BYAR 'JOG STE, GZHAN LA SBYOR TSUL SHES
PAR BYA'O, ,GNYIS PA DE LA DBYE NA, DE'I DNGOS KYI BSGRUB BYA'I
CHOS DANG, SHUGS KYI BSGRUB BYA'I CHOS

GNYIS YOD PA'I MI RTAG PA DE DANG PO DANG SKAD CIG MA NI PHYI
MA'O, ,:*- ? BYAS PA'I RTAGS KYIS SGRA MI RTAG PAR SGRUB PAR
BYED PA'I BSGRUB BYA'I CHOS LA'ANG DE'I DNGOS KYI BSGRUB BYA'I
CHOS DANG, DE'I SHUGS KYI BSGRUB BYA'I CHOS GNYIS,

@03B MI RTAG PA DANG SKAD CIG MA GNYIS RE RE NAS DANG PO DANG,
DE GNYIS MA YIN PA LAS LOG PA GNYIS RE RE NAS GNYIS PA YIN NO,,
:*- ? GSUM PA SGRUB BYED NI, MI RTAG PA CHOS CAN, KHYOD SGRA MI
RTAG PAR SGRUB PAR BYED PA'I BSGRUB BYA'I CHOS

YIN TE, MTSAN NYID DE'I PHYIR RO,,:*- ? SKAD CIG MA CHOS CAN,
SGRA MI RTAG PAR SGRUB PAR BYED PA'I DNGOS KYI BSGRUB BYA'I CHOS
MA YIN TE, DE SGRUB KYI RTAGS YANG DAG YIN PA'I PHYIR, DER THAL,
DE SGRUB KYI THA SNYAD 'BA' ZHIG

SGRUB KYI RTAGS YANG DAG YIN PA'I PHYIR, DE BYAS PA'I RTAGS KYIS
DE SGRUB KYI DNGOS KYI BSGRUB BYA'I CHOS YIN TE, BYAS PA'I RTAGS
KYIS DE SGRUB KYI DNGOS KYI BSGRUB BYA'I CHOS SU GYUR PA'I MTSAN
MTSON GNYIS KA YOD PA'I PHYIR, DER

THAL; BYAS PA DE SGRA MI RTAG PAR SGRUB PAR BYED PA'I DON DANG
THA SNYAD GNYIS KA SGRUB PAR BYED PA'I RTAGS YANG DAG YIN PA'I
PHYIR RO,, :*- ? GNYIS PA MTHUN PHYOGS DANG MI MTHUN PHYOGS LA
GNYIS, DNGOS DANG, DPE GNYIS

BSHAD PA'O,, DANG PO LA BZHI, MTSAN NYID, DBYE BA, SGRA DON,
SGRUB BYED DO,, DANG PO NI, DE SGRUB KYI BSGRUB BYA'I CHOS KYI
'GOD TSUL DANG MTHUN PAR YOD PA DE, DE SGRUB KYI MTHUN PHYOGS
KYI MTSAN NYID, DE LA YIN 'GOD DANG YOD DGOD

GNYIS, SGRA MI RTAG PAR SGRUB PAR BYED PA'I BSGRUB BYA'I CHOS
KYI 'GOD TSUL DANG MTHUN PAR YOD PA DE, DE SGRUB KYI MTHUN
PHYOGS KYI MTSAN NYID, DE DANG MI RTAG PA GNYIS DON GCIG , DE
SGRUB KYI BSGRUB BYA'I CHOS KYI 'GOD TSUL DANG

MTHUN PAR MED PA DE, DE SGRUB KYI MI MTHUN PHYOGS KYI MTSAN
NYID, DE BZHIN DU SGRA MI RTAG PAR SGRUB PAR BYED PA'I MI MTHUN
PHYOGS KYI MTSAN NYID DANG SBYAR NA, DE DANG MI RTAG PA MA YIN
PA GNYIS DON GCIG, GNYIS

@04A *, ,PA DBYE NA GSUM STE DE SGRUB KYI MED PA MI MTHUN
PHYOGS, GZHAN PA MI MTHUN PHYOGS, 'GAL ZLA MI MTHUN PHYOGS SO,
,DANG PO NI RI BONG GI RVA LTA BU, GNYIS PA NI SHES BYA LTA BU,
GSUM PA NI RTAG

PA LTA BU'O, ,GSUM PA SGRA DON NI,:*- ? DE SGRUB KYI MTHUN
PHYOGS DANG MI MTHUN PHYOGS GNYIS LA SGRA BSHAD 'JUG PA'I MU
GSUM RE YOD DE, BSDUS NAS BRJOD NA, BUM PA DE SGRA MI RTAG PAR
SGRUB PAR BYED PA'I MTHUN PHYOGS

DANG DE'I SGRA BSHAD DU YOD PA'I MU DANG, SGRA RTAG PAR SGRUB
PAR BYED PA'I DE GNYIS KA MA YIN PA'I MU DANG, SGRA MI RTAG PAR
SGRUB PAR BYED PA'I MI MTHUN PHYOGS DANG DE'I SGRA BSHAD DU YOD
PA GNYIS KA MA YIN PA'I MU YIN TE, DE MI

RTAG PA YIN, DE SGRA DANG MI RTAG PAR CHOS MTHUN ZHING DE SGRA
DANG RTAG PAR CHOS MI MTHUN PA YIN PA'I PHYIR, 'DUS MA BYAS KYI
NAM MKHA' DE SGRA MI RTAG PAR SGRUB PAR BYED PA'I MTHUN PHYOGS
DANG DE'I SGRA BSHAD DU YOD PA GNYIS KA MA

YIN PA'I MU DANG, SGRA RTAG PAR SGRUB PAR BYED PA'I MTHUN PHYOGS
YIN LA DE'I SGRA BSHAD DU MED PA'I MU DANG, DE SGRUB KYI MI
MTHUN PHYOGS KYI SGRA BSHAD DU YOD LA DE SGRUB KYI MI MTHUN
PHYOGS MA YIN PA'I MU DANG, SGRA MI RTAG PAR

SGRUB PAR BYED PA'I MI MTHUN PHYOGS DANG DE'I SGRA BSHAD DU YOD
PA'I MU YIN TE, DE RTAG PA YIN, DE SGRA DANG RTAG PAR CHOS MI
MTHUN, DE SGRA DANG MI RTAG PAR CHOS MI MTHUN PA YIN PA'I PHYIR,
:*- ? BZHI PA SGRUB BYED NI, RI BONG RVA

SOGS GSUM PO DE CHOS CAN, SGRA MI RTAG PAR SGRUB PAR BYED PA'I
MI MTHUN PHYOGS YIN TE, DE SGRUB KYI BSGRUB BYA'I CHOS KYI 'GOD
TSUL DANG MI MTHUN PA'I PHYIR TE, DNGOS MED YIN PA'I PHYIR, BUM
PA CHOS CAN, SGRA MI RTAG PAR

@04B SGRUB PAR BYED PA'I MTHUN PHYOGS YIN TE, DE LTAR SGRUB PA'I
'GOD TSUL DANG MTHUN PA'I PHYIR TE, MI RTAG PA YIN PA'I PHYIR
RO,,:*- ? DE SGRUB KYI MTHUN PHYOGS ZHES PA'I PHYOGS DE YIN NA
DE SGRUB KYI BSGRUB BYA'I CHOS YIN PAS MA

KHYAB TE, SGRA MI RTAG PAR SGRUB PAR BYED PA'I MTHUN PHYOGS ZHES
PA'I PHYOGS DE DANG DE SGRUB KYI MTHUN PHYOGS LA YOD MED CES
PA'I PHYOGS GNYIS MI 'DRA BAR 'JOG DGOS PA'I PHYIR, MA KHYAB NA
SLA, MA GRUB NA DER THAL,

SGRA MI RTAG PAR SGRUB PAR BYED PA'I SKABS KYI RJES SU DPAG
BYA'AM PHYOGS KYI SGRA'I 'JUG GZHI DE LA GSUM YOD PA LAS, DE
SGRUB KYI PHYOGS CHOS ZHES PA'I PHYOGS DE DE SGRUB KYI SHES 'DOD
CHOS CAN LA BYED, DE SGRUB KYI MTHUN PHYOGS

LA YOD MED CES PA'I PHYOGS DE DANG DE SGRUB KYI KHYAB PA'I 'BREL
YUL GYI PHYOGS DE GNYIS DE SGRUB KYI BSGRUB BYA'I CHOS SAM MI
RTAG PA'I SPYI LDOG LA BYED KYANG DE SGRUB KYI MTHUN PHYOGS ZHES
PA'I PHYOGS DE LA MI RTAG PA'I

SPYI LDOG DANG GZHI LDOG THAMS CAD 'JOG DGOS PA'I PHYIR, DANG PO
GRUB STE, 'THAD LDAN CHE BA LAS, RJES SU DPAG PA'I THA SNYAD NI
GSUM STE, SGRUB BYED KYIS BSGRUB PAR BYA BA'I CHOS DANG CHOS CAN
GYI SPYI LA DNGOS DANG

KHYAB PA'I YUL GYI BSGRUB PAR BYA BA'I CHOS DANG GTAN TSIGS KYI
YUL CHOS CAN LA BTAGS NAS SO, ,ZHES GSUNGS PA'I PHYIR, GNYIS PA
DER THAL, RNAM 'GREL RANG 'GREL LAS, PHYOGS NI CHOS CAN NO,
,ZHES DANG, RIGS THIG

LAS; RJES SU DPAG PAR BYA BA NI 'DIR SHES PAR 'DOD PA'I BYE BRAG
DANG LDAN PA'I CHOS CAN NO, ,ZHES GSUNGS PA'I PHYIR, GSUM PA DER
THAL, TSAD MA MDOR, RJES DPAG BYA DANG DE MTHUN LA, ,YOD MED
NYID LA MED PA'O, ,

@05A *, ,ZHES DANG, DE'I RANG 'GREL LAS PHYOGS ZHES BYA STE, DE
YANG BSGRUB BYA'I CHOS ZHES BYA'O, ,ZHES DANG, 'THAD LDAN LAS,
KHYAB PA'I YUL NI SGRUB PAR BYA BA'I CHOS DANG, ZHES GSUNGS PA'I
PHYIR, BZHI PA DER

THAL; BUM PA LA SOGS PA'I 'DUS BYAS RNAMS DE SGRUB KYI BSGRUB
BYA'I CHOS SU GZUNG RGYU'I MI RTAG PA SPYI LDOG DE DANG DON
MTHUN PA'I PHYOGS YIN PAS NA DE SGRUB KYI MTHUN PHYOGS ZHES
BSHAD PA'I PHYIR, MA KHYAB NA SLA, MA GRUB

NA DER THAL, RIGS THIG LAS, BSGRUB PAR BYA BA'I CHOS KYI SPYI'I
DON MTHUN PA NI MTHUN PA'I PHYOGS SO, ,ZHES PA DANG, 'THAD LDAN
CHUNG BA LAS, SPYI ZHES SMOS PA NI BYE BRAG BKAR BA'I DON TE,
BSGRUB PAR BYA BA YANG YIN, SPYI YANG YIN

PAS NA SPYI STE, DE DANG DON MTHUN PA NI MTHUN PA'I PHYOGS SO,
,ZHES GSUNGS PA'I PHYIR, SPROS TE DPYAD PAR BYA'O, ,SGRA MI RTAG
PA SGRUB PAR BYED PA'I MI MTHUN PHYOGS YOD KYANG SPYIR MI MTHUN
PHYOGS MED DE, BDAG MED YIN NA MTHUN PHYOGS

YIN PAS KHYAB PA'I PHYIR, DER THAL, DE YIN NA, SGRA GANG ZAG GI
BDAG MED DU SGRUB PAR BYED PA'I MTHUN PHYOGS YIN PAS KHYAB PA'I
PHYIR, DE LA KHO NA RE, MI MTHUN PHYOGS YOD PAR THAL, CHOS MI
MTHUN SBYOR GYI SGRUB NGAG YOD PA'I

PHYIR ZER NA MA KHYAB BO,, -*: ? GNYIS PA DPE GNYIS LAS, CHOS MI
MTHUN SBYOR GYI SGRUB NGAG GI MI MTHUN DPE NI, GANG RTAG NA MA
BYAS PAS KHYAB, DPER NA 'DUS MA BYAS KYI NAM MKHA' BZHIN, SGRA
NI BYAS SO ZHES PA'I NGAG LTA BU DANG, CHOS

MTHUN SBYOR GYI SGRUB NGAG GI DPE NI GANG BYAS NA MI RTAG PAS
KHYAB, DPE NA BUM PA BZHIN, SGRA YANG BYAS SO ZHES PA LTA BU
STE, SPYIR MI MTHUN PHYOGS KYI DPE MED DE, GZHI GRUB NA, SGRA
GANG ZAG GI BDAG MED DU SGRUB PAR BYED PA'I MTHUN DPE YIN

@05B DGOS PA'I PHYIR RO,, GNYIS PA NI, TSUL GSUM YIN PA, RTAGS
YANG DAG GI MTSAN NYID, TSUL GSUM NI, PHYOGS CHOS, RJES KHYAB,
LDOG KHYAB BO, ,TSUL GSUM SO SO LA MTSAN NYID, SGRUB BYED KYI
TSAD MA DANG RJES SU 'GRO LDOG NGES BYED

SOGS LAS, DANG PO NI, DE SGRUB KYI SHES 'DOD CHOS CAN SKYON MED
KYI STENG DU 'GOD TSUL DANG MTHUN PAR YOD PA NYID DU TSAD MAS
NGES PA, DE SGRUB KYI PHYOGS CHOS KYI MTSAN NYID, SGRA MI RTAG
PAR SGRUB PAR BYED PA'I SHES 'DOD

CHOS CAN SKYON MED KYI STENG DU 'GOD TSUL DANG MTHUN PAR YOD PA
NYID DU TSAD MAS NGES PA DE, SGRA MI RTAG PAR SGRUB PAR BYED
PA'I PHYOGS CHOS KYI MTSAN NYID, DE BZHIN DU BYAS PA'I RTAGS
KYIS SGRA MI RTAG PAR SGRUB PAR BYED PA'I PHYOd CHOS

KYI MTSAN NYID SOGS LA SBYAR TSUL 'GRE'O, ,DE SGRUB KYI MTHUN
PHYOGS KHO NA LA 'GOD TSUL DANG MTHUN PAR YOD PA NYID DU TSAD
MAS NGES PA DE, DE SGRUB KYI RJES KHYAB KYI MTSAN NYID, DE BZHIN
DU SGRA MI RTAG PAR SGRUB PAR BYED PA'I RJES

KHYAB KYI MTSAN NYID DANG, BYAS PA'I RTAGS KYIS SGRA MI RTAG PAR
SGRUB PAR BYED PA'I RJES KHYAB KYI MTSAN NYID SOGS LA SBYAR BAR
BYA'O, ,DE SGRUB KYI DNGOS KYI BSGRUB BYA'I CHOS KYI DON LDOG
DANG 'BREL STOBS KYIS DE SGRUB KYI MI MTHUN

PHYOGS LA 'GOD TSUL DANG MTHUN PAR MED PA NYID DU TSAD MAS NGES
PA DE, DE SGRUB KYI LDOG KHYAB KYI MTSAN NYID DANG GZHI LA SBYAR
NA, SGRA MI RTAG PAR SGRUB PAR BYED PA'I LDOG KHYAB DANG, BYAS
PA'I RTAGS KYIS SGRA MI RTAG PAR SGRUB PAR

BYED PA'I LDOG KHYAB KYI MTSAN NYID KYANG DES RIGS 'GRE'O, ,BYAS
PA DE SGRA MI RTAG PAR SGRUB PAR BYED PA'I TSUL GSUM GA'I MTSAN
GZHI YIN NO, ,SGRUB BYED LA BYAS PA CHOS CAN, SGRA MI RTAG PAR
SGRUB PAR BYED PA'I PHYOGS CHOS

@06A *, ,YIN TE, KHYOD KHYOD KYI RTAGS KYIS SGRA MI RTAG PAR
SGRUB PAR BYED PA'I SHES 'DOD CHOS CAN SKYON MED KYI STENG DU
'GOD TSUL DANG MTHUN PAR YOD PA NYID DU TSAD MAS NGES PA'I
PHYIR, DER THAL, DE 'DRA'I

SHES 'DOD CHOS CAN SGRA'I STENG DU 'GOD TSUL YIN 'GOD DANG MTHUN
PAR YOD PA KHO NA YIN CING SKABS KYI RGOL BAS KYANG RANG NYID
TSAD MAS NGES PA'I PHYIR RO, ,BYAS PA CHOS CAN, SGRA MI RTAG PAR
SGRUB PAR BYED PA'I RJE

KHYAB YIN TE, KHYOD KHYOD KYI RTAGS KYIS SGRA MI RTAG PAR SGRUB
PAR BYED PA'I MTHUN PHYOGS KHO NA LA YOD PA NYID DU TSAD MAS
NGES PA'I PHYIR, DER THAL, KHYOD MI RTAG PA YIN, KHYOD YIN NA MI
RTAG PA YIN PAS KHYAB PA'I

TSUL GYIS KHYOD MI RTAG PA KHO NA LA YOD PA NYID DU TSAD MAS
NGES PA'I PHYIR, BYAS PA CHOS CAN, KHYOD DE SGRUB KYI LDOG KHYAB
YIN TE, KHYOD DE SGRUB KYI BSGRUB BYA'I CHOS KYI DON LDOG DANG
'BREL STOBS KYIS DE SGRUB

KYI MI MTHUN PHYOGS LA 'GOD TSUL DANG MTHUN PAR MED PA NYID DU
TSAD MAS NGES PA'I PHYIR, DER THAL, KHYOD MI RTAG PA YIN, KHYOD
YIN NA MI RTAG PA YIN PAS KHYAB, KHYOD MI RTAG PA DANG 'BREL
ZHING MI RTAG

PA MA YIN PA LA MED PA NYID DU TSAD MAS NGES PA'I PHYIR RO, ,:*-
? 'ON KYANG MTSAN NYID DANG SGRUB BYED DE DAG NI GO BA GTZO BOR
BYAS PA YIN GYI DER NGES PA NI MA YIN TE, SGRA DE SGRA MI RTAG
PAR SGRUB PAR BYED PA'I

MTSAN NYID DE GSUM KA YIN KYANG MTSON BYA DE RNAMS RE RE NAS MA
YIN PA'I PHYIR, DES NA MTSAN NYID DANG PO'I 'GOR, KHYOD SGRA
DANG PHAN TSUN THA DAD PA'I TSUL GYIS, ZHES SBYOR BA DANG, MTSAN
NYID PHYI MA GNYIS

@06B KYI 'GOR, KHYOD KYI RTAGS KYIS SGRA MI RTAG PAR SGRUB PAR
BYED PA'I RTAGS CHOS GNYIS LDAN GYI MTHUN DPE YANG DAG YOD,
KHYOD MI RTAG PA LA 'BREL, ZHES SBYOR BAR BYA'O,, -*: ? GSUM PA
DBYE BA LA GSUM, :*- ? YOD DE, RNAM 'GREL

LAS, DE NI RNAM GSUM NYID, CES GSUNGS PA LTAR, -*: ? 'BRAS
RTAGS, RANG BZHIN GYI RTAGS, MA DMIGS PA'I RTAGS SO, ,DANG PO
NI, RNAM 'GREL LAS, RGYU LA RANG BZHIN JI SNYED CIG ,MED NA MI
'BYUNG 'BRAS BU NI, ,GTAN TSId

YIN TE, ZHES SOGS DANG, ME YI 'BRAS BU DU BA STE, ,ZHES PAS
BSTAN CING, 'DI LA GSUM, MTSAN NYID, DBYE BA, SGRUB BYED DO,
,DANG PO NI, 'BRAS BU'I TSUL GSUM YIN PA, 'BRAS RTAGS YANG DAG
GI MTSAN NYID, DE DANG 'DUS BYAS

GNYIS DON GCIG ,DE SGRUB KYI 'BRAS BU'I TSUL GSUM YIN PA, DE
SGRUB KYI 'BRAS RTAGS YANG DAG GI MTSAN NYID, GO BA DANG SBYAR
NA, KHYOD DE SGRUB KYI RTAGS YANG DAG GANG ZHIG ,KHYOD KYI RTAGS
KYIS DE SGRUB KYI DNGOS KYI BSGRUB BYA'I CHOS SU

GZUNG BYA'I GTZO BO YANG YIN, KHYOD KYI RGYU YANG YIN PA'I GZHI
MTHUN SRID PA DE, KHYOD DE SGRUB KYI 'BRAS RTAGS YANG DAG GI
MTSAN NYID, 'BRAS RTAGS LA DBYE NA SPYIR MANG YANG, BSDU NA RGYU
DNGOS SGRUB DANG, RGYU SNGON SONG DANG, RGYU CHOS RJES

DPOG GI 'BRAS RTAGS GSUM YOD PA LAS, DU BA DE, DU LDAN GYI LA LA
ME YOD PAR BSGRUB PA'I RGYU DNGOS SGRUB KYI 'BRAS RTAGS, DU BA
DE, BAR SNANG GI DU BA SNGO LONG PO RANG RGYU ME SNGA MA SNGON
SONG DU BSGRUB PA'I 'BRAS RTAGS, BU RO DA LTA BA

DE; KHA NANG BU RO GONG BU'I STENG DU BU RO SNGA MAS RO GZUGS
PHYI MA BSKYED PA'I NUS PA YOD PAR BSGRUB PA'I RGYU CHOS RJES
DPOG GI 'BRAS RTAGS SO, , :*- ? YANG DE'I STENG DU, RES 'GA'
SKYE BA'I DNGOS PO DE NYER LEN GYI PHUNG PO RANG RGYU DANG

@07A *, ,BCAS PAR BSGRUB PA'I RGYU'I SPYI 'AM RANG LDOG SGRUB
KYI 'BRAS RTAGS DANG, RANG GI DMIGS RKYEN MED PAR MI SKYE BA'I
DNGOS PO DE SNGOR SNANG DBANG SHES RANG GI DMIGS RKYEN DANG BCAS
PAR BSGRUB PA'I RGYU'I

KHYAD PAR SGRUB KYI 'BRAS RTAGS DANG LNGAR PHYE'O, ,YANG DE LA
DBYE NA GNYIS YOD DE, DU BA DE DU LDAN LA LA DU BA'I DNGOS RGYU
YOD PAR BSGRUB PA'I MTHUN PHYOGS LA KHYAB BYED DU 'JUG PA'I
'BRAS RTAGS DANG, DU BA DE DU LDAN LA LA

ME YOD PAR BSGRUB PA'I MTHUN PHYOGS LA RNAM GNYIS SU 'JUG PA'I
'BRAS RTAGS YIN PA'I PHYIR, DE SGRUB KYI MTHUN PHYOGS LA KHYAB
BYED DU 'JUG PA'I DON NI, DU BA'I DNGOS RGYU YOD NA DU BA YOD
PAS KHYAB PA'I DON DANG, DE LA

RNAM GNYIS SU 'JUG PA'I DON NI, ME YOD NA, DU BA YOD PAS MA
KHYAB PA'I DON YIN NO,, -*: ? SGRUB BYED NI, DU BA CHOS CAN,
KHYOD DU BA DANG LDAN PA'I LA LA ME YOD PAR BSGRUB PA'I 'BRAS
RTAGS YIN TE, KHYOD DE SGRUB KYI RTAGS YANG DAG GANG

ZHIG ,KHYOD ME'I 'BRAS BU YIN PA'I PHYIR, ZHES PA NI MTSON PA
TZAM MO,, :*- ? DU BA DE DU LDAN LA LA ME YOD PAR BSGRUB PA'I
RTAGS YANG DAG DANG DE SGRUB KYI BKOD TSOD DANG SONG TSOD KYI
RTAGS GNYIS KA DANG DU BA'I RTAGS KYIS

DE SGRUB KYI RTAGS YANG DAG YIN, DU BA YOD PA DE DE SGRUB KYI
RTAGS YANG DAG DANG BKOD TSOD KYI RTAGS YIN KYANG, DE SGRUB KYI
SONG TSOD KYI RTAGS DANG DU BA'I RTAGS KYIS DE SGRUB KYI RTAGS
YANG DAG MA YIN, ME DE DU BA'I RTAGS KYIS DE SGRUB

KYI BSGRUB BYA'I CHOS DANG BKOD TSOD DANG SONG TSOD KYI BSGRUB
BYA'I CHOS YIN, ME YOD PA DE DE SGRUB KYI BSGRUB BYA'I CHOS DANG
BKOD TSOD KYI BSGRUB BYA'I CHOS DANG, DU BA'I RTAGS KYIS DE
SGRUB KYI BSGRUB BYA'I CHOS YIN KYANG, DE SGRUB

@07B KYI SONG TSOD KYI DE MA YIN NO, ,ME TSAD MAS DMIGS PA DANG
TSA ZHING BSREG PA GNYIS PO DE RE RE NAS DU LDAN LA LA ME YOD
PAR BSGRUB PA'I DNGOS KYI BSGRUB BYA'I CHOS SU GZUNG BYA MA YIN
TE, DE SGRUB KYI RTAGS YANG DAG YIN PA'I PHYIR,

'ON KYANG DE GNYIS RE RE NAS DU BA'I RTAGS KYIS DE SGRUB KYI
DNGOS KYI BSGRUB BYA'I CHOS SU GZUNG BYA YIN TE, DE'I RTAGS KYIS
DE SGRUB KYI DNGOS KYI BSGRUB BYA'I CHOS SU GZUNG BYA YANG YIN
MTSAN NYID KYANG YIN PA'I GZHI MTHUN

PA YOD PA'I PHYIR RO,, -*: ? ` ,,GNYIS PA NI, RNAM 'GREL LAS,
RANG BZHIN YOD TZAM DANG, 'BREL BA CAN GYI NGO BO YANG, ,ZHES
PAS BSTAN TE, 'DI LA MTSAN NYID SOGS GSUM GYI DANG PO RANG BZHIN
GYI TSUL GSUM YIN PA, RANG BZHIN

GYI RTAGS YANG DAG GI MTSAN NYID, DE SGRUB KYI RANG BZHIN GYI
TSUL GSUM YIN PA, DE SGRUB KYI RANG BZHIN GYI RTAGS YANG DAG GI
MTSAN NYID, YANG NA KHYOD DE SGRUB KYI RTAGS YANG DAG GANG ZHIG
,KHYOD KYI RTAGS KYIS DE SGRUB KYI DNGOS

KYI BSGRUB BYA'I CHOS SU GZUNG BYA YIN NA KHYOD DANG BDAG NYID
GCIG YIN DGOS PA'I CHA NAS BZHAG PA DE, KHYOD DE SGRUB KYI RANG
BZHIN GYI RTAGS YANG DAG GI MTSAN NYID, DBYE NA, DER GYUR PA'I
KHYAD PAR LTOS PA BA'I DE DANG, KHYAD PAR

DAG PA'I DE GNYIS SO, ,DANG PO LA DER GYUR PA'I RANG GI BYED
CHOS DNGOS SU 'PHANGS PA DANG, SHUGS LA 'PHANGS PA GNYIS, DANG
PO NI, SGRA CHOS CAN, MI RTAG STE, SKYES PA YIN PA'I PHYIR ZHES
BKOD PA'I TSE SKYES PA LTA BU,

GNYIS PA NI, DE CHOS CAN, MI RTAG STE, BYAS PA'I PHYIR ZHES BKOD
PA'I TSE BYAS PA LTA BU, DAG PA BA NI, DE CHOS CAN, MI RTAG STE,
DNGOS PO YIN PA'I PHYIR ZHES PA'I RTAGS LTA BU, SKAD CIG MA DE
SGRA MI RTAG PAR SGRUB PAR BYED PA'I SHUGS KYI BSGRUB BYA'I

@08A *, ,CHOS SU GZUNG BYA YIN GYI, DNGOS KYI BSGRUB BYA'I CHOS
SU GZUNG BYA MIN LA DE'I DNGOS KYI BSGRUB BYA'I CHOS LA NI MI
RTAG PA NYID 'JOG CING, 'ON KYANG DE'I DNGOS KYI BSGRUB BYA'I
CHOS NI MI RTAG PAR BZHAG TU MI

RUNG NGO,, :*- ? YANG DE LA MTHUN PHYOGS LA KHYAB BYED DU 'JUG
PA'I DE DANG MTHUN PHYOGS LA RNAM GNYIS SU 'JUG PA'I DE GNYIS
YOD DE, BYAS PA DE SGRA MI RTAG PAR SGRUB PAR BYED PA'I DANG PO
DANG, BYAS PA'I BYE BRAG DE DE SGRUB KYI GNYI

PA YIN PA'I PHYIR, -*: ? SGRUB BYED NI RANG BZHIN GYI RTAGS YANG
DAG GI MTSAN NYID GO BA DANG SBYAR NAS BZHAG PA DES SHES PAR
BYA'O,, ` ,,GSUM PA MA DMIGS PA'I RTAGS YANG DAG LA, :*- ? MTSAN
NYID DANG DBYE BA GNYIS,

DANG PO NI, KHYOD DE SGRUB KYI RTAGS YANG DAG GANG ZHIG ,KHYOD
KYI RTAGS KYIS DE SGRUB KYI DNGOS KYI BSGRUB BYA'I CHOS SU GZUNG
BYA YANG YIN, DGAG PA YANG YIN PA'I GZHI MTHUN SRID PA DE KHYOD
DE SGRUB KYI MA DMIGS PA'I RTAGS YANG DAG

GI MTSAN NYID, -*: ? DBYE NA MI SNANG BA MA DMIGS PA'I RTAGS
YANG DAG DANG, SNANG RUNG MA DMIGS PA'I RTAGS YANG DAG GO , DANG
PO NI, :*- ? MDO LAS, GANG ZAG GIS GANG ZAG GI TSOD GZUNG BAR MI
BYA STE, NYAMS

PAR GYUR TA RE, ZHES RANG LA MI SNANG BA TZAM GYIS GZHAN LA YON
TAN DE LTA BU MED CES 'CHAD MI RIGS PA'I DON STON PA LA, -*: ?
RNAM 'GREL LAS, TSAD MA RNAMS NI MI 'JUG PA, ,MED LA MI 'JUG
'BRAS BU CAN, ,ZHES SOGS

KYIS BSTAN TE 'DI LA BZHI, MTSAN NYID, 'JUG DUS, DBYE BA, DGOS
PA SOGS LAS, MI SNANG BA MA DMIGS PA'I TSUL GSUM YIN PA, MI
SNANG BA MA DMIGS PA'I RTAGS YANG DAG GI MTSAN NYID, DE SGRUB
KYI MI SNANG BA

@08B MA DMIGS PA'I TSUL GSUM YIN PA, DE SGRUB KYI MI SNANG BA MA
DMIGS PA'I RTAGS YANG DAG GI MTSAN NYID, GO BA DANG SBYAR BA NI
SGRA BSHAD KYIS SHES LA, 'JUG DUS NI, DGAG GZHI SNANG RUNG YIN
YANG DE SGRUB KYI DGAG BYA'

CHOS SU BTAGS PA'I DON DE RGOL BA DE'I NGO BOR SNANG DU MI RUNG
NA, MI SNANG BA MA DMIGS PA'I RTAGS SU 'JOG CING, DE'I SGO NAS
SGRA BSHAD KYANG SHES PAR BYA'O,, :*- ? DES NA, KHYOD DE SGRUB
KYI MA DMIGS PA'I RTAGS YANG DAG GANG

ZHIG ,KHYOD DE SGRUB LA PHYOGS CHOS CAN DU SONG BA'I GANG ZAG LA
DGAG BYA'I CHOS SU BTAGS PA'I DON BSKAL DON YANG YIN PA'I GZHI
MTHUN PA DE, KHYOD DE SGRUB KYI MI SNANG BA MA DMIGS PA'I RTAGS
YANG DAG GI MTSAN NYID, -*:?

DBYE NA, DER GYUR PA'I 'BREL ZLA MA DMIGS PA'I RTAGS DANG, 'GAL
ZLA DMIGS PA'I RTAGS GNYIS LAS, DANG PO NI, DE SGRUB KYI MI
SNANG BA MA DMIGS PA'I RTAGS YANG DAG GANG ZHIG ,RANG GI DNGOS
MING GI MTHAR MED MIN SOGS

DGAG TSIG CI RIGS SBYAR BA'I CHOS DE, DE SGRUB KYI MI SNANG BA'I
'BREL ZLA MA DMIGS PA'I RTAGS YANG DAG GI MTSAN NYID, DE LA DBYE
NA, DER GYUR PA'I RGYU MA DMIGS PA'I DE DANG, KHYAB BYED MA
DMIGS PA'I DE DANG, RANG BZHIN MA

DMIGS PA'I RTAGS DANG GSUM STE KHYAD PAR RGYAS PAR NI GZHAN DU
SHES PAR BYA ZHING MTSON TZAM NI, :*- ? MDUN GYI GZHI 'DIR CHOS
CAN, SHA ZA BSKAL DON DU SONG BA'I GANG ZAG GI RGYUD LA DE NGES
PA'I DPYAD SHES DON MTHUN MED DE,

GANG ZAG DE'I RGYUD LA DE DMIGS BYED KYI TSAD MA MED PA'I PHYIR,
ZHES PA'I RTAGS DE LTA BU DANG PO DANG, -*: ? MDUN GYI GZHI 'DIR
CHOS CAN, SHA ZA BSKAL DON DU SONG BA'I GANG ZAG GIS DE YOD CES
DAM BCA' MI RIGS TE

@09A *, ,GANG ZAG DE'I RGYUD LA SHA ZA DMIGS BYED KYI TSAD MA
MED PA'I PHYIR ZHES PA LTA BU, 'DI ? RTAGS DE GNYIS PA DANG, DE
CHOS CAN, DE'I RGYUD LA DE NGES BYED KYI DPYAD SHES DON MTHUN
MED DE, DES DE 'DRA BA DE

TSAD MAS MA DMIGS PA'I PHYIR, ZHES BKOD PA'I TSE RTAGS DE LTA BU
GSUM PA'O, , ? DGOS PA NI, MDUN GYI GZHI 'DIR LHA'I BAR SRID
DANG, SHA ZA YOD MED THE TSOM ZA BA'I SGO NAS BSKAL DON DU SONG
BA'I GANG ZAG GIS GZHI

'DIR DE GNYIS YOD CES SAM MED CES THAG GCOD DU MI RUNG BA DPER
MDZAD NAS, DON LA GANG ZAG GANG DANG GANG GI SKYON YON RANG GI
TSAD MAS MA NGES BZHIN DU SGRO SKUR BYAR MI RUNG BAR SHES PA'I
CHED DO, , ? DE SGRUB KYI DGAG

BYA'I CHOS SU BTAGS PA'I DON YIN NA, DE SGRUB KYI DGAG BYA'I
CHOS YIN PAS MA KHYAB TE, MDUN GYI GZHI 'DIR SHA ZA BSKAL DON DU
SONG BA'I GANG ZAG GI RGYUD LA SHA ZA NGES BYED KYI DPYAD SHES
DON MTHUN YOD PA DE DE 'DRA'I DPYAD SHES

DON MTHUN MED PAR BSGRUB PA'I DGAG BYA'I CHOS SU BTAGS PA'I DON
DANG DE'I DGAG BYA'I CHOS GNYIS KA YIN KYANG SHA ZA DANG DE
'DRA'I DPYAD SHES DON MTHUN GNYIS RE RE NAS DE SGRUB KYI DGAG
BYA'I CHOS SU BTAGS PA'I DON YIN

KYANG DE'I DGAG BYA'I CHOS MA YIN PA'I PHYIR, DANG PO SLA, PHYI
MA MA GRUB NA, SHA ZA DANG DE 'DRA'I DPYAD SHES DON MTHUN GNYIS
RE RE NAS DE SGRUB KYI DGAG BYA'I CHOS SU BTAGS PA'I DON YIN TE,
DE SGRUB KYI PHYI RGOL YANG DAG DES

MDUN GYI GZHI 'DIR SHA ZA YOD MED THE TSOM ZA BA'I PHYIR DANG,
DES DE 'DRA BA'I DPYAD SHES DON MTHUN YOD MED THE TSOM ZA BA'I
PHYIR, DE GNYIS RE RE NAS DE SGRUB KYI DGAG BYA'I CHOS MA YIN
TE, SPYIR SHA ZA YOD PA'I PHYIR DANG,

@09B DU BA DE MTSON MO'I RGYA MTSOR DU BA MED PAR BSGRUB PA'I
DGAG BYA'I CHOS MA YIN PA'I PHYIR, KHYOD DE SGRUB KYI MI SNANG
BA MA DMIGS PA'I RTAGS YANG DAG GANG ZHIG ,MA YIN DGAG DANG
SGRUB PA GANG RUNG YANG YIN PA'I GZHI

MTHUN PA DE, KHYOD DE SGRUB KYI MI SNANG BA'I 'GAL ZLA DMIGS
PA'I RTAGS YANG DAG GI MTSAN NYID, YOD PA DE MDUN GYI GZHI 'DIR
SHA ZA BSKAL DON DU SONG BA'I GANG ZAG GI RGYUD LA DE NGES BYED
KYI DPYAD SHES DON MTHUN MED

PAR BSGRUB PA'I MI SNANG BA'I 'GAL ZLA DMIGS PA'I RTAGS YANG DAG
YIN NO, , ? BLO LA LTOS PA'I BSKAL DON LA GSUM YOD DE, YUL DANG
DUS DANG NGO BO'I BSKAL DON GSUM YOD PA'I PHYIR, DANG PO NI,
RANG DANG PHYOGS

THAG SHIN TU RING BA NA YOD PA'I SNOD BCUD KYI KHYAD PAR LTA BU,
GNYIS PA NI, BSKAL PA 'DAS ZIN PA DANG 'BYUNG BA'I DUS NA JI
'DRA BYUNG BA DANG 'BYUNG BA'I KHYAD PAR LTA BU STE, DE RNAMS NI
SPYIR BSKAL DON MIN YANG RANG GI BLO LA LTOS PA'I

BSKAL DON NO, ,GSUM PA NI, RANG DANG NYE BA NA YOD KYANG NGO BO
PHRA BA'I DBANG GIS BSKAL DON DU SONG BA MDUN GYI SHA ZA LTA BU
DANG, LHA MI'I BAR SRID PA RNAMS DANG DE'I BUM PA LTA BU'O,, `
,,GNYIS PA SNANG RUNG MA DMId

PA'I RTAGS NI, RNAM 'GREL LAS, GTAN TSIGS BYE BRAG LA LTOS NAS,
,'GA' ZHIG MED SHES 'BRAS BU CAN, ,ZHES SOGS KYIS BSTAN TE 'DI
LA GSUM, MTSAN NYID, DBYE BA, ZHAR BYUNG NGO, ,DE'I DANG PO NI,
SNANG RUNG MA DMIGS

PA'I TSUL GSUM YIN PA, SNANG RUNG MA DMIGS PA'I RTAGS YANG DAG
GI MTSAN NYID, DE SGRUB KYI SNANG RUNG MA DMIGS PA'I TSUL GSUM
YIN PA, DE SGRUB KYI SNANG RUNG MA DMIGS PA'I RTAGS YANG DAG GI
MTSAN NYID, GO BA DANG

@10A *, ,SBYAR NA, KHYOD DE SGRUB KYI MA DMIGS PA'I RTAGS YANG
DAG GANG ZHIG KHYOD KYI RTAGS KYIS DE SGRUB KYI DGAG BYA'I CHOS
SU BTAGS PA'I DON DE YOD NA, KHYOD DE SGRUB LA PHYOGS CHOS CAN
DU SONG BA'I GANG ZAG

GI TSAD MA LA SNANG RUNG YIN DGOS PA, KHYOD DE SGRUB KYI SNANG
RUNG MA DMIGS PA'I RTAGS YANG DAG GI MTSAN NYID, GNYIS PA DE LA
DBYE NA SNANG RUNG GI 'BREL ZLA MA DMIGS PA DANG, 'GAL ZLA DMIGS
PA'I RTAGS GNYIS, DANG PO NI, ?

DE SGRUB KYI SNANG RUNG MA DMIGS PA'I RTAGS YANG DAG KYANG YIN,
MED DGAG KYANG YIN PA'I GZHI MTHUN PA DE, DE SGRUB KYI DANG PO'I
MTSAN NYID, DE LA ? SNANG RUNG GI RGYU, KHYAB BYED, RANG BZHIN,
DNGOS 'BRAS MA DMIGS PA'I

RTAGS DANG BZHI, DANG PO NI, ME MED PA'I MTSAN MO'I RGYA MTSOR
CHOS CAN, DU BA MED DE, ME MED PA'I PHYIR ZHES BKOD PA'I TSE MED
PA LTA BU, GNYIS PA NI, SHING MED PA'I BRAG RDZONG NA CHOS CAN,
SHA PA MED DE, SHING

MED PA'I PHYIR ZHES PA'I RTAGS DE LTA BU, GSUM PA NI, BUM PAS
DBEN PA'I SA PHYOGS CHOS CAN, BUM PA MED DE, BUM PA TSAD MAS MA
DMIGS PA'I PHYIR ZHES PA'I RTAGS DE LTA BU, BZHI PA NI, DU BAS
DBEN PA'I SA PHYOGS CHOS

CAN; DU BA'I DNGOS RGYU MED DE, DU BA MED PA'I PHYIR ZHES PA'I
RTAGS DE LTA BU, GNYIS PA 'GAL ZLA DMIGS PA'I RTAGS LA, ? MTSAN
NYID NI, DE SGRUB KYI SNANG RUNG MA DMIGS PA'I RTAGS YANG DAG
GANG ZHIG ,MA YIN DGAG DANG

SGRUB PA GANG RUNG YANG YIN PA'I GZHI MTHUN PA DE DE'I MTSAN
NYID, DBYE NA, ? LHAN CIG MI GNAS 'GAL GYI DE DANG, PHAN TSUN
SPANGS 'GAL GYI DE GNYIS, DANG PO LA 'GAL BA'I RANG BZHIN DMId
PA BZHI, 'BRAS BU DMId PA BZHI, KHYAB

@10B BYA DMId PA BZHI STE BCU GNYIS SO, ,DE DAG GI DBYE BA RGYAS
PAR NI GZHAN DU BLTA LA, MTSAN GZHI TZAM NI, ? RANG BZHIN DANG
'GAL BA'I RANG BZHIN DMId PA, RGYU DANG 'GAL BA'I RANG BZHIN
DMId PA, KHYAB BYED DANG 'GAL BA'I RANG BZHIN DMIGS PA, RANG
BZHIN

DANG 'GAL BA'I 'BRAS BU DMIGS PA, RGYU DANG 'GAL BA'I 'BRAS BU
DMIGS PA'I RTAGS YANG DAG LNGA LAS, DANG PO NI, ? ME STOBS CHEN
POS KHYAB PAR GNON PA'I SHAR GYI DNGOS PO CHOS CAN, GRANG REG
RGYUN CHAGS SU GNAS PA MED DE,

ME STOBS CHEN POS KHYAB PAR GNON PA'I DNGOS PO YIN PA'I PHYIR
ZHES PA'I RTAGS DE LTA BU'O, , ? GNYIS PA NI, DE CHOS CAN, GRANG
'BRAS SPU LONG BYED RGYUN CHAGS SU GNAS PA MED DE, DE 'DRA'I
DNGOS PO YIN PA'I PHYIR ZHES PA'I RTAGS LTA BU, GSUM

PA NI, DE CHOS CAN, KHA BA'I REG PA RGYUN CHAGS SU GNAS PA MED
DE, DE 'DRA'I DNGOS PO YIN PA'I PHYIR ZHES PA'I RTAGS LTA BU,
BZHI PA NI, DU BA DRAG PHYUR BAS KHYAB PAR NON PA'I SHAR GYI
DNGOS PO CHOS CAN, GRANG REG RGYUN CHAGS SU GNAS PA MED

DE; DES KHYAB PAR GNON PA'I DNGOS PO YIN PA'I PHYIR ZHES PA'I
RTAGS LTA BU, LNGA PA NI, DE CHOS CAN, GRANG 'BRAS SPU LONG BYED
RGYUN CHAGS SU GNAS PA MED DE, DE 'DRA'I DNGOS PO YIN PA'I PHYIR
ZHES PA'I RTAGS LTA BU'O, ,DE YANG RTZOD

PA'I TSE RTAGS SU GANG 'GRO RGYU DE SMOS NAS 'JOG DGOS SO, , ?
GNYIS PA PHAN TSUN SPANGS 'GAL NI, SGRA CHOS CAN, RTAG PAS STONG
STE, BYAS PA YIN PA'I PHYIR ZHES PA'I RTAGS DE LTA BU'O, , ? DES
NA, RVA CAN DE MDUN GYI GONG BU RVA

CAN RTA MA YIN PAR BSGRUB PA'I PHAN TSUN SPANGS 'GAL LA BRTEN
PA'I 'GAL DMIGS KYI RTAGS YANG DAG YIN, DBYE BA LA, LTOS PAS
NGES PA 'GOG PA'I DE DANG, NGES PAS LTOS PA 'GOG PA'I DE GNYIS
YOD, DANG PO NI, SNAM

@11A *, ,BU DKAR PO CHOS CAN, RANG GRUB TZAM NAS TSON CAN DU MA
NGES TE, RANG NYID TSON CAN DU 'GYUR BA RANG LAS PHYIS 'BYUNG GI
RGYU LA LTOS PA'I PHYIR ZHES PA'I RTAGS LTA BU, GNYIS PA NI,
BYAS PA CHOS

CAN; RANG NYID 'JIG PA RANG LAS PHYIS 'BYUNG GI RGYU LA MI LTOS
TE, RANG NYID GRUB TZAM NAS 'JIG NGES YIN PA'I PHYIR ZHES PA'I
RTAGS LTA BU, ? GSUM PA ZHAR BYUNG NI, RTAGS DE LA DNGOS STOBS
KYI RTAGS, YID CHES KYI

RTAGS, GRAGS PA'I RTAGS, DON SGRUB KYI RTAGS, THA SNYAD SGRUB
KYI RTAGS, MTHUN PHYOGS LA RNAM GNYIS SU 'JUG PA DANG KHYAB BYED
DU 'JUG PA'I RTAGS BDUN LAS, ? DANG PO NI, ? BYAS PA DE, SGRA MI
RTAG PAR SGRUB PAR BYED

PA'I DNGOS STOBS KYI, ? RANG BZHIN GYI RTAGS DANG, DU BA DU LDAN
LA LA ME YOD PAR BSGRUB PA'I DNGOS STOBS KYI 'BRAS RTAGS DANG,
ME MED PA DE MTSAN MO'I RGYA MTSOR DU BA MED PAR BSGRUB PA'I DE
SGRUB KYI MA DMIGS PA'I

RTAGS YIN, GNYIS PA NI, ? DPYAD GSUM GYIS DAG PA'I LUNG DE, RANG
GI BSTAN BYA'I DON LA MI SLU BAR SGRUB PAR BYED PA'I YID CHES
KYI ? RANG BZHIN GYI RTAGS DANG, DPYAD GSUM GYIS DAG PA'I LUNG
DE, SBYIN PAS LONGS

SPYOD KHRIMS KYIS BDE, ,ZHES PA'I LUNG RANG GI BSTAN DON RTOGS
PA'I TSAD MA SNGA MA SNGON DU SONG BAR BSGRUB PA'I YID CHES KYI
'BRAS RTAGS DANG, DE DE 'DRA'I LUNG RANG GI BSTAN BYA'I DON LA
MI SLU BAR BSGRUB PA'I YID CHES KYI MA

DMIGS PA'I RTAGS YIN, GSUM PA NI, ? RTOG YUL NA YOD PA DE, RI
BONG CAN LA ZLA SGRAS BRJOD RUNG DU BSGRUB PAR BYED PA'I GRAGS
PA'I ? RANG BZHIN GYI RTAGS DANG, DE RI BONG CAN LA DNGOS DBANG
GIS ZLA SGRAS BRJOD RUNG

@11B MA YIN PAR BSGRUB PA'I GRAGS PA'I MA DMIGS PA'I RTAGS YIN,
BZHI PA DANG LNGA PA LA SPROS NA LNGA YOD DE, DE SGRUB KYI RTAGS
YANG DAG GANG ZHIG ,DE SGRUB KYI DNGOS KYI BSGRUB BYA'I CHOS SU
BZUNG BYA DANG MTSAN NYID KYI GZHI MTHUN SRID PA DE,

DE SGRUB KYI DON SGRUB KYI RTAGS YANG DAG GI MTSAN NYID, DE DANG
MTSON BYA'I GZHI MTHUN SRID PA DE, DE SGRUB KYI THA SNYAD SGRUB
KYI RTAGS YANG DAG GI MTSAN NYID, DE DANG MTSON BYA'I GZHI MTHUN
MI SRID CING MTSAN NYID KYI GZHI MTHUN SRID PA DE, DE

SGRUB KYI DON 'BA' ZHIG SGRUB KYI RTAGS YANG DAG GI MTSAN NYID,
DE DANG MTSAN NYID KYI GZHI MTHUN MI SRID CING MTSON BYA'I GZHI
MTHUN SRID PA DE, DE SGRUB KYI THA SNYAD 'BA' ZHIG SGRUB KYI
RTAGS YANG DAG GI MTSAN NYID, DE DANG MTSAN NYID

KYI GZHI MTHUN YANG SRID MTSON BYA'I GZHI MTHUN YANG SRID PA DE,
DE SGRUB KYI DON DANG THA SNYAD GNYIS KA SGRUB KYI RTAGS YANG
DAG GI MTSAN NYID YIN PA'I PHYIR, DE RE RE LA'ANG 'BRAS RANG MA
DMIGS PA'I RTAGS GSUM RE YOD, DE YANG

DANG PO GNYIS KYI GSUM RE DANG LNGA PA'I GSUM PO DE GONG GI
DNGOS STOBS KYI RTAGS GSUM PO 'DON PA BSGYUR NAS 'JOG LUGS SHES
PAR BYA ZHING, GSUM PA'I GSUM NI, BYAS PA'I 'BRAS BU DE BYAS
PA'I 'BRAS BUR GYUR PA'I

GZUGS SKAD CIG MAR BSGRUB PA'I DON 'BA' ZHIG SGRUB KYI 'BRAS
RTAGS DANG, - * : BYAS PA DE SGRA SKAD CIG MAR SGRUB PAR BYED
PA'I DON SGRUB KYI : * - RANG BZHIN GYI RTAGS DANG, BYAS PA DE
SGRA SKAD CIG MA MA YIN PA LAS

LOG PAR BSGRUB PA'I DON 'BA' ZHIG SGRUB KYI MA DMIGS PA'I RTAGS
YIN, BZHI PA'I GSUM NI, BYAS PA'I 'BRAS BUR GYUR PA'I SKAD CIG
MA DE BYAS PA'I 'BRAS BUR GYUR PA'I GZUGS MI RTAG PAR BSGRUB
PA'I THA

@12A *, ,SNYAD 'BA' ZHIG SGRUB KYI 'BRAS RTAGS DANG, - * : SKAD
CIG MA DE, SGRA MI RTAG PAR SGRUB PAR BYED PA'I THA SNYAD 'BA'
ZHIG SGRUB KYI : * - RANG BZHIN GYI RTAGS DANG, SKAD CIG MA DE
SGRA MI RTAG PA MA

YIN PA LAS LOG PAR BSGRUB PA'I THA SNYAD 'BA' ZHIG SGRUB KYI MA
DMIGS PA'I RTAGS YIN, DRUG PA DANG BDUN PA GNYIS NI RIM PA
BZHIN, -*: RTZOL BYUNG DE SGRA MI RTAG PAR SGRUB PAR BYED PA'I
MTHUN PHYOGS

LA RNAM GNYIS SU 'JUG PA'I RTAGS, BYAS PA DE DE SGRUB ? KYI
MTHUN PHYOGS LA KHYAB BYED DU 'JUG PA'I RTAGS YANG DAG YIN NO, ,
: * - DE YANG GONG GI DANG PO GSUM NI SGRUB BYA'I SGO NAS DBYE
BA DANG, BZHI PA DANG LNGA PA GNYIS

NI SGRUB TSUL GYI SGO NAS DBYE BA DANG, DRUG PA DANG BDUN PA
GNYIS NI MTHUN PHYOGS LA 'JUG TSUL GYI SGO NAS DBYE BA YIN NO,
,YANG DE LA BSGRUB BYA'I CHOS KYI SGO NAS DBYE NA SGRUB RTAGS
YANG DAG DANG DGAG RTAGS YANG DAG

GNYIS, DE SGRUB KYI RTAGS YANG DAG GANG ZHIG ,DE SGRUB KYI DNGOS
KYI BSGRUB BYA'I CHOS SU GZUNG BYA YANG YIN SGRUB PA YANG YIN
PA'I GZHI MTHUN SRID PA DE, DE SGRUB KYI DANG PO'I MTSAN NYID,
DE DANG DGAG PA YANG YIN PA'I

GZHI MTHUN SRID PA DE, DE SGRUB KYI GNYIS PA'I MTSAN NYID, 'ON
KYANG 'DI LA DPYAD PAR BYA BA MANG NGO, ,DE SGRUB KYI 'BRAS RANG
GI RTAGS YANG DAG GNYIS PO GANG RUNG YIN NA, DE SGRUB KYI SGRUB
RTAGS YANG DAG

YIN PAS KHYAB PA DANG, DE SGRUB KYI MA DMIGS PA'I RTAGS YANG DAG
YIN NA, DE SGRUB KYI DGAG RTAGS YANG DAG YIN PAS KHYAB STE, RNAM
'GREL RANG 'GREL LAS, DE LA GNYIS NI DNGOS PO BSGRUB PA YIN LA, ,

@12B GCIG NI DGAG PA'I GTAN TSIGS SO, ,ZHES GSUNGS PA'I PHYIR,
YANG DE LA RANG DON SKABS KYI RTAGS YANG DAG DANG GZHAN DON
SKABS KYI RTAGS YANG DAG GNYIS YOD DE, DE GNYIS DE SGRUB KYI
RTAGS YANG DAG YIN

PAR MTSUNGS KYANG DE SGRUB KYI PHYI RGOL YANG DAG YOD MED KYI
SGO NAS 'JOG PA'I PHYIR RO, , - * : YANG SKYE BA SNGA PHYI YOD
PAR BSGRUB PA'I RTAGS SBYOR NI, SO SKYE 'CHI KHA MA'I SEMS THA
MA CHOS CAN, KHYOD KYI NYER 'BRAS SU GYUR PA'I RIG PA PHYI MA

YOD DE, KHYOD CHAGS BCAS RGYUN LDAN GYI RIG PA YIN PA'I PHYIR,
DPER NA, DA LTA'I BLO BZHIN, BYIS PA BTZAS MA THAG PA'I BLO CHOS
CAN, RANG GI RIGS 'DRA'I BLO SNGA MA SNGON DU SONG STE, RIG PA
YIN PA'I PHYIR, DPER NA, RGAN PO'I BLO BZHIN

ZHES PA LTA BU'O,, ` ,,GNYIS PA RTAGS LTAR SNANG NI, RNAM 'GREL
LAS, GTAN TSIGS LTAR SNANG DE LAS GZHAN ZHES SOGS KYIS BSTAN TE,
DE LA SPYIR RTAGS LTAR SNANG MED DE, GZHI GRUB NA RTAGS YANG DAG
YIN DGOS PA'I PHYIR,

DE SGRUB KYI RTAGS LTAR SNANG YOD DE, DE SGRUB KYI TSUL GSUM MA
YIN PA, DE SGRUB KYI RTAGS LTAR SNANG GI MTSAN NYID, DBYE NA
GSUM STE, DE SGRUB KYI 'GAL BA'I RTAGS, MA NGES PA'I RTAGS, MA
GRUB PA'I RTAGS SO, ,DE SGRUB KYI PHYOGS CHOS

GANG ZHIG ,KHYOD KYI RTAGS KYIS DE SGRUB KYI KHYAB PA'I TSUL
GNYIS PHYIN CI LOG TU NGES PA, DE SGRUB KYI 'GAL RTAGS KYI MTSAN
NYID, MTSAN GZHI NI SGRA CHOS CAN, RTAG STE, BYAS PA YIN PA'I
PHYIR ZHES PA'I RTAGS DE LTA BU, DE SGRUB KYI PHYOGS CHOS

GANG ZHIG ,KHYOD KYI RTAGS KYIS DE SGRUB KYI KHYAB PA'I TSUL
GNYIS RNAM PAR MA NGES PA, DE SGRUB KYI MA NGES PA'I GTAN TSIGS
KYI MTSAN NYID, MTSAN GZHI NI, SGRA CHOS CAN, MI RTAG STE, YOD
PA'I PHYIR ZHES PA'I RTAGS DE LTA BU, DE SGRUB KYI

@13A *, ,PHYOGS MA YIN PAR DMIGS PA DE, DE SGRUB KYI MA GRUB
PA'I GTAN TSIGS KYI MTSAN NYID, DBYE NA MANG YANG BSDU NA DGU
STE, DE SGRUB KYI RTAGS KYI NGO BO MED NAS MA GRUB PA, DE BZHIN
DU CHOS CAN GYI NGO BO MED

NAS MA GRUB PA, RTZOD GZHI'I STENG DU MED NAS MA GRUB PA, GSUM
DANG, SHES 'DOD MED NAS MA GRUB PA, CHOS CAN LA THE TSOM ZA NAS
MA GRUB PA, 'BREL BA LA THE TSOM ZA NAS MA GRUB PA GSUM DANG,
RTAGS CHOS THA DAD MED NAS MA

GRUB PA, GZHI CHOS THA DAD MED NAS MA GRUB PA, GZHI RTAGS THA
DAD MED NAS MA GRUB PA DANG GSUM STE DGU'O, ,MTSAN GZHI NI RIM
PA BZHIN DU DANG PO NI, SGRA CHOS CAN, SKYES PA YIN TE, RGYU
RTAG PA LAS BYUNG BA'I PHYIR ZHES PA'I RTAGS DE

LTA BU'O, ,GNYIS PA NI, RI BONG GI RVA CHOS CAN, YOD DE, RVA YIN
PA'I PHYIR, ZHES PA'I RTAGS DE LTA BU, GSUM PA NI, SGRA CHOS
CAN, DNGOS PO YIN TE, MIG GIS MTHONG BA'I PHYIR, ZHES PA'I RTAGS
DE LTA BU DANG, BZHI PA NI, DE CHOS CAN,

MNYAN BYA YIN TE, MI RTAG PA YIN PA'I PHYIR ZHES PA'I RTAGS LTA
BU, LNGA PA NI, DRI ZA BSKAL DON DU SONG BA'I GANG ZAG GI NGO
BOR DRI ZA'I GLU DBYANGS CHOS CAN, MI RTAG STE, BYAS PA'I PHYIR
ZHES PA'I RTAGS DE LTA BU, DRUG PA NI,

DE CHOS CAN, YOD DE, DRI ZA'I TSAD MAS GRUB PA'I PHYIR, ZHES
PA'I RTAGS DE LTA BU DANG, BDUN PA NI, SGRA CHOS CAN, MI RTAG
STE, MI RTAG PA'I PHYIR, ZHES PA'I RTAGS DE LTA BU, BRGYAD PA
NI, SGRA CHOS CAN, SGRA YIN TE, MI RTAG PA'I PHYIR, ZHES

PA'I RTAGS DE LTA BU, DGU PA NI, SGRA CHOS CAN, MI RTAG STE,
SGRA YIN PA'I PHYIR ZHES BKOD PA'I TSE RTAGS DE LTA BU'O, ?
,GSUM PA 'PHROS DON LA GNYIS, ? SGRUB NGAG BSHAD PA DANG, 'PHROS
DON GZHAN BSHAD PA'O, ,DANG PO LA GNYIS, YANG DAG

@13B DANG; LTAR SNANG NGO, ,DANG PO LA, DBYE NA, 'BRAS RANG MA
DMIGS PA'I SGRUB NGAG GSUM, DANG PO LA CHOS MTHUN SBYOR DANG,
CHOS MI MTHUN SBYOR GYI SGRUB NGAG GNYIS LAS, DANG PO NI, SBYOR
BA BKOD RJES SU, DU BA YOD NA, ME YOD PAS KHYAB, DPER NA,

TSANG MANG BZHIN, DU LDAN GYI LA LA YANG DU BA YOD DO ZHES PA
LTA BU, GNYIS PA NI, ME MED NA, DU BA MED PAS KHYAB, DPER NA,
CHU KLUNG BZHIN, DU LDAN GYI LA LA DU BA YOD DO ZHES PA LTA
BU'O, ,GNYIS PA RANG BZHIN GYI SGRUB NGAG LA CHOS MTHUN MI MTHUN

GNYIS YOD PA LAS DANG PO NI, BYAS NA, MI RTAG PAS KHYAB, DPER
NA, BUM PA BZHIN, SGRA YANG BYAS SO ZHES PA LTA BU, GNYIS PA NI,
RTAG NA, MA BYAS PAS KHYAB, DPER NA, 'DUS MA BYAS KYI NAM MKHA'
BZHIN, SGRA NI BYAS SO ZHES PA LTA BU'O,,

GSUM PA MA DMId PA'I SGRUB NGAG LA GNYIS LAS, DANG PO NI, SHING
MED NA, SHUG PA MED PAS KHYAB, DPER NA, SHING MED PA'I THANG
BZHIN, SHING MA DMIGS PA'I BRAG NGOS NA NI SHING MED DO ZHES PA
LTA BU, GNYIS PA NI, SHUG PA YOD NA,

SHING YOD PAS KHYAB, DPER NA, NAGS TSAL BZHIN, SHING MA DMId
PA'I BRAG NGOS NA NI SHING MED DO ZHES PA LTA BU'O, ,SPYIR SGRUB
NGAG YANG DAG LA, TSUL GSUM DPE DANG BCAS PA LHAG CHAD MED PAR
STON PA ZHIG DGOS TE, MTSON

TZAM BRJOD NA, SGRA CHOS CAN, MI RTAG STE, BYAS PA'I PHYIR ZHES
BKOD NAS, BYAS NA MI RTAG PAS KHYAB, DPER NA BUM PA BZHIN, SGRA
YANG BYAS SO ZHES PA'I NGAG 'DI'I BYAS NA MI RTAG PAS KHYAB CES
PAS RJES KHYAB DNGOS SU BRJOD

NAS LDOG KHYAB SHUGS LA 'PHEN CING, SGRA YANG BYAS ZHES PAS CHOS
CAN DANG 'BREL BA'I PHYOGS CHOS DNGOS SU BRJOD DE, DPER NA BUM
PA BZHIN ZHES PAS MTHUN DPE DNGOS SU BRJOD PA LTA BU YIN PA'I
PHYIR, PHYOGS CHOS DANG

@14A *, ,LDOG KHYAB DNGOS SU BRJOD NAS RJES KHYAB SHUGS LA 'PHEN
PA NI, RTAG NA MA BYAS PAS KHYAB, DPER NA, NAM MKHA' BZHIN, SGRA
NI BYAS SO ZHES PA LTA BU'O, ,'ON KYANG, BYAS NA MI RTAG PAS
KHYAB PA DANG,

RTAG NA MA BYAS PAS KHYAB PA GNYIS NI, SBYOR BA DE'I RJES KHYAB
DANG LDOG KHYAB MA YIN GYI, BYAS PA NYID DE'I RJES KHYAB DANG
LDOG KHYAB YIN ZHING, PHYOGS CHOS KYANG YIN TE, DE'I TSUL GSUM
YIN PA'I PHYIR RO, ? ,GNYIS PA 'PHROS DON GZHAN LA,

'O NA, GZHI MA GRUB PA CHOS CAN DU BZUNG BA'I RTAGS YANG DAG YOD
DAM MED, YOD NA DE'I PHYOGS CHOS JI LTAR GRUB, MED NA NI, RI
BONG RVA CHOS CAN, BDAG MED YIN TE, YOD MED GANG RUNG YIN PA'I
PHYIR ZHES PA 'DI RTAGS SBYOR

YANG DAG JI LTAR YIN ZHE NA 'DI LA BZHED PA MI MTHUN PA YOD
KYANG RGYAL TSAB RIN PO CHES NI SGRUB RTAGS LA GZHI MA GRUB PA
RTZOD GZHIR BZUNG BA'I RTAGS YANG DAG MED KYANG, DGAG RTAGS LA
DE YOD PAR BSHAD PAS DPYAD RGYU MANG

YANG BZHAG GO ,YANG, DBU MA'I LUGS KYI RTEN 'BREL GYI RTAGS
DANG, CHA CAN GYI RTAGS, GCIG DU BRAL GYI RTAGS, MU BZHI SKYE
'GOG GI RTAGS RNAMS SNGAR BSHAD PA'I RTAGS GSUM GANG RUNG DU
'DUS SAM MA 'DUS ZHE NA, SPYIR

RTAGS YANG DAG THAMS CAD 'BRAS RANG MA DMIGS PA'I RTAGS GSUM DU
'DUS LA, 'BRAS RANG GI RTAGS GNYIS NI GTZO BOR SGRUB RTAGS YIN
ZHING, MA DMId PA'I RTAGS LA DGAG RTAGS GTZO CHE YANG, DE SGRUB
KYI DGAG

RTAGS YIN NA, DGAG PA YIN MI DGOS TE, BYAS PA DE SGRUB PA YIN
KYANG DE SGRA MI RTAG PAR SGRUB PAR BYED PA'I RANG BZHIN GYI
RTAGS YANG DAG DANG, SGRA RTAG STONG DU SGRUB PAR BYED PA'I MA
DMIGS PA'I RTAGS YANG DAG YIN

@14B PA'I PHYIR, PHYI MA GRUB STE, DE DE SGRUB KYI 'GAL ZLA
DMIGS PA'I RTAGS YANG DAG YIN PA'I PHYIR TE, SGRA CHOS CAN, RTAG
PAS STONG STE, BYAS PA YIN PA'I PHYIR ZHES BKOD PA'I TSE NA DE
LTAR YIN PA'I PHYIR, DBU MA'I LUGS KYI

RTEN 'BREL GYI RTAGS NI, DE'I LUGS LA DNGOS PO BDEN MED DU
BSGRUB PA'I 'GAL ZLA DMIGS PA'I RTAGS YIN PAR RJE NYID KYIS
BSHAD CING, CHA BCAS KYI RTAGS KYANG DE DANG 'DRA'O, ,GCIG DU
BRAL GYI RTAGS NI DBU MA

RGYAN LAS, BDEN MED BSGRUB PA'I KHYAB BYED MA DMId PA'I RTAGS SU
BSHAD CING, 'DI'I RIGS PAS DE SGRUB KYI BDEN MED BSGRUB PA'I
RTAGS YANG DAG THAMS CAD KYANG DE SGRUB KYI MA DMId PA'I RTAGS
SU 'GYUR TE,

DE YANG SNANG RUNG MA DMId PA'I RTAGS GTZO CHE'O, ,MTSON NA, BUM
PA CHOS CAN, BDEN PAR MED DE, BDEN PAR TSAD MAS MA DMIGS PA'I
PHYIR ZHES PA'I RTAGS 'DI LTA BU RANG BZHIN MA DMIGS PA'I RTAGS
DANG, BUM

PAS DAG PA'I SA PHYOGS CHOS CAN, GSER BUM MED DE, BUM PA MED
PA'I PHYIR ZHES PA'I RTAGS 'DI LTA BU KHYAB BYED MA DMId PA'I
RTAGS DANG, MES DBEN PA'I RTZIG SKOR NA CHOS CAN, DU BA MED DE,
ME MED PA'I PHYIR ZHES

PA'I RTAGS 'DI LTA BU RGYU MA DMIGS PA'I RTAGS DANG, MYU GU CHOS
CAN, BDEN PAS STONG STE, RTEN 'BREL YIN PA'I PHYIR, ZHES PA'I
RTAGS 'DI LTA BU 'GAL ZLA DMIGS PA'I RTAGS YANG DAG YIN PA DE
BZHIN DU GZHAN LA SBYAR

NAS SHES PAR BYA'O, ,GZHI GCIG LA LTOS PA'I RTAGS GSUM 'GAL YANG
SGRUB GZHI SO SO LA LTOS NAS MI 'GAL TE, MTSON NA, SKYES PA DE,
MYU GU RANG GI RGYU LAS BYUNG BAR SGRUB PAR BYED PA'I 'BRAS
RTAGS YANG DAG YIN KYANG,

@15A *, ,MYU GU MI RTAG PAR BSGRUB PA'I RANG BZHIN GYI RTAGS
DANG, DE GANG ZAG GI BDAG MED DU SGRUB PAR BYED PA'I MA DMId
PA'I RTAGS YANG DAG YIN PA'I PHYIR RO, ,BYAS PA'I RTAGS KYIS
SGRA MI RTAG PAR BSGRUB PA'I RTAGS

CHOS DON GSUM PO SPYI MTSAN RTOG PAS BTAGS TZAM YIN YANG, DE
SGRUB KYI RTAGS CHOS DON GSUM PO GANG RUNG YIN NA, RANG MTSAN
YIN DGOS TE, DE YIN NA, DNGOS PO YIN DGOS PA'I PHYIR TE, DE
SGRUB KYI DON RTZOD GZHI YIN NA SGRA YIN

DGOS SHING, DNGOS KYI BSGRUB BYA'I CHOS YIN NA MI RTAG PA YIN
DGOS, RTAGS LA BYAS PA NYID DGOS PA'I PHYIR RO, ,DES NA DE SGRUB
KYI RTAGS CHOS DON GSUM NI DE SGRUB KYI RTAGS DON GSUM MIN ZHES
BYA STE, DE BZHIN DU GZHAN LA YANG SBYAR NAS

SHES PAR BYA DGOS SO,, ` ,,SMRAS PA, RIGS GZHUNG CHU GTER CHEN
PO LAS 'KHRUNGS PA'I, ,RIGS TSUL SNYING PO BSDUS PA'I CHA TZAM
ZHIG ,RIGS PA DON GNYER CAN LA PHAN PA'I CHED, ,RIGS PA'I LAM
NAS DRANGS TE BDAG GIS BKOD, ,'ON

KYANG SBYANGS MKHAS BLO YI ME LONG NGOS, ,TSUL 'DI'I ZAB DON
GZUd BRNYAN GSAL 'CHAR YANG, ,MA SBYANGS MI MKHAS BLO GROS RTZIG
NGOS SU, ,'CHAR DKA' CHOS NYID YIN PHYIR BDAG LTAS CI,, ? ZHES
PA 'DI YANG YAR RIS RAB 'BYAMS PA BLO BZANG

RGYAL MTSAN ZHES BYA BA DGE BSHES SU GRAGS PA DES BSKUL BA LA
BRTEN NAS, SH'AKYA'I DGE SLONG GRAGS PA BSHAD SGRUB KYIS CO NE'I
DGON NYID DU SBYAR BA'O,, ` ,,ZHES PA'I RTAGS RIGS KYI GSUNG
RTZOM 'DI NYID TSIG NYUNG ZHING DON RGYAS PAR BZHUGS NA'ANG
DNGOS ZIN LA MA THON PA RNAMS BLO GSAR

PA RNAMS KYIS JI BZHIN NGOS 'DZIN DKA' ZHING RTZIS BZHAG 'DZIN
CHOS SU'ANG CUNG ZAD BSDUS DRAGS PA DANG BCAS ZHAL SNGA NAS DPON
SLOB RIN PO CHE GRAGS PA MKHAS GRUB NAS 'DI'I PAR GSAR DU BRKO
BA'I THUGS 'GAN BZHES SKABS 'DI'I ZHUS DAG DANG KHA BLKONG ZHIG
BRIS ZHES GSUNGS PA LTAR

@15B ZHUS DAG DANG CHABS GCIG PAR DGAG SGRUB KYI SPROS PA DOR TE
RANG LUGS KYI SNYING PO'I DON 'GA' ZHIG MTSAN GYI TSUL DU TSEG
SHAD KYI BAR DU BKOD PA 'DI NI BLA ZUR THUGS RJE'I MING 'DZIN
GYIS G-YAR KHRAL DU BGYIS PA'O,, ? ,,ZAG MED RNAM GROL 'BRAS
BU'I RIN CHEN MDZOD, ,THAR 'DOD BLO

GSAL BYE BA'I DGA' STON DU, ,'BAD MED LHUG POR DBYE BA'I LEGS
BSHAD 'DI, ,DAG GSAL PAR GYI RI MOR DRANGS PA'I DGES, ,THUB
BSTAN BYE BA'I YANG SNYING TZONG KHA PA'I, ,LUGS BZANG MTHA' YAS
PHAN BDE'I DPYID DU RGYAS, ,GANGS CAN MGON PO'I 'PHRIN LAS

NYI ZLA'I RLABS, ,PHYOGS KYI 'KHOR LOR RDZOGS PAR GDAL GYUR CIG
,YANGS PA'I NOR 'DZIN MTHO RIS DGA' TSAL DU, ,BGROD BYED RI MO
'GOD PA'I SKYE RGU KUN, ,PHAN TSUN BYAMS BRTZE'I MDZA' BAS LAG
SBREL TE, ,DGA' BDES MYOS PA'I ZLOS GAR RTZEN

GYUR CIG ,DMAR SERo ? MDANGS 'DZIN 'JAM MGON MI YI GAR, ,BLO
BZANG BZHED GZHUNG MA SMADo ? RGYA MTSO CHER, ,THOSo ? DANG
BSAMo ?  SGOM BSAM 'PHEL NORo ? GYI BU'Io, ? ,GTER BRGYA 'DZAM
GLINGo ? DPAL DU 'DZIN GYUR CIG ,RGYU SBYOR NYID KYANG DENG NAS
BYANG CHUB BAR, ,

MKHAS ? DANG GRUB ? PA'I KHYU MCHOG RTEN BZANG BRGYUD, ,THUB ?
BSTAN ? YANG SNYING 'JAM MGON LUGS BZANG 'DI, ,NAM YANG MI 'BRAL
BYANG CHUB MYUR THOB SHOG , ? ,,CES PA 'DI YANG DAD STOBS LHAG
BSAM GYI RGYAN MDZES SER SMAD SPOM PO RA DGE BSHES CHOS

MDZAD MKHAS GRUB THUB BSTAN NAS SER SMAD GRVA TSANG GI MTSAN
NYID YIG CHA GSHAMS GSAL RNAMS KYI DPAR BSKRUN DGE BSNGO'I SMON
TSIG TU YONGS 'DZIN KHRI BYANG SPRUL MING PAS SBYAR BA'O, ,SER
SMAD MKHAN 'DZIN RGYAL RONG NGAG DBANG THEG MCHOG PAS BSTAN
DON
LHAG BSAM THUGS KHUR

CHE BZHED BGYIS NGOR DAD GTONG LHAG BSAM YANGS PA SPOM RA DGE
BSHES CHOS MDZAD MKHAS GRUB THUB BSTAN NAS TSE 'DAS PHA LHA BU
TSE RING DANG, BOD LUS GSHEGS BZHUGS MA NGES PA RGAN DGE BSHES
RGYAL MTSAN SH'AKYA, DGE SLONG NGAG DBANG BSOD NAMS BCAS KYI 'DI
PHYI KUN DGE'I DGE

@16A *, ,RTZAR DMIGS RANG GZHUNG YIG CHA DPAR 'DEBS ZHU BYED HIN
SGOR CHIG STONG SUM CU SO BDUN RGYU SBYOR MDZAD PA'I THOG SER
SMAD GRVA TSANG SBUG KHONGS NAS HIN SGOR BDUN BRGYA THAM PA KHA
SNON MDZAD STENG NAS DENG DUS KUN PHAN NYER MKHO'I, ?

RANG GZHUNG, KUN GZHI SPYI MTHA', BSAM GZUGS SPYI MTHA', DGE
'DUN NYI SHU, DRANG NGES, RTEN 'BREL MTHA' DPYOD, DON BDUN BCU,
GRUB MTHA', RTAGS RIGS BCAS KYI DPE BSKRUN LAS BYED, GTZANG THUB
BSTAN RIN CHEN DANG, SPOM RA BLO BZANG DNGOS GRUB GNYIS KYIS MA

DPE GZHIR BZUNG THOG ZHU DAG DANG, YIG BRIS PA MI GRANGS BCU
GSUM NAS 'DI'I YIG BRIS PA SPOM RA BLO BZANG YE SHES DANG, DPAR
RTZA BDAG SPROD PA MI NYAG BLO BZANG YON TAN SOGS LAS BYED 'BREL
YOD TSANG MAS RANG KHRI'I ZHU BYAR LHAG BSAM DANG BAS KHUR

DU BLANGS TE SER SMAD GRVA TSANG LAS BYED SPYI ZUNG GIS, PHYI LO
1969 BOD RGYAL LO 2096 SA BYA ZLA BA GSUM PA'I YAR TSES LA GONG
GSAL YIG CHA LE'U TSUN RE RER TSAR GRANGS 200 RDO PAR GYIS LAM
NAS DPAR 'DEBS LEGS

BSGRUBS ZHUS PA'I DGE BAS YAB RJE 'JAM DPAL SNYING PO'I BSTAN PA
GSER ZHUN LTA BU 'DI NYID PHYOGS KYI MU KHYUD KUN DU DAR ZHING
RGYAS LA YUN RING DU GNAS PA'I RGYUR GYUR CIG, ? SARBA ? MGA
LAm,, ? DGE LEGS 'PHEL,,
