@001A *, ,RJE BTZUN YUM RKYANG GI 'PHO BA MYUR 'DREN THUGS RJE'I
LCAGS KYU DANG, LAG MCHOD BYA TSUL BCAS BZHUGS SO,,

@001B #, ,NA MO GU RU BADZRA YO GI N'I YE, ('DIR RJE BTZUN RDO
RJE RNAL 'BYOR MA N'A RO MKHA' SPYOD DBANG MO'I SGO NA DAG PA
MKHA' SPYOD KYI ZHING DU THOGS PA MED BAR BGROD PA'I GDAMS PA
ZAB MO, RTZA RGYUD

DU RJE BTZUN YUM LA BRTEN NAS MKHA' SPYOD DU BGROD PA'I GDAMS PA
ZAB MO GSER CHOS THUN MONG MA YIN PA GSUNGS PA'I NANG TSAN, RJE
BTZUN YUM RKYANG LA BRTEN PA'I 'PHO BA NYAMS SU LEN TSUL LA
GNYIS, 'DUN PAS SBYANG BA DANG, LAS LA SBYAR BA'O,,

DANG PO NI, DBANG KHRID MAN NGAG SOGS LEGS PAR THOB PA SNGON DU
BTANG, GNAS KYI BKOD PAS BDEN RANG KHA NUB TU PHYOGS PA LA, MDUN
DU RJE BTZUN MA'I BRIS 'BUR GYI SNANG BRNYAN DGRAM, MCHOD TSOGS
BZANG PO BSHAM, STAN BDE BA LA LUS GNAD LEGS

PAR BCAS TE KUN SLONG BCOS, SKYABS 'GRO SEMS BSKYED SNGON DU
BTANG NAS RLUNG RO BSAL, STONG RA BSGOM, RANG RJE BTZUN MAR GSAL
BA'I LUS KYI GA-YAS GA-YON GNYIS NAS BRTZIS PA'I DBUS DRANG POR,
RGYAB MDUN GNYIS NAS BRTZIS PA'I CUNG ZAD RGYAB BTE BAR

DBU MA DMAR PO MDA' SMYUG TZAM LTE 'OG NAS RJE SBOM DU SONG BA'I
YAR SNE SPA LCAG TZAM TSANGS BUG LA ZUG BA BU GA THAL LE YOD PA,
MAR SNE SPRUL MJUG LTAR BU GA MED PA'I NANG DU CHOS 'BYUNG KHA
GYEN DU PHYOGS PA'I NANG DU RANG SEMS BAm YIG SRAN MA TZAM

@002A #, (,GSAL GDAB, RANG GI SPYI BOR BLA MA DANG GNYIS SU MED
PA'I RJE BTZUN RDO RJE RNAL 'BYOR MA, RANG GI PHRAG PA GNYIS SU
BLA MA RNAL 'BYOR MA'I ZHABS GA-YAS GA-YON BZHAG PA, TSANGS BUG
DANG BLA MA'I BHA GA GNYIS KHA DA CHAD

DU YOD PA, BLA MA'I MTHA' SKOR DU 'JA' 'OD KYI GUR PHUB PA'I
NANG DU DPA' BO DANG MKHA' 'GRO'I TSOGS SPRIN 'KHRIGS PA BZHIN
BZHUGS PA GSAL BTAB LA, RANG NYID RDO RJE RNAL 'BYOR MAR GSAL
BA'I, ,LUS DBUS AA WA DH'U T'I SBA LCAG TZAM,,

YAR SNE SPYI BOR BUG PA THAL GYIS ZUG ,MAR SNE LTE 'OG SBRUL
MJUG LTAR KHENGS PA'I, ,STENG DU CHOS 'BYUNG GYEN DU PHYOGS PA'I
NANG, ,RANG SEMS BA% YIG DMAR PO SRAN MA TZAM, ,'PHAR ZHING
'PHUR LA

KHAD PA'I RNAM PAR GYUR, ,RANG GI SPYI BOR RTZA BA'I BLA MA
DANG, ,DBYER MED RJE BTZUN RDO RJE RNAL 'BYOR MA, ,RGYAN DANG
CHA LUGS YONGS SU RDZOGS PA'I SKU, ,ZHABS GNYIS RANG GI GA-YAS
GA-YON PHRAG PAR BZHAG, ,BHA GA TSANGS

BUG KHAD CHAD BZHUGS PA, ,MTHA' SKOR DPA' BO MKHA' 'GRO'I TSOGS
DANG BCAS, ,'JA' 'OD GUR KHANG 'KHRIGS PA'I KLONG DKYIL NA,
,MNGON SUM NYID DU BZHUGS PA MKHA' SPYOD KYI, ,ZHING DANG NGO BO
GNYIS SU MED

@002B PAR GYUR, ,THUGS KA'I 'OD KYIS RANG BZHIN GNAS MCHOG NAS,
,BLA MA YI DAM SKYABS GSUM MA LUS PA, ,SPYAN DRANGS THIM PAS BLA
MA DE NYID NI, ,SKYABS GNAS THAMS CAD 'DUS PA'I NGO BOR GYUR,
,BAR BSAMS LA, MTSAMS 'DIR MCHOD BA BYI

RLABS BYA, AOm BADZRA YO GI N'I SA PA RI W'A RA AARGHAm PRA T'I
TZTSA H'Um SV'A H'A, DE BZHIN DU SBYAR TE, P'ADYAm, PUshPE,
DH'UPE, A'A LO KE ,GANDHE, NEE WIDY'A, SHAPTA PRA T'I TZTSA H'Um
SV'A H'A, SA PHYI MCHOD DANG, AOm GSUM MA LA 'BRU GSUM BTAGS PAS
NANG MCHOD DBUL, DPAL

LDAN RDO RJE MKHA' 'GRO MA, ,MKHA' 'GRO MA YI 'KHOR LOS SGYUR,
,YE SHES LNGA DANG SKU GSUM NYID, ,'GRO BA SKYOB LA PHYAG 'TSAL
LO, ,JI SNYED RDO RJE MKHA'I 'GRO MA, ,KUN TU RTOG PA'I 'CHING
GCOD CING, ,'JIG RTEN BYA BAR RAB 'JUG

MA; ;DE SNYED RNAMS LA PHYAG 'TSAL BSTOD, ,CES BSTOD, DE NAS
NGAN SONG GI RGYU SDIG LTUNG DANG, DGE BA YIN YANG GA ZHING DU
BGROD PA LA BAR DU GCOD BYED RNAMS SPYOD BYED KYI DMIGS PA BDUD
RTZI 'BEB SBYANG DANG BCAS AOm GSUM MA CI NUS BZLA, DE NAS BLA
MA RJE BTZUN MA'I THUGS

KA'I THUGS BDE STONG GNYIS SU MED PA'I YE SHES KYI NGO BO BA YIG
LAS 'OD ZER PHU DUNG BRKYANGS PA LTA BU BYUNG STE LTE BA'I RANG
SEMS PA YIG LA ZUG PAS 'OD KYI SBU GU'I STENG BLA MA'I THUGS
KA'I BA YIG ,'OG RANG SEMS BA% YIG GIS BKAG PA LTA BUR BSAM, LTE
BA'I BA YIG LA BA RI NAS TSU RIR

BLTA BA LTA BU MA YIN PAR RANG SEMS ZHUGS PA BZHIN DU BYAS TE
MKHA' SPYOD KYI ZHING DU 'GRO MKHAN GYI 'DU SHES DANG, 'OD KYI
SBU GUL LAM GYI 'DU SHES, BLA MA'I THUGS KAR 'GRO SA'I 'DU SHES
TE 'DU SHES GSUM LDAN GYIS DANG NAS, SLU MED DKON MCHOG GSUM GYI
NGO BO NYID,,

@003A *, ,NGAN SONG 'JIGS LAS SGROL BA'I DPA' BO STE, ,DAG PA'I
ZHING DU 'KHRID PA'I DED DPON MCHOG ,BLA MA MKHA' SPYOD DBANG
MOR GSOL BA 'DEBS, ,GNAD GCOD GSHIN RJE'I 'JIGS LAS BSKYAB TU

GSOL, ,'JIGS RUNG BAR DO'I 'PHRANG LAS BSGRAL DU GSOL, ,BZOD
DKA' NGAN 'GRO'I GA-YANG LAS DRANG DU GSOL, ,ZHING MCHOG MKHA'
SPYOD GNAS SU 'KHRID DU GSOL, ,KHRID NAS SANGS RGYAS SA LA BZHAG
TU GSOL, ,RE SA

GZHAN NA MED DO THUGS RJES DRONGS, ,ZHES GDUNG SHUGS DRAG POS
GSOL BA BTABS PAS BLA MA'I THUGS KA'I BA% YIG LAS 'OD ZER DMAR
PO LCAGS KHYU LTA BU BYUNG BA RANG SEMS BA% YIG LA BTAB, 'OG
RLUNG DANG SBRAGS NAS PA'I ZHES BRJOD PA DANG MNYAM DU MGRIN
PA'I BAR NA RA RA SON,

DE NAS HIKRA BRJOD PAS BLA MA'I THUGS KA'I BI YIG LA THIM, MKHA'
SPYOD DU DNGOS SU SLEBS NAS BLA MA'I THUGS DANG RANG SEMS 'DRES
PAR BSAMS LA BDE STONG GI NANG DU CUNG ZAD 'JOG ,SLAR KA ZHES
BRJOD PA DANG MNYAM DU RANG SEMS LTE BAR PHAB NAS, YANG SNGAR
BZHIN THUN RER

LAN NYER GCIG LA SOGS PA SBYANGS TE THUN GROL BA NA DMIGS RTEN
SNYING GAR DRANGS TE BLA MA 'KHOR BCAS 'OD DU ZHU STE SNYING
GA'I BAm YIG LA THIM PAS DBU MTSO'I BDUD RTZIS GANG, TSANGS BUG
'OD KYI RDO RJE RGYA GRAM GYIS LEGS PAR BKAG PAS 'CHI MED TSE'I
DNGOS GRUB THOB PAR BSAM,

MKHA' SPYOD ZHAL BZANG BLTA BA'I SMON LAM DANG, DAL 'BYOR GRU
CHEN MA SOGS BSNGO SMON RGYAS BSDU CI RIGS DANG, SHIS BRJOD
RGYAS BSDUS CI RIGS KYIS MTHA' BRGYAN PAR BYA'O, ,DE LTAR
SBYANGS PAS 'BYONGS RTAGS BYUNG BA NA GDAMS NGAG GI DON MA BRJOD
PA TZAM LAS RTAG TU BYA BA MI RUNG STE,

@003B 'PHO RAB TSE THUNG ZHES TSE LA GNOD PAR GSUNGS SO, ,'PHO
BA 'BYONGS PA'I RJES SU'ANG TSE SGRUB NAN TAN BYA BA GNAD CHE'O,
,GNYIS PA LAS PA SBYAR BA NI, 'CHI LTAS MA BYUNG BAR DU 'PHO BA
BYA MI RUNG PAS, 'CHI LTAS BRTAG PA LA MKHAS PAR BYA, 'CHI LTAS
BYUNG NAS KYANG DE MA THAG NAS 'PHO BA MI BYA BAR

'CHI BAR BLU BA'I THABS LA SGO SNA TSOGS NAS 'BAD, DE LTAR 'BAD
KYANG LDOG MTHUB PAR 'CHI BA CES PAN DNGOS PO THAMS CAD MCHOD
SBYIN DU BTANG STE GANG LA'ANG CHAGS ZHESN MED PAR BYAS LA,
DNGOS GZHI'I NYAMS LEN SNGAR JI LTA BA BZHIN LA SLAR THUGS KA
NAS MAR MI 'BEBS PAR BLA MA'I THUGS DANG RANG SEMS

DBYER MED DU 'DRES PAR BSAMS LA KHA DBUGS MCHAD KYI BAR DMIGS PA
YANG YANG BSKYAR NAS BYA ZHING, GNAD GCOD KYIS GDUNGS PA SOGS
KYI TSE GROGS DAM TSIG GCONG BAS RNA KHUNG NAS GSAL 'DEBS BYA,
DE NAS BLA MA'I THUGS DANG RANG SEMS 'DRES PA BYA NAM MKHA' LA
'PHUR BA LTAR NAM MKHA'I

DBYINGS SU SONG BAS MKHA' SPYOD BSLEBS PAR BSAM PA YANG YANG
BYAS PAS 'CHIB 'OD GSAL LAS LANGS MTHAG RJE BTZUN RDO RJE RNAL
'BYOR MA DPA' BO MKHA' 'GRO'I TSOGS DANG BCAS PAS 'JA' 'OD KYI
GUR PHUB, ME TOG GE CHAR 'BEB, ROL MO'I SGRA SNA TSOGS DANG BCAS
TE MKHA' SPYOD KYI ZHIN DU 'KHRID PAR 'GYUR RO, ,SPYIR DAG

ZHING GI NANG NAS MKHA' SPYOD KYI ZHIN DU SKYE BAR DKA' NA'ANG
RJE BTZUN YAB YUM GYI RNAL; 'BYOR NYAMS SU LEN PA SPYI DANG,
LHAG PAR YUM BKA' NA' RO MKHA' SPYOD MNYID RANG GI SGRUB PA PO
DAG PA MKHA' SPYOD DU MYUR BA MYUR BAR 'KHRID PA'I BRDAR SPYANG
GSUM DAG PA MKHA' SPYOD KYI ZHING DU GZIGS PA DANG, MTSAN

YANG MKHA' SPYOD MA ZHES YONGS SU GRAGS PA 'DI LA BRTEN PA NI
DAG PA MKHA' SPYOD KYI ZHING DU BGROD PA'I THABS BZANG PO BLA NA
MED PA'O, ,ZHES RJE BTZUN YUM RKYANG LA BRTEN PA'I 'PHO BA'I
NYAMS LEN KHRIGS CHAGS SU BKOD PA 'DI NI, RGYA BLA MA BYAMS PA
KUN MKHYEN DANG, RIN CHEN RDO RJE GNYIS NAS NAN DU BSKUL NGOR,

@004A *, (,PHA BONG KHA'I SPRUL MING PAS RAB RGYAL LCAGS 'BRUG
DBO ZLA'I YAR GYI TSES BCU BZANG POR SBYAR BA'I YI GE BA NI 'DAN
GRVA BLO BZANG RDO RJE'O,, ` ,,LAG MCHOD BYA TSUL MKHA' SPYOD
DGA' STON SNYING PO BZHUGS SO,,) ,

` RGYAL KUN BDE STONG LHAN SKYES DBYINGS, ,YID 'PHROG SMIN LEGS
SGAG MO'I GAR, ,SKAL LDAN PHYI NANG MKHA' SPYOD KYI, ,DGA' STON
SNYING PO KHYOD NYID RGYAL, (,'DIR RJE BTZUN RDO RJE RNAL 'BYOR
MA N'A RO MKHA' SPYOD DBANG MO'I THUN MTSAMS KYI RNAL 'BYOR

GA-YON PA'I KUN SPYOD KYI GTZO BO LAG MCHOD NYAMS SU BLANG BA'I
TSUL 'KHYER BDE 'GOD PA LA,) RANG NYID SKAD CIG GIS RJE BTZUN
RDO RJE RNAL 'BYOR MAR GYUR, (ZHES SKAD CIG KRONG BSKYED BYA, DE
NAS BZA' BCA' BYIN GYIS BRLAB PA NI, BSANGS SBYANGS,) RANG GI
LAG PA GA-YAS PA'I

MTHIL DU HO DKAR PO LAS BYUNG BA'I 'KHOR LO DKAR PO RTZIBS
BRGYAD PA'I LTE BAR HO DKAR POS MCHAN PA RNAM SNANG GI RANG
BZHIN DU GYUR, RANG GI LAG PA GA-YON PA'I MTHIL DU HA DMAR PO
LAS BYUNG BA'I PADMA DMAR PO 'DAB MA BRGYAD PA'I

LTE BAR HA DMAR POS MTSAN PA SNANG MTHA'I RANG BZHIN DU GYUR, DE
GNYIS KYI DBUS SU A'A:LAS BYUNG BA'I THOD PA PHYI DKAR LA NANG
DMAR BA YANGS SHING RGYA CHE BA'I NANG DU SHA LNGA BDUD RTZI
LNGAS GANG BAR GYUR BA'I DBUS SU NYI GDAN LA HR'I:

SNGON PO MI BSKYOD PA'I NGO BOR GYUR, HA HO HR'I: (LAN GSUM,)
KHA DOG DRI RO NUS PA'I SKYON BCOM ZHING BDUD RTZIR GYUR, HRI:'I
GA-YAS SU AOm DKAR PO, GA-YON DU A'A:DMAR PO, MDUN DU H'Um SNGON
PO DE DAG LAS 'OD ZER 'PHROS,

@004B PHYOGS BCU NA BZHUGS PA'I DPA' BO DANG RNAL 'BYOR MA THAMS
CAD KYI THUGS KA'I SA BON LAS YE SHES KYI BDUD RTZI BKUG NAS AOm
A'A:H'Um GSUM LA THIM ZHING, DE GSUM YANG THOD PAR THIM PAS BYIN
GYIS BRLAB PAR GYUR, AOm A'A:H'Um, (LAN

GSUM,) RGYA CHER SPEL ZHING BYIN GYIS BRLAB PAR GYUR, (LAG PA
DANG KHA ZAS BYIN RLABS 'DI BZHIN KHA ZAS ZA RES BZHIN DU MA
BYAS NA NYES PA CHE ZHING BYAS NA PHAN YON MTHA' YAS PAR GSUNGS
SO, ,LAG MCHOD DNGOS GZHI LA RGYA CHER) SPEL ZHING BYIN GYIS
BRLAB PAR GYUR

(ZHES PA'I MTSAMS NAS LAG PA GA-YAS PA'I SRIN LAG GIS NANG MCHOD
BLANGS NAS 'BRU GSUM BRJOD DE LAG PA GA-YON PA'I MTHIL DANG, SOR
MO LNGA LA RIM BZHIN MTHE'U CHUNG NAS THIG LE BYAS TE, NGAG 'DON
NI,) RANG GI LAG PA GA-YON PA'I MTHIL DU NYI MA LA RDO RJE PHAG

MO'I NGO BO AOm BAm DMAR PO, MTHE'U CHUNG NGU NYI MA LA GSHIN
RJE MA'I NGO BO HAm YOm SNGON PO, SRIN LAG TU ZLA BA LA RMONGS
BYED MA'I NGO BO HRIm MOm DKAR PO, GUNG MOR NYI MA LA SKYOD BYED
MA'I NGO BO HREm HRIm SER PO, MDZUB MOR NYI MAL SKRAG BYED

MA'I NGO BO H'Um H'Um LJANG GU, MTHE BONG LA NYI MAR TZAndI KA'I
NGO BO PHAt PHAt DUD KHA RNAMS KYIS MTSAN PAR GYUR, (LAG PA'I
RGYAB KYI BOL GONG LA THIG LE BYAS TE,) LAG PA'I RGYAB KYI BOL
GONG LA RJE BTZUN RDO RJE RNAL 'BYOR MA'I LHA TSOGS RNAMS ME
LONG NANG GI

GZUGS BRNYAN BZHIN SKAD CIG GIS GSAL BAR GYUR, (DE NAS GA-YAS
KYI SRIN MDZUB GUNG GSUM GYIS NANG MCHOD BYUG PA DANG SPRAGS
NAS) AOm A'A:H'Um, AOm BAm, HAm YOm, HREm MOm, HREm HRIm, H'Um
H'Um, PHAt PHAt H'Um H'Um PHAt, AOm AOm AOm SARBA (ZHES PA NAS,)

@005A *, ,SV'AH'A AOm A'A:H'Um, LAG PA RNAL 'BYOR MA THAMS CAD
'DUS PA'I LHA'I NGO BOR GYUR, (ZHES LHA DNGOS KYI MOS PA BRTAN
PO BYAD NAS THAG MAR KHU BA'I RDZAS JA CHANG LTA BUG CHA'I LHA
RNAMS LA 'BRU GSUM DANG RKANG BRGYAD

KYIS BSTAD BZHIN DU LAG PA'I MTHIL DANG MTHA'U CHUNG NAS SOR MO
RNAM SA'I RIM BZHIN DBUL, YANG RKANG BRGYAD KYIS BSTOD BZHIN DU
RJE BTZUN RDO RJE RNAL 'BYOR MAR 'BUL, DE NAS SLAR YANG GONG
BU'I RDZAS RNAMS 'BRU GSUM DANG RKANG BRGYAD KYIS BSTOD BZHIN DU
SNGAR BZHIN 'BUL, DA NAS GA-YAS

PA'I MTHAB SRIN GYIS NANG MCHOD BLANGS LA,) AOm AOm BAm H'Um
H'Um PHAt AOm A'A:H'Um, AOm HAm YOm H'Um H'Um PHAt AOm A'A:H'Um,
AOm HRI MIm H'Um H'Um PHAt AOm A'A:H'Um, AOm HRIm HRAm H'Um H'Um
PHAt AOm A'A:H'Um, AOm H'Um H'Um H'Um PHAt AOm A'A:H'Um, AOm
PHAt PHAt H'Um H'Um  

PHAt AA AA:H'Um, AOm AOm AOm SARBA ZHES PA NAS SV'AH'A AOm
A'A:H'Um, AOm AARGHAm NAS, AOm A'A:BADZRA DHARME H'Um, AOm BCOM
LDAN 'DAS MA RDO RJE PHAG MO X AOm 'PHAGS MA X AOm 'BYUNG BO'I X
AOm RDO RJE'I X AOm GTUM MO X AOm BDUD RNAMS X

AOm RMAGS BYAD X AOm RDO RJE PHAG MA SBYOR CHEN 'DOD DBANG MAL
'DUNG H'Um H'Um PHAt, (CES BSTOD,) AOm BADZRA HI RU KA SAM YA
SOGS YIG BRGYA BRJOD,) MA RNYED YONGS SU X 'DZAM GLING NYER
BZHI'I YUL GNAS DBA' BO DANG, ,MKHA' 'GRO RGYA MTSO'I

CHOGS KYIS DUS KU:TU, ,GA-YEL MANG MGON DANG PHYI NANG GSANG
BA'I GROGS, ,MDZAD NAS DON GNYIS MA LUS LHUN GRUB SHOG ,KHYED
RNAMS MCHOD CING (ZHES PA NAS) MDZAD DU GSOL, (,DES BRJOD, LAG
PA'I RDZAS RNAMS BZHAR NAS GA-YON PA'I)

@005B ('BREB SRIN GYIS BZUNG STE SNYING GA MGRIN PA SPYI BO GSUM
DU BYUG DIB,) H'Um A'A:AOm (ZHES BRJOD, LAG PA GNYIS BAD KOR
BYED BZHIN GA-YON PA MGO LA BZHAG LA,) LAG PA'I LHA RNAMS SPYI
BO NAS ZHUGS, SNYING GAR THIMS PAS BYIN GYIS BRLAB PAR GYUR, AOm
YOG

SHUDDH'A:SARBA DHARM'A:YO GA SHUDDHO NYAHAm, (LAG PAR GOS PA'I
RDZAS RNAMS LUS LA BYUG PAS BSRUNG BA'I MCHOG TU 'GYUR, LAG
MCHOD BYAS PA'I RDZAS RNAMS CHA GNYIS SU BAS TE CHA GCIG BZA'
BTUNG GI RDZAS DANG BSRE, CHA GCIG SNOD GZHAN ZHIG TU BYIN RTEN
GYI TSUL DU BZHAG NA ZAS GAS GNAS

MAL SOGS 'BAD MED DU THOB PA SOGS DBEN SA YAB SRAS KYIS PHAN YON
MTHA' YAS PAR GSUNGS SO,) ,RANG GI THUGS KA'I H'Um LAS 'OD ZER
'PHROS, PHYOGS BCU'I SANGS RGYAS DANG BYANG CHUB SEMS DPA' THAMS
CAD RJE BTZUN RDO RJE RNAL 'BYOR MA'I SKU'I

RNAM PAR SPYAN DRANGS, RANG GI LUS LA ZHUGS PAR GYUR, AOm SA MA
YA SHUDDH'A:SARBA DHARM'A:SA MA YA SHUDDHO NYAHAm, (ZHES BRJOD
DO,) ,RANG GI LCE H'Um LAS SKYES PA'I RDO RJE RTZE GSUM PA DKAR
PO NAS 'BRU TZAM DU GYUR BA'I 'OD ZER GYIS BCUD RNAMS

DRANGS TE GSOL BAS RANG GI LUS LA GNAS PA'I LHA RNAMS ZAG MED
KYI BDE BA CHEN PO'I BDUD RTZIS MNYES SHING CHIM PAR GYUR, (ZHES
BRJOD CING BSAMS LA ZAS BZA' BAR BYA'O,) ,DPAL LDAN 'KHOR LO
SDOM PA YI, ,SNYAN BRGYUD CHU GTER LAS

BLANGS PA'I, ,YUM BKA'I LAG MCHOD SNGON MED KYI, ,MAN NGAG NOR
BU 'DIR SPYOD CIG (,DE LTAR MA RGYUD THUN MONG MA YIN PA'I DAM
TSIG GA-YON PA'I KUN SPYOD KYI GTZO BO LAG MCHOD KYI LAG LEN
KHRIGS CHAGS BDE MCHOG YAB BKA'I CHA LAG TU LEGS PAR BZHUGS)

@006A *, (,KYANG YUM BKAR BSKYED RIM 'GA' SHAS SU ZUNG TZAM ZHAL
'PHANGS LAS LAG LEN KHRIGS CHAGS MI SNANG GSHIS LAM 'DI NYAMS SU
LEN PA DAG LA SHIN TU MA KHO PHYIR 'DI LTA BU ZHIG DGOS ZHES
SNGA DUS RIGS LAM SMRA BA'I DBANG PHYUG RGYUD SMAD BLA MA DBU
MDZAD YONGS

KYI DGE BA'I BSHES GNYEN THUB BSTAN NYIN PHYED MCHOG NAS BSKUL
MA MDZAD PA DANG, NYE CHAR RGYUD SMAD SNGAGS RAM PA BLO BZANG
RGYA MTSO NAS NAN TAN BSKUL MA MDZAD PA BZHIN DPAL 'KHOR LO SDOM
PA'I LAM LA MOS PA YID BYED KYI RNAL 'BYOR BA BDE CHEN SNYING
POS YAB BKA'I SNYAN BRGYUD MAN NGAG LAG

KHRID KYI RGYUN BZHIN GZIM LHA KLU'I SKYED MOS TSAL NE'U GSING
ME TOG MNGON PAR BKRA BAR SPRO SENG GI SKABS DE NYID DU 'PHRAL
MAR BRIS PA'I YI GE PA NI LHA DRUNG SKAL BZANG DBANG RGYAL GYIS
BGYIS PA 'GRO DON 'PHEL BAR GYUR CIG,) ,, ` RGYA BLA DGE SLONG
BYAMS PA KUN MKHYEN DANG, ,

DAD DAM MTSUNGS MED LNYA KLU DGA' TSAL BAS, ,YON SBYAR SKYABS
MGON BLA MAS RJES BZUNG STE, ,PHYI NANG MKHA' SPYOD GO 'PHANG
MYUR THOB SHOG ,DGE LEGS 'PHEL,,