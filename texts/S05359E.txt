*, ,RNAM SHES GONG DU 'PHO BA'I RGYA CHER BSHAD PA GSER GYI
SGO 'BYED PA BZHUGS SO, ,

@001A #, ,RGYUD KYI RGYAL PO KHA SBYOR GYI BRTAG PA BRGYAD
PA'I RAB BYED GSUM PA, RNAM SHES GONG DU 'PHO BA'I RGYA CHER
BSHAD PA GSER GYI SGO 'BYED PA ZHES BYA BA, RJE BTZUN BLA MA
'JAM PA'I DBYANGS

KYI ZHABS KYI PADMO LA GUS PAS PHYAG 'TSAL LO, ,YE SHES DBANG
PO STON PA BCOM LDAN 'DAS, ,'KHOR GYI GTZO BO RDO RJE SNYING
PO DANG, ,LAM 'DI'I LHA MCHOG YE SHES MKHA' 'GRO DANG, ,'JAM
DBYANGS

BLA MA'I ZHABS LA GUS PHYAG 'TSAL, ,RNAM SHES GONG DU 'PHO
BA'I GDAMS NGAG NI, ,LUGS 'DI KHO NA SHIN TU ZAB PO ZHES,
,BYANG PHYOGS 'DI NA SHIN TU MANG MOD KYANG, ,RGYUD DON JI
BZHIN BSHAD PA

NYUNG MTHONG NAS, ,RDO RJE MKHA' 'GRO RDO RJE GDAN BZHI DANG,
,SDOM 'BYUNG 'JAM DPAL ZHAL GYI LUNG RNAMS KYI, ,GNAD KUN
BSDUS NAS KHA SBYOR RGYUD KYI DON, ,RGYUD SDE'I MTHAR SON
GDAMS PA'I MDZOD

GYUR PA, ,MKHAS PA 'JIGS MED 'BYUNG GNAS SBAS PA YI, ,RGYA
CHER 'GREL PA'I RJES SU 'BRANGS NAS NI, ,BSHAD KYIS 'PHO BA'I
GNAS KUN SHES 'DOD PA'I, ,RNAM DPYOD LDAN RNAMS GUS PAS

@002A *, ,MNYAN PAR GYIS, ,DPAL YANG DAG PAR SBYOR BA'I RGYUD
KYI BRTAG PA BRGYAD PA'I RAB TU BYED PA GSUM PA, MU STEGS KYI
YE SHES 'JIG PAR BYED PA ZHES BYA BA 'PHO BA'I RAB BYED LA

GNYIS, RAB TU BYED PA DNGOS BSHAD PA DANG, RAB TU BYED PA'I
MTSAN BSTAN PA'O, ,DANG PO LA GNYIS, RGYAS PAR BSHAD PA DANG,
DON BSDU BA'O, ,DANG PO LA GSUM, YE SHES GONG DU 'PHO BA'I

TSUL BSHAD PA DANG, YE SHES KYI KHYAD PAR BSTAN PA DANG, RNAL
'BYOR GYI BSTAN BCOS KYI CHE BA BSTAN PA'O, ,DANG PO LA LNGA,
'PHO BA'I MTSAN NYID SPYIR BSTAN PA DANG, 'PHO BA'I LAM NYID
BSHAD PA DANG,

ZHAR LA GRONG 'JUG DANG TSAR BCAD RJES 'DZIN BSTAN PA DANG,
DON BSDUS TE BSTAN PA DANG, 'PHO BA'I RNAL 'BYOR GANG GI DON
DU GSUNGS PA BSTAN PA'O, ,DANG PO LA DRUG ,'PHO BA'I GDAMS PA
NYAN PAR

BSKUL BA DANG, DON DE ZHUS PA DANG LAN GYIS YANG DAG PAR BSHAD
PA DANG, DBANG PO'I SGO RENGS PAR BYED PA'I THABS BSTAN PA
DANG, YI GE PHYED DANG GNYIS KYIS BSKUL BA ZHAR BYUNG DANG
BCAS PA DANG,

@002B 'PHO BA'I PHAN YON BSTAN PA DANG, 'PHO BA'I DUS BSTAN
PA'O, ,DANG PO NI, SNGAGS SPYOD PA'I GNAS KHYAD PAR CAN GYEN
DU BGROD PA NI 'PHO BA'O, ,DE'I RNAL 'BYOR NI DE'I DON DU 'JUG
PA'I TING NGE 'DZIN NO, ,TING NGE 'DZIN DE'I MTSAN

NYID DE RANG BZHIN NAM RANG GI NGO BO'I KHYAD PAR DE NYID JI
LTA BA GANG YIN PA DE RDO RJE SNYING PO ZHES BOS NAS NYON CIG
CES GSUNGS SO, ,BZANG PO'I LAM GYIS TE 'PHO BA'I LAM KHYAD PAR
CAN GYIS TE BSGOM PA'I RNAL 'BYOR PA RIG PA 'DZIN

PA'I RTEN KHYAD PAR CAN GYI 'GRO BA MDZES PAR 'GRO BA'I THABS
KHYOD LA BSTAN PAR BYA'O, ,'PHO BA'I RNAL 'BYOR 'DI GSHIN RJE
GSHED DMAR PO'I RGYUD NAS MDOR BSDUS PA ZHIG GSUNGS PA DANG,
'JAM DPAL ZHAL LUNG NAS GSUNGS PA

MA GTOGS PA, GSANG 'DUS LA SOGS PA PHA RGYUD KYI SKOR NA MI
GSAL LO, ,RNAL 'BYOR MA'I RGYUD LA YANG RDO RJE GDAN BZHI
DANG, ,THUN MONG GI BSHAD RGYUD SAMBU tI DANG, BDE MCHOG GI
SGOS KYI BSHAD RGYUD SDOM 'BYUNG RNAMS NAS GSUNGS

LA, DE YANG 'PHO BA'I SPYI KHOG GI GNAD RNAMS JI LTA BA BZHIN
DU MTHUN PAR YOD DO, ,GZHAN YANG 'PHO BA'I RNAL 'BYOR GYI
SKABS SU 'CHI BA BLU BA DANG, RIMS DANG DUG 'JOMS PA DANG,
GTUM MO SBAR NAS DGA' BZHI BSKYED PA SOGS KYI DGOS

PA MANG DU GSUNGS SO, ,'DI GANG LA GSUNGS PA'I GANG ZAG NI,
RAB TSE 'DI LA 'TSANG RGYA BA DANG, 'BRING BAR DOR 'TSANG RGYA
BA DANG, THA MA SKYE BA BRGYUD NAS 'TSANG RGYA BA GSUM GYI
NANG NAS, PHYI MA NYID KYI DBANG DU BYAS NAS GSUNGS SO

@003A *, ,ZHES BLA MA GONG MA RNAMS 'CHAD DO, ,'ON KYANG GANG
ZAG DANG PO'I DBANG DU BYA BA MIN YANG, ,GNYIS PA'I DBANG DU
BYAS NAS 'PHO BA'I RNAL 'BYOR GSUNGS PA 'JAM DPAL ZHAL LUNG NA
YOD LA, ,GZHAN NI SKYE BA BRGYUD NAS 'TSANG

RGYA BA'I DBANG DU MDZAD NAS GSUNGS SO, ,GNYIS PA LA LNGA,
,STON PA LA ZHU BA 'BUL BA DANG, ,ZHUS PA'I LAN RGYAS PAR
BSHAD PA DANG, ,BSHAD PA DE RNAMS KYI DON BSDU BA DANG, ,'CHI
LTAS KYI MTSAN MA BSTAN PA DANG, 'PHO BA'I RNAL 'BYOR

MCHOG TU 'GYUR TSUL LO, ,DANG PO NI, ,RNAM SHES 'PHO BA'I SGO
RNAM DGU NI JI LTAR LAGS PA DANG, YE SHES TE RNAM SHES 'PHO
BA'I SGO YI DBYE BA LA BRTEN PA NI, BDE 'GROR SKYE BA'I YON
TAN DANG, NGAN 'GROR SKYE BA'I SKYON JI LTAR LAGS PA YE SHES

KYI DBANG PO ZHES STON PA LA BOS NAS BDAG CAG RNAMS NYAN PAR
'TSAL BA STE 'DOD DO ZHES ZHUS SO, ,RDO RJE MKHA' 'GRO LAS,
ZHU BA 'DI SNGON DU BTANG NAS DE'I 'OG TU SNGAR GYI BSHAD PAR
ZHAL GYIS BZHES PA 'BYUNG NGO, ,'CHI RTAGS BYUNG NAS

BZLOG THABS BYAS KYANG MA BZLOG PA'I DUS SU SROG NI 'CHAD PA
STE 'CHI BAR 'GYUR BA'I YANG DAG PA STE 'DOD PA'I DON LA MI
BSLU BA RAB TU SBYOR BA STE RJES SU SGRUB PA NYON CIG CES RDO
RJE SNYING PO LA NYAN PAR GDAMS SO, ,'DI NI DUS SU ZHES

GSUNGS PAS, SNGAR BSHAD PA'I DUS LA BAB PA NA, 'PHO BA'I SGO
NAS SROG 'DOR BA'I DUS YIN GYI 'CHI NAD KYIS THEBS PA'I SROG
CHAD PA LA MI BZUNG STE, DE NI 'OG NAS BKAG PA'I PHYIR RO,
,DE'I PHYIR 'GYUR GZHAN LAS, SROG NI

@003B CHAD PA'I DUS DAG TU, YANG DAG SBYOR BA ZHES 'BYUNG BA
NI, 'GYUR GYIS MA THON PA'O, ,GNYIS PA NI, DE LTAR DRIS PA'I
LAN STON PA NA, THOG MAR SGO DGU DANG, DE NAS 'PHO BA'I SKYON
YON STON PA NI, 'BROG 'GYUR LAS LEGS PA'I LAM NI MDZES

PA'I GNAS, ,NGAN PA'I LAM YANG SKYON RNAMS NYID, CES 'BYUNG BA
LA, 'GOS 'GYUR LAS, LAM BZANG PO YIS YID 'ONG GNAS, ,LAM NGAN
GYIS NI SRID PAR SKYON, ZHES 'BYUNG BA BDE BAS SGO BZANG PO
NAS 'PHO BA'I LAM BZANG PO YIS NI

YID DU 'ONG BA'I GNAS TE BDE 'GROR SKYE BA DANG, 'PHO BA'I SGO
NGAN PA'I LAM GYIS NI SRID PAR SKYON NI NGAN 'GRO GSUM DU SDUG
BSNGAL BAR GNAS PA'O, ,RNAM SHES 'PHO BA'I SGO DGU NI, YONGS
SU GRAGS PA'I LTE BA'I SGO'I MTSAN NYID DANG, LHAG

MA BRGYAD LA YANG SGO'I MTSAN NYID CES SBYAR RO, ,STENG GI SGO
NI SPYI GTZUG DANG, THIG LE'I SGO SMIN MTSAMS DANG, MIG DAG
DANG SNA'I SGO GNYIS DANG, SOGS KYIS BSDUS PA SRID PA'I SGO
ZHES PA KHA'I SGO LA BSHAD DO, ,RNA BA DAG GI SGO NI RNA

BA'I BUG PA GNYIS SO, ,BTUNG BA'I SGO NI GCI BA'I LAM GYI
SGO'O, ,BTUNG BA MIN PA'I SGO NI BSHAD PA'I LAM GYI SGO'O,
,MIG DANG RNA BA DANG SNA LA BUG PA GNYIS GNYIS YOD KYANG SGO
DGUR BYED PA NA SGO RE RER BYA'O, ,SMIN DBUS KYI SHA DANG

PAGS PA LA BUG PA MED KYANG RUS PA LA BUG PA YOD PAS SGOR
BZHAG STE, SPYI GTZUG BZHIN NO, SGO DE DAG NAS 'PHOS PAS 'GRO
BA GANG DU SKYE BA STON PA NI, ,LTE BA'I SGO NAS RNAM SHES
'PHOS PAS 'DOD PA CAN TE 'DOD KHAMS KYI MTHO RIS TE

@004A *, ,LHAR SKYE'O, ,THIG LE'I GNAS SMIN MTSAMS KYI SGO NAS
RNAM SHES 'PHOS PAS, GZUGS KHAMS KYI LUS CAN GYI LHAR SKYE'O,
,'DIR 'BROG 'GYUR LAS, STENG NI STENG DU GNAS PA YI, ,'GRO
DANG 'ONG BAR YONGS SU GRAGS,

ZHES 'BYUNG LA, 'GOS 'GYUR LAS, STENG NAS 'GRO BA STENG GI NI,
,'GRO BA DAG TU RAB TU BRTAG ,CES GSUNGS PA'I 'GYUR PHYI MA
LEGS TE, RDO RJE MKHA' 'GRO LAS KYANG, STENG NAS 'GRO BA STENG
GI NI, ,MYUR DU 'GRO BA BYED PAR 'GYUR,

ZHES GSUNGS SHING, MAN NGAG SNYE MA DANG, RDO RJE MKHA' 'GRO'I
'GREL BA LAS KYANG, 'ONG BA ZHES PA MI 'BYUNG BAR STENG NAS TE
SPYI GTZUG GSER GYI SGO NAS RNAM SHES 'PHOS PAS, STENG GI 'GRO
BA STE 'GRO BA KHYAD PAR CAN DU SKYE BAR BSHAD

PA'I PHYIR RO, ,STENG GI 'GRO BA NI BYANG CHUB SEMS DPA' LA
SOGS PA'I GNAS RNAMS SU GNAS PA'I 'GRO BA GZHAN KHYAD PAR CAN
DU 'GRO BAR MAN SNYE LAS BSHAD DO, ,'O NA SDOM 'BYUNG LAS,
STENG GIS GZUGS MED KHAMS SU STE, ,

DE NI BZANG POR 'GRO DBYE'O, ZHES GSER GYI SGO NAS 'PHOS NA,
GZUGS MED KHAMS SU SKYE BAR BSHAD CING, ZHAL LUNG LAS KYANG,
SPYI GTZUG YE SHES 'PHO BA NA, ,GZUGS MED KHAMS SU SKYE BAR
'GYUR, ZHES GSUNGS PA'I PHYIR NA

GSER GYI SGO NAS 'PHOS KYANG, SNGAGS SPYOD PA'I RTEN KHYAD PAR
CAN DU SKYE BAR MA NGES SO ZHE NA, SKYON MED DE 'DIR SGO 'DI
NAS 'PHOS NA 'DIR SKYE ZHES BSHAD PA RNAMS NI, 'PHO BA BSGOM
PA'I 'BRAS BU'I DBANG DU BYAS NAS BSHAD PA

@004B KHO NA MA YIN TE, SGO NGAN PA GSUM NAS 'PHOS NA NGAN
SONG GSUM DU SKYE BAR BSHAD PA BZHIN NO, ,DES NA GZHI DUS KYI
RNAM GZHAG BSTAN PA YIN LA, ,DE YANG GZUGS MED KHAMS SU SKYE
NA SPYI GTZUG NAS 'PHO BA DANG, ,GZUGS KHAMS SU

SKYE NA SMIN DBUS NAS RNAM SHES 'PHO BA SOGS BSTAN PA YIN GYI,
,SPYI GTZUG NAS RNAM SHES 'PHOS TSAD GZUGS MED DU SKYE BAR
STON PA MA YIN NO, ,DES NA 'PHO BA SBYANGS NAS SPYI GTZUG GSER
GYI SGO NAS RNAM SHES 'PHOS PAS BYANG CHUB

SEMS DPA'I GNAS SU SKYE BAR STON PA LA 'GAL BA MED DO, ,SNA'I
SGO GNYIS DAG LAS RNAM SHES 'PHOS PAS, GNOD SBYIN DU SKYE BAR
'GYUR LA RNA BA'I SGO GNYIS DAG LAS RNAM SHES 'PHOS NA GRUB
PA'I LHAR SKYE BAR 'DI DANG RDO RJE

MKHA' 'GRONG BSHAD LA, ZHAL LUNG LAS RIG PA 'DZIN PA'I GNAS SU
SKYE BA DANG, SDOM 'BYUNG LAS MI 'AM CIR SKYE BAR BSHAD DO,
,GAL TE MIG GNYIS LAS RNAM PAR SHES PA 'GRO BA STE 'PHOS NA,
MI RNAMS KYI RGYAL POR

SKYE BAR 'DI DANG RDO RJE MKHA' 'GRO DANG, GDAN BZHI DANG SDOM
'BYUNG DANG ZHAL LUNG RNAM LAS BSHAD PA, MAN NGAG SNYE MA LAS,
MI GNAS MI'I 'GRO BAR RO, ZHES BSHAD PA LTAR NA RGYAL PO NI
MTSON PA TZAM YIN PAS, MI'I 'GRO BA

SPYI LA BSHAD DO, ,SRID PA'I SGO LAS RNAM SHES 'PHOS NA YI
DVAGS SU SKYE STE, DE BZHIN DU GCI BA DRI CHU'I LAM NAS RNAM
SHES 'PHOS NA BYOL SONG SOGS SU SKYE'O, ,BTUNG BA MIN PA
BSHAD BA'I LAM NAS RNAM SHES 'PHOS PAS,

@005A *, ,TSA BA LA SOGS PA'I DMYAL BA BRGYAD DU NI SKYE'O,
,DE LTAR NA SPYI GTZUG GSER GYI SGO NI RAB PO, ,SMIN MTSAMS
DANG MIG DANG RNA BA DANG SNA DANG LTE BA'I SGO LNGA NI 'BRING
PO'O, ,BSHANG GCI DANG KHA'I SGO GSUM NI SGO THA MA'O, ,

TSA DMYAL NI GTZO BO YIN PAS 'DI DANG GDAN BZHI LAS BSHAD KYI,
,RDO RJE MKHA' 'GRO DANG SDOM 'BYUNG DANG ZHAL LUNG LAS DMYAL
BA SPYI LA BSHAD DO, ,LHA MA YIN MA BSHAD PA NI, GZHUNG GZHAN
NAS LHA MA YIN RNAMS DUD 'GROR BSHAD

PA DANG, YANG KHA CIG NAS LHA MA YIN 'GA' ZHIG LHA DANG 'GA'
ZHIG DUD 'GROR BSDUS NAS BSHAD PA LA DGONGS PA 'DRA'O, ,TSUL
'DI DANG 'PHAGS PA THOGS MED KYIS MNGAL SKYES RNAMS LA DANG
POR BAR DO'I RNAM SHES KHU KHRAG GI

DBUS GANG DU ZHUGS PA'I GNAS DE PHYIS SNYING GAR 'GYUR ZHING,
LUS 'DOR BA NA SNYING GA NAS RNAM SHES 'PHO BAR BSHAD PA DANG
MI 'GAL TE, ,NANG NAS RNAM SHES 'PHO BA NA SNYING GA NAS RNAM
SHES 'PHO BA YIN YANG, LUS KYI SGO SO SO

NAS PHYI ROL TU RNAM SHES 'PHO BA NA, 'DI NAS GSUNGS PA BZHIN
DU 'PHO BA'I PHYIR RO, ,'O NA MDZOD 'GREL LAS, 'CHI BA NA LUS
KYI PHYOGS GANG DU RNAM PAR SHES PA 'GAG CES DRIS PA'I LAN DU
CIG CAR 'CHI BA NI YID DANG BCAS PA'I

LUS KYI DBANG PO MOD LA 'GAG PAR 'GYUR RO, ZHES BSHAD DE CIG
CAR 'CHI BA NI 'DIR 'DOD GZUGS KYI SEMS CAN RDZUS SKYES 'CHI
BA'O, ,RIM GYIS 'CHI BA NI SKYE GNAS GZHAN GSUM GYIS 'CHI
BA'O, ,GAL TE RIM GYIS

@005B 'CHI NA NGAN SONG DU SKYE NA RKANG PA DANG, MIR SKYE NA
LTE BA DANG, LHAR SKYE BA DANG DGRA BCOM PA 'CHI NA NI SNYING
GAR RNAM SHES 'GAG GO ZHES GSUNGS PA DANG, 'DIR BSHAD PA MI
MTHUN PA JI LTAR YIN ZHE NA, MDZOD LAS, RKANG PA DANG, LTE BA
SNYING GAR YID

'CHI 'PHO ZHES GSUNGS PA'I YID 'PHO BA'I DON NI, 'GREL PA LAS
GNAS DE DAG TU YID 'GAGS PA'I DON DU BSHAD LA, DE YANG LUS KYI
DBANG PO MA LUS PAR RKANG PA LA SOGS PA'I GNAS SU 'GAGS PA'I
STOBS KYIS, YID KYI

RNAM SHES 'GAGS PAR 'GREL BSHAD LAS BSHAD PA LTAR YIN PAS,
GANG DU LUS DBANG 'GAGS PAS YID KYI RNAM SHES 'GAGS TSUL SO SO
BA STON PA YIN GYI, GNAS DE DAG NAS RNAM SHES PHYI ROL DU 'PHO
BAR STON PA MIN PAS 'GAL BA

MED DO, ,GSUM PA NI, RDO RJE SNYING PO LA, RIGS KYI BU ZHES
BOS NAS, SNGAR BSHAD PA DE LTAR NA GANG GI PHYIR SRID PA 'PHO
BA'I MTSAN NYID NI RNAM SHES 'PHO BA'I SGO'I KHYAD PAR TE,
MCHOG DMAN LAS NI BDE 'GRO DANG NGAN 'GRO'I 'KHOR BA'I SGO
MCHOG

DMAN GYI KHYAD PAR GYI DBYE BA YANG DAG PAR 'BYUNG BA DE'I
PHYIR RNAL 'BYOR PAS NI MNYAM PAR BZHAG PAS TE RTZE GCIG TU
LAS GZHAN MED PAR SGO MCHOG NAS RNAM SHES 'PHO BA'I RNAL 'BYOR
LA BRTZON PAR BYA'O, ,SPANG PHYIR ZHES PA 'GYUR

GZHAN LA MED CING, MAN SNYE LAS KYANG DE'I DON MA BSHAD DO,
,BZHI PA NI, 'CHI BA'I DUS KYI STE DUS THOB PA RNAMS KYI 'CHI
BA'I MTSAN MA STE 'CHI LTAS RGYUD RNAMS LAS BSTAN PA NYID SHES
PAR BYA'O, ,'DIR 'PHO BA LA 'PHO BA'I DUS LA MA 
@06A *, ,BAB PAR 'PHOS NA, NYES DMIGS CHEN PO GSUNGS PAS DUS
NGES PA GAL CHE LA, DE LA YANG 'CHI LTAS BYUNG BA LA 'CHI BLU
BYAS PAS ZLOG MI NUS NA, 'PHO BA BYED PAS 'CHI LTAS LA MKHAS
PAR BYA'O, 'DI LA GSUM, PHYI'I 'CHI

LTAS DANG, NANG GI 'CHI LTAS DANG, 'CHI BA BLU BA'I TSUL LO,
DANG PO NI, SDOM 'BYUNG LAS RKANG MTHIL DAG TU PHUG PA DANG,
,GANG TSE LTE BAR PHUG SNYAM GYUR, ,DE TSE NYI MA GSUM PHA
ROL, ,LNGA YI GONG DU 'GRO BAR 'GYUR, ,BSHANG GA CI ZAG PA'I

DUS DAG TU, ,DUS MTSUNGS SPRID PA BYUNG GYUR NA, ,DE NYID KYI
NI DUS TSOD LA, ,LO GCIG GIS NI 'CHI BAR 'GYUR, ,RTAGS DANG
BHA GA MNYAM SBYOR BA'I, ,BAR DANG THA MAR SPRID PA BYUNG, ,DE
TSE DUS MTSUNGS ZLA BA NA, ,NGES PAR 'CHI BA DAG TU 'GYUR,

SNYING GA LKOG MA'I DBUS DAG TU, ,GANG TSE DUS MTSUNGS ZUG
GZER BYUNG, ,GAL TE CHOS LA MI BRTEN NA, ,PHYOGS (ZLA PHYED
GSUM) GSUM GYIS NI 'CHI BAR 'GYUR, ,MIG GA-YON 'BRAS BU'I
GZUGS BRNYAN NI, ,GANG ZHIG ME LONG LA MA MTHONG, ,GAL TE ZLOG

PAR MI BYED NA, ,ZHAG BDUN NAS NI NGES PAR 'CHI, ,RNA BA'I
RTZA BA SMIN MA'I DBUS, ,SPYI DKYIL RNAMS SU ZUG GZER NI,
,BZHI PO MTSUNGS PAR GZER BYUNG NA, ,DE TSE 'PHRAL DU 'CHI BAR
'GYUR, ,GLO BUR DU SKYES TSON PO DANG, ,RID

DANG KHRO DANG 'JIGS PAS 'KHRUGS, ,GAL TE CHOS LA MI GNYIS
DANG BRTEN GANG, ,DE NI LO YIS 'CHI BAR 'GYUR, ,DKAR PO YI NI
TSES GCIG LA, ,GAL TE KHU BA NAG POR 'GYUR, ,DE TSE ZLA BA
DRUG GIS 'CHI, ,DMAR POS NAD 'BYUNG MTSON PA

@06B STE, ,RTAG TU 'DZAG PA'I MIG DANG LDAN, ,GZUGS LA BLTAS
KYANG RNAM PAR 'KHRUL, ,GANG ZHIG ME LONG CHU LA YANG, ,RANG
GI GRIB MA MA MTHONG DANG, ,MTSAN MO DBANG PO'I GZHU DANG NI,
,NYIN MO SKAR MA'I DKYIL 'KHOR MTHONG, ,SPRIN MED PAR NI LHO
PHYOGS

SU, ,RTEN PA'I GLOG 'GYU MTHONG BA DANG, ,NYIN PAR GRIB MA'I
LAM (DGU TSIGS) MTHONG DANG, ,SKAR MDA' LTUNG BAR GYUR BA
DANG, ,NGANG PA BYA ROG RMA BYA RNAMS, ,GCIG TU 'DUS PA MTHONG
BA DANG, ,ZLA BA GNYIS DANG NYI MA GNYIS, ,DE BZHIN RANG GI
MGO BOR 'BAR, SHING

RTZE RI YI RTZE MO LA, ,DRI ZA'I GRONG KHYER MTHONG BA DANG,
,YI DVAGS SHA ZA MTHONG BA'AM, ,GZHAN YANG 'JIGS SU RUNG BA
MTHONG, ,GLO BUR DU NI RAB TU 'DIR, ? ,YANG DANG YANG DU (DUS
GCIG TU MTHONG BA DANG,) BRGYAL BA DAG ,(DE RNAMS LAS GCIG ,)
,MTHONG BAR GYUR

NA'ANG GCIG PU DE, ,ZLA BA'I KHONGS SU 'CHI BAR 'GYUR, ,ZLA BA
RA RI SPANGS PA DANG, ,NYI MA 'OD ZER DANG BRAL BA, ,MTSAN MO
NYI MA NYIN MO ZLA, ,DE BZHIN RANG GI (STE RANG GI MIG) 'DRIN
BYED 'BAR, ,SKAR MA LHUN PO'I TSAD DANG NI, ,RGYA MTSO YANG NI
CHU BO

BZHIN, ,BSHANG DANG GCI BA'I DUS DAG NA, ,MTSUNGS PAR KHU BA
LHUNG GYUR PA, ,GAL TE CHOS LA MI BRTEN NA, ,PHYOGS GCIG LA NI
'CHI BAR 'GYUR, ,DER YANG SKYE BO'I GZUGS CAN GYI, ,GRIB MA LA
NI NYIN MO BLTA, ,MGO BO MA MTHONG

BA LAS DE, ,LO YI NANG DU 'CHI BAR 'GYUR, ,LAG PA GA-YON PA MA
MTHONG BAS, ,BU DANG CHUNG MA RNAMS PAR ('CHI BLU LAS DER YANG
ZHES PA'I GONG DU, SNGA DRO'AM YANG NA PHYI DRO'AM, ,ZLA ZER
DAG LA YUN RING DU, ,DPUNG BA BRGYAD PA'I GREB MA LA, ,BLTAS
TE RIM GYIS MKHA' LA BLTA, ,ZHES

@07A *, ,TSIGS BCAD GCIG 'BYUNG NGO,) ,NYAMS, ,GA-YAS MA
MTHONG BAS PHA DANG NI, ,CHUNG MA LA SOGS TSOGS CHEN 'CHI,
,DRI CHU'I RGYUN NI MNGAR GYUR DANG, ,GA-YON NAS 'KHOR ZHING
DRI NGA ? DANG, ,DRI CHU SKYUR BA LA SOGS GYUR, ,ZLA BA DRUG
GI

NANG DU 'CHI, ZHES GSUNGS LA, RMI LAM GYI 'CHI LTAS KYANG DE
NYID LAS, ,GANG ZHIG GI NI RMI LAM MTHAR, ,BYE MA'AM THAL BA'I
PHUNG PO'AM, ,LHA KHANG MCHOD SDONG LA 'DZEGS NYID, ,DE NI
SNGA MA BZHIN DU 'CHI, ,GAL TE BONG BU'AM SPRE'U ZHON,

GROGS MKHAR PHYAG DAR PHUNG PO LA, ,MNGON 'DZEGS LHO PHYOGS
'GRO BA NI, ,GANG GI RMI LAM MTHAR MTHONG DANG, ,BUD MED GANG
ZHIG GOS NAG CING, ,MDOG NAG 'DOD PA SPYOD PA'I MI, ,DE NI DUS
MTSAN MOR SHES BYA, ,GSHIN RJE RU NI 'GRO BAR

BSTAN, ,BYA RGOD CE SPYANG KHYI DANG WA, ,DRED DANG YI DVAGS
SHA ZA YIS, ,ZA BAR RMI LAM MTHONG NA NI, ,NGES PAR LO GCIG
DAG GIS SO, ,GOS DMAR LUS LA RAB GA-YOGS DANG, ,PHRENG BA DMAR
POS RNAM BRGYAN DANG, ,GANG TSE TIL MAR BKUS PA RMI, ,DE

NI ZLA DRUG LAS MI 'TSO, ,ZHES GSUNGS TE DE RNAMS PHYI'I 'CHI
LTAS SO, ,PHYI'I 'CHI LTAS RGYAS PAR SHES PAR 'DOD NA, ,NGAG
DBANG GRAGS PA'I 'CHI BLU'I MAN NGAG LAS SHES PAR BYA'O,
,GNYIS PA NI, ,NANG GI RLUNG GI 'CHI LTAS NGES PAR MA

BYAS PAR, PHYI'I 'CHI LTAS TZAM GYIS 'CHI BA'I NGES PA MED LA,
,PHYI NANG GNYIS KA NGES PAR BYAS NA GSAL BA YIN NO, ,ZHES
'CHI BLU DANG MAN NGAG SNYEM LAS GSUNGS PAS NA NANG GI 'CHI
LTAS RTOG PA GAL CHE'O, ,DE YANG SDOM 'BYUNG LAS,,

@07B DKAR PO RNAMS KYI TSES GCIG NAS, ,YANG DAG BRTZAMS TE
NYIN GSUM RLUNG, ,ZLA BA LA RGYU THUN PHYED LA, ,DE NAS NYIN
GSUM NYI MA LA, ,YONGS RGYU'I TSUL GYIS JI SRID RLUNG, ,DKAR
PO'I TSES NI BCO LNGA'I BAR, ,NAG PO RNAMS KYI TSES

GCIG NAS, ,BRTZAMS TE NYI MA GSUM DU RLUNG, ,NYI MAR BRJOD LAS
SNGA DRO RGYU, ,JI SRID TSES NI BCO LNGA'I BAR, ZHES GSUNGS
SO, ,DE DAG GI DON NI DKAR PO ZHES PA'I RKANG BA DRUG GIS,
,ZLA BA YAR NGO'I RLUNG RGYU TSUL STON TE, YAR

TSES GCIG NAS BRTZAMS TE NYI MA GSUM DU DANG POR ZLA BA LA STE
SNA BUG GA-YON PA NAS THUN PHYED DU RLUNG 'BAB BO, ,DE NAS
TSES BZHI NAS BRTZAMS TE NYI MA GSUM DU DANG POR NYI MA LA STE
SNA BUG GA-YAS PA NAS YONGS SU RGYU

BA'I TSUL GYIS THUN PHYED DU RLUNG 'BAB BO, JI SRID NAS BCO
LNGA'I ZHES PA'I DON NI SNGA MA BZHIN DU, RLUNG JI SRID BCO
LNGA'I BAR DU YANG RGYU BA STE, TSES BDUN NAS BRTZAMS TE DGU'I
BAR NYI MA GSUM DU SNA BUG GA-YON PA NAS DANG POR RGYU, ,

BCU NAS BRTZAMS TE BCU GNYIS KYI BAR ZHAG GSUM DU THOG MAR SNA
BUG GA-YAS NAS DANG BCU GSUM (SNGA DRO) NAS BRTZAMS TE BCO
LNGA'I BAR DU ZHAG GSUM DU THOG MAR GA-YON NAS RLUNG 'BAB BO,
,NAG PO ZHES PA BZHI'I DON NI, MAR

PO'I TSES GCIG NAS BRTZAMS TE ZHAG GSUM DU NYI MAR BRJOD PA
STE, SNA BUG GA-YAS NAS RLUNG RGYU BA DANG, DE NAS ZHAG GSUM
GYI BAR DU GA-YON NAS RGYU, DE NAS ZHAG GSUM GYI BAR DU GA-YAS
NAS DANG, DE NAS ZHAG GSUM GYI BAR DU GA-YON NAS

@08A *, ,DANG, DE NAS ZHAG GSUM GYI BAR DU DANG PA GA-YAS NAS
RLUNG THUN PHYED DU RGYU'O, ,TSUL DE 'DRA DE NI, 'CHI BLU LAS,
GO RIM 'DI NI NGES PA YIN, ZHES GSUNGS PAS, 'OG NAS 'CHAD PA'I
'CHI LTAS SOGS KYI SKYON MED NA, RGYU TSUL DER

NGES PA YIN NO, DANG POR RGYU BA'I DUS SDOM 'BYUNG DAR, ,'CHI
BLU LAS MI GSAL YANG, MAN SNYE LAS TSES GCIG SOGS KYI THO
RANGS KYI DUS LA BSHAD DO, ,ZHAG GI THO RANGS KYI DUS KYANG
ZHAG GSUM GYI RNAM DBYE LA BRTEN NAS, MI 'DRA BA MANG DU YOD

KYANG, 'DIR NI 'JIG RTEN NA TSES GCIG LTA BU'I THO RANGS NI
TSES GCIG GI NYI MA SHAR BA'I SNGA ROL DU SONG ZIN PA LA BYED
CING, ZHAG DE LA NYIN MTSAN GNYIS YOD PA'I NYIN GYI DUS MTSAN
GYI DUS LAS DANG PO'ANG DGOS PAS, TSES GCIG SOGS KYI

SKYA RENGS DANG PO NI, ZHAG DE'I NYIN GYI THOG MA YIN PAS, DE
NAS BZUNG STE NAM LANGS KYI BAR LA BYA'O, ,DE NYID SNGA DRO DANG
PO YANG YIN PAS, SNGA DRO ZHES GSUNGS PA YANG MI 'GAL LO, ,THUN
PHYED NI RGYUD DE NYID LAS, THUN NI BRGYAD CHA ZHES PA DRAN,

ZHES GSUNGS PAS, ZHAG GCIG LA THUN PHYED BCU DRUG YOD PA'I LUGS
YIN LA, THUN PHYED RE LA NI PHYED DANG BCAS PA'I DBUGS BRGYA
PHRAG BCU GSUM RE'O, ,MAN SNYE LAS THO RANGS KYI DUS SU DUS
SBYOR GCIG GI THUN PHYED KYI RLUNG RGYU ZHES DE GNYIS

GDAM NGA CAN DU BSHAD LA, DUS SBYOR GCIG GI RLUNG NI DBUGS BRGYA
PHRAG BCO BRGYAD LA BSHAD CING, THUN PHYED KYI RLUNG NI SNGAR
DANG 'DRA'O, ,YAR NGO MAR NGO'I THOG MA'I RGYU TSUL GYI RLUNG
LTAS DE ZHAG DRUG DANG, PHYOGS GCIG STE ZLA PHYED

@08B DANG, PHYOGS GNYIS TE ZLA PHYED GNYIS DANG, PHYOGS GSUM TE
ZLA PHYED GSUM DU GO RIM LOGS NA, SKYON CI 'BYUNG BA'ANG SDOM
'BYUNG LAS GCIG DANG GNYIS GSUM BZHI DANG LNGA, NYI MA DRUG TU
ZLOG PA LAS, ,GAL TE RLUNG NI RGYU BA NA, ,DE TSE RTZOD PA

CHEN PO 'BYUNG, ,PHYOGS GCIG PHYIN CI LOG PA LAS, ,NAD NI KUN TU
CHEN PO 'BYUNG, ,PHYOGS GNYIS PHYIN CI LOG PA LAS, ,SNYING SDUG
GNYEN RNAMS RGUD PAR 'GYUR, ,PHYOGS GSUM PHYED CI LOG PA LAS,
,ZLA DRUG RNAMS KYI 'CHI BAR 'GYUR, ,

ZHES SO, ,'O NA YAR NGO MAR NGO'I RLUNG GI BRTAGS PA 'DI ZLA BA
GANG LA PHYED PA'I ZLA BA'I NGES PA YOD DAM MED CE NA, ,SDOMS
'BYUNG DANG MAN SNYE LAS ZLA BA'I NGES PA YOD MED GSAL BAR MA
BSHAD KYANG, 'CHI BLU LAS DGU NA ZLA 'BRING SOGS 'PHO BA YI,
,ZLA

BA NYA SOGS THAMS CAD LA, ,'CHI BA'I MTSAN NYID SPYI YI NI,
,NANG PAR THOG MAR BRTAG PAR BYA, ZHES ZLA BA BCU GNYIS PO THAMS
CAD LA 'CHI BA SPYI'I MTSAN NYID NANG PAR BRTAG PAR GSUNGS SO,
,'O NA ZLA BA PHYED DANG GNYIS KYI BAR DU RLUNG BLTAS MA

LOG PAR BYUNG NA, DE LA 'BRAS BU CI ZHIG 'BYUNG ZHE NA, 'DI LA
GSAL BAR BSHAD PA MI SNANG, MA LOG PA LA SKYON YON GANG RUNG
ZHIG BSKYED DGOS LA, LOG PA LA SKYON BSKYED PAS, ,MA LOG NA YON
TAN BSKYED DGOS LA, DE'ANG NAD MED PA DANG,

GNYEN MI RGUD PA DANG, ,MI 'CHI BA LA BYA DGOS SHING, DE RNAMS
KYANG SKYON GYI PHYOGS LA BSHAD PA'I RIGS PAS, YON TAN GYI
PHYOGS LA'ANG ZLA BA DRUG TSUN CHAD DU MI 'CHI BA SOGS LA BYA
DGOS SAM SNYAM STE BLO GROS DANG LDAN PA RNAMS KYIS DPYAD

@09A *, ,PAR BYA'O, ,GZHAN YANG 'CHI BLU LAS, LAM GSUM (SNA BUG
GNYIS DANG KHA'I) RTOGS PA RLUNG RGYU NA, SLAR GSO BAR NI NUS MA
YIN, ,NYI MA PHYED NI 'DAS NAS 'CHI, ,RLUNG NI 'PHO BA MED PA
RU, ,LAM NI GNYIS KA DAG LAS KYANG, ,ZHAG BCU'I (NAM SNA BUG
GA-YAS GA-YON DU) BAR DU GYU GYUR NA,

'PHO BA'I TSE NA DE 'CHI'O, ,NYIN ZHAG (GANG LA SNA BUG GI RLUNG
GNYIS, STE MNYAM POR RGYU BA THOB PA'I SKAD CIG DE LA) MNYAM
'DRA SKAD CIG THOB, GANG GI MIG NI MGUL 'GYUR BA, DE YI SROG NI
NYIN ZHAG NI, GCIG NA 'JIG PAR GDON MI ZA, ZHES DANG, SNA BUG
GNYIS SDANGS NAS

RNA BA NAS RGYU NA, NYIN ZHAG DE LO NA LA 'CHI BAR BSHAD, ,YANG
MAN SNYE LAS, DGUN ZLAR BAR 'PHO BA'I DUS BRTZAMS NAS NYIN LTAR
NYI MA'I LAM NAS RGYU NA LO BCO BRGYAD RNAMS KYIS SO, ,

THA SKAR CAN LA DE LTAR RGYU NA LO BCO LNGA RNAMS KYIS SO,
,DBYAR ZLA THA CHUNG LA DE LTAR RGYU NA LO BCU GNYIS RNAMS KYIS
SO, ,DBYAR ZLAR BA LA DE LTAR RGYUN LO DGU RNAMS KYIS SO, ,NAG
PA CAN GYI LA DE LTAR RGYUN LO DRUG RNAMS KYIS SO, MCHU CAN

GYI LA DE LTAR RGYUN LO GSUM RNAMS KYIS SO, ('CHI BRU LAS DGUN
ZLA 'BRING PO LA BSHAD), ZHES GSUNGS SO, DE RNAMS NI 'CHI BLU'I
GZHUNG LA BRTEN NAS MAN SNYE LAS BSHAD PA LTAR YIN LA, RGYAS PAR
SHES PAR 'DOD NA 'CHI BLU LAS SHES PAR BYA'O, DE LTAR 'CHI LTAS
RTOG PA YANG

KHAMS SNYOMS SHING BDE BAR GNAS PA'I LUS LAS BRTAG DGOS PAR 'CHI
BLU LAS, GAL TE 'GA' ZHIG 'CHI BA YIS, MTSAN NYID SHES PAR 'DOD
GYUR NA, ,DER NI BDER GNAS LUS LAS NI, ,SHES BYA GZHAN

@09B DU YID GNYIS 'GYUR, ,KHAMS NI SNYOMS DANG 'DOD CHAGS DANG,
,RAB RIB LA SOGS DBANG GYUR DANG, ,'JIGS DANG MYA NGAN SOGS PA'I
RGYUS, ,GANG PHYIR GZHAN DU SO SOR SNANG, ZHES GSUNGS SO, GSUM
PA NI, 'CHI BLU LAS, 'KHOR BAR SROG LAS

GCES PA NI, ,CI YANG YOD PAR MA MTHONG STE, ,DE BAS MYUR DU
THABS MANG POS, ,'CHI BA BLU BA KUN TU SPYOD, ,GANG PHYIR RIGS
PAR THABS SBYAR BAS, ,DKA' BA CUNG ZAD YOD MA YIN, ,NOR BU SPAGS
DANG SMAN RNAMS KYI, ,MTHU NI THAMS CAD 'BOD PA YIN, ,

'CHI BA'I MTSAN NYID LAS RING NAS, ,SHES PAR BYAS NAS RIGS PAS
BCOS, ,SPYI BOR THOG NI BABS PA LA, ,RAB TU MKHAS KYANG CI BYAR
YOD, ,CES SROG LAS GCES PA GZHAN MED PAS 'CHI BLU'I THABS KYIS
BCOS NA, PHAL CHER 'CHI BA BLU THUB PA DANG

DE YANG SNGON DU RONG MO NAS 'CHI LTAS MTSAN NYID SHES PAR BYAS
NAS BCOS DGOS PAR GSUNGS PAR LTAR 'CHI LTAS MTHONG BA DES SNGA
MO NAS 'CHI BA BLU BA LA 'BAD PAR BYA'O, ,SDOM 'BYUNG LAS KYANG
DE LTA'I GSAMS NGAG LDAN RNAMS KYIS, ,'CHI

BA BLU BAR 'GYUR BA STE, ,DE NYID KYIS NI 'CHE LAS RGYAL, ,CHOS
KYI 'CHI LAS RGYAL BA STE, ,DE PHYIR CHOS NI MCHOG TU BSAM, ZHES
'CHI BLU'I SGOS KYI GDAMS NGAG DANG, ,SPYIR CHOS LA BRTEN PAS
'CHI BA BLU BAR GSUNGS SO, ,'CHI BLU'I SGOS KYI

GDAMS NGAG RGYUD DE NYID LAS BSHAD PA NI GSUM STE, ,DANG PO NI
LHA'I RNAL 'BYOR SNGON DU BTANG NAS THO RANGS RLUNG STONG PHRAG
RE MA CHAG PAR BGANGS PAS 'BUM PHRAG GCIG GIS BZLAS BRJOD NA,
,CHO ZAD PA YANG LO LNGA RU 'TSO BAR THE TSOM

@10A *, ,MED, (,CES GSUNGS PA DANG, 'CHI BLU LAS, 'JUG PA'I
RLUNG 'BUM PHRAG TU BGRANG BA LA BSHAD CING, NYIS 'BUM LA SOGS
ZLOS PA NYID, TSE 'PHEL BAR NI BSGRI BAR BYA, ZHES 'BUM PHRAG
GNYIS BZLAS NA LO LNGA NYIS 'GYUR DU TSE 'PHEL BA DANG 'BUM
PHRAG GSUM BZLAS NA SUm

'GYUR DU 'PHEL BA SOGS BSHAD DO,) ,LHA'I RNAL 'BYOR SNGON DU
'GRO BAS SPYI BO NAS RKANG MTHIL GYI BAR DU (BAR THAMS CAD RLUNG
GIS BKANG NAS 'DZIN PA'I BUM PA CAN LA GOMS PAR BYAS PAS, LAG PA
LAN GSUM MNYE ZHING LAN DRUG SA GOL BRDABS PA LA GCIG TU BYAS
PA'I

RAB BRGYA RTZA BRGYAD, 'BRING BDUN BCU DON GNYIS, THA MA SUM CU
RTZA DRUG GI) ,RLUNG NANG DU 'DZIN PAR NUS PA BYUNG NA YANG 'CHI
BA BLU BAR BSHAD CING, ,GZHAN YANG LHA'I RNAL 'BYOR SNGON DU
'GRO BAS SNYING KA'I PADMA'I LTE BAR ZLA GDAN LA GNAS PA'I H'Um
YIG DKAR

PO LA SEMS BRTEN PAR BYAS TE, STENG 'OG GI RLUNG KHA SBYAR BA'I
SNYING GA'I BUM PA CAN BSGOMS NA YANG 'CHE BA BLU BAR GSUNGS SO,
,'CHI BLU'I MAN NGAG LAS, 'CHI BDAG BLU BAR 'BAD PA NI, ,DAD PA
YIS NI BYED PAR NUS, ,DE BAS DAD PA

BRTAN PAR BYA, ,GZHAN DU NGAL BA DON MED 'GYUR, ZHES DKON MCHOG
DANG BLA MA LA DAD PA BRTAN PO BSKYED PA 'CHE BLU'I GAL CHE SHOS
SU GSUNGS LA, ,BYA DANG NYA DANG RI DVAGS SBRUL, ,RKUN PO GSOD
PA'I PHYOGS GTOGS RNAMS, ,SROG

SKYABS PA YIS 'PHRAL DU NI, ,TSE THUNG PA YANG TSE RING 'GYUR,
ZHES DANG, MI DGE BCU NI SPANGS PA DANG, ,DE BZHIN GSUM LA
SKYABS 'GRO DANG, ,BSLAB PA LNGA DANG BRGYAD BSRUNGS NA, ,'CHI
BDAG THAG NI BSRING BAR 'GYUR, ,BTZON RAR BCUG DANG

@010B NAD CHEN GDUNGS, ,DE BZHIN 'JIGS PAS NYEN PA RNAMS,
,SKYABS BYAS NA NI NGES PA RU, ,TSE RING 'CHI BDAG BLU BYED
'GYUR, ,DMAN DANG MGON MED NGO MTSAR BCAS, ,TSUL KHRIMS LDAN
LA'ANG GUS PA NI, ,'DOD PA'I DON NI RAB STER BAS, ,

TSE NI NGES PAR 'PHEL BAR 'GYUR, ,PHA DANG MA DANG BLA MA RGAN,
,SHES PAS RGAN SOGS LA GUS SHING, ,MCHOD DANG BKUR STE BYIN PAS
KYANG, ,'CHI BDAG DANG NI NYE MI 'GYUR, ,RANG GI 'DOD LHA DE LA
GUS, ,DKA' THUB CAN LA'ANG GUS PA YIS, ,

RTAG TU NANG PAR LHA PHYAG BYA, ,BYAS PAS TSE NI 'PHEL BAR
'GYUR, ,MCHOD RTEN GAS DANG 'JIG PA LA, ,SO PHAG LA SOGS KYIS
BCOS NA, ,TSE THUNG TSE NI RING BAR 'GYUR, ,DGE SLONG BSOD
SNYOMS PA DANG MTSUNGS, ,LHA KHANG SKU GZUGS

MCHOD RTEN SOGS, ,BYED DANG KUN DGA' RA BA 'DZUGS, ,MCHOD RTEN
CHE BRGYAD SOGS MCHOD KYIS, ,RTAG TU TSE NI 'PHEL BAR 'GYUR,
,'DUN PAS SLONG BA LAS RNYED PAS, ,RDZAS KYIS DGE 'DUN MCHOD
STON GSOL, ,ZHAG BDUN TSE

THUNG TSE RING 'GYUR, ,CHOS RGYAL MYA NGAN MED DANG MTSUNGS,
,BYE MA'I MCHED RTEN BYED PA DANG, ,DE BZHIN TSA TSA 'DEBS PA
DANG, ,MCHOD RTEN LA SOGS PHYAG BYAS PAS, ,TSE NI NGES PAR 'PHEL
BAR 'GYUR, ,'DUS PA CHEN PO'I MDO DANG NI,

AA TA NA TI KA YA'I MDO, ,PHRA MOR BCAS DANG SPRIN CHEN DANG,
,SHIN TU BKRA SHIS TSIGS BCAD RNAMS, ,GUS PAS DGE SLONG 'DON
'JUG PA'AM, ,RANG NYID KYIS NI RAB BTON NA, ,DE BZHIN TSE RING
'THOB 'GYUR ZHING, ,'CHI BDAG BLU BAR 'GYUR BA
@011A *, ,YIN, ,THEG PA CHEN PO STON BYED DANG, ,SDONG PO
RGYAN SOGS MDO SDE RNAMS, ,RTAG TU RTZE GCIG PAS BKLAGS NA,
,'CHI BDAG BLU BAR 'GYUR BA YIN, ,SANGS RGYAS KYIS GSUNGS RNAL
'BYOR GYIS, ,RGYUD SOGS MA LUS BKLAGS

BA'AM, ,SRUNG BA LNGA YI CHO GAS KYANG, ,'CHI BDAG BLU BAR
'GYUR BA YIN, ,GTZUG TOR BCUG PA'I MCHOD RTEN SOGS, ,SKOR BDAG
NI BYAS PA DANG, ,GZUNGS NI BZLAS PA BYAS PAS KYANG, ,'CHI
BDAG GI NI BRTZON PA 'JOMS, ,DKON

MCHOG SGRON MA BZLAS PA DANG, ,GZUNGS KYI TSOGS LAS GSUNGS PA
YI, ,GZUNGS SNGAGS ZLOS LA BRTZON PAS NI, ,MKHAS PA RNAMS NI
'CHI BA DANG, ,NYE BA'ANG RING DU GNAS PAR BYED, ,DKYIL 'KHOR
'DRI DANG SBYIN SREG DANG, ,PHYAG

RGYA 'CHING BAR BYED PA DANG, ,GTOR MA DANG NI TSOGS 'KHOR LO,
,RAB SBYIN 'CHI BDAG BLU BA YIN, ,PHYOGS BZHI'I 'PHAGS PA'I
DGE 'DUN LA, ,MCHOD BSTOD MAL CHA SBYIN SOGS DANG, ,CHOS GOS
TZAM ZHIG 'CHANG BA LA'ANG, ,SBYIN PA 'CHI

BDAG BLU BYED 'GYUR, ZHES GSUNGS LA, GZHAN YANG AINDRA NI LA
LA SOGS PA'I NOR BU CHEN PO BCANGS PAS KYANG, ,'CHI BA BLU BAR
BSHAD CING, ,SGROL DKAR GYI 'CHI BLU'ANG GSUNGS TE, PADMA DKAR
PO'I DBUS GNAS PA'I, ,ZLA BA'I

GZUGS KYI GDAN STENG DU, ,RDO RJE SKYIL KRUNG BCAS NAS SU,
,MCHOG SBYIN PA DANG AUTPALA BSNAMS, ,STON KA'I ZLA BA'I
MDANGS 'DRA BA'I, ,ZLA BA YI NI RGYAB RTEN PA, ,RGYAN RNAMS
THAMS CAD YONGS SU RDZOGS, ,BCU DRUG LO LON

@011B LUS DANG LDAN, ,RDZOGS SANGS RGYAS KUN DE YI SRAS,
,MCHOG SBYIN KUN NI 'CHANG BA'I SKU, ,'PHAGS MA SGROL MA'I
SNYING GAR SGOM, ,DE YI 'KHOR LO 'OD ZER DKAR, ,RTZIBS BRGYAD
LA NI YI GE NI, ,BRGYAD KYI YONGS SU BSKOR BA LAS, LTE

BAR AOm DANG HA YIG GI ,DBUS NI SGRUB BYA'I MING DANG LDAN,
,ZLA DRUG BRTAN ZHING NGES PAS NI, ,RTZE GCIG PA YI SEMS KYIS
BSGOM, ,YI GE BCU YI SNGAGS 'DI NI, ,SKYO BAR MA GYUR SEMS
KYIS BZLAS, ,DANG POR AOm NI BZHAG NAS

SU, ,DE 'OG T'A RE RAB TU SBYAR, ,DE 'OG TUTT'A RE TU RE,
,SV'A H'A MTHA' CAN LAS KUN BYED, CES SO, ,'DI LA'ANG ZHO DANG
MNGAR GSUM GYIS BSKUS PA'I SBYIN BSREG MANG DU BYAS NA SNGON
GYI LAS LAS BYUNG BA'I 'CHI BA'ANG NGES PAR ZLOG PAR

BYED DO ZHES GSUNGS SO, ,DE BZHIN DU GSANG 'DUS NAS 'BYUNG
BA'I SPYAN MA'I SNGAGS KYI BZLAS PA DANG, ,DE LA BRTEN PA'I
DUR PA LA SOGS PA'I SBYIN SREG BYED PA DANG, ,LCE CHUNG BA'I
BDUD RTZI 'THUNG BA'ANG 'CHI BLU BSNGAGS PA CAN DU BSHAD

LA, ,STONG NYID RGYUN LDAN DU SGOMS PA'ANG 'CHI BLU RU GSUNGS
PA SOGS MANG DU GSUNGS SO, ,LNGA PA NI, 'BROG 'GYUR LAS, ,RIMS
LA SOGS PAS MA PHYE BA'I, 'PHO BA'I RNAL 'BYOR DAM PA NYID,
CES 'BYUNG LA, 'GOS 'GYUR LAS, ,

RNAL 'BYOR PAS RIMS LA SOGS PAS MA PHOG PAR SGOM KHYAD PAR CAN
LAS SHIN TU MNYAM PAR BZHAG PAS 'PHO BA'I SBYOR BA BYA STE,
ZHES 'GYUR MI 'DRA BA GNYIS 'BYUNG NGO, ,MAN NGAG SNYE MAR
'CHI BA'I DUS LAM BAB PA KHO NAR RGAS

@012A *, ,PA DANG NAD RNAMS KYIS GDUNGS PAS NI, ,RNAM SHES
DBYE MI BYA STE 'PHO BAR MI BYA'O, ,ZHES RIMS LA SOGS PAS DBYE
MI BYA ZHES PA'I DON DU BSHAD DO, ,KHA SBYOR LAS GSUNGS PA DE
LTAR YIN YANG GDAN BZHI

LAS, 'CHI 'PHO MTSAN MA MTHONG BA YIS, ,'CHI BAR 'GYUR BA'I
DUS BYUNG NA, ,RIMS LA SOGS PAS MA PHOG PAR, ,'PHO BA SBYOR
BA'I MCHOG YIN NO, ZHES RIMS LA SOGS PAS MA PHOG PA'I GONG DU
SGO BZANG PO NAS 'PHO BA NI

'PHO BA'I RNAL 'BYOR GYI MCHOG TU GSUNGS LA, ,ZHAL LUNG LAS
KYANG, ,GANG ZHIG DUS NI PHYI ZHIG LA, ,'CHI BA'I MTSAN MA
BDAG GIS MTHONG, ,'CHI BAR 'GYUR BA'I DUS BYUNG NA, ,NAD KYIS
YANG DAG MA RNYONGS PAR, ,'PHO BA'I SBYOR BA YANG

DAG BYA, ,ZHES GDAN BZHI DANG MTHUN PAR GSUNGS PAS, RGAS PA
DANG NAD KYIS GDUNGS NAS 'PHO BAS RNAM SHES LUS LAS 'BYED PA
DANG, NAD KYI MA PHOG PA'I GONG DU RNAM SHES 'PHO BA'I RNAL
'BYOR BYED PA GNYIS KA SHES PAR BYA'O,

DES NA BOD KYI GDAMS NGAG KHA CIG LAS, ,RGAS PAS SHIN TU SDUG
BSNGAL BAR MTHONG NAS, 'PHO BA BYA ZHES ZER BA NI, DE LTAR
BYAS NA DMYAL BAR LTUNG BAR GSUNGS PAS, ,PHYIN CI LOG TU SMRA
BA CHEN PO'O, ,GSUM PA LA GNYIS, ,SNGON DU

JI LTA BU ZHIG BYAS NAS 'PHO BA BYA BA DANG, ,DBANG PO'I SGOR
RLUNG RENGS PAR BYED PA'I THABS DNGOS SO, ,DANG PO NI, 'PHO BA
BYED PAR 'DOD PAS, ,LAS LA SBYOR BA'I DANG POR TE SNGON DU BUM
PA CAN GYI RLUNG SBYOR BRTZAMS NAS GOMS PAR BYAS

@012B TE, ,DES NI MIG LA SOGS PA'I DBANG PO'I SGO RNAMS THAMS
CAD DU RENGS PAR BYED PA STE RLUNG PHYIR 'GRO BA 'JOMS PAR
'GYUR RO, ,MIG LA SOGS PA'I SGOR YI GE BKOD NAS RLUNG PHYIR
'GRO BA 'GOG PA YANG DUM PA CAN GYIS RLUNG RENGS PAR BYED PA'I

LHAN CIG BYED RKYEN YIN PAS DE DANG BCAS PA'I BUM PA CAN BSGOM
PA YIN GYI, ,BUM PA CAN RKYANG PA SGOM PA MIN NO, ,RDO RJE
MKHA' 'GRO LAS KYANG, ,GNAS KYI MTHA' NI DAG PAR BYA, ,DAG PAS
SRID PA 'PHO BYA YI, ,GZHAN DU NA NI DON MED

'GYUR, ,ZHES GSUNGS SO, DE'I DON BHA BA BHA DRAS BDE SDUG GI
SNOD YIN PAS GNAS NI LUS TE, GTUM MO'I RNAL 'BYOR BSGOMS PAS
LAS DAG PA STE SBYANGS PA'O, ,GNAS KYI MTHA' NI NANG STE, NANG
GI SGO RNAMS DAG PA STE SBYANGS PA'O, ,

GZHAN DU NA NI ZHES BYA BA NI, SBYANG PA DE GNYIS DANG BRAL NA
'PHO BA BYAS PA'I 'BRAS BU THOB PAR MI 'GYUR RO, ZHES GSUNGS
SO, YANG RDO RJE MKHA' 'GRO LAS, BUM PA CAN GYI SGO BCINGS NA,
,SGO YI BU GA DAG PAR 'GYUR, ZHES GSUNGS PA

BZHIN GDAN BZHI LAS KYANG GSUNGS SO, ,BUM PA CAN SBYANG BAR
GSUNGS PA'I DON LA, BOD MANG POS SNGAR BSHAD PA'I BUM PA CAN
RAB 'BRING THA MA GSUM GYI, THA MA YOD NA DES CHOG ZER BA NI
RGYUD KYI DON MA RTOGS BZHIN DU SMRA BA'O, ,

RGYUD SDE NAS BSHAD PA'I 'PHO BAS NI, BHA BA BHA DRAS 'GRO BA
KHYAD PAR CAN DU SKYE BAR BSHAD PA DANG, ,MAN SNYER BYANG CHUB
SEMS DPA' LA SOGS PA GNAS PA'I GNAS SU GNAS PA'I 'GRO BA KHYAD
PAR CAN DU SKYE BAR BSHAD LA, DE YANG SPYI GTZUG

@013A *, ,GSER GYI SGO NAS 'PHO THUB PA'I 'BRAS BUR GSUNGS
PAS, LHA MI'I RTEN TZAM DU 'PHO THUB PA LA MI BYED DE, ,SGO
GZHAN RNAMS NAS 'PHO BA BKAG NAS GSER GYI SGO NAS 'PHO DGOS
PAR GSUNGS PA'I PHYIR RO, ,RTEN

KHYAD PAR CAN DE'ANG ZHAL LUNG LAS, ,GAL TE SKU GSUM MA GRUB
NA, ,RIGS PA 'DZIN PA'I GTZOR 'GYUR TE, ,RIM GYI PHYAG RGYA
CHEN PO 'GRUB, CES 'PHO BAS 'CHI BA'I 'OD GSAL GYI DUS SU LAM
GYI CHOS SKU DANG, ,BAR SRID 'GRUB PA'I

DUS SU LAM DUS KYI LONGS SKU DANG, SKYE BA LEN PA'I DUS SU LAM
DUS KYI SPRUL SKU 'GRUB PAR BSHAD PA LTAR MA GRUB NA, RIGS PA
'DZIN PA'I GTZO BOR 'GYUR BA 'PHO BA'I RNAL 'BYOR GYI 'BRAS
BUR GSUNGS PA LTA BU'I SNGAGS

SPYOD PA'I RIGS 'DZIN GYI RTEN KHYAD PAR CAN 'GRUB PA YIN NO,
,YANG ZHAL LUNG LAS, ,DE BAS BKA' LUNG RAB THOB NAS, ,DAM SDOM
RNAM PAR BSRUNG BYA STE, ,ZHES GSUNGS PA LTAR DBANG BSKUR BA
RNAM PAR DAG PA THOB NAS DAM TSIG DANG SDOM

PA TSUL BZHIN DU BSRUNG BA GCIG GIS 'GRUB PAR GSUNGS KYI, ,DE
DAG MED PA DANG SPYANG BA GNYIS SNGON DU MA BTANG BAR DANG PO
NYID NAS RNAM SHES 'DON PA'I DMIGS PA LA GOMS SU 'JUG PA GDAMS
NGAG MANG PO LA 'DUG PA LTAR

GYI 'PHO BAS NI BDE 'GRO'I RTEN TZAM DU 'PHO THUB TU CHUG
KYANG GZHUNG KHUNGS THUB NAS GSUNGS PA'I RTEN KHYAD PAR CAN
'GRUB PA SHIN TU DKA' STE, GZHAN DU NA NI DON MED 'GYUR, ZHES
GSUNGS PA'I PHYIR RO, ,DES NA 'PHO BA'I GDAMS

@013B NGAG BYAS PAS SPYIR 'PHO THUB PA TZAM DANG, SGO 'BRING
PO LNGA NAS 'PHO THUB PAS MI CHOG GI ,GSER GYI SGO NAS 'PHO
DGOS BAR RGYUD KYI DON DU SHES PAR GYIS SHIG ,GNYIS PA LA
GNYIS, MIG LA SOGS PA'I SGOR YI GE DGOD PA DANG, ,RLUNG

BUM PA CAN SGOM PA'O, ,DANG PO NI, 'BROG 'GYUR LAS, MCHOD RTEN
RNAMS KYI LCAGS SGROG LNGA, ZHES 'BYUNG YANG, MAN NGAG SNYE MA
'GYUR GSAR LAS, 'BAR PO LNGA CAN MCHOD RTEN SGO ,ZHES BSGYUR
BA LEGS PAS, 'BUR PO LNGA ZHES

PA MNGAL GYI SKABS LA BSHAD PA DANG 'DI MI 'DRA BAS, LAG PA
GNYIS DANG, RKANG PA GNYIS DANG, MGO DANG LNGA'O, ,LNGA PO DE
DAG DANG LDAN PA CAN NI LUS YIN LA, MCHOD RTEN NI LUS DE'I MGO
BO'O, ,'BROG 'GYUR LAS, SGO YI BUG

PA'I SGOM PA NI, ZHES 'BYUNG BA LAS, MAN SNYE 'GYUR GSAR LAS,
DE YI BUG PAR SGOM PA STE ZHES BSGYUR BA LEGS PAS, MGO BO LA
STENG GI SGO DANG SMAD KYI SGO GNYIS LAS, MGO BO'I STENG GI
SGO NI SPYI GTZUG GSER GYI SGO DANG SMIN

MA'I DBUS SO, ,GSER GYI SGO DE YI BUG PAR KshUm DANG KshUm GYI
'OG H'Um BKOD DE BRTZEGS PA BSGOM PAR BYA'O, ,SMIN DBUS GNAD
'BYED PA'I SGOR NI, H'Um DANG DE'I NANG BDE CHEN GYI 'KHOR
LO'I LTE BAR HAm BKOD DO, ,MCHOD RTEN DE'I STENG GI SGO

DE BAS DMA' BA'I SGO LCE'I RTZA BA DANG, MGRIN PA'I BU GA'I
SGO NYID DU NI RIM PA BZHIN, SA BON SUm DANG SMRI ? CHU LTA
BUR DKAR BA NYID DGOD DO, ,BTUNG BA DANG BTUNG MIN GYI SGO
DANG, ,DE YI STE LTE BA'I SGO GSUM DU ME YI NI SA BON KshAmAR
? ME 'BAR BA LTA BUR

@014A *, ,DMAR BA DGOD DO, ,'BROG 'GYUR LAS, DE YI DANG PO
DBUGS KYI YANG, ZHES PA LA, 'GOS 'GYUR LAS, DE LA SHIN TU
MNYAM GZHAG PAS, ,DBUGS NI SNGON BZHIN BSGOM PAR BYA, ZHES
'BYUNG BA RDO RJE MKHA' 'GRO DANG

MTHUN PAS SHIN TU LEGS LA, DON NI SA BON GYI YI GE BKOD PA DE
RNAMS LA, SHIN TU MNYAM PAR BZHAG PAS TE YID RTZE GCIG TU BYAS
NAS, DBUGS NI SNGON DU BSHAD PA BZHIN DU BUM PA CAN DU BYAS TE
BSGOM PAR BYA

STE, YI GE BSGOM PA 'DI RNAMS BUM PA CAN GYI RLUNG RENGS PAR
BYED PA'I LHAN CIG BYED RKYEN YIN PA'I PHYIR RO, MAN SNYE LAS,
RLUNG 'CHING BA NI, 'DI RNAMS KYI DGOS PA'O, ZHES MNGON PAR
DGONGS PA'O ZHES MIG LA SOGS PA'I

SGOR YI GE BKOD PA NI, NANG DU RLUNG 'CHING BA'I LHAN CIG BYED
RKYEN DU GSUNGS PAS, BUM PA CAN BYAS NAS YI GES MI 'GOG PA'AM,
YI GES SGO RNAMS BKAG NAS BUM PA CAN MI BYED PA LTA BU MA YIN
PAR GNYIS KA SGOM PAR BYA'O,

ZHES PA STE GNYIS KA BYAS NA RLUNG 'GOG MYUR BA'I DGOS PA YOD
PAR GSAL LO, ,RLUNG GI KHA DOG CAN SNGON PO LUS TE H'Um YIG NI
RLUNG GI DKYIL 'KHOR RNAM PAR BZHAG PA'I SEMS KYIS BSGOM STE,
MIG GI SGO GNYIS SU DGOD DO, ,

H'Um YIG 'DI NI 'PHO BA LA SOGS PA LA KHA DOG DKAR PO KHO NAR
BYA'O, ,'DI DANG SA BON GZHAN RNAMS KYI'ANG SNGON PO NYID NI
LAS GZHAN SGRUB PA LA KHA DOG GZHAN NYID MTSON PA'O, ,RLUNG GI
SA BON NI YAm YIN LA, YAm SA BON DU YOD PA

@014B CAN GYI RLUNG NI 'KHOR 'DAS KUN GYI RTZA BA YIN NO, ZHES
PA STE ZHAR BYUNG NGO, ,MAN SNYE'I 'GYUR LAS, RLUNG GI SA BON
RTZA BA CAN ZHES 'BYUNG NGO, ,RLUNG NI SA YI RTZA BA CAN ZHES
PA LA, 'GREL PAS BSHAD PA MA MDZAD CING, RKANG PA SNGA MA LAS
DON ZUR PA MED

LA, RDO RJE MKHA' 'GRO NA YANG MED DO, ,THIG LE NI KLAD KOR
DANG N'A DA BSGYUR NA SGRA TZAM YIN YANG, 'DIR N'A DA AU YIG
TU MAN SNYE LAS BSHAD PAS, 'DI GNYIS LDAN PA'I YUm ZHES PA'I
SA BON RNA BA'I SGO GNYIS DANG SNA'I SGO GNYIS LA BKOD DE
BSGOm

MO, ,DE LTAR SGO SO SOR SA BON GYI YI GE BKOD PA RNAMS SEMS
KYIS YONGS SU BSGOM PA NYID KYIS RLUNG PHYIR 'GRO BA DGUG PA
STE DGAG PAR BYA LA NANG DU GZHUG PAR BYA'O, ,'BROG 'GYUR LAS,
RDO RJE CAN GYI YON TAN GYIS, ,'JIGS PA'I

LCAGS KYU LA SOGS SBYAR, ZHES PA LA, MAN SNYE 'GYUR GSAR LAS,
RDO RJE MA ZHES DANG, 'JIGS MA ZHES BSGYUR BA LEGS LA, DON NI
YE SHES MKHA' 'GRO MA LHA BCU GSUM GYI 'KHOR GYI LHA MO RDO
RJE MKHA' 'GRO MA DANG SENG GE MA'I SA BON SUm DANG SMRAm STE,

SNGAR LCE'I RTZA BA DANG MGRIN PAR BKOD PA'O, 'JIGS MA'I SA
BON NI KshUm STE SNGAR SPYI GTZUG TU BSGOM PAR BSTEN PA'O,
,SOGS KYIS BSDUS PA LHA MO LHAG MA RNAMS KYI SA BON GYI YI GE
LHAG MA RNAMS BZUNG NGO, ,SNGAR BSHAD PA LTAR SGO SO YU SOR

SA BON GYI YI GE RNAMS SGO SO SO'I NANG DU DGOD DO, ,GNYIS PA
NI BUM PA CAN GYIS RLUNG RENGS PAR BYED TSUL NI, GNAS BCU NI
SNGAR BSHAD PA'I SGO DGU'I STENG DU SNYING GA'I SGO BSNAN PAS
BCU'O, ,MGO BO DANG SPYI GTZUG DANG, SMIN DBUS DANG,

@015A *, ,MIG DANG, RNA BA GA-YAS PA DANG, RNA BA GA-YON PA
DANG, SNA DANG, KHA DANG, MGRIN PA DANG, RGYAB STOD LTAG PA
DANG, PHRAG PA DANG MTSAN KHUNG DANG, NU MA DANG, SNYING GA
DANG, LTE BA DANG, PHO MTSAN DANG, RTAGS DANG, BSHAD SGO DANG,

BRLA DANG, PUS MO DANG, BYIN PA DANG, RKANG PA'I RGYAB DANG,
MTHE BONG DANG, SOR MO STE LUS KYI NYI SHU RTZA BZHI'I GNAS
LAS 'JIGS MAS TE, GTUM MO AAm YIG GI 'OD ZER LCAGS KYU LTA BUS
DGUG CING SNA BUG NAS NANG DU 'DREN PA'I

DGANG BA LA SOGS PAS KYANG BKUG NAS, GSANG GNAS KYI 'KHOR LO'I
DBUS SU RLUNG GONG BU GCIG TU BYAS TE, DE'I DH'U T'IR DMIGS PA
GTAD NAS GSANG GNAS KYI BUM PA CAN BSGOM PAR BYA'O, ,DE LTAR
GOMS PAR BYAS PA DES

SPAR BA'I GTUM MO 'BAR BA'I LCAGS KYU 'OG NAS 'CHAD PA'I
SNYING GA'I RLUNG GI DKYIL 'KHOR LA SOGS PA RNAMS LA SBYOR BAR
BYA'O, ,RLUNG BUM PA CAN SGOM PA'I BSHAD PA GZHAN RNAMS LA
STENG GI SNA SGO NAS STENG RLUNG PHYIR 'THEN

PA DANG, LUS KYI SMAD NAS 'OG GI RLUNG GYEN DU 'THEN PA TZAM
GYI KHA SBYAR LAS MA BSHAD LA, 'DIR NI PHYIR RGYU BA'I RLUNG
'THEN PAR MA ZAD, PHYIR MI RGYU BA'I KHYAB BYED KYI RLUNG SPYI
BO DANG, SPYI GTZUG LA SOGS PA'I LUS KYI NANG GI GNAS RNAMS

NAS BKUG STE, BUM PA CAN BSGOM PAR BSHAD PAS GZHAN RNAMS LAS
KHYAD PAR DU 'GYUR RO, ,NAD BSKYED PA RNAMS PHAL CHER KHYAB
BYED KYIS BSKYED PAR BSHAD PAS, KHYAB BYED KYI RLUNG BSDUS TE
DUL BAR BYED PA NI, NAD 'PHROG PA LA

@015B BSNGAGS SO, ,RDO RJE MKHA' 'GRO'I 'GREL PAR 'PHO BA LA
SNGON DU GTUM MO BSGOMS NAS LUS SBYANG DGOS PAR BSHAD PA YANG
GSANG GNAS KYI BUM PA CAN BSGOM PA DANG LHAN CIG TU RTZA GSUM
'KHOR LO BZHI DANG BCAS PA GSAL BTAB NAS, RTZA

'DAB LA YI GE DGOD PA MA BYUNG YANG, DBUS KYI YI GE BZHI BKOD
DE 'BAR 'DZAG GI DMIGS PA LA SEMS GTOD PAR BYAS NA LEGS PAR
SEMS SO, ,DE LTAR 'PHO BA LA DBANG PO'I SGOR 'GRO BA'I RLUNG
NANG DU LDOG PA BYED PA DANG, GSANG GNAS KYI BUm

PA CAN GYIS RLUNG 'CHING BA NI SROG DBU MAR 'JUG PA'I CHED YIN
LA, ,SROG DBU MAR 'JUG PA SNGON DU 'GRO BA NI, SROG DBU MAR
ZHUGS PA NA 'CHI BA'I RIM PA DANG RJES SU MTHUN PA'I RLUNG
THIM PAR 'GYUR BA 'BYUNG BA YIN LA, DE BYUNG NA 'PHO BAS RNAM

SHES LUS LAS 'DON PA'I RIM PA RNAMS 'GRUB PAR SLA BA'I CHED
YIN TE, GRONG 'JUG LA SBYANG BA 'DI RNAMS SNGON DU GTONG BA'I
RGYU MTSAN YANG DES SHES PAR BYA'O, ,BHA BA BHA DRAS GTUM MO
BSGOMS NAS LUS SBYONG BA SNGON DU GTONG DGO

PAR BSHAD PA YANG, GTUM MO 'BYONGS NA BYANG SEMS DKAR DMAR
GNYIS LUS KYI GNAS RNAMS LAS BSKYED PA BDE BLAG TU NUS LA, DE
LTAR NUS NA SEMS RTEN DU GYUR PA'I THIG LE DKAR DMAR YANG
BSKYOD PAR NUS PA LA DGONGS PAR

MNGON TE, GNAD 'DI RNAMS 'PHO BA LA DGOS PAR SHES PA SHIN TU
GAL CHE BAR SNANG NGO, ,DES NA 'PHO BA'I SNGON DU LUS DANG,
LUS KYI MTHA' SPYOD LUGS RNAMS NI RDZOGS RIM GYI YANG GNAD DAM
PAR SNANG BAS, 'DI RNAM SHES LUS 
@16A *, ,LAS 'DON PA'I 'PHO BA TZAM GYI DBANG DU BYAS PA MIN PAR
SHES PAR BYA'O, ,BZHI PA NI, 'BROG 'GYUR LAS, GO 'PHANG GNAS KYI
GO 'PHANG STE, ZHES PA LA, MAN SNYE 'GYUR GSAR LAS, GO 'PHANG
GNAS KYI

GZHI LA CI, ZHES 'BYUNG BA LEGS LA, GO 'PHANG NI 'PHO BA'I 'BRAS
BU RTEN KHYAD PAR CAN NO, ,DE'I GNAS NI 'PHO BA'I RNAL 'BYOR RO,
,DE LA GOMS PAS GNAS NAS GZHI LAS TE, RNAM SHES 'DON PA'I RTEN
DMIGS PA LA, GONG

DU BSKYOD PA'I SA BON CI LA SBYAR ZHES DRIS LA, DE'I SHUGS KYIS
'OG GI GNAS SU SA BON LA SBYAR BA'ANG GSUNGS SO, ,DE'I LAN DU,
YI GE PHYED DANG GNYIS BUG PA'I SGO DGU'I STENG DU STE, GSER GYI
SGO LA DAG PA'AM SBYAR BAR

BYA'O ZHES PAS LAN BSTAN NO, ,MDZOD SPU NI SMIN DBUS SO, ,DER
SKRA DKAR NYAMS PAR BYED PA NYE BAR MTSON PA'I SA BON HAm DANG
H'Um DGOD LA, SA BON DE GNYIS KYIS SKRA DKAR NYAMS PAR BYA'O,
,DRAG PO NI 'CHI BA'I RGYU'O ZHES PAS,

'TSO BA 'DZIN PA RNAMS KYI SGRA SKAD DE, DE'I STENG DU GSANG
CHEN POR, NANG GI BRJOD PAS BSKUL BAR BYA, ZHES SBREL LO, ,DE YI
GE CI YI GDANGS YIN CE NA, AA KA TZA tA TA BA YA SHA STE SDE PA
BRGYAD RNAMS KYI MTHA' NI HA YIG STE, DE SA BON

AI YIG GIS KHYAD PAR DU BYAS NA NI, DRAG PO YI GE PHYED KYIS
SBYAR BA'O, ,YI GE PHYED DANG GNYIS NI SBYANG, ZHES PA LA MAN
SNYE 'GYUR GSAR LAS, SA BON YI GE PHYED KYIS SBYAR, ZHES 'BYUNG
NGO, ,YI GE PHYED PA DE GANG ZHE NA, SDE PA

@16B BRGYAD PO RNAMS KYI SNGA MA DBYANGS KYI SDE PA GANG GI DANG
PO YIN PA DE NI, SDE PA SNGA MA DANG PO CAN TE GA SDE'O, ,DE YI
SNGA MAG YIS BOD NO, ,'BROG 'GYUR LAS, 'JIGS DANG 'JIGS PA'I SDE
TSAN GYI, ,DANG PO LA SOGS DANG PA NI, ZHES

PA 'GYUR MI LAGS PAS, MAN SNYE'I 'GYUR LAS SDE PA SNGA MA DANG
PO ZHES PA 'GYUR LEGS TE, MDOR BSDU NA, HI YI GE GANG PO DANG,
KA DBYANGS MED YI GE BYED PAR BYAS PA'I HI KA GO , ,MAN SNYE
LAS, SGRA YI SGRAS ZHES 'BYUNG BA'I SGRA NI,

'OG GI GSANG GNAS KYI RLUNG NGO, ,SGRAS ZHES PA NI RLUNG DES
SBAR BA'I GTUM MO'I SGRA YIS SO, ,RLUNG GI SA BON NI YUm STE,
'OG MA LAS ZHES PA NI, YI GE DE RLUNG GI DKYIL 'KHOR GYI 'OG GI
MTHAR 'GOD CING, STENG GI MTHAR YANG RLUNG GIS

BON DE DGOD LA, 'DI THAMS CAD RLUNG GI DKYIL 'KHOR LA GNAS PAR
SEMS KYIS BSGOMS PAS, NANG GI GAL TE GNAS NI NYI SHU RTZA BZHI
RNAMS NAS BSKYOD PA'I RLUNG BKUG NAS, DE NAS GSANG BA'I 'KHOR LO
LAS STENG DU LTE BA

DANG SNYING GA DANG, DE LAS STENG DU MGRIN PA DANG, SMIN DBUS
KYI MTSAMS DANG, DE LAS GONG DU 'PHO BA'I DUS SU BSKUL BAR BYA
BA NI MCHOG GO ,RNAL 'BYOR PA YIS GAL TE SLAR YANG 'CHI BA BCOM
NAS SKRA DKAR LA SOGS PA NYAMS PAR

'DOD BDE'I TSE, 'PHO BA'I THABS BSGOM PA POR NAS GZHAN RNAMS
BSGOM ZHING, STENG GI YI GE SKRA DKAR NYAMS BYED KYI SA BON HAm
DANG, H'Um NAG POR BSGOMS LA BZA' BAR BYA BA STE, 'OD ZER NAG PO
RNAMS KYIS, BDUD RTZI'I CHAR PAS KHYAB PAR

@17A *, ,BYAS NAS MGO BO DANG, GZHAN DU YANG SKRA DKAR DANG SPU
DKAR PO BSAL BAR BYA'O, ,'DI YANG NYE BAR MTSON PA STE, GDAMS
NGAG JI LTA BAR BSGOM PA'I DBYE BA LAS, GNYER MA DANG NAD DANG
'CHI BA NYAMS PAR

BYED PA SOGS LA'ANG BYA'O, ,'DIR NUS PA MED PA YANG MCHOG TU
BSKUL BAR BYA'O, ,ZHES GSUNGS SO, ,DE'I TSE NI BUG GU STE SGO
DGU'I STENG MA MCHOG STE SPYI GTZUG GSER GYI SGO PHYE NAS 'PHRAL
DU YID NYID 'PHO BAR BYED DO, ,LNGA PA NI,

GAL TE SGO MCHOG NAS 'PHO BA DE SDIG PA CAN GYI GANG ZAG GIS
BYED PAR MI NUS SAM SNYAM NA, DE LA YANG SGO MCHOG NAS 'PHO BA
YOD PAR STON PA NI, NYIN BZHIN ZHES PA LA SOGS SO, ,SAm PU tA'I
'GYUR GNYIS DANG RDO RJE MKHA'

'GRO DANG GDAN BZHI LAS, NYIN ZHING DANG NYIN RE ZHES 'BYUNG LA,
MAN SNYE LTAR NA, LHA DANG BRAM ZE GSOD PA DANG, ZHES 'BYUNG
NGO, ,DE LA LHA'I SKU GZUGS LA SOGS 'JIG PA'AM, NYIN RE ZHING
BRAM ZE STE SDIG PA DANG BRAL BA'I MI

RNAMS GSOD PA DANG, PHA MA DANG DGRA BCOM PA GSOD PA DANG, DGE
'DUN GYI 'KHOR LO'I DBYEN BYED PA DANG, DE BZHIN GSHEGS PA LA
NGAN SEMS KYIS KHRAG 'BYIN PA STE, MTSAMS MED PA LNGA NI BYED PA
DANG, CHOM RKUN LA LONGS

SPYOD PA, ZHES PA LA, RDO RJE MKHA' 'GRO LAS, RKU 'PHROG 'DOD LA
SPYOD PA'ANG, ZHES 'BYUNG BA LEGS PAS, MA BYIN PAR LEN PA DANG,
'DOD PAS LOG PAR GA-YEM PA YANG, GSER GYI SGO NAS 'PHO BA'I LAM
'DIS GROL

@17B BAR 'GYUR RO, ,GROL BA'I DON NI 'PHO BA'I LAM GYIS SNGON
BAG MED PA BYAS PA'I SDIG PAS GOS PAR MI 'GYUR BA STE, DE'I
DBANG GIS NGAN SONG DU MI 'GRO'O, ,MANG POS CI BYA STE, SRID PA
'KHOR BA'I SKYON NYON MONGS LA SOGS PA DANG,

NAD DANG RGA BA LA SOGS PA LAS RING DU 'GYUR TE, 'PHO BA'I MTHUS
BDE 'GROR SKYES PA NA, BYANG CHUB SEMS DPA' LA SOGS PA DANG MJAL
BAS SKYON DE RNAMS RTZAD NAS 'BYIN PA'I THABS SGRUB PA'I PHYIR
RO, DPER NA 'DAM LAS SKYES PA'I PADMA

GZI BRJID DRI MA MED PA DANG LDAN PA DE BZHIN DU, 'DAM SOGS ZHES
PA'I SOGS KYI SKAD DOD, MAN SNYER DANG PO'I DON DU BSHAD PA LEGS
PAS, 'DAM LTA BU'I SDIG PA RNAMS KYIS DANG POR LUS LA GOS PA YIN
YANG, 'PHO BA BYAS PAS SRID PA

BAR DO LA SOGS PA RNAMS SU YE SHES TE, YID KYI RANG BZHIN GYI
SKU STE LUS KYIS RANG 'DOD PA'I GNAS SU SPYOD PAR 'GYUR RO, ,DE
LTAR DU RGYUD MANG PO LAS GSUNGS PAS SHIN TU DON CHE BA'I PHYIR
TSUL 'DI LA 'BAD PAR BYA DGOS SO, ,DRUG PA NI,

'PHO BA'ANG 'CHI BA'I BUS THOB PA STE, DUS LA BAB NA 'PHO BYA
STE, DUS MA YIN PAR 'PHO BA BYAS NA, LHA GSOD PA'I SDIG PAR
'GYUR TE, DE'ANG PHUNG PO SANGS RGYAS LNGA BDAG NYID, ,DE LA
SMOD PA BRGYAD PA YIN, ,ZHES PA'I NYES PA 'BYUNG BAS, YON TAN

MI SKYE BAR MA ZAD SKYON BSKYED PAS 'PHO BAR MI BYA'O, DUS SU
'PHO BAR BYA'I DUS MA YIN PAR 'PHOS NA, NYES PA BSKYED PA DE'I
PHYIR, LUS KYI STE LUS LA 'CHI BA'I MTSAN MA STE RTAGS BYUNG BA
SHES NAS BLO STE RNAM DPYOD DANG LDAN PAS 'PHO BA'I

@18A *, ,RNAL 'BYOR BRTZAM PAR BYA STE, GDAN BZHI LAS, DE BAS
LUS LA RTAGS BYUNG NA, ,BLO DANG LDAN PAS SBYOR BA BRTZAM, ,ZHES
GSUNGS SO, RDO RJE MKHA' 'GRO DANG SDOM 'BYUNG LAS KYANG, LHA
RNAMS GSOD PA TZAM GYIS

NI; ;DMYAL BAR NGES PAR BSREG PAR 'GYUR, ,DE BAS 'CHI BA'I MTSAN
MA NI, ,MKHAS PAS 'BAD DE SHES PAR BYA, ZHES 'PHO BA'I NUS PA
THOB KYANG, DUS MA YIN PAR 'PHOS NA DMYAL BAR LTUNG BAR BSHAD
PA'I NYES DMIGS SHIN TU CHE

BAS 'PHO BA'I DUS GANG YIN PA SHES PA SHIN TU GAL CHE BAR SNANG
NGO, ,DE LA 'PHO BA'I DUS NI 'DI YIN TE, ZHES RGYUD RNAMS LAS
GSAL BAR MA BSHAD KYANG, DE'I PHYIR LUS KYI MTSAN SHES NAS, ZHES
PA DANG, DE BAS 'CHI BA'I

MTSAN MA NI, SHES PAR BYA ZHES PA RNAMS KYI DON GDAN BZHI LAS,
LUS LA 'CHI LTAS KYI RTAGS BYUNG NA 'PHO BA BRTZAM ZHES GSUNGS
PA LTAR SHES PAR BYA'O, DE'ANG 'CHI LTAS KYI RTAGS BYUNG BA TZAM
NAS RNAM SHES LUS LAS 'DON  PA'I 'PHO BA BYED PA MA YIN GYI,
'CHI RTAGS BYUNG NAS 'CHI BLU BYAS KYANG MI ZLOG PAR MTHONG BA
DGOS SO, ,'O NA 'CHI BLU BYAS NAS MI ZLOG PAR MTHONG NA, DE TZAM
NAS 'PHOS PAS CHOG GAM SNYAM NA DES KYANG MI CHOG STE, DPER NA
SNGAR BSHAD

PA LTAR GYI 'CHI RTAGS BYUNG NAS LO BRGYAD NA 'CHI BA SOGS LA
'CHI BLU BYAS KYANG ZLOG MI NUS PAR MTHONG BA TZAM NAS 'PHO BA
BYAS NA, DUS MIN LHA RNAMS GSOD PAR 'GYUR, ZHES PA'I SKYON DU
'GYUR BA'I PHYIR RO, ,'O NA DE DAG LA 'PHO

@18B BA'I DUS NAM YIN SNYAM NA, GDAN BZHI'I 'GREL PA LAS, RIMS
LA SOGS PAS MA 'PHOG PAR, ZHES BYA BA NI, RIMS LA SOGS PAS PHOG
PA NA, GONG DU 'PHO BA'I SBYOR BA MI NUS PA'I PHYIR DANG, 'JIG
RTEN PAS BRNYAS PA'I PHYIR DUS ZAD PA

LAS, ZLA BA DRUG GI GONG ROL TU STON NO, ,ZHES 'DI TZAM NA
'CHI'O ZHES PA'I DUS ZAD PA LAS, ZLA BA DRUG GI GONG DU 'PHO BAR
GSUNGS TE, 'CHI LTAS BYUNG NAS LO GCIG NAS 'CHI BA YAN CHAD KYI
DBANG DU BYA'O, ,SNGAR BSHAD PA LTAR RIMS LA SOGS PA'I

NAD KYIS MA GDUNGS PA'I GONG DU 'PHO BA BYA, ZHES PA'I DGONGS PA
'PHO BA'I RNAL 'BYOR GYI NUS PA THOB PA RNAMS KYANG NAD KYIS
MNAR BA NA GONG DU 'PHO MI NUS PA DANG, 'PHO MI NUS PA NA 'JIG
RTEN PAS KYANG BRNYAS SHING, MI SNYAN PA SGROG PA'I PHYIR NA NAD

KYIS MA PHOG PA'I GONG DU 'PHO BA BYA ZHES BSTAN PA LTAR YIN
PAS, 'CHI BA'I NAD KYIS THEBS PA'I DUS SU 'PHO BA BYED PA NI
RGYUD RNAMS KYI DON DU MI SNANG NGO, ,'CHI LTAS BYUNG NAS 'DI
TZAM NA 'CHI ZHES PA'I NGES PA MA THOB PA RNAMS LA, 'CHI BLU
BYAS

KYANG MI ZLOG PA'I MTSAN MA MTHONG NA, JI LTAR BRTAGS PAS JI
LTAR 'OS PA ZHIG GI MTSAMS SU 'PHO BA BYAS NA, DUS MA YIN PAR
'PHOS PA'I NYES PA MED DAM SNYAM STE, DPER NA PAndI TA GA YA DHA
RA'I RNAM PAR THAR PA BZHIN NO, ,DES NA MAN

SNYE LAS DUS LA BAB PA NA 'PHO BAR GSUNGS PA'I 'BRU GNON LA,
'CHI BA'I DUS LA BAB PA NA, ,ZHES BSHAD PA'ANG 'CHI LTAS BYUNG
BA LA ZLOG THABS BYAS KYANG MA ZLOG PA'I DUS LA BYA'I, 'CHI NAD
KYIS THEBS PA'I DUS LA MI BZUNG NGO, ,GNYIS

@19A *, ,PA 'PHO BA'I LAM NYID BSHAD PA LA GNYIS, TSIG GI DON SO
SOR BSHAD PA DANG, NYAMS SU BLANGS PA'I RIM PA BSDUS TE BSTAN
PA'O, ,DANG PO LA GSUM, YE SHES MKHA' 'GRO MA SGOM PA'I GZHUNG
BSHAD PA DANG,

DE'I SGO RNAMS SU SA BON GYI YI GE BKOD NAS RLUNG GA-YO BA MED
PAR BYA BA DANG, 'PHO BA'I DMIGS PA DNGOS BSTAN PA'O, ,DANG PO
NI, STONG PA NYID DANG SNYING RJE'I BDAG NYID KYIS 'PHO BA
BSGRUB PAR BYA STE, BYED PA'I KHYAD PAR LAS TE LHA'I RNAL

'BYOR KHYAD PAR PAS JI LTAR 'PHO BA'I DE NYID SGRUB PAR BYED PA
RDO RJE SNYING PO NYON CIG ,SEMS KYI DNGOS PO STE RANG BZHIN
GYIS NI RO GCIG PA'I MNYAM PA NYID SNGAR RAB BYED DANG POR
GSUNGS PA'I KHAMS BCO BRGYAD KYI MTSAN NYID

THAMS CAD LA SNGAR RAB BYED DANG POR GSUNGS PA'I STONG PA NYID
KYI NI MTSAN NYID YANG DAG PA DANG LDAN PAR GZUGS SOGS THAMS CAD
GZHIG PAR TE MI DMIGS PAR BYA BA NI, SNGAR GYI STE SNGON DU
BSGOM PAR BYA'O, ,DE NAS RANG

GI SNYING GA'I ZLA BA'I DKYIL 'KHOR GYI DBUS SU SANGS RGYAS LNGA
STE, YE SHES LNGA'I BDAG NYID CAN GYI SA BON H'Um 'OD ZER DMAR
PO DANG H'Um YIG 'DI NI 'OD ZER NYI MA'I 'OD ZER LTA BU 'BAR
BA'I NGO BO SEMS KYI MTSAN PAR BYA BA STE BSGOMS PAR BYA

LA, H'Um LA GNAS PA'I 'OD ZER GYIS YE SHES MKHA' 'GRO MA MDUN DU
BKUG PAR SEMS KYIS NI BSAM ZHING, MCHOD PA DANG SKYABS SU 'GRO
BA DANG SDIG PA BSHAGS PA DANG SEMS BSKYED PA LA SOGS PA BYAS
NAS, SNA

@19B TSOGS PADMA DANG ZLA BA'I DKYIL 'KHOR GYI DBUS SU YANG, SA
BON H'Um DKAR PO'I GZUGS KYIS NI YE SHES MKHA' 'GRO MA'I GZUGS
BSKYED NAS PADMA DANG ZLA BA'I GDAN LA BZHUGS PAR NI, YE SHES
MKHA' 'GRO MAR BDAG NYID BSAM PAR BYA

STE, ZHAL GSUM MA DANG PHYAG DRUG NYID DANG, ZHAL RE RE LA SPYAN
GSUM GSUM DANG DBU RGYAN GYIS NI BRGYAN PA DANG, RTZA BA'I ZHAL
BGRAD CING DKAR BA DANG GA-YAS ZHAL KHROS SHING NAG PA DANG,
GA-YON ZHAL SGEG CING DMAR BA DANG, RIN PO

CHE'I RGYAN RNAMS KUN GYIS RNAM PAR BRGYAN CING, KUNDA DANG ZLA
BA'I MDOG LTAR DKAR BA, SHIN TU MDZES PA'I SNA TSOGS PA'I GOS
KYIS BRGYAN CING, SKRA'I ZHAGS PA CHAS LEGS PA DANG, SANGS RGYAS
SPRIN NI SPRO BA RNAMS KYIS NAM MKHA'I

KHAMS 'GENGS PA, SEMS DPA'I SKYIL MO KRUNG DU GNAS PA BSAM MO,
,PHYAG GA-YAS KYI DANG POR MDA' NI DGOD PAR BYA LA, DE BZHIN DU,
GNYIS PAR LCAGS KYU NYID DANG, GSUM PAR RDO RJE 'PHYAR BA'O,
,GA-YON GYI DANG POR SNYING GAR

SDIG MDZUB, ZHAGS PA DANG BCAS PA NYID DANG, GNYIS PAR DPAG BSAM
GYI SHING GI LCUG MA DANG, GSUM PAR GZHU YI GO CHAS KHYAB CES PA
LA, 'GREL PAR STENG DU GO GON PA'I GZHU BSNAMS PA ZHES 'BYUNG BA
NI, GDAN BZHI

LAS STENG DU GZHU NI 'GENGS PA STE ZHES 'BYUNG BA LTAR BYA STE
GA-YAS PA'I PHYAG MTSAN RNAMS NI YAS RIM DANG, GA-YON PA'I PHYAG
MTSAN RNAMS NI MAS RIM NAS 'GOD PA'O, ,'OD ZER GYI 'PHRENG BA DU
MA CAN DBUGS KYI RLUNG NI PHYIR GA-YO

@20A *, ,BA MED PAR BSGOM PAR BYA'O, ,GNYIS PA NI, DBUGS MI
GA-YO BA NYID JI LTAR BYA ZHE NA, H'Um SUm YUm, KshUm SMRYUm
HMRYUm YMRYUm KshMRYUm ZHES PA'I SA BON BRGYAD NI BRTZON PA DANG
LDAN PA YIS YI GE'I GZUGS KYI RNAM PAR DGOD PA'I

SGO NAS MIG LA SOGS PA'I SGOR DGOD PAR BYA'O, ,DE LA'ANG GO
CHA'I DON DU PHRAG PA GNYIS LA HMRYUm DANG SNYING GAR YMRYUm
DGOD LA, LHAG MA DRUG SGO DGUR DGOD DO, ,LCE'I RTZA BAR SUM DANG
MGRIN PA'I BU GAR SMRYUm STE GNYIS NI KHA'I SGO

ZHES SGO GCIG TU BGRANG BA LA GNYIS DGOD PA'O, ,'O NA SGO LHAG
MA BRGYAD YOD PA LA YI GE TSAN PA BZHIR BYED PA JI LTAR YIN ZHE
NA, H'Um LA GSUM YOD KYANG KshUm GI 'OG GI H'Um MI BRTZI BAS
H'Um GNYIS DANG, YUm LA GNYIS DANG,

KshAm LA GSUM DU BYED PAS SKYON MED DO, ,'DIR SMIN MTSAMS KYI
H'Um GI NANG DU HAm BKOD PA MA BGRANGS 'DUG GO ,SA BON DE RNAMS
KYANG A'A LI K'A LI RAB TU SBYAR BA LAS, JI LTAR RIGS PAR BTUS
PA CAN TE MAN SNYE LAS SA BON LDAN

ZHES PA'I DON DU BSHAD DO, ,GAL TE YANG YI GE RNAMS SNGAR KHA
DOG SNA TSOGS PAR BRJOD MOD KYANG, 'DIR SA BON THAMS CAD KHA DOG
DKAR PO, ,ZLA BA'I 'OD ZER LDAN PA STE 'OD ZER DKAR PO CAN RNAMS
SO, ,'DIR MAN SNYE LAS

'OD ZER 'THUG PO RNAMS KYIS BAR MTSAMS MED PAR BYAS NAS NANG DU
MGO BO BSTAN PA RNAMS BSAM MO, ,ZHES GSUNGS PAS, YI GE RNAMS MGO
BO NANG DU BSTAN PA LA, 'OD ZER 'THUG PO RNAMS KYIS SGO SO SO'I
BUG GU BAR MTSAMS

@20B MED PAR BKAG PAR SGOM DGOS TE, PHRAG PA DANG SNYING GA'I GO
CHA'I YI GE LA DE LTAR MI DGOS SO, ,DE LTAR SGO RE RE LA DMIGS
PA GTAD DE BSGOMS NA DMIGS PA GSAL BA DANG, DE LA SEMS ZIN PA
RNAMS KYI YUN MI RING BAR SNA SGO'I RLUNG PHYIR 'GRO

BA NANG DU ZLOG PA 'ONG BAR SNANG LA, DE NI SGO GZHAN LA'ANG
MTSUNGS TE SROG DH'U TIR 'DZUD PA'I THABS KYI DMIGS PA SHIN TU
ZAB PA YIN PAR SNANG BAS, 'PHO BA MIN PA'I SROG DBU MAR 'DZUD
PA'I THABS LA'ANG 'DI RNAMS BSGOMS NA SHIN TU LEGS

PAR GO'O, ,GSUM PA NI, PADMA SNYING GAR GNAS PA'I RTZA 'KHOR LA
BYA STE, MAN SNYE 'GYUR GSAR LAS, SNYING GAR PADMA CHU SHING GI
, ZHES 'BYUNG BA LTAR RO, ,CHU SHING ME TOG GAm, ZHES PA NI
RGYUD 'DI'I RAB BYED NYER GSUM PAR, RTZA DBU MA 'CHAD PA'I

SKABS SU, CHU SHING GI NI ME TOG LTAR, BRKYANG ZHING KHA NI 'OG
TU'O, ,ZHES CHU SHING GI ME TOG KHA CUNG ZAD BYE BA DANG, KHA
THUR DU BSTAN PA BZHIN DU SNYING GA'I RTZA 'KHOR GYI DBUS KYI
DBU MA YANG KHA 'THUR DU BSTAN PA DANG KHA CUNG ZAD DBYE BAR
BSHAD LA,

SNYING KHA'I RTZA 'KHOR YANG KHA THUR BSTAN NO, ,SNYING GA'I DBU
MA'I DBUS SU SGO NGA SKYES TE H'Um YIG GZHAG PAR BYA'O, ,DE YI
DBUS SU STE SNYING GA'I PADMA'I DBUS SU RNAM SHES KYI BZHON PAR
GYUR BA'I SROG 'DZIN GYI ZLUNG MTSON PA'I

RLUNG GI DKYIL 'KHOR 'GOD, DE'I STENG DU YE SHES TE RLUNG GI
BZHON PA CAN GYI RNAM SHES MTSON BYED H'Um YIG DGOD, ,RNAM PAR
SHES PA LHAN CIG BAS ZHES PA'I DON NI, H'Um GI STENG DU YUm
DANG, H'Um GI 'OG TU YUm DANG, YUm SNGA MA'I DBUS SU HI DANG
@021A *, ,GNYIS PA'I STENG DU KA DGOD PA YIN NO, ,SDOM 'BYUNG
LAS, SNYING GAR YI GE H'Um SBYAR TE, ,YI GE PHYAD DANG GNYIS PO
NI, ,'OG DANG STENG DU GZHAG PAR BYA, ,DE'I 'OG GI CHAR RLUNG GI
,SA BON 'OG TU BLTAS PA'O, ,RLUNG GI SA BON

GNYIS BYA STE, ,RNAL 'BYOR LDAN PAS KHA SBYOR BYA, ZHES GSUNGS
SO, ,YUm HI KA LA SOGS PA RNAMS SNGON PO DANG H'Um YIG LA SOGS
PA RNAMS 'OG TU MGO BSTAN PAR SGOM MO, ,'BYUNG BAS NA DNGOS PO
STE KHAMS BCO BRGYAD KYI NGO BO RANG

BZHIN MED PA'I STONG PA NYID DANG SNYING RJE ZUNG DU 'BREL BA
'DI THAMS CAD BSGOM PAR BYA ZHES PA'I DON TO, ,GA-YO BA MED CING
'TSO BA MED, ,CES PA LA, GANG NA BZHIR, 'JIGS PA MED CING 'TSE
MED PAR, ,ZHES 'BYUNG STE SGOM PA'I

GNAS BSTAN NO, ,DE NAS PHYI ROL TE RANG LAS GZHAN PA'I RNAM SHES
'PHROG PA'I RNAL 'BYOR RNAMS LA RNAM PAR MKHAS PAS BZUNG BAR BYA
BA STE BSAM PAR BYA'O, ,'DI 'OG GI TSAR BCAD DANG RJES 'DZIN GYI
SKABS DANG 'BREL BA YIN NO, ,LUS

KYI STENG DANG 'OG GI GNAS GNYIS KYI STE GNYIS SU SEMS PAR BYED
PAS NA SEMS TE, STENG 'OG GI SGO NAS RGYU BA'I RLUNG RNAMS SO,
,RLUNG DE RNAMS KYI DGANG BA DANG BUM PA CAN DANG ZHI BYED RNAMS
KYIS SDUD PAS, LTE BA'I 'OG TU SOR BZHI DOR NAS RLUNG GI

DKYIL 'KHOR BSGOM PA'I SEMS KYIS BZLAS BA BYA ZHES 'OG TU 'BREL
LO, ,GSANG GNAS KYI RLUNG DE'I STENG DU DBUS SU MED NYID DE ME'I
DKYIL 'KHOR RO, ,GSANG GNAS DE'I STENG DU STE BA LA NYI MA STE
RDUL LO, ,DER A'A LI'I GTZO BO SA BON AI STE

@021B N'A DA'I NGO BO'O, ,K'A LIR LDAN BA'I SA BON H'Um STE
SNGAR SNYING GAR BKOD PA'O, ,DE NYID DE DE KHO NAR NI AAm GI SA
BON DE KHA DOG DMAR BOR BYA'O, ,DE KHO NA DMAR PO ZHES PA'I KHO
NAS GANG LAS KHYAD PAR BYED CE NA, H'Um YIG LAS KHYAD PAR DU
BYAD PAS

Am YIG KHO NA DMAR POR BYA ZHES PA'O, ,KHA CIG RGYUD NAS DE LTAR
GSUNGS PA LAS ZLOG NAS H'Um DMAR MO ZHES PA'I 'PHO BA BYED PAR
SNANG NGO, ,'DIR RNAL 'BYOR PAS KHYAD PAR DU BYA BA NI, 'BYUNG
DANG RNGUB PA ZHES PA THAMS CAD MAN NGAG SNYA

MAR, KHYOGS DANG 'KHYER BYED CES PA'I DON DU BSHAD DO, ,DE LA
SEMS KYI RGYAL PO BZHON PA'I PHYIR KHYOGS DANG 'DRA BAS KHYOGS
TE, STENG DU RJES SU 'GRO BA'I RLUNG DO, ,'KHOR BAR BYED DO ZHES
PAS KHYER BA KHO NA 'KHYER BYED DE RLUNG NANG DU 'JUG PA'I

TSE 'OG TU 'JUG PA'O, ,DE DAG GIS BZLAS PA BYA BA STE GOMS PAR
BYA'O, ,SNYING GA'I DBUS SU GNAS PA'I YE SHES TE, SEMS MTSON
BYED KYI SA BON NI H'Um DANG DE GANG GI DBUS SU BZHAG PA SNGAR
BSHAD PA'I RLUNG DKYIL YUm LA SOGS PA'I YI GE DANG BCAS

PA 'BYUNG BA YIS NI STE RLUNG PHYIR 'BYUNG BA'I TSE BSNUN BYA
ZHING STE SPYI BO JI SRID PAR LUS KYI STOD DU 'DREN NO, ,DE'I
RJES SU RLUNG NANG DU RDUBS PAS SAm, KHYER BYED KYIS SNYING GA'I
YE SHES TE H'Um YIG 'KHOR DANG BCAS PA NI BSNUN PAR BYA BA STE
SNYING GA JI SRID PAR TSUR

'DREN NO, ,DE LTAR KA SHI'I ME TOG BZHIN 'DREN PA DANG, TSUR
'DREN PA NI RNAM PAR SHES PA KHYER BAR BYED DO, ,SNYING GA'I
'KHOR LO KHA THUR BLTA YIN ZHING, STENG DU BSNUN PA'I TSE RTZA
'KHOR PHYI NANG LOG NAS STENG DU PHYOGS PA DANG, SNYING GAR
KHYER BYED KYIS

@022A *, ,KHYER BA'I TSE 'KHOR LO DANG RTZA 'KHOR LA SOGS PA
THAMS CAD KHA 'OG TU PHYOGS TE DANG POR GNAS PA BZHIN GNAS PAR
BSAM MO, ,RNAM SHES LUS LAS 'DON PA'I DMIGS PA'I BYED TSUL 'DIR
BSHAD PA LTAR NA 'CHI

BA'I TSE, SNYING GA'I RTZA 'KHOR KHA GYEN DU LDOG PA 'DRA'O,
,'BYUNG DANG 'BYUNG MIN NAS RDUB PA'I ZHES PA'I BAR GYI DON,
,KHYOGS KYI STE STENG DU 'GRO BA'I RLUNG GIS KHYOGS ZHES PA,
SNYING GA'I H'Um YIG 'KHOR BCAS GYEN DU SKYOD PAR BYED PA'O,
,KHYOGS KYI

RJES THOGS SU KHYER BYED KYANG, BZLAS PAS SROG RLUNG DBANG DU
BYAS NAS, RNAL 'BYOR BAS BDAG NYID KYI LUS LAS PHYI ROL TU YANG
GOMS PAR BYA'O, ,PHYI ROL TU GOMS PAR BYED TSUL JI LTA BU ZHEN,
'DEGS PA NI KHYOd TE SNYING GNAS PHYI ROL TU 'DREN PA'O, ,

DES RLUNG LA SOGS PA MTSON PAR BYA BAS NA MTSAN NYID DE KHYER BA
NI 'KHYER BYED DE SNYING GA JI SRID BAR 'JUG PA'O, ,DE NYID
MTSAN NYID DE BLOS MTSON PAR BYA'O, ,BSAM PAR DE LTAR MNYAM PAR
BZHAG PA STE RNAM GA-YANG MED PAR JI LTAR 'GYUR BA DE

LTAR YANG DANG YANG DU GOMS PAS, 'BYUNG BA STE KHYOGS DANG RNGUB
PA STE KHYER BYED KYI RNAL 'BYOR GYI TING NGE 'DZIN LAS MNYAM PA
NYID DE RO GCIG PA NYID RANG GI NGANG GIS 'BYUNG BA NYID DE
'GRUB PAR 'GYUR RO, ,RLUNG DANG RNAM SHES KYI DE KHO NA NYID RO

MNYAM NYID DANG DE LTAR BSGOMS PA DE RANG GI RANG GIS 'BYUNG BA
'GRUB PAR 'GYUR BA 'DI LA THE TSOM MED DO, ,MDOR NA STENG DU
'GRO BA'I RLUNG GIS RAB TU SBAR BA'I LTO BA'I Am YIG GI ME GYEN
DU SONG BAS BSNUN PA'I MTHUS, RLUNG PHYIR 'BYUNG BA'I TSE

@022B SNYING GA'I RTZA 'KHOR PHYI NANG LOG NAS H'Um YIG 'KHOR
BCAS SPYI BO RU YAR LA 'DREN PA DANG, RLUNG NANG DU 'JUG PA'I
TSE H'Um YIG 'KHOR BCAS SNYING GAR PHAB NAS MGO THUR DU BLTA BA,
RLUNG 'BYUNG 'JUG GNYIS LA YANG DANG YANG DU GOMS PAR BYAS

PAS, RANG GI NGANG GIS 'JUG PAR 'GYUR BA 'GRUB 'GRUB KYI BAR DU
BYED PA'O, ,GNYIS PA NI, SNGAR BSHAD PA DE DAG GI DON NYAMS SU
LEN PA'I RIM PAR BSDUS TE BSTAN NA, YE SHES MKHA' 'GRO MA LHA
BCU GSUM GYI DKYIL 'KHOR RAM, BDED GYOS LA SOGS

BA'I DKYIL 'KHOR DU DBANG BSKUR BA LEGS PAR THOB CING, DAM TSIG
DANG SDOM PA TSUL BZHIN BSRUNG BA'I GANG ZAG GIS, SNGAR BSHAD PA
BZHIN DU STONG PA NYID SGOM PA DANG, SBYOR BA TSOGS BSAGS NAS
BRTZAMS TE, YE SHES MKHA' 'GRO MAR BSKYED PA SOGS KYI

BAR DU BYAS LA, YE SHES MKHA' 'GRO MA'I SKU LA DMIGS PA GSAL BA
DANG, SEMS GNAS PA BYUNG BYUNG GI BAR DU BSLAB PO, ,DE NAS SPYI
GTZUG GI SGOR KshUm DGOD LA DE'I 'OD ZER GYIS, SPYI GTZUG GI SGO
BAR MTSAMS MED PAR DGAG ,KshUm GI 'OG TU H'Um YIG

DGOD, SMIN MTSAMS KYI BU GAR H'Um YIG BKOD NAS SGOR 'GOG PA
SNGAR BZHIN BYA, H'Um BKOD PA DE'I NANG DU HAm DGOD, ,LCE'I RTZA
BAR SUm DANG DE'I THAD KA'I MGRIN PA'I BUG PAR SMRYUm DGOD, MIG
GNYIS LA H'Um DANG, RNA BA'I BUG PA GNYIS DANG, SNA BUG GNYIS LA

YUm DANG, LTE BA'I SGO DANG DRI CHU'I SGO DANG DRI CHEN GYI SGO
GSUM GAR KshRYUm ? RE DGOD, YI GE RNAMS NYAL STABS SU GNAS SHING
MGO NANG DU BSTAN PA, KHA DOG DKAR PO, ,DE DAG GI 'OD ZER DKAR
PO MTHUG PO RNAMS KYIS SGO SO SO RNAMS BAR MTSAMS MED

@023A *, ,BAR BKAG PAR BSGOMS TE, DE YANG SGO SO SO'I SGO RE
RE'I YI GE 'OD ZER DANG BCAS PA LA RIM PA BZHIN DU GSAL SNANG
DANG DE LA SEMS GNAS PA GNYIS BSGRUBS LA RLUNG NANG DU LDOG PA'I
RTAGS BYUNG BYUNG GI BAR DU BSGOM MO, ,PHRAG PA

GNYIS LA, HMRYUm RE DANG SNYING GAR YMRYUm GI GO CHA DGOD DO,
,DE'I RJES SU SNYING GAR KHA THUR DU BLTAS PA'I RTZA 'KHOR GYI
DBUS SU, THUR DU PHYOGS PA'I SROG GI RLUNG GI DKYIL 'KHOR DANG
DE'I DBUS SU RNAM SHES KYI NGO BO H'Um DE'I STENG GI MTHAR YUm
YUm GYI DBUS SU HI,,

H'Um YIG GI 'OG TU MTHAR YUm YUm GYI STENG DU KA YIG STE, YI GE
LNGA PO THAMS CAD KHA DOG SNGON PO MGO BO THUR DU BSTAN PA'O,
,DE RNAMS KYI GOMS PA SNGON DU BTANG NAS KHYAD PAR DU BUM PA CAN
BSGOM PA NI, SKYIL KRUNG BCAS NAS LUS DRANG

POR BYAS SHING MIG SNA RTZER GTAD LA, SNGAR BSHAD PA'I LTE BAR
BKOD PA'I Am YIG DMAR PO'I 'OD ZER GYI LCAGS KYUS LUS THAMS CAD
LA SONG BA'I KHYAB BYED KYI RLUNG BKUG STE, LTE BA'I NANG DGANG
BAR BYA'O, ,DGANG BA'I RLUNG SBYOR GYIS DUG DANG GDUNG

BA DANG RIMS LA SOGS PA ZHI BAR BYED PA'I 'BRAS BU MTHONG BAS
NI, LTE BA KHO NAR RLUNG DANG SEMS RAB TU ZHUGS PA BUM PAR CHU
MI 'BO BAR GNAS PA LTA BU'I BUM PA CAN BYA'O, ,DES NI SGO DGU PO
RNAMS KYI RLUNG RENGS PAR 'GYUR RO, ,DE YANG THOG

MAR ZUG MI BSKYED TZAM GYI BAR DU RLUNG BKAG STE BSGOMS LA,
RTZOL BAS RLUNG BKAG PAR RKYANG BA MIN PAR RLUNG RANG SHUGS KYIS
GNAS PA'I 'GO RTZOM PA NAS RLUNG NANG DU 'DZIN PA YUN RING DU
BYA, GTONG BA'I TSE KHA NAS MI GTONG BAR, SNA BUG NAS DAL BUS

@023B GTONG, DE'I RJES SU DAL BUS LUS THAMS CAD LA SONG BA'I
RLUNG GSANG GNAS KYI 'KHOR LO'I LTE BA KHO NAR RIL BO GCIG TU
BYAS PA 'BYUNG BA DANG 'JUG PA DANG BRAL BA'I BUM PA CAN BSGOMS
PAR BYA'O, ,ZHES PA RAB TU ZHI BA'I MTHAR THUG PAS RLUNG DBANG
DU

BYA'O, ,DE LTAR BYAS PAS STENG DU 'GRO BA'I RLUNG GIS RAB TU
SBAR BA'I LTE BA'I Am YIG GI ME GYEN DU SONG BAS BSNUN PA'I
MTHUS, SNYING GA'I PADMA KHA GYEN DU PHYOGS PAR BYAS NAS, DER
SON PA'I RLUNG GI DKYIL 'KHOR YI GE DANG BCAS PA SENG DU PHYOGS

TE, HI DANG KA H'Um YIG GI STENG DANG 'OG TU GNAS PA'I HI 'OG
DANG, KA STENG DU GNAS PAR GYUR BA DAG MAN DAG JI LTA BAR NANG
GI BZLAS PA BYED CING, BDE BA CHEN PO'I 'KHOR LO JI SRID PAR
DRANG BAR BYA'O, ,DE'I RJES SU RLUNG 'OG TU 'JUG PA'I, KHYER
BYED KYIS

SNGAR BZHIN DU THAMS CAD 'OG TU PHYOGS SHING KA DANG HI DAG
KYANG, RANG GI GNAS SU SLAR DRANG BAR BYA'O, ,DE LTAR YUD TZAM
SO SO LA DE LTA KHO NAR 'DREN PA DANG SLAR 'DREN PA DAG GIS RNAM
SHES KYI BZHON PA SROG RLUNG DBANG DU BYAS TE, STENG DU DBYUNG
BA

DE KHO NAS STENG GI SGO PHYE NAS 'PHO BAR RUNG BA NYID KYI CHED
DU PHYI ROL TU YANG DE LTA KHO NAR DE DAG GI DBANG DU BYA'O,
,ZHES DANG, 'CHI BA NI JI LTAR BSHAD PA'I GTUM MO'I RNAL 'BYOR
GOMS PA RAB TU GYUR BA KHO NA LAS NGES PAR BLU BAR BYED CING,
GNYER MA

LA SOGS PA SPANGS TE, DE KHO NA LAS RLUNG DBANG DU GYUR PA LA
SOGS PA, YON TAN RIN PO CHE'I PHUNG PO BSKYED PA'I PHYIR ZHES
MAN SNYE LAS BSHAD DO, ,DE LTAR DBUGS 'BYUNG RDUB GNYIS DANG
MNYAM POR SROG GI RLUNG YI GE DANG BCAS PA SPYI BO'I BAR

@024A *, ,DU 'DREN PA DANG, SLAR YANG SNYING GAR 'BEBS PA LA
RANG GI NGANG GIS 'JUG THUB THUB KYI BAR DU GOMS PAR BYED PA NI,
RNAM SHES KYI GZHON PA'I SROG RLUNG LA DBANG BYED PA'I CHED DU
SNANG LA, MTSAMS DE NAS SPYI

GTZUG GI PHYI ROL TU'ANG 'BYUNG 'JUG GI DMIGS PA SNGAR BZHIN BYA
STE, SROG GI RLUNG DBANG DU BYED PAR SNANG STE, DE NYID NI RNAM
SHES KYI GZHON PA'I RLUNG GI GTZO BO YIN PA'I PHYIR, SDOM 'BYUNG
LAS, RNAM SHES BZHON PA RLUNG YIN TE, ,GANG

DANG GANG DU BGROD PA YI, ,RLUNG GI SGOR NI BSAM BYAS NA, ,GROL
BA'I DNGOS GRUB STER BYED PA'I, ,ZHES SROG GI RLUNG GI DBANG DU
BYAS NAS GSUNGS SO, LUGS 'DI LA SBYONG BA'I DUS SU DANG POR SPYI
GTZUG TU 'PHUL BA KHO NA BYAS PA'I MTHAR

LUS KYI NANG DU 'BEBS PA MA YIN GYI DANG PO NAS YAR 'PHUL DANG
MAR 'BEBS GNYIS RE MOS SU BYED PAS, SNGAR BSHAD PA LTAR BZLAS PA
GNYIS KYI DMIGS PA RANG GI NGANG GIS 'JUG THUB KYI BAR LA MTSAMS
BYAS PAR SNANG GI ,SPYI GTZUG

NA BA LA SOGS PA'I BAR LA BZUNG BAR MI SNANG BO, ,SNGAR YI GE
PHYED DANG GNYIS SKAD GSANG MTHON POS BRJOD NAS GYEN DU SKYOD
PAR BYED PA SKABS 'DIR MAN SNYE LAS MA GSUNGS PA NI, SBYONG BA'I
DUS SU DE MI DGOS PAS, LAS

SBYOR GYI DUS SU BYED PAR GSAL LA, ,HI KA'I GRANGS KYANG SDOM
'BYUNG LAS, NYI SHU RTZA GCIG RIM PA YIS, ,YI GE PHYED DANG
GNYIS SNGAR BRJOD, CES GSUNGS PA LTAR RO, ,GSUM PA ZHAR LA GRONG
'JUG DANG TSAR

@024B BCAD RJES 'DZIN BSTAN PA NI, SNGAR BSHAD PA LTAR YE SHES
MKHA' 'GRO MA BSGOM PA DANG, YI GE BKOD NAS DBANG PO'I SGO RINGS
PAR BYED PA DANG, BUM PA CAN SGOM PA SNGON DU BTANG STE KHYOGS
DANG KHYER BYED KYI BZLAS PA RANG GI NGANG GIS 'JUG THUB PA

DE NAS, SGRUB PA PO RANG GIS LUS LAS RNAM PAR SHES PA BTON NAS,
PHYI ROL TU RNAM PAR SHES PA SRID PA BAR DO LA SOGS PAR SPRUL PA
DANG, PHA ROL GYI LUS KYI GRONG DU SPRUL PA STE, 'JUG PAR 'GYUR
BA DANG, GZHAN GYI SEMS LUS LAS PHRAL NAS,

RANG GI LUS LA BCUG STE GSANG GNAS KYI ME LA BZUNG BA'I RJES SU,
GZHAN GYI SEMS GZHAN GYI SNYING GAR BCUG NAS RJES SU SEMS PA LA
RNAM PAR MKHAS PAR SHES PAR BYA'O, ,DE LTAR TSAR BCAD DANG RJES
BZUNG NUS PA 'DI NI, BDAG NYID CHEN PO ZHES

GZHAN LA RTOGS SU GZHUG PAR BYA'O, ,RTOGS NA PHA ROL BSTAN PA LA
SOGS PA LA GNOD PA BYED PA SPANGS NAS PHAN PA BYED PA LTA BUR
BYED PAR 'GYUR RO, ,TSAR BCAD DANG RJES 'DZIN BYED PA'I TSUL NI,
GTUM MO'I SA BON GYI THIG LE LAS BYUNG BA'I 'OD

ZER DANG BCAS PA 'BAR BAS, RANG GI RNAM SHES KYI NGO BO H'Um YIG
A'A LI K'A LI'I PHRENG BA DANG LHAN CIG ,SNA GA-YAS NAS BYUNG
STE BSGRUB BYA'I SNA BUG GA-YON NAS ZHUGS NAS, SNYING GA'I CHU
SKYES SU SONG BA'I 'BAR BA'I RIN PO CHE'I RNAM PA CAN GYI RNAM

SHES LA KHYAB PAR BYAS TE, RNAM SHES DE DRANGS NAS BSGRUB BYA'I
SNA GA-YAS NAS BYUNG ZHING, RANG GI SNA BUG GA-YON PA NAS ZHUGS
GSANG GNAS KYI MER BCUG LA BSREG CING TSAR BCAD DO, ,DE'I RJES
SU BSGRUB BYA GNOD PA BYED PA LA SOGS

@025A *, ,PA'I BSAM PA LOG PA DE, ME DANG BRAL BA'I GSANG GNAS
KYI RLUNG LA BZHAG PA LA BDUD RTZI'I RGYUN DKAR PO RNAMS KYIS
DBANG BSKUR BA LAS, NAD LA SOGS PA RAB TU ZHI ZHING, SER PO
RNAMS KYI YON TAN GYI TSOGS RGYAS LA, DMAR PO

RNAMS KYIS DBANG DU BYAS PA DE KHO NA LTAR STON TO, ,BCUG NAS
SNYING GA'I CHU SKYES SU GNAS SU BCUG PAS RJES SU 'DZIN TO, ,A'A
LI K'A LI'I PHRENG BA DANG LDAN PA'I RNAM SHES 'DON 'JUG GI
DMIGS PA 'DIR MI GSAL YANG, SDOM 'BYUNG LAS, RNAM SHES

DPROG PA'I SBYAR BA DANG, ,GZHAN YANG PHA ROL BGROD PA LA, A'A
LI K'A LI'I MNYAM LDAN PAR, ,MKHAS PA YIS NI SBYAR BAR BYA, ZHES
GSUNGS PA'I DON NO, PHA ROL BGROD PA NI, ZHAN GYI LUS KYI GRONG
DU 'JUG PA YIN LA, DE YANG RANG GI SEMS KYI NGO BO

H'Um YIG A'A LI K'A LI'I 'PHRENG BA DANG BCAS PA, RANG GI LUS
LAS SNA BUG GA-YAS NAS THON NAS, RO'I SNA BUG GA-YON NAS ZHUGS
TE, SNYING GAR GNAS PA YIN NO, ,'DI LA BOD KYI BLA MA 'GA' ZHIG
GIS DMIGS PA MANG PO BSHAD KYANG RGYUD NAS 'BYUNG

BA'I TSUL NI 'DI TZAM MO, ,BZHI PA NI, YE SHES MKHA' 'GRO MA
SGOM PA DANG KHYOGS DANG KHYER BYED KYI BZLAS PA MNYAM PAR BZHAG
PA STE, RTZE GCIG PA'I SEMS KYIS NI, LEGS PA STE GSER GYI SGO LA
SOGS PA'I LAM NI BSAM PAR BYAS NA

'GRUB PAR 'GYUR BA 'DI LA THE TSOM MED CES DON BSDUS SO, ,'PHO
BA'I RJES THOGS DE NAS KYANG YE SHES GZUGS TE, YID KYI RANG
BZHIN GYI LUS SU GYUR NAS RANG DANG GZHAN GYI MUN PA 'JOMS PA'I
PHYIR MAR ME BZHIN DU DE KHO NA NYID SNANG BA'I

@025B SEMS KYIS YUL RNAMS KYIS SENG GE BZHIN DU DOGS PA MED PAR
RNAM PAR ROL ZHING GZHAN LA PHAN PA'I LAS BYA'O, ,'DIR SENG GE
RNAM ROL GYI PHYAG RGYA BYED PA'I GZHUNG ZHIG YOD PAR SNANG STE
'BROG MI DANG 'GOS 'GYUR LA CHAD DO, ,DE'I PHYIR ZHES PA

'GOS 'GYUR LA MED CING, MAN NGAG SNYE MAR YANG BSHAD PA MED DO,
,LNGA PA NI, 'O NA 'DI THAMS CAD LAGS PAR BSHAD PA KHO NA STE,
'DI 'DRA BA'I CHA SHAS KYANG LTA BA GZHAN LA YOD PA MA YIN MOD,
'ON KYANG BDE STONG GI DE KHO NA NYID LA GOMS PA DANG LDAN

PA'I GANG ZAG NI, DE KHO NA LAS 'DOD PA THAMS CAD 'GRUB PA'I
PHYIR NA 'PHO BA'I THABS BYAS PAS CI ZHIG BYA ZHE NA, NYAN THOS
LA SOGS PA NI THEG PA 'DIR RIGS MA NGES PA'I GANG ZAG RNAMS SO,
,DE RNAMS SKYE BA GCIG LA BDE STONG GI DE KHO NA NYID LA LHAG
PAR

MOS PA BRTAN PA MA YIN PAS, 'DIR 'PHO BA LA SOGS PA'I DE NYID
LEGS PAR BSHAD PA NI BSGRAGS PA NYID YIN NO, ,GANG DAG SHIN TU
YUN RING POR BSOD NAMS BSAGS PA'I GANG ZAG RNAMS NI, THE TSOM
DANG BCAS PA'I DRI MAS MA RNYOG PA NYID KYIS

SHEL LTAR DAG PA'I SEMS NI BRTAN PAR BYAS NAS SNGA MA LTA BU LA
PHAN PA'I CHE DU GSUNGS PA RTOGS NAS SPROS PA RNAMS DOR BAR
BYA'O, ,MAR ME'I RNAM PA LTA BU 'OD GSAL BA'I SEMS KYIS KYANG
SNGON DU SPROS PA THAMS CAD DMIGS NAS NI, SPROS PA NYID NI THAMS

CAD RDZOGS RIMS KYIS SPROS PA MED PAR BYED DE, STONG PA NYID
DANG SNYING RJE DBYER MED PA'I RNAL 'BYOR KHO NA LA DMIGS NAS
NI, 'PHO BA LA SOGS PAS 'DI DAG THAMS CAD YONGS SU SPONG, DE NI
RBDE STONG DBYER MED KYI LHAN SKYES KYI YE SHES LA GOMS PA
@026A *, ,SHIN TU BRTAN PO BYAR YOD PA RNAMS KYIS 'PHO BA LA
SOGS PA MA BYAS KYANG, LAM DE NYID BSKYANGS PAS CHOG PAR STON
PA YIN GYI GANG YANG RUNG BA MA YIN NO, ,GNYIS PA YE SHES KYI
KHYAD PAR BSTAN PA NI, SNGAR LHA LA SOGS

PA'I 'GRO BA RNAMS KYI RNAM SHES SGO 'DI NAS 'PHOS NA 'DIR
SKYE ZHES GSUNGS PA LAS 'PHROS NAS KYE BCOM LDAN 'DAS ZHES BOS
NAS, LHA LA SOGS PA'I 'GRO BA RNAMS KYI YE SHES TE RNAM SHES
KYI KHYAD PAR JI LTA BU LAGS ZHES ZHUS SO, ,'BROG

'GYUR LAS, GANG GI YE SHES KHYAD PAR 'PHAGS PA LAGS ZHES
'BYUNG BA NI 'GYUR MA LEGS PAS, 'GOS 'GYUR LAS, YE SHES KYI
KHYAD PAR GANG LAGS ZHES 'BYUNG BA LTAR BYA STE, MAN NGAG SNYE
MAR YANG DE LTAR DU BSHAD DO, ,DRI BA DE'I LAN BCOM

LDAN 'DAS KYIS BKA' STZAL PA, YE SHES NI LHA DANG LHA MA YIN
DANG, YI DVAGS DANG DMYAL BA DANG BYOL SONG GI SHES PA STE
RNAM PA LNGA RU GSUNGS SO, ,'GRO BA DMAN PA RNAMS KYI SPYOD
YUL MA YIN PAS NA GSANG BA DANG, YUL LA SPYOD

PA'I SHES PA RNAMS ME LONG BZHIN DU DVANGS SHING, PHAL CHER MI
DGE BA MI SPYAD PA'I PHYIR, ME LONG YE SHES NI LHA'I YE SHES
SO, ,LHA MA YIN RNAMS KYI YE SHES NI, LHA'I PHUN SUM TSOGS PA
LA MI BZOD PA 'BAR BA'I KHRO BA'I SEMS SO, ,YI

DVAGS KYI YE SHES NI BKRES PA LA SOGS PA'I SDUG BSNGAL GYIS
'KHRUG PAS, DMAN PA'AM ZHAN PA'I YID CAN NO, 'GOS 'GYUR LAS,
YI DVAGS YE SHES ZHAN PA STE 'BYUNG BA MAN SNYE DANG MTHUN NO,
,DMYAL BA PA RNAMS KYI YE SHES SAM

@026B SHES PA NI, GSHIN RJE'I SKYES BU RNAMS KYI LAS MI MNYAM
PA'I SDUG BSNGAL GYIS DU BA DANG, 'JIGS PAS NON PA'I SEMS
RNAMS SO, ,BYOL SONG STE DUD 'GRO RNAMS KYI YE SHES NI, SHIN
TU BRTAN PA'I GTI MUG DANG RMONGS PA DANG LDAN PA'I SEMS SO,,

DE LTAR LNGA YI DBYE BAS YE SHES LNGAR BSGRAGS SO, ,MI RNAMS
KYI YE SHES NI SHIN TU DANG BA DGE BA LA GZHOL BA YIN PAS,
LHA'I YE SHES LAS ZUR DU MA SMOS SO, ,'O NA SHING RNAMS NI
SEMS PA CAN YIN TE, MTSAN MO NYAL BA'I PHYIR RO ZHES PHYOGS

KYI GSO CAN GCER BU PA RNAMS 'DOD PA'I YE SHES KYI KHYAD PAR
DE JI LTA BU YIN ZHE NA, DE 'DRA BA NI CI YANG MED DE, SHING
RNAMS LA SEMS PA MED PA KHO NA'I PHYIR RO ZHES GSUNGS PA NI,
RGYUN RING DU GNAS PA SHING SDONG PO LA SOGS PA BRTAN PA DANG,
LA

SOGS PAS BSDUS PA DUS THUNG NGUR GNAS PA GLOG LA SOGS PA NI
SEMS MED PA KHO NA'O, ,NYAL BA LA SOGS PA'I SGRUB BYED NI
PHYOGS GZHAN DU SHING RTA CHEN PO RNAMS KYIS SUN PHYUNG ZIN
TO, ,SNGAR BSHAD PA'I RNAM PA DE LTA BU'I SHES PA CAN

'KHOR BA BA LHA LA SOGS PA 'DI RNAMS NI GLEN PA STE, MA RIGS
PAS KHYAB PAS LUS KYIS NYES PAR SPYAD PA NGAN PAR SEMS PA'I
PHYIR RO, ,KHEBS PA NI 'DOD CHAGS LA SOGS PAS KHYAB PAS LUS
KYIS NYES PAR SPYAD PA

SPYOD PA'I PHYIR RO, ,LKUGS PA NI YANG DAG PA'I DON GYI DE KHO
NA NYID SMRA BAR MI NUS PA'I PHYIR RO, ,MAN SNYE 'GYUR GSAR
LAS, GLEN PA KHEBS PA LKUGS PA RNAMS, ZHES 'BYUNG NGO, ,RGYU
MTSAN DE RNAMS KYI PHYIR BYIS PA STE, SEMS KYIS BSAM

@027A *, ,PA NGAN PA SEMS SHING LUS KYIS BYA BA NGAN PA BYED
LA, NGAG GIS SMRA BA NGAN PA SMRA BA'I NGANG TSUL CAN NI BYIS
PA'O, ,ZHES GSUNGS SO, ,DE RNAMS KYI BYIS PA'I SHES PA'I SHES
PA STE BSAM BCAN NI 'KHOR BA PA'O, ,GSUM PA RNAL

'BYOR GYI BSTAN BCOS KYI CHE BA BSTAN PA NI, DE 'DRA BA'I
'KHOR BA'I BAG CHAGS SPONG BAR 'DOD PAS, DE KHO NA NYID KHYAD
PAR CAN BDE STONG DBYER MED PAR SBYOR BA'I YE SHES NI, SHES
RAB DANG THABS DBYER MED PA GSAL BAR BYED PA'I PHYIR RNAL
'BYOR DANG, NYON MONGS

PA'I SGRA 'CHOS PA DANG NGAN 'GRO'I 'JIGS PA LAS SKYOB PAS NA
BSTAN BCOS TE, RGYU RGYUD DANG THABS RGYUD DANG 'BRAS BU'I
RGYUD GSUM BSDUS PA RDZOGS PA SNYING PO'I DON RAB TU GSAL BAR
BYED PAS NA KHYAD PAR TE, RGYUD GZHAN RNAMS LAS

KHYAD PAR DU 'PHAGS PA DPAL YANG DAG PAR SBYOR BA'I RGYUD 'DI
LAS RTOGS PAR BYA'O, ,RGYUD 'DI'I CHE BA'I BDAG NYID GSAL BAR
BYED PA GZHAN GSUNGS PA NI, RNAL 'BYOR GYI BSTAN BCOS 'DI SKYE
BA BYE BA STONG PHRAG TU SHIN TU RNYED DKA' BA STE, 'DUS

BA'I LE'U BCU BDUN PA LAS BSHAD PA LTAR BCOM LDAN 'DAS MAR ME
MDZAD TSUN CHAD DU SANGS RGYAS KYI ZHING 'DIR BSKAL PA SHIN TU
MANG PO RNAMS LA RGYUD MA LUS PA'I SNYING PO, RGYUD SDE RIN PO
CHE 'DI BDAG KHO NAS BSHAD KYI, SANGS RGYAS GZHAN

RNAMS KYIS NI MA YIN NO, ,DE PHYIR NGA YIS TA BDAG GIS 'DIR
BSHAD PA'I GNYIS SU MED PA'I YE SHES KYIS BSKUL BA'I RNAL
'BYOR GYI BSTAN BCOS 'DI KHO NA LA, KYE THAR PA 'DOD PA RNAMS
'BAD PAS DAD PA BSKYED PAR BYAS TE 'JUG PAR GYIS

@027B SHIG DANG, MKHAS PA STE DE KHO NA NYID KHYAD PAR CAN
SHES PA DANG LDAN PA SHIN TU BAR 'GYUR RO, ,PHYI ROL BSTAN
BCOS SGRA LA SOGS, ZHES 'BYUNG BA YANG, MAN SNYER, PHYI ROL
BSTAN BCOS SGRA ZHES BKOD PA LTAR LEGS PAS 'BYUNG BA LHA MO AU
MA'I BDAG PO

DBANG PHYUG LA SOGS PAS BSHAD PA, BLA NA MED PA'I DE KHO NA
NYID LAS PHYIR PHYOGS PA PHYI ROL GYI BSTAN BCOS RGYUD LA SOGS
PA'I SGRA BKOD PA RNAMS LAS, DE KHO NA NYID KHYAD PAR CAN GYI
YE SHES BTZAL YANG RNYED PA MIN TE, DE RNAMS DPER NA

GAR GYI GNAS KYIS GZHI LA, GSAR DU TSIG BKOD PA 'THAD PA DANG
BRAL BA NYID KYIS NA, LTAD MO BA RNAMS RANGS PA TZAM GYI YID
CHAGS PAR BYED PA'I PHYIR GAR MKHAN GYI TSIG DANG 'DRA'O, ,KHA
DOG BZHIN ZHES PA MED PAR GAR GYI GNAS KYI

GZHI DANG MTSUNGS ZHES PA'I DON DU 'GREL PAS BSHAD DO, ,DES NA
SNGAR BSHAD PA'I RNAL 'BYOR GYI BSTAN BCOS KHYAD PAR CAN RJES
SU BTZAL BA KHO NA LAS, 'GOS 'GYUR LAS, SPYOD DANG GROL BA'I
'BRAS BU THOB, CES 'BYUNG BA LTAR,

'DOD PA'I YON TAN GYI YUL LA YANG DAG PAR SPYOD PA DANG RNAM
PAR GROL BA'I 'BRAS BU 'THOB PA'I CHED DU RNAL 'BYOR LA 'BAD
PAS BSGRUB PAR BYA'O, ,GNYIS PA DON BSDU BA NI, DON 'DI KHO NA
SNYING PO LAS TE BSKYED PA'I RIM PA LAS SNYING PO

LA RDZOGS PA'I RIM PA'I SNYING PO MCHOG, ,RNAL 'BYOR ZHAL
MCHOG STE ZHAL MDZES PA KHYOD LA BSHAD DO, ,GNYIS PA RAB TU
BYED PA'I MTSAN BSTAN PA NI, KHA SBYOR LA BRTAG PA BCU YOD
PA'I BRGYAD PA LAS MU STEGS CAN GYI BDE 'GRO DANG

@028A *, ,NGAN 'GROR 'PHO BA'I LAM PHYIN CI LOG TU STON PA'I
YE SHES TE SHES PA 'JIG PAR BYED PA ZHES BYA BA STE RAB TU
BYED PA GSUM PA'O, ,'GOS 'GYUR LAS, MU STEGS CAN GYI YE SHES
KYI TSUL BSTAN PA ZHES 'BYUNG YANG

SNGA MA LEGS LA, MAN SNYER MTSAN DE LA BSHAD PA MA BYUNG NGO,
,'PHO BA'I RNAM GZHAG RNAMS LEGS PAR DMIGS MA PHYED PA'I 'PHO
BA LA YANG PHAN YON CUNG ZAD 'BYUNG MOD KYANG, GO BAS LEGS PAR
DMIGS PHYED PA DANG KHYAD PAR  SHIN TU CHE'O, ,DE'I PHYIR RDO
RJE MKHA' 'GRO DANG, GDAN BZHI DANG, SDOM 'BYUNG DANG, ZHAL
LUNG DANG, KHA SBYOR DANG, DE DAG GI 'GREL BA RNAMS LA BRTEN
NAS GZHUNG DE RNAMS LEGS PAR GUNG BSGIGS TE MKHAS PA CHEN PO
AA BHA Y'A KA

RA'I BSHAD PA ZHIB PAR MDZAD PA'I RJES SU 'BRANGS TE BSHAD PA
YIN PAS, BSTAN BCOS 'DI LA BRTEN NAS 'PHO BA'I GNAD RNAMS LEGS
PAR SHES PAR BYAS TE, 'PHO BA'I GDAMS NGAG LA SBYANGS NA
'PHYUG PA MED PA'I GDAMS

PAR YOD PAS SGO KHYAD PAR CAN SPYI GTZUG GSER GYI SGO 'BYED
PAR NUS LA, DE MA NUS NA'ANG SGO 'BRING PO NAS 'BOS PA'I RTEN
KHYAD PAR CAN DU SKYES NAS, BLA NA MED PA'I LAM RNAMS LEGS PAR
BGROD NUS PAR 'GYUR RO, ,SHIN TU ZAB

PA'I RGYUD SDE MANG PO NAS, ,GSUNGS PA'I 'PHO BA'I GNAD RNAMS
DBYE DKA' BA'I, ,RDO RJE'I TSIG GIS DAM DU BCINGS PA RNAMS,
,MKHAS PA 'JIGS MED 'BYUNG GNAS RJES 'BRANGS SHING, ,RDO RJE
MKHA' 'GRO RDO RJE GDAN BZHI YI, ,

@028B 'GREL PA SOGS LA BRTEN NAS LEGS PAR BSHAD, 'DIR NI NONGS
GANG SNYING NAS BDAG GIS 'CHAGS, DGE BAS 'GRO KUN YANG DAG LAM
BGROD SHOG, ,CES RGYUD KYI RGYAL PO KHA SBYOR GYI BRTAGS PA
BRGYAD PA'I RAB BYED GSUM PA, RNAM

SHES GONG DU 'PHO BA'I RGYA CHER BSHAD PA, GSER GYI SGO 'BYED
PA ZHES BYA BA, RGYUD GDAN BZHI DANG, ZHAL GYI LUNG RNAMS LEGS
PAR GUNG BSGRIGS SHING, DE DAG GI 'GREL PA RNAMS LA 'DRIS PAR
BYAS NAS, MANG DU THOS PA'I DGE

SLONG SHAR TZONG KHA PA BLO BZANG GRAGS PA'I DPAL GYIS 'BROG
RI BO CHE DGA' LDAN RNAM PAR RGYAL BA'I GLING DU SBYAR BA'I YI
GE PA NI SDOM BRTZON DGE SLONG BSOD NAMS BLO GROS SO, ,'DIS
KYANG BSTAN PA RIN PO CHE PHYOGS DUS KUN TU RGYAS

BAR BYED NUS PAR GYUR CIG, ,SARBA MANGGA LAM,