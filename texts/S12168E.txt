#, ,DPAL LDAN CHOS RJES GRUB MTHA' CHEN MO'I MCHAN 'GREL GYI SKABS SU MDZAD PA'I RTZA BA'I TSIG 'GREL ZUR DU BKOL BA BZHUGS SO, ,

@1B #, ,RJE BTZUN BLA MA 'JAM DPAL DBYANGS LA PHYAG 'TSAL LO,
,TSE RABS KUN TU RJES SU GZUNG DU GSOL, ,DGE LDAN LUGS BZANG S'A
LA'I SMAN LJONGS

DBUS, ,LEGS BSHAD DRI BSUD PHYOGS BCUR 'GYED PA'I DPAL, ,GRUB
MTHA' RTZA 'GREL TZANDAN GO SHIRshA, ,STOBS BCU MNGA' PA'I MJAD
'PHRIN GZO BOS BSGRUB, ,SKYES

SBYANGS BLO GROS LAG PA'I SHUGS CHUNG YANG, ,PHA MES GZHUNG
BZANG GNAM RU STOBS TSAN DANG, ,ZUR MCHAN NYAG PHREN SBYAR NAS
PHYI NAD GI ,GZHUNG LUGS DKA' GNAD GO CHA 'BIG PAR

BYA; ;ZHES MCHAN 'GREL GYI DBUR GSUNGS PAS THOG DRANGS TE,
MTSAMS MTSAMS NA MDZAD PA'I RTZA BA'I TSIG 'GREL PHYOGS GCIG TU
BRI PA LA, GDUL BYA MCHOG DMAN

BAR MA MTHA' DAG GI KHAMS DANG BSAM PA BAG LA NYAL DANG MTHUN
PAR SKU GSUNG THUGS KYI GSANG BA GSUM GYI MDZAD PA MTHA' YAS PA
DANG BRTAN PA SNOD DANG G-YO BA BCUD SNA TSOGS

@2A *, ,PA'I GAR GYI RNAM PAR RAB TU BSGYUR BA MTHA' YAS PAS
ZAB PA DANG RGYA CHE BA'I CHOS KYI SGO MANG DU PHYE ZHING, KHYAD
PAR RTEN 'BYUNG ZAB MO'I GTAM GYIS KUN MKHYEN

DU BGROD PA'I LAM GSAL RAB TU STON PAR MDZAD PA'I SH'AKYA SENG
GE GTANG RABS BDUN LA SOGS PA'I BLA MA BRGYUD PA DANG BCAS PA LA
PHYAG 'TSAL LO,, BRJOD BYA'I

DNGOS PO DE'I YON TAN DANG BYA BA NAMS LHAN CIG TU BRJOD PA'I
RGYAN GYI SGO NAS 'JAM DBYANGS GNYIS LA BSTOD PA NI, 'GRAN ZLA
DANG BRAL BA'I MKHYEN RAB KYI RAL GRI STONG PA NYID KYI

NAM MKHAR GDENGS PA DANG LHAN CIG STE GCIG CHAR GDUL BYA'I MI
SHES DGRA STE MA RIG PA SEL PAR MDZAD PA DANG, 'GRO BA RNAMS LA
THUGS RJE'I SPYAN GYIS GZIGS PA DANG LHAN CIG

'DZUM ZHING BZHAD PA'I MCHU SGROS KYIS LEGS PAR BSHAD PA'I CHOS
KYI DGA' STON STZOL ZHING, CHOS MDZOD DE CHOS KYI GLEGS BAM
BSNAMS PA DANG LHAN CIG RNAL 'BYOR DRAN PA STE

@2B RANG NYID LHAG PA'I LHAR BSTEN PA'I GDUL BYA LA GLEGS BAM
GANG DE'I TSIG DON MI BRJED PAR 'DZIN CING GZHAN LA THOGS MED DU
'CHAD NUS PA'I GZUNGS DANG SPOBS PA STZOL BAR MDZAD PA'I 'JAM
DBYANGS DKAR SER GNYIS LA KYE

ZHES 'BOD NAS KHYOD KYIS BDAG GI RGYUD LA BLO DANG NGAG GI DNGOS
GRUB MCHOG LHAN CIG TU RNAM BKRA STE GSAL BAR MDZOD CES PA STE,
SNYAN NGAG ME LONG LAS, YON TAN LAS RNAMS LHAN CIG GI ,DNGOS PO
BRJOD PA LHAN CIG BRJOD,,

CES PA LTAR RO, ,DBYANGS CAN MA LA BSTOD PA NI, 'O MA'I MTSO LAS
'NGOS PA STE YAR THON PA'I SHEL DKAR BO'I LHUN POS DBANG SNGON
TE AINDRA N'I LA'I ZUR PHUNG NGOMS PA STE BCINGS PA NI SRID MIN
GYI DPE YIN KYANG SNYAN NGAG 'DI NI DPE'I

RGYAN MA YIN TE, DPE DON THA DAD PA'I TSUL GYIS CHOS MTHUN SBYAR
BA MA YIN PA'I PHYIR, ZLA BA'I DKYIL 'KHOR RGYAS PA'I ZHAL RAS
LA DKYUS RANG ZUR GYIS LTA BA'I 'DREN BYED DE SPYAN GYI AUTPAL
SNGON PO'I MNGA' 'PHANGS PA NI RNAM 'GYUR

GYI DPE YIN KYANG DPE'I RGYAN MIN PA NI SNGAR LTAR YIN TE, SNYAN
NGAG ME LONG LAS, LUS PHRA KHYOD KYI BZHIN RAS NI, ,ZLA BA'I
DKYIL 'KHOR LAS BTON BZHIN, ,PADMA'I NAD NAS PHYUNG BA BZHIN,
,ZHES PA 'DI NI RNAM 'GYUR DPE, ,

ZHES PA LTAR DPE DON SO SOR PHYE BA 'DI LA MED PA'I PHYIR, SEMS
KYI RMONGS PA'I SBUBS GROL NAS RNAM PAR DPYOD PA'I BLO GROS CHES
CHER RNAM PAR BKRA BA'I PADMA 'BUM PHRAG DAG CES PA NI GZUGS CAN
GYI RGYAN YIN ZHING, DE DAG KHYOD

KYI THUGS RJES RJES SU CHAGS PA'I MCHU DANG LHAN CIG BZHAD PAR
MDZOD CIG TSANGS SRAS MA, ZHES PA NI LHAN CIG BRJOD PA'I RGYAN
DU YANG GYUR LA, DE DAG NI TSIG SBYOR GCIG LA RGYAN THA DAD PA
MANG PO BSRES PA'I RAB SPEL GYI RGYAN

@3A *, ,YIN NO, ,DER MA ZAD SPYAN ZUR GYIS LTA BA'I RNAM 'GYUR
GSAL BAR BRJOD KYANG GZHAN GYI YID RANG DBANG MED PAR 'PHROG
PA'I BYED LAS SPAS NAS RNAM PA GZHAN DU RTOG CING SNANG BAR BYED
PA'I RAB BRTAGS KYI GAB

TSIG TU YANG 'GYUR RO, ,GANGS CAN GYI YUL 'DI NA MDO SNGAGS ZUNG
'BREL DANG, ZAB RGYAS ZUNG 'BREL NYAMS SU LEN TSUL MED PAR DE
DAG NYIN MTSAN LTAR RES MOS KYIS SPYOD PA'I TSE, MDO SNGAGS ZUNG
'BREL DANG THABS SHES ZUNG

'BREL DANG BSHAD SGRUB ZUNG 'BREL DANG THOS BSAM SGOM SOGS DUS
GCIG TU SPYOD PA'I SGO NA THUB BSTAN MA LUS PA STAN GCIG TU
NYAMS SU LEN PA'I RNAM SANG DE LHA'I 'OD 'CHAR NUB RES MOS MI
BYED PA LTA BU'I SROL BZANG 'BYIN PA PO BLO

BZANG RGYAL BA SNGA MA TZONG KHA BA CHEN PO SRAS DANG BCAS PA
DANG, RGYAL BA PHYI MA SRAS DANG BCAS PA LA SOGS PA THUB DBANG
ZHAL SKYIN RNAMS LA MI GUS PA'I 'DI DBYOD LDAN SU ZHIG YOD CES
PA'O,, RIGS LAM PHYIN CI MA LOG PA'I GRU CHEN BRTAN

BAR ZHUGS NAS RANG GZHAN GYI GZHUNG LUGS RGYA MTSO'I PHA ROL TU
LEGS PAR PHYIN PA'I BSHES GNYEN MKHAS PA DED DPON BZANG POR
BSTEN NAS THOS BSAM SGOM LA NGAL BA BRGYA PHRAG DU MA BYAS PA'I
SGO NAS PHYI NANG GI GRUB MTHA' RGYA MTSO'I PHA,

ROL TU SON TE SNGON CHAD GRUB MTHA' MKHAN PO SUS KYANG GSAL BAR
THON PA MED PA'I LEGS BSHAD RIN PO CHE BDAG GIS RNYED PA 'DI
NYID BLO GSAL DBYOD LDAN RNAMS DGA' BZHIN SPRO BZHIN DU KUN
MKHYEN LAM GSAL RIN CHEN SGRON ME

'DI BLO LA ZUNG SHIG CES PA'O,, PHYI NANG GI KHYAD PAR BSHAD
PA'I TSIG RKANG LNGA'I DON BSHAD DU YOD DE, BSTAN PA SEMS CAN LA
GNOD 'TSE SPONG MI SPONG DANG, STON PA SKYON KUN ZAD YON TAN KUN
RDZOGS YIN MIN DAN LTA BA BDAG MED DANG BDAG TU 'DZIN P'I

@3B KHYAD PAR GYIS PHYI NANG DU 'JOG LUGS YOD LA, GZHAN YANG,
BKAR BRTAGS PHYAG RGYA BZHIR LTA BA DANG, SRID RTZE SOGS SRID PA
MTHA' DAG RTZA BA NAS 'BYIN PA'I BSGOM PA DANG DOD PA BSOD NYAMS
DANG DAL ZHING DUB PA'I MTHA' GNYIS SPANGS PA'I SPYAD PA

DANG, BDAG MED PAR SO SOR RTOG PA'I SHES RAB KYI BRAL 'BRAS
BRTAG 'GOG SLAR MI LDOG PA'I 'BRAS BU BZHIS NANG BA SANGS RGYAS
PA'I BSTAN PA RNAM DAG DANG, STON PA SKYON KUN ZANG DU GRUB
CING, LTA BSGOM SPYOD 'BRAS SNGAR BSHAD PA'I BZLOG

ZLA BA ZHIS GZHAN GYI BSTAN PA RNAM PAR MA DAG PA DANG STON PA
SKYON BCAS SU GRUB PA'I PHYIR, PHYI NANG GI KHYAD PAR SKYABS
'GROS 'BYED PA MIN ZER BA DANG PHYI NANG GI STON PA GCIG TU 'DOD
PA DAG 'KHRUL BAR SHES PAR BYA'O, ,ZHES PA'O,, LUS MDOR

BSTAN PA'I TSIGS BCAD GNYIS KYI DON NI, RTAG GCIG RANG DBANG CAN
GYI BDAG LTA'I ZHEN YUL 'THAD PAR SGRUB BA DANG DE 'GOG PA'I SGO
NAS PHYI NANG GI GRUB MTHA' SMRA BA GNYIS YOD PA'I DANG PO PHYI
ROL PA LA MNGON SUM GYI YUL TZAM KHAS LEN PA DANG LKOG

GYUR YANG 'DOD PA'I KHYAD PAR GYIS CHANG SMRA NGANG RTAG SMRA
GNYIS BYUNG NGO, ,NANG BA'I GRUB MTHA' SMRA BA LA BDEN GRUB KYI
DNGOS PO 'DOD PA DANG DE 'GOG PA'I SGO NAS DNGOS SMRA BA DANG
NGO BO NYID MED PAR SMRA BA GNYIS YOD PA'I DANG PO DNGOS SMRA BA
LA PHYI DON BDEN

GRUB TU YOD PAR 'DOD PA DANG PHYI DON MED CING NANG GI SEMS BDEN
GRUB TU ZHEN PA'I KHYAD PAR GYIS DON SMRA DANG SEMS TZAM PA
GNYIS SU YOD DO, ,NANG BA'I GRUB MTHA' SMRA BA THAMS CAD KYIS
STON PA SANGS RGYAS DANG SOGS SGRAS BSDUS PA BYAMS PA 'JAM

DBYANGS SOGS DANG MCHOG ZUNG GTAD RABS BDUN LA SOGS PA CHOS KYI
SPYAN LDAN GYI TSAD MA'I SKYES BU PHAL CHER RANG SDER 'DREN PA
STE RANG RANG GI GRUB MTHA' SMRA BA YIN PAR 'DOD CING, KLU SGRUB
THOGS MED SOGS LA DAD CING GUS PA'I DON SMRA PHYI

@4A *, ,RABS PA YANG MANG PO YOD DO, ,GRUB MTHA' SMRA BA DE
DAG RANG RANG GI LUGS RTAG CHAD KYI MTHA' GNYIS DANG BRAL BA'I
DBU MA'I LUGS SU 'DOD PA DANG, 'OG MA 'OG MA'I THUN MONG MA YIN

PA'I SGRO BTAGS RNAMS GRUB MTHA' GONG MA GONG MAS RIM BZHIN 'GOG
PA DANG, GRUB MTHA' 'OG MA 'OG MA'I LTA BA SHES PA'ANG GONG MA
GONG MA'I LTA BA GO BA'I STEGS STE THABS SU 'GYUR MOD KYANG,
RANG GZHAN GYI GRUB MTHA'

SMRA BA GZHAN RNAMS RTAG CHAD PHRA RAGS GANG YANG RUNG BA'I
MTHAR LTUNG BA SHA STAG YIN LA, MTHA' THAMS CAD DANG BRAL BA NI
SLOB DPON KLU SGRUB ZHABS KYI LUGS YIN NO,, ZHES PA'O,, GRUB
MTHA' SPYI'I SKABS SO,, ,,

CHO LO DPAG MED CES SOGS TSIG BCAD PHYED DANG GSUM GYI TSIG DON
BSHAD DU YOD DE, KHYAD PAR 'PHAGS BSTOD KYI 'GREL BAR BSHAD PA
LTAR BSKAL BA DANG POR 'DZAM BU GLING GI MI'I TSE TSAD LO TSAD
MED PA THUB PA'I DUS SU BRAM ZE SER SKYA ZHES BYA

BA ZHIG BYUNG BA DES BSTI GNAS SU 'DUG NAS DKA' THUB KYI KHYAD
PAR LAS THAR BA 'BA' ZHIG PA THOB STE, GZHAN DAG LA LAM LEGS PAR
BSTAN PA'I PHYIR DE NYID NYER LNGA GTZO BOR BSTAN PA'I GRANGS
CAN GYI GZHUNG BRTZAMS PA LA, DER BSHAD

PA'I BDAG GI RNAM DBYE STE KHYAD PAR CUNG ZAD CUNG ZAD MI 'DRA
BAR SGRO BTAGS PA MANG PO BYUNG BA LA BRTAN NAS MU STEGS PA'I
LUGS MANG PO GYES PAR BSHAD PA DANG, 'GA' ZHIG RTOG GE 'BAR BA'I
DGONGS PAR BSAM NAS MU STEGS PA THAMS

CAD GRANGS CAN GYI GZHUNG LA BRTEN PA MIN PAR GDOD NAS TE DANG
PO NAS RANG RANG GI BRTEN GZHI STON PA DANG GZHUNG SOGS THA DAD
DE SO SOR BYUNG BAR BSHAD PA DANG, GCER BU PA'I GZHUNG LA LA
LTAR NA MU STEGS PA KUN GYI RTZA BA'I STON PA DRANG SRONG

@4B MCHOD 'OS YIN TE, MCHOD 'OS KYIS RANG GI 'KHOR 'DUS SHING
TSOGS PA NA GRANGS CAN LA SOGS PA'I MU STEGS PA RNAMS LA RANG GI
BLOS BTAGS PA'I GRUB MTHA' THAMS CAD SO SOR BYIN ZIN PA'I RJES
SU DER TSANGS PA PHYIN

PA NA; MCHOD 'OS KYIS SMRAS PA, TSANGS PA CHEN PO BDE BAR BYON
TAM, SHIN TU 'PHYI BAR 'ONGS SO, ,BSTAN BCOS THAMS CAD BYIN ZIN
PAS, KHYOD KYIS RIG BYED 'DI LONG SHIG CES SBYIN PAR RTOG GE
'BAR BAR BSHAD PA LTAR

'DOD PA DANG, DANG POR RIG BYED NAS BSHAD PA'I DAG PA'I MCHOD
SBYIN DAR RGYAS SU YOD PA LA GSUM LDAN GYI DUS SU SNA TSOGS
BZANG ZHES BYA BA'I MCHOD SBYIN LA DRANG SRONG RNAMS PHYUG GSOD
MCHOD SBYIN RUNG MI RUNG ZHES RTZOD NAS SHA ZA BAR

'DOD PA RNAMS KYIS MA DAG PA'I MCHOD SBYIN BYAS NAS RIG BYED
KYANG 'DON PA GZHAN DU BSGYUR BAR RTOG GE 'BAR BAR BSHAD PA LTAR
MCHOD SBYIN GNYIS RIM BZHIN BYUNG ZHING, 'JUG BA RTZA 'GREL DU
BSHAD PA LTAR MU STEGS PA GZHAN LAS

GRANGS CAN GYI LUGS SNGAR BYUNG BAR KHAS LEN PAR BYA ZHING, RNAM
GRANGS NI RANG SDE PA LAS GZHAN YI SDE YIN PAS GZHAN SDE BA DANG
DE'I LUGS LAS PHYI ROL TU GYUR BAS NA PHYI ROL PA DANG THAR BA
DAG MTHO RIS KYI LAM STON PAR BYED PA'I BSTAN

BCOS LA MU STEGS ZHES BYA LA, DE BYED PAS NA MU STEGS BYED CES
KHYAD PAR 'PHAGS BSTOD KYI 'GREL BAR BSHAD PA LTAR MU STEGS BYED
SOGS DANG, DBYE BA NI SHES RAB SGRON ME'I 'GREL BSHAD DANG, RTZA
SHE'I t'IKA CHEN DANG STONG THUN CHEN

MO SOGS SU GRANGS CAN LAS GYES PA'I MU STEGS PA NYER LNGA YOD
PAR BSHAD KYANG, 'DIR GZHUNG CHEN MO RNAMS SU 'DOD TSUL GSAL BAR
BSHAD PA'I MU STEGS PA'I LUGS MI 'DRA BA KHYIM STE BCU GNYIS YOD
PAS DE DAG 'CHAD DO, ,KHA CIG

@5A *, ,RGYAD PHAN PA, GRANGS CAN PA, KHYAB 'JUG PA, DBANG
PHYUG PA, GCER BU PA LNGAR MU STEGS PA THAMS CAD 'DUS PAR 'DOD
PA 'KHRUL BA YIN TE, RANG SDE BA LA 'DOD TSUL MI MTHUN PA MANG
PO

YOD KYANG GRUB MTHA' BZHIR BSDUS PA DANG MI MTSUNGS PAR GZHAN
SDE BA LA GRANGS MANG PO YOD PA MA BKAG PA'I PHYIR TE, CHAD SMRA
RGYAD PHAN BA GCIG DANG, RTAG SMRA GRANGS SER DANG, TSANGS SOGS
BZHI DANG, KHYAB DPYOD

GNYIS DANG, DBANG PHYUG BYE RIG GSUM DANG, GCER BU PA STE BCU
GCIG YOD PAR GRAGS SHING GRUB PA'I PHYIR, ZHES PA'O,, PHUR BU
'JIG RTEN ZHES SOGS KYI TSIG NGON BSHAD DU YOD DE, RES GZA' BDUN
GYI NANG

GI PHUR BU 'AM LHA'I BLA MA DANG RGYAD PHAN GYI GZHUNG 'BUM
RTZOM PA PO'I DRANG SRONG 'JIG RTEN MIG DANG DE'I SLOB MA DRANG
SRONG 'JUG STOBS CAN NI RGYANG PHAN PA'I STON PA YIN LA, TSU ROL
TE TSE 'DI LA GANG MDZES PA TZAM GYIS CHOG PAR SMRA

BAS TSU ROL MDZES PA DANG, SHI BA'I TSE BDAG RGYUN CHAD PAR SMRA
BAS CHAD PAR SMRA BA DANG, SKYE BA SNGA PHYI DANG LAS RGYU 'BRAS
SOGS CI RIGS MED PAR SMRA BAS MED PAR SMRA BA DANG, LHA PHUR BU
STON PAR 'DZIN PAS PHUR BU PA DANG,

YANG DAG PA'I LTA BA LAS GUD DU SONG BAS RGYAD PHAN PA DANG,
SOGS SGRAS LHA'I BLA MA PA DANG 'JUG STOBS CAN PA DANG NGO BO
NYID SMRA BA DANG RANG BZHIN SMRA BA SOGS RNAM GRANGS SO, ,RANG
BZHIN RGYUR SMRA BA NI GRANGS CAN PA'I MING YIN PAS

'DIR SBYAR BA NI 'KHRUL BAR SHES PAR GYIS, RGYU 'BRAS DANG LHA
SOGS DANG SKYE BA SNGA PHYI MED PAR 'DOD PA DANG, LTA NGAN RE
GNYIS KYI NANG TSAN CHANG SMRA BDUN GYI SKABS SU BSHAD PA LTAR
LHA SOGS 'DOD PA DANG, LUNG GZHIR YA MTSAN CAN

@5B DGU BCU RTZA DRUG GI SKABS SU 'GRO BA RIGS DRUG DANG LHA
LHAR SKYE BA SOGS KYI SKYE BA SNGA PHYI 'DOD PA YOD PAR BSHAD PA
DANG, 'JUG BA RTZA 'GREL SOGS SU SEMS 'BYUNG BZHI LAS SKYE BAR
'DOD TSUL DANG, SHES RAB SGRON ME DANG

DE'I 'GREL BSHAD SOGS SU BUM PA LA SOGS PA'I YO BYAD RNAMS RKYEN
LAS SKYE BAR 'DOD TSUL BSHAD PA'I PHYIR NA RGYANG PHAN PA LA
SKYE BA SNGA PHYI DANG RGYU 'BRAS GTAN MED PA DANG MI DANG DUD
'GRO DANG MI GSAL BA'I 'GRO BA GSUM TZAM

'DOD PAS KHYAB ZER BA 'KHRUL BAR RIG PAR BYA'O, ,LUNG GZHI'I
'GREL BAR BSHAD PA LTAR SER SNA CAN KHA CIG 'BYOR BA DANG, SBYIN
PA GTONG BA KHA CIG DBUL BAR MTHONG NAS SBYIN PA LA SOGS PA MED
DO ZHES PA LTA BU RTOG GE LA

BRTEN PA DANG, TSE SNGA MAR SROG GCOD PA KHA CIG TSE RING BA
DANG, SROG MI GCOD PA KHA CIG TSE THUNG DUR SKYE BA MNGON SHES
KYIS MTHONG NAS DGE BA MED DO, ,MI DGE BA MED DO ZHES PA LTA BU
SNYOMS 'JUG LA BRTEN PA DANG, DRANG SRONG

'JIG RTEN MIG GIS RANG GI BU MO LA BGROD PAR 'DOD NAS 'JIG RTEN
PHA ROL MED PAR BSHAD PA LTA BU 'DOD PAS GDUNG BA DANG, PHUR BUS
BSHAD PA LTA BU PHAN PAR RLOMS BA CI RIGS KYI DBANG GIS BYED PA
PO MA MTHONG BAS RGYU

'BRAS MED, SNGA MA NAS 'DIR 'ONGS PA DANG 'DI NAS PHYI MAR 'GRO
BA MA MTHONG BAS SKYE BA SNGA PHYI MED, SER SNA CAN 'BYOR BA LTA
BU 'BRAS BU RGYU'I RJES SU 'GRO BA MED PAS RGYU 'BRAS MED, LUS
SEMS DBANG PO'I SPYOD YUL

DU GYUR BA TZAM BDAG YIN PAS SHI BA'I TSE SHES PA'I BDAG NYID
KYIS CHAD CING ZAD LA, GZUGS KYI BDAG NYID KYIS ZHIG CING CHUD
ZOS PAR 'GYUR BA'I PHYIR SKYE BA SNGA PHYI MED, LHA'I SEMS DANG
GMI'I SEMS GNYIS LUS THA DAD LA

@6A *, ,BRTEN PA'I PHYIR RGYUD GCIG MA YIN ZHING, CHANG LAS
MYOS MTHU DANG ME SHEL LAS ME SKYE BA LTAR SEMS MED 'BYUNG BZHI
LAS SEMS SKYE BA YIN LA, MTHAR 'CHI BA'I TSE NAD GI 'BYUNG BA
BZHI NI PHYI'I

'BYUNG BZHI'I BAG LA ZHA BAR 'GYUR, MIG SOGS DBANG PO RNAMS NAM
MKHA'I BAG LA ZHA BAR 'GYUR BAS LUS SEMS ZAD PA DE NYID MYANG
'DAS YIN PAS NA, MYANG 'DAS DNGOS POR MED PA DANG, DBANG BO'I
MNGON

SUM MI BSLU BAR MTHOD BAS NA MDON SUM TSAD MA YIN LA, RJES DBANG
TSAD MA MA YIN TE, LHA SBYIN GYI BU LAS SNGO BSANGS DPOG PA LTAR
'KHRUL BA'I PHYIR RO, ,ZHES 'DOD DO, ,DE NYID 'GOG PA NI, SEMS
YIN PA'I

PHYIR NA SKYES MA THAG PA'I SEMS LA SEMS SNGA MA SNGON DU SONG
BAR GRUB BA DANG, ZAS KYI DON DU G-YO BA DANG, TSE RABS DRAN PA
DANG SPYOD PA THA DAD PA SOGS KYIS KYANG SKYE BA SNGA MA YOD PAR
GRUB PA'I PHYIR, BLO DANG BRTZE BA

GOMS PAS GSAL SNANG RAB KYI MTHAR PHYIN 'BYUNG RUNG SGRUB PA'I
RTAGS SBYOR DANG, 'BRAS BU SKYE MA SKYE RGYU RKYEN YOD MED KYI
RJES SU 'GRO LDOG MA 'KHRUL BAR SGRUB PA'I RTAGS SPYOR GNYIS
KYIS RIM BZHIN KUN MKHYEN DANG

RGYU 'BRAS GRUB CING, SKYE BA SNGA PHYI DANG KUN MKHYEN DANG
RGYU 'BRAS SOGS MED PA DE RGYAD PHAN PA'I MNGON SUM GYI SPYOD
YUL MA YIN LA, RJES DPAG TSAD MA YIN PA RGYAD PHAN PA RANG NYID
KYIS BKAG PA'I RGYU MTSAN

GYIS KYANG DE DAG MED PAR 'DOD PA 'KHRUL BAR GRUB CES PA'O,,
RGYANG PHAN PA'I GRUB MTHA' TSAD BSAL GYI SKABS SO,, ,,SDAR
BSHAD PA'I DRANG SRONG SER SKYA DANG, DRANG SROD MCHOD 'OS DANG,
LHA CHEN

@6B DBANG PHYUG DANG, STON PA CHU KLUNG RNAMS GRANGS CAN PA'I
STON PA YIN LA, SLOB DPON BYANG CHUB BZANG POS BSHAD PA LTAR
DNGOS PO 'BYUNG BA'I RGYU GRANGS NGES PAR SMRA BAS SAM, RTOG GE
'BAR BA LTAR DE NYID NYER LNGA'I GRANGS KYI 'JUG

PA'AM, GRANGS YONGS SU SHES PAS GROL BAR 'DOD PAS GRANGS CAN
DANG, SKYE LDAN THAMS CAD RANG GI RANG BZHIN LAS SKYE BAR SMRA
BAS RANG BZHIN RGYUR SMRA BA DANG, DRANG SRONG SER SKYA'I RJES
SU 'BRANG BAS SER SKYA BA DANG, SOGS SGRAS

GTZO BO MI GSAL BA RGYUR 'DOD PAS GTZO BO PA SOGS RNAM GRANGS
SO, ,DBYE NGO NI SER SKYA TZAM GYI RJES SU 'BRANG ZHING DBANG
PHYUG LHAR MI 'DZIN PAS NA SKYE LDAN THAMS CAD RGYU'I DUS NA YOD
PA RKYEN GYIS MNGON PAR GSAL BAR 'DOD PA'I

GRANGS CAN LHA MED PA DANG, DBANG PHYUG STON PAR 'DZIN PA'I
GRANGS CAN LHAR BCAS RGYU 'BRAS MTHA' NGAG RANG BZHIN GCIG YIN
KYANG RNAM 'GYUR THA DAD DU 'GRO BA NI DBANG PHYUG GI BYIN RLABS
LA LTOS PAR 'DOD PA GNYIS TE, PHYI MA NI

STON PA CHU KLUNG RJES 'BRANG DANG BCAS PA'I LUGS YIN NO, ,MNGON
SUM TSAD MA NI RNA BA LA SOGS PA'I DBANG PO LNGA RNAMS YID KYIS
BYIN GYIS BRLABS NAS SGRA LA SOGS PA'I YUL 'DZIN PA LA 'JUG
BZHIN PA LA 'DOD CING, YID

KYIS BYIN GYIS BRLABS PA'I DON NI, YID DANG DBANG PO LHAN CIG
PHYI ROL GYI YUL LA 'JUG PA'AM, DBANG PO'I 'JUG PA YID KYIS RIG
PAR BYED PA LA 'DOD DO, ,DBANG PO'I 'JUG PA LA RKYEN BCAS RKYAN
MED KYI 'DOD TSUL GNYIS LAS

DANG BO RKYEN BCAS NI LCAGS BSREGS PA NA ME LCAGS RDZAS GCIG MIN
KYANG RDZAS GCIG PA LTAR 'BYUNG BA BZHIN DU, SKYES BUS PHYI ROL
GYI YUL MYONG BA NA BLO'I ME LONG LA PHYI NAS YUL GYI GZUGS
BRNYAN DANG NANG NAS SKYES BU'I GZUGS

@7A *, ,BSNYAN SHAR BAS YUL DANG SKYES BU GNYIS 'DRES PA MIN
KYANG 'DRES PA LTA BUR SNANG BA DANG, RKYEN MED NI, SKYES BU NI
SGRON ME'I 'OD LTA BUR YUL GSAL BAR BYED PA YIN GYI YUL DANG
'DRES PA LTA BUR SNANG BA,

MA YIN PAR 'DOD PA'O,, TSAD MA'I MDO'I 'GREL BSHAD LTAR NAD BANG
PO'I 'JUG PA DANG SKYES BU GNYIS 'DRES PA LTA BUR SNAD MI SNANG
LA BYED CING, SGRON ME'I 'OD KYIS MTSON PA'I DON YANG DBANG PO'I
'JUG PA LA BYED PAR SNANG

DO; ;RANG DON RJES DPAG NI, 'BREL BA BDUN GYI 'BREL GZHI'I DNGOS
PO GCIG MTHOD PA LA BRTEN NAS GCIG SHOS DPOG PA'I BLO LA BYED
LA, 'BREL BA BDUN NI, BRAN DANG RGYAL PO'AM GTZO BO DANG SKYES
BU LTA BU

NOR DANG NOR BDAG GI 'BREL BA DANG, 'O MA DANG ZHO'AM GTZO BO
DANG BLO LTA BU RANG BZHIN DANG RNAM 'GYUR GYI 'BREL BA DANG,
SHING RTA DANG DE'I YAN LAG GAM DE TZAM LNGA DANG YON TAN GSUM
LTA BU 'BRAS BU DANG RGYU'I NGO

BO'I 'BREL BA DANG, RDZA MKHAN DANG BUM PA'AM SKYES BU DANG GTZO
BO LTA BU RGYU MTSAN DANG RGYU MTSAN CAN GYI 'BREL BA DANG, YAL
GA DANG SHING NGAM DE TZAM LNGA DANG 'BYUNG BA BZHI LTA BU YAN
LAG DANG YAN LAG CAN GYI

'BREL BA DANG, DUR BA DANG DUR MA'AM RDUL DANG SNYING STOBS LTA
BU LHAN CIG SPYOD PA'I DNGOS PO'I 'BREL BA DANG, SBRUL DANG SRE
MONG DAM SHAS CHE CHUNG DU GYUR BA'I YON TAN GSUM LTA BU GNOD
BYA GNOD BYED KYI 'BREL BA

STE BDUN NO, ,DPE GNYIS GNYIS KYI DANG PO RNAMS 'JIG RTEN DANG,
GNYIS PA RNAMS BSTAN BCOS LA GRAGS PA'I DPER BSHAD DO, ,GZHAN
DON RJES DPAG LA SGRUB DAG YAN LAG LNGA LDAN LTA BU RANG PHYOGS
BSGRUB PA GTZO BOR

@7B GYUR BA RNAM PAR LDAN PA DANG 'GAL BA BRJOD PA'I THAL
'GYUR LTA BU GZHAN PHYOGS BKAG PA GTZO BOR GYUR BA BSAL TE 'ONGS
PA GNYIS YOD LA, DBANG PHYUG NAG PO'I RGYUD DANG GZHUNG LUGS SUM
CU BA DANG MTSAN NYID LNGA BCU PA SOGS

LUD TSAD MAR 'DOD DO, ,RDUL MUN SNYING STOBS KYI YON TAN MED PA
DANG 'GRO BA THAMS CAD LA KHYAB PAS NA BYA BA MED PA DANG DGE MI
DGE'I BYED PA PO MA YIN PA DANG, MI 'GYUR BAS RTAG PA'I DNGOS PO
DANG 'DUS BSAGS MIN PAS SHES

RIG DANG, BDE SDUG LA SPYOD PAS ZA BA PO STE KHYAD PAR DU MA
DANG LDAN PA'I GANG ZAG GI BDAG YOD ZER, DE LA 'CHING BA LAS MA
GROL BAR DU SPYI'I GLOR GNAS PA DANG, DE LAS GROL TSE SPYI'I
GLOR MI GNAS PA'I BDAG GNYIS YOD LA,

MING GI RNAM GRANGS NI, SHES PA DANG RIG PA DANG SKYES BU DANG
BDAG DANG, SOGS SGRAS ZHING SHES PA DANG SEMS PA CAN SOGS SO,
,GTZO BO SOGS NYER BZHI 'DUS BSAGS YIN PAS BEM PO YIN LA, RTZA
BA'I RANG BZHIN NI DGE MI DGE

SOGS KYI BYED PA PO DANG MI 'JIG PAS RTAG PA DANG CHA SHAS MED
PAS GCIG BU DANG, SKYES BU'I LONGS SPYOD BYA YIN PAS YUL DANG
RNAM 'GYUR THAMS CAD LA KHYAB PA DANG RTAG TU MI GSAL PA DANG,
RDUL MUN SNYING STOBS KYI YON TAN GSUM

CHA MNYAM PA'I SHES BYAR 'DOD DO, ,MING GI RNAM GRANGS NI, CHOS
RNAMS KYI GNAS LUGS DANG DON DAM PA DANG RANG BZHIN RNAMS GTZO
BO'I RNAM GRANGS SU RNAM NGES DAR t'I KA LAS BSHAD DO, ,'ON
KYANG SKYES BU YANG DON DAM PA YIN

PAR BSHAD PA DANG, CHEN PO SOGS BDUN RANG BZHIN YIN PAS RNAM
GRANGS YIN KYANG DON GCIG MIN NO, ,RTZA BA'I RANG BZHIN LAS CHEN
PO BLO SKYE ZHING, BLO DE NI SHEL GYI ME LONG NGOS GNYIS PA DANG
'DRA ZHING, DE LA PHYI NAS YUL DANG

@8A *, ,NANG NAS SKYES BU'I GZUGS BRNYAN PHRAD PA'AM 'DRES PA
NI SKYES BUS YUL 'JAL BA'AM RTOGS TSUL YIN PAR 'DOD DO, ,YON TAN
GSUM GYI MING GI RNAM GRANGS NI, SNYING STOBS RDUL MUN GSUM

DANG; CHAGS SDANG RMONGS GSUM DANG, BDE SDUG GTI MUG GSUM SOGS
SO, ,BLO LA SANGS RGYAS GSUM SKYE ZHING, DANG PO RNAM PAR 'GYUR
BA CAN GYI NGA RGYAL LAS DRI RO GZUGS REG SGRA'I DE TZAM LNGA
SKYE ZHING, DE LNGAS

RIM BZHIN SA CHU ME RLUNG NAM MKHA' STE 'BYUNG BA LNGA SKYED LA,
GNYIS PA SNYING STOBS CAN GYI NGA RGYAL LAS DAG DANG LAG PA DANG
RKANG PA DANG RKUB DANG 'DOMS KYI DBANG PO STE LAS KYI DBANG PO
LNGA DANG, MIG DANG RNA BA

DANG SNA DANG LCE DANG PAGS PA'AM LUS KYI DBANG PO STE BLO'I
DBANG PO LNGA DANG, GNYIS KA'I BDAG NYID CAN GYI YID KYI DBANG
PO STE DBANG PO BCU GCIG SKYE ZHING, GSUM PA MUN PA CAN GYI NGA
RGYAL NI SNGA MA DE GNYIS KA'I 'JUG

BYED YIN PAR 'JUG PA'I t'IKA CHEN DANG RNAM NGES DAR t'IKA GNYIS
KAR BSHAD DO, ,SPYAN RAS GZIGS BRTUL ZHUGS KYI GZHUNG SNGAR
DRANGS PA LTAR MUN PA SHAS CHE BA'I NGA RGYAL LAS DE TZAM LNGA
SKYE BA DANG, RDUL LAS GYUR

BA'I G-YO BA SHAS CHE BA'I NGA RGYAL NI DE'I 'JUG BYED YIN PAR
BSHAD PA NI 'JUG PA'I t'IKA CHEN DANG 'GAL MI 'GAL DPYAD PAR
BYA'O, ,GTZO BO NI RANG BZHIN KHO NA DANG, CHEN PO SOGS BDUN NI
RANG BZHIN RNAM 'GYUR

GNYIS KA DANG, DBANG PO BCU GCIG DANG 'BYUNG BA LNGA STE BCU
DRUG NI RNAM 'GYUR KHO NA DANG, SKYES BU NI RANG BZHIN DANG RNAM
'GYUR GANG YANG MA YIN PA STE MU BZHI BSHAD PA'I PHYIR NA KHA
CIG SHES BYA NYER LNGA GTZO BO DANG

@8B BDAG SHES RIG GI SKYES BU GNYIS SU BSDUD PAR BSHAD PA NI
SHIN TU 'KHRUL BAR SHES PAR GYIS, MI GSAL BA'I SHES BYA YIN PAS
NA SBYI GTZO BO DANG SHES RIG GI BDAG GNYIS BDEN GRUB KYI DNGOS
PO DANG, GSAL BAS NA

GZHAN NYER GSUM BRDZUN PA STE KUN RDZO BA PA'I DNGOS POR 'DOD
DO, ,SKYE BA'I TSUL NI RGYU'I DUS NA YOD PA RKYEN GYIS MNGON PAR
GSAL BAR 'GYUR BA DANG, 'JIG PA'I TSUL NI 'BRAS BU RNAMS RANG
RANG GI RANG BZHIN

LA THIM PA'AM DE'I DANG DU ZHI BAR GYUR BA LA BYED DO, ,GRANGS
CAN LHAR BCAS KYI LUGS NI, SNOD BCUD SNA TSOGS 'DI GTZO BO TZAM
LAS 'BYUNG BA MIN TE, GTZO BO LA SEMS MED PA'I PHYIR, KHYAB STE,
SEMS MED NA

BYIN GYIS BRLOB PA POR MI RUNG BA'I PHYIR, KHYAB PA YOD DE, BYIN
GYIS BRLOB PA PO MED PAR 'BRAS BU RTZOM PAR BYED PA MTHONG BA'I
PHYIR, SKYES BU NI BYIN GYIS BRLOB PA POR MI RUNG STE, DE'I TSE
MI SHES PA'I PHYIR TE

DE'I TSE BLO MA SKYES PA'I PHYIR DANG, BLOS NGES PA MED PAR
SKYES BUS DON RTOGS PA MED PA'I PHYIR RO, ,NGES NA LHA CHEN
DBANG PHYUG DANG GTZO BO GNYIS PHAN TSUN LTOS NAS 'BRAS BU SNA
TSOGS SKYED PAR BYED DO, ,RTZA BA'I

RANG BZHIN GYI NGO BOR GNAS PA'I YON TAN GSUM GYI NANG NAS RDUL
SHAS CHER 'PHEL BA'I TSE DBANG PHYUG GIS SKYE DGU 'BYIN PA'I
RGYU DANG, SNYING STOBS SHAS CHER 'PHEL BA'I TSE GNAS PA'I RGYU
DANG, MUN BA SHAS CHER

'PHEL BA'I TSE 'JIG PA'I RGYU BYED CING, SNOD BCUD MTHA' DAG
SKYED PA'I RGYU DBANG PHYUG DANG GTZO BO GNYIS DUS RTOG TU YOD
NA'ANG RDUL MUN SNYING STOBS GSUM SHAS CHE CHUNG DU 'GYUR BA'I
RIM PA YOD PA'I PHYIR 'BRAS BU SKYE GNAS,

@9A *, ,'JIG GSUM RIM GYIS BYED PA NI 'THAD PA YIN NO, ,ZHES
ZER, SKYES BUS YUL LA LONGS SPYOD PAR 'DOD PAN GTZO BOS RNAM
'GYUR SNA TSOGS SPRUL NAS STOBS PAR BYAS PA LAS GANG GI

TSE CHAGS PA CHUNG BA NYID KYIS SKYES BUS YUL LA NYES DMIGS SU
BLTAS PAS CHAGS PA DANG BRAL BAR GYUR BA NA RIM GYIS BSAM GZUGS
KYI TING NGE 'DZIN BSGOM ZHING, BSAM GTAN LA BRTEN NAS LHA'I MIG

THOB STE, MIG NGES GTZO BO LA BLTAS PA NA GTZO BO DE GZHAN GYI
BUD MED LTAR NGO TSA BAR GYUR BAS, BDAG LA MI 'GRO ZHING 'BRAL
BAR 'GYUR LA, DE'I TSE RNAM 'GYUR THAMS CAD SKYE BA'I RIM PA LAS
BZLOG PA'I

SGO NAS GTZO BO LA THIM NAS MI GSAL BAR GYUR BA'I TSE BDAG 'BA'
ZHIG LUS PA NA THAR PA THOB PAR 'DOD DO, ,LAM SOGS ZHES PA'I
SOGS SGRAS DE NYID NYER LNGA SPYI DANG KHYAD PAR DU GTZO BDAG
GCIG GCIG GIS

STONG PAR BSGOM PA'I LAM SOGS BSDUD PA YIN ZHING, BDAG 'BA' ZHIG
LUS PA'I THAR BA DANG RANG BZHIN BDAG NAS GROL BA'I THAR BA
GNYIS SNGAR BSHAD PA LTAR DANG, DE'I PHYI MA NI RTZA BA'I RANG
BZHIN NYID BDAG

LAS THAR BA'I DON YIN PAS, BDAG GNAS ZHES GAS 'PHUL 'BYUNG BA YI
GE MA DAG GO, SNGAR BSHAD PA'I MTSAN NYID LNGA BCU DANG 'CHING
BA DANG THAR BA GSUM GSUM DANG, SOGS SGRAS DE NYID NYER LNGA
SHES NA

GNAS GANG DU CHA LUGS GANG GIS GNAS KYANG THAR BAR 'DOD PA SOGS
KYI KHYAD PAR RNAMS BSDUD DO, ,DE DAG DGAG TSUL NI, RGYU'I DUS
NA YOD KYANG SLAR SKYE NA SKYE BA DON MED DANG THUG MED DU THAL
BAR 'GYUR BA DANG,

@9B SKYED BYED RTAG PA DANG DE MA NYAMS PAR YOD BZHIN DU 'BRAS
BU NYER GSUM LDOG PA 'GAL 'DU DANG, BLO NI BEM PO YIN PA'I PHYIR
BDE SDUG MI MYONG BAR 'GYUR BA DANG, GTZO BO DANG BDAG NI KUN LA
KHYAB PA'I PHYIR NA CHA SHAS MED

PA 'GAL BA DANG, SKYES BU NI RTAG PA YIN PA'I PHYIR NA SHES PA
MA YIN PAR 'GYUR ZHING, SKYES BU RTAG PA YIN PA LA 'CHING BA
DANG GROL BA CI ZHIG YOD DE MI SRID PAR 'GYUR RO, ,ZHES PA'O,
,GRANGS CAN DANG SER SKYA BA'I GRUB MTHA'

TSAD BSAL GYI SKABS SO,, ,,LHA TSANGS PA DANG SOGS SGRAS SKYE
DGU'I BDAG PO SOGS TSANGS PA PA'I STON PA YIN LA, TSANGS PA PA
DANG BRAM ZE DANG RIG BYED PA SOGS RNAM GRANGS DANG, 'JIG RTEN
CHAGS PA'I TSE TSANGS PA

DE LHA CHEN DBANG PHYUG GIS SPRUL PA'I BAD MA'I SGO NGA BRDOL PA
LAS SKYES SHING, DE'I MING NI BSKAL BA GZHAN LA SKAL LDAN ZHES
BYA LA, BSKAL BA 'DI'I DUS BDUN LA RIM BZHIN RANG BYUNG DANG
TSANGS PA DANG SKYE DGU'I BDAG PO

DANG PADMA'I SKYE GNAS DANG GDONG BZHI BA DANG MES PO DANG GSER
GYI SNYING PO CAN ZHES BYA BA DANG, SKYE DGU'I BDAG PO BYUNG NAS
'JIG RTEN GYI MA BRGYAD PA SKYED CING, ZHAL BZHI LAS RIG BYED
BZHI BYUNG ZHING, KHA LAS BRAM ZE DANG,

DBUNG BA LAS RGYAL RIGS DANG, BRLA DAG LAS RJE'U RIGS DANG,
RKANG MTHIL DAG LAS DMANGS RIGS TE LUS KYI CHA BZHI LAS MI RIGS
BZHI SKYES SHING, DE BZHIN DU SNOD BCUD SPRUL BAS 'JIG RTEN BYED
PA POR GYUR RO, ,RIG BYED NI

SUS KYANG MA BYAS PAS RANG BYUNG DANG, DER BSHAD PA'I AA SHVA ME
DHVA STE RTA'I MCHOD SBYIN NI TSANGS PA SGRUB PA'I THABS MCHOG
TU 'DOD DO,, 'DI DAG NI TSANGS PA PA SPYI'I 'DOD TSUL LO, ,DE LA
NANG SHES KYIS PHYE NA BRDA SPROD PA SOGS GSUM

@10A *, ,LAS; BRNGA SPROD PA NI, TSANGS PA RTAG ZHI PA STON PA
YIN LA, 'DI'I RTZA BAR SOGS SGRA MED PAS NA 'GREL BAR SOGS SMRAS
DBANG PO SOGS STON PA ZHES PA YI GE NOR RO, ,BRDA SPROD PA DANG,

SGRA BYED PA DANG SGRA'I TSANGS PA SMRA BA SOGS MING GI RNAM
GRANGS SO, ,SNOD BCUD SNA TSOGS SKYE BA'I GZHI BYED BA'I SGRA'I
TSANGS PA SMRA ZHING, 'DI NI AA AU MA GSUM 'DUS PA'I AOm YIG
DANG, GZHUNG LA LAR A'Om RING PO'ANG BYUNG BA,

DNGOS PO KUN GYI RANG BZHIN DANG, CHA SHAS MED PA DANG RTAG PA
DANG YUL LA DNGOS DBANG GIS BDEN PAR 'JUG PA ZHIG GO ,PHYI NANG
GI DNGOS PO THAMS CAD SGRA'I TSANGS PA GCIG PU'I RANG BZHIN YIN
KYANG MA RIG PA'I RAB RIB KYIS

BLO'I MIG BSLAD PA RNAMS LA SNGO SER DKAR DMAR SOGS GZUNG 'DZIN
SNA TSOGS SU SNANG NGO, ,ME LA PHYUG BSREG PA SOGS PHYI DANG,
BUD MED KYI BHA GA'I THAB TU KHAMS 'DZAG PA'I NANG GI SBYIN
BSREG GNYIS LAM DU BYED CING,

KHAMS 'DZAG PA'I DUS KYI RNAM RTOG RAGS PA LOG PA'I BDE STONG
THAR BAR 'DOD DO, ,TSAD MA RIG BYED KHO NAR 'DOD PA DANG MNGON
RJES TSAD MAR 'DOD PA GNYIS YOD DO, ,RIG BYED MTHAR SMRA NI,
TSANGS PA SOGS STON PA YIN

LA; RIG BYED BZHI'I MTHAR SON PAR SMRA BAS RIG BYED MTHAR SMRA
DANG, BRAM ZE RNAMS KYI NANG NAS KHO BO MCHOG CES SMRA BAS BRAM
ZE MCHOG SMRA DANG, RIG BYED NAS BSHAD PA'I SKYES BU GCIG BU
SNOD BCUD SNA TSOGS KYI RGYUR SMRA BAS SKYES

BU RGYUR SMRA BA SOGS RNAM GRANGS SO, ,RI RAB LTAR BSTAN PAR MI
NUS SHING SNOD BCUD THAMS CAD LA KHYAB PA DANG SKRA RTZE 'BUM
GYI CHA TZAM DU PHRA BA DANG SHES PA'I NGO BO DANG, MI 'JIG PA'I
RTAG PA DANG, 'JIG PA'AM THIM PAR MI 'GYUR BA'I

@10B NUS PA CAN YIN PAS SKYES BU DANG, KHA DOG SNA TSOGS CAN
YIN PAS NYI MA'I MDOG CAN DANG, MUN PA STE KHAMS GSUM LAS 'DAS
PA'I BDAG KHO NAS SNOD BCUD SKYE GNAS 'JIG GSUM DANG 'GRO BA
'CHING GROL DANG BDE SDUG DANG

MTHO DMAN SNA TSOGS BYED CING, GANG GI TSE RNAL 'BYOR BAS BDAG
DE SGOM NAS LHA'I MIG GIS BDAG DE GSER GYI MDOG CAN DU MTHONG
BA'I TSE RNA 'BYOR BA DE BDAG DE NYID DU THIM PAR 'GYUR LA DE
NYID 'GROL BA YIN NO, ,GSANG BA PA NI,

TSANGS PA LA SOGS PA NI STON PA YIN LA, RIG BYED GSANG BA PA
DANG GNYIS MED LTA BA PA DANG, RNAM SHES KYI TSANGS PA SMRA BA
SOGS RNAM GRANGS SO, ,BDUD RTZI THIG PA LA SOGS PA'I RIG BYED NI
LUNG TSAD MA DANG, RNAM SHES KYI

TSANGS PA ZHES BYA BA SHES PA DANG RIG PA DANG RTAG PA'I BDAG
CHA SHAS MED PA DANG, DE LAS NGO BO THA DAD PA'I SHES BYA MED
PAS NGO BO GNYIS MED DANG, BDEN GRUB KYI DNGOS PO ZHIG TU 'DOD
DO, ,RTZA BAR NGO BO NYID MED CES PA YI GE NOR RAM SNYAM

YANG DBYAD DGOS SO, ,DE DAG DGAG PA NI, MI THAMS CAD TSANGS PA
LAS SKYES PA'I PHYIR RIGS BZHI MED PAR 'GYUR BA DANG, MI PHO MO
THAMS CAD PHA GCIG LAS SKYES PA'I MING SRING YIN PAS NA DE DAG
'KHRIG PA SPYOD TSE MING SRING KUN

SBYAD PAR 'GYUR LA, DE LTA NA KLA KLO'I TSES LA 'JUG PAS BRAM
ZE'I CHOS LUGS THAMS CAD 'BYUNG BA DANG, PHYUGS GSOD PA SOGS
'TSE BA CHOS YIN NA DMYAL BAR SKYE BA'I RGYU GANG YIN TE MED PAR
'GYUR BA DANG, SOGS SGRAS

SGRA'I TSANGS PA DANG SKYES BU NYI MDOG DANG RNAM SHES KYI
TSANGS PA SOGS 'GOG TSUL BSDUNG PA YIN NO, ,TSANGS SOGS BZHI'I
GRUB MTHA' TSAD BSAL GYI SKABS SO,, ,,NOR LHA STE KHYAB 'JUG
DANG BLA MA ZLA BA DANG GZHON NU MA

@11A *, ,LEN SOGS KHYAB 'JUG PA'I STON PA DANG, KHYAB 'JUG PA
DANG ZLA BA DANG GLU'I CHOS SMRA BA SOGS KHYAB 'JUG PA'I RNAM
GRANGS DANG, RTOG PA LA PHAN PA'I YAL GA DANG MTSAN MO LNGA

PA SOGS LUNG TSAD MA'O, ,LHA KHYAB 'JUG NI BUD MED MANG PO STE
KHRI DRUG STONG GIS BSKOR ZHING RGYA MTSO'I NAD DU SGOR LDAN GYI
GRONG KHYER NA GNAS PAR 'DOD DO, ,NYI MA DANG SOGS SGRAS ZLA BA
DANG RLUNG 'OD ZER DANG

LDAN PA DANG RIG BYED SNYAN TSIG DANG LHA DBANG BRGYA BYIN SOGS
SNOD BCUD KYI MCHOG GANG YIN PA THAMS CAD KHYAB 'JUG NGA YIN NO
ZHES SMRAS PA DANG, NGA BRAM ZE'I LUS KYIS SBYIN SREG BYED PA PO
DANG ZA BA PO YANG YIN

NO; ;ZHES ZER RO, ,NYI SOGS MCHOG NGA ZHES 'DON DGOS PAS MCHOG
DE ZHES PA DPE MA DAG GO ,KHYAB 'JUG PA'I NGO BO LA GNYIS LAS,
ZHI BA LHA RDZAS KYI NGO BO YOD MED SOGS MTHA' BZHI DANG BRAL BA
BSGOM

NA THAR BA THOB PAR 'DOD DO, ,MA ZHI BA SA STENG GI NGO BO LA
NYA DANG RUS SPAL DANG PHAG RGOD DANG MI'I SENG GE DANG MI'I
THUNG DANG SHING RTA BCU PA'I BU DGA' BYED DANG DZA M'A NGA
AAGNI'I BU DGA' BYED DANG NAG PO'I MING CAN DANG SANGS

RGYAS SH'AKYA THUB PA DANG RIGS LDAN KA RKI RTZE ZHES BYA BAR
SPRUL PA'I 'JUG PA BCUS RIM PA BZHIN DU, RIG BYED BZHI RGYA
MTSOR NUB PA BTON PA DANG, 'JIG RTEN RGYA MTSOR BYING PA BTEG PA
DANG, TSANGS PA'I 'JIG RTEN

MAN CHAD MNAN PA DANG, LHA MIN GYI RGYAL PO 'GRO SKYONG GSER CAN
BSAD PA DANG, LHA MIN GYI RGYAL PO STOBS LDAN LA GOMS PA GNYIS
KYI SA SLONG ZHES BSLUS PA DANG, SRIN PO LANG KA MGRIN BCU BSAD
PA DANG, RGYAL

@11B PO SRID SGRUB BSAD NAS RGYAL RIGS BCAD PA DANG, CHU BO
BZHI PHYOGS KUN TU DRANGS PA SOGS SEMS CAN GYI DON BYAS PA DANG,
SRIN PO MANG PO BSAD PA'I SDIG PA SBYANGS PA DANG, SEMS CAN MANG
PO BRTUL BAR BYED PAR

'DOD DO, ,'JIG RTEN RTZOM PA'I BYED PA PO RDUL PHRAN RTAG PA CHA
MED YOD PA DANG, BDAG RTAG PA YOD PA DANG, DES BYAS PA'I DGE MI
DGE'I LAS YOD PA DANG, DUS RTAG DNGOS YOD PA DANG, SA LA SOGS
PA'I RANG BZHIN

NAM RDZAS YOD PA DANG, SNYING STOBS LA SOGS PA'I RDZAS KYI YON
TAN YOD PA DANG, DNGOS PO THAMS CAD RTZA BAR THIM PA'I SGO NAS
NYAMS PA'AM ZHIG PA'I STONG PA NYID YOD PA DANG, BYED PA PO DGE
BA DANG MI DGE

BAS BYAS PA'I 'BRAS BU BDE SDUG STER BA'I RGYU YOD PAR 'DOD DO,
,'PHO BA SOGS YAN LAG DRUG LDAN GYI RLUNG GI RNAL 'BYOR DANG,
AOm YIG TSAD GSUM LDAN BSGOM NA KHYAB 'JUG GIS GROL BA'I DNGOS
GRUB STER BAR 'DOD

CING; 'KHOR BA NYAMS PA'AM STONGS PA'I THAR PA YOD PAR 'DOD PAS
NA, 'KHOR BA RE ZHIG PA'I MTHA' CAN DU 'DOD DO, ,RGYAL DPOG PA
NI DBYOD PA PA'I STON PA YIN LA, SPYOD PA BA DANG RGYAL DPOG PA
NI RNAM GRANGS SO, ,

BDAG NI GRANGS CAN LTAR BLO LAS DON GZHAN MA YIN PAR BLO'I NGO
BO DANG, DBANG PHYUG PA LTAR BEM PO MA YIN PAR SHES RIG GI RANG
BZHIN DANG, SANGS RGYAS PA LTAR MI RTAG PA MA YIN PAR RTAG B'I
NGO BO DANG, RGYANG PHAN LTAR LUS SEMS

DBYER MED MA YIN PAR LUS LAS YAN GAR BA'I RDZAS YOD DANG, RIG PA
CAN PA LTAR MTHA' GCIG TU RJES SU 'GRO BA MA YIN PAR BDE SOGS
MYONG BA'I NGO BO NI LDOG PA YOD LA, SEMS PA CAN GYI NGO BO NI
DUS THAMS CAD DU MI LDOG PAR

@12A *, ,RJES SU 'GRO BAR 'DOD DO, ,DRI MA SHES RIG GI SKYES
BU'I RANG BZHIN LA ZHUGS PAS SKYON ZAD PA'I KUN MKHYEN MED LA,
MTHO RIS KYI TSANGS PA LTA BU NGAN SONG LAS GROL BAS THAR BAR
'DOD NA

YANG SLAR MI LDOG PA'I THAR BA MI 'DOD DO, ,RTOG GE 'BAR BA
SNGAR DRANGS PA LTAR BYAS PA'I SHUGS BZHI BCU RTZA BRGYAD NI
BRAM ZER 'GYUR BA'I RGYU YIN ZHING, RVA BZHI NI RIG BYED BZHI,
RKANG PA GSUM NI THO RANGS LA

SOGS PA'I DUS GSUM MAM SBYIN BSREG GI ME LA SOGS PA GSUM, MGO BO
GNYIS NI MCHOD SBYIN BYED PA PO DANG DE'I CHUNG MA'AM YI GE AOm
DANG DBYANGS KYI SDE BA SBYOR GNYIS, LAG PA BDUN NI SDEB SBYOR
BDUN, GSUM NAS

BCINGS PA NI SNYING KHA DANG MGRIN PA DANG MGO BO NAS DANG, KHYU
MCHOG NI YI GE AOm DANG, NGA RO NI NANG DU SGRA BYED PA'I DON
TE, DE LTA BU RIG BYED KYI KHYAD PAR MANG PO DANG, GZHAN YANG,
SHES BRJOD DANG BSTOD PA DANG CHO GA GSUM

MAM, ZAS BDUN NI BSREG RDZAS BDUN, LCE BDUN NI SDEB SBYOR BDUN,
DRANG SRONG BDUN, KHYIM BDUN, NYIN ZHAG BDUN DU LAN BDUN MCHOD
PA DANG, SKYE GNAS BDUN DU MAR GYIS TSIM PAR BYED PA STE BDUN
TSAN

BDUN GYIS MCHOD SBYIN BYED PAR 'DOD DO, ,MNGON SUM DANG RJES
DPAG DANG DPE NYER 'JAL DANG SGRA BYUNG DANG DON GYIS GO BA DANG
DNGOS MED KYI TSAD MA STE SNGAR BSHAD PA LTAR GYI TSAD MA DRUG
DANG, KHA CIG STE THUB PA TZ'A RA KA BAS RIt

PA DANG SRID PA CAN DANG MA DMIGS PA DANG GRAGS PA DANG SNYAM
SEMS PA'I TSAD MA SOGS 'DOD DO, ,DE DAG DGAG PA NI, KHYAB 'JUG
NI SNOD BCUD KUN LA KHYAB PA'I PHYIR NA DE BROS PA 'GAL ZHING
'JUG PA BCU RDZUN PAR GRUB PA DANG,

@12B SPANGS RTOGS MTHAR THUG PAR 'GRO BA YOD PA'I RTAGS KYIS
RIM BZHIN NYES PA ZAD PA DANG KUN MKHYEN YOD PAR GRUB CES PA'O,
,KHYAB 'JUG PA DANG DPYOD PA BA'I GRUB MTHA' TSAD BSAL GYI SKABS
SO,, ,,ZHI BA THOB PAS NA ZHI

BA STE DBANG PHYUG DANG LHA CHEN GYI BTZUN MO BSRUNG BA'I DRANG
SRONG RKANG MIG LA SOGS PA NI DBANG PHYUG PA'I STON PA DANG,
DBANG PHYUG PA DANG GDOD NAS SRID PA 'BYIN PAS YE SRID DE LHA
CHEN GYI RJES SU 'BRANG BA'I PHYIR YE SRID PA DANG ZHIB PA

SOGS DBANG PHYUG PA'I RNAM GRANGS YIN NO, ,DE LA DBYE NA GRANGS
CAN LHAR BCAS DANG GSAL BYED PA DANG RNA BA MA PHUG PA GSUM YOD
LA, DBANG PHYUG SGRAB BSGRAGS KYI RGYUD DANG RME BRTZEGS KYI
RGYUD LA SOGS PA NI LUNG TSAD

MA'O; ;LHA CHEN DBANG PHYUG NI PHRA BA DANG YANG BA DANG BDAG
POR GYUR BA DANG, DBANG DU GYUR BA DANG GAR YANG PHYIN PA DANG
MCHOD PAR BYA BA DANG 'DOD DGUR LDAN PA DANG DGA' MGUR GNAS PA
ZHES BYA BA'I YON TAN BRGYAD DANG LDAN ZHING, GANGS

RI CHEN PO TI SE LA GNAS PAR BSHAD DO, ,STE'U BZHIN SDOD CING
LAS LA 'JUG PA'I PHYIR DANG, BUM SOGS BZHIN DBYIBS KHYAD PAR BA
DANG LDAN PA'I PHYIR DANG, DGRA STA BZHIN DON BYED NUS PA'I
PHYIR DANG, SDIG CAN TSE RING BA

DANG, DGE BA CAN TSE THUNG BA SOGS DANG, SER SNA CAN PHYUG PA
DANG, GTONG SEMS CAN DBUL BA SOGS 'CHOL BAR MTHONG BA'I PHYIR NA
DGE MI DGE'I LAS LAS GZHAN PA'I SNOD BCUD KYI 'JIG RTEN SKYE
'JIG BYED PA PO YOD PAR

GRUB CING, DE YANG DBANG PHYUG YIN PAR GRUB PO, ,SNOD BCUD BYED
PA PO DANG, BDAG RTAG PA DANG LAS DANG DUS DANG RANG BZHIN DANG
YON TAN DANG ZHIG PA'I STONG PA SOGS NGAR KHYAB 'JUG PA'I SKABS
SU BSHAD PA RNAMS DANG, RNAM PAR SHES PA

@13A *, ,YUL RNAMS LA 'JUG PAR BYED PA'I LAM MIG LA SOGS PA
DRUG DANG, NAM MKHA' RLUNG CHE CHU SA'I KHAMS LNGA STE KHAMS KYI
DE NYID DANG, DBYANGS GSAL GYI BDAG NYID CAN GYI SNGAGS KYI DE

NYID DANG, DGA' BA SPYAD PA'I SGYU RTZAL DRUG CU RTZA BZHI STE
'DOD PA'I DE NYID DANG, BDAG RTAG PA STE BDAG GA DE NYID DANG,
THAMS CAD LA KHYAB PA'I DBANG PHYUG ZHI BA'I DE NYID DE DE NYID
LNGA DANG, ZHI BA DBANG PHYUG DE NI BCUD

KYI 'GRO BA THAMS CAD KYI LUS NGAG SEMS GSUM LA GNAS PAS SKYE
BA'I TSE LAM DRUG SOGS SBYOR BA STE 'DU BA'I RGYU DANG, 'CHI
BA'I DUS SU GTANG BA STE 'BRAL BA'I RGYU BYED PA DANG, LUS LA
GNAS PA'I KHYIM BCU GNYIS

TE NANG GI 'PHO CHEN BCU GNYIS LA MDUD PA'I SGRAS BSTAN PA DANG,
SAD PA DANG GNYID 'THUG DANG RMI LAM DANG 'KHRIG DUS KYI YE SHES
TE SHES PA BZHI LAS, BZHI PA 'KHRIG PA'I BDE BA GRUB PA'I YE
SHES THAR BA'I GO 'PHANG

YIN PAR SMRA BA DANG, KHYAB 'JUG PA'I SKABS SU BSHAD PA LTAR GYI
RLUNG GI RNAL 'BYOR DANG DRAG PO STE DBANG PHYUG GI LING GA'I
RTZE NAS DBANG BSKUR BAR BYED PA DANG, BUD MED NUS LDAN DANG
SBYAR NAS KHAMS 'DZAG PA'I BDE PA

SOGS THAR BA THOB BYED KYI LAM DU 'DOD DE, ,SPYIR DBANG PHYUG PA
LA BYE RIG GNYIS DANG GRANGS CAN DANG TSANGS PA BA DANG KHYAB
'JUG PA SOGS MANG PO YOD KYANG DUS 'KHOR NAS BSHAD PA'I DBANG
PHYUG PA NI BYED PA PO DANG BDAG SOGS

BDUN 'DOD PA DANG, YONGS GRAGS KYI BYE RIG GNYIS KYIS TSIG DON
DRUG DANG YON TAN NYER BZHI SOGS 'DOD PA'I THA SNYAD 'GAL BA
DANG DON KYANG MI MTHUN PAS, DE 'DRA BA'I DBANG PHYUG PA DE
YONGS GRAGS KYI BYE BRAG PA

@13B DANG RIG PA CAN SOGS MA YIN NO, ,BYE BRAG PA'I STON PA NI
DRANG SRONG 'UG PA DANG DRANG SRTONG GZEG CAN DANG, RIG P CAN
PA'I STON PA NI DRANG SRONG RKANG MIG SOGS DANG, RNAM GRANGS NI
GZEG ZAN PA DANG RKANG MIG PA DANG 'UG PA BA DANG

'UG PHRUG PA DANG LUNG TZAM PA SOGS CI RIGS SBYOR RO, ,DBYE BA
NI GZEG ZAN GYIS BYAS PA'I BYE BRAG GSAL BA'I MDO'I RJES SU
'BRANG BA'I BYE BRAG PA DANG, RKANG MIG GIS BYAS PA'I RIG PA'I
LTA BA ZHES BYA BA'I BSTAN BCOS KYI

RJES SU 'BRANG BA'I RIG PA CAN GNYIS DANG LUNG TZAM PA DANG GSUM
ZHES BSHAD PA'ANG YOD DO, ,TSIG GI DON DRUG PO DE MNGON RJES
NYER 'JAL SGRA BYUNG TSAD MA BZHI PO CI RIGS KYIS 'JAL BAR 'DOD
PA LAS, MNGON SUM TSAD MA NI, BDAG DANG

DBANG PO DANG YID DANG DON PHRAD PA DE YIN LA, DBYE NA DRUG YOD
CING, PHRAD PA DE'I NGO BO NI DBANG DON SOGS LAS DON GZHAN PA'I
BEM POR 'DOD PA NI BYE BRAG PA'I LUGS DANG, DBANG PO DANG DON
PHRAD PA LAS SKYES PA'I SHES PA KHYAD PAR TE

THA SNYAD DU BYA BA MA YIN PA 'DZIN RTOG STE MA 'KHRUL BA'I ZHEN
RIG MNGON SUM TSAD MAR 'DOD PA NI RIG PA CAN PA'I LUG SO, ,RIG
PA CAN PA'I LUGS LA, RTAGS CHOS DANG RTAGS CHOS KYI 'BREL BA
RANG MTSAN PA 'DZIN PA'I MNGON SUM

DE SNGON DU SONG BA CAN GYI RJES DPAG LA RGYU LAS 'BRAS BU DPOG
PA SNGA MA CAN DANG, 'BRAS BU LAS RGYU DPOG PA LHAG LDAN DANG,
CHOS GCIG MTHONG BA LAS GZHON SHIN TU LKOG GYUR DPOG PA SPYIR
MTHONG BA CAN TE RANG DON RJES BDAG GSUM

DANG, BYE BRAG PA'I LUGS LA, 'DI NI BA LANG KHO NA'O,, 'DI NI
RTA KHO NA'O SNYAM PA NI MNGON SUM YIN LA, MNGON SUM GYIS MTHONG
BA'I DON LAS BLTA BAR BYA BA'I DON GZHAN RJES SU RTOGS PA'I BLO
NI RJES DPAG YIN NO, ,DE LA RGYU LAS

@14A *, ,'BRAS BU DPOG PA DANG, 'BREL BA BZUNG BA LAS 'BREL BA
CAN DPOG PA DANG, DON GCIG LA 'DU BA LAS 'DU BA CAN DPOG PA
DANG, 'GAL ZLAS 'GAL ZLA GZHAN DPOG PA STE RANG DON RJES DPAG

BZHIR BSHAD DO, ,'ON KYANG 'DIR GSUM GSUM ZHES GSUNGS PA NI BAR
BA GNYIS GCIG TU BSDUD DAM SNYAM MO, ,RGYUS 'BRAS BU DPOG PA'I
LHAG LDAN GYI GTAN TSIGS DE RTAGS YANG DAG TU 'DOD PA DANG, SOGS
SGRAS

BSDUD PA RTOG GE'I TSIG DON BCU DRUG DANG, YAN LAG LNGA LDAN GYI
SGRUB NGAG LTA BU GZHAN DON RJES DPAG TU 'DOD LA, NYER 'JAL GYI
TSAD MA NI BA LANG DANG 'DRA BAS BA MIN YIN PAR SGRUB PA LTA
BU'O, ,SGRA BYUNG TSAD MA LA SHES PA

DANG LUNG GNYIS LAS, LUNG NI ZHI BA STE DBANG PHYUG GIS BYAS
PA'I RGYUD DE ZHI BA'I MDZES SBYAR SOGS DANG, DRANG SRONG 'UG
PAS BYAS PA'I BYE BRAG GSAL BA'I MDO MING GZHAN 'JIG RTEN MIG
MDOR GRAGS PA DANG, RKANG

MIG GIS BYAS PA'I RIG PA'I LTA BA ZHES BYA BA'I BSTAN BCOS SOGS
SO, ,RDZAS DANG YON TAN DANG LAS DANG SPYI DANG BYE BRAG DANG
'DU BA STE TSIG GI DON DRUG PO BDEN GRUB KYI DNGOS PO'AM GZHI
YIN LA, DE'I DANG PO RDZAS LA SA CHU ME

RLUNG STE 'BYUNG BZHI DANG YID DANG NAM MKHA' DANG PHYOGS DANG
BDAG DANG DUS TE RDZAS DGU LAS, SA CHU ME RLUNG YID DE LNGA NI
YONGS SU CHAD PA'I PHYIR MA KHYAB PA'I RDZAS DANG, BDAG PHYOGS
MKHA' DUS BZHI NI YONGS SU MA CHAN PA'I PHYIR

KHYAB PA'I RDZAS SO, ,GZUGS DRI RO REG STE YON TAN BZHI LDAN
DANG, GZUGS RO REG STE YON TAN GSUM LDAN DANG, GZUGS REG STE YON
TAN GNYIS LDAN DANG, REG BYA TZAM STE YON TAN GCIG LDAN GYI
RDZAS NI RIM BZHIN SA DANG

@14B CHU DANG ME DANG RLUNG STE 'BYUNG BA BZHI'O, ,TSIG DON
GZHAN NI RTAG PA DANG YON TAN LA RTAG MI RTAG GI CHA GNYIS DANG
LAS NI MI RTAG PA KHO NAR BSHAD KYANG RDZAS LA RTAG MI RTAG GI
CHA GNYIS YOD PAR TSAD CHEN DKA' 'GREL DANG RNAM 'GREL t'IKA
CHEN

SOGS LAS BSHAD DO, ,'BRAS BU BDE SDUG ZA BA PO DANG RGYU MI DGE
BYED PA PO DANG 'DUS MA BYAS DANG MI 'JIG PA'I RTAG PA DANG SHES
PA MIN PA'I BEM PO DANG THAMS CAD LA KHYAB PA DANG BYA BA MED
PA'I BDAG RDZAS YOD 'DOD LA, BDAG KUN LA

KHYAB PA DANG RDUL PHRA RAB KYI TSAD TZAM DU 'DOD PA NI RIM
BZHIN BYE BRAG PA DANG RIG PA CAN PA'I LUGS SU KHA CIG 'DOD LA,
RANG LUGS NI BYE BRAG PAS BDAG KUN LA KHYAB PAR 'DOD PA DANG RIG
PA CAN PAS SPYIR BDAG NI KUN LA KHYAB KYANG,

YID TZAM DANG 'PHROD 'DU 'BREL BA'I BDAG NI RDUL PHRA RAB KYI
BONGS TSANG TZAM DU 'DOD PA'I KHYAD PAR YOD DO, ,RTZA BA'I DPE
LA BYA BYED ZHES PA YIG NOR YIN PAS BYA MED ZHES 'DON PAR GYIS,
YID KYI RDZAS NI RTAG PA'I DNGOS PO DANG RTOG BCAS

DANG YUL CAN DANG BLO YIN PAR BSHAD KYANG SNGAR BSHAD PA LTAR
DBYAD GZHI YOD DAM SNYAM STE, YID NI RDZAS DANG BLO NI YON TAN
YIN PAR BSHAD PA'I PHYIR DANG, YID NI BEM PO DANG BLO SHES PA
YIN PAR BSHAD PA'I PHYIR RO, ,RDZAS NI BYA BA DANG

LDAN PA DANG YON TAN DANG LDAN PA DANG 'DU BA'I RGYUR GYUR PA
STE KHYAD PAR GSUM LDAN YIN LA, RDZAS LA BRTEN PA DANG YON TAN
GZHAN DANG MI LDAN PA DANG 'DU 'BRAL GYI RGYU MI BYED PA DANG
RTAGS LA LTOS PA MED PA STE KHYAD PAR BZHI LDAN GYI DON NI

YON TAN YIN ZHING, DE LA DBYEN NYER BZHI YOD PAR KA SHIS BSHAD
LA, NYER LNGAR BSHAD PA YANG YOD DO, ,GZUGS SOGS LNGA DANG LCI
GSHER DRO SNUM BZHI, ,GRANGS TSAD SOR DBYE LDAN GZHAN GZHAN MIN
BDUN, ,BLO DANG BDE SDUG

@15A *, ,'DOD SDANG 'DUS BYAS 'BAD, ,CHOS DANG CHOS MIN DGU STE
NYER LNGAR BZUNG, ,LAS NI 'DEGS PA DANG 'JOG PA DANG BSKUM PA
DANG BRKYANGS PA DANG 'GRO BA STE LNGA'O,, DE BZHIN DU CHA DANG
CHA CAN DANG

YON TAN DANG YON TAN CAN DANG, BYA BYED DANG, MTSAN MTSON SOGS
THAMS CAD PHAN TSUN DON GZHAN PA'I RDZAS YOD DU 'DOD DO, ,RDZAS
DANG YON TAN DANG LAS GSUM LA RJES SU 'GRO ZHING GSUM PO DE DAG
LAS DON GZHAN PA'I

SHES BYA NI SPYI YIN LA, SPYI BYE BRAG 'DU BA GSUM NI MA SKYES
PA DANG KHYAB PA DANG RTAG PA DANG CHA MED DANG BYA BA MED PA
DANG RDZAS LA BRTEN PA DANG YON TAN LA BRTEN PA DANG LAS LA
BRTEN PA STE KHYAD PAR BRGYAD LDAN DU BSHAD KYANG,

DE GSUM GANG RUNG LA KHYAD PAR BRGYAD TSANG BAS MA KHYAB STE,
YON TAN LA BRTEN PA'I NYE TSE BA'I SPYI DANG DE'I BYE BRAG LTA
BU DE RDZAS LA BRTEN PA MA YIN PA'I PHYIR, RANG GI RTEN DE GZHAN
LAS KHYAD ZHUGS PA STE MI 'DRA BA'I KHYAD

PAR YOD PAR 'DZIN PA'I SHES PA'I GZUNG YUL NI BYE BRAG DANG,
RTEN LA BRTEN PA YOD PAR 'DZIN PA'I SHES PA'I GZUNG YUL DU GYUR
BA'I DON NI 'DU BA STE, DE LA RTEN DANG BRTEN PA GO SA THA DAD
PA'I LDAN 'BREL DANG GO SA THA MI DANG

BA'I 'DU 'BREL GNYIS YOD PAR RNAM NGES DAR t'IKA TU BSHAD KYANG,
t'IKA CHEN DANG MTHUN MI MTHUN LA DBYANG GZHI YOD PAR SNGAR
BSHAD ZIN, SNONG BCUD KYI 'JIG RTEN DANG POR CHAGS PA'I CHO, NAM
MKHAR 'BYUNG BZHI'I RDUL

PHRA RAB RTAG CING CHA SHAS MED PA RNAMS SO SOR GNAS PA DE NYID,
DBANG PHYUG GIS 'JIG RTEN SPRUL PAR 'DOD PA DANG SEMS CAN GYI
CHOS DANG CHOS MIN GYI LAS KYI DBANG GIS DANG POR RLUNG RDUL
PHRA RAB GNYIS 'BYAR BA SOGS KYI

@15B RIM PAS CHAGS TSUL SNGAR BZHIN DANG, KHRUS DANG SOGS SGRAS
DBANG BSKUR DANG BSNYUNG GNAS DANG BLA MA'I KHYIM DU GNAS NAS
TSANGS PAR SPYOD PA SOGS CHOS SU 'DOD DO, ,'KHOR BAR 'KHOR BA NI
JI SRID DU BLO LA SOGS PA'I YON TAN

DGU PO DE BDAG DANG 'DU 'BREL YOD PA DE SRID DU YIN LA, THAR BA
NI BRJOD DU MED PAR BSHAD CING, LAM SGOM STOBS KYIS BLO LA SOGS
PA'I YON TAN DGU BDAG DANG 'DU BA'I 'BREL BA BCAD CING BRAL TE
BDAG YAN GAR BAR GNAS

PA DE'I TSE THAR PA THOB PA YIN NO ZHES 'DOD DO, ,DE NYID RTOGS
PA NI THAR BA'I RGYU YIN PAS KHA CIG DE THAR BAR 'DOD PA NI
'KHRUL BAR SHES PAR BYA'O, ,DE DGAG PA NI, DBANG PHYUG RANG LA
DAD PA'I GANG ZAG LA DGA' BA STER BA DANG, RANG

LA MA DAD PA RNAMS LA SDUG PA STER BA'I RGYU YIN PAR KHYOD KYIS
KHAS BLANGS PA'I PHYIR NA DE SNOD BCUD THAMS CAD BYED PA PO MA
YIN PAR 'GYUR TE, ,DBANG PHYUG LA MA GUS PA'I SANGS RGYAS PA
RNAMS LA BDE SKYID BYUNG BA DANG, DBANG PHYUG LA GUS

PA RNAMS LA SDUG BSNGAL BYUNG BA MTHONG LA, DE DAG BYED PA PO
DBANG PHYUG MA YIN PA'I PHYIR, DBANG PHYUG DE MI DGE BA'I LAS
THAMS CAD KYI BYED PA PO YIN NA SDIGS SHIN TU STOBS LDAN SPYOD
PA'I PHYIR DE MA THAG TU DMYAL BAR 'TSED PAR

'GYUR RO, ,DBANG PHYUG GIS SNOD BCUD BSKYED PA NI SNOD BCUD
BSKYED PAR 'DOD PA'I BLO LA LTOS PA YIN NA DBANG PHYUG 'DOD PA
DE'I GZHAN DBANG DU SONG BA'I PHYIR RANG DBANG DU SNOD BCUD
BSKYED PA'I NUS PA MED PAR 'GYUR LA, 'DOD PA LA

LTOS PA MIN NA DBANG PHYUG GI 'DOD PA LAS 'BYUNG BAR KHAS BLANG
SPA DANG 'GAL LO, ,DBANG PHYUG BRTEN G-YO KUN LA KHYAB PA YIN
NA CHA SHAS MED PAR KHAS BLANGS PA 'GAL ZHING, DBANG PHYUG RTAG
PA YIN PA'I PHYIR SNOD BCUD MTHA' DAG

@16A *, ,RTAG TU SKYE BA'AM GTAN NAS MI SKYE BAR 'GYUR RO,
,ZHES PA'O,, DBANG PHYUG BYE RIG GSUM GYI GRUB MTHA' TSAD BSAL
GYI SKABS SO,, ,,DRANG SRONG RGYAL BA DAM PA DANG, KHYU MCHOG
DANG

LDONG RIS DANG, SNOD KYI SDE DANG, 'PHEL BYED LA SOGS PA GCER BU
PA'I STON PA NYI SHU RTZA LNGA YOD PAR SLOB DPON SHES RAB GO
CHAS BSHAD DO, ,MING GI RNAM GRANGS NI, RANG GI SKRA NYIN RE
BZHIN DU ZAD BAD PHYIS PAS THAR

BAR 'DOD PAS ZAD BYED PA DANG, SNGAR BSHAD PA LTAR DRANG SRONG
MCHOD 'OS STON PAR 'DZIN PAS MCHOD 'OS PA DANG, GOS MED PAS GCER
BU PA DANG, NAM MKHA'I GOS CAN DANG, BZA' BCA' SOGS GSOG 'JOG MI
BYED PAR LDOM

BU BYED PAS KUN TU RGYU DANG, 'TSO BA NI SROG YIN LA SROG DE
BDAG TU SMRA BAS SAM, LUS 'TSO BA TZAM LAS LHAG PA'I YO BYAD
BDAG GIR MI 'DZIN PAS 'TSO BA PA DANG, GCER BU LA NGO MI TSA BAS
'DZEM MED PA DANG

THAL BA PA SOGS SO, ,SROG STE BDAG NI RANG RANG GI LUS DANG
BONGS TSAD MNYAM PA, RDZAS RTAG PA YIN LA RNAM GRANGS MI RTAG PA
YIN ZHING, BDAG DANG SROG DANG 'TSO BA DANG SKYES BU DANG GANG
ZAG DANG 'GRO BA SOGS MING

GI RNAM GRANGS SU 'DOD DO, ,MNGON SUM GYI TSAD MA LA SPYI 'JAL
BA'I RTOG BRAL DANG GSAL BA 'JAL BA'I RTOG BCAS GNYIS YOD PAR
'DIR BSHAD KYANG KHUNGS 'TSOL DGOS SAM SNYAM PA DANG, GAL TE DE
LTAR SBYONG NA YANG SPYI 'JAL

BA'I RTOG BCAS DANG GSAL BA 'JAL BA'I RTOG BRAL ZHES BSHAD NA
'GRIG GAM SNYAM PAS DPYAD PAR BYA'O, ,RJES SU 'GRO LDOG GI KHYAB
PA YOD MI DGOS SHING, PHYOGS CHOS KYANG GZHAN DU MI 'THAD PA
ZHES BYA BA'I MING CAN GYI TSUL

@16B GCIG PAR 'DUS PAS TSUL GSUM YIN PA RTAGS YANG DAG GI MTSAN
NYID DU MI 'THAD LA, RJES DPAG TSAD MA NI TSUL GCIG LA BRTEN PA
YIN ZHING, RGYAS BYED SKAR MA'I BSTAN BCOS LA SOGS PA LUNG TSANG
MAR

'DOD DO, ,DUS 'KHOR GYI SKOR NAS BSHAD PA'I TSIG GI DON DGU NI,
SROG CAN GANG ZAG DANG, SROG CAN MA YIN PA NI GANG ZAG MA YIN PA
DANG, ZAG PA LAS DANG, 'OG NAS 'CHAD PA'I SDOM PA LNGA DANG, MI
DGE BA

SPANGS PA DANG, NYES PAR SMRA BA GSUM BRGYA DRUG CU RTZA GSUM PO
DAG GIS BRTAGS PA'I LTA NGAN RNAMS NI BCINGS PA DANG, 'OG NAS
'CHAD PA LTA BU'I THAR BA DANG, 'DI NAS 'JIG RTEN PHA ROL TU
'GRO BA DANG, 'JIG RTEN SNGA MA NAS 'DIR

'ONG BA STE DGUS SHES BYA THAMS CAD 'DUS PAR 'DOD PA NI SHAM
BHA LA'I GCER BU PA'I LUGS YIN PAR GRUB MTHA' CHEN MOR BSHAD DO,
,RTOG GE 'BAR BA DANG TSAD CHEN RTZA 'GREL LAS BSHAD PA'I TSIG
GI DON DGU NI, SROG STE SNGAR

BSHAD PA'I BDAG DANG, ZAG PA NI DGE MI DGE'I LAS RNAMS TE, 'DIS
ZAG PAR BYED PA'I PHYIR RO, ,DE YANG LAS DGE MI DGE GANG GIS
KYANG 'KHOR BAR BYED PAS DE'I PHYIR DE GNYIS KA'ANG ZAG PA'O,
,SDOM PA NI ZAG PA 'GOG

PA NYID DE, LAS GSAR BA GANG YANG MI SOG PA'O, ,NGES PAR RGA BA
NI, SDOM PA DE NYID DANG, ZAS MI ZA BA DANG, SKOM MI BTUNG BA
DANG, BSAM GTAN DANG, SBYOR BA DANG, LUS GDUD BA DANG, SKRA 'BAL
BA LA SOGS PA

DKA' THUB DANG BCAS PAS SNGON NYE BAR BSAGS PA'I LAS RGAS PAR
BYED PA STE ZAD PA'I RGYU YIN PA'I PHYIR, 'CHING BA NI NGES PAR
SMRA BA SUM BRGYA DANG DRUG BCU RTZA GSUM PA DOG GIS BTAGS PA'I
LOG PAR LTA BA'O, ,LAS NI NAM PA

@17A *, ,BZHI STE, PHYIS MYONG BAR 'GYUR BA DANG, MING DANG,
RUS DANG, TSE ZHES BYA BA DAG GO ,SDIG PA NI, CHOS MA YIN PA DAG
GO ,BSOD NAMS NI CHOS SO, ,THAR BA NI, DKA' THUB LA SOGS

PAS SNGAR BYAS KYI LAS THAMS CAD ZAD PAR BYAS SHING, LAS GSAR BA
MA BSAGS PAS 'JIG RTEN THAMS CAD KYI STENG NA 'DUG PA'I GNAS
'JIG RTEN 'DUS PA ZHES BYA BA, ZHO 'AM KU MUD LTAR DKAR BA, SROG

YOD PAS DNGOS PO YIN CING, 'KHOR BA LAS GROL BAS DNGOS PO MED
PA'ANG YIN PA, GDUGS DKAR PO GYEN LA BSLANGS, PA LTA BU GCIG YOD
PA DER 'GRO BA STE DGUS SHES BYA THAMS CAD 'DUS PAR 'DOD PA NI
'PHAGS

YUL GYI GCER BU PA'I LUGS SU 'DIR BSHAD DO, ,TSIG GI DON KUN
KYANG RDZAS NI RTAG PA DANG RNAM GRANGS NI MI RTAG PA YIN NO,
,'DAS PA DANG DA LTAR BA DANG MA 'ONGS PA'I DUS TE RDZAS YOD
GSUM DANG, SROG DANG GANG ZAG DANG

DUS DANG NAM MKHA' DANG BSOD NAMS DANG SDIG PA STE RDZAS DRUG
CES DUS 'KHOR 'GREL CHEN DRI MED 'OD DU BSHAD DO, ,SA DANG CHU
DANG ME DANG RLUNG DANG NAGS KYI BDAG PO STE LJON SHING DANG NAS
'BRAS LA SOGS PA'I 'BRU RNAMS TE DUS

'KHOR GYI SKOR NAS BSHAD PA'I SROG CAN GYI SDE DRUG GAM, SA CHU
ME RLUNG LJON SHING LNGA DANG, SRIN BU DANG GROG MA DANG BUNG BA
DANG MI ZHES BYA BA BZHI STE RTOG GE 'BAR BA SOGS LAS BSHAD PA'I
SROG CAN GYI SDE DGU'O, ,DE DAG

LAS SA LA SOGS PA LNGA NI DBANG PO GCIG PA STE, REG PA'I DBANG
PO DANG LDAN PA'I PHYIR RO, ,SRIN BU DANG, DUNG DANG, NYA PHYIS
DANG, SRIN BU PAD PA LA SOGS PA NI DBANG BO GNYIS PA STE, REG PA
DANG, RO'I DBANG BO DANG LDAN

@17B PA'I PHYIR RO, ,GROG MA DANG SRIN GYI ME LA SOGS PA NI
DBANG PO GSUM PA STE, REG PA DANG, RO DANG, SNA'I DBANG PO DANG
LDAN PA'I PHYIR RO, ,BUNG BA DANG, SBRANG BU DANG, SBRANG BU
MCHU RINGS LA SOGS PA NI DBANG PO BZHI PA STE,

REG PA DANG, RO DANG, SNA DANG, MIG GI DBANG PO DANG LDAN PA'I
PHYIR RO, ,MI DANG RKANG BZHI PA DANG BYA LA SOGS PA NI DBANG PO
LNGA PA STE, REG PA DANG, RO DANG, SNA DANG, MIG DANG, RNA BA'I
DBANG PO DANG LDAN PA'I PHYIR RO,

ZHES ZER RO, ,SDOM PA NI LNGA STE, GCER BU LA SOGS PA BYED PA
SPYOD LAM GYI SDOM PA DANG, MI SMRA BA'I YID DAM 'CHA' BA SOGS
SKAD KYI SNGOM PA DANG, GZHAN LA SLONGS MO SPYOD PA 'BA' ZHIG
GIS 'TSO BA YONGS SU TSOL BA'I SNGON

PA DANG, BSOD SNYOMS BSLANGS PA CHUD ZOS SU MI 'DOR BA'I SDOM PA
DANG, SBRANG G-YAB DANG RIL PA LA SOGS PA 'DZIN PA NYE BAR RAB
TU GNAS PA'I SDOM PA'O, ,KHA CIG KHAS BLANGS PA MI 'DOR BA ZER
LA, RTZA MI'I 'GYUR DANG 'GYUR

MANGS SU BSLANGS PA MI 'DOR BA'I DOD LA LEN PA SNGOM PA ZHES
'BYUNG STE, DE LTAR NA 'TSO TZAM LAS LHAG PA LEN PA SNGOM PA'O,
,NYE BAR RAB TU GNAS PA'I DOD LA 'GYUR MANGS SU 'DOMS STONG PAR
'JOG PA'I SNGOM PA'O ZHES 'BYUNG BA LTAR NA

'DOMS DKRIS KYANG SPANGS PA'I GCER BU'I DON TO, ,BRTUL ZHUGS
LNGA NI, DANG PO GZHAN LA 'TSE BA MED PA DANG, GNYIS BRDZUN
SPANGS PAS BDEN PAR SMRA BA DANG, GSUM PA RKU BA SOGS SPANGS PAS
BYA NI PA LEN PA DANG, BZHI PA MI

TSANGS SPYOD SPANGS PAS TSANGS PAR SPYOD PA DANG, LNGA PA GSO
TZAM YANG MI 'DZIN PAS YONGS SU GZUNG BA THAMS CAD YONGS SU
GTONG BA'O, ,YE SHES LNGA NI, SKYES THOB KYI BLO GROS KYI YE
SHES DANG, THOS PA LAS BYUNG BA'I YE SHAS DANG,

@18A *, ,MTSAMS DANG BCAS PA LA, KHA CIG 'CHI BA'I DUS KYI
MTSAMS ZHES 'CHAD LA, GZHAN DAG THUN BZHI'I MTSAMS KYI YE SHES
SAM, YANG NA 'GYUR MANGS SU MTHA' ZHES 'BYUNG BA LTAR THAR PA'I
GNAS

SKABS KYI YE SHES SO ZHES 'CHAD DO, ,YID KYI RTOG DPYOD KYIS
SHES BYA YONGS SU TSOL BA'I YE SHES DANG, MO DANG RTZIS LA SOGS
PA'I YE SHES SO, ,SPYOD PA'I DBYE BA NI BCU GSUM STE, BRTUL
ZHUGS KYI DBYE BA SNGAR BSHAD PA

LNGA DANG, SNGOM PA'I DBYE BA SNGAR BSHAD PA LNGA DANG, LUS KYI
GSANG BA ME LNGA BSTEN PA DANG GAm GAR 'JUG PA SOGS DANG, NGAG
GIS GSANG SNGAGS BZLA BA SOGS DANG, SEMS KYIS GSANG BA RANG GI
LUGS KYI THAR BA'I

LAM SGOM PA'O, ,'DI DAG THAR BA THOB BYED KYI LAM DU 'DOD DO,
,THAR BA NI GONG DU BSHAD PA'I 'JIG RTEN 'DUS PA ZHES BYA BA'I
GZUGS YIN LA, 'GRO BA LNGA NI, DMYAL BA DANG DUD 'GRO DANG MI
DANG LHA DANG THAR PA'I 'GRO BA'O, ,

LUS LNGA ZHES PA NI, MI LA SOGS PA KHAMS KYI KHA ZAS CAN GYI LUS
DANG, LHA RNAMS KYI 'OD KYI LUS DANG, SROG GI RANG BZHIN CAN
NAGS KYI BDAG PO LA SOGS PA DRUG PO RNAMS KYI LUS DANG, RDZUS
SKYES NI YONGS SU

GRAGS PA'I RDZUS SKYES NYID DE DE DAG GI LUS DANG, MTHA'I GNAS
SKABS THAR BA THOB PA'I LUS SO, ,'GRO BA 'DI DAG KYANG DBANG PO
GCIG LDAN SOGS SNGAR BSHAD PA'I SROG CAN GYI SDER 'DUS SO,
,'CHING BA NI LTA NGAN SUM BRGYA DRUG

CU RTZA GSUM DANG, LAS NI TSE DANG SOGS SGRAS RUS DANG MING DANG
PHYIS MYONG 'GYUR TE BZHI'O, ,GRUB 'GREL LAS TSE SOGS ZHES PAS
LAS LHAG MA LUS SOGS 'DON PA'O ZHES PA DPE MA DAG STE, RUS SOGS
'DON PA'O ZHES BSHAD

@18B DGOS PA'I PHYIR, GCER BU PA LTAR NA SKAR MA'I BSTAN BCOS
MA BRTZAM PA DANG, DBYOD PA BA LTAR NA MCHOD SBYIN SRID SRUNG
SOGS RIG BYED KYI BSTAN BCOS MA BRTZAM PA DANG, GCER DPYOD GNYIS
KAS THUN MONG DU LUNG MA BSTAN P'I

DNGOS PO BCU BZHI LUNG MA BSTAN PA DANG, 'KHOR BA'I THOG MA MI
MNGON PAR GSUNGS PA SOGS KYIS KUN MKHYEN MED PA DANG, DGUN DUS
SU NYAL BA STE GNYID LOG PA DANG, DBYAR DUS SU SMYO BA SOGS KYIS
LJON SHING DANG

SOGS SGRAS SA CHU ME RLUNG SOGS SEMS LDAN DU SGRUB PO, ,'PHAGS
YUL DU BYUNG BA'I MU STEGS PA'I GRUB MTHA' NYER LNGA SOGS DANG,
BOD DU BYUNG BA'I BON GYI GRUB MTHA' LA SOGS PA LTAR SNANG MANG
PO YOD KYANG, DE DAG SHES PA'I

GNANG DE DGOS PA CHUNG BAS NA RTZA BA 'DIR MI SPRO STE MA BSHAD
DO, ,DE DGAG PA NI, RDZAS DANG RNAM GRANGS NI PHAN TSUN NGO BO
GCIG YIN PA'AM NGO BO GCIG TU MED ZHES DBYAD NA RDZAS DANG RNAM
GRANGS KYI KHYAD PAR 'JIG 'GRO BA DANG, THAR BA

RDUL PHRA RAB BSAGS PA'I GZUGS YIN PA'I PHYIR LAS ZAD KYANG GROL
BA'I DON MED PA DANG, BDAG NI LUS BZHIN DU CHE CHUNG DU 'GYUR NA
MI RTAG PAR 'GYUR PAS RTAG PAR KHAS LEN PA NYAMS PA DANG, TSUL
GCIG PA'I RTAGS SBYOR LA SGRUB

BYA RTOGS PA'I RJES DPAG BSKYED PA'I NUS PA MED PAS TSUL GCIG
PA'I RTAGS YANG DAG KHAS LEN PA 'GAL BA STE MI 'THAD DO,, ZHES
PA'O,, GCER BU PA'I GRUB MTHA' TSAD BSAL GYI SKABS SO,, ,,'DIR
SMRAS PA,

BU RAM SHING PA'I GSUNG GI 'OD ZER GYIS, ,MCHOG DMAN SKYE 'GRO'I
ZHAG LDAN YONGS KHYAB TSE, ,RMONGS PA'I KHOL BO T'I RTHA KA YI
GZHUNG, ,MUN PA'I KHUNG BUR YIB LAS GZHAN DU CI, ,MU STEGS
GZHUNG LUGS BONG BU'I 'O MA NI, ,

@19A *, ,YID GZHUNGS MKHAS PA'I RIGS PAS BSRUB PA'I TSE, ,DON
MED NOR 'KHRUL BSHAD DRI BRO BA LAS, ,DON LDAN MAR GYI NYID KHUS
RING DU DBEN, ,RANG GI DON DU GZHAN LA 'TSO BA DANG, ,GZHAN GYI

DON DU RANG SROG 'DOR DGOS PA'I, ,PHYI NANG STON PA'I KHYAD PAR
'DI MTHONG NA, ,MCHOG DMAN 'BYED CHOS GZHAN GYIS CI ZHIG BYA,,
ZHES RTZA BA'I TSIG 'GREL LAS LE'U DANG PO BDUN GYI SKABS BYAS
ZIN TO,, ,,

BLA MA THUB PA'I DBANG PO 'PHAGS PA'I 'KHOR TSOGS DANG BCAS PA
LA PHYAG 'TSAL LO, ,DA NI RANG SDE BYE SMRA MDO SEMS DBU MA
BZHES SOGS KYI TSIG DON 'CHAD DE, SANGS RGYAS PA RANG GI SDE BA
LA BYE SMRA DANG MDO SDE PA

DANG SEMS TZAM PA DANG DBU MA PA BZHIR GRANGS NGES PA YIN TE,
SH'AKYA THUB PA'I BSTAN PA LA GRUB MTHA' LNGA PA DANG, THEG PA
BZHI PA MED PAR MDO RGYUD DU MA DANG MKHAS GRUB DU MAS GSUNGS
PAS SO,, DBYE BA NI BSHAD MA

THAG PA'I 'DI BZHI DANG BSDU BA NI BYE MDO GNYIS THEG DMAN DANG
DBU SEMS GNYIS THEG CHEN GRUB MTHA' SMRA BAR BSDUS PA STE DBYE
BSDU'I TSUL GNYIS BSHAD PA LTAR YIN GYI, BOD KHA CIG BYE MDO
GNYIS NYAN THOS DANG

SEMS TZAM PA RANG RGYAL DANG DBU MA PA THEG CHEN PA STE THEG PA
GSUM DU BSDUS PA DANG, GRUB MTHA' KUN SHES MKHAN POS, MDO SDE PA
BYE SMRA'I NANG DU BSDUS NAS GRUB MTHA' GSUM DU 'DOD PA DANG,
KHA CIG GNAS MA BU

BYE SMRA LAS GZHAN DU BYAS TE GRUB MTHA' LDAR DBYE BA RNAMS
'KHRUL BAR SHES PAR BYA'O,, NYAN THOS SDEB GNYIS KAS THEG CHEN
GYI SDE SNOD NAS BSHAD PA'I KUN GZHI NYON YID DANG BDEN MED DANG
GZUNG 'DZIN GNYIS SU MED PA'I

@19B CHOS KYI BDAG MED DANG, BYANG SEMS SA BCU DANG THEG CHEN
NAS BSHAD PA'I CHOS LONGS SPRUL PA'I SKU GSUM BA DANG DE DAG GI
YON TAN MANG PO DANG, SOGS SGRAS DE NYID NAS BSHAD PA'I GZUNGS
DANG TING NGE 'DZIN GYI SGO MTHA' YAS PA SOGS

MI 'DOD PA DANG, THEG CHEN GYI MDO RNAMS SNGON DUS KYI NYAN THOS
SDE BAS BKAR MI 'DOD LA NYAN THOS SDE PHYI RABS PA RNAMS KYIS
BKAR 'DOD PAR GRAGS PA LTAR YIN NO, ,GZHUNG BYE BRAG BSHAD MTSO
GTZO BOR RJES SU 'BRANG NAS GRUB

MTHA' SMRA BA'I PHYIR DANG, DUS GSUM RDZAS KYI BYE BRAG YIN PAR
SMRA BA'AM, MU STEGS BYE BRAG PA LTAR RDZAS GRUB KYI CHOS MANG
DU SMRA BAS NA BYE BRAG TU SMRA BAR BTAGS PA DE LA SDE BA BCOS
BRGYAD GYES TSUL NI, RTZA BA'I SDE BA

BZHI LAS BCO BRGYAD GYES TSUL DANG GNYIS LAS BCO BRGYAD GYES
TSUL GNYIS DANG, SOGS SGRAS RTZA BA'I SDE BA GCIG DANG GSUM LAS
GYES TSUL YOD PAR BSHAD DO, ,RTZA BA'I SDE BA BZHI LAS BCO
BRGYAD GYES TSUL LA'ANG DUL

LHA DANG LO DRI MKHAN PO'I LUGS GNYIS LAS, DUL LHA'I BSHAD TSUL
NI, GZHI THAMS CAD YOD PAR SMRA BA DANG, PHAL CHEN PA DANG, GNAS
BRTAN PA DANG, MANG POS BKUR BA STE RTZA BA'I SDE BA BZHI LA RIM
PA BZHIN DU SDE

BA BDUN DANG LNGA DANG GSUM DANG GSUM DU GYES PAR SDE BA THA DAD
PA BSDUS PA LAS GSUNGS SHING, YANG NA RTZA BA'I SDE BA GNYIS LAS
GYES TSUL LA'ANG BSHAD TSUL GNYIS LAS DANG PO NI DGE 'DUN PHAL
CHEN PA LA BRGYAD DANG

GNAS BRTAN PA LA BCUR GYES PA NI SDOMS LOGS SU GSAL BA LTAR YIN
NO, ,STAG LOS SDE BA BCO BRGYAD PO DE KUN BYE BRAG SMRA BA'I SDE
BAR KHAS BLANGS PA DANG, SA STON PA DANG DPE STON PA SOGS MDO
SDE BAR KHAS BLANGS NAS

@20A *, ,SDE BA BCO BRGYAD DU NYAN THOS SDE BA GNYIS KA 'DUS
PAR 'DOD PA NI 'GAL BA DANG, MDO SDE BA BYE SMRA'I NANG DU BSDUS
TSUL NI, MDO SDE BAR GYUR BA'I DGE TSUL DGE SLONG RNAMS RTZA
BA'I SDE BA BZHI PO GANG

RUNG GI DGE TSUL DGE SLONG DU 'DUS PA TZAM LA BYED NA BSDU BYA
HA CANG RGYA CHUNG BA'I SKYON 'BYUNG STE, DBU MA BA DANG SEMS
TZAM PAR GYUR BA'I DGE TSUL DGE SLONG RNAMS KYANG RTZA BA'I SDE
BA BZHI PO GANG RUNG GI DGE TSUL DGE SLONG DU BSDUS

PA'I PHYIR DANG, DER MA ZAD THEG CHEN GYI SDE SNOD KYANG SDE BA
BCO BRGYAD KYI GZHUNG DU 'DUS PAR LEGS LDAN 'BYED DANG SPYAN RAS
GZIGS RTUL ZHUGS KYIS BSHAD PA'I PHYIR YANG BSDU BYA RGYA CHUNG
BA'I SKYON 'BYUNG NGO, ,RTOG GE

'BAR BAR RTZA BA'I SDE BA GNYIS LAS BCO BRGYAD DU GYES TSUL DANG
PO'I SKABS SU BSHAD PA'I GNAS BRTAN PA BCU'I NANG TSAN GYI MANG
POS BKUR BA LA SOGS SDE PA LNGAS RDZAS BTAGS DANG RTAG MI RTAG
DANG PHUNG PO LAS

NGO BO GCIG DANG THA DAD SOGS GANG DU YANG BRJOD DU MED PA'I
BDAG YOD PAR SMRA NA YANG, MI 'JIG PA'I RTAG PA DANG CHA SHAS
MED PA'I GCIG BU DANG GZHAN LA MI LTOS PA'I RANG DBANG CAN TE
KHYAD CHOS GSUM LDAN GYI BDAG

MED PAR 'DOD CING, THUB PA'I LUNG RTOGS KYI BSTAN PA GCES BAR
'DZIN PA NI RANG SDE'I GRUB MTHA' SMRA BA KUN DANG MTSUNGS PAS
GZHAN SDE BA GTAN MIN LA NAM MKHA' SOGS 'DUS MA BYAS RNAMS RDZAS
DANG DNGOS

POR 'DOD PA'I RANG SDE BA YIN PAS BYE SMRA LAS GRUB MTHA' GZHAN
PA YANG MA YIN NO, ,GZHI YUL GYI RNAM BZHAG NI, KUN RDZOB DANG
DON DAM BDEN PA GNYIS DANG, GZUGS DANG, TSOR BA DANG, 'DU SHES
DANG, 'DU BYED DANG,

@20B RNAM SHES KYI PHUNG PO STE LNGA DANG, MIG DANG, RNA BA
DANG, SNA DANG, LCE DANG, LUS DANG, YID KYI SKYE MCHED DANG,
GZUGS DANG, SGRA DANG, DRI DANG, RO DANG, REG BYA DANG, CHOS KYI
SKYE MCHED DE BCU GNYIS DANG, MIG NAS YID KYI

BAR RTEN DANG, GZUGS NAS CHOS KYI BAR YUL DANG, MIG GI RNAM PAR
SHES PA NAS YID KYI RNAM PAR SHES PA'I KHAMS KYI BAR BRTEN PA
STE BCO BRGYAD DANG, DMYAL BA DANG, YI DVAGS DANG, DUD 'GRO
DANG, MI DANG, LHA STE 'GRO BA LNGA DANG,

KHAMS DANG, REG PA DANG, SEMS PA DANG, SEMS KYI ZAS TE BZHI
DANG, DMIGS MTSUNGS GANG RUNG GI SGO NAS ZAG PA RGYAS SU RUNG MI
RUNG GIS ZAG BCAS ZAG MED GNYIS DANG, 'DUS BYAS GZUGS SOGS PHUNG
PO LNGA DANG, 'DUS

MA BYAS NAM MKHA' DANG SO SOR BRTAG DGOG DANG SO SOR BRTAG MIN
GYI DGOG PA STE GSUM DANG, KHAMS RE GNYIS KYI NANG GI DRUG TSAN
DANG PO'I NAM MKHA'I KHAMS NI SNANG MUN GANG RUNG GI BDAG NYID
DU GYUR BA'I GZUGS KYI SKYE MCHED DANG,

RDZAS RDUL PHRA RAB NI CHA BCAS MIN ZHING PHAN TSUN REG PA MIN
PAR 'DOD DO,, YUL CAN MNGON SUM DANG RJES DPAG TSAD MA DANG, LAM
NI TSOGS SBYOR MTHONG SGOM MI SLOB LAM LNGA DANG, SBYIN PA DANG,
TSUL 'KHRIMS DANG, BZOD PA DANG,

BRTZON 'GRUS DANG, BSAM GTAN DANG, SHES RAB KYI PHAR PHYIN TE
DRUG DANG, 'BRAS BU'I RNAM BZHAG NI, 'PHAGS PA BRGYAD PA DANG,
CHAGS BRAL SNGON SONG GI ZHUGS PA DBANG PO RDUL RNO GNYIS DANG,
DE'I 'BRAS GNAS GNYIS DANG,

LHA DANG MI'I RIGS NAS RIGS SKYE GNYIS DANG, TSE GCIG BAR CHAD
GCIG PA DANG, PHYIR MI 'ONG BAR 'DA' BA DANG, SKYES TZAM NYID
NAS 'DA' BA DANG, 'DU BYED DANG BCAS TE 'DA' BA DANG, 'DU BYED
MED PAR 'DA' BA DANG, 'PHAR BA

@21A *, ,GSUM DANG, SRID RTZE'I MTHAR THUG 'GRO DANG, GZUGS MED
NYER 'GRO DANG, MTHONG CHOS ZHI DANG, LUS MNGON BYED DANG, BSE
RU LTA BU STE DGE 'DUN NYI SHU DANG, RGYUN ZHUGS ZHUGS 'BRAS
GNYIS

DANG, PHYIR 'ONG ZHUGS 'BRAS GNYIS DANG, PHYIR MI 'OD ZHUGS
'BRAS GNYIS DANG, DGRA BCOM ZHUGS 'BRAS GNYIS TE BRGYAD DANG,
DGA' LDAN GYI GNAS NA ZHUGS PA LA SOGS PA'I MDZAD PA BCU GNYIS
LA KHYIM PA DANG

RAB BYUNG GI MDZAD PA DANG, SO SKYE DANG 'PHAGS PA'I MDZAD PA
DANG, BYANG SEMS DANG SANGS RGYAS KYI MDZAD PA'I CHA GNYIS GNYIS
PHYE BA RNAMS RDZOGS PA NA SANGS RGYAS KYI SKU DNGOS KYI MDZAD
PA RNAMS TSAR PHYIN PA YIN LA,

NYAN THOS DANG RANG RGYAL DANG SANGS RGYAS KYIS SDUG BSNGAL GYI
PHUNG PO'I LHAG MA MED PA'I MYANG 'DAS MNGON DU MDZAD PA GSUM
KAR BE MA RIG RGYUN CHAD DE ZHI BA'I DBYINGS 'BA' ZHIG LUS PAR
'DOD PA NI 'BRAS BU'I RNAM BZHAG

YIN NO,, DNGOS SU BCOM PA'AM GZHIG PA STE BLOS CHA SHAS SO SOR
BSAL BA NA RANG 'DZIN PA'I BLO 'DOR BA DANG MI 'DOR BA'I CHOS NI
RIM BZHIN KUN RDZOB DANG DON DAM BDEN PA'I DON YIN LA, MNGON PA
SDE BDUN BKA'

MA YIN NA MNGON PA'I SDE SNOD MED PAR 'GYUR BA LAS, DGE SLONG
SDE SNOD GSUM PA ZHES GSUNGS PA'I PHYIR SDE BDUN BKA' YIN PA
DANG, LUNG DANG BSTAN BCOS RNAMS MING TSIG YI GE GSUM TSOGS PA'I
SGRA SPYI YIN PAS

NA LDAN MIN 'DU BYED YIN ZHING, MNGON SUM GYI TSAD MA LA DBANG
MNGON YID MNGON RNAL 'BYOR MNGON SUM GSUM YOD PA YIN NA'ANG RANG
RIG MNGON SUM MED PA DANG, MTSUNGS LDAN DANG LHAN CIG 'BYUNG
BA'I RGYU 'BRAS SOGS

@21B DUS MNYAM PA'I RGYU 'BRAS MTSAN NYID PA DU MA YOD CING,
RNAM PAR RIG BYED MA YIN PA'I GZUGS NI GZUGS MTSAN NYID PA YIN
LA, DBANG SHES RNAMS 'DRA RNAM MED PAR YUL LA DNGOS SU RIG PA
YIN NO, ,SNANG BA GZUGS KYI GZHI

DANG; GTZO BO SEMS KYI GZHI DANG, 'KHOR SEMS BYUNG GI GZHI DANG,
GNAS SKABS LDAN PA MA YIN PA'I 'DU BYED KYI GZHI DANG, 'DUS MA
BYAS KYI GZHI STE LNGA KA DNGOS PO DANG RDZAS SU GRUB PA YIN
ZHING, SANGS RGYAS KYI GZUGS PHUNG DE

SANGS RGYAS MA YIN PA DANG, GANG LA SKYABS SU 'GRO BA'I YUL DU
GYUR BA'I SANGS RGYAS NI MI SLOB PA'I CHOS KHO NAR 'DOD DO, ,SDE
BA SO SO'I THUN MONG MA YIN PA'I 'DOD TSUL NI SLOB DPON LEGS
LDAN 'BYED KYI GZHUNG DBU MA SNYING PO RTZA

'GREL DANG SOGS SGRAS SHER SGRON 'GREL BSHAD DANG GZHUNG LUGS
KYI BYE BRAG BKOD PA'I 'KHOR LO DANG SDE BA THA DAD PA BSDUS PA
RNAMS LTOS SHIG DANG SHES PAR 'GYUR RO ZHES PA'O,, BYE BRAG TU
SMRA BA'I SKABS SO,, ,,

DA NI MDO SDE TSAD MAR SMRA BAS MDO SDE BA ZHES SOGS KYI TSIG
DON 'CHAD DE, GTZO BOR MDO SDE TSAD MAR BYAS NA GRUB MTHA' SMRA
BA'I NYAN THOS SDE BA YIN PAS NA MDO SDE BA ZHES THA SNYAD 'DOGS
PA DE LA, DBYE NGO NI MDZOD RTZA 'GREL

SOGS SU BSHAD PA'I LUNG GI RJES 'BRANG DANG MDO DANG SDE BDUN
SOGS SU BSHAD PA'I RIGS PA'I RJES 'BRANG GNYIS DANG, GZUNG 'DZIN
GRANGS MNYAM GCIG CAR BA DANG, RIM 'BYUNG BA DANG, SNA TSOGS
GNYIS MED PA STE RNAM PA

'DOD TSUL GYI SGO NAS GSUM YOD DO, ,GZHI'I 'DOD TSUL NI, DON DAM
PA DANG KUN RDZOB KYI BDEN PA GNYIS NI RIM BZHIN DON DAM PAR DON
BYED NUS PA DANG DE LTAR MI NUS PA'I CHOS SO,, PHUNG PO LNGA
DANG BRTHO BRGYAD DANG SKYE MCHED BCU

@22A *, ,GNYIS KYI 'DOD TSUL PHAL CHER BYE SMRA DANG MTHUN
KYANG, PHUNG PO BTAGS YOD DU 'DOD PAS GZUGS DANG GZUGS PHUNG YIN
KHYAB MNYAM MA YIN PA DANG, MIG DANG MIG KHAMS GNYIS LA MU BZHI

YANG 'DOD DAM SNYAM MO, ,'DUS BYAS PHUNG PO LNGA DANG 'DUS MA
BYAS GSUM MAM BZHI'I THA SNYAD KYANG YOD MOD KYI, DE DAG TU
GRANGS NGES PA MA YIN TE, SGRA SPYI DON SPYI DANG GZHI MTHUN
DANG, GCIG DANG THA DAD DANG 'DAS PA

DANG MA 'ONGS PA SOGS 'DUS MA BYAS MANG PO YOD PAS SO, ,ZHES PA
NI GZHI'I RNAM BZHAG GO, LUS DANG TSOR BA DANG SEMS DANG CHOS
DRAN PA NYER BZHAG BZHI DANG, KUN NYON SKYES PA SPONG BA DANG,
MA SKYES PA MI SKYED PA DANG,

RNAM BYANG SKYES PA 'PHEL BAR BYED PA DANG, MA SKYES PA SKYED
PAR BYED PA'I YANG DAG BAR SPONG BA BZHI DANG, 'DUN PA DANG
BRTZON 'GRUS DANG SEMS DANG DBYOD PA'I RDZU 'PHRUL GYI RKANG PA
BZHI DANG, DAD PA DANG RTZON 'GRUS DANG DRAN PA

DANG TING NGE 'DZIN DANG SHES RAB KYI DBANG PO LNGA DANG, DAD PA
NAS SHES RAB KYI STOBS LNGA DANG, DRAN PA DANG CHOS RAB TU RNAM
'BYED DANG BRTZON 'GRUS DANG DGA' BA DANG SHIN SBYANGS DANG TING
NGE 'DZIN DANG BTANG SNYOMS YANG DAG

BYANG CHUB KYI YAN LAG BDUN DANG, YANG DAG PA'I LTA BA DANG RTOG
PA DANG NGAG DANG LAS MTHA' DANG 'TSO BA DANG RTZOL BA DANG DRAN
PA DANG TING NGE 'DZIN YANG DAG 'PHAGS LAM YAN LAG BRGYAD DE
BYANG PHYOGS SO BDUN DANG,

GZUGS CAN GZUGS LA BLTA BA DANG GZUGS MED GZUGS LA BLTA BA DANG
GZUGS SDUG PA DANG NAM MKHA' MTHA' YAS DANG RNAM SHES MTHA' YAS
DANG CI YANG MED DANG SRID RTZE DANG 'GOG PA'I RNAM THAR TE
BRGYAD DANG

@22B BSNAM GTAN DANG PO'I SNYOMS 'JUG NAS 'GOG PA'I SNYOMS 'JUG
GI BAR MTHAR GNAS SNYOMS 'JUG DGU DANG, RTOGS RIGS MI 'DRA BA
MED KYANG BRTZE BA SNYING RJE CHEN PO SOGS DANG SA DANG PHAR
PHYIN SOGS KYIS THEG CHEN MCHOG TU BYED

PA NA LAM GYI RNAM BZHAG STE, PHAL CHER MDZOD DANG MTHUN NO,,
NYAN RANG GNYIS LA ZHUGS GNAS BRGYAD DANG NYAN THOS LA DGE 'DUN
NYI SHU DANG RANG RGYAL LA TSOGS NA SPYOD PA DANG BSE RU LTA BU
GNYIS DANG RDZOGS PA'I SANGS RGYAS KYANG

MDZOD LTAR 'DOD PA NI 'BRAS BU'I RNAM BZHAG YIN NO, ,RGYU RKYEN
TSOGS SHING 'DUS BYAS PA'I DNGOS PO RNAMS SKAD CIG MA DANG,
MNGON PA SDE BDUN BKA' MA YIN PAR BYAS SHING, MNGON PA'I SDE
SNOD DU GYUR BA'I BKA' NI MDO SDE DANG

'DUL BA'I SDE SNOD KYI NANG DU GNAS PA'I CHOS RNAMS KYI RANG
DANG SBYI'I MTSAN NYID THOR BUR 'CHAD PA'I MDO RNAMS YIN LA,
BKA' BSTAN LA SOGS PA'I LUNG NI TSIG GI RANG BZHIN YIN PAS GZUGS
SU 'DUS SO,, PHRA RAB RDUL

LA PHYOGS CHA YOD PAR 'DOD PA DANG MED PAR 'DOD PA GNYIS DANG,
RNAM RIG MIN PA'I GZUGS RDZAS SU MED CING MIG DBANG GZUGS CAN
TSANG MA MIN PA DANG, 'DUS MA BYAS KYI CHOS RNAMS DNGOS POR MED
CING LDAN MIN 'DU BYED BEM

PO STE RDZAS SU MED PA'I BTAGS YOD DANG, DBANG PO'I SHES PA NI
YUL GYI 'DRA RNAM DANG LDAN ZHING, DE LA LUGS GSUM STE, KHRA BO
LA LTAS PA'I TSE SNGO SER DKAR DMAR SOGS GZUNG BA'I RNAM PA DANG
GRANGS MNYAM PA'I MIG

GI RNAM SHES RIGS MTHUN DU MA GCIG CAR SKYE BAR 'DOD PA DANG,
DE'I TSE DE DANG GRANGS MNYAM PA'I RNAM SHES RIGS MTHUN DU MA
RIM GYIS SKYE BAR 'DOD PA DANG, DE'I TSE KHRA BO'I STENG GI KHA
DOG SNA TSOGS PA RNAM SHES GCIG LA

@23A *, ,'CHAR BA MI 'GAL BAS NA KHRA BO'I RNAM CAN GYI RNAM
SHES GCIG BU SKYE BAR 'DOD PA DANG GSUM MO, ,DE DAG LAS DANG PO
LA LUNG RIGS KYI RJES 'BRANG GNYIS KA YOD LA, BAR BA NI LUNG GI

RJES 'BRANG GI MDO SDE BA KHO NA'I LUGS SU BSHAD DE, SGRUB BYED
GSAL BAR MA BSHAD PAS NA BRTAG DGOS SO,, RGYU 'BRAS MTSAN NYID
PA LA DUS MI MNYAM PA ZHIG DGOS LA, DGRA BCOM PA YIN NA SBANGS
RTOGS

LAS MI MNYAM PAS KHYAB CING, BSAM GTAN DANG PO GSUM GYI YAN LAG
GI BDE PA NI LUS SHES SU GYUR BA'I TSOR BA YIN PAS NA SGOM STOBS
KYIS BSKYED PA'I LUS SHES NI BSAM GTAN GYI YAN LAG TU RUNG NGO,
,

MNGON SUM LA DBANG MNGON YID MNGON RNAL 'BYOR MNGON SUM RANG RIG
MNGON SUM BZHI DANG, SEMS CAN GYI MNGON SUM GYI SNANG YUL LA MI
RTAG PA YIN DGOS PA'I PHYIR, BDAG MED RTOGS PA'I RNAL 'BYOR
MNGON SUM

GYIS BDAG GIS DBEN PA'I 'DU BYED DNGOS SU DANG BDAG MED SHUGS LA
RTOGS SO,, BYANG 'PHAGS LA MNYAM BZHAG PA YIN DGOS PA NI MDZOD
LUGS DANG MTHUN KYANG, SANGS RGYAS KYI CHOS SKU DANG GZUGS

PHUNG GNYIS KA SANGS RGYAS SU 'DOD PA NI MI 'DRA BA'I KHYAD PAR
YIN NO,, ZHES PA'O,, MDO SDE BA'I SKABS SO,, ,,'KHOR LO DANG
PO'I DON BZHIN DON SMRA DANG, ZHES SOGS KYI TSIG DON NI, 'DIR
BSTAN

'KHOR LO DANG PO'I DON BZHIN DU DON SMRA SDE GNYIS DANG, RIM PA
LTAR 'DIR BSTAN 'KHOR LO BAR BA DANG THA MA'I BSHAD LUGS BZHIN
DU DBU MA BA DANG SEMS TZAM PA'I LUGS GNYIS BZHAG PA'I PHYIR NA
GRUB MTHA'

@23B BZHI KA YANG THUB PA'I GSUNG RAB KYI DGONGS PA YIN ZHING
GSUNG RAB KYI DGONGS PA LA MCHOG DMAN GYI KHYAD PAR YANG YOD PAR
MKHAS PA RNAMS BZHED DO, THEG CHEN LA THEG DMAN DANG MI 'DRA
BA'I KHYAD PAR MANG PO YOD PA RNAMS

MKHAS PA RNAMS KYIS THEG CHEN GYI MDO DANG SNGAGS KYI LUGS GNYIS
SU BSDUS TE BSHAD PA YIN TE, MDO SNGAGS RE RE'ANG DBU MA BA DANG
SEMS TZAM PA'I LUGS SU BKRAL BA GNYIS GNYIS YOD PA'I PHYIR RO,,
RGYAL BAS

LUNG BSTAN PA'I SHING RTA CHEN PO GNYIS KYIS RGYAL TSAB BYAMS
MGON DANG RJE BTZUN 'JAM DBYANGS GNYIS KYI BKA' DRIN GYIS MDO
SDE DGONGS 'GREL DANG BLO GROS MI ZAD PA'I MDO BZHIN DU SEMS
TZAM PA DANG DBU MA PA'I

SHANG RTA'I SROL GSAR DU PHYE BA DANG, BOD SNGA RABS PA RNAMS LA
KLU SGRUB THOGS MED DBYIG GNYEN PHYOGS GLANG STE SHING RTA SROL
'BYED BZHIR GRAGS PA MI 'THAD PA DANG, RANG LUGS LA KLU SGRUB
THOGS MED RJE BTZUN BYAMS PA

STE SHING RTA SROL 'BYED GSUM RUNG BAR MKHAS PA RNAMS BZHED DO,
,DBU SEMS GNYIS KYIS PHAL CHER RGYA CHE BA'I LAM LA 'DOD PA
MTHUN ZHING ZAB MO STONG PA NYID LA 'DOD PA MTHUN PA MIN NO,
,KHAMS GSUM PO THAMS CAD

RNAM RIG NYID DANG SEMS TZAM DU SMRA BAS NA RNAM RIG PA DANG
SEMS TZAM PA ZHES BYA'O, ,DBYE BA NI SA SDE SOGS LUNG GI RJES
'BRANG DANG MDO DANG SDE BDUN NAS BSHAD PA'I RIGS PA'I RJES
'BRANG GNYIS DANG, DBANG SHES KYI

GZUNG RNAM BDEN PAR YOD PAR 'DOD PA'I RNAM BDEN PA DANG, DE
RDZUN PAR 'DOD PA'I RNAM RDZUN PA GNYIS SO,, 'DIR BSTAN 'KHOR LO
GSUM LAS LEGS PHYE'I CHOS 'KHOR NI SGRA JI BZHIN PA'I NGES DON
DANG GZHAN GNYIS NI SGRA JI

@24A *, ,BZHIN MA YIN PA'I DRANG PA'I DON NO, ,DRANG DON DANG
NGES DON GANG GIS BYED SNYAM NA, RTON PA BZHI DANG RIGS PA BZHIS
TSIG DON GNYIS DANG, DGONGS PA CAN BZHI DANG LDEM DGONGS

BZHIS GSUNG RAB LA DRANG NGES 'BYED DO,, 'DIR BSTAN 'KHOR LO
DANG PO NI SGRA JI BZHIN PA MA YIN PA'I DRANG DON YIN TE, KUN
BTAGS RANG GI MTSAN NYID KYIS MA GRUB PAR STON PA DANG GZUNG
'DZIN RDZAS

GZHAN DU MA GRUB PAR STON PA'I LUNG DANG, KUN BTAGS RANG GI
MTSAN NYID KYIS MA GRUB PAR SGRUB PA DANG, PHYI ROL GYI DON MED
PAR SGRUB PA'I RIGS PAS GNOD PA'I PHYIR DANG, KUN BTAGS THA
SNYAD DU YOD

PA DANG, PHYI DON SNANG BYED KYI BAG CHAGS LA BRTEN NAS PHYI ROL
DON SNANG GI RNAM SHES 'BYUNG BA LA DGONGS PA'I PHYIR DANG, RE
ZHIG CHOS KYI BDAG MED STON MI RUNG BA'I 'DUL BYA RNAMS GANG ZAG
GI BDAG MED RTOGS

PA LA BZHUGS PA'I CHED DU YIN PA'I PHYIR RO, ,'DIR BSTAN 'KHOR
LO BAR BA THEG CHEN GYI ZAB LAM RGYAS PAR STON PA'I MDO DE SGRA
JI BZHIN PA MIN TE, CHOS THAMS CAD NGO BO NYID MED PAR GSUNGS PA
NI MTSAN

NYID GSUM GYI NGO BO NYID MED PA LA DGONGS PA'I PHYIR DANG, NGO
BO NYID MED PAR GSUNGS PA SGRA JI BZHIN PAR MI RUNG BA'I PHYIR
DANG, SGRA JI BZHIN PAR GZUNG NA MTSAN NYID GSUM KA LA SKUR
'DEBS SU 'GYUR

BA'I PHYIR RO, ,MTSAN NYID GSUM JI LTAR NGO BO NYID MED PA DE
LTAR MA SKYES PA SOGS KYI PHYIR MA SKYES PA SOGS SU GSUNGS
SHING, SKYE BA MED PA'I CHOS LA BZOD PA THOB PAR GSUNGS PA NI,
'KHOR BA LA

@24B THOG MA'I SKYE BA MED PA DANG, SKYES ZIN SLAR YANG DE NYID
DU SKYE BA MED PA DANG, CHOS SNGON MED PA GZHAN SKYE BA MED PA
DANG, KUN BTAGS LA RANG MTSAN GYIS SKYE BA MED PA DANG, GZHAN
DBANG LA RANG DBANG PA'I SKYE BA

MED PA DANG, YONGS GRUB LA GZHAN 'GYUR GYI SKYE BA MED PA DANG,
ZAD SHES THOB PA LA KUN NYON SKYE BA MED PA DANG, CHOS SKU LA
KHYAD PAR DU 'GRO BA'I SKYE BA MED PA STE DGONGS GZHI BRGYAD
KYIS SO, ,SOGS SGRAS MTHAR

THUG THEG PA GCIG DANG, YOD MIN MED MIN SOGS SU GSUNGS PA'I
DGONGS GZHI BSDUS PAR BSHAD DO, ,GZUNG 'DZIN RDZAS GZHAN DU MED
PA DANG RGYU 'BRAS DANG MTSAN MTSON SOGS KYI BYA BYED KYI CHA
BDEN PAR MED PA

LA DGONGS NAS CHOS THAMS CAD BDEN PAR MED PA DER BSHAD CES SLOB
DBON CHOS GRAGS KYANG GSUNGS SO, ,DER RANG MTSAN ZHES PA DPE DAG
MA DAG DPYAD DGOS TE, 'GREL BAR DE LA BSHAD PA MA BYAS PA'I
PHYIR DANG,

GZUNG 'DZIN GNYIS SU SNANG BA LTAR MED PA LA DGONGS PAR BSHAD
PA'I PHYIR RO, ,GAL TE DPE DAG PA YIN NA, GZUNG 'DZIN RANG MTSAN
ZHES YAR SBYOR RAM, RANG MTSAN RGYU 'BRAS ZHES MAR SBYOR BA GANG
YIN DANG,

DON BSHAD LUGS KYANG GANG YIN DPYAD DGOS SO, ,SNGA MA LUNG GI
RJES 'BRANG SEMS TZAM PAS KHAMS TE RIGS NI NUS PA SO SOR NGES
SHING BDEN PAR GRUB PA'I PHYIR THEG PA GSUM GYI RIGS SO SOR NGES
PA DANG RIGS

CHAD PA'I GANG ZAG GSUNG RAB LA THOS SOGS KYIS ZHUGS KYANG SKYO
SHING SOGS DANG NGES 'BYUNG GI BSAM PA GTAN NAS MI SKYE BAR 'DOD
DO, ,PHYI MA RIGS PA'I RJES 'BRANG SEMS TZAM PAS SGRIB PA MI
RTAG PA YIN PA DANG,

@25A *, ,DE GZHOM BYED KYI THABS YOD PA DANG, THABS DE SHES
MKHAN YOD PA DANG, DE STON MKHAN YOD PA DANG, DE LA DON GNYER
SKYE BA SRID PA'I PHYIR RIGS CHAD PA MED PAR MA ZAD MTHAR

THUG THEG PA GCIG TU'ANG 'GRUB PA YIN NO, ,KUN BTAGS BDEN GRUB
TU 'DZIN PA SGRO 'DOGS DANG MTSAN NYID GZHAN GNYIS PO BDEN MED
DU 'DZIN PA SKUR 'DEBS DANG DE GNYIS LAS BZLOG PA CHOS RNAMS
SGRA

RTOG GI GZHIR RANG MTSAN GYIS MA GRUB PAR RTOGS PA'I LAM NI DBU
MA'I LAM YIN NO, ,DNGOS PO KUN BDEN PAR GRUB NA BYED PA PO GANG
ZAG KUN RDZOB TU YOD CES BSHAD PA'I DON CI YIN ZHE NA, KUN RDZOB
DANG DON

DAM PA STE BDEN PA GNYIS SU YOD PAR 'JOG TSUL GNYIS YOD PA LAS,
'JOG TSUL DANG PO NI DBU MA PA DANG SEMS TZAM PAS DON DAM PAR
YOD MED RTZOD PA'I DON DAM DANG KUN RDZOB TU YOD PA YIN LA,

'JOG TSUL GNYIS PA NI, KUN NAS NYON MONGS PA SLONG DU RUNG BA
DANG MING DANG BRDA'I THA SNYAD KYIS BTAGS PA'I NGO BO NYID DANG
THA SNYAD 'DOGS PA'I MTSAN MA'I GZHIR GYUR BA YIN MIN GYIS KUN
RDZOB DANG

DON DAM BAR YOD PAR GSUNGS PA TZAM YIN NO, ,RDZAS YOD BTAGS YOD
LA YANG GNYIS SOGS KYI DBYE BA YOD PA'I PHYIR, TSIG SKAM DRANGS
NAS DNGOS PO RDZUN PAR GRUB PAR 'KHRUL LO, ,SGRA RTOG GIS

GNAS TSUL MA YIN PAR SGRO BTAGS PA'I CHA NI KUN BTAGS YIN LA,
DBYE NA MTSAN NYID YONGS SU CHAD PA'I KUN BTAGS DANG RNAM GRANGS
PA'I KUN BTAGS GNYIS SO, ,DE GNYIS LA MED PA DANG MA SKYES

@25B PA'I KUN RDZOB RIM BZHIN 'JOG GO, GNYIS SNANG 'KHRUL BA'I
GZHI'AM GNYIS SNANG 'KHRUL BA'I NGO BO NI GZHAN DBANG YIN LA,
DBYEN DAG PA'I GZHAN DBANG DANG MA DAG PA'I GZHAN DBANG GNYIS
SO, DE GNYIS LA RIM BZHIN RNAM

PAR MI RTOG PA'I YE SHES DANG NYON MONGS RNAMS 'JOG GO, BDAG
GNYIS SU KUN BTAGS BA LTAR GRUB PAS STONG PA'I DE BZHIN NYID NI
YONGS GRUB DANG, DE LA DBYE NA, BDAG MED GNYIS DANG, DE RE RE
LA'ANG STONG NYID NYI SHU SOGS

YOD DO, ,SGRAS BRJOD KYIS DBYE NA, STONG NYID DON DON DAM DANG,
MYANG 'DAS THOB PA DON DAM DANG, LAM BDEN SGRUB PA DON DAM DANG
GSUM YOD DO, SNOD BCUD KYI 'JIG RTEN GYI KHAMS CHAGS PA DANG
'JIG PA DANG GNAS PA SOGS

MDON PA 'OG MA DANG CHA 'DRA YANG, 'DOD PA SO DRUG DANG GNAS
RIGS BCO BRGYAD KYI GZUGS KHAMS DANG, RI'I DBYIBS LA SOGS PA
'DRA BA MIN ZHING, NGES PA'I LAS 'DAG PA SOGS DANG, PHUNG PO
LNGA LA SOGS PA'I DBYE

TSUL DANG DGE BA LA SOGS PA'I DBYE BA MI 'DRA BA YANG SNGAR
BSHAD PA LTAR MANG PO YOD DO, ,SHES BYAR KUN RDZOB DANG DON DAM
BDEN PA GNYIS SU NGO BO GCIG LA LDOG PA THA DAD PAS DBYE BA LAS,
KUN NYON SKYE RUNG GI DMIGS PA'I CHA NAS

BZHAG PA'I THA SNYAD PA'I CHOS DE, KUN RDZOB BDEN PA'I NGO BO
DANG, RNAM GRANGS NI, THA SNYAD BDEN PA DANG GZHI'I CHOS SOGS
SO, ,SGRAS BRJOD KYIS DBYE NA, KUN BTAGS BTAGS PA'I KUN RDZOB
DANG, GZHAN DBANG SHES PA'I KUN

RDZOB DANG, YONGS GRUB BRJOD PA'I KUN RDZOB STE GSUM MO, ,RNAM
DAG LAM GYI DMIGS PA MTHAR THUG DE, DON DAM BDEN PA'I NGO BO
DANG, RNAM GRANGS NI, CHOS NYID DANG DE NYID SOGS DANG, DBYE BA
NI SNGAR BSHAD ZIN TO, ,RANG GI

@26A *, ,ZHAL BYA MNGON GYUR DANG LKOG GYUR GYI DBANG GIS TSAD
MAR MNGON SUM DANG RJES DPAG GNYIS SU DBYE BA DANG, MNGON SUM LA
RIGS PA'I RJES 'BRANG LTAR NA DBANG MNGON YID MNGON RANG RIG
MNGON SUM RNAL

'BYOR MNGON SUM BZHI DANG, LUNG GI RJES 'BRANG LTAR NA DBANG
MNGON YID MNGON 'JIG RTEN PA'I MNGON SUM DAG PA'I MNGON SUM BZHI
DANG, DBANG MNGON SA 'OG MA PA'I RGYUD KYIS BSDUS PA NI GZUNG
'DZIN RDZAS GZHAN DU SNANG BAS

'KHRUL BAR 'DOD DO, ,MING BRDA MA SBYAR BA'I SNGA ROL TU LTO
LDIR BAL DE BUM PA'O SNYAM PA'I BLO SKYE BA MED PA'I PHYIR CHOS
DE'I BDAG NYID DU 'GAL BA'I RIGS PA DANG, CHOS DE'I MING MANG
BA'I PHYIR DON GCIG BDAG MANG POR 'GAL

PA'I RIGS PA DANG, MING GCIG DON GCIG BUR 'JUG PA MA NGES PA'I
PHYIR BDAG 'DRES PAR 'GAL PA'I RIGS PAS CHOS RNAMS MING BRDA'I
GZHIR RANG GI MTSAN NYID KYIS MA GRUB PAR SGRUB PO, ,MING TSOL
BA DANG, DON TSOL

BA DANG, NGO BO NYID DU 'DOGS PA TSOL BA DANG, KHYAD PAR DU
'DOGS PA TSOL BA BZHIS BTZAL BA BZHIN MED PA'I PHYIR MING BRDA'I
GZHI DER RANG GI MTSAN NYID KYIS GRUB PA DE MED DO, ,LHAN CIG
DMIGS PA NGES PA'I PHYIR

SNGON PO DANG SNGON 'DZIN DE RDZAS GZHAN MIN NO, ,RDUL PHRA RAB
GCIG LA PHYOGS BZHI STENG 'OG NAS PHRA RDUL DRUG GIS BSKOR BA'I
TSE DBUS RDUL GYI SHAR NGOS NUB PHYOGS LA MI BLTA NA CHA SHAS SU
'GYUR ZHING,

BLTAS NA SHAR RDUL GYI GO SAR NUB RDUL YANG YOD PAR 'GYUR BAS
RDUL JI TZAM BSAGS KYANG RAGS PAR MI 'GYUR RO, ,RDUL PHRA RAB
YIN KYANG BYE SMRA'I 'DOD PA LTAR CHA MED MIN PA CI ZHIG 'GAL,
MKHAS PA MANG

@26B POS BKAG PA'I PHYIR DBU SEMS KYIS CHA MED KYI RDUL DE 'DOD
ZER BA NI 'KHRUL LO, ,PHYI DON YOD NA MNYAM BZHAG YE SHES KYI
NGOR YOD DGOS PA LA MED PA'I PHYIR DANG, RLAN SHES PHOR GANG LTA
BU'I DNGOS PO GCIG LA LAS CAN GYI LHA MI YI

DVAGS LTA BU'I YID DE RNAM SHES KYIS MTHONG TSUL MI 'DRA BA MANG
PO YOD PA'I PHYIR DANG, SKYES BU GCIG GI BYANG GZUGS DE DGRA
GNYEN LA YID DU 'ONG MI 'ONG DU MAR SNANG BA DANG, SBYOR BA STE
RNAL 'BYOR BA LA MOS PA LTAR SA CHUR SNANG BA LA SOGS

PA DANG, RMI LAM LA SOGS PA DANG MTSUNGS PA'I PHYIR PHYI DON MED
CING, GZUGS SOGS SEMS KYI BDAG NYID TZAM DU BDEN PAR YOD DO,
,GZUGS SOGS DON RNAMS RTOG PA'I ZHEN GZHIR RANG MTSAN GYIS MED
PAS RTOG MED DBANG

SHES LA SGRA RTOG GI GZHIR RANG MTSAN GYIS GRUB PA DER SNANG BA
'KHRUL BAR GRUB PAS NA GZUGS SOGS DBANG SHES DE DANG RDZAS GZHAN
YIN PA KHEGS SO, ,CHOS KYI BDAG 'DZIN NI SPANG BYA THAMS CAD KYI
RTEN TE GZHI RTZA MTHAR THUG

YIN PA'I PHYIR CHOS KYI BDAG 'DZIN 'DI BSAL NA NYON SGRIB SHES
SGRIB KYIS BSDUS PA'I KUN RTOG BRGYA STE MANG PO DANG SOGS SGRAS
BSDUS PA DE DAG GI SA BON BAG CHAGS DANG BCAS PA THAMS CAD LDOG
PAR 'GYUR RO, 'JUG PA'I

SHES PAR RAGS PAR SNANG BA DE RNAM BDEN RDZUN GNYIS KYIS RTZOD
PA'I GZHI YIN ZHING, RTZOD TSUL NI SNANG BA LTAR DU BDEN MI BDEN
NAM YOD MED DAM, SNANG BDE LA RMONGS PA STE MA RIG PAS MA BSLAD
PA DANG BSLAD PA LA MI MTHUN PAS

RNAM BDEN RDZUN GNYIS RTZOD PA YIN GYI, DBU SEMS GNYIS KYIS YIN
MIN RTZOD PA'I SKABS KYI BDEN RDZUN DANG SBYIR YOD MED DANG
DNGOS PO YIN MIN SOGS LA RTZOD PA MIN NO, ,RNAM BDEN PA LA DBYE
NA GSUM STE, SGONG PHYED

@27A *, ,TSAL PA DANG, GZUNG 'DZIN GRANGS MNYAM PA DANG, SNA
TSOGS GNYIS MED PA'O, ,DE GSUM RIM BZHIN SHES PA'I GZUNG BA DANG
'DZIN PA RDZAS THA DANG DU 'DOD PA BRAM ZE BDE BYED DGA' BA
DANG, GZUNG BA'I

GRANGS JI SNYED PA DE SNYED KYI RNAM CAN GYI SEMS DU MA GCIG CAR
SKYE BAR 'DOD PA SH'AKYA BLO DANG, YUL SNA TSOGS SNANG BA'I RNAM
PAR SHES PA'I GZUNG RNAM GCIG BU SKYE BAR 'DOD PA CHOS GRAGS
ZHABS LTA BU YIN NO, ,RNAM RDZUN PA LA GNYIS

TE, RGYAL BA LA GNYIS SNANG GI DRI MA YOD PA DANG MED PAR 'DOD
PAS DRI BCAS DRI MED DU GRAGS KYANG, RANG LUGS LA SEMS KYI NGO
BO LA DRI MAS BSLAD PA DANG MA BSLAD PAR 'DOD PAS DRI BCAS DRI
MED GNYIS YOD DO, ,KHA CIG RNAM

RDZUN PA'I LUGS LA PHYI DON YUL DU BYAS PA'I TSAD 'BRAS YOD DO
LO, ,DE MI 'THAD DE, PHYI ROL GYI DON DU GRUB NA SEMS TZAM ZHES
PA'I DON CI ZHIG STE MED PAR 'GYUR RO, ,PHYI ROL DON 'DZIN GYI
RTOG PA'I NGOR PHYI DON YOD PA LA

BYED ZER NA, RNAM BDEN PA'I LUGS LA YANG DE LTAR 'DOD PA MTSUNGS
PAS DE RNAM DZUN PA KHO NAR SBYAR BA 'KHRUL LO, ,CHOS KUN SEMS
YIN ZER BA MI 'THAD PA'I RTZINGS GTAM YIN TE, SKYON DANG YON TAN
DANG 'KHOR BA DANG

MYANG 'DAS RNAMS GCIG TU 'GYUR BA'I SKYON SOGS MANG PO YOD PA'I
PHYIR RO, ,'O NA SEMS TZAM ZHES PA'I DON CI YIN ZHE NA, RMI LAM
NA MIR SNANG BA DE SEMS YIN PAR MI SMRA BAS SEMS DE MIN ZHING
SEMS LAS RDZAS

GZHAN PA MIN PA BZHIN DU, SEMS LA SNANG ZHING GRAGS PA'I CHOS
RNAMS SEMS DE MIN ZHING SEMS LAS RDZAS GZHAN PA MEN PA DE YIN
NO, ,KUN GZHI RNAM SHES NI NGO BO MA BSGRIB LA LUNG DU MA BSTAN
PA'I SEMS RTOGS PAR

@27B DKA' BAS PHRA BA DANG LKOG TU GYUR BA, DGE MI DGE SNA
TSOGS KYI BAG CHAGS BSGO GZHI YIN PAS SA BON THAMS CAD PA'O,
,NYON YID NI KUN GZHI DER DMIGS PA'I DAR SEMS KHYAD PAR CAN NO,
,RNAM SHES TSOGS BRGYAD NI SLOB DPON

THOGS MED SKU MCHED RJES 'BRANG DANG BCAS PAS 'DOD DO, KUN GZHI
MA BSHAD PA RNAMS 'DZIN TSUL MI 'DRA BA'I RTOG PA GNYIS GCIG CAR
MNGON DU GYUR BA MIN PA SOGS LUNG RIGS DU MA YONG BA'I PHYIR
RNAM SHES TSOGS BRGYAD 'DOD PA

MIN NO, ,DE NI TSAD MA SDE BDUN RJES 'BRANG GI LUGS SO, ,TING
NGE 'DZIN SGOM PA'I THABS YID LA BYED TSUL DANG DMIGS PAR MKHAS
PA ZHIG DGOS PA'I PHYIR YID BYED DNGOS GZHI MTSAN NYID SO RIG
NAS SBYOR MTHA'I 'BRAS BU'I YID

BYED KYI BAR BDUN DANG, YID LA BYED PA GZHAN BZHI BCU NI, TSIG
DON GNYIS DANG, LUS SOGS BZHI DANG, MOS PA DANG DE KHO NA NYID
GNYIS DANG, SLOB SOGS GSUM DANG, YONGS SU SHES PA SOGS GSUM
DANG, RNAM RTOG

DANG BCAS PA'I GZUGS BRNYAN SOGS BZHI YID LA BYED PA LA SOGS
PA'O, ,DMIGS PA GANG ZHE NA, MTSAN MA'O, ,DE LA DBYE NA, DMIGS
PA DANG, GZHI DANG, YONGS SU SPANG BAR BYA BA DANG, SO SOR BRTEN
PAR BYA BA'I MTSAN

MA BZHI DANG, GZHAN YANG MTSAN MA SUM CU RTZA GNYIS YOD DE, RANG
GI SEMS KYI MTSAN MA NAS MNGON PAR BSGRUB PA'I MTSAN MA'I BAR SO
GNYIS SA'I DNGOS GZHIR BSHAD DO, ,YID LA BYED PA DE DAG BSDUS NA
MOS PA YID LA

BYED PA DANG DE KHO NA NYID YID LA BYED PA GNYIS SAM, SEMS NANG
KHO NAR 'JOG PA LA SOGS PA'I SEMS GNAS DGU 'ANG BSHAD PA DER
BSDUS SO, ,GZHAN YANG NYES PA LNGA SPONG BA DANG 'DU BYED BRGYAD
DANG LDAN TSUL DANG, SOGS

@28A *, ,SGRAS ZHI GNAS KYI DMIGS PA BZHI LA MKHAS PA DANG, YID
BYED DE DAG LAM LNGA GANG LA SBYOR BA SOGS SHES PAR BYANG GOS
PAR BSTAN TO, ,YON TAN SDE TSAN BCU GNYIS DANG, YON TAN GYI
GRANGS

GONG DU 'PHEL BA DANG, MTHU PHUL DU BYUNG BA GONG DU 'PHEL BA
DANG, PHAR PHYIN LHAG TSUL DANG, RNAM SMIN GYI SKYE BA GONG DU
'PHEL BA'I KHYAD PAR STE BZHI SOGS KYIS SA BCU DANG PHAR PHYIN
BCU'I KHYAD PAR SHES PAR BYA'O, ,

DBANG PO LNGA PO THAMS CAD LA SO SOR YON TAN BRGYA PHRAG BCU
GNYIS 'BYUNG BA DANG, MIG SOGS DBANG PO LNGA GNAS GYUR PAS DON
LNGA PO THAMS CAD LA 'JUG PA SOGS DANG, YID GNAS GYUR BAS RNAM
PAR MI RTOG

PA'I YE SHES RNAM PAR DAG PA DANG, DON DANG BCAS PA'I 'DZIN PA
GNAS GYUR PAS ZHING RNAM PAR DAG PA DANG, RNAM RTOG GNAS GYUR
BAS YE SHES DANG 'PHRIN LAS DUS THAMS CAD DU THOGS PA MED PA
DANG, RTEN GNAS GYUR PAS

MI GNAS PA'I MYANG 'DAS DANG, 'KHRIG PA GNAS GYUR BAS BDE BAR
GNAS PA SOGS DANG, NAM MKHA'I 'DU SHES GNAS GYUR BAS NAM MKHA'I
MDZOD DU 'GYUR BA SOGS LA 'BYOR BA DAM PA 'THOB PAR 'GYUR BA STE
GNAS GYUR

BDUN GYIS 'BYOR BA BDUN 'THOB PA DANG, NGO BO NYID SKU DANG YE
SHES CHOS SKU DANG LONGS SKU DANG SBRUL SKU STE BZHI DANG, CHOS
LONGS GNYIS DANG SBRUL SKU GSUM STE SKU LNGA SOGS DANG, MDZAD PA
BCU GNYIS DANG, MDO SDE

RGYAN LAS BSHAD PA'I 'PHRIN LAS BCU DANG, MNGON MTHO NGES LEGS
LA 'GOD PA'I 'PHRIN LAS GNYIS DANG, MNGON RTOGS RGYAN LAS BSHAD
PA'I 'PHRIN LAS NYER BDUN DANG, GZUNG RGYAL GYI MDO NAS BSHAD
P'I

@28B 'PHRIN LAS SO GNYIS DANG, GZHAN YANG, 'DIR MA BSHAD PA'I
GZHI LAM 'BRAS GSUM GYI KHYAD PAR DBUS MTHA' RNAM 'BYED DANG
CHOS DANG CHOS NYID RNAM 'BYED GNYIS DANG MDO SDE RGYAN DANG
DGONGS 'GREL DANG THEG BSDUS RTZA 'GREL

LA SOGS PA LAS BSHAD PA RNAMS SHES PAR BYA'O, ,ZHES PA'O, ,RNAM
RIG PA'I SKABS SO,, ,,DA NI MTHA' BRAL DBUS SMRA NGO BO NYID MED
PAS, ZHES SOGS KYI GZHUNG GI TSIG DON BSHAD PAR BYA STE, CHOS
RNAMS DON DAM

PAR YONG PA'I RTAG MTHA' DANG, THA SNYAD DU MED PA'I CHAD MTHA'
DANG BRAL BA'I DBUS 'THAD PAR SMRA BA DANG, BDEN GRUB KYI NGO BO
NYID MED PAR SMRA BAS DBU MA PA DANG NGO BO NYID MED PAR SMRA BA
ZHES BYA BA'I DBYE BA NI THAL 'GYUR BA DANG RANG RGYUD

PA GNYIS SU YOD PA DANG, DE GNYIS LAS GZHAN PA'I DBU MA PAR KHAS
'CHE BA DAG NI MING DBU MA PAR BTAGS PA TZAM YIN GYI DON LA DBU
MA PAR MI RUNG NGO,, THA SNYAD DU YANG YOD PA MIN PA'I MED MTHA'
DANG BDEN GRUB KYI DNGOS

POR YOD PA'I RTAG MTHA' BKAG NAS RTEN 'BYUNG GI CHOS BDEN GRUB
RNAM PAR BCAD TZAM GYI MED DGAG DBU MA YIN PAR 'DOD PA MTSUNGS
PAS THAL RANG GNYIS KA DBU MA PA YIN KYANG, RANG NGOS NAS GRUB
PA DANG PHYI ROL DON DU MA

GRUB PA LTA BU RTAG CHANG PHRA MO'I MTHA' KUN DANG BRAL BA DE NI
THAL 'GYUR BA'I LUGS YIN NO,, THEG CHEN GYI BSTAN PA SHER PHYIN
GYI MDO'I DGONGS PA 'GREL MKHAN BYUNG BA'I RIM PA NI, STON PA
THUB PA'I DBANG PO MYA NGAN LAS

'DAS PA'I RJES SU LO BZHI BRGYA'I DUS NA DPAL MGON 'PHAGS PA KLU
SGRUB KYIS KLU'I YUL NAS THEG CHEN GYI MDO YUM 'BUM PA LA SOGS
PA SBYAN DRANGS NAS YUM GYI MDO'I DGONGS PA MTHA' GNYIS SPANGS
PA'I DBU MAR BKRAL

@29A *, ,BA'I SHING RTA'I SROL PHYE BA'O,, LO DGU BRGYA LON PAR
YUM GYI MDO'I DGONGS PA SEMS TZAM DU BKRAL BA'I SHING RTA'I SROL
PHYE BA NI 'PHAGS PA THOGS MED KYIS BYAS SO, ,RTZA BA SHES RAB

KYI DGONGS PA SLOB DPON SANGS RGYAS BSKYANGS KYIS THAL 'GYUR
BA'I LUGS SU BKRAL, DE LA SLOB DPON BHA BYA KA RA STE LEGS LDAN
'BYED KYIS SKYON BZUNG NAS DGAG PA MDZAD DE RTZA SHE'I DGONGS PA
DBU MA RANG

RGYUD PA'I LUGS SU BKRAL BA'I SHING RTA'I SROL PHYE'O, ,SLOB
DPON ZLA BA GRAGS PAS LEGS LDAN GYI LUGS DE LEGS PAR BKAG NAS
RTZA SHE'I DGONGS PA RANG RGYUD PA MAN CHAD DANG THUN MONG MIN
PAR BSGRUB,

RDO'I RJES SU SLOB DPON ZHI BA 'TSOS RANG RGYUD GNYIS PA STE
RNAL 'BYOR SPYOD PA'I DBU MA RANG RGYUD PA'I LUGS GSAL BAR BYAS
SO, ,KHA CIG RIGS SHES KYIS DBYAD BZOD DU MA GRUB PA LA 'KHRUL
NAS CHOS THAMS

CAD CI YANG MED ZER BA DANG, KHA CIG SNYING PO RTAG BRTAN STON
PA'I MDO'I TSIG ZIN LA BRTEN NAS KUN RDZOB PA'I CHOS GZHAN GYIS
STONG PA'I BDE GSHEGS SNYING PO ZHES BYA BA'I RTAG PA'I BDAG
SMRA BA DANG, KHA CIG THA SNYAD

DU YOD PAS YOD PA'I GO MI CHOD PAS NA BDEN PA GNYIS YOD PAR MI
'DOD ZER BA DANG, KHA CIG RANG RGYUD KYI DAM BCA' MED PAR GSUNGS
PA LA 'KHRUL NAS THAL 'GYUR BA LA RANG LUGS MED ZER BA DANG, KHA
CIG 'JIG

RTEN PA'I BLO LHAN SKYES DE KHO NA NYID LA TSAD MA MIN PAR
GSUNGS PA LA 'KHRUL NAS THAL 'GYUR BA'I LUGS LA TSAD MA MED PAS
NA TSAD MAS GRUB PA MED ZER BA LA SOGS PA RTAG CHAD KYI MTHAR
LHUNG BA RNAMS DBU MA PAR

@29B RLOM KYANG DBU MA PA MIN NO, ,KHYAD PAR DU ZLA BA GRAGS
PA'I LUGS BZUNG BAR RLOM KYANG, KUN MKHYEN TZONG KHA PA CHEN PO
LA KUN TU DGRAR 'DZIN PA'I STAG LO KHYOD RANG LA 'GAL BA DANG
'KHRUL BA MANG PO YOD DO, ,DE DAG GANG ZHE NA,

SANGS RGYAS BCOM LDAN 'DAS THAMS CAD MKHYEN PA YIN YANG JI SNYED
DE KUN RDZOB BDEN PA MI MKHYEN PAR 'DOD PA 'GAL LO, ,SANGS RGYAS
KYIS NA SEMS MED ZER BA NI ZAD BYED PA DANG DPYOD PA PAS KUN
MKHYEN MED PAR 'DOD

PA'I LUGS NGAN PA DBU MA PA'I LUGS SU 'KHRUL LO, ,DON DAM BDEN
PA BRTEN NAS 'BYUNG BA DANG TSUGS THUB TU GRUB PAR 'DOD PA CHES
CHER 'GAL LO, ,DGE MI DGE'I LAS DE DAG GI 'BRAS BU BDE SDUG 'DOD
PA DANG RNAM SMIN

TE YI DVAGS KYI RNAG KHRAG DANG LHA'I BDUD RTZI LA LONGS SPYOD
PA'I DBANG MNGON TSAD MA GTAN MED DU 'DOD PA 'GAL LO, ,'JUG PA
LAS, GANG PHYIR MYU GU SA BON LAS GZHAN MIN, ,DE PHYIR MYUG TSES
BON ZHIG PA MED, ,CES

SOGS LA 'KHRUL NAS MA BRTAGS PA'I BLO LHAN SKYES KYI NGOR 'BRAS
BU'I DUS SU RGYU MA ZHIG PAR GNAS PAS NA, BSKAL CHEN DU MAR MA
ZHIG PA'I LAS KYIS 'BRAS BU BSKYED PAR 'DOD NA RGYU 'BRAS DUS
MNYAM DU 'GYUR BAS 'KHRUL

LO; ;BSAGS NAS BSKAL PA'I BAR DU MI 'JIG PA'I LAS KHAS BLANGS PA
DANG DE DBU MA BA'I LUGS SU 'DOD PA 'GAL LO, ,KUN RDZOB BDEN PA
NI 'JIG RTEN GYI NGOR YID KYI THAL 'GYUR BA LA MED PAS NA, RANG
LUGS LA ZAB RGYAS

MI 'DOD PA DANG DE BDEN PA GNYIS RNAM PAR GZHAG PA LA MKHAS PA'I
DBU MA PA'I LUGS SU 'DOD PA 'GAL LO, ,MA BRTAGS MA DBYAD PA'I
NGOR SHES BYA TZAM BDEN GNYIS KYI DBYE GZHIR 'DOD PA DANG BRTAGS
SHING DBYAD PA'I RIGS

@30A *, ,SHES KYI NGOR RNYED PA'I DON DBYE BAR BKOD PA 'GAL LO,
,BDEN GRUB KYIS STONG PAR RTOGS PA MIN YANG BDAG 'DZIN SUN 'BYIN
PA'I THAR LAM RIGS SHES KYIS LEGS PAR DBYAD NGO'I SPROS

BRAL ZHES BYA BA GCIG 'DOD PA DANG ZHI SGO GNYIS SU MED PAR THAL
'GYUR PA'I GZHUNG NAS BYUNG BA LTAR 'DOD PA 'GAL LO, ,CI YANG MA
BSGOM PA STE CI YANG YID LA MI BYED PA DANG DE STONG NYID BSGOM
PA YIN PAR 'DOD PA 'GAL LO,,

SA MYUG DE RDZAS GZHAN YIN PA TZAM GYIS GZHAN SKYE KHAS LEN PA
DANG BDAG THA SNYAD DU YOD PAR 'DOD PA TZAM GYIS BDAG SKYE MI
'DOD PA NI 'GAL LO, ,BSKAL PA GRANGS MED MANG POR RIGS GNAS KUN
LA BSLAB KYANG

'BRAS BU SANGS RGYAS PA'I DUS NA JI SNYED PA GCIG KYANG MI SHES
PA NI LAM BGROD LUGS KYI RIM PA LA RMONGS PA'I 'KHRUL BA YIN NO,
,LHAG MED MYANG 'DAS THOB PA'I SANGS RGYAS RANG SNANG LA GZUGS
RIG GTAN NAS

MED PA DANG SKU BZHI 'DOD PA 'GAL LO, ,'DI DAG RIGS PA'I 'PHUL
YIN NAM SNYAM STE, PHYOGS SNGA SMRA BAS, DE DAG SANGS RGYAS RANG
SNANG LA MED MNYAM DANG, GZHAN NGOR YONG MNYAM DU 'DOD PA'I
PHYIR, MNGON SUm

DANG RJES DPAG GNYIS 'DOD PA DANG TSAD MA MI 'DOD PA 'GAL LO,
,SGRUB BYED KYI RIGS PA YOD PA DANG TSAD MAS GRUB PA'I DNGOS PO
MED PAR 'DOD PA 'GAL LO, ,'DI DAG KYANG RIGS PA'I 'PHUL YIN GYI
DNGOS 'GAL MIN TE,

PHYOGS SNGA SMRA BAS, DE DAG MA BRTAGS 'KHRUL BA'I NGOR YOD
MNYAM DANG THAL 'GYUR BA'I RANG LUGS LA MED MNYAM DU 'DOD PA'I
PHYIR, PHAR PHYIN THEG PA NAS BSHAD PA'I SANGS RGYAS KYI CHOS MA
'DRES PA BCO BRGYAD

@30B DANG STOBS BCU SOGS THOB PA DANG 'KHOR BA SHIN TU PHRA
BA'I RTZA BA RNAM RTOG GI BZHON PAR GYUR BA'I LAS RLUNG NYI KHRI
CHIG STONG DRUG BRGYA MA SPANGS PA'I RDZOGS PA'I SANGS RGYAS
'DOD PA 'GAL LO, ,KHYOD KYIS 'JIG LTA KUN

BTAGS DANG LHAN SKYES KYI 'DZIN STANGS MI MTHUN PAR 'DOD PA BKAG
PAS NA, DA RTAG GCIG RANG DBANG CAN DU 'DZIN PA'I 'JIG LTA DANG
NGA BDEN PAR GRUB PAR 'DZIN PA'I 'JIG LTA GNYIS 'DZIN STANGS
MTHUN PAR 'DOD DGOS

LA; DE LTAR NA SEMS TZAM PA MAN CHAD KYI RANG SDES 'JIG LTA'I
ZHEN YUL SGRUB PA DANG 'GOG PA GNYIS KA YIN PAR THAL BAS 'GAL BA
DANG, BDAG MED PHRA BA DANG RAGS PA RTOGS PA'I LTA BA GNYIS
'DZIN STANGS KYI YUL GCIG

TU 'GYUR BAS NA 'GAL BA 'DU BAR 'GYUR RO, ,KUN GZHI RNAM SHES
YOD PA DANG PHYI DON YOD PAR 'DOD PA 'GAL LO, ,DON DAM BDEN PA
RIGS SHES KYIS GRUB PA'I DON YIN PA DANG 'PHAGS PA'I MNYAM GZHAG
YE SHES KYI 'DZIN STANGS KYI

YUL MED PAR 'DOD PA 'GAL LO, ,MNGON PA NAS BSHAD PA'I BDAG MED
MNGON SUM DU RTOGS PA'I BLO RNAL 'BYOR MNGON SUM MIN PA DANG DE
NAS BSHAD PA'I BDAG MED MNGON GYUR DU RTOGS PAR 'DOD PA 'GAL LO,
,'KHOR BA RAGS

PA'I RTZA BA NYON MONGS CAN GYI MA RIG PA DANG 'KHOR BA PHRA
PA'I RTZA BA MA RIG BAG CHAGS KYIS DANG, 'KHOR BA SHIN TU PHRA
BA'I RTZA BA LAS RLUNG DANG KHAMS 'PHO BA'I CHAGS PA ZHES 'KHOR
BA'I RTZA BA GSUM 'DOD PA DANG, ZHI SGO GCIG

PAR 'DO PA 'GAL LO, ,TSAD MA'I MDO DANG SDE BDUN NANG RIGS PA'I
BSTAN BCOS YIN PA BKAG PAS NA, DE DAG MU STEGS PA'I BSTAN BCOS
SU 'DOD DGOS LA, DE LTA NA MU STEGS PA'I LUGS DE 'GOG PA'I BSTAN
BCOS

@31A *, ,GANG YIN PA, MU STEGS PA DE'I LUGS KYI BSTAN BCOS YIN
PAR 'DOD PA 'GAL LO, ,KUN RDZOB BDEN PA 'THAD PA DANG BRAL BA
YIN YANG BDEN BZHI DANG ZHUGS GNAS SOGS RUNG BA

DANG RIGS PAR 'DOD PA 'GAL LO, ,GZHI KUN MED PA STE GZHI MED
RTZA BRAL DU 'DOD PA DANG MI RTAG PA SOGS KYI KHYAD GZHI DANG
KUN BRTAGS SOGS KYI GDAGS GZHI KHAS BLANGS PA 'GAL LO, ,PHAR
PHYIN THEG P'I

RDZOGS PA'I SANGS RGYAS YIN PA DANG DE NYID SNGAGS BLA MED KYI
TSOGS LAM NAS SLAR 'JUG PAR 'DOD PA 'GAL LO, ,PHAR PHYIN THEG PA
NAS BSHAD PA'I SHES SGRIB KUN ZAD PA'I GANG ZAG GI RGYUD LA
KHAMS 'PHO

'GYUR GYI BAG CHAGS YOD PAR 'DOD PA 'GAL LO, ,BRJOD BRAL DANG
BLO LAS 'DAS PA DANG BLO'I YUL MA YIN PA SOGS KYI KHA BYANG DANG
HVA SHANG GI YIG CHA DANG MTHUN PA'I SGOM YIG NGAN PA RNAMS
KHYOD LA BRUL

BA'I RGYU YIN NO, ,RANG RGYUD KYI RTAGS SAM RANG DBANG BA'I
RTAGS DON GCIG YIN PA'I PHYIR NA, RANG MTSAN SNANG BA LA LTOS TE
GNOD MED KYI TSAD MAS RTAGS KYI TSUL GSUM DANG SHES 'DOD DANG
DPA'I CHOS CAN RNAMS RGOL

PHYIR RGOL GNYIS KA LA MTHUN SNANG DU DON GYI SDOD LUGS NAS RANG
DBANG DU SNGAR BSGRUBS PA'I DBANG GIS BSGRUB BYA RTOGS DGOS PAR
'DOD CING, DE LTAR SGRUB PAR BYED PA'I RTAGS SBYOR 'GOD PA 'THAD
PAR KHAS BLANGS PA'I

DBU MA PA NI DBU MA RANG RGYUD PA'I DON NO, ,DE LA DBYE NA MDO
SDE SPYOD PA'I DBU MA RANG RGYUD PA DANG RNAL 'BYOR SPYOD PA'I
DBU MA RANG RGYUD PA GNYIS LAS, SDA MAS PHYI ROL GYI DON 'THAD
PAR SGRUB CING, PHYI MAS PHYI ROL

@31B GYI DON 'GOG PAR BYED DO, ,MDO SNGE SPYOD PA'I DBU MA RANG
RGYUD PAS, RANG MTSAN GYIS GRUB PA'I MTSAN NYID GSUM YOD PAR
BZHED KYANG, BDEN PAR GRUB PA'I KUN BRTAGS MTSAN NYID NGO BO
NYID MED PA DANG GZHAN

DBANG DON DAM PAR SKYE BA NGO BO NYID MED PA DANG YONGS GRUB DON
DAM PA YANG YIN LA CHOS RNAMS KYI CHOS BDAG GI NGO BO NYID MED
PA TZAM GYIS RAB TU PHYE BA YANG YIN PAS DON DAM PA NGO BO NYID
MED PA STE, DE 'DRA BA'I NGO BO NYID MED PA

GSUM LA DGONGS NAS SHER PHYIN GYI MDOR GZUGS NAS RNAM MKHYEN GYI
BAR GYI CHOS DE DANG DE RNAMS NGO BO NYID MED PAR GSUNGS SO,
,STONG GZHI'I DNGOS PO DANG BDEN PAR GRUB PAR KUN BRTAGS PA'I
TSA DANG BDEN GRUB NGES STONG

PA RNAMS CHOS CAN, RIM PA BZHIN DU GZHAN DBANG DANG KUN BTAGS
DANG YONGS GRUB TU 'JOG STE, RIM BA BZHIN DU RGYU RKYEN GZHAN
GYI DBANG GIS SKYE BA YIN GYI, DON DAM PAR RAM RANG DBANG DU
SKYE BA MIN PA'I PHYIR DANG,

GNAS TSUL MA YIN PAR SGRO BTAGS PA'I CHA YIN PA'I PHYIR DANG,
GNAS LUGS MTHAR THUG YIN PA'I PHYIR RO, ,NYAN THOS KYI 'DUL
MNGON MDO SNGE GSUM NYE BA 'KHOR 'OD SRUNGS KUN DGA' BO GSUM
GYIS BSDUS KYANG, THEG

CHEN GYI DE GSUM BYAMS PA 'JAM DBYANGS PHYAG RDOR GYIS BSDUS PAS
NA, THEG PA CHE CHUNG GI BKA' BSDUD PA PO NYAN THOS SU MI GCIG
STE, SEMS CAN GYI SPYOD PA BRGYAD KHRI BZHI STONG DANG DE RNAMS
DANG MTHUN PAR GSUNGS PA'I

CHOS PHUNG BRGYAD KHRI BZHI STONG GI DON TSANG BAR NYAN THOS
RNAMS KYIS MI RTOGS PA'I PHYIR RO,, THEG CHEN GYI SDE SNOD LOGS
SU GSUNGS PA LA DON NAM DGOS PA YOD PA'I PHYIR NA THEG DMAN GYI
MDOR CHOS KYI BDAG MED DNGOS SU

@32A *, ,BSTAN PA MIN NO, ,THAG KHRA 'KHYIL BA SBRUL DU 'DZIN
PA'I 'JIGS SGRAG NI DE SBRUL MIN GYI SHING GI LCUG MA PHRA MO
YIN NO ZHES 'DZIN PA'I BLOS BSAL NUS PA BZHIN DU, GANG ZAG GI
BDAG MED

MNGON SUM DU RTOGS NAS BSGOM PAS NYON MONGS CAN GYI RMONGS PA SA
BON DANG BCAS PA 'JOMS NUS PAS NA, NYON MONGS SA BON DANG BCAS
PA SPANGS TE 'KHOR BA LAS SGROL BA LA NGES PAR CHOS RNAMS KYI
GNAS LUGS

MTHAR THUG CHOS KYI BDAG MED RTOGS DGOS PA MIN NO, ,PHYI ROL
SNANG BA YOD MIN TE, ZHES DON DAM PAR PHYI ROL GYI DON MED PAR
GSUNGS PA DANG, LUS DANG LONGS SPYOD GNAS 'DRA BAR, ,SEMS NI SNA
TSOGS SNANG BAS

NA; ;ZHES SEMS GCIG BU GNAS DANG LUS SOGS SU GYUR BAR GSUNGS PA
NI, SEMS NI YUL DE DAG GI RNAM PA GRIB MA LTA BUS KHA BSGYUR BAR
SKYE BA'O, ,SEMS TZAM DU NI NGIS BSHAD DO,, ZHES DANG, KHAMS
GSUM PO

'DI NI SEMS TZAM MO, ,ZHES PA'I SEMS TZAM GYI SGRAS SEMS LAS
GZHAN PA'I LAS GSOG PA'I BYED PA PO DANG RNAM SMIN MYONG BA'I ZA
BA PO 'GOG PA YIN PA'I PHYIR NA PHYI ROL GYI GZUNG BA MED PA
MDO'I DON MIN NO,,

DBANG SHES YUL GYI RNAM PA DANG LDAN ZHING GZUGS SGRA SOGS GZUNG
BA DANG MIG DANG RNA BA'I RNAM SHES SOGS 'DZIN PA NI RGYU 'BRAS
YIN PAS NA RIM CAN DU GRUB PA YIN NO,, RDZAS RIGS MI MTHUN PA
GZHI THA DAD PA

'DUS PA LA DMAG DANG NAGS TSAL LA SOGS PAR GDAGS PA RNAMS 'DUL
PA DANG BTAGS YOD YIN LA, RDUL RE RE BA DANG RIGS MTHUN PA'I
RDUL DU MA GZHI GCIG LA BRTEN PA'I BSAGS PA'ANG RDZAS YOD YIN
ZHING,

@32B BSAGS PA DE'I RNGUL PHRA RAB RE RE BA'ANG DBANG SHES KYI
DMIGS RKYEN DU RUNG NGO, ,ZLA BA GCIG LA BRTEN PA STE SNANG
GZHIR BYAS NAS ZLA GNYIS SNANG BA'I SHES PA LA SOGS PA YANG PHYI
ROL GYI DON MED NA MI SKYE ZHING, DNGOS SU KHAMS

BCO BRGYAD KYI SUM CHA GNYIS DANG DON GYIS SHES BYA THAMS CAD LA
SKUR BA 'DEBS PAR 'GYUR RO, ,YUL GZHAN SNANG BA MED PA'I PHYIR
NA YUL CAN SHES PA NYAMS SU MYONG BA'I RANG RIG SHES PA MIN NO,
,CHOS RNAMS BDEN PAR GRUB NA RIGS

SHES KYI NGOR YOD DGOS TE, RIGS SHES KYIS CHOS RNAMS BDEN PAR
GRUB MA GRUB DBYAD PA GANG ZHIG ,DE RNAMS BDEN PAR GRUB PA'I
PHYIR, RTAGS PHYI MA KHAS, RIGS SHES KYI NGO DER YOD NA BDEN PAR
GRUB MI DGOS TE, CHOS NYID

DER YONG KYANG BDEN GRUB MA YIN PA BZHIN NO,, RIGS SHES KYI
RNYED DON YOD KYANG RIGS SHES DES DBYAD BZOD DU GRUB NA BDEN PAR
GRUB PAR BZOD DE 'GYUR DGOS TE, RIGS SHES KYIS BDEN PAR GRUB BAM
SNYAM DU DE LA

DBYAD PA'I PHYIR, RIGS SHES KYIS DBYAD BZOD DU GRUB PA NI BDEN
PAR GRUB TSAD DANG SKABS 'DIR DGAG BYA CHOS BDAG TU GRUB TSAD
YIN NO,, RTAGS DANG BSGRUB BYA'I CHOS GNYIS LDAN GYI MTHUN DPE
SGRUB PAR SLA BA'I PHYIR DBU MA SNYING PO RTZA 'GREL

LAS PHAL CHER DGAG RTAGS 'GAL ZLA DMIGS PA'I RTAGS SBYOR 'GOD
PAR MDZAD DE, DBER BRJOD NA, DBANG PO'I GZUGS CAN BA YIN PA'I
PHYIR MIG DBANG NI DON DAM PAR GZUGS LA MI BLTA STE, DBER NA RNA
DBANG BZHIN ZHES SOGS

DGOD PA YIN NO,, SHES BYA DBYE GZHIR BYAS NAS DE LA KUN RDZOB
KYI BDEN PA DANG DON DAM PA'I BDEN PA GNYIS SU PHYE'O,, DON DAM
PA'I BDEN PA ZHES PA'I TSIG ZUR GYI DAM PA NI 'PHAGS PA'I MNYAM
GZHAG ZAG MED KYI BLO DANG, DON NI

@33A *, ,ZAG MED KYI BLO NGES RNYED PA'I DON YIN LA, DE NI
SNANG TSUL DANG GNAS TSUL MTHUN PAS MI BSLU BA'I PHYIR BDEN PA
STE, DE NI DON DAM PA'I BDEN PA YIN NO, ,KUN RDZOB KYI BDEN PA
ZHES PA'I TSIG

ZUR GYI KUN RDZOB NI, DE KHO NA NYID LA SGRIB PA'I PHYIR KUN
RDZOB STE BDEN 'DZIN GYI MA RIG PA'O,, GZUGS SOGS KYI CHOS THA
SNYAD PA RNAMS BLO KUN RDZOB PA DE'I DOR BDEN PAS NA DON DAM LAS
GZHAN KUN RDZOB KYI BDEN PA ZHES

RANG GSAL BAR SNANG BA'I BLO LA SNANG BA LTAR DU DON BYED NUS
PAS MTSON PA'I 'JIG RTEN NA YANG DAG PAR GRAGS PA'I CHOS DANG,
DE LTAR SNANG BA LTAR DU DON BYED MI NUS PAS MTSON PA'I 'JIG
RTEN NA PHYIN CI LOG TU GRAGS PA'I

CHOS KYI CHA NAS BZHAG PA'I DON NI, THA SNYAD PA'I DBANG DU BYAS
PA'I BDEN RDZUN GYI KHYAD PAR YOD PA'I PHYIR KUN RDZOB KYI BDEN
PA LA YANG DAG DANG LOG PA'I RDZOB KYI DBYE BA YOD DE, DANG PO'I
MTSAN GZHI NI GZUGS SGRA

LA SOGS PA'I DNGOS PO RNAMS DANG, GNYIS PA'I MTSAN GZHI NI GZUGS
BRNYAN LA SOGS PA RNAMS YIN NO, ,TSAD MA LA MNGON SUM DANG RJES
DPAG GNYIS DANG, MNGON SUM LA DBANG YID RNAL 'BYOR MNGON SUM
GSUM DANG

DE DAG DANG RANG RIG MNGON SUM BZHI 'DOD PA NI, RIM PA BZHIN DU
MDO SNGE SPYOD PA DANG RNAL 'BYOR SPYOD PA'I DBU MA RANG RGYUD
PA'I KHYAD PAR RO,, THEG CHEN RIGS NGES KYIS SGRIB GNYIS KYI BAG
CHAGS ZAD PAR SPANGS PA

DANG RDZOGS BYANG THOB PA DUS MNYAM PA NI MDO SDE SPYOD PA'I DBU
MA RANG RGYUD PA'I LUGS DANG, DES SGRIB GNYIS ZAD PAR SPANGS PA
DANG RDZOGS BYANG THOB PA DUS MNYAM PA NI RNAL 'BYOR SPYOD PA'I
DBU MA RANG RGYUD PA'I LUGS SO,,

@33B CHOS LONGS SPRUL BA'I SKU GSUM DANG SKU GSUNG THUGS KYI
GSANG BA BSAM GYIS MI KHYAB PA'I YON TAN DANG, SANGS RGYAS KYI
CHOS MA 'DRES PA SUM BRGYA LA SOGS PA NI 'BRAS BU'I CHOS YIN NO,
,NYON MONGS DUG GSUM SA

BON DANG BCAS PA NI NYON SGRIB DANG SHES SGRIB NI BDEN 'DZIN
SKOR DGUS BON DANG BCAS PA RNAMS YIN NO, ,NYAN RANG GI LAM STE
RTOGS RIGS MTHUN ZHING MI 'DRA BA'I KHYAD PAR NI TSE GSUM DANG
BSKAL CHAN BRGYA LTA BU'I DUS KYI YUN

TSAD DANG, SRID PA'I THA MA'I TSE SLOB DPON GZHAN GYI MAN NGAG
LA LTOS MI LTOS DANG, MTSAN DPE RJES MTHUN PA MTHOB PA DANG THOB
PA'I KHYAD PAR DANG, GZHAN LA SGRA BCAS SGRA MED PAR CHOS STON
PA SOGS 'BRAS BU THOB PA'I

KHYAD PAR MI 'DRA BA RNAMS KYIS 'BYED DO, ,RANG RGYUD PA GNYIS
PAR RNAM BDEN PA DANG MTHUN PA DANG RNAM RDZUN PA DANG MTHUN PA
GNYIS YOD PA LAS, DANG PO NI ZHI BA 'TSO YAB SRAS TE SNGO SER LA
SOGS PA'I RNAM PA DNGOS POR 'DOD PA'O,,

GNYIS LA NI SNGO SER LA SOGS PA'I RNAM PA DNGOS MED DU 'DOD PA'I
SLOB DBON SENG GE BZANG PO LA SOGS PA'O, ,RNAM RDZUN PA DANG
MTHUN PA LA YANG GNYIS LAS, RNAM RDZUN DRI BCAS DANG MTHUN PA NI
SLOB DBON DZE T'A RI DANG, RNAM

RDZUN DRI MED DANG MTHUN PA NI SLOB DPON KAMVAL STE LVA BA PA LA
SOGS PA YIN NO, ,YUM 'BUM PA LA SOGS PA LTA BU DGAG BYA LA DON
DAM BA SOGS KYI KHYAD PAR DNGOS SHUGS GANG RUNG DU SBYAR BA'I
'KHOR LO BAR BA NI NGES DON GYI

MDO DANG, SHES RAB SNYING PO LTA BU DGAG BYA LA DON DAM PA LA
SOGS PA'I KHYAD PAR DNGOS SHUGS GANG LA YANG MA SPYAR BA'I 'KHOR
LO BAR BA NI 'KHOR LO GNYIS PA YIN PAR MTSUNGS KYANG DRANG DON
GYI MDO YIN BA NI MDO SDE DGONGS 'GREL

@34A *, ,GYI LUGS YIN PAR 'DI BAS 'DOD DO, ,MTSAN NYID GSUM GYI
'JOG TSUL SNGAR BSHAD PA DANG 'DRA YANG PHYI DON MED PAR 'DOD PA
NI SNGA MA DANG MI 'DRA BA'I KHYAD PAR YIN NO,, RGYAN SDUG PO
BKOD PA DANG

MDO SDE DGONGS 'GREL DANG LANG KAR GSHEGS PA'I MDO LA SOGS PA'I
SKABS SU BRJOD BYA'I DON STON TSUL RNAM PA GNYIS YOD PA LAS,
CHOS THAMS CAD BDEN PAR MED PAR RTOGS NUS PA'I GDUL BYA'I GTZO
BO LA

CHOS THAMS CAD BDEN GRUB KYI NGO BO NYID MED PAR BSHAD PA'I
SKABS DANG, RE ZHIG CHOS THAMS CAD BDEN PAR MED PAR RTOGS MI NUS
PAR RIM GYIS BKRI DGOS PA'I GDUL BYA PHAL BA LA PHYI DON MED
CING SEMS BDEN

GRUB TU STON PA'I SKABS TE TSIG GI CHA GNYIS YOD PA NI, RIM PA
BZHIN DU DBU MA PA DANG SEMS TZAM PA'I LUGS SU 'DI BAS 'DOD PA
YIN NO, ,'DI NI MDO'I TSIG LA CHA PHYE BA'I BSHAD TSUL YIN LA,
TSIG LA CHA MA PHYE

BAR MDO GCIG GI BRJOD BYA'I DON LA CHA PHYE BA'I DBANG DU BYED
NA, ZHI PA 'TSO YAB SRAS KYIS 'KHOR LO 'BAR BA'I DGONGS PA BKRAL
TSUL NI MDO SDE DGONGS 'GREL SOGS KYI DNGOS BSTAN GTZO BO'I DON
YIN PA DANG, SEMS

TZAM PAS 'KHOR LO BAR BA'I DGONGS PA BKRAL TSUL NI MDO SDE
DGONGS 'GREL SOGS KYI DNGOS BSTAN PHAL BA'I DON YIN PAR BSHAD
DGOS SO,, RANG MTSAN GYIS GRUB PAR SNANG BA LA TSAD MA GZHAN
GYIS GNOD PA MED

PA'I BLO'I SNANG BA'I DBANG GIS BZHAG PA MIN PAR YUL RANG GI
GNAS LUGS KYI DBANG GIS YOD PA NI BDEN MED KYI DGAG BYA YIN PAR
'DOD PA NI RANG RGYUD PA GNYIS KA MTHUN NO, ,DBU MA RGYAN RANG
'GREL DU LANG GSHEGS

@34B DANG YAB SRAS MJAL BA'I MDO DRANGS PA LAS GCIG DU BRAL GYI
RIGS PA GSUNGS PA'I PHYIR NA ZHI BA 'TSO YAB SRAS KYIS PHAL CHER
'BREL ZLA MA DMIGS PA'I RTAGS SBYOR 'GOD PAR MDZAD DO, ,DPER
BRJOD NA, BDEN

PAR GRUB PA'I GCIG DANG DU MA DANG BRAL BA'I PHYIR GZUGS LA SOGS
PA NI BDEN PAR MED DE, DBER NA ME LONG NANG GI BYANG BZHIN GZUGS
BRNYAN BZHIN NO, ,BDEN PAR GRUB NA BDEN GRUB KYI GCIG DANG DU MA
GNYIS PO DER

NGES PAS NA RJES SU 'GRO LDOG GI KHYAB PA GNYIS GRUB PO,, PHYOGS
CHOS SGRUB TSUL NI, DE BDEN PAR GRUB PA'I GCIG MIN TE, CHA BCAS
YIN PA'I PHYIR, BDEN PAR GRUB PA'I DU MA MIN TE, BDEN PAR GRUB
PA'I GCIG MED

PA'I PHYIR, GZHAN YANG, RDO RJE ZEGS MA DANG YOD MED SKYE 'GOG;
MU BZHI SKYE 'GOG DANG RTEN 'BREL GYI RTAGS RNAMS LUGS 'DI'I
BDEN GRUB 'GOG PA'I RIGS PA'I GTZO BO YIN NO,, GANG ZAG GI BDAG
MED DANG BDEN PA GNYIS

KYI RNAM BZHAG RNAMS LA RANG RGYUD PA GNYIS KA 'DOD PA MTHUN
NO,, DANG SHES SGRIB PHRA BA DANG RAGS PA NI RIM PA BZHIN DU
BDEN 'DZIN SA BON DANG BCAS PA DANG GZUNG 'DZIN RDZAS GZHAN DU
'DZIN PA'I BLO SA BON DANG BCAS PA LA SOGS

PA RNAMS YIN NO,, BDEN BZHI'I RNAM PA BCU DRUG DANG GZUNG 'DZIN
GNYIS STONG DANG BDEN PAR MED PA RNAMS RIM PA BZHIN DU NYAN THOS
DANG RANG RGYAL DANG THEG CHEN LAM GYI RTOGS RIGS GSUM GYI GZHAL
BYA YIN PAS NA

THEG PA GSUM GYI RTOGS RIGS MI 'DRA BA'I KHYAD PAR DE YIN NO,,
MTHONG LAM SGOM LAM RE RE LA MNYAM GZHAG DANG RJES THOB YE SHES
GNYIS GNYIS YOD PA LA SOGS PA'I KHYAD PAR RNAMS LA DBU MA RANG
RGYUD PA GNYIS KA

@35A *, ,'DOD PA MTHUN PA YIN NO, ,ZHES PA'O,, DBU MA RANG
RGYUD PA'I SKABS BYAS ZIN TO,, ,,DA NI RANG RGYUD MI BZHED PHYIR
RGOL KHAS BLANGS LA ZHES SOGS KYI RTZA TSIG GI TSIG DON BSHAD
PAR BYA STE, RANG RGYUD

KYI SPYOR BA MI BZHED PAR GZHAN LA DBU MA'I LTA BA SKYED PA'I
DON DU PHYIR RGOL GYI KHAS BLANGS LA 'GAL BA BRJOD PA'I THAL
'GYUR GTZO CHER 'GOD PAR BZHED PA'I PHYIR DBU MA THAL 'GYUR BA
ZHES BYA BA DE'I MING GI RNAM GRANGS NI, THAL

'GYUR BA DANG BTAGS DON MA BTZAL BAR RANG RANG GI BLO LA SNANG
TZAM GYI SGO NAS CHOS RNAMS THA SNYAD DU YOD PAR 'JOG NUS PAS
SNANG TZAM GYI DBU MA PA DANG RTAG CHAD KYI MTHA' PHRA RAGS
THAMS CAD LA MI GNAS PAS RAB TU MI GNAS

PA'I DBU MA PA RNAMS SO,, 'DI LA RTOG DPYOD SNGAR BYAS ZIN TO,,
DBYE BA NI 'PHAGS PA YAB SRAS GZHUNG PHYI MA'I DBU MA PA DANG
SANGS RGYAS BSKYANGS ZLA GRAGS ZHI BA LHA LTA BU PHYOGS 'DZIN
PA'I DBU MA THAL 'GYUR BA DANG KLU BYANG SH'AKYA BSHES GNYEN

LTA BU PHYOGS MI 'DZIN PA'I DBU MA THAL 'GYUR BA STE GSUM YOD
DO,, GZHUNG NI SHER PHYIN ZAB MO'I MDO DANG RIGS TSOGS DRUG DANG
BZHI BRGYA BA DANG SPYOD 'JUG DANG MDO KUN BTUS BSLAB BTUS GNYIS
DANG BYANG CHUB LAM SGRON LA

SOGS PA'O, ,KUN RDZOB BDEN PA DANG DON DAM BDEN PA GNYIS DNGES
SU BSTAN BYA'I GTZO BOR BYAS NAS STON PA'I MDO GNYIS NI RIM
BZHIN DRANG DON DANG NGES DON GYI MDO YIN TE, RIM BZHIN DNGOS
BSTAN GYI DON DE LAS CHOS DE'I

GNAS X TSUL DNGOS BSTAN GYI DON DER NGES PA YIN PA'I PHYIR RO,
,SGRAS ZIN LTAR KHAS BLANG DU MI RUNG BAS GZHAN DU DRANGS DGOS
PA DANG SGRAS ZIN GYI DON TSAD MAS GRUB KYANG DE NYID GNAS LUGS
MTHAR THUGS MIN PAS GZHAN DU DRANG TSUL

X LUGS GZHAN DU DRANG DGOS PA DANG CHOS DE'I GNAS X

@35B NAS GRUB PA TZAM YIN PA'I PHYIR GZUGS SOGS PHYI NANG GI
CHOS KUN TSUGS THUB DANG RANG NGOS NAS GRUB PA RNAMS MIN NO ZHES
PA NI, BSGRUB BYA'I CHOS KYI DON YID LA BYED PA DER ZAB PA'I
NYAMS LEN DANG GTAN TSIGS KYI DON YID LA BYED PA DER RGYA CHE
BA'I NYAMS LEN

TSANG ZHING, RIM BZHIN RTAG PA DANG CHAD PA'I MTHA' GNYIS SEL
PA'I PHYIR 'DI NI RIGS PA'I RGYAL PO YIN NO,, DE'I PHYIR STAG
TSANG BAS DON DAM DANG TSAD GRUB DANG TSUGS THUB DON GCIG TU
'DOD PA NI NAM MKHA' ZA BAR 'DOD PA DANG 'DRA STE, GRUB MTHA' BA
SUS

KYANG TSAD GRUB DANG TSUGS THUB DON GCIG TU MA BYAS PA'I PHYIR
RO,, GDAGS GZHI PHUNG PO LA BTAGS PA TZAM MA GTOGS PA RANG DBANG
BA'I BDAG NI MED PA YIN TE, GDAGS GZHI PHUNG PO RNAM GANG ZAG
MIN ZHING, GANG ZAG DE GDAGS GZHI PHUNG PO LAS

NGO BO GZHAN PA MIN LA, GANG ZAG DE GDAGS GZHI PHUNG PO'I RTEN
MIN ZHING, GANG ZAG DE DON DAM PAR GDAGS GZHI PHUNG POR BRTEN
PA'ANG MIN LA, GANG ZAG DE DON DAM PAR PHUNG PO DANG MI LDAN PA
DANG, GDAGS GZHI PHUNG PO'I DBYIBS GANG ZAG MIN

ZHING; GDAGS GZHI PHUNG PO'I TSOGS PA GANG ZAG MIN PA'I PHYIR,
DPER NA SHING RTA SNGAR LTAR BTZAL NA RANG DBANG BA'I SHING RTA
RNYED RGYU MED PA BZHIN YIN TE, RNAM BDUN GYI DPYAD PA 'DI BUM
PA DANG SNAM BU DANG RE LDE DANG DMAG DANG NAGS TSAL LA SOGS

PA'I CHOS RNAMS KUN BDEN MED DU GTAN LA 'BEBS PA LA SBYAR BAR
'JUG PA RTZA 'GREL NAS GSUNGS SO,, THAL 'GYUR PA NANG PHAN TSUN
ZAB RGYAS KYI DON 'GA' ZHIG LA BRGAL BRTAGS BYED PA'I SKABS 'GAR
RGOL BA GNYIS KA LA TSUL GSUM MTHUN

SNANG BAR TSAD MAS GRUB PA DANG RTAGS MTHUN SNANG BA TZAM YOD
PAR BZHED KYANG, RANG DBANG BA'I TSAD MAS GRUB PAR 'DOD PA MIN
PA'I PHYIR RANG, ,RGYUD KYI SBYOR PA MI 'DOD PAS NA, STAG LOS
LUGS 'DIR RANG RGYUD THA SNYAD DU YOD PAR 'DOD PA NI 'KHRUL

@36A *, ,TSUL 'DI NI STONG THUN CHEN MO'I RJES 'BRANG YIN KYANG
RNAM BSHAD DANG LEGS BSHAD SNYING PO'I BSHAD TSUL DANG 'GRIG
DKA' BA'I TSUL SNGAR BSHAD ZIN PA LTAR RO,, 'KHOR BA KUN NYON
PHYOGS DANG MYANG 'DAS RNAM BYANG

PHYOGS KYI GZUGS SOGS KYI CHOS BLO LA SNANG ZHING GRAGS PA STE
RNAM PA SHAR BA'I JI LTA BA DANG JI SNYED PAS BSDUS PA KUN, MA
BRTAGS MA DBYAD PA'I BLO LHAN SKYES KYIS 'JIG RTEN KYI THA SNYAD
DU YOD PAR 'JOG DGOS PA'I PHYIR SGRA DANG RTOG PAS

PHAR BTAGS PA TZAM MIN PAR YUL GYI STENG NAS GRUB PA DANG RDZAS
YOD DANG RANG MTSAN DANG RANG NGOS NAS GRUB PA DANG BDEN PAR
GRUB PA DANG NGO BO NYID KYIS GRUB PA LA SOGS PA RNAMS DGAG
BYA'I BDAG YIN PAR DON GCIG YIN NO, ,

CHOS THAMS CAD RANG NGOS NAS MED PA DANG MING DANG RTOG PAS PHAR
BTAGS PA 'DIR 'KHOR 'DAS KYI BYA BYED KUN GRA MA NYAMS SHING ZUR
MA CHAG PAR 'JOG SHES PA'I MKHAS PA NI DBU MA PA STE, 'JOG TSUL
'DI LAS RAGS PA RANG NGOS NAS

GRUB PA SOGS DANG PHRA BA MING DANG RTOG PAS BTAGS PA TZAM DU
YANG MED PA SOGS GANG 'DOD PAR BYAS KYANG RTAG PA DANG CHAD PA'I
MTHAR LHUNG NGO, ,GANG ZAG DANG CHOS KYI STENG DU BDAG STE RANG
GI NGO BO NYID KYIS GRUB PA GNYIS NI RIM BZHIN

GANG ZAG GI BDAG DANG CHOS KYI BDAG GNYIS YIN PAS, DER MED PA
GNYIS NI RIM BZHIN GANG ZAG GI BDAG MED DANG CHOS KYI BDAG MED
GNYIS YIN PAR BZHED DO, ,DE LA CHOS KYI BDAG NI, RDO RJE YI
GZIGS MA DANG LA SOGS PA'I SGRAS

BSDUS PA YOD MED SOGS MTHA' BZHI SKYE 'GOG DANG MU BZHI SKYE
'GOG DANG RTEN 'BREL GYI GTAN TSIGS TE BZHIS 'GOG PA DANG, GANG
ZAG GI BDAG NI RNAM LNGA DANG RNAM BDUN GYI GTAN TSIGS GNYIS
KYIS 'GOG LA, BDAG DE GNYIS

@36B GNYIS YOD DO, ,DGONGS 'GREL NAS BSHAD PA'I 'KHOR LO THOG
MA DANG MTHA' MA NI SGRA JI BZHIN PA MIN PA'I DRANG DON GYI MDO
DANG DER BSHAD PA'I 'KHOR LO BAR BA NI SGRA JI BZHIN PA'I NGES
DON GYI MDO YIN PAS NA, SKABS 'DIR

DGONGS 'GREL GYIS DRANG NGES PHYE BA LTAR KHAS BLANG DU MI RUNG
NGO, ,LANG GSHEGS DANG DGONGS 'GREL DANG RGYAN STUG PO BKOD PA
LA SOGS PA'I GZHUNG TSIG TU GYUR BA'I MDO TSAN PA LNGAS, SEMS MA
GTOGS PA'I BYED PA PO GZHAN MED PA

DANG GZUGS SOGS RANG BZHIN GYIS MA GRUB PAR RNAM SHES KYI TSANGS
PAS BZHAG PA TZAM DANG STONG PA NYID DANG GZHAN DBANG YONGS GRUB
GNYIS THA SNYAD DU RNAL 'BYOR SPYOD PA PAS 'DOD PA LTAR GYI MING
DANG BRDAS MA BZHAG PA'I YOD PA DANG GNAS SKABS

SU RIGS SO SOR NGES PA SOGS LA DGONGS NAS, KHAMS GSUM PO 'DI NI
SEMS TZAM MO ZHES GSUNGS PA DANG, PHYI DON MED PAR SEMS TZAM DU
GSUNGS PA DANG, DE BZHIN GSHEGS PA'I SNYING PO RTAG BRTAN DANG
KUN GZHI RNAM SHES YOD PAR GSUNGS PA

GNYIS DANG, GZHAN DBANG YONGS GRUB BDEN GRUB TU STON PA DANG,
MTHAR THUG THEG PA GSUM DU STON PA STE MDO TSAN PA LNGA SGRA JI
BZHIN PA MA YIN PA'I DRANG DON DU BSGRUB PA YIN NO,, 'ON KYANG
RTZA TSIG 'DIR MDO DRUG GRANGS NAS MDO LNGA DRANG DON DU

BSGRUB PAR BSHAD PA NI BYED PA PO GZHAN 'GOG PHYIR DU SEMS TZAM
DU BSTAN PA DE SGRA JI BZHIN PA YIN PAS DRANG DON 'GREL RGYU'I
MDO LNGAR GSUNGS PA YIN NO,, 'O NA BYED PA PO GZHAN MED PA
DGONGS GZHIR BSHAD PA MI 'THANG PAR 'GYUR RO ZHE NA, BYED PA

PO GZHAN MED PAR SHES CHED DU SEMS TZAM DU GSUNGS ZHES PA YIN
GYI BYED PA PO GZHAN MED PA LA DGONGS NAS SEMS TZAM DU GSUNGS
ZHES PA MA YIN PAS SKYON MED CES BSHAD DGOS SAM SNYAM MO,, 'ON
KYANG SKABS 'DI'I RTZA 'GREL GNYIS KA'I BSHAD

@37A *, ,DANG 'DRA BA YIN NO, ,BDAG DANG GZHAN RE RE'I SKYE BA
YOD PA MIN PA'I PHYIR GNYIS KA LAS SKYE BA'ANG KHEGS PA YIN NO,
,RGYU MED PAR SKYEN 'BRAS BU 'BYUNG BA'I CHED DU SA BON 'DEBS PA
DANG NYO TSONG

BYED PA SOGS DON MED PAR 'GYUR CING, 'JIG RTEN GYI MTHONG BA
DANG 'GAL BA DANG, DNGOS PO KUN LAS 'BRAS BU KUN SGYE PA'ANG YOD
PAR 'GYUR RO,, 'BRAS BU LA MU BZHIR DPYAD NAS GZHAN SKYE DGAG PA
NI, GZHAN LAS SKYE NA RGYU DES

'BRAS BU RANG BZHIN GYIS YOD PA DANG, GTAN NAS MED PA DANG, YOD
MED GNYIS KA YIN PA DANG, YOD MED GNYIS GANG YANG MIN PA RNAMS
LAS GANG SKYED GRANG STE BRTAG GO, DE LA 'BRAS BU RANG BZHIN
GYIS YONG PA LA SKYED BYED KYI RKYEN CI ZHIG

DGOS, GTAN NAS MED PA LA BSKYED BYA SKYED BYED KYI BYA BYED DANG
BRAL LA, GNYIS KA YIN PA SNGAR GYI RIGS PA DES BSAL ZHING, GNYIS
KA DANG BRAL BA STE GANG YANG MIN PA LA SKYED BYED KYI RKYEN
NGES CI ZHIG BYA STE DGOS PA MED DO,, DNGOS

PO RNAMS BDEN PAR RGYU YIS BSKYED PA MIN TE, DON DAM PAR RGYU
GCIG GIS 'BRAS BU GCIG BSKYED PA MIN ZHING, DON DAM PAR RGYU DU
MAS 'BRAS BU GCIG MI SKYED LA, DON DAM PAR RGYU GCIG GIS 'BRAS
BU DU MA SKYED PA MIN ZHING,

DON DAM PAR RGYU DU MAS 'BRAS BU DU MA'ANG BSKYED PA MIN PA'I
PHYIR RO,, RGYU GCIG GIS 'BRAS BU GCIG SKYED PA YOD PAR BSGRUB
PA'I PHYIR DANG, RGYU DU MAS 'BRAS BU GCIG SKYED PA SOGS GZHAN
RNAMS KYANG RUNG BA STE YOD PA'I PHYIR

RTAGS ZUR BZHI PO 'DIR DON DAM PA SOGS DGAG BYA'I KHYAD PAR MI
SBYOR PA NI 'KHRUL BAR SHES PAR BYA'O,, RTEN 'BYUNG MIN PA'I
CHOS NI LUGS 'DIR MED LA, RTEN 'BYUNG NI PHRAD NAS GRUB PA DANG
LTOS NAS GRUB PA DANG BRTEN

@37B KA'ANG RTEN 'BREL GYI GTAN TSIGS NYID KYIS 'GAG PA YIN NO,
,BDAG DANG GZHAN DANG GNYIS KA DANG RGYU MED LAS SKYE BA MIN
PA'I PHYIR MIG SOGS RANG BZHIN GYIS SKYE BA MED DO,, BDAG LAS
SKYE NA SKYE BA DON MED PA DANG SKYE BA THUG PA MED PAR

'GYUR BA DANG, GANG NA GANG YOD PA DE NI DE LAS SKYE BA MIN TE,
'KHAR GZHONG LA ZHO YOD PA BZHIN NO ZHES PA DANG, SA MYUG GNYIS
RANG BZHIN GCIG YIN NA RGYU SA BON DANG 'BRAS BU MYU GU DUS RTAG
TU MTHONG BAR 'GYUR BA DANG, RGYU SA BON SKYE BA ZHIG

NAS MED KYANG 'BRAS BU MYU GU SNGON PO SKYES PA MTHONG BA'I
PHYIR SA MYUG RANG BZHIN GCIG NA 'JIG RTEN GYI MTHONG BA DANG
'GAL BA DANG, RGYU 'BRAS KYI BYA BYED KUN GCIG TU 'GYUR BA LA
SOGS PA'O,, GZHAN LAS SKYES NA ME LCE LAS MUN PA

'THUG PO 'BYUNG BAR THAL BA DANG, RGYU DANG RGYU MIN PA KUN LAS
'BRAS BU YIN MIN KUN MTSUNGS PAR 'BYUNG BAR 'GYUR BA DANG, RANG
GI MTSAN NYID KYIS GRUB PA'I GZHAN YIN PA'I PHYIR SA MYUG GNYIS
RGYUD GCIG TU MI RUNG BAR 'GYUR TE, DPER NA

GRO DANG NAS BZHIN NO ZHES PA DANG, RANG GI MTSAN NYID KYIS GRUB
NA DUS NAM YANG LDOG PA MED PAS SA MYUG GNYIS KYANG DUS MNYAM DU
YOD PAR 'GYUR DGOS PA LA, DUS MNYAM DU SA MYUG DE GNYIS MED PA'I
PHYIR RANG GI MTSAN NYID KYIS

GRUB PA'I RGYU GZHAN LAS 'BRAS BU GZHAN SKYE BA CI ZHIG YOD DE
MED DO,, ZHES PA'O,, BOD KHA CIG, RGYU 'BRAS LA SNGA PHYI BAS
KHYAB CING, GZHAN LA DUS MNYAM DGOS PA'I PHYIR SNGA PHYI BA'I
GZHAN 'GOG PA YIN ZER BA DANG, YANG BOD MANG POS

LDOG PA GCIG PA'I DPUNG 'PHUL 'DOD PA SOGS 'KHRUL PAR SHES PAR
BYA'O,, MTHA' BZHI'I SKYE BA MI 'DOD CING GZHAN SKYE 'JIG RTEN
GYI THA SNYAD DU'ANG MED PAR BSHAD PA'I PHYIR STAG TSANG BAS
SKABS 'DIR GZHAN SKYE YOD PAR 'DOD PA NI SNYON PA'I ZLOS GAR

@38A *, ,LO, ,DBYE GZHI SHES BYA DER DBYE NGO KUN RDZOB DANG
DON DAM PA'I BDEN PA GNYIS YOD CING, DE LAS MANG PO DGOS PA MIN
LA NYUNG NA MI 'DU BAS BDEN PA GNYIS PO DER GRANGS NGES PA YIN
NO, ,BDEN PA

GNYIS NGO BO THA DAD YIN NA, GZUGS BDEN MED DE GZUGS KYI GNAS
LUGS SU MI RUNG BA SOGS DANG, BDEN PA GNYIS LDOG PA GCIG YIN NA,
DON DAM BDEN PA DE SO SO'I SKYE BO KUN GYI MNGON SUM GYI SPYOD
YUL DU 'GYUR BA

SOGS KYI SKYON YONG PA'I PHYIR, BDEN PA GNYIS NGO BO DBYER MED
LA LDOG PA'I SGO NAS THA DAD DU 'BYED PA YIN NO,, BDEN GNYIS KYI
MTSAN NYID NI, RIGS SHES DANG THA SNYAD PA'I BLO YUL GANG LA DON
DAM DANG THA SNYAD DPYOD PA'I

TSAD MAR SONG BA DANG TSAD MA NGES RNYED PA'I DON NI, RIM PA
BZHIN DU DON DAM DANG KUN RDZOB BDEN PA'I DON YIN NO,, SGRA
BSHAD NI, SHES PAR BYA BA'I DON YIN PA DANG DON GYI MCHOG GAM
DAM PA'ANG YIN PA DANG

SNANG TSUL DANG GNAS TSUL MTHUN PA'I MI BSLU BA'AM BDEN PA YIN
PA'I PHYIR DON DAM BDEN PA DANG, BDEN 'DZIN GYI MA RIG PA NI NAS
LUGS MTHONG BA LA SGRIB PA'I PHYIR KUN RDZOB CES BYA LA, BLO KUN
RDZOB PA DE'I DOR BDEN PAS

NA KUN RDZOB BDEN PA ZHES BYA'O,, DON DAM BDEN PA'I DBYE BA NI,
GANG ZAG GI BDAG MED DANG CHOS KYI BDAG MED GNYIS DANG, DNGOS PO
STONG PA NYID DANG, DNGOS PO MED PA STONG PA NYID DANG, RANG
BZHIN STONG PA NYID DANG, GZHAN

GYI DNGOS PO STONG PA NYID DE BZHI DANG, NANG STONG PA NYID
DANG, PHYI STONG PA NYID DANG, PHYI NANG GNYIS KA STONG PA NYID
LA SOGS PA BCU DRUG DANG, SOGS SGRAS BSDUS PA STONG NYID BCO
BRGYAD DANG STONG NYID NYI SHU'O, ,SGRAS BRJOD

@38B KYIS DBYE NA, SO SKYE'I STONG NYID DON SPYI'I TSUL DU
RTOGS PA'I BLO DANG 'PHAGS PA'I STONG NYID MNGON SUM DU RTOGS
PA'I BLO GNYIS YUL DANG BCAS PA RIM BZHIN RNAM GRANGS PA'I DON
DAM DANG GZHAN TE RNAM GRANGS MA YIN PA'I DON

DAM YIN NO,, DBU MA THAL 'GYUR PA'I RANG LUGS LA KUN RDZOB BDEN
PA LA YANG DAG KUN RDZOB DANG LOG PA'I KUN RDZOB GNYIS KYI DBYE
BA YOD PA MIN YANG, 'JIG RTEN PA'I SHES NGOR MI'I BYAD BZHIN
DANG BYANG BZHIN GYI GZUGS

BRNYAN SOGS LA BDEN ZHES PA DANG MI BDEN ZHES PA'I THA SNYAD
THOB TU RUNG BA'I PHYIR RIM BZHIN YANG DAG KUN RDZOB DANG LOG
PA'I KUN RDZOB TZAM YIN NO,, THA SNYAD PA'I SHES PA NI RIGS SHES
KYI SNGON DU 'GRO BA DANG GROGS SU

GYUR BA STE, THA SNYAD PA'I SHES PA NI THABS DANG RIGS SHES NI
THABS LAS BYUNG BA YIN PA'I PHYIR RO,, STONG PA NYID BSTAN PA'I
DGOS PA NI RTAG CHAD KYI LTA NGAN SOGS BZLOG PA DANG BDEN 'DZIN
DANG BDEN MED RTOGS PA'I

BLO LA SPANG BLANG BYA BA'I PHYIR YIN PAS NA, STAG LOS GNAS
SKABS TE RIM PA GSUM PAR STONG NYID MIN PA'I SPROS BRAL SGOM PAR
'DOD PA 'KHRUL LO, ,STON PA SANGS RGYAS KYIS GDUL BYA BKRI BA'I
RIM PA NI, DANG POR

LAS GSOGS PA DANG 'BRAS BU MYONG BA'I RDZAS YOD KYI BDAG BSTAN
PA SOGS KYI SGO NAS BSOD NAMS MIN PA NGAN 'GRO'I RGYU BZLOG PA
DANG, BAR DU MI RTAG SOGS BCU DRUG GI STONG PA DANG BDAG MED
BSTAN PA SOGS KYI SGO NAS

RTAG GCIG RANG DBANG CAN DANG RDZAS YOD KYI BDAG GNYIS BZLOG STE
LAM GYI SNOD RUNG DU BYAS PA DANG, THA MAR SHIN TU PHRA BA'I DE
BZHIN NYID RTOGS PA DANG MNGON DU GYUR BA'I SGOM TSUL BSTAN PA
LA SOGS PA'I RIM GYIS RTAG

@39A *, ,CHAD KYI LTA BA PHRA RAGS KUN DANG CHAGS SOGS NYON
MONGS KYI DRI MA BAG CHAGS DANG BCAS PA 'JOMS PAR MDO DANG
SNGAGS KYI RGYUD SDE BZHI LAS GSUNGS SHING DE DAG GI DGONGS
'GREL MKHAN PO RNAMS

KYIS BZHED PA YIN NO, ,ZAB MO'I DON SGOM PA'I RIM PA LA, LAS
DANG PO PAS STONG PA NYID LA MYONG BA 'DON TSUL DANG, ZHI GNAS
RJES MTHUN PA LA BRTEN NAS LHAG MTHONG RJES MTHUN PA SGOM TSUL
DANG, ZHI GNAS

DNGOS LA BRTEN NAS LHAG MTHONG DNGOS SGOM TSUL DANG, STONG PA
NYID MNGON SUM DU RTOGS NAS SGOM TSUL DANG, SNGAGS BLA MED KYI
BDE CHEN GYIS STONG PA NYID SGOM TSUL TE LNGA YOD PA RNAMS RJE
BDAG NYID CHEN PO

LA SOGS PA'I MKHAS PA'I DBANG PO RNAMS KYI GSUNG RAB LA ZHIB TU
LTOS SHIG, RANG NGOS NAS MA GRUB PA'I STONG PA NYID JI LTAR
RTOGS DKA' BA BZHIN DU MING TZAM LA BYA BYED THAMS CAD 'THAD
PA'I THA SNYAD

KYI 'JOG 'TSAMS SHIN TU DKA' SHING, KUN RDZOB DANG DON DAM BDEN
PA GANG LAS NYAMS NA YANG PHUNG BAR 'DRA ZHING MTHAR LHUNG BAR
'DRA BA'I PHYIR KUN RDZOB TU YOD PA DANG DON DAM PAR MED PA 'DI
GNYIS LA NYE RANG

BYA MI RIGS PAS DE GNYIS KA ZUNG DU 'BREL BAR SHES SHING SGOM PA
NI SHIN TU GCES SO,, MTSAN NYID GSUM GYI 'JOG LUGS RANG RGYUD
PA'I SKABS SU BSHAD PA DANG MTSUNGS SHING, SPRUL DE THAG PA LA
MED PAS KUN

BRTAGS DANG SBRUL DNGOS LA KUN BRTAGS PA MA YIN PAR YONGS SU
GRUB PA DANG 'DRA BAR, GSHIS SAM RANG BZHIN NI GZHAN DBANG GI
RTEN 'BREL BYAS PA CAN LA NI KUN BRTAGS DANG CHOS NYID LA YONGS
SU GRUB PA DANG,

@39B YANG GSHIS SAM RANG BZHIN NI BYIS PAR TE SO SKYE'I RTOG
MED KYI SHES PA'I YUL NA DE YOD PA KUN BRTAGS DANG RGYAL BA'I JI
LTA BA MKHYEN PA'I YE SHES KYI YUL LA STE YUL DU GYUR BA'I DE
YONGS SU GRUB PAR BZHED DO, ,RANG

GI MTSAN NYID KYIS GRUB PA THA SNYAD DU YANG MI BZHED PA'I PHYIR
KHAS BLANGS KYI KHYAD PAR THUN MONG MIN PA BRGYAD LA SOGS PA
MANG PO YOD DO,, DE YANG THA SNYAD DPYAD PA'I BLOS RIM BZHIN MI
KHEGS PA DAN MI GRUB PA'I PHYIR PHYI ROL GYI DON

YOD PA DANG KUN GZHI RNAM SHES MED PAR BZHENG PA DANG, BDEN GRUB
KYI DNGOS PO YOD PAR 'DZIN PA'I BLO YOD BZHIN DU THAR BA THOB PA
YOD PA MIN PAR GSUNGS PAS BDEN 'DZIN DE NYON SGRIB YIN PA DANG,
GANG ZAG GI BDAG MED

DANG CHOS KYI BDAG MED NI STONG GZHI'I SGO NAS 'JOG PAS NA PHRA
RAGS MTSUNGS PA DANG, SEMS CAN GYI RGYUD KYI MNYAM BZHAG RNAM
PAR MI RTOG PA'I YE SHES MA GTOGS PA'I SHES PA LA BDEN 'DZIN GYI
BAG CHAGS KYIS MA BSLAD PA MED

PA DANG TSAD MAS RTOGS TSUL LA GSAR RTOGS KYI DPYAD PA MI RUNG
BA'I PHYIR BYIS SHES TE SO SKYE'I SHES PA KUN 'KHRUL SHES YIN PA
DANG BCAS SHES TSAD MAR GRUB PA DANG, KUN RDZOB RNAM CAN GYI YID
KYI TSOR BA RNAMS YID MNGON YIN

PA DANG MNGON PA GONG 'OG NAS BSHAD PA'I DGRA BCOM PA 'GA' ZHIG
BDEN RNAM BCU DRUG MNGON DU GYUR KYANG 'PHAGS PA MIN PA'I PHYIR
RTOG PAR GYUR PA'I YID MNGON YOD PA DANG BDEN BZHI'I RNAM PA MI
RTAG SOGS BCU DRUG MNGON

DU GYUR PA'I SO SO SKYE BO YOD PAR BZHED PA DANG, STONG NYID LA
DMIGS PA'I LHAG MTHONG THOB PA DANG SBYOR LAM THOB PA DUS MNYAM
YIN PA DAN ZHIG PA DNGOS PO YIN PA'I PHYIR BDEN BA RNAM BCU DRUG
MNGON SUM DU RTOGS PA TZAM GYIS

@40A *, ,SBYOR LAM TZAM LA'ANG MI SLEB PA DANG DUS GSUM DNGOS
POR BZHED PA DANG, SKYE BA'I RKYEN GYIS RGA SHI BA SKYED PA'I
PHYIR ZHIG PA DNGOS PO YIN LA, DE'I PHYIR DGE MI DGE'I LAS 'GAGS
NAS

BSKAL BA MANG PO SONG YANG, THOB PA DANG RGYUN DANG CHUD MI ZA
BA MED NA'ANG 'BRAS BU 'BYIN PA 'THAD PA YIN NO,, ZHIG PA DNGOS
POR SMRAS PA TZAM NI BTAGS DON LA DPYAD NAS SMRAS PA MIN TE,
DPER NA BUM PA DNGOS

POR SMRAS PA BZHIN NO, ,DUS YUN RING POR SONG BA'I NGAG RTZUB PO
SMRAS PA'I LAS BYAS PA MA ZHIG PAR DA LTA BLO LHAN SKYES LA
SNANG BAR 'DOD NA SNGON BYAS PA'I LUS NGAG YID GSUM GYI LAS
MTHA' DAG DA LTA MI DRAN

PA'I RGYU MTSAN CI ZHIG YOD, BTAGS DON LA MA DPYAD PAR 'JOG NUS
PA MIN PA'I PHYIR RANG RGYUD DANG RANG RIG YOD PA MIN PA DANG,
YUL YUL CAN PHAN TSUN LTOS TSE MNGON SUM MTSAN NYID PA NI YUL
YIN GYI YUL

CAN NI MIN PA DANG, 'GOG BDEN CHOS DBYINGS DANG 'PHAGS PA RNAMS
KYIS BDEN MED MNGON SUM DU GZIGS PA DANG, LHAG MED KYI TSE PHUNG
PO ZAD PAR MI RUNG ZHING, TSOR BA DANG 'DU SHES 'JIG PAR BSHAD
PA'I PHYIR

LHAG BCAS LHAG MED KYI MYANG 'DAS KYI KHYAD PAR NI RANG NGOS NAS
GRUB PAR SNANG BA'I 'KHRUL SNANG ZAD MA ZAD KYI GO RIM BZLOG PAS
'JOG DGOS SO,, NYON MONGS KYI SA BON MA YIN PA'I BAG CHAGS NI
SHES SGRIB YIN LA,

NYON MONGS CAN MIN PA'I MA RIG PA'ANG YOD PAR BZHED DO, ,NYON
MONGS MA ZAD PAR SHES SGRIB SPONG BA'I MGO MI RTZOM ZHING, SNANG
BAS YOD MTHA' DANG STONG PAS MED MTHA' SEL TSUL DE RNAMS DANG,
SOGS SGRAS BSDUS PA

@40B 'GOG SNYOMS KYI KHYAD PAR DANG ZAB MO'I LTA BA SKYED TSUL
DANG, BAG CHAGS BSGO GZHI DANG, GANG ZAG GI MTSAN GZHI 'JOG TSUL
SOGS THUN MONG MIN PA'I KHYAD PAR MANG PO YOD PA RNAMS 'PHAGS PA
YAB SRAS KYI DBU MA'I GZHUNG

DANG RJE YAB SRAS KYI LEGS BSHAD RNAMS LA ZHIB TU LTOS SHIG,
TSAD MA LA MNGON SUM DANG DNGOS STOBS KYI RJES BDAG DANG DPE
NYER 'JAL GYI RJES DBAG DANG LUNG GI TSANG MA STE BZHIR BSHAD
KYANG, GZHAL BYA MNGON LKOG GNYIS SU NGES PA'I DBANG GIS

MNGON SUM DANG RJES DPAG GNYIS SU NGES PA YIN NO,, RTAGS LA LTOS
PA MIN PAR RANG GI 'DZIN STANGS KYI YUL GYI GZHAL BYA MNGON SUM
PAR BSLU BA MED PA'I SHES PA NI MNGON SUM GYI TSAD MA'I DON YIN
PAR BZHED CING, DBYE NGO NI DBANG MNGON,

DANG YID MNGON DANG RNAL 'BYOR MNGON SUM STE GSUM YOD DO,,
,RTAGS MA RGYU MTSAN LA BRTEN NAS LKOG YUL TE RANG GI 'DZIN
STANGS KYI YUL GYI GZHAL BYA LKOG GYUR BA LA BSLU BA MED PA'I
SHES PA NI RJES SU DPAG PA'I TSAD MA STE, DBYE NA CUNG ZAD LKOG
GYUR DANG

DPE DANG 'DRA BA'I LKOG GYUR DANG SHIN TU LKOG GYUR TE GSUM 'JAL
BA'I DNGOS STOBS KYI RJES DPAG DANG DPES NYER 'JAL GYI RJES DPAG
DANG LUNG GI TSAD MA'AM YID CHES KYI RJES DPAG STE GSUM YOD PAR
BZHED DE,, RANG GI 'DZIN STANGS KYI YUL LA NGES PA 'DREN NUS
SHING 'DZIN

STANGS KYI YUL DER TSAD MA GZHAN GYIS GNOD PA DANG BRAL BA NI
YUL DE LA MI BSLU BA'I DON YIN PA'I PHYIR YUL DE LA 'KHRUL YANG
TSAD MAR SONG BA MI 'GAL TE, MI BSLU BA'I DON NI SKABS STOBS
KYIS MANG BO BSHAD DO,, DE'I PHYIR RDZAS KYI SGRA BZHIN DU MI
BSLU

BA'I SGRA YANG DON GCIG KHO NA LA 'JUG PA MIN NO, ,MNGON MTHO
DANG NGES LEGS SGRUB BYED NI RIM BZHIN LAS 'BRAS LA YID CHES
PA'I DAD PA DANG BDAG MED RTOGS PA'I SHES RAB GNYIS YIN LA, BDAG
MED RTOGS PA'I SHES RAB KYI SNGON

@41A *, ,'GRO'I CHOS NI DKAR CHOS THAMS CAD KYI RTZA BAR 'GYUR
BA'I DAD PAS CHOS KYI SNOD RUNG DU BYED PA DE YIN NO, ,BDAG MED
RTOGS PA'I SHES RAB NI 'KHOR BA LAS GROL BA'I RGYU DANG RNAM PAR
MI RTOG

PA'I DON SGRUB BYED YIN NO,, DMAN PA DANG 'BRING DANG MCHOG GI
SKYES BU'I LAM GYI RIM PA GSUM DU RGYAL BAS GSUNGS PA'I CHOS
TSUL KUN 'DUS TE, SANGS RGYAS KYIS DANG POR THUGS BSKYED PA DANG
BAR DU TSOGS BSAGS

PA DANG MTHAR SANGS RGYAS PA THAMS CAD GDUL BYA RNAMS KYI GNAS
SKABS DANG MTHAR THUG GI DON GNYIS SGRUB PA LAS BRTZAM PA SHA
STAG YIN PA'I PHYIR RO,, SKYES BU 'BRING LAS NYAN RANG GNYIS
DANG, 'BRING GI LAM

LAS DE DAG GI LAM DBYE ZHING, SKYES BU CHEN POR THEG CHEN 'DUS
PA'I PHYIR THEG PA GSUM KA SKYES BU GSUM GYI LAM DU 'DUS PA YIN
LA RGYAL BA 'DI'I BSTAN PA LA THEG PA BZHI PA YOD PA MIN NO,,
LUGS 'DIR NYAN

RANG GI RTOGS RIGS MTHUN ZHING, RIGS KYI SA DANG, BRGYAD PA'I SA
DANG, MTHONG PA'I SA DANG, BSRABS PA'I SA DANG, 'DOD CHAGS DANG
BRAL BA'I SA DANG, BYAS PA RTOGS PA'I SA DANG, NYAN THOS KYIS
DANG

RANG SANGS RGYAS KYIS STE DMAN PA'I SA BRGYAD KYANG BZHED PA
DANG, GZHUNG 'GA' ZHIG NAS NYAN THOS KYIS DOR NAS DKAR PO RNAM
PAR MTHONG BA'I SA BGRANGS NAS BRGYAD DU BYED PA'ANG YOD DO,
,RTOGS RIGS 'ANG

YANG TSE GSUM DANG BSKAL CHEN BRGYA LA SOGS PA'I DUS KYI SGO NAS
NYAN RANG GI 'BRAS BU'I KHYAD PAR DBYE'O,, RTZA BA BRTAN PA THEG
CHEN SEMS BSKYED LA BRTEN NAS PHA ROL DU PHYIN PA DRUG DANG BSDU
BA'I DNGOS PO BZHI'I

@41B YAL GA DANG, RDZOGS SMIN SBYANGS GSUM GYI LO 'DAB 'BRAS
SNYING YONGS SU RDZOGS PA'I SKU BZHI'I YONGS 'DU'I DBANG PO
BSGRUB PAR BYA DGOS SO, ,DE YANG TSOGS LAM DANG SPYOR LAM GYI
KHYAD PAR NI BYANG PHYOGS DANG PO GSUM

DANG DBANG STOBS SO SOR SBYOR BA LTA BU YON TAN DANG, RIGS DANG
PHYIR MI LDOG PA'I RTAGS SO SOR SBYOR BA DANG, MNGON RTOGS RGYAN
NAS BSHAD PA LTAR SGOM TSUL SO SOR YOD PA DANG, THOS BSAM DANG
SGOM BYUNG GTZO CHE

BA'I NGO BO'I KHYAD PAR RNAMS KYIS 'BYED DO,, SA BCU'I MNYAM
BZHAG RNAM PAR MI RTOG PA'I YE SHES KYIS CHOS NYID MNGON SUM DU
RTOGS TSUL LA MI 'DRA BA'I KHYAD PAR DBYER MED KYANG 'DUL BYA'I
DON NAM PHAR PHYIN SOGS

PA SBYONG BA'I SBYOR BA DANG RJES THOB KYI YON TAN SANGS RGYAS
BRGYA MTHONG BAR MDZAD PA LA SOGS PA SDE TSAN BCU GNYIS KYI
GRANGS GONG NAS GONG DU 'PHEL BA DANG, SA SO'I SKABS KYI DRI MA
SBYONG BA DANG LAM BGROD PA'I STOBS GONG

NAS GONG DU 'PHEL BA DANG, PHAR PHYIN LHAG PA'I KHYAD PAR DANG,
RNAM SMIN GYI SKYE BA GONG NAS GONG DU 'PHEL PA'I KHYAD PAR TE
BZHIS SA BCU SO SOR 'JOG GO, SA RE RE LA'ANG RAB TU DGA' BA LA
SOGS PA'I DES TSIG

DANG; SNGAR BSHAD PA LTAR BSLAB PA GSUM LA SLOB TSUL DANG, ZAG
MED KYI PHUNG PO LNGA SBYONG TSUL GYI DBYE BA DANG, YON TAN SDE
TSAN BCU GNYIS KYI KHYAD PAR DANG, BRTEN PA PHAR PHYIN LHAG PA'I
KHYAD PAR DANG, 'DZAM GLING LA

DBANG BA'I 'KHOR BSGYUR DU SKYE BA SOGS RNAM SMIN GYI SKYE BA
'DZIN PA'I KHYAD PAR DANG, PHYIR MI LDOG PA'I RTAGS DANG SA SO
SO'I RMI LTAS GNYIS DANG, SA SO SO'I SPANG BYA'I KHYAD PAR DANG,
GNYEN PO YONGS SPYOD GI KHYAD

@42A *, ,PAR TE BRGYAD KYIS RNAM PAR BSHAD PA STE, RGYAS PAR
GSER 'PHRED LAS SHES DGOS SO,, 'BRAS BU SANGS RGYAS SA NA MNYAM
BZHAG DANG RJES THOB YE SHES NI RES 'JOG MIN PAR NGO BO GCIG TU
SONG ZHING, SEMS KYI RGYU BA RNAM RTOG

KUN NYE BAR ZHI BAS NA TING NGE 'DZIN GYI GNAS PA BRTAN PO MTHAR
PHYIN CING SRID PA JI SRID PAR MNYAM BZHAG LAS BZHENGS PA YOD PA
MIN NA YANG GDUL BYA'I SKAL PA JI LTA BA BZHIN DU CHOS SNA TSOGS
STON PA LA SOGS PA'I RJES THOB KYI BYA BA'ANG MDZAD DO

RNAM MKHYEN GYIS CHOS DBYINGS GZIGS DOR GNYIS SNANG GI SPROS PA
KUN LOG NAS MED KYANG BTAGS DON LA MA BRTAGS MA DPYAD PAR JI
SNYED PAS BSDUS PA'I CHOS THAMS CAD PHYAG MTHIL DU SKYU RU RA
BZHAG PA BZHIN DU MKHYEN PAR MDZAD DO, ,'BRAS BU

CHOS SKU GCIG DANG CHOS GZUGS KYI SKU GNYIS DANG CHOS LONGS
SPRUL PA'I SKU GSUM DANG, NGO BO NYID SKU YE SHES CHOS SKU LONGS
SKU SPRUL SKU BZHI DANG, NGO BO NYID SKU YE SHES CHOS SKU LONGS
SKU DNGOS DANG BTAGS PA DANG SPRUL SKU STE LNGA YOD PAR BZHED

CING; THUB PA'I DBANG PO LA RGYA CHE BA'I GZUGS SKU MI MNGA' BAR
GZHAN NGOR SKYEL DGOS PA NI 'KHRUL BAR SHES PAR GYIS SHIG ,BLO
BUR DANG RANG BZHIN RNAM DAG GI NGO BO NYID SKU DANG, YE SHES
CHOS SKU NI SANGS RGYAS KYI SA'I ZAG PA MED PA'I YE SHES SDE

TSAN NYER GCIG LA SOGS PA DANG, 'KHOR DANG ZHING DANG SKU DANG
CHOS DANG MDZAD PA'I KHYAD PAR LNGA DANG LDAN ZHING 'KHOR BA MA
STONGS KYI BAR DU SKU'I SNANG BA MI SDUD PA'I LONGS SPYOD RDZOGS
PA'I SKU DANG, BZO BA SPRUL SKU DANG SKYE BA SPRUL SKU DANG
MDZAD PA BCU

GNYIS STON PA'I BYANG CHUB CHEN PO'I SPRUL SKU STE GSUM MO, ,DE
RNAMS KYIS SNYAN CING 'JEBS PA'I GSUNG YAN LAG DRUG CU RTZA
BZHI'I TSANGS DBYANGS KYIS NAM MKHA'I KHYON KUN 'GENGS PAR MDZAD
DO, ,SKU GSUNG THUGS GSUM GYI GSANG BA BSAM GYIS MI KHYAB

@42B PA'I ROL BAS BRTAN G-YO KUN LA KHYAB PA RNAMS SKAL PA
DANG LDAN PA RNAMS KYIS MTHONG BA YIN NO, ,SKAD CIG BSKAL BAR
DANG BZLOG PA STE BSKAL BA SKAD CIG TU BYIN GYIS BRLABS PA DANG,
BA SPU'I KHUNG BU RE RER BRTAN G-YO

THAMS CAD BKOD KYANG NAM MKHA' BZHIN DU DOG PA MIN PA DANG BA
SPU'I KHUNG BU CHE BA DANG BRTAN G-YO MTHA' DAG CHUNG DUR SONG
BA YANG MIN NO, ,GNAS DANG GNAS MIN MKHYEN PA LA SOGS PA'I STOBS
BCU DANG, SANGS RGYAS KYI

CHOS GZHAN DANG MA 'DRES PA BCO BRGYAD LA SOGS PA RMAD DU BYUNG
BA'I YON TAN RNAMS NI MA LUS RGYAL RNAMS TE RGYAL BA THAMS CAD
KYIS BRJOD PA LA ZHUGS KYANG MI RDZOGS PA NI NAM MKHA'I MTHA' JI
LTA BA BZHIN YIN NO, ,'GRO BA RNAMS KYI SDUG BSNGAL ZHI BAR
MDZAD

PA LA SOGS PA GANG LA GANG 'DUL GYI MDZAD PA LHUN GYIS GRUB CING
BSAM GYIS MI KHYAB PA'I 'PHRIN LAS 'KHOR BA'I PHYI MTHA'I BAR DU
RGYUN MI CHAD PAR RTAG TU STON PAR MDZAD PA YIN NO, ,ZHES PA'O,,
DBU MA THAL 'GYUR BA'I SKABS BYAS ZIN TE,, ,,

DA NI MDO SNGAGS GNYIS KAS ZHES SOGS KYI TSIG DON BSHAD PAR BYA
STE, MDO SNGAGS GNYIS KAS TE MDO NAS BSHAD PA'I THEG PA GSUM
DANG SNGAGS KYI RGYUD SDE BZHI KA'I LAM GYIS NYON SGRIB SA BON
DANG BCAS PA KUN ZAD PAR SPONG NUS PA YIN MDO KYANG, MDO DANG

RGYUD SDE 'OG MAR YUL GYI MCHOG RANG BZHIN GYIS STONG PA BSTAN
KYANG YUL CAN GYI MCHOG LHAN SKYES KYI BDE CHEN SBAS PA BZHIN
DU, DRI MA'I GTZO BO SHES SGRIB CHUNG DU'I PHRA BA BSTAN KYANG
GNYEN PO'I MCHOG SLOB PA MTHA'I DON GYI 'OD GSAL SPAS PA YIN
PA'I PHYIR SHES

SGRIB CHUNG DU'I PHRA BA NI SNGAGS BLA MED KYI LAM GYIS SPONG BA
LAS MDO DANG RGYUD SDE 'OG MA'I LAM TZAM GYIS SPONG MI NUS SO,
,DE'I PHYIR KHA CIG GIS SPANG GNYEN SPAS PA MGO MTSUNGS SU 'DOD
PA 'KHRUL PAR SHES DGOS SO, ,PHAR PHYIN THEG PA NAS BSHAD PA'I
BYAMS SNYING RJE

@43A *, ,BYANG CHUB KYI SEMS PHYIN DRUG BSDU BZHI LA SOGS PA
TSANG BAR YONG PA'I STENG DU SNGAGS KYI RGYUD SDE BZHI NAS BSHAD
PA'I THABS ZAB MO DAM TSIG DANG SDOM PA'I KHYAD PAR DANG, 'BRAS
BU'I GNAS LUS LONGS SPYOD MDZAD PA BZHI KA DANG

RNAM PA MTHUN PAR DANG PO NAS SGOM PAS TSOGS MTHA' YAS PA BDE
BLAG MYUR DU RDZOGS PA'I KHYAD PAR LHAG PA MANG PO YOD PA'I
PHYIR SNGAGS DANG PHAR PHYIN THEG PA'I LAM LA'ANG MYUR 'BUL GYI
KHYAD PAR CHE'O,, LUS NGAG YID GSUM RE RE LA RAGS PA DANG PHRA
BA DANG

SHIN TU PHRA BA GSUM GSUM YOD PA RNAMS SBYANGS PA'I PHYIR NYAN
RANG BYANG SEMS KYI THEG PA DANG MDO DANG RGYUD SDE BA ZHI GONG
NAS GONG DU KHYAD PAR DU 'PHAGS PA'I RIM PA MANG DU GSUNGS
SHING, MDO DANG RGYUD SDE 'OG MAR LUS NGAG YID GSUM GZHAN TE
RAGS PA DANG PHRA BA

GNYIS BSHAD KYANG GSUM PA STE SHIN TU PHRA BA NI RNAL 'BYOR
RGYUD MAN CHAD KYI DGONGS GZHIR RUNG YANG MDO DANG RGYUD SDE 'OG
MAR DNGOS SHUGS GANG LA YANG GSUNGS PA MIN NO, ,DE 'DRA BA'I
GSANG BA GSUM GYI KHYAD PAR RNAMS NI RNAL 'BYOR BLA NA MED PA'I
RGYUD SPYI DANG KHYAD

PAR DU RGYUD THAMS CAD KYI RGYAL PO DPAL GSANG BA 'DUS PA'I RTZA
BSHAD KYI RGYUD DAG NA GSAL BAR GSUNGS SO,, SKAL BA MCHOG DANG
LDAN PA'I GRUB PA'I DBANG PHYUG BYE BAS SPANGS RTOGS KYI RTZE
MOR GSHEGS PA'I SHUL, DUS GSUM GYI RGYAL BA THAMS CAD

GSHEGS SHING GSHEGS LA GSHEGS PAR 'GYUR PA'I GSANG BA BLA NA MED
PA'I LAM NI MNGO SNGAGS KYI LAM MTHA' DAG NANG NAS MCHOG TU GYUB
PA YIN NO,, ZHES PA'O,, GSANG CHEN MCHOG TU SGRUB PA'I SKABS
BYAS ZIN TO,, ,,

'JAM MGON MKHYEN GZI LAS 'ONGS 'KHRUL MUN BRAL, ZHES SOGS KYI
TSIG DON NI, RJE BTZUN 'JAM MGON GYI MKHYEN PA'I GZI 'OD LAS
'ONGS PA LTAR 'KHRUL BA'I MUN PA DANG BRAL ZHING, DBYANGS CAN
LHA MOS SMRAS PA BZHIN DU RJOD BYED KYI TSIG RNA BAR

@43B SNYAN CING 'JEBS LA LEGS PAR 'GRIGS PA DANG, THUB PA'I
DBANG PO'I GSUNG BZHIN DU THOG MTHA' BAR GSUM DU'ANG DGE BA
DANG, 'DZAM GLING RGYAN DRUG SOGS MKHAS GRUB MCHOG RNAMS KYI
LUGS KUN 'DUS PA BZHIN DU BRJOD BYA'I DON ZAB CING BRLING PA NI

BSTAN BCOS 'DI'I CHE BA'I KHYAD PAR YIN NO,, DENG SANG GANG ZAG
'GA' ZHIG GZHUNG LUGS LA MA BSLAB STE MA SBYANGS PAR SHES RAB
KYI MIG LONG BAS SPANGS RTOGS KYI BAS MTHAR BGROD PAR 'DOD PA
DANG, LA LA SKYES SBYANGS KYI BLO GROS DMAN PA'I BYI BAS BSTAN
BCOS RTZOM PA'I GLANG

CHEN GYI KHUR LEN PA DANG PHAL CHER PHYOGS RES LA SBYANGS TZAM
GYI RI PHRAN BTEGS PAS RLOM ZHING SNYEMS PA MA GTOGS PA, THUB
PA'I DBANG PO'I LUNG RTOGS KYI BSTAN PA'I NOR 'DZIN TE SA GZHI
KUN 'DEGS PAR NUS PA'I KU RMA STE RUS SPAL SU ZHIG YOD DE MED
DO,, MKHAS

PA LAS KYANG CHES CHER MKHAS PA'I 'PHAGS YUL DANG BONG GANGS CAN
GYI BSTAN 'DZIN MANG POS KYANG THUGS NGOR ZAB PA DANG RGYA CHE
BA'I CHOS RNAMS THAG MKHAN GYI RKANG PA GNYIS DUS GCIG TU SA LA
MI 'JOG PA BZHIN DU RES KYIS SPYOD PAS MI BDE ZHING, SNANG BA
RTEN 'BYUNG DANG

RANG BZHIN GYIS STONG PA ZUNG 'BREL DU SHAR BA'I LAM MA RNYED
PAR LUNG RIGS SNA TSOGS KYI MKHAR BAS DON CI YIN SNYAM DU YANG
YANG BTZAL BA YIN NO, ,RANG BZHIN GYI SDE BA MKHAS PA MANG PO'I
GLU'I DBANG PO BRGYA STONG GIS RNAM PAR ROL BA'I GNAS, PHUGS SU
PHAN PA

DANG 'PHRAL DU BDE BA'I RIN CHEN SNA TSOGS KYI 'PHYUR BUS GANG
ZHING, GZHAN LUGS DGAG PA DANG RANG LUGS SGRUB PA'I RAB RLABS
RAB TU 'KHRUG PA'I GRUB MTHA'I RGYA MTSO CHEN POR BGROD PA'I
SLAD DU DED DPON MKHAS PA RNAMS 'BA' RTZOL GYI GRU BRDZINGS CI
YANG 'DZUG PA

YIN NO, ,DUS DANG PHYOGS KYI CHAR PHYE BA'I RIGS PA'I GRU
'DZINGS LA BLO DMAN RNAMS 'KHRUL NAS GTAN MED KYI DANG PO'I
RGYUD BRDUNGS PAS THA SNYAD DU YOD PA'I TSUL ZHIG PA 'GA' ZHIG
GIS KYANG RANG GZHAN GYI GRUB MTHA'I RGYA MTSO CHEN PO'I PHA
MTHAR PHYIN SNYAM DU

@44A *, ,SEMS KHENGS SHING SNYEMS PA'I DREGS PA SKYANGS PA DANG
RANG NYID PHYI NANG GI LUGS GNYIS KYI 'DOD TSUL PHRA RAGS KUN
MTHONG BA'I PHYIR DU GRUB MTHA' RAB 'BYAMS RGYA MTSO'I PHA ROL
TU 'JAM DBYANGS BZHAD PA KHO BOS PHYIN PA YIN NO, ,

BLO BZANG RGYAL BA'I MES BYIN RING LUGS LHA MI SA 'OG GI LAM
GSUM 'BAB PA STE CHU BO GANG G'A RNAM PAR DPYOD PA'I LHA CHEN
DBANG PHYUG GI RAL BA'I NANG NAS 'ONGS TE RTOG GE STE GRUB MTHA'
NGAN PA DE YIS BSHUNG BA DANG BSLANG PA'I SEMS KYI NOR LTA'I BU
STE KHYAB 'JUG

GI RKANG PA'I DRI MA BKRUS PA'I CHAB KYIS LHAN SKYES KYI MA RIG
PA'I DBANG GIS CHOS RNAMS KYI YIN LUGS LA RMONGS SHING 'KHRUL
BA'I GANG ZAG RGYAL PO DUG CAN PA'I BU DRUG KHRI'I RGYUD TSOGS
DAG PAR GYUR CIG, RIN CHEN RNAM BZHI'I KHUR LCI ZHING ROL BA'I
MTSO

CHEN GYI SKA RAGS G-YO LA, NYI ZLA'I SGRON ME 'DEGS PA'I LHUN
PO JI SRID GNAS PA NGE SRID DU BSTAN BCOS 'DIS KYANG GSAR BSHAD
KYI KHUR LCI ZHING GRAGS SNYAN GYI BA DAN G-YO LA LEGS BSHAD
KYI SGRON ME'I 'ONG KYIS SA GSUM SNANG BAR BYED PAR SHOG, CHOS
KYI DBYINGS

GDOD MA NAS RNAM PAR DAG PA'I GSHIS DANG DKON MCHOG GSUM GYI
BYIN RLABS MI BSLU BA'I MTHUS 'GRO BA MTHA' YAS PA RNAMS SANGS
RGYAS KYI RDZU 'PHRUL BZHIN DU SA BCU LAM LNGA RIM BZHIN MYUR DU
BGROD CING, NYA RGYAS TE YAR TSES BCO LNGA'I ZLA BA LTAR SPANGS

RTOGS KYI YON TAN KUN YONGS SU RDZOGS NAS NYI MA BRGYA LAS KYANG
CHES CHER GSAL BA'I KUN MKHYEN YE SHES MYUR DU THOB PAR SHOG
CIG, CES PA'O,, 'DIR SMRAS PA, YANG DAG LTAR SNANG 'DOD TSUL MI
'DRA SNA TSOGS SARBA RLABS GYA GYUR G-YO, ,

GNAS TSUL GTING ZAB NGAM GNAG 'THUG POS BLO DMAN SNYING LA 'JIGS
PA SKYED,, RJOD BYED PHA MTHA' MTHONG BAR DKA' BA'I PHYI NANG
GZHUNG LUGS BA TSVA'I MTSOR,, YUN RING DUS NAS GAB PAR GYUR BA
GRUB MTHA'I KHYAD BAR YID BZHIN NO,, GZHUNG LUGS TI MI'I

@44B GRONG DU GNAS BCAS SHING, ,ZAG MED LEGS BSHAD NOR LA DBANG
'BYOR BA, ,'JAM DBYANGS DGYES BZHAD LAG 'GRO'I DBANG PO DE,
,MKHYEN RAB BRTZON PA'I STOBS KYIS LEGS PAR RNYED, ,PHYOGS LHUNG
TSA BAS GDUNG BA RNAMS LA LEGS BSHAD GANGS KYANG TSAR

'GYUR LA, ,PHRAG DOG LHAG PAS BTAB PA RNAMS LA PHAN 'DOGS ME
YANG GRANG BYED MOD, ,MKHYEN RAB GSHOG ZUNG RGYAS PA'I MKHAS
MCHOG ZUR GNAS NGANG BA'I RGYAL PO NYID, ,YANG DAG LTAR SNANG 'O
CHU 'DRES PA RNAM DPYOD MCHU YIS 'BYED PAR MDZOD, ,

'DIR 'BAD LEGS BYAS RAB DKAR KOO MU R'IS, ,'GRO BA KUN GYI MTHAR
'DZIN MUN PA DANG, ,SRID PA'I TSA GDUNG MA LUS BSAL BYAS TE,
,NGES LEGS KUN DA'I DGA' TSAL RGYAS GYUR CIG ,RGYAL BSTAN SNYING
PO ZHVA SER 'CHANG BA'I BSTAN, ,YUL

PHYOGS GNAS SKABS KUN TU RAB RGYAS SHING, ,DE 'DZIN MKHAS MANG
DGE 'DUN SDE DANG BCAS, ,KHRIMS GTZANG THUGS MTHUN BSHAD SGRUB
'PHEL GYUR CIG ,BDAG KYANG MA 'ONGS TSE RABS THAMS CAD DU, ,MTHO
RIS YON TAN BDUN GYIS RAB

MDZES SHING, ,THEG MCHOG DGE PA'I BSHES KYIS ZIN PA'I MTHUS, ,MA
NOR LAM BZANG MYUR DU MTHAR PHYIN SHOG ,GSER GYI RI BO'I BRTZEGS
PA RIM PA BDUN GYIS KUN NAS YONGS SU BSKOR, ,BSIL DANG 'JAM DANG
DRI MAS DPON PA'I ROL

MTSO'I SMAD G-YOG MDZES PAR GSOL, ,RIN CHEN RNAM BZHI'I RDUL
BRTZEGS LHUN PO JI SRID GNAS PA DE SRID DU, ,TSIG 'GREL 'DIS
KYANG GNAS SHING 'GROL LEGS BSHAD DGA' STON 'GYED GYUR CIG ,CES
MCHAN 'GREL

GYI MJUG TU SMRA BA'I TSIG 'GA' ZHIG GIS SMAD KYI CHA BRGYAD TE
RDZOGS PAR BRIS PA 'DIS KYANG BSTAN 'GRO LA PHAN PA RGYA CHEN PO
THOGS PAR GYUR CIG AOm SVA STI, ,THUB DBANG 'KHOR TSOGS BCAS LA
GUS PAS 'DUD DO RJES 'DZIN MDZOD, ,

@45A *, ,GRUB 'GREL CHEN MO'I GRUR ZHUGS RIN CHEN GLING SONG
DED DPON MKHAS, ,GRUB PA'I GCES NOR GRU LA SPUNGS TE BSTAN PA'I
GSOS SPYAR PA'I, ,SHAM DU GSAR SLOB DON DU RTZA TSIG BKROL BA'I
YAR MTSUS THOR, ,

BDAG GIS BTUS BLUGS SPAR SNOD GCIG SPYAR KHU RE CHEN MOR BZHAG
,'DI GRUB DGE BSAGS SLOB GRVA PHRUG RTZA TSIG SA BON GYI, ,RO
'BRO'I RKYEN GYIS DE BSKRUN GRUB 'GREL MCHAN 'GREL DBAG BSAM
GYI, ,YAL GA MTHOR 'DZEGS

'BRAS DPAL SPYOD LA RNAM DPYOD LUS BRTAS SHOG, BAR YIG 'DRI DANG
BAR SHING RKO BA DANG, ,RGYU RKYEN SPYAR SOGS 'DIR BRTZON LUS
CAN RNAMS, ,GNAS SKABS MI 'DOD MTHA' DAG ZHI BA DANG, ,MTHAR
THUG SKU BZHI'I DPAL LA

MYUR SPYOD SHOG, BLA MA DKON MCHOG GSUM GYI BYIN RLABS DANG,
,BSTAN BSRUNG DAM CAN RGYA MTSO'I MTHU STOBS DANG, ,LAS 'BRAS
BSLU BA MED PA'I BDEN STOBS KYIS, ,BSAM DON YID BZHIN 'GRUB PA'I
BKRA SHIS SHOG, ,,

BSTAN PA YUN RING 'BAR GYUR CIG, ,,SHU BHA MA STU SARBA DZA GA
T'A MA,, ,,

@45B [BLANK PAGE]