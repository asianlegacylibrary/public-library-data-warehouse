` ,,RJES BTZUN 'JAM PA'I DBYANGS KYI ZHABS LA

@181A *, ,GUS PAS PHYAG 'TSAL LO, ,GANG ZHIG DAG NA GNAS SKABS DANG,
,MTHAR THUG BDE LEGS THAMS CAD NI, ,BDE BLAG NYID DU 'GRUB 'GYUR BA'I,
,SDIG PA DAG PA'I CHO GA BSHAD, ,CHOS BZHI BSTAN PA'I MDO LAS,,

STOBS BZHI DANG LDAN NA BYAS SHING BSAGS PA'I SDIG PA THAMS CAD 'DAG
PAR GSUNGS PAS LAS KYI SGRIB PA SBYANG BAR 'DOD PAS NI GNYEN PO STOBS
BZHI LA 'BAD PAR BYA'O, ,DE LA RTEN GYI STOBS MTHAR GSUNGS KYANG
NYAMS SU BLANG BA'I

RIM PA LA SNGON DU BLANGS NA BDE LA, DE DAG BYA BA'I RIM PA NI 'DI'O,
,THOG MAR GNAS SHIN TU GCANG BAR DKON MCHOG GI RTEN MANG DU
DGRAM LA, DE DAG LA SANGS RGYAS DANG BYANG CHUB SEMS DPA' DNGOS
YIN SNYAM PA'I 'DU SHES BZHAG DE

RNAMS KYI SPYAN SNGAR MCHOD PA BZANG LA MANG BA BKOD PA MDZES
PAR BSHAMS PA BLOS DPAG TU MED PAR SPRUL NAS MCHOD, DE NAS TSE RABS
THOG MA MED PA NAS DA LTA LA THUG GI BAR DU DUG GSUM GYIS KUN NAS
BSLANGS PA'I SGO GSUM GYI SDIG

PA RANG GIS BYAS PA DANG, GZHAN LA BYED DU BCUG PA DANG, GZHAN GYIS
BYAS PA LA RJES SU YI RANG BA BGYIS PA RNAMS KYIS, SPYIR 'KHOR BA DANG
KHYAD PAR DU NGAN SONG GSUM GYI SDUG BSNGAL DRAG LA YUN RING BA
BSKYED PA'I TSUL YANG YANG BSAMS LA

SHIN TU 'JIGS PA'I YID KYIS, DGRAS GTZES PA'I KHA NYEN PO STOBS CAN LA
SKYABS MCHI BA BZHIN DU, DKON MCHOG GSUM LA SKYABS 'CHA' BA'I BSAM
PA DRAG PO BSKYED LA NGAG TU 'DI SKAD BRJOD DO, ,GTZO BO RGYAL BA
'GRO BA'I MGON,,

@181B 'GRO BA SKYOB PA'I DON BRTZON PA, ,STOBS CHEN 'JIGS PA KUN SEL LA,
,DE RING NYID NAS SKYABS SU MCHI, ,DE YIS THUGS SU CHUD PA'I CHOS,
,'KHOR BA'I 'JIGS PA SEL BA DANG, ,BYANG CHUB SEMS DPA'I TSOGS LA YANG,
,DE BZHIN YANG DAG SKYABS

SU MCHE, ,BDAG NI 'JIGS PAS RNAM SKRAG NAS, ,KUN TU BZANG LA BDAG NYID
'BUL, ,'JAM PA'I DBYANGS LA BDAG NYID KYIS, ,BDAG GI LUS 'DI DBUL BAR BGYI,
,THUGS RJE'I SPYOD PA MA 'KHRUL BA'I, ,SPYAN RAS GZIGS MGON DE LA YANG,,

NYAM THAG NGA ROS 'DOD 'BOD, ,SDIG LDAN BDAG LA SKYAB TU GSOL,
,'PHAGS PA NAM MKHA'I SNYING PO DANG, ,SA YI SNYING PO DAG DANG NI,
,THUGS RJE CHE MGON THAMS CAD LA, ,SKYABS TSOL SNYING NAS 'O DOD
'BOD, ,GANG ZHIG MTHONG NA GSHIN RJE YI, ,PHO

NYA LA SOGS SDANG BA RNAMS, ,SKRAG NAS PHYAGS BZHIR 'BYER BYED PA'I,
,RDO RJE CAN LA SKYABS SU MCHI, ,SNGON CHED KHYOD KYI BKA' LAS 'DAS,
,DA NI 'JIGS PA CHE MTHONG NAS, ,KHYOD LA SKYABS SU MCHI LAGS KYI, ,'JIGS
PA MYUR DU BSAL DU

GSOL, ,ZHES LAN GSUM BRJOD LA SANGS RGYAS DANG BYANG CHUB SEMS DPA'
RNAMS KYI BRAN DU BDAG NYID PHUL NAS DE DAG GI SKYABS 'OG TU TSUD
PAR BYA, DE NAS LAS KYI SGRIB PA'I 'BRAS BU MI 'DOD BZHIN DU NYAMS SU
MYONG BA'I SEMS CAN MTHA'

YAS PA RNAMS DRAN PAR BYAS NAS, BDAG GI MAR GYUR PA'I SEMS CAN 'DI
DAG THAMS CAD BDE BA THAMS CAD DANG LDAN PAR BYA, SDUG BSNGAL
THAMS CAD DANG BRAL BA NGES PAR BDAG GIS BYA'O, ,DE'I PHYIR DU BDAG
GIS BLA NA MED PA'I SANGS RGYAS KYI GO 'PHANG

@182A *, ,CI NAS KYANG MYUR DU THOB PAR BYA'O SNYAM PA'I BYANG CHUB
KYI SEMS YID LA DUNGS DUNGS PA MANG DU BSKYED DE, DE GNYIS NI RTEN
GYI STOBS SO, ,DE NAS BDAG GIS BGYI BAR MI 'OS PA 'DI DANG 'DI DAG BYAS
PA THAMS CAD RGYAL BA SRAS BCAS

KYI SPYAN SNGAR MI GSANG BAR BSGRAG PAR BYA'O SNYAM DU BSAM LA,
NYES PA THAMS CAD BSGRAG CING RANG NYID NYES CAN DU KHAS BLANG
BA'I SGO NAS SMOD PA'I RNAM PA CAN GYI RNAM PAR SUN 'BYIN PA'I STOBS
SGOM PA NI TSIGS SU BCAD PA 'DI DAG BRJOD LA BYA STE,

SANGS RGYAS RKANG GNYIS LDAN PA DAG ,THUGS BRTZE THUGS RJE LDAN PA'I
THUGS, ,GANG DAG PHYOGS BCU'I 'JIG RTEN NA, ,BZHUGS PA BDAG LA DGONGS
SU GSOL, ,BDAG GIS SNGON CHAD SDIG PA'I LAS, ,SHIN TU MI BZAD GANG
BGYIS PA, ,STOBS

BCU'I SPYAN SNGAR MCHIS NAS NI, ,DE DAG THAMS CAD BSHAGS PAR BGYI,
,PHA MA DAG TU MI 'DZIN DANG, ,SANGS RGYAS RNAMS SU MI 'DZIN DANG,
,DGE BA DAG TU MI 'DZIN PAS, ,SDIG PA BDAG GIS GANG BGYIS DANG, ,PHYUG
PA'I RGYAGS PAS DREGS PA DANG, ,

RIGS DANG LONGS SPYOD DREGS PA DANG, ,GZHON PA'I RGYAGS PAS DREGS
PA YIS, ,BDAG GIS SDIG PA GANG BGYIS DANG, ,NYES PA DMIGS SU MA MTHONG
BAS, ,NYES PAR BGYIS PA'I LAS DANG NI, ,NYES PAR BSAMS SHING NYES SMRAS
PA'I, ,SDIG LAS

BDAG GIS GANG BGYIS DANG, ,BYIS PA'I BLO YI 'JUG PA DANG, ,MI SHES MUN
PA'I SEMS DANG NI, ,SDIG PA'I GROGS PO'I DBANG GYUR DANG, ,NYON MONGS
RNAM PAR 'KHRUG SEMS DANG, ,RTZED MO DGA' BA'I DBANG NYID DANG,
,MYA NGAN DANG NI NAD DBANG DANG,,

@182B NOR GYIS MI TSEG NYES PA YIS, ,BDAG GIS SDIG PA GANG BGYIS DANG,
,'PHAGS MIN SKYE BO 'DRE BA DANG, ,PHRAG DOG SER SNA'I RGYU DANG NI,
,G-YO DANG DBUL BA'I NYES PA YIS, ,BDAG GIS SDIG PA GANG BGYIS DANG,
,PHONGS DANG RGUD PA'I DUS KYI TSE, ,'DOD PA RNAMS

KYIS 'JIGS RGYU DANG, ,PHYUG PO MA YIN GYUR PA YIS, ,BDAG GIS SDIG PA
GANG BGYIS DANG, ,G-YO BA'I SEMS KYI DBANG NYID DANG, ,'DOD DANG
KHRO BA'I DBANG DAG DANG, ,BKRES DANG SKOM PAS NYEN PA YIS, ,BDAG GIS
SDIG PA GANG BGYIS DANG, ,BZA' BA DAG DANG

BTUNG BA DANG, ,BUD MED RGYU DANG GOS KYI PHYIR, ,NYON MONGS
GDUNG BA SNA TSOGS KYIS, ,BDAG GIS SDIG PA GANG BGYIS DANG, ,LUS DANG
NGAG DANG YID KYI SDIG ,NYES PAR SPYAD PA RNAM GSUM BSAGS, ,'DI 'DRA'I
TSUL GYIS GANG BGYIS PA, ,DE DAG THAMS CAD BDAG

'CHAGS SO, ,SANGS RGYAS RNAMS DANG CHOS RNAMS DANG, ,DE BZHIN NYAN
THOS RNAMS LA YANG, ,GUS PA MA LAGS GANG BGYIS PA, ,DE DAG THAMS CAD
BDAG 'CHAGS SO, ,GANG YANG RANG SANGS RGYAS RNAMS DANG, ,BYANG CHUB
SEMS DPA' RNAMS LA YANG, ,GUS

PA MA LAGS BGYIS PA RNAMS, ,DE DAG THAMS CAD BDAG 'CHAGS SO, ,DAM
CHOS SMRA BA RNAMS LA YANG, ,GUS PA MA LAGS BGYIS PA DANG, ,CHOS
LA'ANG GUS PA MA BGYIS PA, ,DE DAG THAMS CAD BDAG 'CHAGS SO, ,BDAG GIS
RTAG TU MI SHES PAS, ,DAM

PA'I CHOS NI SPONG BA DANG, ,PHA MA RNAMS LA MA GUS GANG, ,DE DAG
THAMS CAD BDAG 'CHAGS SO, ,BLUN PO DANG NI BYIS PA DANG, ,'DOD CHAGS
ZHE SDANG GTI MUG DANG, ,NGA RGYAL DREGS PAS BSGRIBS BGYIS PA, ,DE
DAG THAMS CAD BDAG 'CHAGS SO, ,BDAG

@183A *, ,GIS PHYOGS BCU'I 'JIG RTEN DU, ,STOBS BCU RNAMS LA MCHOD PAR
BGYI, ,BDAG GIS PHYOGS BCU'I SEMS CAN RNAMS, ,SDUG BSNGAL KUN LAS
GDON PAR BGYI, ,SEMS CAN BSAM GYIS MI KHYAB KUN, ,SA BCU LA NI 'GOD

PAR BGYI, ,SA BCU LA NI GNAS NAS KYANG, ,THAMS CAD DE BZHIN GSHEGS
GYUR CIG ,JI SRID SDUG BSNGAL RGYA MTSO LAS, ,DE KUN THAR BGYID NUS
SRID DU, ,SEMS CAN RE RE'I PHYIR YANG NI, ,BSKAL BA BYE BAR SPYAD PAR
BGYI, ,GSER 'OD DAM PA ZHES BGYI BA,,

LAS RNAMS THAMS CAD BYAD BGYID PA, ,ZAB MO DAG NI STON PA 'DI, ,SEMS
CAN DE DAG BSTAN PAR BGYI, ,GANG GIS BSKAL PA STONG RNAMS SU, ,SDIG PA
SHIN TU MI BZAD BGYIS, ,LAN CIG RAB TU BSHAGS PA YIS, ,DE DAG THAMS CAD
BYANG BAR 'GYUR, ,

GANG GI LAS KYI SGRIB PA RNAMS, ,MYUR DU YANG DAG ZAD 'GYUR BA, ,GSER
'OD DAM PA DGE BA YIS, ,BSHAGS PA 'DI DAG BSHAGS NAS NI, ,RIN CHEN
'BYUNG GNAS MCHOG BCU PO, ,SA BCU LA NI GNAS PAR BGYI, ,SANGS RGYAS
YON TAN SNANG BAR BGYI, ,SRID PA'I

MTSO LAS BSGRAL BAR BGYI, ,SANGS RGYAS RGYA MCHE CHU BO DANG, ,YON
TAN RGYA MTSO ZAB MO DE, ,SANGS RGYAS YON TAN BSAM YAS KYIS, ,THAMS
CAD MKHYEN DU RDZOGS PAR BGYI, ,TING 'DZIN BRGYA PHRAG STONG RNAMS
DANG, ,GZUNGS RNAMS BSAM GYIS MI KHYAB

DANG, ,DBANG STOBS BYANG CHUB YAN LAG GIS, ,STOBS BCU DAM PAR 'GYUR
BAR BGYI, ,DGONGS PA'I THUGS KYIS SANGS RGYAS RNAMS, ,BDAG LA RNAM
PAR GZIGS SU GSOL, ,THUGS RJE LDAN PA'I THUGS KYIS NI, ,NONGS PAR RAB TU
GZUNG DU GSOL, ,BDAG

@183B GIS BSKAL PA BRGYA NAMS SU, ,SNGON CHAD SDIG PA GANG BGYIS PA,
,DE PHYIR BDAG NI MYA NGAN SEMS, ,PHONGS DANG MYA NGAN 'JIGS PAS
GZIR, ,SDIG PA'I LAS LA 'JIGS PAR BGYID, ,YID NI RTAG TU DMAN PAR GYUR,
,GANG DANG GANG DU SPYOD BGYID PA, ,BDAG NI GANG DU'ANG DGANG

BA MCHIS, ,SANGS RGYAS THAMS CAD THUGS RJE LDAN, ,'GRO BA KUN GYI 'JIGS
SEL BAS, ,NONGS PAR RAB TU BZUNG DU GSOL, ,'JIGS PA DAG LAS BDAG THAR
MDZED, ,BDAG GI NYON MONGS LAS RNAMS KYI, ,DRI MA DE BZHIN GSHEGS
PAS SOL, ,SANGS

RGYAS RNAMS KYIS BDAG LA NI, ,SNYING RJE'I CHU YIS BKRU BAR GSOL, ,SDIG
PA THAMS CAD BSHAGS PAR BGYI, ,SNGON CHAD BDAG GIS GANG BGYIS DANG,
,DE LTAR BDAG GIS SDIG PA GANG, ,DE DAG THAMS CAD BDAG 'CHAGS SO,
,NYONGS PAR BGYIS PA'I LAS

RNAMS KUN, ,SLAN CHAD MI BGYI SDOM PAR BGYI, ,BDAG GI NONGS PA BGYIS
PA GANG, ,SDIG DE BCAB PAR MI BGYI'O, ,LUS KYI LAS NI RNAM GSUM DANG,
,NGAG GI RNAM PA BZHI DAG DANG, ,YID KYI RNAM PA GSUM PO RNAMS, ,DE
DAG THAMS CAD BDAG 'CHAGS SO, ,

LUS KYIS BGYIS DANG NGAG GI LAS, ,YID KYIS RNAM PAR BSAMS PA DANG, ,LAS
RNAMS BCU PO BGYIS PA DANG, ,DE DAG THAMS CAD BDAG 'CHAGS SO, ,MI
DGE LAS BCU SPANGS NAS SU, ,DGE BA BCU PO BSTEN BGYI STE, ,SA BCU LA NI
BDAG GNAS BGYI, ,STOBS

BCU MCHOG TU GYUR PAR BGYI, ,BDAG GI SDIG PA'I LAS GANG DAG ,MI 'DOD
'BRAS BU THOB BGYID PA, ,SANGS RGYAS SPYAN SNGAR MCHIS NAS NI, ,DE DAG
THAMS CAD BSHAGS PAR BGYI, ,'DZAM BU'I GLING 'DIR GANG DAG DANG, ,'JIG
RTEN KHAMS NI GZHAN DAG TU,

@184A *, ,GANG RNAMS DGE BA'I LAS BGYID PA, ,DE DAG KUN LA YI RANG NGO,
,LUS DANG NGAG DANG YID KYIS KYANG, ,BDAG GIS BSOD NAMS GANG 'GRUB
PA, ,BDAG NI DGE BA'I RTZA BA DES, ,BYANG CHUB MCHOG LA RAG PAR BGYID,
,SRID 'GRO NYAM DAR BYIS

PA'I BLO YIS NI, ,SHIN TU MI BZAD SDIG PA GANG BGYIS PA, ,STOBS BCU MNGA'
BA'I SPYAN SNGAR MCHIS NAS NI, ,SDIG PA DE KUN SO SOR BSHAGS PAR BGYI,
,SKYE BA NYAM NGA SRID PA NYAM NGA DANG, ,'JIG RTAN NYAM NGA G-YO
SEMS NYAM NGA BAR, ,LUS KYI

SPYOD PA NYAM NGA SNA TSOGS KYIS, ,BDAG GIS SDIG PA GANG BSAGS DE
'CHAG SO, ,BYIS PA BLUN BYAS NYON MONGS NYAM NGA DANG, ,SDIG PA'I
GROGS DANG PHRAD PA'I NYAM NGA DANG, ,SRID PA NYAM NGA 'DOD CHAGS
NYAM NGA BAR, ,ZHE SDANG NYAM NGA GTI MUG NYAM

NGA DANG, ,NGAL BA'I NYAM NGA DUS KYI NYAM NGA DANG, ,BSOD NAMS
BSGRUB PA NYAM NGA DAG GI KYANG, ,RGYAL BA YANG DAG MNGON SUM
MCHIS NAS NI, ,SDIG PA DE KUN SO SOR BSHAGS PAR BGYI, ,ZHES GSER 'OD
DAM PA NAS GSUNGS PA 'DI YID GZHAN

DU MA YONGS PAR DE DAG RE RE NAS KYI DON DRAN BZHIN PA'I NGANG NAS
RANG GIS NYES PA BYAS PA DE DAG LA 'GYOD CING GNONGS PA'I SGO NAS
SANGS RGYAS SRAS BCAS MNGON SUM DU BZHUGS PA'I MDUN DU NYES PA
RNAMS BSGRAG PA LAN GSUM DU BYA'O, ,

DE NAS NYES PA LAS SLAR LDOG PA'I STOBS MED NA BSHAGS PA STOBS CHUNG
BAR GSUNGS PAS, NYES PA RNAMS YID LA BYAS LA 'DI DANG 'DI RNAMS DENG
NAS BZUNG STE MI BYA'O SNYAM PA'I SDOM SEMS BSKYED PAR BYA STE, DUS
RING POR SPONG THUB PA RNAMS

@184B LA DUS DE TZAM DU MI BYA BA'I BSAM PA DANG, DUS THUNG BA LAS MI
THUB PA RNAMS LA YANG K'I T+Y'A YA NAS MDZAD PA LTAR THA NA NYIN
MTSAN RE RER YANG MI BYA'O SNYAM PA'I SDOM SEMS MANG DU BYA'O, ,DE
NAS GNYEN PO KUN TU SPYOD PA'I STOBS NI, RANG DANG BSHAGS

YUL DANG BSHAGS PA'I CHO GA LA SOGS PA THAMS CAD SGYU MA DANG RMI
LAM LA SOGS PA BZHIN DU RANG BZHIN MED PA'I DON DRAN PA DANG, SDIG
PA DAG PA'I THABS SU DMIGS LA SHES RAB SNYING PO DANG BZANG SPYOD
SOGS KYI MDO SDE ZAB MO GDON CING YI GER

'DRI BSOGS KYANG BYA BA DANG, SANGS RGYAS BYANG SEMS MANG PO'I
MTSAN BRJOD PA DANG, DE DAG LA MCHOD PA MANG DU DBUL BA DANG TSA
TSA LA SOGS PA'I MCHOD RTEN DANG SKU GZUGS CI GRUB GSAR DU BZHENGS
SHING RNYING PA 'CHOS PA DANG, YI GE BRGYA PA LA SOGS

PA'I GZUNGS SNGAGS ZAB MO RNAMS GDON PA STE, 'PHAGS PA ZHI BA LHAS
DNGOS SU GSUNGS PA DRUG DANG GZHAN YANG DGE BA'I RTZA BA LA
BRTZON PAR BYA'O, ,DE NAS BSAGS PA'I DGE BA RNAMS BSNGO BA DANG
SMON LAM RNAM PAR DAG PAS KHA BSGYUR ZHING, NAM

YANG MI ZAD PAR BYED PA NI MGON PO KLU SGRUB KYIS GSUNGS PA LTAR
BYA STE, DE LTAR BGYIS PA'I BSOD NAMS DANG, ,BDAG GIS BGYIS DANG MA
BGYIS GANG, ,DES NI SEMS CAN THAMS CAD KYANG, ,BLA MED BYANG CHUB
SEMS LDAN SHOG ,SEMS CAN THAMS

CAD DRI MED DBANG, ,YONGS RDZOGS MI KHOM KUN 'DAS SHING, ,SPYOD PA
RANG DBANG YOD PA DANG, ,'TSO BA BZANG DANG LDAN PAR SHOG ,LUS CAN
DAG NI THAMS CAD KYANG, ,LAG NA RIN CHEN NYID LDAN ZHING, ,YO BYAD
THAMS CAD MTHA' YAS PA, ,'KHOR BA

@185A *, ,SRID DU MI ZAD SHOG ,BUD MED THAMS CAD DUS KUN TU, ,SKYES
MCHOG NYID DU 'GYUR BAR SHOG ,LUS CAN THAMS CAD RIG PA DANG,
,RKANG BAR LDAN PA NYID DU SHOG ,LUS CAN KHA DOG LDAN PA DANG,
,GZUGS BZANG GZI BRJID CHE BA DANG, ,LTA

NA SDUG CING NAD MED DANG, ,STOBS CHEN TSE DANG LDAN PAR SHOG ,THAMS
CAD THABS LA MKHAS GYUR TE, ,SDUG BSNGAL KUN LAS THAR PA DANG, ,DKON
MCHOG GSUM LA GZHOL BA DANG, ,SANGS RGYAS CHOS NOR CHER LDAN SHOG
,BYAMS DANG SNYING RJE DGA' BA DANG,

NYON MONGS BTANG SNYOMS GNAS PA DANG, ,SBYIN DANG TSUL KHRIMS
BZOD BRTZON 'GRUS, ,BSAM GTAN SHES RAB KYIS BRGYAN CING, ,TSOGS
RNAMS THAMS CAD YONGS RDZOGS TE, ,MTSAN DANG DPE BYAD GSAL BA
DANG, ,BSAM GYIS MI KHYAB SA BCU DAG ,RGYUN MI

'CHAD PAR BGROD PAR SHOG ,BDAG KYANG YON TAN DE DAG DANG, ,GZHAN
KUN GYIS KYANG RGYAN LDAN TE, ,NYES PA KUN LAS GROL BA DANG, ,SEMS
CAN KUN MCHOG BYAMS PA DANG, ,SEMS CAN KUN GYI BSAM PA DANG, ,DGE
BA THAMS CAD RDZOGS BGYID CING, ,

RTAG TU LUS CAN THAMS CAD KYI, ,SDUG BSNGAL SEL BAR BGYID PAR SHOG
,'JIG RTEN KUN NA SKYE BO GANG, ,SU DAG 'JIGS PAS SKYO BA DE, ,BDAG GI
MING TZAM THOS PAS KYANG, ,SHIN TU 'JIGS PA MED PAR SHOG ,BDAG NI
MTHONG DANG DRAN PA DANG, ,MING

TZAM THOS PAS SKYE BO RNAMS, ,RAB DANG 'KHRUG MED RNAL MA DANG,
,RDZOGS PA'I BYANG CHUB NGES PA DANG, ,TSE RABS KUN TU RJAS 'BRANG
BA'I, ,MNGON SHES LNGA PO THOB PAR SHOG ,SEMS CAN KUN LA RNAM KUN
TU, ,RTAG TU PHAN BDE BGYID PAR SHOG ,'JIG RTEN KUN

@185B NA SKYE BO GANG, ,SDIG PA BYED PAR 'DOD GYUR PA, ,DE DAG THAMS
CAD GNOD MED PAR, ,RTAG TU CIG CAR BZLOG GYUR CIG ,SA DANG CHU
DANG ME DANG RLUNG, ,SMAN DANG DGON PA'I SHING BZHIN DU, ,RTAG TU
SEMS CAN THAMS CAD KYIS, ,RANG DGAR GEGS MED SPYOD

PAR SHOG ,SEMS CAN RNAMS LA SROG BZHIN PHANGS, ,BDAG LA DA DAG CHES
PHANGS SHOG ,BDAG LA DE DAG SDIG SMIN CING, ,BDAG DGI MA LUS DAR
SMIN SHOG ,JI SRID SEMS CAN 'GA' ZHIG KYANG, ,GANG DU MA GROL DE SRID
DU, ,DE PHYIR BLA NA

MED PA YI, ,BYANG CHUB THOB KYANG GNAS GYUR CIG ,CES DE DAG GI DON
DRAN BZHIN PAS MA YENGS PAR BYA STE, ,SMON PA'I GNAS RNAMS LA 'DUN
PA DRAG PO NYIN RA BZHIN LAN GSUM GSUM BYA'O, ,DE LTA BU'I SDIG PA
SBYONG THABS NI JI SRID SDIG PA DAG PA'I

RTAGS BYUNG BYUNG DU BYA STE, RTAGS NI RMI LAM NA ZAS NGAN PA
SKYUGS PA DANG, ZHO DANG 'O MA LA SOGS 'THUNG BA DANG, SKYUGS PA
DANG, NYI MA DANG ZLA BA MTHONG BA DANG, NAM MKHA' LA 'GRO BA
DANG, ME 'BAR BA DANG, MA HE DANG MI NAG PO THUB PA DANG, DGE
SLONG DANG DGE

SLONG MA'I DGE 'DUN MTHONG BA DANG, 'O MA 'BYUNG BA'I SHING DANG,
GLANG PO CHE DANG, KHYU MCHOG DANG, RI DANG SENG GE'I KHRE DANG
KHANG BZANGS KYI STENG DU 'DZEd PA DANG, CHOS NYAN PA RMIS NA SDIG
PA BYANG BAR SHES PAR BYA'O, ,ZHES SKUL BYED KYI GZUNGS LAS BSHAD

DO, ,DE DAG THUN BZHER BCAD NAS NYI MA RE RE ZHING RGYUN LDAN DU
YUN RING PO'I BAR DU BYA LA, DE LTAR BYED PA'I LONG SKABS MA BYUNG
BA'I TSE YANG NYIN RE LA STOBS BZHI TSANG TZAM RA MA CHAG NA SDIG PA
MANG PO 'DAG PAR GSUNGS SO, ,SDIG PA'I GNYEN PO

@186A *, ,YONGS SU RDZOGS PA NI, STOBS BZHI YIN TE DE'I CHO GA RNAMS,
,RGYAL SRAS ZHI BA LHA YI RJES 'BRANGS NAS, ,GO BDER LAG TU BLANG BA'I
RIM PAR BSGRIGS, ,TSUL 'DI MNGON MTHO'I DPAL GYIS NYER MDZES SHING,
,RGYAL BA'I BSTAN 'DZIN

RNAMS LA SHIN TU GUS, ,DPAL 'BYOR BZANG POS GSOL BA BTAB PA'I NGOR,
,BLO BZANG GRAGS PAS BYAMS PA GLING DU BRIS, ,DE YI DGE BAS MTHA' YAS
'GRO BA YI, ,LAS SGRIB MA LUS DAG PAS PHYI NANG GI ,NYER 'TSE KUN DANG
BRAL NAS RGYAL BA YI, ,

GO 'PHANG MCHOG TU BDE BLAG BGROD PAR SHOG ,'DIS KYANG RGYAL BA'I
BSTAN PA RIN PO CHE DAR ZHING RGYAS LA YUN RING DU GNAS PAR GYUR
CIG ,