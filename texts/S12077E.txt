@001A /TA 15\

*, ,DGRA LHA'I RTEN DAR BTZUGS NAS MCHOD BA'I CHO GA 'DOD DON
KUN 'GRUB CES BYA BA BZHUGS SO, ,

@001B #, ,NA MO GU RU, 'DIR DGRA LHA'I RTEN THUG BZHENGS BA'I
TSUL 'CHAD PA LA, SNGON BYUNG SOGS BSHAD PA, RTEN DNGOS BSHAD
PA, MCHOD PA'I

CHO GA BSHAD PA, MJUG GI RIM PA BSHAD PA STE BZHI LAS, DANG PO
NI, DGRA LHA'I LO RGYUS YIG RNYING LAS 'BYUNG BA LTAR 'GOD NA,
SNGON GYI DUS SU RI RAB KYI KHOD GSENG NAS, ,

DPAG BSAM GYI SHING SKYES, DE'I 'BRAS BU SMIN NAS LHA RNAMS KYIS
LONGS SPYOD PA NA, LHA MA YIN GYIS SHING GI RTZA BA NI NGED KYI
YUL NAS SKYES PA YIN PAS NGED CAG GIS SPYOD DGOS

ZHES LHA DANG G-YUL SPRAD, DE'I TSE BRGYA BYIN GYIS DPAL PHYAG
NA RDO RJE LA ZHUS, PHYAG NA RDO RJES, YAB LHA RGOD THOG 'BE BAS
DANG, YUM KLU MO DUNG SKYONG ZHES BYA BA

GNYIS GYI SRAS DGRA LHA MCHED DGU YOD PAS DE SPYAN DRANGS NAS
RTEN BTZUGS MCHOD BSTOD BYAS NA LHA RNAMS RGYAL BAR LUNG BSTAN
MDZAD DO, ,DE NAS BRGYA BYIN GYIS

@002A #, ,RI RAB KYI RTZE MOR DGRA LHA MCHED DGU SPYAN DRANGS
NAS ZHUS, DE'I TSE RGYA MTSO CHEN PO NAS KHRAB RMOG SOGS DGU
DANG, 'KHOR LO DGRA STA

SOGS DGU BYUNG, DE DAG RTEN DU BTZUGS NAS DGRA LHA MCHOD CING
GSOL BA BTAB, DE'I MTHUS LHA MA YIN RNAMS PHAM, LHA RNAMS RGYAL
BAR GYUR TO, ,DE BZHIN

DU SKYE BO RNAMS KYIS DGRA LHA MCHOD NA DGRA BGEGS SOGS ZHI
ZHING, 'DOD DON 'GRUB PAR 'GYUR BAS SNGON GYI SKYES CHEN DAM PA
RNAMS KYIS DGRA LHA DPANGS BSTOD KYI CHO GA

MDZAD, DE NAS DUS PHYIS RGYAL DBANG LNGA PA CHEN POS DGRA LHA
DPANGS BSTOD LHA RGYAL SNYAN PA'I SGRA DBYANGS ZHES BYA BA SOGS
MDZAD DO, ,YANG SKABS SHIG RANG CAG RI BO

DGE LDAN BA'I BSTAN PA LA BSAM SBYOR NGAN PA BYED PA'I DGRA BO
'GA' ZHIG BYUNG BA'I TSE, DGE LUGS BA'I SBYIN BDAG CHEN PO BSTAN
RGYAL ZHES PA'I DPON CHEN GYIS DMAG

@002B DRANGS, DGRA LHA MCHOD BAS DGRA RNAMS BCOM, DER RGYAL
DBANG RIN PO CHES GZENGS BSTOD GNANG BA'I MTSAN NI BSTAN 'DZIN
CHOS RGYAL GU SHRI GE GEN TAN ZHES GRAGS, DE LA CHOS SKYONG DGRA
LHA RNAMS KYIS GROGS MDZAD PA'I MTHUS

'PHRIN LAS YID BZHIN DU GRUB STE, BSTAN PA RIN PO CHE DAR ZHING
RGYAS PA DANG 'GRO BA THAMS CAD 'KHRUG RTZOD SOGS MED BAR BDE
SKYID 'PHEL BAR GYUR TO, ,DE YANG DGRA LHA MCHOD PA LA, RTEN
THUG 'DZUGS NA LEGS SHING, DE LA

RTEN 'DZUGS TSUL NI, BYAD GTER LUGS KYI CHO GA LAS, RMOG MO GDAS
LA NYI SHAR 'DI, ,DE RING DGRA LHA'I RTEN DU 'DZUGS, ,LBA KHEBS
RDO RJE'I GO CHA 'DI, ,DE RING DGRA LHA'I RTEN DU 'DZUGS, ,ZHES
SOGS DANG, RMOG

MO'I KHYUNG DOR GONG MA RU, ,DGRA LHA RNAMS KYI RTEN CHOS SHIG
,CES SOGS GSUNGS PA LTAR RU DAR DKAR PO LA RTEN CHAS RNAMS 'BRI
BAR BYA'O, ,DE YANG LUS BSRUNG BA'I RANG BYUNG CHAS DGU NI, DBU
LA GON RGYA'I RMOG ,STOD DU

GON PA'I KHRAB, SNYING KHAR ME LONG BTAGS PA'I SNYING KHEBS,
SMAD DU G-YOGS PA'I GO CHA LTO KHEBS CAN, LAG SHAG DBUD STENG GI
GSHOG PA CAN, BRLA 'DRIL, BUS KHEBS, RKANG SHAG ,PHUB STE DGU'O,
,

PHA ROL 'JOMS PA'I RANG BYUNG MTSON DGU NI, RTZIBS STOD CAN GYI
RAL GRI'I 'KHOR LO, GSHOG PA'I DGRA STA, GTUB PA'I CHU GRI, GCOD
PA'I RAL GRI, RGOD SGRO CAN GYI MDA', SRA BA'I GZHU, BA DAN
BTAGS PA'I

@003A *, ,MDUNG, RDO RJE'I ZHAGS PA NAG PO, MIG DGU LDAN PA'I
BUR RDO RNAMS SO, ,GNYIS PA RTEN THUG DNGOS NI, ,SPYI 'GRO'I RU
DAR GYI DBYIBS SU BZOS PA'I DAR DKAR LA, DGRA LHA SKU MDOG DKAR
PO

GZI BRJID DANG LDAN PA, ZHAL GCIG PHYAG GNYIS PA, RTA DKAR LA
ZHON PA, PHYAG G-YAS SBA LCAG TSIGS GSUM PA DANG, G-YON RTA'I
SRAB SKYOGS BZUNG PA, DBUL RMOG DANG, SKU LA GSER KHRAB GSER BO,
ZHABS LA

SAG LHAM DMAR PO DANG, RKED LA MDA' GZHU 'KHOR GSUM DANG RAL GRI
BTAGS PA BRIS, STENG DU KHRA, G-YAS SU SENG GE ,G-YON DU STAG
,SNGA PHYIR KHYI NAG DOM DRED MANG PO, 'OG GI SA GZHI LA KHANG
BZANG LCAGS RI DANG

BCAS PA, GZHAN YANG PHYOGS MTSAMS RNAMS SU SPRUL BA'I 'KHOR
RNAMS DANG SDE BRGYAD KYI DMAG TSOGS KHA DOG DANG RGYAN CHA SNA
TSOGS PA, MTSON CHA MANG PO THOGS PA, SA LA RGYUG PA DANG MKHA'
LA 'PHUR BA SOGS BRO GAR

SNA TSOGS BYED PA DANG, GZHAN YANG GO MTSON GYI RIGS RNAMS BRIS,
DE DAG GI STENG GI NAM MKHA' LA AOm A'A: H'Um BRIS, ZUR BZHIR
H'Um H'Um, KYEE KYEE, SBA SBA, H'A H'A ZHES PA'I GI GE RNAMS
GSUM MAM RE RE BRIS,

DE LTAR BRIS PA'I DAR CHEN LA DAR DMAR PO'I LCAGS RI BYA, SHING
RING POS YU BA BYAS PA LA THUG DAR DE NYID BTAGS PA'I RTZED RTZE
GSUM MAM, SBYI 'GRO'I RU DAR GYI RTZE MO'I BA TRA'I RI MO CAN
NAM, DE'I DKYIL DU, AOm DHA RMA B'A YA

@003B RAKshA:- RAKshA:- ZHES BRIS BA GANG RUNG BYA, DE'I 'OG TU
SHING GOR MO'AM ZLUM PO LA GOS DAR GYI GSHAM BU DANG DAR SKUD
DANG RTA RDA'I ZA RA TSAG GANG RIGS BYA, THUG DAR GSUM BYED NA
GSUM KA'I RI MO 'DRA LA, GCIG GI RTZER ZLA NYI

NOR BU GDUGS DANG BCAS PA, GCIG GI RTZER NOR BU DBANG RGYAL BUM
PA DANG BCAS PA'I GZUGS BYA'O, ,GSUM PA CHO GA LA BSHAM TSUL NI,
GUR GYI MDUN SOGS 'OS PA'I PHYOGS SU PHYING BA DKAR PO SOGS SO,,

GDAN BTING, RU DAR BSGRENG, DE'I MDUN DU GRUB NA STAG GZIG SOGS
GCAN GZAN GYI RIGS, RTA DANG RNGA MOD GLANG SOGS PHYUGS KYI RIGS
GAD MDZES BCOS NAS BZHAG ,KHRI'I STENG DU MCHOD GTOR GYI RIGS,

BZA' PA TUNG GI RIGS GANG 'BYOR BSHAM, GTOR MA NI PHYE MAR SHING
TOG SOGS LAS BYED DAM, DBYIBS SU BZO NA, SNOD DGU'I NANG DU ZLUM
GTOR GSUM GSUM MAM RE RE, RIL BU MANG POS BSKOR BA BYA, PHYI

MCHOD NI, CHU GNYIS NYER SPYOD ROL MO, 'DOD YON LNGA, RGYAL SRID
SNA BDUN DANG, NANG MCHOD NI JA CHAD 'O MA GANG RUNG LAS BYA,
BSKANG RDZAS KYI RI MO SOGS YOD NA BSHAM, MED NA DE'I TSAB TU ME
TOG SOGS

GANG 'BYOR BSHAMS PAR BYA'O, ,GZHAN YANG, KHRAB RMOG ,RAL GRI,
MDUNG, MDA' GZHU, ME MDA' SOGS SPYAN GZIGS, MDA' DAR, RTA SGA
BCAS RNAMS CI 'BYOR DANG, JA CHANG,

@004A *, ,ZHO DAR, SHA SOGS BZA' BTUNG GI RIGS GTZANG ZHING GYA
NOM BA MDZES PAR BSHAMS, MCHOD GTOR RNAMS NI NANG DU BSHAMS
NA'ANG RUNG, BSAD DUD CHEN PO BTANG, ROL MO DBYANGS DANG BCAS

PAS DGRA LHA MCHOD DGU SPYAN DRANGS NAS RU DAR LA BZHUGS SU
GSOL, MCHOD BSTOD BSKAD BSHAGS, BSANG, GTOR MA, GSER SKYEMS,

RNAMS BYA'O, ,'DI'I CHO GA NI BYANG GTER LUGS KYI DGRA LHA'I
DPANGS BSTOD DANG, RGYAL DBANG LNGA PAS MDZAD PA'I DGRA LHA'I
GSOL MCHOD CHE CHUNG GNYIS SOGS LAS BLANGS TE BYAS PAS 'GRUB BO,
` ,DE YANG

'DIR LAG TU BLANG BDE BA'I PHYIR DU CHO GA BSGRIGS BYA BA LA,
SANGS RGYAS CHOS TSOGS MA SOGS KYIS SKYABS SEMS BYA, PHYAG RDOR
SOGS YI DAM GYI BDAG BSKYED DAM, RANG NYID DPAL PHYAG NA RDO
RJE'I SKUR BZHENGS PAR GYUR,

CES SKAD CIG KRONG BSKYED BYA, RU DAR DANG MCHOD RDZAS RNAMS, AA
MRi TAS BSANG SBYANGS, STONG PA'I NGANG LAS AOm A'A:- H'Um ZHU
BA LAS BYUNG BA'I MCHOD GTOR RNAMS LHA'I 'DOD PA'I YON TAN LNGA
DANG LDAN PA'I BA DUD RTZI'I RGYA MTSO

ZAD MI SHES PA, CHOS SKYONG CHEN PO DGRA LHA GNYAN PO 'KHOR DANG
BCAS PA MCHOG TU TSIM PAR BYED PA'I NUS PA DANG LDAN PA, PHYI
NANG GI RTEN RDZAS SBYAN GZIGS RNAMS MDZES SHING BRJID CHAGS PA,
BKRAG,

@004B MDANGS PHUN SUM TSOGS SHING MTHA' YAS PAS SA GZHI BAR
SNANG NAM MKHA'I KHYON THAMS CAD YONGS SU GANG BAR GYUR, AOm
SARBA BIR P'U RA P'U RA SOGS LAN GSUM, AOm SVA BH'A WA BI SHUD
DHA SOGS DANG, BDAG GI

BSAM PA'I SOGS BRJOD DE BYIN GYIS BRLAB, SPYAN 'DREN BA NI, KYEE
RANG BZHIN BDE BA CHEN BO'I PHO BRANG NAS, ,MTHU LDAN DGRA LHA
CHEN PO 'KHOR DANG BCAS, ,BDAG CAG RNAMS LA BRTZE BAS NYER
DGONGS TE, ,

GNAS 'DIR BYON NAS BRTAN BAR BZHUGS SU GSOL, ,YID CHES DANG PAS
MGON DAR SKYABS SU 'DZIN, ,BSNYEN BKUR SEMS KYIS MCHOR GTOR
SPYAN GZIGS BSHAM, ,GDUD SHUGS SNYAN BA'I DBYANGS

KYIS SPYAN 'DREN NA, ,GUS LDAN RE BA RDZOGS PHYIR GSHEGS SU
GSOL, ,MKHA' MNYAM 'GRO KUN JI LTAR 'DOD PA'I DON, ,MA LUS SKOD
BA'I RMAD BYUNG THUGS BSKYED KHYOD, ,DENG 'DIR BDAG CAG RNAMS
KYIS

GSOL 'DEBS KYI, ,BRTZE BA'I THUGS KYIS DGONGS TE GSHEGS SU GSOL,
,NYER 'TSE KUN SKYOB PHAN BDE KUN STZOL BA'I, ,DPUNG GNYEN MCHOG
TU NGES PA'I DAD MOS KYIS, ,LHA KHYOD THUGS DAM BSKUL

ZHING SPYAN 'DREN NA, ,THOGS MED THUGS RJE'I DBANG GIS GSHEGS SU
GSOL, ,NYE RING MED PAR BRTZE BAS BU BZHIN GZIGS, ,CHAGS GROGS
MED BAR CHOS KUN MNGON SUM MKHYEN, ,GANG LA

@005A *, ,GANG PHAN 'PHRIN LAS LHUN GRUB PA'I, ,DGRA LTA 'KHOR
BCAS GNAS 'DIR GSHEGS SU GSOL, ,GSHEGS SHING BZHUGS PA'I GNAS
DANG MCHOD GTOR SOGS, ,SHIN DU DMAN

YANG NYAM THAG 'GRO BA LA, ,LHAG PAR BRTZE BA'I THUGS RJE'I BDAG
NYID KHYOD, ,RTEN 'DIR DGYES PA'I TSUL GYIS BZHUGS SU GSOL, ,AOm
DE BA R'A DZA SA PA RI LB'A RA AE HYE HI, ,BADZRA SA MA YA DZA:-
DZA:-

DZA:- H'Um BAm HO:- RTEN DANG GNYIS SU MED PAR BZHUGS PAR GYUR,
DE NAS MCHOD PA 'BUL BA NI, ,DRI MED YID DU 'ONG BA YI, ,LHA
RDZAS BZANG PO'I MCHOD YON 'DI, ,DGRA LHA 'KHOR DANG BCAS LA
'BUL, ,

BZHES NAS DNGOS GRUB STZAL DU GSOL, ,AOm DE BA R'A DZA SA PA RI
LB'A RA AARGHAm BRA T'ITZTSA H'Um SV'AH'A, DE BZHIN DU MCHOD YON
GYI GNAS SU RIM BA BZHIN, ZHABS BSIL, ME TOG ,BDUG SPOS, SNANG
GSAL,

DRI MCHOG ,ZHAL ZAS, SIL SNYAN RNAMS DANG, AARGHAm GYI GNAS SU,
B'A DYAm, PUshPE, DH'U PE, AA LO KE ,GAN DHE, NEE LBI DYA,
SHABTA RNAMS BCUG TE 'BUL, DE BZHIN DU, MCHOD YON GYI GNAS SU,

GZUGS MCHOG ,SGRA SNYAN, DRI MCHOG ,RO MCHOG ,REG BYA DANG,
AARGHAm GYI GNAS SU, R'U PA SOGS SBYAR NAS 'DOD YON LNGA 'BUL,
DRI MED YID DU 'ONG BA YI, ,'KHOR LO RIN CHEN SNA TSOGS PA, ,

@005B SOGS DANG, TZAKRA RATNA SOGS SBYAR NAS RGYAL SRID SNA BDUN
DBUL, AOm DE BA R'A DZA SA PA RI LB'A RA AOm A'A:- H'Um GIS NANG
MCHOD DBUL, BSTOD PA NI, DPAG MED RDZU 'PHRUL MTHU STOBS PHUN
TSOGS SHING, ,BAR CHAD

KUN SEL 'PHRIN LAS KUN SGRUB PA'I, ,MTHU LDAN DGRA LHA CHEN PO
'KHOR BCAS LA, ,SGO GSUM GUS PA CHEN POS PHYAG 'TSAL BSTOD,
,BSHAGS PA NI, H'Um RTZA RGYUD BLA MA YI DAM LHA TSOGS DANG, ,

KHYAD PAR LHA CHEN 'KHOR BCAS DGONGS SU GSOL, ,BLANG DOR TSUL
DANG MTHUN PAR MA SBYANG PAS, ,THUGS DANG 'GAL GYUR NONGS PA
THAMS CAD BSHAGS, ,YUL PHYOGS MI NOR 'KHOR DANG BCAS PA LA, ,

PHYI NANG MI MTHUN RKYEN GYI GNOD PA DANG, ,SDUG BSNGAL 'BYUNG
BA'I RGYU RKYEN SDIG LDUD TSOGS, ,JI SNYED BGYIS BA MA LUS
BSHAGS PAR BGYI, ,SNYIGS DUS RGUNG PA MANG POS GDUNG 'GYUR BA'I,
,

MI DGE'I 'BRAS BU MYONG 'GYUR CI MCHIS PA, ,BRTZE LDAN KHYED LA
SNYING NAS BSHAGS PA YIS, ,DMIGS MED DANG DU BYANG ZHING DAG
GYUR CIG ,BSKAD RDZAS SPYAN GZIGS KYI RIM PA 'BUL BA NI, KYEE
BLA MA

YI DAM BSRUNG MA'I BDEN STOBS DANG, ,BDAG GI DAD MOS RTEN 'BREL
TSOGS PA'I MTHUS, ,MGRON RNAMS MNYES BYED MCHOD SPRIN SPYAN
GZIGS TSOGS, ,GNAM SA BAR SNANG KHYON KUN GANG GYUR CIG ,

@006A *, ,GTZANG BYED DRI MED MCHOD YON RGYA MTSOR 'KHYIL,
,MDZES BYED ME TOG SNA TSOGS KUN DU KHYAB, ,DGA' BA SKYED BDUG
SPOS DUD PA'I SPRIN PHUD 'KHRIGS, ,MUN SEL

SGRON ME SNANG GSAL TSOGS RNAMS 'BUL, ,BYUG PA'I DRI CHAB DRI
BZANG NGAD PA 'THUL, ,TSIM BYED BZA' BCA' BTUD BA'I LONGS SPYOD
TSOGS, ,RNA BA'I BCUD LEN SNA TSOGS ROL MO YI, ,GDANGS

SNYAN SGRA YI TSOGS RNAMS 'BUL BAR BGYI, ,RNAM BKRA'I BLA BRE BA
DAN 'PHUR LDING G-YO, ,DBANG BO TSIM BYED 'DOD YON BSAM YAS
'DAS, ,RGYAL SRID SNA BDUN NYE BA'I RIN CHEN BDUN, ,BKRA SHIS

RTAGS RDZAS BRGYAD ZUNG BCAS RNAMS 'BUL, ,RAB TU YANGS BA'I RIN
CHEN SNOD KYI NANG, ,KHA DOG DRI DANG RO BRGYA LDAN PA'I ZAS,
,RI BO BZHIN DU BRTZEGS PA'I TSOGS GTOR 'DI, ,MCHOD YUL 'KHOR

DANG BCAS LA 'BUL BAR BGYI, ,ZLA ZHUN 'KHYIL 'DRA'I 'O MA ZHO
DAR DANG, ,GUR GUM BZAD PO'I MDANGS LDAN RGYA JA'I PHUD, ,RMAD
BYUNG DGYES BSKYED CHANG DANG GSER SKYEMS SOGS, ,ZAG MED BDE
STONG

BTUD BA'I TSOGS RNAMS 'BUL, ,NOR BU'I BAG MA RGOD PA'I GZHAL YAS
KHANG, ,MTHO BRTAN BRJID CHAGS 'JA' 'OD 'KHYIL BA'I GUR, ,PHUN
TSOGS 'DOD DGU'I DPAL KYIS GANG BA DANG, ,LHA YI

@006B KHRI STAN MA LA CHA'I TSOGS RNAMS 'BUL, ,GSER DNGUL G-YU
GSOGS RIN CHEN SNA TSOGS DANG, ,LHA RDZAS LAS GRUB ZHVA GOS LHAM
SOGS DANG, ,BZA' BCA' BTUD BA'I BYE BRAG LA SOGS BA, ,MKHO DGU'I

LONGS SPYOD TSOGS RNAMS KHYED LA 'BUL, ,NYAMS DGA'I SPANG LJONGS
NE'U GSING CHU MTSO'I RIGS, ,SNA TSOGS BKOD MDZES BRAG RI LJON
SHING TSAL, ,RMOS DANG MA RMOS LO TOG MANG PO DANG, ,SMAN DANG

ME TOG 'ZAS BU'I TSAL YANG 'BUL, ,RTZAL CHEN GCAN GZAN DREGS PAS
'GYID RNAMS DANG, ,BAG PHEBS GNAS DANG RGYU BA'I RI DVAGS TSOGS,
,SPU SDUG SKAD SNYAN 'BYIN BA'I GNYIS SKYES SOGS, ,

YID LA KUN DGA' BSKYED PA'I TSOGS RNAMS 'BUL, ,DBYIBS DANG MDOG
LEGS BOD TSONG PHUN SUM TSOGS, ,SBRIN SHUGS 'GROS KYIS SGEG BA'I
RTA DRE'U DANG, ,RDO RJE'I RVA LDAN DGRA BGEGS SROG LA ROL, ,

RAB BRJID GNAG PHYUGS MDZO G-YAG TSOGS RNAMS 'BUL, ,KHAM NAG
CHAR SPRIN DUM BU G-YO 'DRA'I GZUGS, ,'DEGS BYED STOBS KYIS
DREGS PA'I RNGA MONG TSOGS, ,PHUN TSOGS G-YANG CHAGS MDZES

PA'I RA DANG LUG ,RNGAMS PA'I SKAD 'BYIN KHYI NAG TSOGS 'DI
'BUL, ,MDOR NA SNGAGS DANG PHYAG RGYA TING 'DZIN GYIS, ,RAB
BSKYED DNGOS BSHAMS YID SBRUL MCHOD PA'I RDZAS, ,'JIG RTEN GSUM

@007A *, ,GYI PHUN TSOGS CI MCHIS PA, ,MCHOD YUL 'KHOR DANG BCAS
PA MNYES PHYIR 'BUL, ,'DI LTAR KHYED RNAMS GUS PAS MCHOD BYED
CING, ,GDUNG SHUGS DRAG POS YANG YANG

GSOL 'DEBS NA, ,YID LA GANG BSAM PHUN TSOGS 'DOD PA'I DON, ,MA
LUS YID BZHIN 'GRUB PA'I 'PHRIN LAS MDZOD, ,CHAS 'BUL DANG RTEN
'DZUGS SGER DU BYA BA NI, KYEE PHA ROL GA YUL LAS

RNAM PAR RGYAL BA'I RTAGS, ,DPA' BO'I SDE CHEN RU SNA 'DREN PA'I
DAR, ,RAB MDZES LHAB LHUB G-YO BA'I THUG CHEN 'DI, ,CHOS SKYONG
DGRA LHA'I TSOGS KYI RTEN DU 'BUL, ,GANGS LA NYI SHAR

LTA BUR 'TSER BA'I RMOG ,LHO RGYAB GNYIS SU NYI LHAR 'PAR BA'I
KHRAB, ,LBA KHEBS RDO RJE RIN CHEN LAS GRUB GO ,MTSON CHA LAM
LOG BYED BA'I LAG SHAG DANG, ,MDA' MTSON THAMS CAD

THUB PA'I SNYING KA'I KHEBS, ,SHEL DKAR MDANGS 'OD LDAN PA'I
BRLA 'DRIL DANG, ,NYES PA SKYOB BYED PUS MO GNYIS KYI KHEBS,
,MTSON CHA'I GNOD PA KUN THUB RKANG SHAG DANG, ,RBA DMAR

LAS GRUB GLING DRUG PHUB MO DANG, ,GZHAN YANG MTSON CHA'I RIGS
KYIS MI TSUGS PA'I, ,GO KHRAB BTZAN PO 'DRA MIN MANG BO'I TSOGS,
,CHOS SKYOD DGRA LHA'I TSOGS RNAMS MNYES PHYIR 'BUL, ,

@007B RTZIBS STONG LDAN PA'I RAL GRI'I 'KHOR LO DANG, ,SHIN TU
RNO BA'I DGRA STA CHU GRI DANG, ,SRA BA'I GZHU MO MDA' CHEN RGOD
SGRO TZAN, ,'CHING BYED ZHAGS PA BSNUN PA'I RNGA MDUNG DANG,
,GCOD PA'I RAL

GRI 'PHEN PA'I 'UR RDO DANG, ,GZHAN YANG RTZE GSUM 'PHANG MDUNG
ME MDA' DANG, ,STAG DONG GZIG SHUBS MDA' GZHUS BKANG BA SOGS,
,RNGAMS BRJID RNO NGAR 'BAR BA'I TSOGS

RNAMS 'BUL, ,SGA SRAB GOD RMED SOGS KYIS RAB SPRAS PA'I, ,RLUNG
GI SHUGS LDAN RTA MCHOG CANG SHES DANG, ,RIGS DANG BLO SPOBS
NYAMS RTZAL YONGS RDZOGS SHING, ,KUN LAS RNAM RGYAL

DPA' BO STAG SHAR SOGS, ,MTHUN RDZAS SPYAN GZIGS MKHO DGU MTSANG
MED, ,DNGOS BSHAMS YID KYIS SPRUL 'DI LEGS BZHES LA, ,LUS DANG
GRIB MA BZHIN DU RTAG 'GROGS SHING, ,GANG

BSAM 'PHRIN LAS THOGS MED SGRUB PAR MDZOD, ,BSTAN BSRUNG DGRA
LHA CHEN PO 'KHOR DANG BCAS, ,KHYED RNAMS BZHUGS GNAS MKHAR GYI
RTZE 'DI YIN, ,KHYED RNAMS RTEN GNAS SBYAN GZIGS

'DI DAG YIN, ,GNAS DANG RTEN RDZAS RNAMS LA BRTAN PAR BZHUGS,
,BDAG CAG RNAMS KYI MGON SKYABS DPUNG GNYEN DU, ,BRTZE ZHING
DGYES PAS BRTAN PAR BZHUGS NAS KYANG, ,ZHI RGYAS

@008A *, ,DBANG DRAG LAS KUN SGRUB PA YI, ,RMAD BYUNG MTHU RTZAL
MDON SUM BSTAN DU GSOL, ,BSANG MCHOD 'BUL BA NI, KYEE BDE STONG
DBYER MED YE SHES RNAM 'PHRUL LAS, ,

BYUNG BA'I RDZAS SNA BSREGS BA'I BSANG MCHOD 'DIS, ,RTZA RGYUD
BLA MA YI DAM MCHOG GSUM BSANG, ,LHA CHEN DPA' BRTAN DMAG DPON
'KHOR BCAS BSANG, ,MTHU CHEN DGRA TSOGS 'DUL BYED

'KHOR BCAS BSANG, ,SNAD GRAGS 'BRUG LDIR CHEN PO 'KHOR BCAS X
MYUR MGYOGS DRAG RTZAL THOG 'BEBS X GNYAN CHEN SKYES BSROG 'DON
X STOBS LDAN SDANG PA SROG GCOD X

DPAL CHEN SKYES BU RANG CHAS X 'JIGS RUNG BYA KHRA SNGON PO X
DGRA SMAN GSHOG RTZAL DKAR MO 'KHOR BCAS BSANG, ,SPRUL PA YANG
SPRUL TSOGS RNAMS THAMS CAD BSANG, ,DKAR PHYOGS

SKYONG BA'I BSRUNG MA THAMS CAD BSANG, ,TSE RABS SNGON NAS LAS
SMON 'BREL BA DANG, ,CHOS RIGS BRGYUD PAR 'GO ZHING BSRUNG BA'I
LHA, ,YUL LHAG ZHI BDAG GZA' SKAR LA SOGS PA, ,

YUL DANG DUS PHYOGS DBANG BA'I LHA RNAMS BSANG, ,KYEE BSLU MED
BLA MA MCHOG GSUM BYIN RLABS DANG, ,BKA' SNGO DAM CAN BSRUNG
MA'I 'PHRIN LAS CHE, ,DKAR PHYOGS SKYOD BA'I LHA TSOGS

@008B MTHU STOBS DANG, ,BDAG GI LHAG BSAM DAG PA'I MOS BA'I
STOBS, ,RDZAS SNGAGS TING 'DZIN BSAM GYIS MI KHYAB MTHU, ,CHOS
DBYINGS 'GYUR MED RTEN 'BREL MI BSLU RNAMS, ,GCIG TU

'DZOMS PA'I NGO MTSAR MCHOD SBYIN 'DIS, ,BDAG CAG DPON SLOB RGYU
SBYOR YON GYI BDAG ,'KHOR DANG BCAS PA'I THOG MED NAS BSAGS
PA'I, ,SDIG LTUNG NYES TSOGS MA LUS BSANGS

GYUR CIG ,BLANG DOR GNAS LA KUN NAS RMONGS BA'I MTHUS, ,BAG MED
LOG PAR SBYOD PA'I NONGS PA GANG, ,BLA MA LHA DANG SKYOB BYED
BSRUNG MA YI, ,THUGS GSUNG SKU DANG 'GAL BGYIS THAMS CAD 

BSANG, ,DAM NYAMS GRIB PHOG GTAM 'DRES ZAS ZOS DANG, ,MI GTZANG
GYON ZHID LHA RTEN 'GOM DANG SBAGS, ,RO GRIB BAG GRIB BSHAN GRIB
YUGS GRIB DANG, ,ZAS GRIB THAB GZHOB MNOL

SHOR ZAS NGAN BLANGS, ,PHYOGS DAN SONG DANG 'KHON BAR 'GRIMS BA
DANG, ,SA GNYAN BRKOS DANG RDO GNYAN SLOG PA DANG, ,SHING GNYAN
BCAD DANG CHU GNYAN MI GTZANG SBAGS, ,GZA'

SKAR DUS TSES DAN PA'I BYA BYED SOGS, ,MDOR NA BYA SBYOD 'DOR
LEN MI MKHAS PAS, ,LHA KLU GZHI BDAG MI DANG MI MIN LA, ,MNOL
ZHING GRIB PHOG BSANGS KYI MCHOD PAS BSANGS, ,

@009A *, ,THAMS CAD CHOS KYI DBYINGS SU DAG GYUR CIG ,GTOR MA
'BUL BA NI, H'Um MYAD BTZAM GYIS ZAG MED BDE STER BA'I, ,RMAD
BYUNG 'DOD YON LNGA LDAN 'CHI MED ZAS, ,

DAM RDZAS GTOR MA BDUD RTZI'I RGYA MTSO 'DI, ,DGRA LHA CHEN PO
'KHOR DANG BCAS LA 'BUL, ,BZHES NAS BDAG CAG YON MCHOD 'KHOR
BCAS KYI, ,MI 'DOD NYER 'TSE MTHA' DAG ZHI BA DANG, ,

TSE DPAL LONGS SPYOD CHOS SRID BYA BA RNAMS, ,YAR NGO'I ZLA LTAR
RGYAS BA'I 'PHRIN LAS MDZOD, ,CES YAN BDUN NAM GSUM, GSER SKYEMS
'BUL BA NI, AOm A'A:- H'Um LAN GSUM GYIS BDUD RTZID BRLABS NAS,

BDE STONG DBYER MED YE SHES LAS BYUNG BA'I, ,ZAG MED BDUD RTZI'I
GSER SKYEMS RGYA MTSO 'DI, ,NAM YANG G-YEL MED BSRUNG ZHING
SKYOD MDZAD PA'I, ,MTHU LDAN DGRA LHA 'KHOR DANG BCAS LA 'BUL,,

BZHES NAS SANGS RGYAS BSTAN PA RGYAS PA DANG, ,SKYE 'GRO YONGS
LA BDE SKYID 'BYUNG BA DANG, ,KHYAD PAR BDAG CAG 'KHOR DANG BCAS
RNAMS KYI, ,BSAM DON MA LUS LHUN GYIS 'GRUB PAR MDZOD, ,

CES LAN DGU'AM GSUM BRJOD DE 'BUL, 'PHRIN BCOL NI, KYEE DGRA LHA
CHEN PO KHYED RNAMS KYIS, ,RGYU SBYOR YON BDAG 'KHOR BCAS KYI,
,TSE DPAL STOBS 'BYOR MNGA' THANG DANG, ,RIGS RGYUD

@009B 'PHEL BA'I 'PHRIN LAS MDZOD, ,'KHOR G-YOG 'DU 'GOD RGYA
CHE ZHING, ,RTA NOR PHYUGS LUG RDA MONG RA, ,GSER DNGUL G-YU
DANG DAR ZAB GOS, ,MKHO DGU'I LONGS SPYOD 'PHEL BAR MDZOD,,

DUS MIN TSAD LHAG KHA CHAR NYEN, ,SAD SER THAN PA THOG GLOG
'JIGS, ,RKUN JAG MTHU BYAD DMOD MO SOGS, ,GNOD PA THAMS CAD
BZLOG TU GSOL, ,MI NAD PHYUGS KYI GOD KHA DANG, ,

RGYAL 'GONG BTZAN 'DRE THE'U RANG GNOD, ,'THAB RTZOD 'KHRUG LONG
LA SOGS PA'I, ,NYE BAR 'TSE BA THAMS CAD BZLOG ,CHAR CHU DUS SU
'BAB PA DANG, ,RTZI SHING LO TOG 'BRU BCUD RGYAS, ,

MI RNAMS DGA' BDE'I SNANG BA 'PHEL, ,BDE SKYID 'PHEL BA'I 'PHRIN
LAS MDZOD, ,BLA MA MCHOG GSUM GTZUG TU BSTEN, ,YAR BAS SPYOD
TSUL DANG DU LEN, ,CHOS MTHUN BSAM PA'I

DON 'GRUB CING, ,RIGS LA BRTZON PA'I 'PHRIN LAS MDZOD, ,CES
DANG, DENG DUS SKYE PO'I LTA SPYOD LOG PA'I MTHUS, ,SA 'OG SA
STENGS BLA'I MI MIN RNAMS, ,KHROS PA'I KHA RLANGS

LTAS DANG CHO 'PHRUL SOGS, ,CHAGS CHE NYAM NGA MA LUS ZHI BAR
MDZOD, ,BDAG CAG MI NOR 'KHOR BCAS GNAS SKABS SU, ,MI MTHUN RGUD
PAS NAM YANG MI GOS ZHING, ,TSE RING

@010A *, ,NAD MED BDE SKYID 'BYOR BA RGYAS, ,CHOS MTHUN BSAM DON
YID BZHIN 'GRUB PAR MDZOD, ,CES 'PHRIN LAS BCOL, BSKUL BA NI,
H'Um GANG ZHIG DRAN PA TZAM

GYIS KYANG, ,'JIGS PA MTHA' DAG SEL MDZAD CING, ,CI 'DOD RE BA
SKONG MDZAD PA'I, ,MTHU LDAN DGRA LHA GNYAN BO KHYED, ,SKYID
SDUG GNAS SKABS GANG DU YANG, ,MGON DU

BSTEN CING GSOL 'DEBS KYIS, ,BRTZE LDAN PHA MAS BU LA BZHIN,
,LHA KHYOD THUGS RJE'I DANG MA RING, ,SNYAN PA'I DBYANGS KYI DA
RO YIS, ,'BOD PA'I TSE NA SNYAN MA SRA, ,SNYING NAS

RE BA'I DANG PA YIS, ,GSOL GDAB TSE NA SNYING MA RING, ,STONG
GROGS MDZAD PAR THUGS DAM NI, ,BSKUL BA'I TSE NA BANG MA BUL,
,GNOD BYED DGRA BGEGS GZHOM PA'I PHYIR, ,

RBAD PA'I TSE NA MTHU MA CHUNG, ,H'Um BDAG CAG MI NOR 'KHOR BCAS
RNAMS, ,LHA CHEN KHYED LA GNYER GTAD KYI, KI RE ZHING LTOS TE
'PHRIN LAS BCOL, ,YID CHES GUS PAS

SKYABS SU BSTON, ,NAD GDON BGEGS SOGS KUN LAS SKYOB, ,TSE BSOD
DPAL 'BYOR GONG DU SPEL, ,MDOR NA GANG LA'ANG MA G-YEL BAR, ,CI
BSAM LAS KUN THOGS MED

@010B SGRUBS, ,H'Um MTHU LDAN DGRA LHA 'KHOR BCAS RNAMS, ,SNGON
GYI DAM BCA' MA BSNYEL BAR, ,BDAG CAG MI NOR 'KHOR BCAS LA,
,GZIGS SHING SKYONG BA'I DUS LA BABS, ,BZLOB

PA BYA BAR 'DOR NA, H'Um DGRA LHA GNYAN PO 'KHOR BCAS KYIS,
,MTHUN PA'I DAM RDZAS 'DI BZHES LA, ,ZHES SOGS KYIS BZLOG PA
BYA, MTHUN PA'I DNGOS GRUB BA SOGS KYIS 'DOD DON ZHU BAR BYA'O,
,

DPANGS BSTOD BYA BA NI KYEE BDE STONG DBYER MED YE SHES CHOS SKU
LAS, ,BSTAN 'GRO'I DON DU SPRUL PA'I GAR BSGYUR BA, ,MTHU LDAN
DGRA LHA CHEN PO 'KHOR DANG BCAS, ,DE RING BDAG

GIS MNGA' GSOL DPANGS BSTOD DO, ,NYI ZLA MKHA' LA SHAR BA'I 'OD
SNANG GIS, ,'JIG RTEN MUN PA MA LUS 'JOMS PA BZHIN, ,GNOD BYED
DGRA BGEGS MA LUS 'JOMS MDZAD

PA'I, ,BSTAN BSRUNG DGRA LHA'I TSOGS RNAMS DPANGS BSTOD DO,
,SENG CHEN GANGS LA 'GYID BA'I RNAM 'GYUR GYIS, ,RI DVAGS PHRA
MO'I TSOGS KUN SKRAG BYED LTAR, ,GNOD BYED

DGRA BGEGS MA LUS 'JOMS MDZAD PA'I, ,BSTAN BSRUNG DGRA LHA'I
TSOGS RNAMS DPANGS BSTOD DO, ,KHYUD CHEN MKHA' LA LDING PA'I
GSHOG RTZAL GYIS, ,BYA TSOGS THAMS CAD

@011A *, ,ZIL GYIS GNON PA BZHIN, ,GNOD BYED DGRA BGEGS MA LUS
'JOMS MDZAD PA'I, ,BSTAN BSRUNG DGRA LHA'I TSOGS RNAMS DPANGS
BSTOD DO, ,G-YU

'BRUG DAL GYIS RGOD PA'I NGA RO BZHIN, ,STAG CHEN DRUS MA 'CHOD
BA'I DPA' RTZAL BZHIN, ,RIN CHEN LHUN PO MTHO BA'I BRJID BAG
BZHIN, ,MTHU LDAN DGRA LHA GNYAN PO DPANGS BSTOD DO, ,

DGRA LHA GNYAN PO'I DBU 'PHANG BSTOD TZA NA, ,MTHU LDAN DGRA LHA
'BRAL MED STONG GROGS MDZOD, ,LUS DANG GRIB MA 'BRAL MED 'GROGS
PA BZHIN, ,MTHU LDAN DGRA LHA 'BRAL MED STOD

GROGS MDZOD, ,NYA MO GSER MIG CHU LA GNAS PA BZHIN, ,MTHU LDAN
DGRA LHA 'BRAL MED STONG GROGS MDZOD, ,SHA BA RVA BCU SPANG LA
GNAS PA BZHIN, ,MTHU LDAN DGRA LHA 'BRAL MED

STONG GROGS MDZAD, ,BYA RGYAL RGOD PO BRAG LA GNAS PA BZHIN,
,MTHU LDAN DGRA LHA 'BRAL MED STONG GROGS MDZOD, ,NYI ZLA SKAR
GSUM MKHA' LA GNAS PA BZHIN, ,MTHU LDAN

DGRA LHA 'BRAL MED STONG GROGS MDZOD, ,RING NAS BSTEN PA'I DGRA
LHA GNYAN PO KHYED, ,GSOL BA BTAB CHO THUGS RJE'I DANG MA RING,
,SNA TSOGS ROL MO'I DBYANGS KYI NGA RO BCAS, ,RGYAD

@011B NAS BOS TSE LHA KHYOD SNYAN MA SRA, ,'JA' TSON LTAR BKRA'I
DAR GYI G-YAB MO YIS, ,G-YAB PA'I TSE NA YE SHES SPYAN MA RTUL,
,JA CHANG PHUD DANG BSAD CHEN DUD BTANG NAS, ,RBAD PA'I TSE NA

RTZAL DANG MTHU MA CHUNG, ,NYIN GSUM BYA RA MTSAN GSUM MEL TSE
DANG, ,RTAG TU G-YEL BA MED PAR DPUNG GNYEN MDZOD, ,RGYAB KYI
RTEN MA MDUN GYI MKHAR BA DANG, ,YO SRONGS

'GYEL SLONG CHANG 'THUNG BRJED PA BSKUL, ,LEGS PA BRGYA SBRONG
NYES PA STONG DANG BSNOL, ,GZHI LAM BYES GSUM KUN DU MTHUN RKYEN
SGRUBS, ,MDOR NA CI BSAM DON RNAMS MA LUS PA, ,

BGEGS MED YID BZHIN 'GRUB PA'I 'PHRIN LAS MDZOD, ,K'I K'I BSVOO
BA SVOO CHE'O LHA RGYAL LO, ,G-YAD DGUG BYA BA NI, KYEE THUGS
RJE'I BDAG NYID RTZA BRGYUD BLA MA RNAMS, ,TSE RABS KUN

DU 'BRAL MED RJES 'DZIN CING, ,PHAN BDE LEGS TSOGS MA LUS STZOL
BA'I G-YANG, ,DE RING BDAG CAG RNAMS LA G-YANG DU BYON, ,DNGOS
GRUB KUN STZOL YI DAM LHA TSOGS RNAMS, ,

RTAG TU BRTZE BAS BU BZHIN SKYONG MDZAD CING, ,MCHOG THUN DNGOS
GRUB MA LUS STZOL BA'I G-YANG, ,DE RING X BSLU MED GTAN GYI
SKYABS GNAS DKON MCHOG GSUM, ,SRID ZHI'I 'JIGS

@012A *, ,PA KUN LAS SKYOB MDZAD CING, ,LEGS PA'I YON TAN MTHA'
DAG STZOL BA'I G-YANG, ,DE RING X YE SHES SPYAN LDAN CHOS SKYONG
BSRUNG MA RNAMS, ,NAM

YANG G-YEL MED BSRUNG ZHING SKYONG BA DANG, ,ZHI RGYAS DBANG
DRAG LAS KUN SGRUB PA'I G-YANG, ,DE RING X RGYAL CHEN RNAM SRAS
LHA MO NOR RGYUN MA, ,GTER BDAG BRGYAD SOGS NOR LHA

THAMS CAD KYIS, ,MKHO DGU'I ZAS NOR LA SOGS KUN STZOL G-YANG,
,DE RING X LAS DANG RKYEN GYIS 'BREL ZHING PHAN MDZAD PA'I,
,DGRA LHA 'GO LHA GZHI BDAG THAMS CAD KYIS, ,

STONG GROGS MDZAD CING DON KUN SGRUB PA'I G-YANG, ,DE RING X
GNAS SKABS LHA MI'I BDE BA PHUN TSOGS SHING, ,NAD GDON BGEGS
SOGS GNOD BYED MED PA DANG, ,RNAM DKAR RLABS CHEN

DGE TSOGS SGRUB PA'I G-YANG, ,DE RING X NYI 'OD BZHIN DU KHYAB
BA'I SNYAN GRAGS DANG, ,KUN LA DBANG BSGYUR NUS BA'I MDA' THANG
DANG, ,'DOD DGU CHAR BZHIN 'BAB BA'I RNYED BKUR G-YANG,,

DE RING X TSAD MED 'PHEL BA'I RIGS RGYUD BZANG PO DANG, ,LAS KUN
BSAM BZHIN SGRUB PA'I 'KHOR G-YOG DANG, ,DUS RGYUN LO LEGS
'BYUNG PA'I GNAS KYI G-YANG, ,DE RING X BGEGS

@012B MED TSE MTHAR PHYIN PA'I TSEG YANG DAR, ,NUS RTZAL GZI
BRJID KUN RDZOGS LUS MCHOG DANG, ,DON KUN 'KHRUL MED SHES PA'I
RIG PA'I G-YANG, ,DE RING X NOR PHYUGS LONGS SPYOD PHUN

SUM TSOGS PA DANG, ,GANG 'DOD BYA BA YID BZHIN 'GRUB PA DANG,
,RTAG TU BDE LEGS RGYUN MI 'CHAD PA'I G-YANG, ,DE RING X BLA MA
MCHOG GSUM BSRUNG MA'I MTHU STOBS DANG, ,

BDAG CAG DAD MOS RTEN 'BREL TSOGS PA'I MTHUS, ,'JIG RTEN 'JIG
RTEN 'DAS PA'I LEGS TSOGS KUN, ,BDAG CAG RNAMS KYI G-YANG DU
BRTAN GYUR CIG ,CES LAN GSUM MAM GCIG

BYA'O, ,BZHI PA MTHUG GI RIM PA LA, LHAG CHAD KYI NYES PA ZHI
BA'I PHYIR YIG BRGYA BRJOD, GANG YANG BDAG BLO X MA RNYED YONGS
SU SOGS KYIS BZOD GSOL, YUL PHYOGS KUN DU DPAL 'BAR ZHING, ,DGE

LEGS RGYUN MI 'CHAD PA DANG, ,DKAR PHYOGS SKYONG BA'I LHA RNAMS
KYIS, ,RTAG TU BRTZE BAS SKYOD GYUR CIG ,'JIG RTEN BDE ZHING LO
LEGS DANG, ,'BRU RNAMS 'PHEL ZHING CHOS 'PHEL

DANG, ,BDE LEGS PHUN SUM TSOGS PA DANG, ,YID LA 'DOD PA KUN
'GRUB SHOG ,CES SMON LAM BYA, BRTAN BZHUGS NI, RGYAL BA KUN GYI
MTHU STOBS NUS BA'I BDAG NYID BCOM LDAN

@013A *, ,'DAS DPAL GSANG BA'I BDAG PO DANG NGO BO DBYER MA
MCHIS PA'I DGRA LHA CHEN BO 'KHOR DANG BCAS PA KHYED RNAMS KYIS
RTEN 'DI LA BRTAN PAR BZHUGS NAS SPYIR BSTAN 'GRO

YONGS KYI DON DANG, KHYAD PAR DU BDAG CAG RNAMS KYI PHYI NANG GI
'GAL RKYEN BAR CHAD THAMS CAD NYE BAR ZHI BA DANG, TSE DANG BSOD
NAMS DPAL DANG 'BYOR BA SOGS LEGS TSOGS THAMS CAD

'PHEL ZHING RGYAS PA DANG, JI LTAR 'DOD PA'I DON THAMS CAD YID
BZHIN DU 'GRUB PA'I 'PHRIN LAS MDZAD DU GSOL, ,'DIR NI RTEN DANG
LHAN CIG TU, ,'GRO BA'I DON DU BZHUGS NAS

KYANG, ,NAD MED TSE DANG DBANG PHYUG DANG, ,MCHOG RNAMS LEGS PAR
STZAL DU GSOL, ,AOm SU PRA TI shthA BADZRA YE SV'AH'A, ,ZHES
BRJOD CING ME TOG GTONG, SHIS BRJOD NI, YON TAN

RAB RDZOGS GANGS KYI RI BO BZHIN, ,CES SOGS KYIS BYA'O, ,MJUG TU
MCHOD GTOR SOGS BSDU, ,BZA' BTUNG GAm PHUD NAS GANG 'TSAM BSDUS
TE SA GTZANG SAR SKYEL, ,RU DANG NI LHA GUR LTA BU'I NANG DU
BZHAG,,

LO RE BZHIN DUS MCHOD KYI TSUL DU 'DI LTAR BYA LA, ,RGYUN PAR
BSAD DANG GTOR 'BUL LHA BU CHO GA GANG 'TSAM BYAS NA BSTAN
BSRUNG CHEN POS BSRUNG SKYOB MDZAD CING 'PHRIN LAS BSGRUB PAR
'GYUR RO, ,CES DGRA LHA'I RTEN BTZUGS NAS

@013B MCHOD CING BRTAN BZHUGS BYA BA'I RIM PA 'DOD DON KUN 'GRUB
CES BYA BA 'DI NI, ,HA LA HA AA HA'I JA SAG GI HO SHOG NAS,
T'A'I CHING DE MCHI THO YON BLO BZANG DON GRUB KYIS 'DOD MOS
BYAS PA LTAR SH'A GA BTZUN ^ TSU 'KHRIMS

KYIS BSGRIGS PA'I TSE YI GE BA NI DGE SLONG BLO BZANG BSAM GRUB
NYI MA'O, ,'DIS KYANG 'GRO BA THAMS CAD LA PHAN BDE RGYA CHEN PO
'BYUNG BA'I RGYUR GYUR CIG, ,,MANGGA LAm,, ,,

