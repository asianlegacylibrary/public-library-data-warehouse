*,, (GSHIN PO'I SBYANG CHOG THAR LAM
GSAL SGRON ZHES BYA BA BZHUGS SO,,) *,, GANG ZHIG SNYING LA DRAN
PA TZAM GYIS

KYANG; ;SRID PA'I NYES BRGYA'I RTZA BA RMONGS MUN TSOGS, ,SKAL
PA'I ME DANG 'PHRAD PA'I BUD SHING BZHIN, ,MTHAR MDZAD BLA MA
GSHIN RJE'I GSHED LA

'DUD; ;'DIR BCOM LDAN 'DAS 'JAM DPAL GSHIN RJE GSHED KYI SGO NAS
GSHIN PO RJES SU 'DZIN PA'I THABS RMAD DU BYUNG BA LHO SGOR
GRAGS PA'I CHO GA LAG TU BLANG

BDE BAR DGOD PA LA, SGRUB PA PO 'DI'I DKYIL 'KHOR DU DBANG BSKUR
BA THOB CING BSNYEN PA SNGON DU SONG NAS RAS BRIS KYI DKYIL
'KHOR LTA BU'I SGRUB GZHI YOD NA SNGON 'GRO

GTOR MA NAS TSAD MED BZHI BSGOM PA'I BAR SONG RJES BUM PA BSGRUB
TE, SNGAGS GNYIS KYI DON BSGOM PA NAS BDAG MDUN 'JUG PA GCIG TU
SGRUB CING MCHOD BSTOD

BZLAS PA GTOR 'BUL DANG BCAS PA'I BAR GZHUNG BZHIN BYA, SGRUB
GZHI MED NA SNGON 'GRO NAS GTOR 'BUL GYI BAR SONG RJES BUM PA
BSGRUB, SPYIR BUM PA

SGRUB LUGS LA DBANG BSKUR NA DKYIL 'KHOR GANG LA BRTEN PA DE'I
DBANG BUM SGRUB DGOS SHING, LHO SGO RKYANG PA LA BUM PA BHRUM
LAS RIN PO CHE'I BUM PA MTSAN NYID
@137A *, ,THAMS CAD DANG LDAN PAR BSKYED DE NANG DU DKYIL
'KHOR GANG LA BRTEN PA DE'I RIGS LNGA 'AM RIGS LNGA SPYI 'GRO
GANG YANG RUNG BA BSKYED NAS MI

BSKYOD PA'I SNGAGS KAm KA NI DANG, RNAM SNANG GI SNGAGS DU
RGA, RIN 'BYUNG GI SNGAGS RATNA, 'OD DPAG MED KYI SNGAGS AA
MRi TA, DON

GRUB KYI SNGAGS AA MO GHA SOGS BZLAS TE SGRUB CHOG PAR TSAD
LDAN DAM PA'I GSUNG LAS 'BYUNG PAS DE BZHIN BYAS KYANG RUNG
NGO, ,YANG KHRUS BUM TZAM

SGRUB PA LA GTOR 'BUL YAN SONG RJES MDUN DU BUM PA MA GUL
CHING SNGON PO CAN DRI BZANG GI CHU LA BUM RDZAS BTAB PAS RAN
PAR BKANG PA BSHAM LA, SVA BHA WAS

SBYANGS; STONG PA'I NGANG LAS BAm LAS BYUNG BA'I RIN PO CHE'I
BUM PA DKAR PO LTO BA CHE BA MGRIN PA RING BA MCHU 'PHYANG BA
LA SOGS PA'I MTSAN NYID THAMS CAD DANG

LDAN PAR GYUR PA'I NANG DU STENG GI CHAR ZLA BA'I DKYIL 'KHOR
GYI DBUS SU H'Um YIG GI MTHAR YI GE BRGYA PA'I SNGAGS 'PHRENG
GIS BSKOR BA LAS 'OD ZER 'PHROS PHYOGS BCU'I ZHING

RAB 'BYAMS NA BZHUGS PA'I RGYAL BA SRAS BCAS THAMS CAD KYI SKU
GSUNG THUGS KYI BYIN RLABS DANG NUS MTHU THAMS CAD 'OD ZER GYI
RNAM PAR SPYAN DRANGS, H'Um YIG

SNGAGS 'PHRENG DANG BCAS PA LA THIM, DE LAS YE SHES KYI BDUD
RTZI'I RGYUN BAB PA BUM PA'I CHU DANG RO GCIG TU GYUR BAR BSAM
LA GSHIN RJE BSHED KYI YIG BRGYA NYER GCIG  @137B SOGS BZLAS
PA'I MTHAR ZLA BA SNGAGS 'PHRENG H'Um YIG RNAMS 'OD DU ZHU STE
BUM PA'I CHU DANG DBYER MED PAR GYUR, PAR BSAM NAS BSGRUB
KYANG RUNG BAS GANG MOS

BYA; LAS BUM LOGS SU MED PAR BSANG CHU'ANG DE NYID LA BSGRUB
NA, RANG GI THUGS KHA'I H'Um LAS 'OD ZER 'PHROS PAS RGYAL BA
SRAS BCAS RNAMS KYI

NUS MTHU THAMS CAD LAS SNGAGS 'OD ZER DANG BCAS PA'I RNAM PAR
SPYAN DRANGS TE BUM CHU LA THIM PAR GYUR PAR BSAM LA, AA MRi
TA BZLA BA SPYI 'GROR BSHAD PAS DE 'AM

KHAD GDHI KA GAm ,HR'I: sht'I: CI 'GRUB BZLA, DE NAS GRUB NA
DKYIL 'KHOR BSHAM YOD TSE DE'I LHO SGO'I PHYOGS SU STEGS BU
KHRU GANG GRU BZHI PA BYAS

TE BA BYUNG DANG TZANDAN GYIS BYUGS PA'I RTENG DU PAD DKAR
'DAB BRGYAD KYI LTE BAR 'KHOR LO RTZIBS BRGYAD PA BRIS LA
STENG DU RO YOD NA KHRUS DANG CHAS 'JUG YI GE 'DOGS PA

SOGS TSUL MTHUN BYAS PA DANG MED NA RUS PA'AM GOS SAM TSE 'DAS
KYI GZUGS LUS TZOG PUR 'DUG CING THAL MO SBYAR BAS ME TOG GI
'PHRENG BA 'DZIN PA SNYING KHAR MING YIG

DANG POS MTSAN PA BRIS PA'I GZUGS BYANG NGAM MING BYANG LTA BU
BZHAG ,GAL TE DE THAMS CAD DNGOS SU MA GRUB NA, YID KYIS MOS
TE, SBYANG RTEN

BUM CHU DANG LAS THAMS CAD PAS BSANGS, AOm SH'U N+YA T'A NAS
HAm, RTEN SNANG BA MI DMIGS PA'I STONG PA NYID DU GYUR, STONG
PA'I NGANG LAS TSE

@138A *, ,'DAS KYI MING YIG DANG PO THIG LES BRGYAN PA YONGS
SU GYUR PA LAS TSE LAS 'DAS PA THA MAL PA'I CHA BYAD CAN PHUNG
PO DANG KHAMS DANG SKYE MCHED THAMS CAD GSAL ZHING

YONGS SU RDZOGS PAR GYUR BAR BSAM LA RDO RJE BSDAMS PA NANG DU
BCINGS PA'I 'DZUB MO GNYIS BRKYANG BCUNG ZAD BKUG NAS LCAGS
KYU LTAR BYAS LA, MTHE'U CHUNG GNYIS

KHAB LTAR BRGYAD PA SHI BA 'GUG PA'I PHYAG RGYA RO LTA BU'I
MGOR DNGOS SU BZHAG PA'AM SBYANG RTEN GSON PO'I RNAM PAR
BSKYED PA DE'I MGOR BZHAG PAR MOS TE, KHA CIG 'DIR

SNGAGS GZHAN BRJOD PA YOD KYANG 'DI SHI BA 'GUG PA'I SNGAGS SU
GSUNGS PAS 'DI NYID BRJOD, AOm BADZRA SA TVA H'Um DZDZA, SANGS
RGYAS KYI BDEN PA DANG, CHOS KYI

BDEN PA DANG, DGE 'DUN GYI BDEN PA DANG, DE BZHIN GSHEGS PA
DANG RDO RJE DANG, (RDO RJE'I SEMS KHUG CIG ,)RIN PO CHE DANG,
PADMA DANG, LAS KYI

RIGS SU ZHUGS PA THAMS CAD DANG, SNYING PO DANG, PHYAG RGYA
DANG, GSANG SNGAGS DANG, RIGS SNGAGS KYI LHA'I KHYAD PAR THAMS

CAD DANG, KHYAD PAR DU YANG BCOM LDAN 'DAS 'JAM DPAL GSHIN
RJE'I GSHED KYI LHA TSOGS 'KHOR DANG BCAS PA THAMS CAD KYI
BDEN PA DANG, BDEN

PA'I BYIN GYIS RLABS KYIS TSE LAS 'DAS PA CHE GE MO ZHES MING
NAS BRJOD PA'AM, 'DI NYID KYI RNAM PAR SHES PA SRID PA BAR DO
KHAMS GSUM 'GRO BA RIGS DRUG SKYE GNAS BZHIS BSDUS PA'I 'JIG
RTEN GANG NA

@138B GNAS KYANG, SKAD CIG THANG CIG YUD TZAM LA 'DIR MCHIS
PAR GYUR CIG ,RANG GI THUGS KHA NAS 'OD ZER LCAGS KYU LTA BU
'PHROS PAS TSE 'DAS KYI RNAM SHES KHA DOG DMAR ZHIR GSAL BA AA
THUNG ? GI GZUGS

CAN BKUG PA SPYI GTZUG NAS ZHUGS TE SNYING KHAR THIM PAR GYUR
PAR BSAM LA, AOm BADZRA AAm KU SHA DZA: SOGS SAM, BADZRA MUD
GAR DZA SOGS SGO BA BZHI'I SNGAGS DANG PHYAG RGYAS DGUG GZHUG
BCINGS

DBANG BYA, SNGAGS BSDUS PA LA MOS NA, DZA: H'Um BAm HO: SA
KYANG RUNG, RJE 'DUL BA 'DZIN PA'I CHO GA'I GZHUNG DANG tIKA
CHEN NAS MI GSAL YANG TSANG LDAN GZHAN GYIS RDO RJE BSNGAMS PA
LAS GUD MO

GNYIS BSGRING PA'I PHYAG RGYA BYA BAR BSHAD PAS SPRO NA DE
BZHIN BYAS LA, AOm SHO DHA NE SHO DHA NE SARBA B'A PAm AA NA
YA H'Um, SDIG PA THAMS CAD KHUG LA SBYONG, ZHES SDIG PA 'GUG
PA'I SNGAGS BRJOD PAS TSE

'DAS KYI SDIG SGRIB THAMS CAD BKUG PAR GYUR PAR BSAM, RGYAS PA
LA SPRO NA RDO RJE KHU TSUR GNYIS KYI, NANG DU 'DZUB MO LCAGS
SGROGS LTAR BCINGS TE LEGS PAR GYEN DU 'PHANG PA LTUNG BA
SLONG

BA'I PHYAG RGYA BYAS LA, AOm SARBA AA P'A YA AA KARshA NA BI
SHO DHA NA BADZRA SA MA YA H'Um PHAt, NGAN SONG BA THAMS CAD
BKUG NAS SGRIB PA RNAM PAR SBYONG BA LAS MI 'DA' BA'I RDO RJE,
CES NGAN SONG THAMS

CAD 'GUG PA'I SNGAGS BRJOD PAS, NGAN 'GRO BA THAMS CAD DKYIL
'KHOR GYI PHYI ROL DU BKUG CING DE RNAMS KYIS BCOM LDAN 'DAS
BDAG CAG SDUG BSNGAL GYIS GZIR BA 'DI LAS BSKYAB DU GSOL, BDAG
CAG

SANGS RGYAS DANG CHOS DANG DGE 'DUN DANG KHYED LA YANG SKYABS
SU MCHI'O, ,ZHES SKYABS 'GRO BYED PAR GYUR PAR BSAM, RDO RJE
BSDEMS PA LAS GUNG MO GNYIS BSGRENGS, MTHE 'OD GNYIS DANG
MTHE'U

@139A *, ,CHUNG GNYIS BSRENG STE MNYE ZHING DRAL BA SDIG PA
'JOMS PA'I PHYAG RGYA BYAS LA, AOm BADZRA P'A NI BI SBO tA YA
SARBA AA P'A YA GANDHA NA NI PHRA MO KshA YA, SARBA AA P'A YA
GA TE BHYA: PHYAG NA RDO RJE

NGAN SONG THAMS CAD 'CHING BA RNAMS LAS RNAM PAR DROL CIG RAB
TU DROL BAR GYIS SHIG ,SARBA SATVAN SARBA TA TH'A GA TA BADZRA
SA MA YA TRAtA, NGAN SONG GI 'GRO BA RNAMS LAS SEMS CAN THAMS
CAD KYI

RDO RJE'I DAM TSIG GIS DROL CIG ,CES SDIG PA 'JOMS PA'I SNGAGS
BRJOD PAS, NGAN 'GRO BA RNAMS KYI SDIG PA THAMS CAD BCOM ZHING
SHI NAS GSHIN RJE GSHED KYI ZHABS DRUNG DU SKYES, RTEN RNAMS

PA TSVA CAN GYI RGYA MTSOR DOR BAR GYUR BAR BSAM PA 'DI RNAMS
BYA ZHING, BSDUS PA LA MOS NA NGAN SONG DGUG TRAL 'DI RNAMS MA
BYAS KYANG RUNG, AOm SARBVA BI DA SARBA AA BA YA BI SHODHA NE
H'Um PHAt SV'AH'A,

BADZRA BANDHA TRAtA, THAMS CAD RIG PA NGAN SONG THAMS CAD RNAM
PAR SBYONG SHIG ,CES BRJOD CING SNYING GAR RDO RJE BSDAMS PA
SGRA DANG BCAS PA LAN GSUM TRAL PAS TSE 'DAS KYI SDIG SGRIB
BAG CHAGS DANG

BCAS PA SBYANGS BAR GYUR BAR BSAM, CHO GA'I GZHUNG LAS 'DI YIN
NA 'BYUNG LA, tIKA CHEN NAS, AOm SARBBA BID SARBA P'A PAm BI
SHODHA NE H'Um PHAt SV'AH'A, THAMS CAD RIGS PA SDIG PA THAMS
CAD

RNAM PAR SPYOD SHIG DROL CIG ,SARBA BID TRAtA CES PA'I SNGAGS
GSUNGS SHING SNGAM MA GSUNG BAS PHYI MA BRJOD KYANG RUNG BAR
SEMS SO, ,DE NAS TSE 'DAS KYI SPYI BOR AOm DKAR PO, ,MGRIN PAR
A'A:

DMAR PO, ,SNYING KAR H'Um SNGON POS MTSAN PAR GYUR BAR BSAM TE
GNAS GSUM BYIN GYIS RLABS, RDO RJE KHU TSUR GNYIS BCINGS NAS
MTHE BONG DANG GUNG MO DANG MTHE'U CHUNG RNAMS BSGRENGS TE,
'DZUB

@139B MO DANG MING MED SEMS DPA'I DKYIL KRUNG BYAS PA RDO
RJE'I PHYAG RGYA, SNYING KHA LKOG MA SPYI GTZUG KHA, DBRAL BA
MDZOD SPU RNA BA GNYIS, MGO BO GTZUG PHUD DPUNG PA GNYIS, SNA
DANG RKED PA BUS ? MO BO

LA; LONG BU SNA YI RTZE MO DANG, MIG GNYIS DANG NI GSANG BA
YI, ZHES PA'I GNAS NYING GNYIS SU GTUG PA'AM MOS LA, AOm
BADZRA AA DHI TIshthA DZNY'A NA SA MA YE H'Um, ZHES BRJOD PAS
BYIN GYIS RLABS

BAR DO NGO SPROD BYED NA SKABS 'DIR BYA, GNAS GSUM DANG NYER
GNYIS BYIN GYIS BRLABS PA 'DI 'DUL 'DZIN PA'I YIG CHA GNYIS
KAR 'BYUNG ZHING SPYOD RGYUD NAS BSHAD PAS BYAS NA PHUN SUM
TSOGS

PA'I YAN LAG TU 'GYUR LA, TSAD LDAN GZHAN GYIS SKABS 'DIR TSE
'DAS DKYIL 'KHOR GANG LA BRTEN PA DE'I RNAM SNANG GI RIGS KYI
LHA'AM GTZO BOR BSKYED DE, DE NAS GNAS GSUM DU YI GE

GSUM DGOD PAR BSHAD CING GNAS NYER GNYIS BYIN GYIS RLABS PA'I
SNGAGS RGYA MA BSHAD PA'ANG YOD PAS DE LTAR BYAS KYANG RUNG
NGO, ,RTEN SKYED PA NAS 'DI'I BAR DU LHAR BSKYED PA

'DUL 'DZIN PA'I CHO GA'I GZHUNG LAS MI 'BYUNG YANG, RTEN SKYED
NAS RNAM SHES BKUG PA'I RJES SU DBANG THOB PA YIN NA RANG LHAR
BSKYED PA'AM YANG NA PHO YIN NA RNAMS SNANG DANG, MO YIN NA
SPYAN MAR

RANG GI SA BON LAS SKYED PA KYEE RDO RJE'I RO SREG GI CHO GA
BRAM ZE NAG PO ZHABS KYIS MDZAD PA'I KHUNGS DANG BCAS PA tIKA
CHEN NAS BSHAD DO, ,DE LTAR SKABS 'DIR LHAR SKYED NA BSANG
SBYANG, STONG

PA'I NGANG LAS GTI MUG GSHIN RJE GSHED DAM, GTZO BO GANG RUNG
DU CHO GA GSUM GYIS SKYED DE GNAS GSUM DU YI GE GSUM DGOD PAR
BYA'O, ,DE NAS BGEGS SBYANG BA NI 'DIR SKABS THOB KYIS

@140A *, ,TSE 'DAS DE GSON PA'I DUS NA TSE GNAS PA LA BAR CHAD
BYED CING SHI BA'I 'OG TU DE'I SNGON GYI CHA LUGS DANG SPYOD
PA SOGS SHES PAR BYAS TE, DE'I CHA BYAD BZUNG NAS NYE 'BREL

RNAMS KYI RMI LAM DU 'BYUNG BA DANG GZHAN LA BAB NAS SMRA BA
LA SOGS PA'I SGO NAS BSLU ZHING GNOD PAR BYED PA'I DRI ZA
KHYAB BYED CES BYA BA DANG, BI TZA NA ZHES BYA BA DANG, GNOD
SBYIN SMRA 'DOD KYI

RIGS DANG, 'BYUNG PO BAR HI NATA, KUN TU GTOGS 'DOD CES BYA BA
LA SOGS PA DANG, TSE 'DAS DE BAR DO NAS NGAN SONG DU 'KHRID PA
DANG, YANG TSE 'DAS DE GANG DU SKYE BA BLANG BA'I

GNAS SU DGE BA DANG BDE BA LA BAR DU GCOD PA'I YI DAGS, GSHIN
RJE'I CHA BYAD PA ZHES BYA BA LA SOGS PA'I BGEGS KYI RIGS
RNAMS SBYONG BA YIN PAS DE DAG LA GTOR MA SOGS BYIN MTHAR
BSKROD PA'I RGYAB

DPUNG DU DKYIL 'KHOR RANG RANG GI LAS LHA GTZO BOR BYAS PA'I
KHRO BO GRANGS MED SPYAN 'DREN PAR BSHAD PAS BCU GSUM MA LA
RAL GRI GSHIN RJE GSHED DAM GNYIS KA LA 'JIGS BYED PHYAG GNYIS
GRI THOD

'DZIN PA GTZO BOR GYUR BA'I KHRO BO DPAG TU MED PA LHO SGO'I
THAD KYI SRUNGS 'KHOR GYI MDUN DU SPYAN 'DREN PA'I DMIGS PA
DANG BCAS PAS KHRO BO SPYAN DRANGS PA NAS MCHOD BSTOD KYI BAR
BYA ZHING, DKYIL 'KHOR

CHEN PO'I SA GZHI LA GNAS PA'I, ZHES PA SDIG SBYONG CHEN PO'I
SA GZHI LA GNAS PA'I ZHES DANG, DA NI GNAS 'DIR DKYIL 'KHOR
CHEN PO BSGOM, ZHES PA, DA NI GNAS 'DIR TSE

'DAS SGRIB PA SBYONG, CES PAR 'DON PA BSGYUR, CHO GA'I GZHUNG
DU, SKAD GCIG GI RANG NYID 'JIG RTEN GSUM RGYAL DU BSGYUR BAR
BSHAD KYANG 'DIR GSHIN RJE GSHED KYI NGA RGYAL GYIS

@140B CHOG ;GTOR MA GSUM BSHAMS LA SNGAGS DANG BUM CHUS BSANG,
SVA BHA WAS SBYANGS, STONG PA'I NGANG LAS AOm LAS RIN PO CHE'I
SNOD YANGS SHING RGYA CHE BA'I NANG DU, GTOR MA

GZUGS SGRA DRI RO REG BYA 'DOD PA'I YON TAN PHUN SUM TSOGS PAR
GYUR, AOm A'A: H'Um, GSUM GYIS BYIN GYIS RLABS, GTOR MA GA-YAS
SU BSKOR ZHING, AOm SARBA BI GHAN

NA MA SARBA TA TH'A GA TE BHYO, ,SOGS GSUM GYIS BSNGO BA NI
ZHI BAS SBYANG BA, TING LO'I MAR ME DANG CHANG BU SGRAGS NAS
RTEN LA PHYIR SKOR ZHING, SUM BHA NI LAN GSUM BRJOD PA ZHI
DRAG PHYED,

MAS SBYANG BA, SANGS RGYAS KYI BDEN PA DANG, ZHES PA NAS, BDEN
PA'I BYIN GYIS BRLAB GYIS TSE LAS 'DAS PA CHE GE MO 'DI GSON
GYI DUS NA TSA GNAS PA LA PAR DU GCOD CING,

TSE 'PHOS NAS GANG DU GNAS PA'I LUS SROG DANG MTHOR SI DANG
THAR PA LA BAR DU GCOD PA'I BGEGS KYI TSOGS THAMS CAD DANG,
TSE LAS 'DAS PA'I CHA BYAD BZUNG NAS DE'I NYE 'BREL DANG 'JIG
RTEN PA

RNAMS LA BSLU ZHING GNOD PAR BYED PA'I GNOD SBYIN DANG SHA ZA
DANG 'BYUNG PO LA SOGS PA THAMS CAD GTOR MA 'DIS TSIM PAR GYIS
LA GNOD PA DANG 'TSE BA'I BSAM PA NGAN PA THAMS CAD SPONG LA
PHAN

PA DANG BYANG CHUB KYI SEMS DANG LDAN PAS RANG RANG SO SO'I
GNAS SU SONG ZHIG ,GAL TE MI 'GRON YE SHES KYI RDO RJE ME RAB
TU 'BAR BA RNAMS KYIS SREG TZANG RNAM PAR 'JOMS PAR GDON MI
ZA'O, ,ZHES

BRJOD CING SUM BHI NA'I SNGAGS DRAG TU BZLA, GU GUL GYIS BDUG
,YUD ? DKAR GYIS ZAB, ROL MO'I SGRA DRAG TU BYA BA NI DRAG POS
SBYANG BA'O, ,ZHI DRAG BYED MA DANG DRAG POS SBYAR BA'I

@141A *, ,SKABS SU SUM BHA NI BZLA BAR GZHUNG DANG tI KA CHEN
LAS BSHAD CING, SPYIR YANG SUM BHA NI BZLA BA SPYI 'GRO YIN
LA, TSAD LDAN 'GA' ZHIG GIS SUM BHA NI MI BRJOD BADZRA

AA MRi TA LTA BU'I LAS SNGAGS BRJOD PAR BSHAD PA'ANG YOD PAS
DE LTAR NI 'DIR KHANGKA DHRIKA GI ,HR'I: sht'I: 'AM 'KHYIL
PA'I SNGAGS LTA BU GANG RIGS BRJOD KYANG RUNG, DE NAS SDIG PA
SPYAD PA

LA SBYIN SREG GIS SBYANG BA NI, 'BYOR NA SPOS PHOR ME DANG
BCAS PA'I MDUN DU RDO RJE MKHA' 'GRO'I MCHOD PA DANG, MAndAL
LAM ME LONG LTA BU'I STENG DU TIL NAG PO LA SDIG PA'I GZUGS

BYAS PA BSHAMS, DA LTA PHYAG LEN LA 'GA' ZHIG GIS ZAN GYI TING
LO ZLUM PO BYED PA DANG, 'GA' ZHIG TING LO ZUR GSUM GYI RNAM
PA BYED PA SOGS DU MA SNANG BA SPOS PHOR LTA BU'I ME SNOD 'OS
'GAD ?

YOD NA TING LO MI DGOS SHING MED NA TING LO ZLUM PO LTA BU LA
BRTEN RUNG TZAM YIN KYANG ZUR GSUM BYED PA LAG LEN SHIN TU MA
DAG PA YIN TE, tIKA CHEN SOGS TSAD LDAN GYI GZHUNG LAS 'DIR
ZHI BA'I

THABS KHUNG ZLUM PO'I NANG DU RDO RJE MKHA' 'GRO BA SKYED PAR
BSHAD PA'I PHYIR RO, ,'DIR CHO GA'I GZHUNG LAS SDIG PAR CAN
GYI RNAM PAR GYUR NAS RANG GI LAG PAR BZUNG BA'I TIL LA THIM
PAR BSAM

PAR GSUNGS PA'I TSIG RIS LTAR NA TIL RANG GI LAG MTHIL DU
'DZIN PA 'DRA YANG, tIKA CHEN NAS LAG PA'I MTHIL LAM SNOD DU
TIL NAG PO LA SDIG PA'I GZUGS BYAS PA LA THIM PAR BSAM  

STE; ZHES 'DI ? MANG ? MDZAD CING DAM PA GZHAN GYIS ME LONG GI
STENG DU TIL NAG POS SDIG PA'I GZUGS BYA BAR BSHAD LA PHYAG
LEN YANG ? DE BZHIN MDZAD PAS GONG DU BSHAD PA LTAR BYA, RDO
RJE

@141B 'KHA' 'GRO'I SKYED CHOG NI, ME BSANG ZHING SBYANG LA,
RGYAS PA LA MOS NA, STONG PA'I NGANG LAS H'Um LAS ZHI BA'I
THABS KHUNG DKAR PO ZLUM PO KHA KHYER LA RDO RJE'I 'PHRENG BAS
BSKOR

BA'I NANG DU, DZVA LA RAm, ZHES YE SHES KYI ME SBAR BA'I DBUS
SU PAm LAS PADMA RAm LAS NYI MA'I STENG DU H'Um LAS RDO RJE
H'Um GIS MTSAN PA LAS RDO RJE MKHA' 'GRO SKU MDOG NAG PO ZHAL
GCIG

PHYAG GNYIS THUGS KHAR H'Um MDZAD KYI PHYAG RGYAS RDOR DRIL
'DZIN PA RIN PO CHE'I RGYAN SNA TSOGS KYIS BRGYAN PA, ZHABS
GA-YON BRKYANG GI STABS KYIS BZHUGS ZHING ZHAL RAB TU GDANGS
PAR GYUR

PA'I SPYI BOR AOm, MA GRIN PAR A'A: THUGS KHAR H'Um THUGS KA'I
H'Um LAS 'OD ZER 'PHROS PAS BSGOM PA DANG 'DRA BA'I YE SHES PA
SPYAN DRANGS, DZA: H'Um BAm HO: GNYIS SU

MED PAR GYUR, AOm BADZRA tA KI AARGAm SOGS KYIS MCHOD, MI
BSKYOD RDO RJE YE SHES CHE,, NAS RDO RJE MKHA' 'GRO PHYAG
'TSAL BSTOD, ,CES SHO LO KA GCIG GIS BSTOD,

BSDU NA, RAm LAS YE SHES KYI ME 'BAR BA'I DBUS SU SKAD CIG GIS
KHRO BO RDO RJE MKHA' 'GRO SKU MDOG MTHING NAG ZHAL GCIG PHYAG
GNYIS RDO RJE DANG DRIL BU 'DZIN CING ZHAL GDANGS BAR GYUR,
CES

BSKYED DE SDAM tI GA CHEN DANG PHYI MA CHO GA'I GZHUNG LAS
'BYUNG NGO, ,TSE 'DAS KYI RKANG MTHIL GNYIS SU RLUNG GI DKYIL
'KHOR, LTE BAR YE SHES KYI ME 'BAR BA, SNYING KHAR

SDIG PA'I SA BON PAm NAG PO LA LUS NGAG YID GSUM GYI SDIG
SGRIB THAMS CAD 'DUS, LTE BA'I YE SHES KYI ME 'BAR BA'I 'OD
ZER GYIS SNYING KA'I PAm DED NAS SNA SGO NAS THON SDIG PAR CAN
GYI RNAM PAR GYUR NAS 
 @142A *, ,TI LA NAG POL SDIG PA'I GZUGS BYAS PA LA THIM PAR GYUR
PAR BSAM TE 'DZUB MO DANG MTHE BO'I DBUS SU H'Um BSAM LA DES
SDIG PA'I GZUGS LAS BCAD NAS KHRO

BO'I ZHAL DU PHUL NAS GSOL BAR MOS TE, AOm BDZRAt KI KHA KHA
KH'A HI KH'A HI, RDO RJE MKHA' 'GROS ZO ZO ZO CIG ZO CIG ,SARBA
B'A BAm DA HA NA BTA SMIN KU RU SV'A H'A, SDIG PA THAMS

CAD SREGS PAR MDZOD CIG ,ZHES BZLAS SHING 'THEB 'DZUB GYIS TIL
ME LA BTAB NAS BSREGS PAS SDIG PA DAG PAR BSAM, SKYED CHOG SNGA
MA LTAR NA SLAR YANG MCHOD BSTOD SNGAR

BZHIN BYAS TE, AOm BADZRA MU, YE SHES PA RANG BZHIN GYI GNAS SU
GSHEGS, DAM TSIG PA 'DAG NYID LA THIM PAR GYUR PAR BSAM, PHYI MA
LTAR NA GSHEGS GSOL MI DGOS

SHING, DAM TSIG PA MI DMIGS PAR MOS PAS CHOG STE, SDA MA tAK
CHEN LAS BSHAD CING PHYI MCHO GA'I GZHUNG GI DGONGS PA'O, ,DE
NAS PHYIR ZLOG GI SBYANG BA NI, BYE MA 'AM

YUNGS DKAR LA KAm KA NI DANG GTZUG TOR RNAM RGYAL DANG, GTZUG
TOR DRI MED GNYIS KYI GZUNGS, AOm PADMO shnI SHA BAm MEL H'Um
PHAt, CES PA RNAMS NYER GCIG RE, YI GE BRGYA PA, HR'I: sht'I:

SOGS DKYIL 'KHOR GYI LHA'I SNGAGS RNAMS KYI MTHAR, TSO LAS 'DAS
PA CHE GE MO ZHES BYA BA 'DI'I SDIG PA DANG SGRIB PA THAMS CAD
SHAN TING KU RU YE SV'AH'A, ZHES BTAGS LA MANG DU BZLAS TE,

SO SO'I SNGAGS DON DANG 'THUN PA'I DMIGS PA DANG BCAS PAS, AOm
SARBA P'A PAm DA HA NA BDZRA H'Um PHAt, SDIG PA THAMS CAD SREGS
PA'I RDO RJE, AOm SARBA P'A PAm BI SHO DHAN BDZRA H'Um PHAt,

@142B SDIG PA THAMS CAD RNAM PAR SBYONG BA'I RDO RJE, AOm SARBA
KA RM'A A'A WAR n' NI BHA SMIN KU RU H'Um PHAt, LAS DANG SGRIB
PAR THAMS CAD THAL BAR MDZOD CIG ,AOm BHRUm BI N'A SHA YA A'A
WAR n'A NI BDZE H'Um PHAt,

SGRIB PA RNAM PAR 'JOMS PA'I RDO RJE, AOm DRUm BI SHO DHA YA A'A
WAR n'A NI H'Um PHAt; SGRIB PA THAMS CAD RNAM PAR SBYONG, AOm
DZVAL DZRAL DHA KA DHA KA HA NA HA NA AA PA RA n'A NI H'Um PHAt,
'BAR

BA 'BAR BA TSED CHOD BSNUN BSNUN SGRIB PA SBYOD, AOm SRUm SA RAS
RA BRA SAR A'A WA RA n'A NI H'Um PHAt, 'JOMS PA 'JOMS PA RAB
'BYAMS RAB 'BYAMS SGRIB PA SBYONG, AOm H'Um HA

RAH RA SARBA A'A WA RA n'A NI H'Um PHAt, 'PHROG 'PHROG SGRIB PA
SBYOR, AOm H'Um PHAt SARBA A'A WA RA N'A NI SPO tA YA H'Um PHAt,
SDIG PA THAMS CAD KHOS SHIG ,AOm PRI TI PRI TI SARBA A'A BO RA
n'A NI H'Um PHAt,

DRAL BAR GYIS DRAL BAR GYIS SGRIB PA SBYONG, AOm TRAt TRA tA
SARBA A'A WAR n'A NI H'Um PHA tA, CHOD CHOD SGRIB PA SBYONG, AOm
TSI NDA TSI NDA SARBA A'A WAR n'A NI H'Um PHAt, GTUB GTUB BSGRIB
PA SBYONG, AOm DA HA

DA HA SARBA NAR KAG TI HE TUM H'Um PHAt, DMYAL BAR 'GRO BA'I
RGYU THAMS CAD SREG SREG ,AOm PA TZA PA TZA SARBA PHRE KA TE HE
TUM H'Um PHAt, YI DBAGS SU 'GRO BA'I RGYU THAMS CAD CHOGS CHOMS
,

AOM THA MA THA SARBA TI RYE KAG TI HE TUm H'Um PHAt, DUD 'GROR
'GRO BA'I RGYU THAMS CAD CHOM CHOM, TSE LAS 'DAS PA CHE GE MO
ZHES BGYI BA 'DI SDIG PA DANG SGRIB PA THAMS CAD DANG NGAN SONG
GSUM GYI

RGYU LAS DANG NYON MONGS PA THAMS CAD LAS GROL TE MYUR DU
MNGON
PAR RDZOGS PAR 'CHANG RGYA BAR GYUR CIG ,CES PA LTA BU'I SPEL
TSIG DANG BCAS PA BZLA ZHING BYE MA 'AM, YUNGS DKAR SBYAD RTEN

@143A *, ,LA BRAB BAS YE SHES KYI SDAGS KYI 'PHRENG BA 'OD ZER
DANG BCAS PA RTEN LA PHOG PAS DE'I SDIG SGRIB THAMS CAD DAG PA'I
MOS PA BYA, DE NAS KHRUS KYIS SBYAR BA NI ,

DKYIL 'KHOR YOD NA DE'I GZUGS BRNYAN ME LONG LA SHAR BA DANG,
MED NA SKU GSUNG THUGS KYI RTEN GANG 'DZOM CIG GI GZUGS BRNYAN
ME LONG LA SHAR BA LA KHRUS BUM MAM RNAM RGYAL GYIS

GSOL, DE DANG BLA MA KHA CIG GI PHYAG LEN LA RO'I STENG DU SKU
GZUGS BZHAG NAS DE LA KHRUS GSOL BA YOD PAS GANG RUNG BYAB tA KA
CHEN NAS BSHAD, GANG LTAR YANG KHRUS GSOL

BA'I TSIG NI, JI LTAR BLTAMS PA TZAM GYIS NI, SOGS DANG, AOm
SARBA TA TH'A GA TA SOGS DANG, DE DAG SKUL MTSUNGS PA MED PA'I
GOS, ,GTZANG LA DRI RAB BSGOS PA'I SKU

SOGS, ,AOm H'Um TRAm SOGS, RGYAL BA'I SKU LA NYO NA MONGS MI
MNGA' YANG, ,TSE 'DAS LUS KYI SGRIB PA SBYANG SLAD DU, ,RGYAL
BA'I SKU LA KHRUS TSAB 'DI GSOL BAS, TSE

'DAS LUS KYI SGRIB PA DAG GYUR CIG ,AOm SARBA NAS BI SHO BHA NI
SV'A H'A, DE BZHIN DU SKU ZHES PA GSUD DANG THUGS, ,LUS ZHES PA
NGAG DANG YID CES PAR 'DON PA BSGYUR TE

KHRUS GSOL, ,DE BZHIN GSHEGS PA RNAMS DANG DE SRAS LA, ,RIN CHEN
BUM PA MANG PO SPOS KYI CHU, ,YID 'ONG LEGS PAR BKANG BA GLU
DANG NI, ,ROL MOR BCAS

PA DUMS SKU KHRUS GSOL, ,AOm SARBA NAS SV'AH'A, STONG GSUM KUN
DU DRI DANG LDANG BA YI, ,DRI MCHOG RNAMS KYIS THUB DBANG RNAMS
KYI SKU, GSER SBYANG BCOM

@143B PHYI DOR BYAS BLTAR, ,'OD CHAGS 'BAR BDE DAG BYUGS PAR
GYIS, ,AOm BDZRAG ND'E A'A H'Um, DE NAS DEL KHA DOG LEGS SGYUR
BA'I, ,NA BZA' SHIN TU ZHIM YID

'ONG BA'I, ,GOS BZANG SRAB LA 'JAM PA SNA TSOGS DANG, ,RGYAN
MCHOG BRGYA PHRAG DED DE DE DGA' BUL, AOm BDZRA WAS SA A'A H'Um,
ZHES BRJOD, DE NAS KHRUS

GSOL BA'I CHU DE KHRUS BUM DU BLUG TE RO YIN NA DNGOS SU BKRU,
MING BYANG LTA BU NUB SDA MA RNAMS LA ME LONG LA GZUGS BRNYAN
SHAR RAB DANG, THA MA LA DNGOS SU BKRU BAR

GSUNGS KYANG PHYAG LEN LA LAG PA GA-YON BUM PA THOGS, GA-YAS PAS
KU SHA BZUNG NAS SDAGS BRJOD PA'I TSE BUM CHU 'THOR PA DAM PA
DAG GIS MDZAD PA LTAR RAM, BUM

PA MDUN DU BZHAG STE 'THOR BA LTA BU GANG YANG RUNG BAS KHRUS
CHU 'THOR PA BDE BAS DE LTAR BYA, 'DI NI SBYIN PA'I RANG BZHIN
CHU, ,SER SNA'I DRI MA SBYONG MDZAD CING, ,

GTONG BA DRI YIS LEGS BSGOS CHU, ,KHRUS LEGS MDZAD KYI KHRUS
BYA'O, ,AOm YA M'ANDA KA SA MA YA, MA NU B'A LA NAS MA H'A SA MA
YAS TVA AA, 'JIG RTEN 'DI NA

PHA ROL TU SONG ZHING TSE LAS 'DAS BA CHE GE MO ZHES BYA BA 'DI
TSE 'KHOR BA THOG MA MED PA NAS BSAGS PA'I SDIG BA DANG SGRIB PA
THAMS CAD DANG, KHYAD PAR DU NYON MONGS PA SER SNA'I DRI MI

THAMS CAD BYANG ZHING DAG NAS SBYIN PA'I PHA ROL TU PHYIN PA
YONGS SU RDZOGS TE MYUR DU MNGON PAR RDZOGS PAR 'TSANG RGYA BAR
GYUR CIG ,DE BZHIN DU SBYIN BA ZHES PA'I GNAS SU, TSUL KHRIMSx
BZOD PA

@144A *, ,BRTZON 'GRUSx BSAM GTANx SHES RABx CES DANG, SER SNA
ZHES PA'I GNAS SU, TSUL 'CHALx KHONG KHROx LE LOx, RNAM GA-YENG
SHES

'CHALx, ZHES PA RNAMS 'DON PA BSGYUR LA TSIG BCAD SNGAGS SPEL
TSIG DANG BCAS PAS BKRU, CHU BO DRUG GIS KHRUS BYAS PAS, ,BAG
CHAGS RNAM DRUG SBYANG NAS NI, GANG LA

NYES PA MI MNGA' ZHING, ,KHRUS LEGS MDZAD LA PHYAG 'TSAL 'DUD,
,YIG BRGYA, DRI CHU DRUG GIS KHRUS BYAS PAS, ,DRI MA RNAM DRUG
SBYONG MDZAD PA, ,RGYA CHEN YON TAN

DRUG LDAN PA, ,KHRUS LEGS MDZAD LA NYES MI MNGA', ,YIG BRGYA,
DRI MA RNAM DRUG DAG PA YIS, ,YON TAN THAMS CAD DANG LDAN PA,
,SANGS RGYAS THAMS CAD MCHOD DON DU,

DAD PAS BDAG GIS KHRUS BGYI'O, ,YIG BRGYA, 'JIG RTEN 'DI NAS
ZHES PA NAS, KHYAD PAR DU PHA ROL TU PHYIN PA DRUG GI MI MTHUN
PHYOGS BYANG ZHING DAG NAS PHA ROL TU PHYIN PA

DRUG YONGS SU RDZOGS TE MYUR DU MNGON PAR RDZOGS PAR 'TSANG RGYA
BAR GYUR CIG ,'DOD CHAGS ZHE SDANG GTI MUG GSUM, ,DE DAG 'JIG
RTEN DUG GSUM STE, ,BCOM LDAN

SANGS RGYAS DUG MI MDA', ,SANGS RGYAS GZI YIS DUG BCOM MO, ,YIG
BRGYA, 'JIG RTEN 'DI NAS, NAS KHYAD PAR DU NYON MONGS BA DANG
DE'I DBANG GIS BYUNG BA'I DUG

THAMS CAD BYANG ZHING DAG NAS MYUR DU SOGS, DE BZHIN DU SANGS
RGYAS ZHES PA'I GNAS SU, BCOM LDAN DAM CHOSx 'PHAGS PA'I DGE
'DUNx ZHES PA 'DON PA 'DON PA SGYUR

@144B PA DANG YIG BRGYA DANG SBEL TSIG SNGAM LTAR SBYAR BAS
BKRU, SA NI DUG GI MA YIN TE, ,SA NI DUG GI PHA YANG YIN, ,BDEN
PA'I BDO NA TSIG 'DI DAG GIS, ,TSE 'DAS DUG NI DUG

MED SHOG ,DUG NIS YI NANG DU SONG, ,GANG BA'I SNOD DU DUG SONG
SHIG SB'AH'A, ,DE BZHIN DUS ZHES PA'I GNAS SU, CHU, ME, RLUNG,
ZHES PA BCUG LA YIG BRGYA

SBYEL TSIG DANG BCAS PA BYA'O, ,SBYEL TSIG RGYAS PA SBYOR BAR
SPRON, GONG GI SVA'H'A, ZHES BA'I MJUG TU, 'BYUNG BA DANG 'BYUNG
BA LAS GYUR PA'I DUG THAMS CAD

'BYUNG BA SA'I BGAL ZHI BAR GYUR CIG ,'BYUNG BA SA'I NANG DU
THIM PAR GYUR CIG ,'BHUNG BAS RNAM PAR DAG PA SBYAN MA'I RANG
BZHIN DU SANGS RGYAS PAR GYUR CIG ,SA'I RANG BZHIN

NI STONG PA NYID YIN PAS CHOS NYID SPROS BRAL TU RTOGS PAR GYUR
CIG ,CES DANG GZHAN GSUM LAS ZHES PA DANG, SBYAN MA ZHES PA'I
GNAS SU, CHU, ME, RLUNG,

ZHES DANG, M'A MA KI ,GOS DKAR MO, ,SGROL MA, ZHES PA RNAMS BCUG
LA BRJOD, 'DIR KHRUS 'DI DAG GI SKABS SU RTZA RIG GI TSAB TU YIG
BRGYA BRJOD PA tI KA CHEN NAS,

BLA MED KYI DKYIL 'KHOR GZHAN GYI SGO NAS LHO SGO'I CHO GAG SHIN
PO'I DON DU BYED NA RTZA RIG GI GNAS SU RANG RANG GI YIG BRGYA
BRJOD PAR GSUNGS BA LTAR YIN LA, DAM PA 'GA' ZHIG GIS BLA

MED KYID KYO 'KHOR GZHAN DANG 'BREL BA'I SKABS SU'ANG RTZA RIG
BRJOD PAR GSUNGS PA YOD BAS DE LTAR BYAS KYANG MI RUNG BA MED,
DE LTAR BKRUS BAS SO SO'I SBEL TSIG NAS 'BYUNG BA

@141A *, ,LTAR DRI MDAG PA LA SOGS PA'I DMIGS PA SHUGS DRAG BO
BYA, SNGAGS DANG SBEL TSIG GI SKABS SU DRIL BU DKROL MI DKROL
GZHUNG DANG tI KA CHEN NAS MI GSAL

ZHING DAM PA 'GA' ZHIG GIS DER ROL MO DKROL BA CHOS BRGYAD KYI
SPROS PA LAS DAM PA GONG MA'I PHYAG LEN LA MED GSUNGS PA'ANG
SNANG LA, DENG SANG PHYAG LEN LA DKROL BA DANG MID KROL

BCI RIGS 'DUG KYANG DKROL BA'I SROL SHAS CHER DAR PA'I YUL DU MA
DKROL NA SBYIN BDAG NYAMS CHE CHE MO 'DRAS BLA MA 'DIS DRIL BUD
KROL TSOD TZAM YANG MI SHES 'DUG GZER NYEN CHE BAS

SNGAR SROL LTAR BYAS NA SNGIG RKYEN DU MI 'GYUR ZHING LAG LEN
SHES PA'I SNYAN GRAGS 'THOB, SA NI DUG GI MA YIN TE, ZHES SOGS
GYI SKABS SU SA LAS 'THOR, CHU LA BUM

CHU 'THOR, ME LA DPAL 'BAR GA-YO BA, RLANG LA KHA BA RGYAN GYI
KU SHA YOB PAR TSAD LDAN GYI DAM PA 'GA' ZHIG GIS GSUNGS SHING
PHYAG LEN KYANG DE LTAR MDZAD PAS DE BZHIN

BYED PA MI RUNG BA MIN NA'ANG, RANG CAG 'DUL 'DZIN PA'I RJES SU
'BRANG NAS DES GSUNGS PA'I CHOG DANG PHYAG LEN BYED PA RNAMS
KYIS tI KA CHEN NAS, SA NI DUG GIM YIN TE,

ZHES SOGS TSIG BCAD RE RE'I MTHAR KHRUS RE BYAS LA GZHUNG NAS
'BYUNG BA LTAR SMON LAM BRJOD CING DE LTAR YANG BSAM MO, ,ZHES
GSUNGS PA LTAR BYA BAR RIGS SO, ,

DE NAS MI SHIS PA SBYAD BA NI, DMANG 'GA' ZHIG GIS BKRA SHIS KYI
TSIGS BCAD CI RIGS GSUNGS SHID TSIG 'TSAMS TSOR BLAMS GA-YAS PAR
BUM CHU 'THOR, GA-YON

@141B PAS DRIL BU DKROL, TSOGS PAS ME TOG 'THOR BAR MDZAD PAS DE
BZHIN BYAS PA RUNG NA'ANG, tI KA CHEN NAS MI SHIS PA SPYANG BA
NI, GTZUG DGU LAS, SLAR YAD

BKRA SHIS TSIGS BCED KYIS, DUS GSUM DU NI KHRUS BYA'O, ,ZHES
BKRA SHIS KYI TSIGS SU BCAD PA BRJOD CING KHRUS BYED PAR GSUNGS
PA 'DRA YANG, BYAG LEN LA SHO

LA KA RE RE'I MTHAR DRIL BU BSIL ZHING ME TOG 'THOR BA MDZAD DO,
,ZHES GSUNGS PA LTAR SHO LO KA RE RE'I MTHAR DRIL BU BSIL ZHING
ME TOG 'THOR BA DANG BCAS PAS, GANG LA BSER SNA

RNAM CHAGS PA, ,RNAM 'JOMS DRIM MED MDZAD CING, ,THUGS ZHI GNOD
PA MI MNGA' DES, ,KHYES LA BDE LEGS MDZAD PAR 'GYUR, ,'DREN PA
GANG ZHIG 'GRO BA

RNAMS, ,THAR PA'I LAM DU 'DZUD MDZAD CING, ,CHOS RNAMS THAMS CAD
STON PA DES, ,KHYED LAx, STON PA 'GRO BA RNAMS KYI RTEN, ,SEMS
RTZAN KUN KYI DON GYI

PHYIR; ;GANG ZHIG BDE BAR MNGA' MDZAD DES, ,KHYED LAx, SGYOB PA
GANG ZHIG BYAMS PA YIS, ,THUGS KYIS 'GRO BA 'DI DAG KUN, ,BU
GCIG BZHIN DU RTAG

BSKYANGS DES, ,KHYED LAx, GANG ZHIG 'KHOR BAR 'GRO BA YI, ,SEMS
CAN KUN GYI RTEN GYUR CING, ,GLING DANG DPUNG GNYEN GYUR PA DES,
,KHYED LAx, DPA' BO CHEN

BO GANG SKYES PAS, ,PHUN SUM 'TSOGS DON 'BYOR GYUR CING, ,DON
GRUB CHOS KYANG GRUB PA DES, ,KHYED LAx, GANG ZHIG SKYES PAS SA
RNAMS NI, ,NAGS TSAL BCAS

@142A *, ,PA RAB GA-YOS SHING, ,SEMS CAN THAMS CAD RAB DGA' DES,
,KHYED LAx, BYANG CHUB SNYING POR GSHEGS PA NA, ,SA DAG RNAM
DRUG GA-YOS GYUR CING, ,

BDUD YID MI BDER GYUR BA DES, ,KHYED LAx, CHOS KYI 'KHOR LO
BSKOR BA NA, ,'PHAGS PA'I BDEN PA RNAMS GSUNGS SHING, ,THUB BA'I
SNYAN PA GANG BYUNG DES, ,KHYED LA

YID 'PHROG GAR GIS MU STEGS BYED, ,THAMS CAD CHOS KYIS PHAM
MDZAD DE, ,TSOGS KUN DBANG DU MDZAD PA DES, ,KHYED LAx, SANGS
RGYAS KHYED LA BDE LEGS MDZAD,

BRGYA BYIN TSANGS PA'I LHA RNAMS DANG, ,'BYUNG PO KUN GYI BDE
LEGS NI, ,PHYED LA RTAG TU SBYIN GYUR CIG ,SANGS RGYAS BSOD NAMS
MTHU DAG DANG, ,LHA RNAMS KUN GYI

BSAM PA YIS, ,KHYED KYI 'DOD DON GANG YIN PA, ,DON DE DE RING
'GRUB KYUR CIG ,RKANG GNYIS KHYED CAG BDE LEGS GYUR, ,RKANG BZHI
KHYED CAG BDE LEGS GYUR, ,

KHYED CAG LAM BGROD BDE GYUR CIG ,PHYIR 'ONG DAG KYANG BDE LEGS
SHOG ,NYIN MO BDE LEGS MTSAN BDE LEGS, ,NYI MA'I GUNG YANG BDE
KLEGS SHING, ,KHYED CAG

KUN TU BDE LEGS GYUR, ,KHYED CAG SDIG PAR MA GYUR CIG ,'JIG RTEN
'DI NAS PHA ROL TU SONG NAS, 'DAS PA CHE GE MO ZHES BYA BA 'DI
NGAN SONG GSUM LAS GROL NAS MTHO

RIS SU SKYES TE BDUD DANG MI MTHUN PA'I PHYOGS THAMS CAD LAS
RGYAL NAS SHIN TU BKRA SHIS BAR GYUR TZIG ,CES BRJOD, DE NAS TSE
'DAS DE'I BU LA SOGS PA NYE 'BREL GANG

@142B YANG RUNG BCIG GIS BYANG BU BZUNG NAS PHYAG BYED DU GZHUG
BA'AM, RANG GI BYANG BU BZUNG NAS PHYAG 'TSAL BA'AM, GAL TE DE
LTA BU MA BYAS KYANG YID KYIS TE 'DAS DES BLAM DANG

DKYIL 'KHOR BA'I LTA DANG DKON MCHOG GSUM DANG NYI BA'I SRAS
BRGYAD DOGS LA SNYING THAG PA NAS SKYABS SU 'GRO ZHING PHYAG
BYED PAR MOS TE, GANG GI DRIN GYIS BDE CHEN GNAS, ,

SKAD CIG NYID LA 'CHAR BA GANG, ,BLA MA RIN CHEN LTA BU YI, ,RDO
RJE 'DZIN ZHABS PAD LA 'DUD, ,BLA MA SANGS RGYAS BLA MA CHOS,
,ZHES SOGS, BLA MA'I SKU NI RDO RJE'I SKU, ,

ZHES SOGS SHO LO KA GSUM, ,SANGS RGYAS KUN GYI RANG BZHIN SKU,
,SLOB DPON LA YANG BDAG PHYAG 'TSAL, ,DANG POR ME TOG PHOG PA
YI, ,DKYIL 'KHOR LHA TSEGS RNAMS

LA 'DUD, ,GZUGS MCHOG MCHOG TU DRAG PO CHE, ,ZHES SOGS, BCU GSUM
MA'I SKABS, GSHIN RJE GSHED BO RAB 'JIGS PA, ,ZHES SOGS SHO LO
KA BZHI, ,GTZO

BO RGYAL BA 'GRO BA'I MGON, ,'GRO BA SKYOBS PA'I DON BRTZON PA,
,STOBS CHEN 'JIGS BA KUN SEL LA, ,DE RING NYID NAS SKYABS SU
MCHI, ,DE YIS THUGS SU CHUD PA'I CHOS, ,'KHOR

BA'I 'JIGS BSEL BA DANG, ,BYANG CHUB SEMS DPA'I CHOGS LA YANG,
,DE BZHIN YANG DAG SKYABS SU MCHI, ,BDAG NI 'JIGS PAS RNAM SKRA
GNAS NAS, ,KUN TU BZANG LA BDAG

NYID 'BUL, ,'JAM BA'I DBYANGS LA BDAG NYID KYIS, ,BDAG GI LUS NI
DBUL BAR BGYI, ,THUGS RJE'I SPYOD BA MA 'KHROL BA'I, ,SBYAN RAS
GZIGS MGON DAL YANG, ,NYAM
@147A *, ,THAG NGA ROS 'O DOD 'BOD, ,SDIG CAN BDAG LA SKYABS
TU GSOL, ,'PHAGS PA NAMS MKHA'I SNYING PO DANG, ,SA YI SNYING
PO DAG DANG NI, ,THUGS RJE CHE MGON

THAMS CAD LA, ,SKYABS TSOL SNYING NAS 'O DOD 'BOD, ,GANG ZHIG
MTHONG NAS GSHIN RJE YI, ,PHO NYA LA SOGS SDANG BA RNAMS,
,SKRAG NAS PHYOGS BZHIR 'KHYER BYED PA'I, ,RDO RJE CAN

LA SKYABS SU MCHI, ,SNGON CHAD KHYED KYI BKA' LAS 'DAS, ,DA NI
'JIGS PA CHE MTHONG NAS, ,KHYED LA SKYABS SU MCHI LAGS KYI,
,'JIGS PA MYUR DU BSAL DU GSOL, ,

'DI'I CHO GA'I GZHUNG LAS 'DIR DE RNAMS NI PHYIR ZLOG GI
SBYANG BA'O, ,ZHES 'BYUNG LA tI KA CHEN NAS, SLOB DPON KUN
SNYING GIS PHYIR ZLOG GI SBYANG BA PHYE MA SOGS KYIS BRAB PA
NAS KHRUS KYI

BAR LA BZHED PA DANG, KHA CIG SKYABS 'GRO DANG BCAS PA LA
BZHED PA'I LUGS GNYIS GSUNGS SO, ,DE NAS DBANG BSKUR NA SLOB
MA'I BYA BA RNAMS TSE 'DAS KYIS BYED PAR MOS TE,

GSON PO LA BSKUR BA JI LTA BA BZHIN BSKUR, DE YANG 'DI'I
GZHUNG DANG tI KA CHEN NAS GSHIN PO LA DBANG BSKUR NA 'DIR
SKUR BAR GSUNGS PA LAS 'DIR SLOB MA STA GON BYED MI BYED MI

GSAL YANG 'GROS LA DPAG NA MI BYED PA'I PHYOGS YIN 'DRA, MES
SBYANG BA TSAR BA'I 'JUG TU, DE DAG NI GSHIN PO'I CHO GA'I
KHYAD PAR STE, SA CHOG DANG STA GO NA SOGS GZHAN

RNAMS NI GSON DBANG DANG 'DRA, ZHES BSHAD, RANG PHYOGS KYI KUN
RIG GI tAKKI GZHAN ZHIG NA GSHIN PO LA LHO SGO'I CHO GA BYAS
PA SLOB MA STA GON GYI DONG PO YIN PAR GSUNGS, DAM PA

@147B 'GA' ZHIG GIS SKABS 'DIR GSHIN PO LA DNGOS STA SBREL NAS
BYA BAR GSUNGS PA YOD, SPYIR GSHIN PO LA DBANG BSKUR NA PAN
YON CHE BAR, DUS 'KHOR RTZA RGYUD LAS, RDUL

TSON DKYIL 'KHOR BRIS NAS NI, ,GSHIN LA GSON BZHIN DBANG BSKUR
NA, ,NGAN SONG GSUM DU SKYES NA YANG, ,DE NYID GROL BAR THE
TSOM MED, ,CES DANG, RDO RJE

GUR GYI RGYUD LAS, RDUL TSON DKYIL 'KHOR BRIS NAS NI, ,GSHIN
LA GSON BZHIN DBANG BSKUR NA, ,NGAN SONG GSUM DU SKYES NA
YANG, ,DE NYID KYIS NI THAR BAR

'GYUR, ,CES DANG, SBYONG RGYUD LAS, GANG YANG RUNG BA SHI BA'I
LUS DKYIL 'KHOR DU BCUG STE DBANG BSKUR NA, SEMS CAN DMYAL BAR
SKYES NA YANG SKYES MA THAG

TU RNAM PHRAR THAR NAS LHA'I RIGS SU SKYE BAR 'GYUR RO, ,ZHES
SOGS SHIN TU GSAL BAR GSUNGS, 'DI'I GZHUNG DANG tIK ? CHEN
SOGS LAS GSHIN PO LA DBANG BSKUR BAR

GSUNGS PA LAS 'DI LA SKUR DANG, 'DI LA MI BSKUR BA'I DMIGS
GSAL MI 'BYUNG ZHING DBANG RDZOGS ? PAR SKUR BAR GSUNGS, MKHAS
GRUB THAMS CAD MKHYEN PA'I DNGOS

SLOB RJE CHOS LDAN RAB 'BYOR GYIS, GSHIN PO'I SDIG SBYONG GI
CHED DU BSGRUB CING MCHOD PA'I DKYIL 'KHOR DU BCU GNAS LHA NGO
STON PA'I BAR BYA YI DAM GZHAG RNAMS DANG  DBANG DNGOS GZHI MI
DGOS, SBYONG RGYUD LAS DBANG BSKUR BAR GSUNGS PA NI TSOGS SOG
SGRIB SBYONG GI RTEN 'BREL SGRIG PA'I RJES GNAD MANG PO LA
DBANG GI THA SNYAD BTAGS PA

@148A *, ,LA DGONGS PA YIN BAR BSHAD, ,PAn CHEN THAMS CAD
MKHYEN PAS KYANG GSHIN PO LA DBANG BSKUR BA LA DE SNGAR DBANG
THOB PA CIG YIN NA BLA MED DANG 'BREL BA'I TING NGE

'DZIN GYI DBANG TZAM BYAS PAS CHOG GI ,DE MIN NA DGAG BYA YOD
PAS DKYIL 'KHOR DU 'JUG PA TZAM BYAS NA LEGS PAR GSUNGS PAS
BLO GLOS DANG LDAN PA RNAMS KYIS DBYAD PAR BYA, ,

DE NAS RTEN SVA BHA WAS SBYANGS, STONG PA'I NGANG LAS PADMA
DANG ZLA BA'I GDAN GYI STENG DU H'Um LAS RDO RJE H'Um GIS
MTSAN PA LAS, RDO RJE SEMS DPA' DKAR PO RDO RJE DANG DRIL BU
'DZIN PA, ,RIN PO CHE'I

RGYAN DANG NGAR GYI NA BZA' GSOL BA ZHABS RDO RJE SKYIL KRUNG
GIS BZHUGS BA'I SPYI BOR AOm DKAR PO, ,MGRIN PAR A'A: DMAR PO,
,THUGS KHAR H'Um SNGON POS MTSAN PAR GYUR, ,

THUGS KHA'I H'Um LAS 'OD ZER 'PHROS BSGOM PA DANG 'DRA BA'I YE
SHES PA SPYAN DRANGS, DZA: H'Um BAm HO: GNYIS SU MED PAR GYUR,
AOm BDZRA SATVA AARGAm SOGS KYIS MCHOD, RDO RJE

SEMS DPA' SEMS DPA' CHE, ,RDO RJE DE BZHIN GSHEGS PA KUN, ,RDO
RJE DANG PO KUN TU BZANG, ,PHYAG 'TSAL PHYAG NA RDO RJE LA,
,ZHES BSTOD, 'DI'I CHO GA'I GZHUNG

LAS SNGAR BZHIN BSGOM LA GONG LTAR MCHOD PAR GSUNGS PA NI SA
CHOG GI GONG DU RDOR SEMS SKYED NAS MCHOD BSTOD BYED TSUL
GSUNGS PA DE BZHIN BYA BAR GSUNGS BA YIN LA, KUN

RIG RANG LA BRTEN PA'I SKABS SU DE LTAR BYA BA YIN KYANG DKYIL
'KHOR GZHAN LA BRTEN PA'I SKABS SU SPYI 'GROL BSHAD MA THAG PA
'DI BZHIN GYIS CHOG ,SNGAR BGEGS SBYANGS PA'I GONG DU LHAR

@148B BSKYED NA 'DIR BSKYED MI DGOS BA'I LUGS KYANG YOD, 'DIR
ZAS GTAD DAM 'DOD YON BSNGO BA ZHES BYA BA DE BYED NA, RDZAS
RNAMS BSANG SBYANG, STONG PA'I NGANG LAS BHRUm LAS RIN PO
CHE'I SNOD DU GZUGS SGRA DRI RO REG BYA PHUN

SUM TSOGS PAR GYUR, THAL MO GNYIS PA GNAL SNYEMS PA'I TSUL DU
BYAS PA NAM MKHA' MDZOD KYI PHYAG RGYA DBRAL BAR BZHAG LA, NA
MA: SARBA TA TH'A GA TA BHYO BE SHVA MU KHE BHYA, SARBA TAD
KHAm AUD GA TE SPA RAn HI MAm GA GA

NA KHAm SV'AH'A, ZHES LAN GSUM BRJOD CING BYIN GYIS BRLAB LA,
KHA DOG DBYIBS LEGS MA 'AM, ,AE MA'O MCHOD PA ZHES SOGS SAM,
GZUGS KYI LHA MOS ME LONG 'DZIN, ZHES SOGS TSIGS BCAD GANG
YANG RUNG BA

RKYANG BA'AM SNGAGS DANG BCAS PAS DBUL, DE YANG 'JIG RTEN PA
DAG ZAS DANG GOS SOGS GSHIN PO LA GTAD PAS DES LONGS SPYOD PAR
'DOD PA YOD NA'ANG DE LTA BU MED PA NI TSE 'PHO BA JI LTAR
'GYUR BA LUNG BSTAN BA'I MDO LAS

SHIN TU GSAL BAR GSUNGS SHING, GSHIN PO DE'I CHED DU BZA'
BTUNG GOS SOGS DKON MCHOG LA PHUL TE, DE'I DGE BA GSHIN PO LA
BSDOS NA GSHIN PO DE MTHO RIS SU SKYES PA DANG, DER SKYES NAS
LONGS SPYOD PHUN SUM

TSOGS PAR 'GYUR BA SOGS KYI PHAN YON YOD PAR 'DI NYID LAS
GSUNGS PAS DE LTAR BYED BA LEGS SO, ,'DOD YON GYI MCHOD PA
DKON MCHOG LA TSIGS BCAD SNGAGS CI RIG PAS PHUL BA'I MTHAR
'DOD YON LNGA'I MCHOD PA BLA

MDANG DKYIL 'KHOR GYI LHA TSOGS SOGS DKON MCHOG LA PHUL BA'I
DGE BA LA BRTEN NAS, 'JIG RTEN 'DI NAS PHA ROL TU SONG ZHING
TSE LAS 'DAS PA CHE GE MO ZHES BYA BA 'DI BDE 'GRO MTHO RIS SU
SKYES TE TSE DPAL STOBS 'BYOR

LONGS SPYOD DGE BA PHUN SUM 'TSOGS PA'I DPAL LA LONGS SPYOD
PAR GYUR CIG ,CES BA'I SPEL TSIGS SBYAR NA LEGS BAR SEMS, 'ON
KYANG 'DI'I GZHUNG LAS ZAS GTAD CIS KYANG BYED DGOS BYUNG NA
TSE 'DAS LHAR SKYED PA LA

@149A *, ,MCHOD PAR GSUNGS PA NI BZA' BTUNG SOGS GSHIN PO RANG
LA GTOD PA LTA BU'I ZAS GTAD MA BYAS NA DE'I NYE 'BREL SOGS
KYI 'DOD BA MI KHENG PA LTA BU'I DGAG BYA BYUNG NA TSO 'DAS DE
LHAR SKYED PA LA 'BUL BA'I DON YIN

PAS DE 'DRA'I DGAG BYA YOD PA'I TSE DE LTAR BYA LA, GZHAN DUN
SNGA MA LTAR BYED BA RJE 'DUL BA 'DZIN PA'I DGONGS PA YIN TE,
'DI'I GZHUNG LAS ZAS GTAD CIS KYANG BYED DGOS BYUNG NA, ZHES
DANG, tI KA CHEN LAS, ZAS GTAD CIS KYANG  BYED DGOS BYUNG NA
DBANG BSKUR RDZOGS NAS LAM SBYAD BSTAN MA BYAS PA'I GONG DU
TSE 'DAS LHAR BSKYED PA LA BZA' BTUNG SOGS BSANG SBYANG LA NAM
MKHA' MDZOD KYI SNGAGS DANG PHYAG RGYAS, KHA ZAS RO BRGYA BA
LA SOGS PAR BYIN GYIS BRLAB

NAS; 'DOD YON LNGA 'BUL PA'I TSIGS LA SOGS PAS DBUL ZHES BLA
MA KHA CIG GSUNG RO, ,ZHES GSUNGS PA'I PHYIR RO, ,DE NAS SLOB
DPON NAG PO PAS LAM SBYANG BA BYAS PA'I RJES SU LAM BSTAN PAR
GSUNGS ZHINGS ZHAL PHAL CHER GYIS DE

BZHIN MDZAD NA'ANG, GTZUG DGU LAS, RADNE SOGS LAM BSTAN PA'I
SNGAGS DANG, PADME SOGS LAM SPYAD PA'I SNGAGS SU GSUNGS LA,
SLOB DPON STON NYID TING NGE 'DZIN RDO RJES KYANG DE LTAR
BSHAD PAS RANG LUGS THOG MAR LAM BSTAN PA NI, GRUB NA TSE 'DAS

LHAR BSKYED PA DE LA, MI MJID 'JIG RTEN GYI KHAMS 'DI LA LTOS
PA'I NUB PHYOGS NA ZHING DER SKYES TZAM NAS SDUG BSNGAL GYI
MING YANG MED CING BDE BA RANG CHAS SU YOD PAS BDE BA CAN ZHES
GRAGS PA'I ZHING KHAMS RGYAL BA 'OD DPAG MED KYI SNGON GYI
SMON LAM GYI

MTHU LAS BYUNG BA, RGYU RIN PO CHE SNA BDUN LAS GRUB PA, ME
TOG DANG, RIN PO CHE'I LJON SHING DANG, RDZI DBU LA SOGS PAS
MDZES PAR BRGYAN BA, THA GRU YANGS SHING RGYA CHE BA'I DBUS SU
RIN PO CHE LAS GRUB PA'I BYANG CHUB SHING GI DRUNG NA RIN PO
CHE'I KHRI DANG PADMA'I GDAN LA

RGYAL BA 'OD DPAG MED SKU MDOG DMAR PO BYI RU'I LHUN BO LA
NYIN BYED BYE PA'I 'OD KYIS 'BYUNG BA LTA BU'I GZI MDANGS CAN,
ZHAL GCIG PHYAG GNYIS MNYAM BZHAG GI PHYAG RGYA'I STENG NA
'CHI MED TSE'I BDUD RTZIS GANG BA'I LHUNG BZED BSNAMS PA, SKUL
CHOS GOS DMAR PO GSOL ZHING

@149B MTSAN DANG DPE BYAD KYIS BRGYAN PA, ZHABS RDO RJE SKYIL
MO KRUNG GIS 'KHOR TSOGS RGYA MTSO'I DBUS NA BZHUGS PA MNGON
SUM DU MTHONG BA DANG, DE'I MDUN DU PADMA'I SDONG BU 'DAB MA
'BUM DANG LDAN PA YOD PA'I

'DAB MA'I STENG DU RANG NYID 'GRO BA'I 'DUN PA GYIS, DE YANG
DKON MCHOG RIN PO CHE'I DPAL GYI ZHING YID DAM LHA'I DKYIL
'KHOR BSGRUB PA, DKON MCHOG RIN PO CHE LAS BYUNG BA DKYIL
'KHOR GYI LHA TSOGS

LA MCHOD BSTOD BYAS PA LAS BYUNG BA, DKON MCHOG RIN PO CHE'I
'OD ZER YI DAM LHA'I BYIN RLABS DANG NUS MTHUS RIN CHEN
'PHRENG BA RNAM PAR DAG PA TSE 'DAS KHYOD KYI RGYUD YONGS SU
DAG PA DE RNAMS NI GZHAN

DON GYI RGYU TSOGS KYI LAM, ,RTEN SKYED PA NAS PHYAG 'TSAL
ZHING SKYABS SU 'GRO BA'I BAR GZHAN DON RGYA CHEN PO LA SBYOR
BAS SBYOR BA'I LAM, DE NAS DKYIL 'KHOR BSTAN PAS RTEN BRTEN
PA'I DKYIL

'KHOR MTHONG BA'AM, BDE BA CAN GYI 'DREN PA 'OD DPAG MED 'KHOR
ZHING KHAMS DANG BCAS PA BSTAN PAS MTHONG BA MTHONG LAM,
MTHONG ZIN GYI DON YID LA GOMS PAR BYED PAS SGOM

LAM; 'DUN PA DANG SMON LAM GYIS MTSAMS SBYAR NAS BDE BA CAN DU
GNAS SPOR BA KHYAD PAR GYI LAM STE DE RNAMS MTHO RIS KYI LAM
DANG, PHUNG KHAMS SKYE MCHED KYI BAG CHAGS MA LUS  PA YE SHES
KYI MES BSREGS NAS RGYAL BA'I SKU GSUM YE SHES LNGA LDAN DU
BSGYUR PA NI, BYANG CHUB BAR CHAD MED PA'I LAM STE NGES LEGS
KYI LAM YIN LA, NGAN SONG DANG 'KHOR

BA LAS RNAM PAR GROL BA'I LAM DE DAG LA BRTEN NAS MNGON MTHO
BDE BA CAN DANG DES LEGS 'PHAGS PA'I LAM THAMS CAD MKHYEN PA'I
SAR 'GRO BA'I 'DUN PA RTZE GCIG TU GYIS SHIG ,CES BRDA' SPROD
PA 'AM MOS PA BYAS

@150A *, ,TE, DKON MCHOG RIN CHEN DPAL ZHING DU, ,DKON MCHOG
RIN CHEN LAS BYUNG BA, ,DKON MCHOG RIN CHEN 'OD ZER GYIS, ,RIN
CHEN

'PHRENG BA RNAM DAG PA, ,TSOGS KYI LAM DANG SBYOR BA'I LAM,
,MTHONG BA'I LAM DANG SGOM PA'I LAM, ,BLA NA MED PA'I KHYAD
PAR LAM, ,BYANG CHUB BAR CHAD MED

PA'I LAM, ,RNAM PAR GROL BA'I LAM DAG LA, ,BRTEN NAS SDIG PA
KUN SBYANGS NAS, ,'PHAGS PA'I LAM DER BGROD PAR SHOG ,AOm
RADNE RADNE, MAH'A

RADNE, RADNE SAm BHA WE, RADNE KI RA nE RADNE M'A L'A BI SHUD
DHE, SHO DHA YA SARBA B'A B'Am H'Um PHAt, DKON MCHOG DKON
MCHOG RIN CHEN RIN CHEN YANG DAG PAR 'BYUNG BA

RIN CHEN 'OD 'PHRO BA RIN CHEN 'PHRENG BA RNAM PAR DAG PA SDIG
PA THAMS CAD SBYONG, CES PAS LAM BSTAN LA, PADMA 'DAM GYIS MA
GOS LTAR, ,SRID ? GSUM DRI MAS MA GOS

PA'I, ,SRID PA'I PADMA LAS BYUNG BA, ,BDE BA CAN DU SKYE BAR
SHOG ,AOm PADME PADME PADMA SAMBHA WA, MAH'A SU KHA BA TI GA
TZTSAN DU SV'AH'A, PADMA YANG

DAG PAR 'BYUNG BA'I BDE BA CHEN PO'I GNAS SU GYIS SHIG ,ZHES
BRJOD CING ME TOG GTOR LAM SBYANGS PAS TSE 'DAS KYI RNAM SHES
LHA YE SHES PA DANG DBYER MED DU 'DRES PA SPYI GTZUG NAS THON

DE BDE BA CAN DU GSHEGS PA DER PADMA LA RDZUS TE SKYES, DE NA
GNAS PA'I BYANG SEMS RNYING PA RNAMS KYIS, AOm SARBA TA TH'A
GA TA PRA WA RA SANG KA RAm AARGHAm PRA TI TZTSA H'Um SV'AH'A,
ZHES MCHOD,

@150B TSE 'DAS BDE BA CAN DU SKYES PA DES KYANG SANGS RGYAS
'OD DPAG MED KYI ZHAL MTHONG STE, AOm SARBA TA TH'A GA TA NAS
SV'AH'A, ZHES MCHOD NAS GDAMS PA DANG RJES SU BSTAN PA THOB
PAR GYUR,

DE'I TSE LHA RNAMS KYIS TSE 'DAS BDE BA CAN DU SKYES PA SOGS
CHO GA BYED PA PO BDAG GI MTHUR SHES NAS RANG NYID LA, AOm
SARBA NAS SV'AH'A, ZHES MCHOD CING, SANGS RGYAS

'DRA BA'I STON PA MED, ,CHOS DANG 'DRA BA'I DGE BA MED, ,DGE
'DUN 'DRA BA'I SNOD MED DE, ,SNGAGS DANG 'DRA BA'I 'DREN PA
MED, ,CES CHED DU

BRJOD PAR GYUR, ,TSE 'DAS BDE BA CAN DU SKYES PA DES KYANG
RANG NYID DER SKYES PA'I RGYU BRTAGS PAS BDAG GIS CHO GA BYAS
PA'I NUS MTHUR SHES NAS SKAD CIG GIS 'ONGS TE, AE MA SH'AKYA

MGON PO YIS, ,SANGS RGYAS MDZAD PA YA MTSAN CHE, ,GANG PHYIR
NGAN SONG LHUNG BA YI, ,SEMS CAN GLOG BZHIN MYUR DU GROL, ,DE
BZHIN GSHEGS PA'I

CHOS NYID BSAM MI KHYAB, ,SNGAGS KYI YON TAN SNA TSOGS BSAM MI
KHYAB, ,BYANG CHUB BRTEN PA RNAMS KYANG BSAM MI KHYAB, ,TSANGS
SPYOD TSUL KHRIMS DRI MED SKYE BSAM

YAS, ,AE MA SANGS RGYAS RNAMS KYIS NI, ,SNGAGS KYI BYIN RLABS
YAm MTSAN CHE, ,GANG PHYIR 'TSAMS MED LHUNG BA YI, ,SEMS CAN
LHA GNAS MYUR DU SKYES, ,

ZHES CHED DU BRJOD NAS BDAG DANG LHA LA, AOm SARBA NAS
SV'AH'A, ZHES MCHOD DE SLAR YANG BDE BA CAN DU SONG BAR GYUR
PAR BSAM, AOm SARBA BUDDHA KshE TRA GA TZTSAN DU SV'AH'A,

@151A *, ,SANGS RGYAS THAMS CAD KYI ZHING DU SONG SHIG ,ZHES
BRJOD CING ME RTOG GTOR, 'DI'I SKABS KYI MCHOD PA LAN BZHI PO
TSE 'DAS DANG BDE BA CAN GYI BYANG SEMS DANG

LHA GZHAN RNAMS KYIS BYED PAR BSAM NAS RANG GIS BYED DGOS PA
YIN, tI KA CHEN LAS, 'DI'I SKABS KYI MCHOD PA LAN BZHI BYA BA
NI CHU GNYIS NYER SPYOD LNGA ROL MO DANG BCAS PA

SNGAGS DANG PHYAG RGYA TZAM GYIS 'BUL BA'I BSDUS PA'AM RGYAS
PA LA SPRON, TSIGS BCAD SNGAGS PHYAG RGYA DANG BCAS MCHOD DO,
,CES SNGAGS RGYA TZAM GYIS BSDUS PA'AM TSIGS

BCAD DANG BCAS PA'I RGYAS BA GANG RUNG GIS MCHOD PAR GSUNGS
PAS SO, ,MCHOD PA DANG CHED BRJOD DE LTAR BYA BAR GSUNGS PA DE
SPYOD RGYUD KYI GLENG GZHI'I SKABS LAS GSUNGS PA DANG BSTUN

PA YIN LA, DAM PA 'GA' ZHIG GIS MCHOD PA DE DAG GI SKABS SU
BYANG SEMS RNYING PA SOGS DE DAG GIS MCHOD PA BSAM PA MA GTOGS
RANG GIS MCHOD SNGAGS BRJOD PA SOGS BYED PAR MA

BSHAD PA'ANG YOD, PADMO SOGS KYI SKABS SU ME TOG 'THOR BA LA
tI KA CHEN LAS, KHA CIG ME TOG CHU NANG DU 'DOR BA DANG KHA
CIG RTEN LA 'DOR BA'I LUGS GNYIS BSHAD, PAn CHEN

THAMS CAD MKHYEN PAS CHU DANG ? RTEN LA 'THOR BA MI 'THAD PAS
TSE 'DAS BDE BA CAN DU SLEBS PA'I SKYES MA LTA BUR RIN PO
CHE'I RANG BZHIN BDE BA CAN DU 'THOR BA'I MOS PA BYAS TE 'THOR
GSUNG, LAM STON  GYI TSE GONG DU BSHAD PA'I DMIGS PA DE BZHIN
BYA BAR TSAD LDAN DAM PA'I GSUNGS LAS 'BYUNG LA, CHO GA DANG
MA 'BREL BAR LAM STON BYED PA'I KHUNG MA MTHONG ZHING, MKHAS
GRUB TSAD

@151B LDAN GYI PHYAG LEN LA YOD MED MA NGES KYANG 'GA' ZHIG
BYED PA LTAR NA, SKYABS SEMS SNGON DU BTANG, PHUL BYUNG MDZAD
PAS 'GRO LA MI ZAD DPAL STER ZHING, ZHES PA NAS, RDZU 'PHRUL
STOBS KYIS BRTZE

BAS 'DIR GSHEGS SHIG CES RGYAL BA 'OD DPAG MED 'KHOR BCAS
TSOGS KYI ZHING DU SPYAN DRANGS, JI SNYED SU DAG PHYOGS BCU'I
'JIG RTEN NA, ZHES PA NAS, THAMS CAD RDZOGS PA'I BYANG CHUB
PHYIR BSNGO'O, ,ZHES PA'I

BAR GYIS YAN LAG BDUN PA PHUL TE, LAM BSTAN SBYANG BYAS NA
'BREL CUNG ZHIG CHAG GAM SNYAM MO, ,'ON KYANG CHOG DANG MA
'BREL BAR LAM BSTAN SBYANG BYAR RUNG MI RUNG BLO LDAN RNAMS
KYIS DBYAD PAR BYA, TSE 'DAS LHAR MA

BSKYED NA, TSE 'DAS KYI RNAM SHES LHA YE SHES PA DANG DBYER
MED DU 'DRES PA SPYI GTZUG NAS THON ZHES BRJOD PA MA 'BREL
PAS, TSE 'DAS KYI RNAM SHES SPYI GTZUG NAS THON ZHES BRJOD, DE
NAS LHA DANG RNAM SHES GSHEGS

PA'I PHUNG PO LHAG MA RO LTA BU'AM BYANG BU SDIG SGRIB DANG
LHAN CIG RAm LAS SKYES PA'I YE SHES KYI MES SREG PAR GYUR PAR
BSAM LA, GSON CIG DGONGS SHIG RIGS KYI BU, ,GSON CIG TSE 'DAS
RIGS KYI BU, ,PHUNG PO LNGA

YI BUD SHING LA, ,RGYAL BA RIGS LNGA'I ME SPAR RO, ,'BYUNG BA
BZHI YI BUD SHING LA, ,LHA MO BZHI YI ME SPAR RO, ,DBANG PO
DRUG GI BUD SHING LA, ,BYANG CHUB SEMS DPA'I ME SPAR RO, ,YUL
RNAMS DRUG GI BUD SHING LA  LHA MO DRUG GI ME SPAR RO, ,LUS
NGAG YID GSUM BUD SHING LA, ,RGYAL BA SKU GSUM ME SPAR RO,
,SKU GSUM YE SHES LNGA LDAN DU, ,'GRO BA'I DON DU 'GRUB PAR
SHOG ,CES BRJOD CING ME SPAR RO, ,ZHES PA SNGA MA RNAMS KYI
TSE ME SPOR BA'I

STANGS KA TZAM BYA ZHING, 'GRUB PAR SHOG ,CES PA DANG MNYAM DU
SPAR LA, STONG PA NYID LA GZUGS MED, ZHES PA NAS, MNGON PAR
RDZOGS PAR SANGS RGYAS SO ZHES PA'I BAR DON DRAN BZHIN PAS
BRJOD CING PHUNG PO LNGA'I DRI MA NAS LUS NGAG YID GSUM GYI
DRI 
@152A *, ,MA'I BAR BAG CHAGS DANG BCAS PA ZAB GSAL GNYIS MED
MTHAR THUG MER SHAR BA'I YE SHES KYI MES BSREG PAS, PHUNG PO
LNGA RNAM PAR DAG PA RIGS LNGA NAS LUS NGAG YID GSUM RNAM PAR
DAG PA SANGS RGYAS KYI SKU GSUNG THUGS

KYI BAR YONGS SU RDZOGS PA'I THOB BYA MTHAR THUG THOB PAR BSAM,
RO 'AM BYANG BU SREG RGYU YOD PA'I TSE DE LTAR BYA YI MED NA MI
DGOS, DE NAS BDAG MDUN 'JUG PA GCIG TU BSGRUB PA YIN NA MCHOD
BSTOD BYAS YIG BRGYAS LHAG CHAD BSKAD, BZOD PAR

GSOL; SGRUB GZHI RAS BRIS KYI DKYIL 'KHOR LTA BU YIN NA, RANG
NYID GTZO BO LAS MAR ME GCIG LAS GNYIS CHAD KYI TSUL DU PHYE NAS
DKYIL 'KHOR GYI PHYI ROL DU GNAS PAR GYUR, YE SHES PA RNAMS 'DIR
NI RTEN DANG LHAN CIG DU ZHES SOGS KYIS BRTAN

BZHUGS BYA ZHING RDUL TZON YIN NA BSDU CHOG DKYIL CHOG NAS
'BYUNG BA LTAR BYA, SGRUB GZHI MED PA'I BDAG SKYED RKYANG PA YIN
NA NYER BSDU BYAS LA SMON LAM DANG SHIS BRJOD KYIS BRGYAN PAR
BYA'O, ,'DI NI tIKA CHEN LAS RNAL 'BYOR BLA MED SOGS KYI DKYIL
'KHOR

GZHAN GYI SGO NAS GSHIN PO'I DON DU CHOG BYED PAR 'DOD NA YANG,
RNAM SHES DGUG PA SOGS KYI BDEN STOBS BRJOD PA'I TSE DKYIL 'KHOR
GYI GTZO BO GANG YIN PA'I MTSAN DANG, RTZA RIG GI GNAS SU RANG
RANG GI YI GE BRGYAB BRJOD CING LHO SGO'I CHO GA

GZHAN THAMS CAD 'DI BZHIN BYAS LA, BDAG MDUN GYI DKYIL 'KHOR
SGRUB PA DANG DBANG BSKUR BA SOGS RANG RANG GI GZHUNG LAS BYUNG
BA LTAR BYA'O, ,ZHES GSUNGS PA LTAR 'JIGS BYED KYI SGO NAS GSHIN
CHOG BYA TSUL YIN LA, DKYIL

'KHOR GZHAN GYI SGO NAS BYED NA BDEN STOBS BRJOD PA'I TSE GSANG
'DUS LA, BCOM LDAN 'DAS DPAL GSANG BA 'DUS PA'I LHA TSOGS, BDE
MCHOG LA, BCOM LDAN 'DAS DPAL 'KHOR LO SDOM PA'I LHA TSOGS, TSE
DPAG LA,

BCOM LDAN 'DAS TSE DANG YE SHES DPAG TU MED PA'I LHA TSOGS ZHES
'DON PA SPO ZHING, YIG BRGYA'I TSE GSANG 'DUS LA, AOm BADZRA
SATVA SA MA YA, ZHES SOGS RDO RJE SEMS DPA'I YIG BRGYA, BDE
MCHOG LA, AOm BADZRA HE RU KA SA MA YA,

@152B ZHES SOGS, HE RU KA'I YIG BRGYA, TSE DPAG LA YIG BRGYA
SPYI 'GRO, PHYAG 'TSAL GYI TSE GSANG 'DUS LA, GANG ZHIG GZUGS
DANG TSOR BA 'DU SHES 'DU BYED DANG, ZHES SOGS, BDE

MCHOG LA, HE RU KA DPAL DPA' BO CHE ZHES SOGS, TSE DPAG LA, CHOS
KYI 'KHOR LO RGYA CHEN BSKOR, ,ZHES SOGS SAM, 'JIG RTEN 'DREN
PA'I GTZO BO TSE DPAG MED, ,ZHES SOGS SBYOR ZHING GZHAN

RNAMS GONG DU BSHAD PAS RIG BSGRES TE SHES PAR BYA, GSHIN PO'I
DGE BA LA GSANG BDE 'JIGS GSUM SOGS KYI CHO GA ZHE DGU'I BAR DU
GSUNGS PA PHAN YON SHIN TU CHE LA, DE DANG 'BREL PA'I LHO SGO'I
CHOG

BYAS NA SDIG SGRIB SBYONG PA SOGS KYI NUS PA DANG PHAN YON LHAG
PAR CHE BAS TSE 'DAS LA SNYING BRTZE BDAG GIS NI TSUL 'DI LTA BU
LA BRTZON PAR RIGS SO, , ,ZHES GSHIN PO RJES SU 'DZIN PA'I THABS
LHO

SGO'I CHOG THAR LAM GSAL SGRON ZHES BYA BA 'DI NI YUL BYAD
PHYOGS KYI MTHAR SKYES PA'I GYIN BA NGAG DBANG BLO BZANG CHOS
LDAN DPAL BZANG PO ZHES BYA BAS RJE 'DUL BA 'DZIN PA GRAGS PA
RGYAL MTSAN GYI NGAN SONG SBYONG

BA'I DKYIL 'KHOR GYI CHO GA RGYUD DON GSAL PA GZHIR BYAS, KUN
RIG tIKA CHEN DANG DAM PA GZHAN GYI MAN NGAG GIS BRGYAN TE LAG
TU BLANG BDE BAR RANG NYID KYI RJED BYANG DANG RANG DANG SKAL BA

MNYAM PA GZHAN LA'ANG PHAN PAR 'DOD PAS DBEN GNAS BYANG CHUB
GLING DU SBYAR BA'I YI GE PA NI BKRA SHIS RGYAL MTSAN NO, ,'DIS
KYANG 'KHOR BA DANG NGAN SONG GI RGYUN CHAD CING RGYAL BA'I

BSTAN PA RIN PO CHE SPYI DANG RGYAL BA BLO BZANG GRAGS PA YAB
SRAS KYI BSTAN PA RIN PO CHE PHYOGS THAMS CAD DU DAR ZHING RGYAS
LA YUN RING DU GNAS PAR GYUR CIG , ,,MANGGA LAm,,