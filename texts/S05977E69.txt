*, ,NA MO GU RU SHR'I BADZRA BHEE RA W'A YA, 'KHOR
'DAS KUN GYI RANG BZHIN DNGOS PO'I GSHIS, ,RANG BZHIN RNAM DAG
'OD GSAL CHOS KYI SKU, ,PHYI NANG GSHIN RJE MTHA' DAG 'JOMS

PA'I PHYIR, ,KHRO RGYAL DBANG PO'I SKUR BZHENGS LA BTUD NAS,
,RDO RJE 'JIGS BYED SGRUB THABS DU MA YI, ,SNYING PO KUN BTUS
LAG TU BLANG BDE BA, ,RGYUD DANG GRUB CHEN GZHUNG GI DGONGS PA
BZHIN, ,ZHAL GCIG

PHYAG GNYIS PA YI SGRUB THABS BRJOD, SGRUB PA PO SPYIR DAD PA
DANG SNYING RJE CHEN PO LA SOGS PA'I YON TAN GYIS PHYUG PA,
KHYAD PAR DPAL RDO RJE 'JIGS BYED KYI DKYIL 'KHOR DU DBANG
BSKUR BA THOB CING, DAM TSIG DANG

SDOM PA LA GNAS PAS, MTSAN NYID DANG LDAN PA'I GNAS SU, PHYI
NANG GI KHRUS CI 'GRUB BYAS, 'DI NYID KYI BRI SKU MAN NGAG
LTAR DGRAM, CHU GNYIS, NYER SPYOD LNGA, RDOR DRIL, CANG TE'U,
NANG MCHOD LA SOGS PA ME 
@086A *, ,DU MI RUNG BA'I YO BYAD RNAMS BSHAMS, DE NAS KHA LHOR
PHYOGS PAS STAN BDE BA RO GDAN DU MOS PAR BYAS LA 'DUG STE, RANG
NYID SKAD CIG GIS DPAL RDO RJE 'JIGS BYED ZHAL GCIG PHYAG

GNYIS KYIS GRI GUG DANG THOD PA 'DZIN PA'I SKUR BZHENGS PAR
GYUR, CES BRJOD, NANG MCHOD, MCHOD PA, SNGON 'GRO GTOR MA RNAMS
BCU GSUM MA'I SGRUB THABS LTAR BYIN GYIS BRLABS, SKYABS 'GRO
SEMS

BSKYED SNGON DU 'GRO BAS, RANG GI SPYI BOR PAm LAS PADMA, AA LAS
ZLA BA'I GDAN GYI STENG DU H'Um LAS RDO RJE RTZE LNGA PA DKAR PO
LTE BA LA H'Um GIS MTSAN PA LAS 'OD 'PHROS, DON GNYIS BYAS,
'DUS, YONGS SU

GYUR PA LAS, RDO RJE SEMS DPA' DKAR PO ZHAL GCIG PHYAG GNYIS RDO
RJE DANG DRIL BU 'DZIN PA, RDO RJE'I SKYIL KRUNG GIS BZHUGS PA,
YUM RDO RJE SNYEMS MA DKAR MO ZHAL GCIG PHYAG GNYIS GRI GUG DANG
THOD PA

'DZIN PAS 'KHYUD PA, GNYIS KA'ANG DAR DANG RIN PO CHE'I RGYAN
SNA TSOGS PAS BRGYAN PA, GNYIS KA'I SPYI BOR AOm, MGRIN PAR A'A:
THUGS KAR H'Um, THUGS KA'I H'Um LAS 'OD ZER 'PHROS, RANG 'DRA'I
YE SHES PA SPYAN

DRANGS, DZA: H'Um BAm HO: GNYIS SU MED PAR GYUR, SLAR YANG H'Um
LAS 'OD 'PHROS, DBANG GI LHA RNAMS SPYAN DRANGS, DE BZHIN GSHEGS
PA RNAMS KYIS DBANG BSKUR DU GSOL, ZHES GSOL BA BTAB PAS DE
RNAMS

@086B KYIS BDUD RTZIS GANG BA'I BUM PA THOGS NAS, AOm SARBA TA
TH'A GA TA AA BHI shE KA TA SA MA YA SHRI YE H'Um, ZHES DBANG
BSKUR, SKU YE SHES KYI BDUD RTZIS GANG, MI BSKYOD PAS DBU BRGYAN
PAR GYUR, THUGS KAR ZLA BA'I STENG DU H'Um

GI MTHAR YI GE BRGYA PA'I SNGAGS KYIS BSKOR BAR GYUR, BCOM LDAN
'DAS RDO RJE SEMS DPA', BDAG GZHAN SEMS CAN THAMS CAD KYI SDIG
SGRIB DANG DAM TSIG NYAMS CHAGS THAMS CAD DAG PAR MDZAD DU GSOL,
ZHES

GSOL BA BTAB PAS THUGS KA'I SNGAGS PHRENG SA BON DANG BCAS PA
LAS 'OD ZER 'PHROS, SEMS CAN THAMS CAD KYI SDIG SGRIB SBYANGS,
SANGS RGYAS SRAS BCAS LA MNYES PA'I MCHOD PA PHUL, DE RNAMS KYI
YON TAN THAMS

CAD 'OD KYI RNAM PAR BSDUS NAS SNGAGS PHRENG H'Um DANG BCAS PA
LA THIM, DE LAS BDUD RTZI'I RGYUN BABS, YAB YUM GYI SBYOR MTSAMS
NAS THON, RANG GI TSANGS BUG NAS ZHUGS, LUS YE SHES KYI BDUD
RTZIS GANG,

SGO GSUM GYI SDIG SGRIB THAMS CAD SANGS KYIS DAG PAR GYUR, GSHIN
RJE'I GSHED KYI YI GE BRGYA PA NYI SHU RTZA GCIG LAS MI NYUNG BA
BZLAS LA, BDAG NI MI SHES RMONGS PA YIS, ,DAM TSIG LAS NI 'GAL
ZHING

NYAMS, ,BLA MA MGON POS SKYABS MDZOD CIG ,GTZO BO RDO RJE 'DZIN
PA STE, ,THUGS RJE CHEN PO'I BDAG NYID CAN, ,'GRO BA'I GTZO LA
BDAG SKYABS MCHI, ,RDO RJE SEMS DPA' YAB YUM RANG LA THIM PAS,
RANG GI SGO

@087A *, ,GSUM DANG, RDO RJE SEMS DPA'I SKU GSUNG THUGS DBYER MI
PHYED PAR GYUR, RANG NYID 'JIGS BYED ZHAL GCIG PHYAG GNYIS PAR
GSAL BA'I THUGS KAR PADMA DANG NYI MA LA GNAS PA'I H'Um GI 'OD
ZER

GYIS 'JIG RTEN GYI KHAMS MU MED PA GSAL BAR BYAS, DE NA BZHUGS
PA'I SANGS RGYAS DANG BYANG CHUB SEMS DPA' DANG, KHRO BO DANG
RIG PA'I TSOGS KYIS BSKOR BA'I RDO RJE 'JIGS BYED BLA MA DANG
BCAS PA SPYAN DRANGS,

'OD ZER RANG GI SNYING GAR THIM, GANG GI DRIN GYIS BDE CHEN
GNAS, ,SKAD CIG GIS NI THOB 'GYUR BA, ,BLA MA RIN CHEN LTA BU
YI, ,RDO RJE CAN ZHABS PAD LA 'DUD, ,GZUGS MCHOG MCHOG TU DRAG
PO CHE, ,DPA' BO MCHOG

GI SPYOD YUL CAN, ,GDUL DKA' 'DUL BA'I DON MDZAD PA, ,RDO RJE
'JIGS BYED LA PHYAG 'TSAL, RANG GI SNYING GA'I H'Um LAS BYUNG
BA'I MCHOD PA'I LHA MO RNAMS KYIS MCHOD PAR GYUR, AOm YA M'ANTA
KA SA PA RI W'A RA

AARGHAm PRA T'I TZTSA H'Um SV'AH'A, DE BZHIN DU, P'A DYAm,
PUshPE, DH'U PE, A'A LO KE, GANDHE, NEE BI DYA, SHAPTA PRA T'I
TZTSA H'Um SV'AH'A, RAB 'BYAMS ZHING NA DBANG PO'I NYER 'TSE,
,RAB TU MDZES PA'I MCHOD SPRIN RGYA MTSO, ,RAB MCHOG PHUL DU
BYUNG

BA DU MA, ,RAB DANG YID KYIS MCHOD PAR 'BUL LO, ,MA RIG 'THUG
POS THOG MA MED NAS, ,MA BSDAMS SGO NAS NYES PA GANG BGYIS, ,MA
LUS RGYAL BA SRAS BCAS SPYAN SNGAR, ,MA GSANG 'GYOD PA'I BSAM
PAS

@087B 'CHAGS SO, ,'JIG RTEN 'JIG RTEN 'DAS PA'I LEGS RGYU,
,'PHAGS DANG BYIS PA'I SKYE BO'I DGE RTZA, ,MA LUS LUS PA MED PA
KUN LA, ,LHAG BSAM BSAM PA THAG PAS YI RANG, ,MTHA' YAS YON TAN
TSOGS KYI

GTER CHEN, ,MA RIG THIBS POR ZHUGS PA'I SGRON ME, ,SKYE DGU'I
LAM STON RGYAL BA RNAMS LA, ,THEG MCHOG GSUNG PHYIR GUS PAS
BSKUL LO, ,GRANGS MED 'GRO BA'I BLO DANG 'TSAM PAR, ,RANG RANG
RJES 'DZIN MDZAD PA RDZOGS

TSE; ;ZHI BAR GZHOL BAR BZHED PA RNAMS LA, ,SRID MTHA'I BAR DU
BZHUGS PAR GSOL LO, ,DGE 'DIS MTSON PA'I LEGS TSOGS THAMS CAD,
,KUN NAS BSDOMS PA'I MTHU LA BRTEN NAS, ,RGYAL BA KUN GYI MKHYEN

BRTZE GCIG BSDUS, ,GSHIN RJE'I GSHED NI 'GRUB PAR GYUR CIG ,DKON
MCHOG GSUM LA SKYABS SU 'GRO, SOGS DANG, SANGS RGYAS BYANG CHUB
SEMS DPA' KUN, SOGS KYI MTHAR, SEMS CAN THAMS CAD BDE BA

DANG LDAN PAR GYUR CIG ,SEMS CAN THAMS CAD SDUG BSNGAL DANG BRAL
BAR GYUR CIG ,SEMS CAN THAMS CAD BDE BA DANG MI 'BRAL BAR GYUR
CIG ,SEMS CAN THAMS CAD 'JIG RTEN GYI CHOS BRGYAD DANG GZUNG
'DZIN GYI

RNAM PAR RTOG PAS MI BSKYOD PA'I BTANG SNYOMS LA GNAS PAR BYA'O,
,AOm SVA BH'A WA SHUDDH'A: SARBA DHARM'A: SVA BH'A WA SHUDDHO
NYAHAm, AOm SH'UN+YA T'A DZNY'A NA BADZRA SVA BH'A WA A'ATMA
KONYAHAm, CHOS THAMS CAD BRTEN NAS BTAGS PA YIN PA'I

@088A *, ,PHYIR; RTAG CHAD LA SOGS PA'I MTHA' BZHI DANG BRAL
BA'I BDAG MED PA'I STONG PA NYID DU GYUR, STONG PA'I NGANG LAS
SNA TSOGS PADMA DANG NYI MA'I DKYIL 'KHOR LA GNAS PA'I MA HE RAB
TU KHROS PA'I

GDAN GYI STENG DU H'Um LAS KHRO BO'I RDO RJE KHA DOG NAG PO RTZE
DGU PA RVA SHIN TU GDENGS PA, LTE BA LA H'Um GIS MTSAN PA, DE
LAS 'OD 'PHROS, 'GRO BA RNAMS RDO RJE 'JIGS BYED KYI GO 'PHANG
LA BKOD, LHAN CIG TU 'DUS NAS RDO

RJE LA THIM PAR GYUR, DE YONGS SU GYUR PA LAS, RANG NYID DPAL
RDO RJE 'JIGS BYED CHEN PO SKU MDOG MTHING NAG ZHAL GCIG PHYAG
GNYIS KYI GA-YAS 'BAR BA'I GRI GUG DANG, GA-YON BDUD RTZIS GANG
BA'I THOD PA 'DZIN

PA, ZHABS GA-YAS BSKUMS SHING GA-YON BRKYANGS PA'I STABS KYIS
BZHUGS PA, KHAMS GSUM PO ZA BAR NUS PA, HA HA ZHES SGROG CING
LJAGS 'DRIL BA, MCHE BA RNAM PAR GTZIGS SHING KHRO GNYER CAN,
KALPA

'JIG PA'I ME'I PHUNG PO LTA BU'I SPYAN GSUM SDANG MIG TU GZIGS
PA, SKRA KHAM SER GYEN DU BRDZES PA, H'Um DANG PHAt KYI SGRA
CHEN PO 'BRUG LTAR SGROG PA, MI'I KHRAG DANG ZHAG DANG RKANG
DANG TSIL BU ZA BA, 'JIGS

SU RUNG BA'I THOD PA BSKAM PO LNGAS DBU BRGYAN CING, MGO BO RLON
PA LNGA BCU'I DO SHAL CAN, SBRUL NAG PO'I MCHOD PHYIR THOGS DANG
MI RUS KYI RGYAN GYIS BRGYAN PA, GSUS PA CHE BA GCER BU'I GZUGS
CAN, MTSAN

@088B MA DMAR PO GYEN DU 'GRENG BA, ,SMIN MA DANG RDZI MA DANG
SMA RA DANG BA SPU RNAMS DUS MTHA'I ME LTAR 'BAR BA, ,NYI MA
'BUM GYI GZI BRJID DANG LDAN PA, YE SHES KYI ME RAB TU 'BAR BA'I
KLONG DKYIL NA BZHUGS PA'O, ,RANG GI SPYI BOR

SKU RDO RJE'I NGO BO AOm DKAR PO, MGRIN PAR GSUNG RDO RJE'I NGO
BO A'A: DMAR PO, THUGS KAR THUGS RDO RJE'I NGO BO H'Um SNGON POS
MTSAN PAR GYUR, RANG GI THUGS KA'I H'Um LAS 'OD ZER 'PHROS, RANG
BZHIN GYI GNAS NAS DPAL RDO RJE

'JIGS BYED KYI LHA TSOGS SPYAN DRANGS, AOm HR'I: shtR'I: BI KRi
T'A NA NA H'Um PHAt, CES PAS PHYI 'BRANG GI BGEGS BSKRAD, AOm YA
M'ANTA KA SA PA RI W'A RA AARGHAm PRA T'I TZTSA H'Um SV'AH'A,
ZHES PA NAS SHAPTA'I BAR GYIS MCHOD, DZA: H'Um BAm HO:

GNYIS SU MED PAR GYUR, SLAR YANG THUGS KA'I H'Um LAS 'OD 'PHROS,
DBANG GI LHA RNAMS SPYAN DRANGS, AOm SARBA TA TH'A GA TA AA BHI
shE KA TA SA MA YA SHR'I A'A: H'Um, ZHES DBANG BSKUR, SKU YE
SHES KYI BDUD RTZIS GANG, DRI MA THAMS

CAD DAG ,CHU LHAG PA SPYI GTZUG TU GNAS PA YONGS SU GYUR PA LAS
MI BSKYOD PAS DBU BRGYAN PAR GYUR, DE NAS THUGS KA'I H'Um GI 'OD
ZER GYI SNA LAS MCHOD PA'I LHA MO DPAG TU MED PA BYUNG STE, RANG
NYID 'JIGS BYED DU

GSAL BA LA MCHOD PAR BSAMS LA, GONG BZHIN MCHOD, NANG MCHOD BLA
MA BRGYUD PA YI DAM CHOS SKYONG SOGS LA PHUL, BDAG NYID KYIS
KYANG MYANG, DE NAS LHA MO RNAMS KYIS BDAG NYID LA MGRIN GCIG TU
BSTOD

@089A *, ,PAR BSAMS PA, NA MA: SHR'I BADZRA BHEE RA W'A YA, THAL
CHEN MDOG CAN MA HE'I STENG NA, ,MA HE'I GDONG CAN GSHIN RJE'I
GSHED NI, ,'JIGS RUNG ZHAL GDANGS MCHE BA GTZIGS SHING, ,RNGAMS
PA'I SGRA

DBYANGS SGROG LA PHYAG 'TSAL, ,MIG SMAN LTA BUR GNAG PA'I SKU
NI, ,RAB TU KHROS PA'I KHRO GNYER DANG LDAN, ,DMAR LA ZLUM PA'I
SPYAN GSUM BGRAD NAS, ,BDUD DPUNG PHYE MAR 'THAG LA PHYAG 'TSAL,
,GA-YAS

GA-YON PHYOG GIS 'BAR BA'I GRI GUG ,BDUD RTZIS GANG BA'I THOD PA
'DZIN ZHING, ,BRKYANGS BSKUMS ZHABS KYI GAR STABS BRJID PAS,
,LOG 'DREN ZIL GYIS GNON LA PHYAG 'TSAL, ,GCER BU RUS PA'I RGYAN
GYIS

MDZES SHING, ,RAL PA SER SKYA GYEN DU RAB 'BAR, ,GLOG LTAR
'KHYUG PA'I LJAGS NI BSKYOD PAS, ,SA GSUM GA-YO BAR MDZAD LA
PHYAG 'TSAL, ,THOD BSKAM LNGA YIS DBU LA LEGS BRGYAN, ,BRGYA
PHYED THOD PHRENG DO

SHAL 'PHYANG ZHING, ,NYIN BYED 'BUM PHRAG BSDOMS PA'I MDANGS
LDAN, ,YE SHES ME DPUNG 'PHRO LA PHYAG 'TSAL, ZHES PAS BSTOD LA,
DE NAS, RANG GI THUGS KAR NYI GDAN LA DBUS SU H'Um, DE'I MTHA'
SKOR DU YI

GE BDUN PA BKOD, DE'I MTHA' BSKOR DU YI GE BCU PA BKOD, DE'I
MTHA' RTZA SNGAGS KYIS BSKOR BAR DMIGS, SNGAGS RNAMS KHA DOG NAG
PO 'OD ZER DRAG CING RTZUB PA 'PHRO BA'I RNAM PA CAN DU BSAMS,
BGRANG

@089B 'PHRENG GSHIN RJE'I GSHED KYI NGO BO MI MGO'I PHRENG BA'I
RNAM PAR BLTAS LA, LHA'I RNAL 'BYOR LAS MA GA-YOS PA'I NGANG
NAS, TSIG GZHAN GYIS BAR MA CHOD PAR BZLA'O, ,DE NAS BZLAS PA'I
LHAG CHAD YIG BRGYAS BSKANGS

TE; GTOR MA NANG MCHOD LTAR BYIN GYIS BRLABS, SNGAR BZHIN BSKYED
CING YE SHES PA DGUG PA DANG DBANG BSKUR BA DANG MCHOD PA'I BAR
BYAS NAS, MGRON RNAMS KYI LJAGS H'Um LAS BYUNG BA'I RDO RJE RTZE
GCIG PA DKAR PO 'OD KYI

SBU GU CAN DU GYUR PAS GSOL BAR BSAMS LA, AOm HR'I: shtR'I: BI
KRi T'A NA NA H'Um PHAt, BADZRA BHEE RA W'A YA AADHI PA TA YE AI
DAm BA LIm PRA T'I TZTSA YE SV'AH'A, ZHES BDUN NAM GSUM GYIS
PHUL, SNGAR LTAR PHYI NANG GI MCHOD PAS MCHOD CING

BSTOD, PHYOGS SKYONG LA GTOR MA 'BUL BAR SPRO NA, GONG BZHIN
BYIN GYIS BRLABS, RANG GI THUGS KA'I H'Um SNGON PO'I 'OD ZER
LCAGS KYU'I RNAM PA CAN GYIS PHYOGS SKYONG 'KHOR BCAS BKUG STE,
PHYOGS MTSAMS RNAMS

SU 'KHOD PA SKAD CIG GIS 'OD GSAL DU BCUG PA LAS, DPAL RDO RJE
'JIGS BYED ZHAL GCIG PHYAG GNYIS KYIS GRI GUG DANG THOD PA 'DZIN
PA'I SKUR BZHENGS PA'I MGRON RNAMS KYI LJAGS H'Um LAS SKYES PA'I
RDO RJE RTZE

GCIG PA DKAR PO 'OD KYI SBU GU CAN GYIS GSOL BAR GYUR PAR BSAMS
LA, BCU GSUM MA LTAR DBUL, YANG NA AOm AINDRA YE, AAGNA YE ZHES
SOGS KYIS PHUL YANG RUNG BAR RVA PA RNAMS BZHED DO, ,'DOD DON LA
GSOL

@090A *, ,BA GDAB, DE NAS CHOS RGYAL LA NGES PAR GTOR MA SKABS
'DIR 'BUL ZHING, 'CHI BDAG MA'I BSTOD BSKUL BYED PA YANG RJE
BTZUN R'A LO NAS RJE BLA MA'I BAR GYI BLA MA THAMS CAD BZHED PA
LTAR GAL CHE'O, YI

GE BRGYA PAS LHAG CHAD KHA BSKANGS, MA RNYED YONGS SU MA SHES
DANG, ZHES SOGS KYIS BZOD PAR GSOL, YE SHES PA RANG GNAS SU
GSHEGS, DAM TSIG PA BDAG NYID LA THIM PAR BSAM, CHOS KYI RGYAL
PO RJE BTZUN

TZONG KHA PA'I, ,LHAG PA'I LHA MCHOG RDO RJE 'JIGS BYED KYI,
,SGRUB THABS TSUL 'DIR 'BAD PA'I DGE BA DES, ,'GRO KUN 'JAM
DBYANGS ZHI KHRO MYUR 'GRUB SHOG ,CES DPAL RDO RJE 'JIGS BYED
KYI SGRUB THABS DNGOS GRUB KUN

'BYUNG ZHES BYA BA 'DI YANG, LHA DANG SKYE BO KUN GYI BSOD NAMS
KYI ZHING, MNYAM MED SH'AKYA'I RGYAL PO'I SKU'I SNANG BRNYAN GYI
RIM GRO PA, NANG SO CHOS RJE KUN DGA' DPAL 'BYOR GYIS BSKUL BA
LA BRTEN NAS, BTZUN PA BLO

BZANG CHOS KYI RGYAL MTSAN GYIS DBEN SA CHOS KYI PHO BRANG DU
SBYAR BA'O,, ,,