` (DBYANGS CAN MA'I SGRUB THABS DANG RJES GNANG GI YI GE BZHUGS,) ` NA MO GU RU
SVA RA SVA STYEE, 'DIR

LHA MO DBYANGS CAN MA DKAR MO SGRUB PAR 'DOD PAS, SKYABS YUL
GSAL BTAB STE, BLA MA LA SKYABS SU MCHI'O, ,SANGS RGYAS LA
SKYABS SU MCHI'O, ,CHOS LA SKYABS SU MCHI'O, ,DGE 'DUN LA SKYABS
SU

MCHI'O, ,LAN GSUM, SEMS CAN GYI DON DU SANGS RGYAS THOB PAR BYA,
DE'I PHYIR DU LHA MO DBYANGS CAN MA BSGRUB PAR BYA'O, ,LAN GSUM,
RANG SKAD CIG GIS LHA MO DBYANGS CAN MAR GSAL BA'I THUGS

@045B KA'I HR'I: YIG GI 'OD ZER GYIS, BLA MA DANG GNYIS SU MED
PA'I LHA MO DBYANGS CAN MA LA SANGS RGYAS DANG BYANG CHUB SEMS
DPA'I TSOGS KYIS SKOR BA MDUN GYI NAM MKHAR AOm BADZRA SA MA
DZA: NA MO GU RU BHYA: NA

MA SSVARA SVA STI SA PA RI W'A RE BHYA: AOm SVA RA SVA STI SA PA
RI W'A RA ARGHAm PRA T'I TZTSA YE SV'A H'A, P'A DYAm PRAT'I
TZTSA YE SV'AH'A, BADZRA PUsH'E, DH'U PE, A'A LO KE, GANDHE, NEE
WI DYE, SHAPTA A'A: H'Um, DKON MCHOG GSUM LA BDAG SKYABS

MCHI; ;SKIG PA THAMS CAD SO SOR BSHAGS, ,'GRO BA'I DGE LA RJES
YE RANG, ,SANGS RGYAS BYANG CHUB YID KYIS GZUNG, LAN GSUM, SEMS
CAN THAMS CAD BDE BA DANG LDAN PAR GYUR CIG ,SDUG BSNGAL DANG
BRAL

BAR GYUR CIG ,BDE BA DANG MI 'BRAL BAR GYUR CIG ,BTANG SNYOMS LA
GNAS PAR GYUR CIG ,AOm SH'UN+YA T'A DZNY'A NA BADZRA SVA BH'A WA
A'A TMA KO NYA HAm, STONG PA NYID DU GYUR, STONG PA'I NGANG LAS
PAm LAS PADMA DKAR PO 'DAB MA

BRGYAD PA'I LTE BAR, AA LAS ZLA BA'I DKYIL 'KHOR GYI STENG DU
RANG GI SEMS NYID HR'I: DKAR PO, DE LAS 'OD ZER 'PHROS, DON
GNYIS BYAS, 'DUS YONGS SU GYUR PA LAS, RANG NYID SGRA DBYANGS
LHA MO DBYANGS CAN

MA SKU MDOG DKAR MO ZHAL GCIG PHYAG GNYIS KYI GA-YON PAS
BEEd'URYA'I PI WANG RGYUN STONG DANG LDAN PA DKUR BRTAN NAS
BZUNG BA, GA-YAS PA'I SOR MOS BZUNG BA LAS BRTZON PA, SGEG CING
CHAGS PA'I NYAMS

@046A *, ,DANG LDAN PA'I LANG TSO BCU DRUG LON PA'I NA TSOD CAN,
GNAG CING SNUM PA'I DBU SKRA PHYED ME TOG GI 'PHRENG BAS THOR
TSUGS SU BCINGS PA LA RIN PO CHE'I GTZUG RGYAN DANG ZLA PHYED
KYIS SPRAS SHING

PHYED SIL BUR GROL BAS SKU STONG KHEBS PA, DAR DKAR GYI STOD
GA-YOGS DANG PANYTZA LI KA'I SMAD GA-YOGS MDZES PAR GSOL ZHING
RIN PO CHE'I RGYAN BRGYAD KYIS BRGYAN PA, ZHABS GNYIS SKYIS
KRUNG PHYED PA TZOG

PU'I STOBS KYIS BZHUGS PA'I SNYING AUTPA LA DMAR PO KHA 'BUS PA
LTA BU'I NANG DU SROG GI NGO BO AOm DKAR PO'I N'A DA LAS 'OD ZER
DKAR PO LCAGS KYU LTA BU 'PHROS, SNA BUG GA-YAS NAS THON, LHO
PHYOGS RGYA MTSO'I

'GRAM DRI ZA DGA' BA'I TSAL NA BZHUGS PA'I LHA MO DBYANGS CAN
MA'I SHANGS BUG GA-YON NAS ZHUGS, THUGS KA'I SHES RAB KYI 'KHOR
LO LA BTAB STE SHANGS BUG GA-YAS KYI LAM NAS MDUN GYI NAM MKHAR
SPYAN

DRANGS, AOm PRI TE DE W'I HR'I: PUshPE, DH'U PE; A'A LO KE,
GANDHE; NEE WI DYE, SHAPTA A'A: H'Um, DZA: H'Um BAm HO: 'KHOR LO
'OD KYI RNAM PAR SNA BUG GA-YON NAS ZHUGS TE, SNYING GA'I AOm LA
THIM PA YONGS SU GYUR PA LAS, SHES

RAB KYI 'KHOR LO PADMA DKAR PO 'DAB MA BRGYAD PA'I LTE BAR PHRA
BA'I DKYIL 'KHOR GYI STENG DU HR'I: DKAR PO N'A DA DANG BCAS PA,
'DAB MA BRGYAD LA DBYANGS YIG GNYIS GNYIS MDUN NAS GA-YAS SKOR
DU GNAS PA

@046B LAS 'OD ZER DKAR PO'I TSOGS 'PHROS PAS LUS KYI NANG THAMS
CAD KHENGS, MI SHES PA'I MUN PA THAMS CAD SANGS, ,SHES BYA SPYI
DANG KHYAD PAR 'CHAD RTZOD RTZOM GSUM LA BLO GROS KYI SNANG BA
THOGS MED DU RGYAS, LUS NGAG

YID GSUM BDE BA CHEN LOS KHYAB PAR GYUR PAR BSGOM, SKYON BZLAS
DMIGS NI, HR'I: GIN'A DA LAS HRIm: YIG GI 'PHRENG BA BYUNG BA
ZHAL NAS THON, LTE BA NAS ZHUGS TE SNYING GA'I HR'Im: LA THIM
PA'I SNGAGS 'PHRENG MGAL ME'I 'KHOR LO

LTAR DRAG TU 'KHOR BA'I 'OD ZER GYIS RANG GZHAN GYI SDIG SGRIB
DANG RMONGS MUN THAMS CAD SBYANGS, 'KHOR 'DAS SNOD BCUD KYIS
BSDUS PA'I YON TAN THAMS CAD 'OD ZER DKAR PO'I RNAM PAR BSDUS TE
HR'I: LA THIM PAR

BSAM LA HR'Im: NYID BZLA'O, ,BSNYEN TSAD NI, DNGOS NYAMS RMA
GSUM DU RTAGS BYUNG BA'AM, SNGAGS KYI GRANGS TSIG 'BUM NYI KHRI
LNGA STONG DU GSUNGS PA DE LA BZHI 'GYUR DGOS PAS LNGA 'BUM MAM,
DE YANG GSUM 'GYUR

DU RTZOM NA 'BUM PHRAG BCO LNGA BZLA'O, ,GTOR MA 'BUL NA SNOD
GTZANG MAR DKAR GTOR MCHOD PA DANG BCAS PA BSHAMS LA, MCHOD
GTOR
RNAMS PHUL DU BYUNG BA'I LHA RDZAS SU GYUR, AOm A'A: H'Um, LAN
GSUM,

THUGS KA'I 'OD KYIS NGAG DBANG DBYANGS CAN LHA, ,SPYAN DRANGS
ZAG MED BDUD RTZIS TSIM PAR GYUR, ,AOm SVA RA SVA STI HRI: AA
K'A RO MU KHAm SARBA DHARM'A N'Am A'ARYA NU TPANNA TV'A TA AO
A'E: H'Um PHAt SV'AH'A, LAN LNGAS PHUL, AOm
@47A SVA RA SVA STI ZHES SOGS KYIS GONG LTAR MCHOD, MA LUS
RGYAL BA'I YE SHES SGYU 'PHRUL GANG, ,PHYAG NA PADMO'I TSEMS
DKAR ZE'U 'BRU LAS, ,YID 'PHROG 'JO SGEG LHA

MO'I SKUR BSTEN PA, ,NGAG DBANG LHA MO'I ZHABS LA PHYAG 'TSAL
LO, ,ZHES BSTOD, PHYOGS THAMS CAD LAS RNAM PAR RGYAL BA'I SHES
RAB STZAL DU GSOL, ,ZHES GSOL

BA MANG DU BTAB, AOm BADZRA SVATV'A H'Um, ZHES BZLAS NAS, MA
'BYOR PA DANG NYAMS PA DANG, ZHES SOGS KYIS BZOD PAR GSOL,
MDUN BSKYED KYI LHA MO RANG LA THIM PA'I GNAS

GSUM DU AOm A'A: H'Um GIS MTSAN PAR GYUR, DGE BA 'DI YIS MYUR
DU BDAG ,DBYANGS CAN LHA MO 'GRUB GYUR NAS, ,ZHES SOGS DANG,
NYIN MO BDE LEGS MTSAN BDE LEGS, ZHES

SOGS KYIS BSNGO SMON SHIS BRJOD BYA'O, ,( DE LTAR DBYANGS CAN
LHA MO'I SGRUB THABS 'DI'I, ,BYED PO BAN GZUGS DHA RMA BHA DRA
STE, ,LO RGYUS GRUB PA'I MTSAN MA LAS RIMS DANG, ,SBOGS CHOG
GEGS SEL BOGS 'DON

DMIGS GNAD SOGS, ,BO DONG PAn CHEN DGE 'DUN RGYA MTSO'I DPAL,
,T'A RA N'A THA SOGS KYI GZHUNG DU GSAL, ,DGE BAS 'CHAD RTZOD
RTZOM LA THOGS MED PA'I, ,BLO GROS YAR ZLA'I DKYIL 'KHOR
RDZOGS GYUR CIG, SARBA MANGGA LAm,)

@047B ` NA MASSVA RA SVASTYEE, SGRA DBYANGS LHA MO DBYANGS CAN
MA'I RJES GNANG BYA BAR 'DOD PAS, DUS TSES BZANG BAR STEGS BU
GRU BZHI LA PADMA 'DAB BRGYAD BRIS PA'I LTE 'DAB TU DKAR GSUM
MNGAR

GSUM DANG BZHI MNYAM SBYAR BA'I TING LO SLOB MA'I GRAGS DANG
MNYAM PA BKOD, DE'I STENG DU MNYDZI'I KHAR ME LONG LA, BA DKAR
DMAR GANG RUNG GI DKAR GSUM DANG SBRANG RTZI LA, GLA RTZI; GUR
GUM, TZAN

DAN; 'GI'U HAm STE BZHI MNYAM BTAB PAS PADMA 'DAB BRGYAD BRIS
PA LA, 'BRAS DKAR SBYAR TE LTE BAR HR'Im: 'DAB MA BRGYUD LA
DBYANGS YIG GNYIS GNYIS MDUN NAS GA-YAS SKOR DU DBU PHYIR
BSTAN

TE GSAL BAR BKOD, DE'I MDUN NAS GA-YAS SKOR DU CHU GNYIS NYER
SPYOD DANG MTSAMS 'DZIN GYI ME TOG ,MDUN DU DKAR GTOR ZLUM PO
DANG, LAS BUM CHU GTZANG DANG BUM RDZAS SPYI DANG KHYAD PAR BA
DKAR

DMAR GYI DKAR GSUM MNGAR GSUM BZHI MNYAM DANG BCAS PAS RAN PAR
BKANG BA LA GZUNGS THAG BTAGS PA SOGS DGOS PA'I YO BYAD RNAMS
TSOGS PAR BYAS TE, LOGS SU BKOD PA LTAR

BDAG BSKYED BZLAS PA DANG BCAS PA SNGON DU BTANG, GZUNGS THAG
NAS BZUNG LA, AOm AA A'A AI A'I A'A A'U Ri Ri Li L'i AE AEE AO
AOO AAm AA: SV'A H'A, ZHES BRGYA RTZA BRGYAD BZLAS LA BUM CHU
BSGRUB,

@48A DE NAS MDUN GYI BSGRUB GZHI AA MRi TES BSANGS, SH'U N+YA
TAS SBYANGS, STONG PA'I NGANG LAS H'Um LAS BYUNG BA'I SRUNG
'KHOR GYI DBUS SU AAm YONGS SU GYUR PA LAS SHES  RAB KYI 'KHOR
LO, ZHES PA NAS, 'OD ZER DKAR PO'I TSOGS 'PHROS PAS LHO PHYOGS
RGYA MTSO'I 'GRAM DRI ZA DGA' BA'I, ZHES PA NAS, DZA: H'Um BAm
HO: 'KHOR LO DAM TSIG PA DANG GNYIS

SU MED PAR GYUR, AOm PRI TI DE WI HR'Im: AA A'A AI A'I AU A'U
Ri R'i LI L'i AE AEE AO AOO AAm AA: ZHES BRGYA RTZA BRGYAD
BZLAS LA, SHES RAB KYI 'KHOR LO SRUNG 'KHOR DANG BCAS PA LHA
MO DBYANGS

CAN MA'I SKUR GYUR, MCHOD GTOR RNAMS PHUL DU BYUNG BA'I LHA
RDZAS SU GYUR, AOm A'A: H'Um, LAN GSUM, AOm SVA RA SVASTI
HR'Im: AA K'A RO, ZHES PA NAS, BDAG DANG SLOB MA RNAMS KYIS
GTZO

BYAS PA'I SEMS CAN THAMS CAD LA PHYOGS THAMS CAD LAS RNAM PAR
RGYAL BA'I SHES RAB STZAL TU GSOL, ZHES GSOL BA BTAB, DE NAS
SLOB MA RNAMS PHYAG KHRUS SNGON DU 'GRO BAS 'BRU DKAR GYIS PAD

'DAB BRGYAD BKOD PA'I GDAN LA GOS DKAR PO GYON TE TZOG PUR
GNAS PA LA, CHOS BSHAD SPYI DANG, BYE BRAG SNGON RDZOGS LDAN
GYI DUS SU, RI RAB KYI LHO'I RGYA MTSO BDUD RTZI'I RANG

@48B BZHIN DU GNAS PA, PHYOGS BCU'I RLUNG BKOD PA MTHA' YAS
PAS GA-YOS PA LAS DRI ZA'I GLU LTAR SNYAN PA'I SGRA DBYANGS
KYIS DPAG TSAD BYE BAR KHYAB PA LA, TSANGS PA CHEN PO MI 'CHI
BAS LO STONG GI

BAR DU MNYAN CING RO MYANGS PAS, RGYA MTSO'I SGRA DBYANGS KYIS
MA'I RNGUL DANG, TSANGS PAS MNYAN CING RO MYANGS PAS PHA'I SA
BON GYI DOD BYAS TE YUM CHEN MO SHES RAB KYI PHA ROL TU PHYIN
MA NYID SRID

PA GSUM GYI SNYAN PA'I SGRA DBYANGS THAMS CAD GCIG TU BSDUS PA
LAS LHA MO SA GSUM NA 'GRAN ZLA MED PA'I MCHOR SGEG DANG LDAN
PA ZHIG TU SPRUL NAS NAM MKHA'I DKYIL NA GNAS TE, SKYE BO
RNAMS

CHOS DANG MTHUN PAR SPYOD PA'I TSE DGA' BA'I GAR MDZAD PA'I
MTHUS YID CAN RNAMS BLO GSAL ZHING DBYANGS SNYAN LA, CHOS MA
YIN PA SPYOD PA'I TSE LHA MO DE YANG PHYIR PHYOGS TE 'DUG PA'I
MTHUS BLO RMONGS

SHING LDAB LDIB TU SMRA BAR 'GYUR BAS SVA RA SVA ST'I STE
DBYANGS CAN MA ZHES 'JIG RTEN NA GRAGS SO, ,DE LTA BU'I LHA MO
'DI LHAG PA'I LHAR BSTEN NAS BSGOM BZLAS LA 'BED NA 'CHAD
RTZOD RTZOM GSUM

GYI BLO GROS BDE BLAG TU STZOL BA NI, BO DONG PA PHYOGS LAS
RNAM RGYAL, THAMS CAD MKHYEN PA DGE 'DUN RGYA MTSO, PAn CHEN
BLO BZANG CHOS KYI RGYAL MTSAN SOGS BRGYUD PA 'DI'I BLA MA

@49A GONG MA RNAMS KYI RNAM THAR GYIS SHES SHING, 'DI'I BYIN
RLABS SHES RGYUD LA 'JUG PA LA SNGON DU RJES GNANG LEGS PAR
THOB DGOS PAS, MAndAL PHUL, SLOB DPON

BDAG LA DGONGS SU GSOL, ,SGRA DBYANGS LHA MO DBYANGS CAN MA'I,
,SKU GSUNG THUGS DANG 'PHRIN LAS KYI, ,RJES SU GNANG BA BDAG
LA STZOL, ,CES LAN GSUM GYIS GSOL BA BTAB, DKON

MCHOG GSUM LA BDAG SKYABS MCHI, ZHES SOGS LAN GSUM GYIS YAN
LAG BDUN PA DANG SDOM GZUNGS BYA, SLOB DPON DANG MDUN BSKYED
DBYANGS CAN MAR GSAL BA'I THUGS KA'I HR'Im: LAS

'OD ZER 'PHROS PAS, SLOB MA'I SDIG SGRIB DANG MA DAG PA'I
SNANG ZHEN THAMS CAD SBYANGS PAR GYUR, AOm SH'U N+YA T'A SA
SLOB MA RNAMS STONG PAR SBYANGS, STONG PA'I NGANG LAS, PAm LAS
PADMA DKAR PO

'DAB MA BRGYAD PA'I LTE BAR, A'A LAS ZLA BA'I DKYIL 'KHOR GYI
STENG DU, SLOB MA RNAMS KYI SEMS NYID HR'I: DKAR PO, DE LAS
'OD ZER 'PHROS, DON GNYIS BYAS, 'DUS YONGS SU

GYUR PA LAS, SLOB MA RNAMS RER NAS SGRA DBYANGS LHA MO, ZHES
PA NAS, SROG GI NGO BO AAm DKAR POS MTSAN PAR GYUR, SLOB DPON
GYIS THUGS KA'I HR'Im: LAS 'OD ZER DKAR PO

@49B LCAGS KYU LTA BU 'PHROS, SNA BUG GA-YAS NAS THON, ZHES PA
NAS, DZA: H'Um BAm HO: 'KHOR LO 'OD KYI RNAM PAR SLOB MA RNAMS
KYI SNA BUG GA-YON NAS ZHUGS TE SNYING GA'I AAm LA THIMS PAS
SKU'I

RJES GNANG THOB PAR GYUR, HR'Im: NYER GCIG DANG A'A LI LEN
GSUM RJES SU ZLOS PAS, SLOB DPON DANG MDUN BSKYED KYI MGRIN
PAR 'KHOR LO DKAR PO'I LTE BAR HR'Im: DANG RTZIBS BCU DRUG

LA A'A LI BCU DRUG GNAS PA LAS, RANG 'DRA GNYIS PA SNGAGS KYI
SGRA SGROG BAR CHAD NAS 'OD ZER GYIS SLOB MA RNAMS KYI LUS
THAMS CAD KHENGS, 'KHOR LO MGRIN PAR THIMS PAS GSUNG

GI RJES GNANG THOB PAR GYUR, TING LO SBAR TE MING DU BCUG PAS,
SLOB DPON DANG MDUN BSKYED KYI THUGS KA'I HR'Im: LAS 'OD ZER
'PHROS PA, SLOB MA RNAMS KYI SNYING GA'I AAm LA THIM PAS

THUGS KYI RJES GNANG THOB PAR GYUR, DBYANGS YIG BZLA BZHIN DU
MDUN BSKYED KYI MAndAL BUM CHUS BKRUS PA'I KHU BA SLOB MA
RNAMS LA BLUD PAS, MDUN BSKYED KYI LHA MO 'OD DU ZHU

NAS SLOB MA RNAMS LA THIMS PAS SGO GSUM GYI DRI MA DAG CING
SHES RAB KYI SNANG BA RGYAS TE YON TEN 'PHRIN LAS KYI RJES
GNANG THOB PAR GYUR, GTZO BO JI LTAR SOGS

@50A MAndAL PHUL, DENG NAS BRTZAMS TE SOGS BYA, MJUG, RANG GI
GNAS GSUM DU AOm A'A: H'Um GIS MTSAN PAR BSAMS NAS, BSNGO SMON
SHIS BRJOD BYA'O, ,ZHES PA

'DI YANG SNGON BYON DAM PA'I PHYAG BZHES JI LTA BA BZHIN DU
DGE SLONG DHARMA BHA DRAS SUG BRIS SU BGYIS PA'O,, ` GTOR 'BUL
SOGS KYI MJUG TU, ZHES GSOL BA BTAB PAS,

MDUN BSKYED KYI LHA MO'I THUGS KA NAS DBYANGS CAN MA SNGON MO
PHYAG NA RIN PO CHE'I SNOD SHING TOG GSAR PAS GANG BA BSNAMS
PA ZHIG BYUNG STE SNOD SHING TOG DANG BCAS PA MDUN BSKYED KYI
LHA MO'I PHYAG

TU PHUL NAS DBYANGS CAN MA SNGON MO RANG GI SNYING GAR THIM
PAS THUGS KYI BYIN RLABS THOB PAR BSAM, SHING TOG GCIG LAS
DBYANGS CAN MA DMAR MO ZHIG CHU LAS CHU SBUR RDOL BA LTAR THON
PAS

MDUN BSKYED KYI LHA MO LAS SNOD SHING TOG DANG BCAS PA BLANGS
TE RANG LA STZAL BA LONGS SU SPYAD CING, DBYANGS CAN MA DMAR
MO RANG GI MGRIN PAR THIMS PAS GSUNG GI BYIN RLABS THOB PAR
BSAM,

MDUN BSKYED KYI LHA MO AI WANG GI SGRA SNYAN PO BSKUL BZHIN DU
RANG GI SPYI BOR THIMS PAS SKU'I BYIN RLABS THOB PAR BSAM MO,
,'DI PAn CHEN CHOS KYI RGYAL PO NAS BRGYUD PA'I SNYAN BRGYUD
YI GER BKOD

@50B PA YIN PAS SHIN TU GSANG BA GNAD DO,,