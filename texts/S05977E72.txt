,,*, ,NA MO GU RU MANYDZU GHO sh'A YA, GANG GI ZHABS PAD

GTZUG GIS GUS MCHOD PA, ,DE LA MCHOG DANG THUN MONG DNGOS GRUB
KUN, ,YID LA RE BA JI BZHIN STZOL MDZAD PA'I, ,RDO RJE 'CHANG
DBANG BLA MA'I ZHABS BTUD NAS, ,BLA MA YI DAM BSRUNG MA'I TSOGS
RNAMS LA, ,MCHOD

GTOR 'BUL TSUL RGYUN GYI RNAL 'BYOR DU, ,JI LTAR BYA BA'I RIM PA
'DIR BSHAD KYI, ,DA NI BDUD SDE BAG YOD BSTEN PAR RIGS, ,'DIR YI
DAM, MGON PO, CHOS RGYAL, LHA MO DANG BCAS PA RNAMS LA GTOR MA
'BUL

TSUL RGYUN GYI NYAMS LEN 'KHYER BDE BAR BYA BA NI, MCHOD GTOR
RNAMS PHYAG LEN BZHIN DU BSHAMS, RANG NYID SKAD CIG GIS DPAL RDO
RJE 'JIGS BYED ZHAL GCIG PHYAG GNYIS KYIS GRI GUG DANG THOD PA
'DZIN

@095B PA YUM DANG BCAS PA'I SKUR BZHENGS PAR GYUR, HR'I: sht'I:
SA BSANGS, SVA BH'A WAS SBYANGS, STONG PA NYID DU GYUR, STONG
PA'I NGANG LAS MCHOD GTOR RNAMS, RANG BZHIN BDE STONG, RNAM PA
MCHOD GTOR, BYED LAS DBANG PO DRUG GI

SPYOD YUL DU ZAG PA MED PA'I BDE BA KHYAD PAR CAN BSKYED PA SA
DANG BAR SNANG GI KHYON THAMS CAD GANG BAR GYUR, AOm A'A: H'Um,
LAN GSUM BRJOD NAS BYIN GYIS BRLABS, DE NAS ROL MO DBYANGS DANG
BCAS PAS 'DI SKAD CES

H'Um, RAB 'BYAMS RGYAL BA'I YAB GCIG 'JAM PA'I DBYANGS, ,MA
RUNGS GDUL DKA' 'DUL MDZAD GSHIN RJE'I GSHED, ,RTZA BRGYUD BLA
MA YI DAM LHA TSOGS BCAS, ,DAM TSIG LDAN PA'I GNAS 'DIR GSHEGS
SU

GSOL, ,MYUR MDZAD YE SHES MGON PO THUGS RJE'I GTER, ,LHA CHEN
CHOS KYI RGYAL PO BGEGS KYI DGRA, ,'DOD KHAMS GTZO MO DAM TSIG
LDAN PA'I PHYIR, ,RANG RANG 'KHOR DANG BCAS TE GNAS 'DIR GSHEGS,
,RANG GI MDUN DU

YE SHES LAS GRUB PA'I, ,'JIGS RUNG ME DPUNG 'BAR BA'I KLONG
DKYIL DU, ,BLA MA YI DAM BKA' BSRUNG GTZO BO GSUM, ,RNAL 'BYOR
'PHRIN LAS BSGRUB PHYIR RTAG BZHUGS GSOL, ,SNGAGS DANG TING
'DZIN PHYAG RGYAS BYIN

BRLABS PA'I, ,PHYI NANG MCHOD PA'I SPRIN PHUNG MKHA' LAM KHYAB,
,NGO MTSAR SPYAN GZIGS DAM RDZAS RGYA MTSO'I TSOGS, ,ZHING KUN
BKANG STE 'KHOR DANG BCAS LA 'BUL, ,DGRA BGEGS BSGRAL BA'I SHA
KHRAG LHUN POR SPUNGS,,
@096A *, ,BCUD LDAN BDUD RTZI'I BTUNG BA RGYA MTSOR BSKYIL, ,AOm
A'A: H'Um GIS BDUD RTZIR BYIN BRLABS TE, ,BLA MA YI DAM DAM CAN
TSOGS LA 'BUL, ZHES LAN GSUM GYIS GTOR MA PHUL NAS, BZHES NAS

SANGS RGYAS BSTAN PA BSRUNG BA DANG, ,BDAG CAG DPON SLOB 'KHOR
DANG BCAS PA LA, ,GNOD CING 'TSE BA'I DGRA BGEGS GDUG PA CAN,
,'PHRIN LAS DRAG PO'I STOBS KYIS TSAR GCOD MDZOD, ,BZLAS PA BYA
BAR 'DOD NA SKABS

'DIR BYA, H'Um, RGYAL BA KUN GYI MKHYEN PA'I LHA LAM LAS, ,'JAM
DPAL DPA' BO'I RTA BDUN DKYIL 'KHOR RGYAS, ,'PHRIN LAS DRAG PO'I
TSA ZER 'BUM PHRAG GIS, ,NAG PO'I SDE RNAMS 'JIGS PAR BYED LA
BSTOD, ,RNAL

'BYOR YONGS KYI DGRA LHA BSTEN PA'I GNYEN, ,BSTEN PAS ZHI RGYAS
DBANG DANG MNGON SPYOD KYI, ,SNA TSOGS 'PHRIN LAS 'DOD DGU'I
CHAR 'BEBS PA'I, ,LHA CHEN MGON PO 'KHOR DANG BCAS LA BDUD,
,DGRA BGEGS

RNAMS LA MTHAR BYED MNGON SUM BZHIN, ,SKAD CIG TZAM GYIS THAL
BAR BRLAG BYED CING, ,RNAL 'BYOR BU BZHIN SKYONG BA'I DAM TSIG
CAN, ,CHOS KYI RGYAL PO 'KHOR DANG BCAS LA BSTOD, ,'DOD KHAMS
DBANG

PHYUG GNAS GSUM MKHA' 'GRO'I GTZO, ,BSTAN PA'I DPAL GYUR BSTAN
'DZIN KUN GYI GNYEN, ,DMAG DANG ZOR GYIS DGRA BGEGS 'JOMS MDZAD
PA'I, ,RGYAL BA'I BSTAN BSRUNG GTZO MO KHYOD LA BSTOD, ,RNAL
'BYOR

@096B DGRA LHA CHEN PO KHYED RNAMS LA, ,BDAG CAG DPON SLOB MI
NOR 'KHOR BCAS RNAMS, ,BCOL LO BLTOS SO NYIN GSUM BYA RA DANG,
,MTSAN GSUM MEL TSE GA-YEL BA MED PAR MDZOD, ,MI 'DOD RKYEN NGAN
BAR GCOD ZHI BA

DANG, ,TSE DANG BSOD NAMS RIGS RGYUD RGYAS PA DANG, ,KHAMS GSUM
LONGS SPYOD SKYE DGU DBANG BSDU ZHING, ,SDANG DGRA GDON BGEGS
THAL BA'I RDUL DU RLOG ,MDOR NA MTHU LDAN BSRUNG MA KHYED RNAMS
KYIS, ,RNAL 'BYOR BDAG

CAG 'KHOR DANG BCAS PA LA, ,RTAG TU GA-YEL BA MED PAR GROGS
MDZAD NAS, ,MCHOG DANG THUN MONG DNGOS GRUB MA LUS STZOL, ,SRID
ZHI'I DPAL 'BYOR MA LUS 'BYUNG BA'I GZHI, ,THUB PA'I BSTAN PA
YUN RING GNAS PA DANG, ,

DE 'DZIN BYED PA'I SKYES BU DAM PA RNAMS, ,DPAL 'BYOR GYIS
BRGYAN YUN RING ZHABS BRTAN MDZOD, CES 'PHRIN LAS BCOL ZHING
SHIS BRJOD SOGS MJUG CHOG SPYI LTAR BYA'O, ,GANG GI RNAM DPYOD
YAL GA'I KHYON

YANGS LAS, ,GTOR 'BUL ME TOG GSAR PA'I LANG TSO CAN, ,SKAL BZANG
'DOD LHA'I RE BA SKONG BYED PA, ,GSAR DU BSKRUN PO CHOS KYI
RGYAL MTSAN NYID, ,BAR GCOD BDUD SDE'I RLABS LAS RGYAL BYAS TE,
,'PHRIN LAS RNAM

BZHI'I RIN CHEN LEN 'DOD RNAMS, ,MCHOD GTOR 'BUL BA'I THABS
MKHAS GRU RDZINGS 'DI, ,LEGS PAR BSTEN DANG DBANG GI RGYAL PO
'THOB, ,'DI LAS 'ONGS PA'I RMAD BYUNG DGE BA'I TSOGS, ,KUNDA
PADMA'I RTZA BA LTAR DKAR

@097A *, ,BA, ,JI SNYED BSAGS PA DE YIS 'GRO BA KUN, ,BDUD
BZHI'I GA-YUL LAS RGYAL BA NYID GYUR CIG ,CES PA 'DI NI DAD PA
DANG RNAM DPYOD LA SOGS PA DAM PAS BSNGAGS PA'I YON TAN RIN PO
CHES RGYUD

PHYUG CING, RIGS RUS CHO 'BRANG RMAD DU BYUNG BAS MDZES PA LCANG
RA NAS LHUN GRUB RGYAL POS BSKUL BA LA BRTEN NAS, DGE SLONG BLO
BZANG CHOS KYI RGYAL MTSAN GYIS SBYAR BA'O,, ,,