*, ,RNAM BCU DBANG LDAN SGRUB TSUL DANG, BSGRUBS PA'I MTSON DON
MDOR BSDUS STONG GZUGS BDE CHEN SNYING PO BZHUGS,,

@01A #, ,NA MO GU RU MANYDZU GHO sh'A YA, MKHYEN BRTZE NUS PA'I
DPAL MNGA' BLA MA DANG, ,DBYER MED 'JAM DBYANGS GSUNG GI DBANG
PHYUG LA, ,GUS PAS BTUD NAS RNAM DBANG BSGRUB TSUL DANG,
,BSGRUBS

PA'I MTSON DON MDOR BSDUS BSHAD PAR BYA, ,DE YANG DUS 'KHOR
BSDUS RGYUD KHAMS LE'I TSIGS BCAD LNGA PA DANG, MTSAN BRJOD CHOS
DBYINGS YE SHES KYI LE'U RTZA 'GREL NAS BSTAN PA'I RNAM BCU
DBANG LDAN BSHAD PA LA

GNYIS, MTSON BYED KYI SNGAGS BSGRUB TSUL DANG, BSGRUBS PA'I
SNGAGS KYI MTSON DON NO, ,DANG PO NI, BSGRUB GZHI THIG LE, TSEG
DRAG ,AA YIG, AA YIG, Ri YIG ,AU YIG ,Li YIG, MA YIG, KshA YIG,
HA YIG STE BCU

GA-YON DU MAS RIM BZHIN, HA KshA MA Li AU Ri AI AA: ZHES BKOD
NAS, SGRUB PA'I TSE, DUS 'KHOR DANG MTSAN BRJOD KYI 'GREL PAR
TZANDRA PA LTAR DANG, GA-YA' SEL DU DBYANGS CAN SGRA MDO LTAR
BSGRUBS MOD KYANG, 'DIR

KA L'A PA LTAR BSGRUBS NA, MDO LAS, Li'I YI GE LA'O, ,ZHES
GSUGNS PA LTAR, Li LAR BSGYUR, AU WA'O, ,ZHES GSUNGS PA LTAR, AU
WAR BSGYUR, Ri RA'O, ,ZHES GSUNGS PA LTAR, Ri RAR BSGYUR, AI'I
YI GE

'DRA BA'I YI GE MA YIN PA LA YA STE PHA ROL DBYI BA'ANG MA YIN
NO, ,ZHES GSUNGS PA LTAR, AI YAR BSGYUR BES, HA KshA MA LA WA RA
YA A: ZHES 'BYUNG, DE NAS MDO LAS, GSAL BYED DBYANGS MED PA PHA
ROL GYI

@02A *, ,YI GER DRANG BAR BYA'O, ,ZHES GSUNGS PA LTAR, HA NAS
YA'I BAR GYI GSAL BYED DBYANGS SROG TU MED PA BDUN PO DE RIM PA
BZHIN DU PHA ROL GYI DBYANGS YIG Ai THUNG GI STENG DU DRANGS, DE
NAS

DE RNAMS KYI STENG DU MAN NGAG GIS TSEG DRAG ZLA PHYED KYI RNAM
PA CAN BZHAG ,DE'I STENG DU THIG LE ZLUM PO N'A DAS MTSAN PA
BZHAG PAS HKshMLWRYA ? ZHES PA 'GRUB STE, 'DI LA NGES PA SKYE BA
LA SGRA'I GZHUNG LA SBYANG DGOS SO, ,GNYIS

PA LA GNYIS, SNGAGS 'DI'I MTSON DON BSHAD PA DANG, MTSON DON DER
DUS 'KHOR GYI RGYUD DON THAMS CAD 'DU TSUL BSHAD PA'O, ,DANG PO
NI, PHYI LA SBYAR NA, SROG TU ZHUGS PA'I AA YIG GIS NAM MKHA'I

KHAMS DANG, YAS RLUNG DKYIL DANG, RAS MED DKYIL DANG, WAS CHU
DKYIL DANG, LAS SA DKYIL DANG, MAS RI RAB DANG, KshAS DKAR 'DOD
GZUGS KYI LHA GNAS DANG, HAS GZUGS MED KYI LHA GNAS DANG, TSEG

DRAG LUS BSGYUR (LJANG), BA'I ZLA PHYED KYIS (DMAR), ZLA BA
DANG, (THIG DKAR), LAS NYI MA DANG, (SER N'A) DAS STONG NYID
(KHRA), DE MDOR NA PHY'I SRID PA BCUG GNAS LUGS DANG BCAS PA
(SNGA MTSON NO), ,NANG LA SBYAR NA, YAS DPRAL

BA RLUNG GI 'KHOR LO, ,(DKAR) RAS MGRIN PA ME'I 'KHOR LO,
,(DMAR), BAS SNYING GA CHU'I 'KHOR (NAG) LO, ,LAS LTE NA SA'I
'KHOR LO, ,MAS SGAL TSIGS, KshaS GSANG GNAS KYI PADMA, HAS SGRA
GCAN GYI

@02B RTZA DBU MA, ZLA PHYED KYIS ZLA BA'I RTZA RKYANG MA, THIG
LES NYI MA'I RTZA RO MA, N'A DAS BZHI BA'I GNAS SKABS KYI BDE BA
RNAMS MTSON ZHING, SROG GI AA'I MTSON DON BSHAD PA MA MTHONG
NGO, ,GZHAN LA SBYAR NA BSKYED RDZOGS GNYIS LAS, BSKYED RIM LA
SBYANG

PA, SROG GI AAS CHOS 'BYUNG, YAS RLUNG DKYIL, RAS MED DKYIL, WAS
CHU DKYIL, LAS SA DKYIL, ,MAS RI RAB, KshAS RI RAB KYI STENG GI
PADMA, HA YIG ZLA PHYED THIG LE GSUM GYIS ZLA NYI SGRA GCAN GYI
GDAN DANG BCAS PA'I RTEN GZHAL YAS KHANG

DES BRTEN PA LHA'I 'KHOR LO RNAMS MTSON NO, ,RDZOGS RIM LA SBYAR
NA, YA RA WA LA'I YI GE BZHIS DPRAL MGRIN SNYING LTE'I 'KHOR LO
BZHI DANG, KhsAS SGRUB PA PO DANG PHYAG RGYA RIGS GSUM GYI GSANG
BA'I PADMA MTSON PAS, LUS KYI GNAD DU BSNUN NAS

LDOM PA NANG GI THABS DANG, PHYAG RGYA DANG SBYOR BA PHYI'I
THABS GNYIS LA BRTEN NAS GSANG GNAS KYI GTUM MO GYEN DU 'BAR TE,
SLAR SPYI GTZUG NAS THUR DU BRTEN PA NI THIG LES MTSON, GTUM
MO'I MES SPYI BO'I KHAMS DKAR PO ZHU BA THUR DU BABS TE SLAR

NOR BU'I RTZE NAS GYEN DU BRTZEGS PA NI, ZLA PHYED KYIS MTSON,
KHAMS DKAR DMAR GYI 'DU 'PHROD LAS SKYES PA'I MI 'GYUR BA'I BDE
CHEN NI NA DAS MTSON, BDE BA'I YUL RANG BZHIN SPROS BRAL GYI
STONG NYID NI SROG GI AAS MTSON PAR GSUNGS TE, MA YIG

GYI MTSON DON GSAL BAR BSHAD PA MA MTHONG NGO, ,SMON BYED LA
SBYAR NA BSGRUB GZHI'I YI GE BCUS BYIS PA LTAR 'JUG PA'I DBANG
BDUN DANG, DBANG GONG MA GSUM STE 'JIG RTEN PA'I DBANG BCU MTSON
PAR DNGOS SU GSUNGS PA'I SHUGS LA N'A DAS 'JIG RTEN LAS

@03A *, ,'DAS PA'I DBANG GONG MA CHEN PO MTSON PA YIN NAM SNYAM
MO, ,GZHAN YANG THOB BYA'I 'BRAS BU YONGS RDZOGS LA SBYAR BA
DANG, PHAR PHYIN BCU LA SBYAR BA DANG, SA BCU LA SBYAR BA DANG,
SHES PA BCU LA SBYAR BA DANG, STOBS BCU LA SBYAR BA DANG

DBANG BCU LA SBYAR BA RNAMS KYANG SHES PAR BYA'O, ,GNYIS PA NI,
DE LTAR RNAM BCU DBANG LDAN GYI YI GES PHYI NANG GZHAN GSUM DANG
GZHI LAM 'BRAS GSUM GYI CHOS RNAMS MTSON PAR SHES NA, MTSON DON
DE'I NANG DU DUS 'KHOR GYI RGYUD DON MTHA' DAG 'DUS PAR

SHES SLA YANG GSAL BAR BSHAD NA, DUS 'KHOR RTZA RGYUD KYI DON
'JAM DPAL GRAGS PAS BSDUS PA LA DUS 'KHOR BSDUS RGYUD CES BYA
LA, DE LA LE'U LNGA YOD PA'I 'JIG RTEN KHAMS LE'I DON PHYI'I
MTSON DON DU 'DU, NANG LE'I DON NANG GI MTSON DON DU 'DU,

DBANG LE'I DON SMIN BYED KYI MTSON DON DU 'DU, SGRUB LE'I DON
BSKYED RIM GYI MTSON DON DU 'DU, YE LE'I DON RDZOGS RIM GYI
MTSON DON DU 'DU BA YIN NO,, SMRAS PA, TSUL 'DI'I SMIN BYED
DBANG DANG GROL BYED 'KHRID, ,RGYAB RTEN LUNG GI BGO SKAL CHES
PHRA

BAS, ,SLONG MOR SPYOD PA'I BU YIS MI BDAG MDZOD, ,GZHAN LA STON
PA JI BZHIN DMAD PA'I GNAS, ,'ON KYANG MANG THOS TSUL LDAN ZHI
DUL CAN, ,RGYAL BAS BSNGAGS PA'I GROGS KYIS BSKUL BA NA, ,RGYU
MTSAN RTZIS DANG SGRA YI GZHUNG LUGS LA, ,CUNG ZAD SBYANGS PA'I
SPYI

BRTOL CAN DES SBYAR, ,'DIR 'BAD LAS BYUNG RNAM PAR DKAR BA'I
CHA, ,CUNG ZAD MCHIS NA DE YI NUS MTHU YIS, ,MKHA' MNYAM 'GRO
KUN STONG GZUGS BDE CHEN GYI, ,DPAL LA BDAG NYID GCIG PUS 'GOD
GYUR CIG, (CES PA 'DI RJE BTZUN DHARMA BHA DRAS GSUNG NGO,,
DGE'O,,)