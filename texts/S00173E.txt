(* ,BDE MCHOG DRIL BU LA'I LUS DKYIL GYI DBANG BSHAD BZHUGS SO,, ,,)

#, ,BLA MA DANG DPAL HE RU KA DBYER MA MCHIS PA'I ZHABS LA PHYAG
'TSAL LO, ,'DIR 'KHOR LO SDOM PA'I LUS DKYIL DU DBANG BLONG BA'I CHO
GA'I DMIGS RIM MDO TZAM

DGONG PA LA, BUM SGRUB DANG SGRUB THABS KYI GTOR 'BUL YAN RDZOGS
PA'I 'JUG TU RANG NYID GTZO BO LAS PHYE NAS DKYIL 'KHOR GYI SHAR SGO'I
THANG KYI SNA TSOGS RDO RJE'I RVA DBUS MA'I SBOM

SA'I STENG DU GNAS NAS SLOB MA'I BYA BA RNAMS RANG GIS BYED CING BLA
MA'I BYA BA RNAMS DKYIL 'KHOR GYI GTZO BO BLA MA DANG THA MI DAD
PAR MOS TE DES BYED PAR BSAM LA DKYIL 'KHOR DU

'JUG PA SOGS BYA'O, ,DE LA GSOL 'DEBS KYI DON NI, SNGAGS RIM LAS, BLA MA
LA DGA' BA CHEN PO ZHES POS NAS KHYOD GCIG PU BDAG GI STON PA'O ZHES
TE DGA' CHEN

NI RDO RJE 'CHANG GI MTSAN YIN PAS BLA MA YANG DE DANG 'DRA BAR LTA
BA'O, ,TSUL NI DE'I LAM STE BRTAN PA NI GZHAN GYIS MI SHIG SU PA LA
SHANTI PAS BSHAD DO, ,RTZE MO LAS NI, BYANG CHUB

SEMS DPA'I TSUL BSTAN PA ZHES KYANG 'BYUNG DO, 'TSAL BA NI DE 'DOD
PA'O, ,DAM TSIG NI SNGAGS DANG RGYUD DANG PHYAG RGYA LA SOGS PA'O,
,BYANG CHUB SEMS KYANG ZHES PA LA

RDOR PHRENG DANG RTZE MOR, SDOM PA DAG KYANG BDAG LA STZOL, ZHES
'BYUNG NGO, ,SKYABS GSUM NI GSUM LA SKYABS SU 'GRO BA'O, ,ZHES BSHAD
PA LTAR RO, ,DE NAS MIG

@216B DAR 'CHING BA'I DGOS PA NI SNGAGS RIM LAS, ME TOG DOR NAS SLOB
DPON GYIS MA BSAL BAR DU DKYIL 'KHOR RDZOGS PAR MTHONG DU MI RUNG
BAS MIG RAS 'CHING BA YIN TE,

ZHES BSHAD PA LTAR YIN LA SNGAGS DON NI, TZAG KshU MIG ,BAN BHA
CHING, BA RA MCHOG TU, MA NA YA YID KYI CHED DU ZHES PA LA 'JUG PA
YOD PAS DBYAD CES SNAR THANG SMRA SENG

GIS BSHAD DO, ,ME TOG 'PHRENG BA 'DZIN PA NI 'OG TU DKYIL 'KHOR DU
ZHUGS NAS LHA LA 'DOR RGYU'I ME TOG 'DIR 'DZIN PA YIN LA, SNGAGS NI, A'A
SNANG MTHA', BA'I RNAM SNANG

RA RIN 'BYUNG GI MING YIG DANG PO DANG, BAm DON GRUB, H'Um MI
BSKYOD PA'I SA BON STE, SNGAGS DES RIGS LNGA'I NGO BOR BYIN GYIS BRLABS
PA'I KHA DOG SNA LNGA PA'I ME TOG GI

'PHENG BA BZUNG BAR BSAM ZHES GSUNG NGO, ,DE NAS GANS GSUM BYIN
BRLAB KYI TSE, RANG GTZO BOR GSAL BA'I GNAS GSUM DU 'KHOR LO SDOM
PA'I RDO RJE GSUM GYI NGO BO YI

GE 'BRU GSUM GYIS MTSAN PA LAS BDUD RTZI 'OD ZER GYI RGYUN BAB, LUS
THAMS CAD GANG, DRI MA THAMS CAD DAG, RDO RJE GSUM GYI NGO BOR
GYUR SNYAM PA'I MOS PA BYA GSUNG

NGO; ;DRI LAN GYI DRI BA DANG PO NI RIGS DANG MOS PA 'DRI BA'O, ,LAN
DANG PO'I SKAL BZANG NI RGYAL SRAS TE THEG PA CHEN PO'I RIGS CAN DANG
BDE CHEN LA MOS PAR BSTAN PAS DKYIL

'KHOR DU GZHUG DU RUNG BAR SHES PAR BYED DO, ,LAN GNYIS PA'I DON NI
SANGS RGYAS KYI DAM TSIG MCHOG BSGRUB PA'I PHYIR YIN ZHES PA'O,
,BYANG SDOM 'DZIN PA'I TSE, BZUNG @217A *, ,BA'I YUL BSGRUB PA'I DKYIL
'KHOR BA'ANG YIN MOD KYANG STENG GI NAM MKHAR RTZA BA DANG
BRGYUD PA'I BLA MA, YI DAM, SANGS RGYAS, BYANG SEMS, DPA'

BO; ;MKHA' 'GRO, BSTAN SRUNG YE SHES PA'I TSOGS TIL GYI GANG BU LTAR
GANG BA BZHUGS PAR BSAM, BZUNG BA'I SNGON 'GRO SKYABS SU 'GRO BA,
'GAL RKYEN SDIG LTUNG

BSHAGS PAS SBYANG BA, MTHUN RKYEN TSOGS YI RANG BAS SOG PA GSUM
SNGON DU BTANG, 'DZIN PA'I DNGOS GZHI SEMS CAN THAMS CAD KYI DON DU
SANGS RGYAS KYI GO 'PHANG THOB

PAR BYA, DE'I PHYIR DU RGYAL SRAS KYI SDOM PA BZUNG NAS SPYOD PA
MTHA' DAG LA BSLAB PAR BYA'O SNYAM PAS CHO GA RJES SU ZLOS PAR MOS
TE BRJOD GSUNG, THAMS CAD RNAL 'BYOR

GYI SEMS BSKYED PA'I TSE, KUN RDZOB DANG DON DAM PA'I SEMS BSKYED ZLA
BA DANG RDO RJE'I RNAM PAR SKYED PA NI SNGAGS KYI THABS MKHAS KYIS
THEG PA CHEN POR RIGS NGES PAR BYED

PA YIN PAS SEMS CAN GYI DON DU SANGS RGYAS THOB 'DOD KYI SMON SEMS
DANG LTA BA'I STENG NAS DON DAM SEMS PA SKYED GNYIS DMIGS LEGS PAR
PHYED PAR BYAS LA ZLA BA DANG

RDO RJE'I RNAM PAR BSKYED, SNGAGS DON NI, THAMS CAD RNAL 'BYOR KYI
SEMS BSKYED PAR BGYI'O ZHES PA'O, ,S'U RA TE SOGS KYI SNGAGS DON NI,
SHIN TU DGA' BA'I DAM TSIG

DANG LDAN PA KHYOD KYIS JI LTAR BDE BAR RDO RJE STE SANGS RGYAS
BSGRUB PAR BYA'O, ,ZHES PA STE DE'I TSE GTZO BO'I THUGS KA'I SEMS BSKYED
GNYIS KYI NGO BO ZLA BA DANG RDO RJE'I RNAM PA CAN

@217B LAS RANG 'DRA GNYIS PA RE CHAD DE RANG GI SNYING KHA'I ZLA RDOR
LA THIM PAS BRTAN PAR BYAS PAR BSAM GSUNG NGO, ,GSANG BAR GDAM PA'I
MA DAD PA RNAMS LA'ANG MA YIN NO, ,ZHES

PA DKYIL 'KHOR DU ZHUGS SU ZIN KYANG SNGAGS LA MI DAD NI DE LA YANG
MI BSTAN PA'I DON NO, ,H'Um DZA H'Um GI SKABS SU BLA MA DANG GTZO BO
THA MI DANG PAS SPROS PA'I LAS KYI RDO RJE'I PHYAG

GI RDO RJE LA 'THUS NAS SHAR SGOR PHYIN TE DER 'DUG PAR BSAM, GSOL
'DEBS KYI DON NI, SANGS RGYAS KUN GCIG TU 'DUS PA'I RANG BZHIN GYI SKU
RDO RJE SLOB DPON LA NI SKYABS

SU MCHI'O, ,RTEN PA DPA' BO DANG RNAL 'BYOR MA'I DKYIL 'KHOR KYI 'KHOR
LO DANG, RTEN RNAL 'BYOR GYI GNAS LA'ANG BDAG PHYAG 'TSAL LO, ,RDO
RJE SLOB DPON DON DAM SMRA BA'I

SENG GE RNAL 'BYOR ZHES BYA BA NYON MONGS GCOD PA'I DON LA SHIN TU
MKHAS PAR GYUR PA KHYOD KYIS SRID PA'I NYES PA BRGYA PHRAG STE DPAG
MED SKYED PA'I RTZA BA BDEN 'DZIN GYI NYON

MONGS PA CHOD PAR MDZOD LA STE GCOD PA'I DON DU, RNAL 'BYOR DON
DAM PA'I RGYAL PO BDE STONG DBYER MED PA'I YE SHES DE NYID BDAG LA
'GRUB PAR TE SKYED PAR MDZOD CIG

CES BA'O GSUNG NGO, ,DE NAS GTZO BOS NANG LUS KYI DKYIL 'KHOR GYI LHA
LA GSOL BA 'DEBS PA'I TSIGS BCAD KYI DON NI, DE BZHIN GSHEGS PA KUN GYI
BZHUGS GNAS

DANG, DPAL HE RU KA'I LHA TSOGS KYI GRONG KHYER MCHOG YIN PAS, GNAS
DANG GRONG KHYER RNAMS KYI SNYING PO STE GTZO BOR GYUR PA'I DKYIL
'KHOR 'DI RU BDAG GIS SLOB MA 'DI

@218A *, ,GZHUG PAR BGYI BAS GZHUG TU STZOL CIG ,CES PA STE DE LTAR
GSOL BA BTAB PAS GNANG BA BYIN PAR BSAM, SNGAGS SDOM 'DZIN PAR
GDAMS PA'I

TSIGS BCAD KYI DON NI, BYANG SEMS KYI SNGON PA NI SO THAR GYI SDOM PA
LAS GONG MAR GYUR PA YIN ZHING, DE LAS KYANG GONG MAR GYUR PA'I
SDOM PA SNGAGS SDOM YIN LA DE 'DRA'I

SDOM PA MCHOG 'DI NI KHYOD KYIS BZUNG NAS BSRUNG BAR BYA DGOS TE,
SGRIB GNYIS BAG CHAGS DANG BCAS PA LAS SNYIGS DUS KYI SKYE BA BCU
DRUG TSUN LA GROL BAR 'GYUR BA'I

RGYU NI DE TSUL BZHIN DU SRUNG BA LA YOD KYI, DE LAS GZHAN MI SRUNG
BA LA CI YENG YOD PA MA YIN PA'I PHYIR RO, ,ZHES PA'O, ,DE NAS SNGAGS
SDOM 'DZIN PA'I YUL SNGAR LTAR

GSAL BTAB LA RIGS LNGA SPYI DANG BYE BRAG GI SDOM PA THAMS CAD
BZUNG NGO SNYAM PAS CHO GA RJES SU ZLOS PAR MOS, BYE BRAG TU DAM
TSIG NYER GNYIS 'DZIN PA'I TSIGS

BCAD KYI DON NI, SHU LO KA DANG POS SKYABS 'GRO, GNYIS PAS DGONGS
GSOL, GSUM PAS BDAG DUS 'DI NAS BZUNG STE JI SRID SRID ZHI'I MTHA' GNYIS
SU MED

PA'I GO 'PHANG LA GNAS KYI BAR DU, DE'I TSANGS SPYOD GNYIS SU MED PA
NYI SHU RTZA GNYIS LEGS PAR BSRUNG NGO, ,ZHES DAM BCA' PA BSTAN NO,
,DE NAS SBYANG BA'I SKABS SU

BGEGS SDIG DRI MA GSUM DAG PAR BSAM, DE NAS DBANG BSKUR BA LA DKYIL
'KHOR DU 'JUG PA SNGON DU 'GRO DGOS PAR GSUNGS PA NI LHA DE DAG GI
GSANG BA'I GTAM KHYAD PAR

@218B CAN BSHAD PA'I SNOD DU RUNG BA LA LHA DE DAG GI NANG DU CHUD
PA CIG DGOS PA YIN LA, DKYIL 'KHOR DU 'JUG PA DNGOS GZHI'I DOD DU 'DIR
BYIN RLABS 'DI BYED PA YIN ZHING DE'I TSE

GTZO BOS SPYAN DRANGS PA'I YE SHES PA A'A LI K'A LI'I RNAM PAS RANG GI
LUS KYI CHA GSUM LA THIM PA DANG MNYAM DU GTZO BO'I THUGS KHA NAS
KYANG A'A LI K'A LI'I RNAM PA CAN SPROS TE

RANG GI LUS KYI CHA GSUM NAS ZHUGS TE, SNYING KHA'I HE RU KA LA THIM
PAS BYIN GYIS BRLABS SHING, RANG LHA RNAMS DANG SKAL BA MNYAM PAR
SONG BAR BSAM MO GSUNG NGO, ,

DE NAS PHAN YON GYI SGO NAS DAM LA BZHAG PA'I TSIG GI DON NI, SNGAGS
RIM LAS, DKYIL 'KHOR DU ZHUGS PA NYID DE BZHIN GSHEGS PA THAMS CAD
KYI SA BON DU GYUR PAS

NA DE DAG GI RIGS SU ZHUGS PA'O, ,RDO RJE YE SHES NI DUS GSUM SHES PA'I
LHA'I YE SHES 'CHAD PAR 'GYUR BA LTAR PHAB PAS SKYE BA STE DE BSKYED
PAR BYAS ZHES PA 'AM BYA

YI ZHES PA'O, ,YE SHES DE BSKYED PA'I PHAN YON NI YE SHES GANG GIS ZHES
SOGS KYIS STON TE MCHOG DANG THUN MONG 'GRUB PA'O, ,DKYIL 'KHOR
MTHONG BA NI CHO GA JI LTA BA BZHIN DU BCUG

NAS LHA NGO BSTAN PA YIN PAS DE MIN PA NI DKYIL 'KHOR MA MTHONG
BA'O, ,MAN 'CHU BLUNG PA LA SOGS PAS DAM TSIG CAN DU BYAS SHING MNA'I
SNYING PO BYIN PA LAS 'DAS NA DAM TSIG NYAMS TE

'DIR NAD DANG PHYI MAR NGAN 'GROR 'GRO BA'I SDUG BSNGAL 'THOB PA LA
SH'AKYA BSHES GNYEN GYIS BSHAD DO, ,ZHES GSUNGS PA LTAR RO, ,NYES
DMIGS KYI SGO NAS DAM LA BZHAG PA'I TSIG BCAD

@219A *, ,DANG POS, KHYOD KYIS DAM TSIG RDO RJE 'DI ZHES PA, SNGAGS RIM
LAS, GSANG BA MI BSGRAGS PA 'DI NI KHYOD KYIS 'DAR MI RUNG BA'I DAM
TSIG YIN GYIS ZHES PA DE YANG MI

PHYED PAS NA RDO RJE ZHES BYA YI MGOR BZHAG PA'I RDO RJE LA MI BYA'O,
,ZHES PA LTAR RO, ,GNYIS PAS KHYOD KYI SNYING LA YANG DAG ZHUGS ZHES
PA GONG DU BYIN RLABS KYI TSE ZHUGS PA LA BYA'O, ,PHAN YON NYES DMIGS

GNYIS KA'I SGO NAS DAM LA BZHAG PA'I TSIG GI DON NI SLA LA, SNGAGS DON
NI BDUD RTZI LNGA'I CHU ZHES BA'O, ,BLA MA'I BKA' NYAN PA'I DAM GZHAG
BYED PA'I TSIGS DON GZHAN SLA LA, YANG BA MA SPANGS

PAR ZHES PA LA SNGAGS RIM LAS, DE NYID BSDUS PAR MI BDE BA MA SPANGS
PAR ZHES 'BYUNG LA DE'I SKABS GZHAN DU DE NYID SNANG BA LAS GNOD
PA'AM MI BDE BA NI RGYAL BA'I BKA' LAS 'DAS PA LA

BSHAD KYANG 'DIR BLA MA LA BRNYES PAR MA BYED CIG CES BSGO BA LAS
'DAS PA'O, ,DE MA SPANGS PAS LO BRGYA THUB PA YANG TSE MA RDZOGS PAR
DUS DE NYID DAM GZHAN DU MYUR BAR DUS BYAS NAS DMYAL BAR

LTUNG NGO ZHES BSHAD PA LTAR RO, ,DES NA YANG BA MA SPANGS PAS ZHES
'BYUNG BA DAG PA YIN NO, ,ZHES GSUNG PA LTAR RO GSUNG, DE YANG
SNGAGS RIM LAS, DAM GZHAG SNGA MA RNAMS KYIS DAM LA

BZHAG PA DE MA BRTAN GYIS DOGS NAS BKA' NYAN PA'I DAM GZHAG 'DI
MDZAD DO, ,DE LTAR NA MAN 'CHU BLUD PA'I DAM GZHAG NI RTZA BA DANG
YAN LAG SPYI'I DAM GZHAG YIN LA LHAG MA KHYAD PAR PA'I DAM GZHAG

GO ;DE YANG SNOD MIN LA GSAR BA SGROG PA DANG BLA MA LA BRNYES
SHING BKA' LAS 'DAS PA DNGOS GRUB 'PHROG PA'I NYES DMIGS CHE BAR
DGONGS NAS RTZA LTUNG DANG PO DANG BDUN PA BSRUNG BA LA KHYAD
PAR BA'I

@219B DAM GZHAG NAN CHER MDZAD DO, ,ZHES GSUNG PA LTAR YIN PAS 'DI
RNAMS DRAN PAR BYAS NAS DAM TSIG BSRUNG BA LA BRTZON PA GAL CHE
GSUNG NGO, ,DE NAS YE SHES 'BEBS SNGAGS

AOm SHRI HE RU KA SOGS KYI SNGAGS DON NI, AOm DPAL KHRAG 'THUNG RIG
PA CHEN PO RIG PA'I RGYAL PO BLO CHEN PO LA GZHI TSUG ,CES PA YIN LA
YE SHES 'BEBS PA YANG LHA RNAMS DANG SKAL PA

MNYAM PAR BYED PA STE NANG GI SKAL MNYAM MO, ,DE NAS ME TOG
'PHRENG BA'I DBANG GI ,PRA TI GRI HNA SOGS KYI SNGAGS DON NI, SEMS DPA'
STOBS PO CHE ZHES LHA LA BOS NAS SLOB

MA 'DI BYANG CHUB MA THOB KYI BAR DU RJES SU BZUNG SHIG CES PA STE,
DE'I TSE RANG GI MGOR ME TOG 'PHRENG BA BZHAG PA DE LAS BDUD RTZI
'OD ZER GYI RGYUN BABS TE, LUS THAMS

CAD GANG, DRI MA THAMS CAD DAG ,ME TOG PHOG PA'I LHAS BYANG CHUB
MA THOB KYI BAR DU RJES SU 'DZIN PA'I NUS PA BZHAG BYUNG SNYAM DU
BSAM GSUNG NGO, ,DE NAS

SPYAN 'BYED PA'I TSIGS BCAD KYI DON NI, DENG DPAL HE RU KAS KHYOD KYI
MIG 'BYED PAR MDZAD KYI, PHYE NAS NI THAMS CAD MTHONG BAR 'GYUR PA'I
GZUGS CAN THAMS

CAD LA THOGS PA MED PA'I RDO RJE'I MIG BLA NA MED PA SANGS RGYAS KYI
SPYAN DANG 'DRA BAR 'GYUR RO ZHES PA DANG, SNGAGS DON NI, RDO RJE'I
MIG GI SGRIB GA-YOG SOL

CIG ,CES PA YIN CING, DE'I TSE SNYING KHA'I H'Um GI 'OD ZER DBRAL BA'I RAm
LA PHOG ,RAm LAS YE SHES KYI ME 'BAR BA MIG GI AOm LA PHOG NAS SDIG
SGRIBS BSREG ,

@220A *, ,AOm GYI 'OD ZER BSGRUB PA'I DKYIL 'KHOR BA DANG PHYOGS BCU'I
SANGS RGYAS SRAS BCAS KYI SPYAN LA PHOG TE DBYER MED DU GYUR PA SLAR
RANG GI MIG GI AOm

YIG LA 'DUS, AOm YIG 'ONG DU MER GYIS ZHU BA MIG DBANG DANG DBYER
MED DU GYUR BAS MIG RDO RJE'I SPYAN GYI RANG BZHIN DU GYUR PAR BSAM
STE 'DI DZA YA SE NAS, DE NAS

MIG GNYIS ZLA BA LA, AOm MO SNYING KHAR ZLA BA LA, BDAG PO YANG DAG
DMIGS BYAS NAS, ,DE YI MIG BLTAS 'OD RNAMS KYIS, ,DKYIL 'KHOR KYI NI LHA
RNAMS

KYI; ;SPYAN DANG DBYER MED RANG BZHIN DU, ,YANG DAG DMIGS NAS DE
NAS SBYIN, ,MIG GNYIS LA NI LEGS BSDUS TE, ,ZHES PA'I DON LTAR MAN NGAG
GIS KHA

BSKANG BA'I GSUNG NGO, ,DE NAS LUS KYI DKYIL 'KHOR DANG STON PA'I TSIGS
BCAD KYI SHU LO KA DANG POS, DPA' BO DANG DPA' MO RNAMS KYI GNAS LUS
RTEN GYI DKYIL

'KHOR DU BSKYED PA DANG, PHYI MA GNYIS KYIS GNAS DANG NYE BA'I GNAS
LA SOGS PA BCU'I BDAG NYID KYI RTZA DANG KHAMS BYANG PHYOGS SO
BDUN GYI NGO BO'I LHA SO BDUN DU

BSGRUB PA'I RTEN PA'I DKYIL 'KHOR LA LTOS ZHES PA STE, DE'I TSE DKYIL
'KHOR GNYIS BLO'I YUL DU MNGON GSUM DU SNANG BAR BSAM MO, ,DE LTAR
DKYIL 'KHOR GYI LHA

NGO BSTAN PA'I SGO NAS MTHONG BA LA BRTEN NAS, JI SKAD DU SKAL PA BYE
BA DU MA RU, ,SNGON CHAD SDIG PA GANG BYAS PA, ,DKYIL 'KHOR 'DI 'DRA
MTHONG BA

@220B YIS, ,DE DAG THAMS CAD ZAD 'GYUR NA, ,ZHES GSUNG PA LTAR SDIG PA
'DAG PA SOGS PHAN YON CHEN PO 'THOB PAS DGA' BA BSGOM DGOS GSUNG
NGO, ,

DE NAS CHU DBANG GI SKABS KYI RDO RJE CAN GYI SANGS RGYAS LA SOGS KYI
DON NI, RDO RJE CAN TE RDO RJE 'CHANG GIS SANGS RGYAS MI BSKYOD PA
SOGS LA DBANG JI LTAR BSTZAL

PA DE LTAR KHYED RNAMS KYIS BDAG GI SLOB MA 'DI LA'ANG BSTZAL DU
GSOL, ZHES PA DANG, DBANG BSKUR RDO RJE CHEN PO NI, SOGS KYI DON NI,
SNGAGS

RIM LAS, SBYIN PAR BYA'O ZHES DRANG NGO, GANG GI MDUN DU NA SANGS
RGYAS KUN GYI SPYAN SNGAR RO, ,GANG NA DBANG SKUR BA'O, ,DE'I KHYAD
PAR LA CHEN PO

NI KHAMS GSUM GYI RGYAL POR RAB TU BZHUGS PA STE DE'I PHYIR KHAMS
GSUM PA YIS PHYAG BYAS PA'O, ,DE NGAS KHYOD LA SBYIN GYI KHYOD KYIS
KYANG 'DI LA NAN TAN

DU BYA'O ZHES SLOB MA LA DBUGS 'BYIN PA'O, ,RDO RJE NI 'DOR DU MI RUNG
BA'O, ,RDO RJE GSANG BA GSUM DBYER MI PHYED PA NI RDO RJE 'CHANG YIN
LA DE LAS BYUNG BA

NI DE'I RIGS LAS SKYES PA LA LE'U BCU DRUG PA'I SGRON GSAL LAS BSHAD DO,
,ZHES GSUNG PA LTAR RO, ,SNGAGS DON NI, TZA KRA 'KHOR LO, B'I RA DPA'

BO, ,STVAm KHYOD, AA BHI shI NYTZA NI DBANG BSKUR BA STE DPA' BO'I
'KHOR LOS KHYOD LA DBANG BSKUR RO ZHES PAR 'GYUR RO, ,DE'I TSE BSGRUB
PA'I DBANG BUM DE BUM PA DPAG TU MED PAR

@221A *, ,GYUR PA SPYAN DRANGS PA'I DBANG LHA RNAMS KYIS BZUNG NAS
CHU RUB KYI TSUL DU RANG GI SPYI BO NAS DBANG BSKUR BAS BDUD RTZI'I
CHUS LUS THAMS CAD MER GYIS

GANG, THOGS MED NAS BSAGS PA'I SDIG SGRIB THAMS CAD DBANG PO'I SGO
DANG BA SPU'I BU GA THAMS CAD NAS DUD KHU DANG SOL KHU'I RNAM PAS
NAG NYIL GYIS THON, YID

BDE BA CHEN PO'I RANG BZHIN DU GYUR, BDE BA DE DANG STONG PA SBYAR
BA'I BDE STONG GI YE SHES, RANG ME TOG PHOG PA'I LHA'I RIGS SU SANGS
RGYA BA LA GEGS BYED KYI DRI MA 'KHRUD

PA'I NUS PA, 'BRAS DUS KYI CHOS DBYINGS YE SHES MNGON DU BYED PA'I NUS
PA, MI SKYOD PA DANG DE'I RIGS KYI CHA DNGOS GRUB SGRUB PA LA DBANG
BA'I NUS PA SOGS NUS PA KHYAD PAR

CAN RNAMS NI SKABS 'DI'I DBANG GI NGO BO YIN LA, DE RNAMS RANG RGYUD
LA SKYES BYUNG SNYAM DU BSAM STE, RDO RJE SNYING PO RGYAN GYI RGYUD
LAS, TIL GYI GANG BU LTAR GANG BA'I, ,RGYAL BA

BUM PA 'DZIN PA YIS, ,DE RING KHYOD LA DBANG BSKUR TE, ,DE LTAR SHES
NAS YID BDER GYIS, ,ZHES DANG, SGRON GSAL MTSAN DANG BCAS PA LAS,
SNGAR NANG DU

RNAM SNANG SOGS BSKYED PA'I BUM PA RNAMS DAM TSIG GI MCHOG RNAMS
KYI TE SPYAN MA LA SOGS PAS BZUNG BAR MKHAS PA STE SLOB DPON GYIS
BSGOM PAR BYA'O, ,

ZHES DANG, SNGAGS RIM LAS, DE LTAR DBANG BSKUR BA'I DUS SU BDE BA
PHUN SUM TSOGS PA BYUNG BAR BSAM MO, ,ZHES DANG, NGO BO NI CHU
DBANG LA MTSON

@221B NA DBANG BSKUR SA MI SKYOD PAR BSKYED CING DBANG RDZAS MI
BSKYOD PA ZHU BA'I CHU SA BSKUR TSUL SPYI BOR GTOR PA SOGS KYIS BYED
PA DANG, BSGRUB PA'I DKYIL 'KHOR BA'I LHA CHU

DBANG BSKUR BA LA DGONGS PA GTAD PA RNAMS DANG, GSAR DU SPYAN
DRANGS PA'I DBANG LHA MI BSKYOD PAS GTZO MDZAD PA RNAMS LA GSOL
BA BTAB NAS, DNGOS SU BLA MAS

BSKUR BA'I MDZAD PA LA BRTEN NAS SLOB MA DE'I RGYUD LA, RNAMS SHES
KYI PHUNG PO DANG ZHE SDANG SBYONG BA DANG, CHOS DBYINGS YE SHES
MNGON DU BYED PA DANG, MI BSKYOD PA'I SGO

NAS BSGOM BZLAS DANG, DNGOS GRUB 'GRUB PA LA DBANG BA'I NUS PA
KHYAD PAR BA ZHIG BSGOS PA LA CHU DBANG ZHES BYA STE GZHAN BZHI
DANG ME TOG 'PHRENG BA'I DBANG LA YANG DE'I

RIGS PA SBYAR RO, ,ZHES DANG, RGYUD SDE SPYI RNAMS LAS, BUM DBANG
RNAMS KYI NGO BO NI CHU DANG COD PAN SOGS KYI RANG RANG GI CHO
GAS DBANG BSKUR BA'I TSE DBANG PO RNON PO LA

BDE BA DNGOS SU SKYE BA 'OD BAS, DE DANG STONG NYID KYI LTA BA PHU
THAG CHOD PA GNYIS SBYAR BA'I BDE STONG GI YE SHES NYID LA BYED CING,
DE MIN NA'ANG DE'I TSE BDE BA SKYES PA'I MOS PA

BYAS PA DANG, LTA BA DRAN PA'I BDE STONG MOS PA YID BYED KYI IDRAN PA
DANG, RDO RJE SLOB DPON GYI DBANG GI NGO BO YANG DNGOS DANG
BSGOM PA'I RIG MA GANG RUNG DANG RANG NYID RDO RJE 'CHANG

DU GSAL BA GNYIS 'KHYUD PA LAS BYUNG BA'I BDE BA DANG, LTA BA DRAN
NAS BDE STONG GI YE SHES SKYES PA'I MOS PA BYED PA MA MTHA' YANG DGOS
KYI, DE LTA BU MA YIN NA DBANG DE LTA @222A *, ,BU THOB PAR BZHAG MI
NUS SO, ,ZHES GSUNGS PA RNAMS KYI MAN NGAG GO GSUNG, DAG PA'I SKABS
KYI, SBYANGS, BSGYUR, BYAS ZHES PA RNAMS, SBYANG

SGYUR BYED PA'I NUS PA BZHAG PA LA GO BAR BYA ZHING DMIGS PA 'DI DAG
CI RIGS PAR 'OG MA RNAMS LA'ANG SBYAR BAR BYA'O, ,COD PAN GYI DBANG
GI NGO BO NI SKABS 'DI'I DBANG BSKUR,

BA'I RGYU TSOGS LA BRTEN NAS BYUNG BA'I BDE STONG GI YE SHES, RANG
SANGS RGYAS PA'I SANGS RGYAS KYI RIGS BDAG 'GRUB PA'I NUS PA, DBU'I
GTZUG TOR BLTAR MI MNGON PA BSGRUB

PA'I NUS PA, NGAG PA'I SKABS NAS 'BYUNG BA LTAR GYI NUS PA RNAMS DE YIN
NO, ,RDO RJE'I DBANG GI SKABS KYI TSIGS BCAD LA, ,SNGAGS RIM LAS, SANGS
RGYAS RNAMS

KYIS RDO RJE YI, ,DBANG GIS DE RING KHYOD DBANG BSKUR, ,'DI DE SANGS
RGYAS THAMS CAD NYID, ,RDO RJE RAB TU GRUB PHYIR ZUNG, ,ZHES PA'I DON
DE NYID SNANG BA LAS BSHAD PA

LTAR BKOD DE, DE NYID LAS, DE NYID SNANG BA LAS NI TSIGS BCAD DE'I DON
'DI LTAR BSHAD DE SANGS RGYAS RNAMS KYIS DE RING KHYOD LA RDO RJE'I
DBANG BSKUR BAS RDO RJE 'DI NI KHYOD

KYIS LONGS SHIG PA STE ZUNGS SHIG ,BYANG CHUB SEMS GANG DE RDO RJE,
SHES RAB DRIL BU ZHES BSHAD DO, ,ZHES GSUNG PAS RDO RJE'I DBANG BSKUR
BAS NI RDO RJE YE SHES KYI DBANG

BSKUR BA GSUNGS PA YIN NO, ,RDO RJE'I DBANG BSKUR BA 'DI NI STONG PA
NYID DANG DBYER MED PA'I BYANG CHUB KYI SEMS KYI RANG BZHIN YIN PAS
SANGS RGYAS THAMS CAD KYI YIN

@222B NO; ;DE BLANG BAR BYA BA'I RGYU MTSAN NI GANG GI PHYIR RDO RJE
'DI NI SANGS RGYAS THAMS CAD KYI NGO BO NYID YIN PAS DE RAB TU GRUB
PA STE THOB PAR BYA BA'I PHYIR KHYOD KYIS LONGS ZHES

PA'O, ,ZHES 'BYUNG NGO, ,'DIR DON THOB KYI DBANG DU BYAS NA, DPA' BO
CHEN PO DPAL HE RU KA SOGS KYIS DANG KHYOD LA SANGS RGYAS THAMS
CAD KYI THUGS GNYIS SU MED PA'I

YE SHES KYI BDAG POR DBANG BSKUR BAR 'GYUR RO, ,MTSON BYED RTAGS KYI
RDO RJE 'DI NI SANGS RGYAS THAMS CAD KYI THUGS BDE STONG GNYIS SU
MED PA'I YE SHES MTSON BYA

DON GYI RDO RJE DE MTSON BYED YIN PAS, MTSON BYA'I RDO RJE DE 'GRUB
PA'I PHYIR DU MTSON BYED KYI RDO RJE 'DI MI 'BRAL BAR ZUNG CES PA'O
GSUNG, DBANG GI NGO BO NI 'DI'I DBANG

BSKUR BA'I RGYU TSOGS LA BRTEN NAS THOB PA'I BDE STONG GI YE SHES,
RANG SANGS RGYAS PA'I SANGS RGYAS KYI THUGS GNYIS SU MED PA'I YE SHES
'GRUB PA'I NUS PA, DAG

PA'I SKABS NAS 'BYUNG BA LTAR GYI NUS PA RNAMS DE YIN NO, ,DRIL BU'I
DBANG GI SKABS KYI TSIGS BCAD DANG PO LA, SNGAGS RIM LAS, RKANG PA
PHYI MA GSUM 'DRA ZHING

DANG PO 'DI DE SANGS RGYAS THAMS CAD KYI ZHES 'BYUNG BA'I DON 'CHAD
PA NA, DE NYID LAS, JI LTAR SANGS RGYAS THAMS CAD KYI BYANG CHUB CHEN
PO'I NGO BO NYID SHES RAB NI STONG

PA NYID LA DMIGS PA YIN LA DE NI RANG GI DANG GIS LHUN GYIS GRUB PAR
DBYANGS KYI SGRA SNA TSOGS KYIS GZHAN LA CHOS STON PAR BYED DE DRIL
BU 'DI YANG 'DI DANG 'DRA STE DBYANGS

@223A *, ,KYI RJES SU 'GRO BA'I SHES RAB NYID STON PA'O, ,SHES RAB DBYANGS
KYI RJES 'GRO ZHES PA'I 'GYUR BA DE'O, ,DE BAS NA RGYAL BA RNAMS KYIS DE
NYID BYANG CHUB

MCHOG TU YANG BZHED DO, ,KHYOD KYIS KYANG RTAG TU ZUNGS SHIG CES
PA STE SHANTI PA LA SOGS PA'I BSHAD PA'O, ,ZHES SO, ,'DIR DON THOB KYI
DBANG DU BYAS NA, DRIL BU 'DI

NI DPA' BO DANG RNAL 'BYOR MA KUN GYI DBYANGS KYI SGRA SNA TSOGS
GYIS CHOS STON PA'I RJES SU 'GRO BA'I SHES RAB DES DON GYI DRIL BU DE
MTSON BYED YIN PAS MTSON BYA NGES

DON GYI DRIL BU DE 'GRUB PA'I PHYIR DU MTSON BYED RTAGS KYI DRIL BU
ZUNGS SHIG CES PA'O GSUNG, PHYI MA'I DON DBANG TSOG NAS 'BYUNG BA
LTAR RO, ,DBANG GI NGO BO NI SKABS

'DI'I DBANG BSKUR BA'I RGYU TSOGS LA BRTEN NAS THOB PA'I BDE STONG GI
YE SHES, RANG SANGS RGYAS PA'I SANGS RGYAS KYI CHOS PHUNG BRGYAD
KHRI BZHI STONG SGROGS PA'I GSUNG

'GRUB PA'I NUS PA, DAG PA'I SKABS NAS 'BYUNG BA LTAR GYI NUS PA RNAMS
DE YIN NO, ,MING DBANG GI SKABS KYI SNGAGS DON NI, RDO RJE SEMS DPAS
KHYOD LA DBANG

BSKUR BAR BGYI'O, ,GANG NA RDO RJE'I MING GI DBANG BSKUR BA'O, ,ZHES
PA'O, ,DBANG GI NGO BO NI SKABS 'DI'I DBANG BSKUR BA'I RGYU TSOGS LA
BRTEN NAS THOB PA'I BDE

STONG GI YE SHES, RANG SANGS RGYAS PA'I SANGS RGYAS KYI MTSAN 'GRUB
PA'I NUS PA, DAG PA'I SKABS NAS 'BYUNG BA LTAR GYI NUS PA RNAMS DE YIN
NO, ,DE LTAR

@223B DBANG LNGA NI SANGS RGYAS LNGA 'GRUB PA'I GEGS KYI DRI MA 'DAGS
PAR BYED PA DANG, MA RIG PA DANG BRAL BA LAS RIG PA YE SHES LNGA
'GRUB PA'I NUS PA KHYAD PAR 'JOG PAS

RIG PA'I DBANG STE, DBANG BSKUR LNGA THOB RGYU LAS NI, ,SANGS RGYAS
LNGA PO 'DI RNAM DAG  ,MA RIG PA DANG BRAL BA LAS, ,YE SHES LNGA NI
THOB PAR BYED, ,CES SO,,

SNGAGS DBANG GI TSIGS BCAD KYI DON NI, SNGAGS 'DI NI SANGS RGYAS
THAMS CAD KYI NGES DON GYI SNYING PO BDE STONG GNYIS SU MED PA'I YE
SHES MCHOG SANGS RGYAS THAMS

CAD BSDUS PA'I NGO BOR GYUR PA DE MTSON BYED YIN PAS NGES DON GYI
SNYING PO DE 'GRUB PA'I PHYIR DU DRANG DON GYI SNYING PO 'DI ZUNGS
SHIG CES PA'O, ,DBANG GI NGO BO NI 'DI'I RGYU

TSOGS LA BRTEN NAS THOB PA'I SNGAGS BZLAS PA LA BRTEN NAS BAR DU
GCOD PA'I GEGS MED PAR BYED PA'I NUS PA, ZHI RGYAS DBANG DRAG GI
DNGOS GRUB 'GRUB PA'I

NUS PA, DON DAM PA'I SNGAGS GNYIS SU MED PA'I YE SHES KYI DNGOS GRUB
KYI ZHING STE SNOD DAG PAR BYED PA'I NUS PA RNAMS DE YIN NO, ,RDO RJE'I
RTUL SHUGS KYI DBANG GI

TSIGS BCAD LA, SNGAGS RIM LAS, GZHAN RNAMS 'DRA BA LA HE RU KA DPAL
ZHES PA'I DOD DU RDO RJE SEMS DPA' ZHES 'BYUNG BA'I DON 'CHAD PA NA,
'DI ZHES PA NI RANG

GI LAG NA GNAS PA'O, ,DE ZHES PA NI BYANG CHUB SEMS GANG DE RDO RJE
ZHES BYA BA'I RDO RJE'O, ,DE CI ZHIG YIN CE NA SANGS RGYAS LNGA PO
THAMS CAD KYI RANG BZHIN NO, ,GANG GI PHYIR

@224A *, ,SANGS RGYAS THAMS CAD KYI RANG BZHIN GYI RDO RJE 'DI RDOR
SEMS KYI LAG NA 'DUG PA YIN LA, DE BAS NA DE THOB PAR BYA BA'I PHYIR
KHYOD KYIS KYANG RTAG TU BCAD PAR BYA'O, ,

'DI GANG GI RTUL SHUGS YIN SNYAM NA, PHYAG NA RDO RJE'I RDUL SHUGS
TE, DE YANG GZHAN GYI MI PHYED PAS NA BRTAN PA'O, ,RTUL SHUGS KYI DON
NI DE BZHIN GSHEGS PA THAMS CAD KYI DNGOS

GRUB KYI DON DU NGES PAR BYA BA STE, RDO RJE YONGS SU MI 'DOR PA'O,
,ZHES DE NYID SNANG BA LAS BSHAD DO, ,DON THOBS KYI DBANG DU BYAS NA
RDOR SEMS THOB PA'I THABS SU YE SHES LNGA'I NANG GI

RDO RJE DE MA BRAL BAR CHONGS SHIG  ,CES GO BAR BYED PA'O, ,SNGAGS
DON NI, DE BZHIN GSHEGS PA THAMS CAD KYI GRUB PA'I RDO RJE'I DAM TSIG
'DI BDAG LA BZHUGS SHIG  ,BZUNG

BAR BGYI'O ZHES PA'O, ,SPYOD PA'I RTUL SHUGS KYI DBANG GI TSIGS BCAD KYI
SHU LO KA DANG PO LA, SNGAGS RIM LAS, RDO RJE SEMS DPA'I PHYAG RGYA
'DI, ,PHYI DANG NANG NA YANG DAG

GNAS; ,DES NA KHA tV'Am CANG TE'U SNOD, ,BYIN PA DPA' BOS BZUNG BAR
GYIS, ,ZHES 'BYUNG BA'I DON 'CHAD PA NA, RDOR SEMS KYI PHYAG RGYA
THOD PA SOGS 'DI RNAMS LA PHYI NANG

GNYIS KYI PHYAG RGYA YOD PAS DE DRAN BYED DU BCANGS DGOS PA DES NA
ZHES SBYAR RO, ,ZHES GSUNG ZHING PHYI NANG GI PHYAG RGYA GNYIS NI,
DE NYID LAS, DE LA SPYOD PA DANG PO NI NANG GI PHYAG RGYA GSUM

LA SBYOR BA LHUR BYED PA STE DE LTAR YANG, KHA tV'Am GA NI LHA YI SKU,
,CANG TE'U SHES RAB TU NI BRTAGS, ,CES KUN SPYOD LAS GSUNG PA DANG,
,SNGAGS NI BTUNG BA'I THOD PA'O, ,ZHES SO,,

@224B LHA'I SKU NA LUS DANG AA NA HA TA STE GZHOMS DU MED PA'I NGO
BO GTUM MO'I SGRA'AM N'A DA DANG GNYIS SU MED PA'I BDE CHEN NYAMS
SU MYONG BA'I RTEN KUN RDZOBS BYANG CHUB KYI SEMS TE DE LTAR GSUM

MTSON PAR BYED PA STE, RANG GI LUS LHA'I SKUR BYAS PA DANG GTUM MO'I
ME DANG BDE BA'I RTEN DU KUN TA LTA BU STON PA NI NANG GI PHYAG
RGYA'O, ,ZHES DANG, DANG POS YAB DANG GNYIS PAS SHES RAB

DANG GSUM PAS BZLAS BYA'I SNGAGS BSTAN PA NI, PHYI'I PHYAG RGYA'O,
,ZHES 'BYUNG NGO, ,MDOR NA GONG DU BSHAD PA'I PHYI NANG GI PHYAG
RGYA GNYIS PO DE LA SBYOR BA LHUR LEN DGOS PA DE DRAN PA'I

PHYIR DU, DE MTSON BYED KYI MTSAN MA GSUM PO BCANG BAR GYIS ZHES GO
BAR BYED PA'O, ,LUNG STAN GYI DBANG GI TSIGS BCAD KYI DON NI SLA LA,
SNGAGS DON NI, KHYOD SA 'OG SA STENG MTHO

RIS TE KHAMS GSUM GYI RANG BZHIN GYI DE KHO NA NYID SA RAB TU DGA'
BA LA SOGS PA'I RIM PAS RTOGS PAR NUS PA NYID KYIS DE BZHIN GSHEGS PA
THAMS CAD KYI NGO BO MKHA' 'GRO MA'I GTZO

BO DPAL THOD KHRAG LA ROL PA ZHES BYA BAR GRUB PA'O, ,ZHES PA'O, ,'DI'I
SKABS SU SA RA HA SA, ,DE TSE HE RU KA DPAL DANG, ,MKHA' 'GRO MA DANG
BLA MAR BCAS, ,MGRIN GCIG

LUNG STON BSAM PAR BYA, ,ZHES DANG, SNGAGS RIM LAS, LUNG STAN GYI
DON NI KHAMS GSUM DBYER MI PHYED PA'I CHOS NYID RTOGS PAR NUS PA
KHYOD YIN NO ZHES GZENG BSTOD PA'I DON DU LUNG

STAN PA'O; ;ZHES GSUNG PA LTAR GO BAR BYA DGOS GSUNG, RDO RJE SLOB
DPON GYI DBANG GI GSOL 'DEBS KYI DON NI, PHYIR MI LDOG PA'I DBANG
DANG 'DRA BA'I RDO RJE SLOB DPON GYI DBANG BSKUR

@225A *, ,BA CHEN PO DPA' BO CHEN PO RDO RJE SLOB DPON GYIS BDAG LA
STZOL CIG  ,GANG GIS 'GRO BA RNAMS MTSAN MA MED PA MI GNAS PA'I MYA
NGAN LAS 'DAS PA'I GO 'PHANG

MNGON DU BYED PAR NUS PA'I RGYU'I GTZO BOR GYUR PA'I DBANG BSKUR BA
DE NI DA LTA NYID DU STZOL BAR MDZAD DU GSOL, ZHES PA'O, ,GSUNG RDO
RJE'I DAM TSIG SBYIN PA'I TSIGS BCAD KYI

DON NI, SEMS DPA' NI THOG MTHA' MED PA'I SEMS KYI RGYUN RANG BZHIN
GYIS DAG PA'I DE BZHIN NYID DANG RO GCIG PA'I RNAM PAR MI RTOGS PA'I
YE SHES BYANG CHUB KYI SEMS TE DE NI RDO RJE

SEMS DPA' DGA' BA CHE BA'I RANG BZHIN NO, ,BZANG PO NI DGE BA YIN LA
KUN NI MA LUS PA TE, 'DI LAS DE RNAMS BYUNG BA'O, ,CHOS KYI DBYINGS NI
CHOS THAMS CAD KYI MTSAN NYID

DAM RANG BZHIN YIN PAS KUN GYI BDAG NYID DO, ,GANG LA DMIGS NAS
LHA'I SKU PHYAG RGYA CHEN PO SKYE BA'I RGYU CHOS KYI DBYINGS LA RDO
RJE SNYEMS TSUL BDAG PO'I BDAG SANGS RGYAS THAMS CAD

KYI SPRUL GZHI BCOM LDAN 'DAS DPAL MCHOG DANG PO'I SKYES BU ZHES
'BRAS BU RDO RJE 'CHANG GI MING GIS BTAGS NAS BSTAN PA'O ZHES DBANG
BSHAD KHA CIG LAS 'BYUNG NGO, ,DRIL BU'I

DAM TSIG SBYIN PA'I TSIGS BCAD KYI DON LA, SNGAGS RIM LAS, SRID PA NGO
BO NYID KYIS DAG  ,NGO BO NYID KYIS SRID 'GAL BYAS, ,RANG BZHIN DAG
MCHOG SEMS DPA' YIS, ,DAM PA'I

SRID PA BYED PAR 'GYUR, ,ZHES PA'I DON 'CHAD PA'I TSE, SRID PA NI 'KHOR
BAR SKYE BA'I RGYUN NO, ,DE NI NGO BO NYID KYIS DAG STE RANG BZHIN
GYIS YONGS SU DAG PA'O, ,'ON KYANG BDOG TU

@225B SGRO BTAGS PA'I NGO BO NYID KYIS 'GAL BA'I SRID PAR BYAS PA STE
GNOD PA MED PA LAS GNOD PA CAN DU BYAS PA'O, ,SHINTA PA DANG AA
BHYA GNYIS KAS 'GAL BA'I SRID PAR BYAS PA'I 'BRU NON

MDZAD LA DPAL MCHOG 'GREL PAR SRID BRAL BYAS ZHES PA LA 'BRU MNAN
NA, SEMS DPA' MCHOG NI BYANG CHUB SEMS DPA' STE DE RNAMS KYIS SRID
PA'I MCHOG GAM DAM PA'I SRID PA MDZAD

PAR 'GYUR ZHES SBYAR RO, ,JI LTA BUS MDZAD NA RANG BZHIN DAG PAS ZHES
TE DE LA MI BDEN PA'I ZHEN PA ZAD PAR MDZAD NAS MI GNAS PA'I MYANG
'DAS KYI RANG BZHIN DU RTOGS PAR MDZAD PA'O, ,

ZHES KUN SNYING DANG SHINTA PAS BSHAD DO, ,ZHES 'BYUNG NGO, ,PHYAG
RGYA'I DAM TSIG SBYIN PA'I TSIGS BCAD KYI DON NI, YID KYI LUS YE SHES KYI
PHYAG RGYA'I RNAM PA BRTAN PA NYID PHYAG RGYA'I DAM

TSIG TU BRJOD DO, ,SGRUB PA PO GANG GIS YE SHES KYI PHYAG RGYA'I LUS NI
RNAM PA THAMS CAD DU BRTAN PAR BYAS PA DES NA PHYAG RGYAR RAB TU
BSGRAGS ZHES 'BYUNG NGO, ,DBANG GI NGO BO NI,

DAM TSIG GSUM BZUNG BA'I SGO NAS BSGOM PA'I YE SHES KYI PHYAG RGYA
DANG PHAN TSUN 'KHYUD PA LAS BYUNG BA'I BDE STONG GI YE SHES, RIGS
THAMS CAD KYI BDAG PO DRUG PA RDO RJE 'CHAD LA

BRTEN PA'I SKYED RIM YAN LAG DANG BCAS PA BSGOM PA LA DBANG BA'I NUS
PA, LAN 'DI LA BRTEN NAS RDZOGS PA'I BYANG CHUB THOB PA LAS PHYIR MI
LDOGS PA'I NUS PA, GZHAN LA

RGYUD 'CHAD PA DANG, DBANG BSKUR BA SOGS RDO RJE SLOB DPON GYI LAS
THAMS CAD LA DBANG BA'I NUS PA RNAMS DE YIN TE, KYEE RDOR LAS, SHES
RAB BCU DRUG LON PA LA, ,LAG PA

@226A *, ,DAG GIS YANG DAG 'KHYUD, ,RDO RJE DRIL BU MNYAM SBYOR BA,
,SLOB DPON GYI NI DBANG DU 'DOD, ,CES SO, ,SNGAGS RIM LAS, JI LTAR SA BCU
PA LA GNAS

PA'I PHYIR MI LDOG PA'I BYANG CHUB SEMS DPA' CHEN PO LA PHYOGS BCU'I
DE BZHIN GSHEGS PA RNAMS KYIS DBANG BSKUR BA DE BZHIN DU DAM TSIG
GSUM DANG BCAS PA 'DI YANG DE BZHIN

GSHEGS PA DE RNAMS DANG BLA MAS, SEMS CAN DPAG TU MED PA LA GZHAL
DU MED PA'I CHOS STON PA LA SOGS PAS SLOB DPON DU BYA BA'I CHED DU
KHAMS GSUM PA'I CHOS KYI

RGYAL SRID DU DBANG BSKUR BAS NA SLOB DPON GYI DBANG DANG, PHYIR
MI LDOG PA RNAMS KYI DBANG DANG 'DRA BAS PHYIR MI LDOG PA'I DBANG
NGO, ,'DRA BA TZAM DU MA ZAD PHYIR MI LDOG PA'I SA BON

KHYAD PAR CAN BSKRUN PAR BYED PA'I PHYIR YANG MI PHYIR MI LDOG PA'I
DBANG DU BRJOD DE PHYIR MI LDOG PA DANG LDAN PA'I DBANG NGO, ,ZHES
GSUNGS SO, ,RJES

GNANG GI DBANG GI TSIGS BCAD RNAMS KYI GO DON DKYIL CHOG LAS
'BYUNG BA LTAR RO, ,DE LTAR BUM PA'I DBANG NI DKYIL 'KHOR GANG DU
'THOB NA, SBYOR BA BDUN PA LAS, RI MO DAD NI

LUS KYI LAS, ,DKYIL 'KHOR DU NI DE NYID THOB, ,CES PA LTAR LUS KYI DKYIL
'KHOR DU THOB, DER JI LTAR THOB NA, SNGAGS RIM LAS, BUM DBANG BSKUR
BA RNAMS LA RDUL

TSON GYI DKYIL 'KHOR PA'I LHAS DGONGS PA GTAD NAS DBANG GI BYA BA
MDZAD PA YOD LA DE'I PHYIR, RDUL TSON GYI DKYIL 'KHOR DU BUM DBANG
THOB PA YANG MI 'GAL LO, ,ZHES PA LTAR

@226B 'DIR YANG LUS DKYIL KYI LHAS DGONGS PA GTAD PA'I SGO NAS DBANG
GI BYA BA MDZAD PA YOD PAS DER THOB, GAD LA DBANG NA SKYED RIM
KHYAD PAR CAN LUS DKYIL ZAB MO BSGOM PA LA DBANG

DAG BYA GANG SPYOD NA LUS KYI DRI MA SBYONG, 'BRAS BU GANG 'GRUB NA
SKU RDO RJE SPRUL PA'I SKU 'GRUB PA'I NUS PA BZHAG PA YIN PAS DGA' BA
BSGOM MO, ,SGRA BSHAD NI SBYOR BA BDUN PA LAS,

SNOD DU RUNG PHYIR BUM DBANG STE, ,BLUGS GTOR DAG PAR BYED PHYIR
DBANG, ,'DI NI YANG DAG RGYUD RIM PA'I, ,LUNG GIS NGES PAR BYED PA'O,
,ZHES PA LTAR RO, ,GSANG DBANG GI

GSOL 'DEBS KYI TSIGS BCAD KYI DON NI, 'GRO BA SDUG BSNGAL GYIS GDUNGS
PA DPER NA BYIS PA MI DONG DU LHUNG BA DE LAS 'DON PA PO LTA BU'I
SKYOB PA MED PA RNAMS KYI SKYOB PA DANG, ME

GZHIL PA'I CHAR BSIL PA LTA BU'I SKYABS MED PA RNAMS KYI SKYABS SU GYUR
BA'I YON TAN GYI DPAL DANG LDAN PA NI 'KHOR LO BDE PA'I MCHOG RDO
RJE SLOB DPON KHYOD NYID YIN PAS, LAN DU PHAN

'DOGS PAR RE BA SOGS KYI RGYU MED PAR THUGS RJE CHEN POS RANG GI
NGANG GIS 'GRO BA'I DON MDZAD PA LA 'JUG PA KHYOD KYI MGON DANG
SKYABS MED PA BDAG GI MGON DANG SKYABS MDZOD CIG  ,

BDAG NYID CHEN PO RDO RJE SLOB DPON KHYOD KYIS BLA NA MED PA'I GO
'PHANG BRNYES PA JI LTAR GTZO BOS BDAG KYANG DE KHO NA 'DRA BAR
MDZOD CIG  ,'KHOR BA NYON MONGS PA DANG SDUG BSNGAL GYI 'DAM GYI

TSOGS CHEN PO'I NANG DU BYID PA BDAG LA 'KHOR BA'I SDUG BSNGAL GYIS
MNAR BAR MI 'GYUR BA'I SKYABS MDZOD CIG  ,CES PA YIN LA, DBANG BSKUR
BA'I TSIGS BCAD KYI DON NI, @227A *, ,GSANG RDZAS 'DI NI DPA' BO DANG LHA
MO RNAMS KYI NGO BO THIG LE RTZA'I BCUD THAMS CAD 'DUS PA YIN LA 'DI
ZOS PAS BZA' BA'I DAM TSIG LNGA LA SOGS PA BSTEN PA DANG

BSRUNG BA'I DAM TSIG RNAMS LA DBANG BAR BYED PAS LUS KYI SA'I KHAMS
SOGS KHAMS LNGA'I BCUD DANG LDAN PA 'DI'I RO RTOGS PA STE MYONG BAR
BYED PA'I SGO NAS DE LAS 'BYUNG BA'I BDE BA

GANG DE MYONG BAR BYA'O, ,ZHES PA YIN CING PHYI MA SLA'O, ,DBANG GI
NGO BO NI GSANG RDZAS MYANG BA LAS BYUNG BA'I BDE STONG GI YE SHES,
DAG DAG PAR BYED PA'I NUS PA, RTZA RLUNG GTUM MO'I

RNAL 'BYOR DANG KUN RDZOBS SGYU MA'I RDZOGS RIM BSGOM PA LA DBANG
BA'I NUS PA RNAMS DE YIN DE, PHYAG CHEN THIG LE'I GNYIS PA LAS, ,SBOM
PO THA LTAG SBYOR BA YIS, ,LONGS SPYOD NANG

DU GZHUG PAR BYA, ,DE TSE YANG DAG YE SHES SKYE, ,BU MO'I BDE BA JI LTA
BU, ,ZHES DANG, SNGAGS RIM LAS, DAG DAG PA NI GSANG RDZAS DE BLA MA
YAB YUM GTZO BO YAB YUM DANG

THA MI DAD DU BYAS NAS SNYOMS PAR ZHUGS PA'I LHAN CIG SKYES DGA'
BSKYED PA'I RDZAS YIN ZHING, PHYOGS BCU'I RGYAL BA SRAS BCAS THAMS
CAD SPYAN DRANGS TE ZHU BA'I NGO BO DANG DBYER

MED PAR BYAS PAS NA MTHU DANG LDAN PA'I PHYIR, PHYAG CHEN THIG LE
SNGAR DRANGS PA LTAR DE MYANG BAS GZHON NU MA'I BDE BA 'DRA BA SKYE
BAR BSHAD LA, DE 'DRA BA DE DAG GI GNAS LCE DANG MGRIN

PA LA SOGS PA'I GNAS RNAMS SU PHYIN PA NA SKABS DE DANG DE'I RTZA
DANG RLUNG RNAMS SBYONG BAS DAG DAG PAR BYED DO, ,BYANG SEMS KYI
RO LCES MYANG BA'I SGO NAS NGAG DAG PAR BYED PA GSANG

@227B DBANG GI MTHU YIN LA KHAMS GNYIS KYI REG BYA LUS KYIS MYONG
BA LA BRTEN NAS YID DAG PAR BYED PA DBANG GSUM PA'I MTHU'O, ,DE LTAR
NA RDZAS KYI RTEN 'BREL KHYAD PAR CAN DES RTZA DANG

RLUNG DANG BYANG SEMS BYIN GYIS RLOB NUS PAS RTZA RLUNG DANG GTUM
MO LA SOGS PA'I RNAL 'BYOR SGOM PA'I SNOD DU BYED LA DE DAG BSGOM PA
NA BDAG BYIN GYIS RLAB PA SGYU MA'I TING NGE 'DZIN GYI

'ANG SNOD DU RUNG BAS, LAM DE DAG SGOM PA LA DBANG BA'O, ,ZHES
GSUNG PAS SO GSUNG, DE LTAR GSANG BA'I DBANG DKYIL 'KHOR GANG DU
THOB NA SBYOR BA BDUN PA LAS, LHAG PA

BYANG SEMS ZHES BYA BA'I, ,DKYIL 'KHOR DU NI DE NYID THOB, ,ZHES PA LTAR
KUN RDZOBS BYANG CHUB KYI SEMS KYI DKYIL 'KHOR DU THOB, GANG LA
DBANG NA KUN RDZOB SGYU MA'I RDZOGS

RIM GYIS MTSON PA'I SO SO SKYE BO'I RDZOGS RIM THAMS CAD SGOM PA LA
DBANG, DAG BYA GANG SBYONG NA DAG GI DRI MA SBYONG, 'BRAS BU GANG
'GRUB NA GSUNG RDO RJE LONGS SKU 'GRUB PA'I

NUS PA BZHAG PA YIN PAS DGA' BA BSGOM MO, SGRA DON NI, GSANG BA'I
RDZAS BYANG SEMS MYANG BA LAS BYUNG BA'I DBANG YIN PAS GSANG DBANG
DO, ,SHER DBANG GI SKABS KYI

GSOL 'DEBS KYI TSIGS BCAD KYI DON NI, BCOM LDAN ZHI BA SOGS RKANG PA
DRUG GI DON NI, BCOM LDAN 'DAS NYON MONGS KYIS GDUNGS PA LAS GROL
BA'I DMAN PA'I MYANG 'DAS

RNAMS NI ZHI BA YIN LA, SHES BYA'I SGRIB PA BAG CHAGS DANG BCAS PA'I
GDUNGS PA LAS GROL BA'I THIG CHEN MYANG 'DAS NI SNGA MA LAS MCHOG
TU GYUR LAS, DE LTA BU'I ZHI BA CHEN PO DANG

@228A *, ,LDAN PA RDO RJE SLOB DPON GYI, ZHES POS NAS, YUL CHOS THAMS
CAD RANG BZHIN GYIS STONG PA DANG YUL CAN SGRIB BRAL LHAN SKYES KYI
YE SHES GNYIS CHU LA CHU BZHAG

GI TSUL DU NGO BO DBYER MED PA'I, RDO RJE'I RNAL 'BYOR MTHAR THUG PA
RANG NYID KYIS BRNYES NAS, 'GRO BA SEMS CAN THAMS CAD KYANG RNAL
'BYOR DE LA PHYOGS GCIG TU 'GOD PAR

BZHED PA KHYOD KYIS, BSHAD MA THAG PA'I YUL YUL CAN NGO BO DBYER MI
PHYED PA'I PHYAG RGYA CHEN PO MCHOG GI DNGOS GRUB SGRUB PA PO
BDAG LA, LAM DUS KYI YUL STONG PA NYID DANG YUL CAN

LHAN SKYES KYI BDE CHEN DBYER MI PHYED PA'I RDO RJE'I RNAL 'BYOR
BSGOMS PA LAS BYUNG BA'I, 'BRAS DUS KYI RNAL 'BYOR MTHAR THUG PA
STZOL CIG ,MDOR NA SLOB DPON BDAG NYID

CHEN PO RIGS DANG DKYIL 'KHOR KUN GYI MNGA' BDAG KHYOD KYIS, LAM
'BRAS KYI YUL YUL CAN DBYER MI PHYED PA'I 'OD GSAL LHAN CIG SKYES PA'I
YE SHIS TSUL JI LTA BUR BRNYES

PA; DE LTAR DU BDAG LA'ANG STZOL BAR MDZOD, CES PA STE RKANG PA THA
MA GNYIS SLA'O, ,RIG MA GTOD PA'I TSIGS BCAD KYI DON NI, LHA MO STE RIG
MA 'DI NI PHYAG RGYA CHEN PO

MCHOG GI DNGOS GRUB BDE BA MTHA' YAS PA DANG LDAN PA DE SBYIN PA
MO, ,BU YIS PHYAG RGYA MO 'DI LONG LA RNAM PA KUN TU MCHOD PA BLA
NA MED PA GYIS, ZHES DANG, DRI BA'I TSIGS

BCAD KYI DON NI, BYANG CHUB KYI SEMS SOGS ZA BA DANG, RIG MA MCHOD
PA LA SPRO 'AM ZHES DRI BA STE DE YANG DNGOS DBANG GI TSE BYANG SEMS
PADMAR 'PHOS NA DE LCES BLANG NAS

@228B BTUNG BAR SNGAGS RIM LAS GSUNGS PA LTAR BYA DGOS PAS DE'I PHYIR
'DRI BA YIN LA, LAN GYI TSE DE DAG LA SPRO BAR LAN 'DEBS PA DANG, TSIGS
BCAD PHYI MA NI, DA YI

PADMA 'DI BDE BA KUN DANG YANG DAG PAR LDAN ZHING, YAB YUM LHAR
GSAL BA'I GSANG GNAS 'DU BYA BA SOGS KYI CHO GA JI LTA BA BZHIN DU
BSTEN NA, DE YI MDUN NA STE DRUNG DU NGA

NYE BAR GNAS TE LHAN SKYES KYI DGA' BA DRANGS NAS BDE STONG SBYOR
BA SOGS KYIS SANGS RGYAS BSTEN PA STE MA NYES PA LA SOGS PA'I BYA BA
THAMS CAD PADMAR TE PADMA LA BRTEN

NAS BYED DO, ,BDE CHEN RGYAL PO BDE STONG LHAN CIG SKYES PA'I YE SHES
GANG YIN PA DE NYID KYI RGYU 'DI NYID DU GNAS PA YIN PAS STEN CIG CES
PA'O, ,SNGAGS DON NI, PADMA

STEN CIG CES PA'O, ,DBANG GI NGO BO NI, 'DU SHES GSUM DANG LDAN PAS
SNYOM PAR ZHUGS PAS GSANG GNAS KYI THUR SEL GZHU'I DBYIBS CAN GYIS
LTE BA'I GTUM MO

SBAR BA'I MTHUS SPYI BO'I BYANG SEMS ZHU BA RLUNG GIS THUR DU PHUL
BAS RIM GYIS NOR BU'I NANG DU PHYIN PA LAS SKYES PA'I LHAN CIG SKYES
DGA' DANG STONG PA SBYAR BA'I BDE STONG GI YE

SHES, YID DAG PAR BYED PA'I NUS PA, DON DAM 'OD GSAL GYI RDZOGS RIM
SGOM PA LA DBANG BA'I NUS PA RNAMS DE YIN NO, ,ZHAL LUNG GI DBANG
GSUM PA'I SKABS SU, SDOM

BRTZON GZHU DBYIBS GA-YOG YIS, ,SUM MDOR YE SHES ME SPAR BAS, ,KHAMS
ZHU NAS NI BCU DRUG CHAR, ,GYUR BA ME TOG KUN TA 'DRA, ,RLUNG GI
SBYOR BAS PHUL BAR BYA, ,RANG BZHIN

@229A *, ,GYIS NI RAB ZHI BA, ,CHOS SKU ZHI BA DE KHO NA, ,BDE BA DE NYID
NOR BUR 'DRUG  ,SKAD CIG DRAN MED GA-YO BAR BYED, ,SGRUB PA CHEN PO
DE NYID DO, ,ZHES DANG, PHRENG

BA LAS, SHES RAB SBYOR BAS DPAL LDAN NI, ,DE NYID YANG DAG MTSON PAR
BYA, ,RDO RJE DKYIL KRUNG LAS SEMS NI, ,NOR BU'I NANG DU CHUD PA BLTA,
,ZHES DANG MAN SNYE LAS, DE NYID NI

CHOS THAMS CAD BSAM DU MED PA NYID DO, ,DE'I GZUGS BRNYAN DU RJES
SU MTHUN PAS LHAN CIG SKYES PA'I DGA' BA'I NGO BO SHES RAB YE SHES LA
DE NYID DU BRJOD DO, ,ZHES DANG ZHAL LUNG GI DBANG GSUM PA'I SKABS
SU, NAM MKHA'I KHAMS DANG RDO RJE SBYOR BA LAS NI YANG DAG SPYAN
CAN BDE CHEN 'BYUNG BAR 'GYUR, GANG GANG YANG DAG DGA' BYED CHAGS
BRAL DGA' GNYIS BAR DU DBEN

NYID MTHONG BYAS BRTAN PAR GYIS, PADMA'I MKHA' LA RDO RJE NOR BU
PAD SNYID GNYIS LA SBYOR GANG RDO RJE DKYIL DKRUNG SEMS, NOR BU PAR
DU MTHONG BYAS GANG TSE BDE BA 'BYUNG BAR NGES PA DE NYID YE SHES

TE; 'DI NYID RDZOGS PA'I RIM PA YIN PAR BLA MA MCHOG RNAMS KUN GYIS
BSHAD, 'DOD CHAGS CHAGS BRAL BAR MAR MI DMIGS YE SHES SKAD CIG DE RU
GSAL, CHU TSOD BRGYAD DAM

NYIN GCIG ZLA BA GCIG TU'AM, LO GCIG SKAL PA'AM SKAL PA STONG DU YE
SHES DE MYONG BYA, ZHES DANG, SNGAGS RIM LAS, DES NA SLOB MA DE KHO
NA NYID RTOGS PA'I LTA BA DANG LDAN PA

LA BLA MAS DBANG GSUM PA'I YE SHES GANG DU SKYE BA BRDA' SPRAD NAS
DBANG BSKUR BA'I TSE RIG MA LA BRTEN NAS BYANG CHUB KYI SEMS NOR BUR
BZUNG BA'I GNYIS SNANG GI RTOG PA RAG PA RNAMS

@229B LOG PA NA LTA BA DRAN PAR BYAS NAS, LTA THOG TU BZHAG PA'I YE
SHES DE LA LHAN CIG SKYES PA ZHES BYA YI, LUS DANG SEMS KYI TSOR BA BDE
BA TZAM BYUNG BA DANG DE'I MTHUS SEMS MI RTOG PAR

GNAS PA TZAM MIN NO, ,'ON KYANG YIN LUGS KYI LTA BA LEGS PAR MA GO BA
RNAMS LA BDE BA DANG BCAS PA'I MI RTOG PA SKYES PA YANG DBANG GSUM
PAR NGO SPRAD DGOS SO ZHES GSUNGS

SO; ;DE LTAR SHER DBANG DKYIL 'KHOR GANG DU THOB NA SBYOR BA BDUN
PA LAS, BHA GA RNAM DAG ZHES BYA BA'I, ,DKYIL 'KHOR DU NI DE NYID THOB,
,CES PA LTAR BHA GA'I DKYIL 'KHOR

DU THOB, LAM GANG LA DBANG NA DON DAM 'OD GSAL GYI RDZOGS RIM
SGOM PA LA DBANG, DAG BYA GANG SBYONG NA YID KYI DRI MA SPYOD, 'BRAS
BU GANG 'GRUB NA THUGS RDO RJE CHOS SKU 'GRUB PA'I

NUS PA BZHAG PA YIN PAS DGA' BA BSGOM MO, ,SGRA DON NI, SNGAGS RIM
LAS, DBANG GSUM PA'I DON LA SHES RAB NI PHUL DU PHYIN PA'I SHES PA 'DI
LA YOD PAS NA PHYI ROL

GYI PHYAG RGYA'O, ,YE SHES NI DE LAS BYUNG BA'I SEMS RNAM PAR RTOG PA
DANG BRAL BA LAS RNAM PAR DAG PA LHAN CIG SKYES PA'I DGA' BA YIN TE
RGYAS PAR BSHAD ZIN TO, ,ZHES PA

LTAR RO; ;TSIGS DBANG GI GSOL 'DEBS KYI DON SLA LA, DBANG BZHI PA BSKUR
LUGS NI KHA SBYOR LAS, ZAB CING RGYA CHE LA MOS NA, TSIG GIS RIN CHEN
DBANG BSKUR BYA,

ZHES DANG; 'DUS PA PHYI MA LAS, DBANG BSKUR BA NI GSUM DU DBYE, ,BUM
PA'I DBANG NI DANG PO STE, ,GSANG BA'I DBANG NI GNYIS PA YIN, ,SHES RAB
YE SHES GSUM

@230A *, ,PA STE; ;DE LTAR DE BZHIN BZHI PA YANG, ,RGYUD 'DI LAS NI RAB TU
BSHAD, ,CES DANG, SNGAGS RIM LAS, TSIG GIS STER LUGS NI SHES RAB YE SHES

DE NYID MYU GUR GYUR PA'I BYANG CHUB KYI SEMS BSGOM PAS RAB TU 'PHEL
BZHIN PA SGRIB PA MED PA NYID DU GYUR PA'I DE KHO NA NYID CHOS THAMS
CAD BSAM GYIS MI KHYAB PA NYID KYI RANG BZHIN YAN LAG BDUN DANG
LDAN PA'I PHYAG RGYA CHEN PO NYID RDO RJE 'CHANG CHEN PO'I RANG
BZHIN CAN DBANG BZHI PA BRJOD PAR BYA'O, ,ZHES GSUNGS PA LTAR RO,
,ZHES DANG, MDOR NA DBANG

GSUM PA DPER BYAS NAS BZHI PA NGES PAR BYED TSUL NI 'DI YIN TE, GSUM
PA'I SKABS SU RANG GI LUS LONGS SKU'I RNAM PA CAN GYI LHAR SNANG
ZHING DE YANG YUM DANG BRAL BA MIN PAR

YAB YUM ZHAL SBYOR PHAN TSUN 'KHYUD PA'I RNAM PA CAN DU SNANG BA
DANG, DE'I NGANG NAS THUGS DNGOS PO'I DE KHO NA NYID LA ZHUGS PA'I
LHAN SKYES KYI YE SHES LA GNAS PA CIG YOD PA DE

GNYIS DPER BLANGS NAS, DON 'DI THABS KYI YAN LAG DANG BCAS PAR NYAMS
SU BLANGS PAS MTHAR SANGS RGYAS KYI GZUGS SKUR MOS NAS SGOM PA
TZAM MIN PAR RANG GI LUS SANGS

RGYAS KYI MTSAN DPES SPRAS PA'I SKU LONGS SKU DANG KHA SBYOR GYI YAN
LAG GNYIS KYI BDAG NYID DU GYUR BA DANG, THUGS KYANG DE KHO NA
NYID LA GNAS PA RES 'GA' BA MIN PAR 'KHOR BA JI SRID KYI BAR

DU GNAS PA'I BDE BA CHEN PO DANG RANG BZHIN MED PA'I YAN LAG GNYIS
KYI BDAG NYID DU GYUR PA'I ZUNGS 'JUG DE DBANG BZHI PA'O ZHES NGO
SPROD PA YIN NO, ,ZHES GSUNGS PA LTAR RO, ,YAN

@230B LAG BDUN NI RAG DBANG GRAGS PAS, LONGS SPYOD RDZOGS DANG
KHA SBYOR BDE CHEN RANG BZHIN MED, ,SNYING RJES YONGS GANG RGYUN
MI CHAD DANG 'GOG PA MED, ,YAN LAG BDUN BSHAD DON DANG

LDAN PAS BSGRUB BYA 'DIR, ,BDAG 'DOD TSAD MAS YONGS BSGOM BLO CAN
GYIS KYANG BSNGAGS, ,ZHES PA LTAR RO, ,TSIG DBANG THOB LUGS NI, SNGAGS
RIM LAS, 'O NA DBANG BZHI

PA LAM GYI SKABS SU MI 'DOD DAM SNYAM NA SPYIR DBANG BZHI BA BSKUR
PA'I TSE SNGAR BZHIN NGO SPRAD NAS TSIG TZAM GYIS GO BA SKYED PA LA
DBANG DE SLOB MA LA BSKUR BA DANG SLOB MAS KYANG DBANG

TSIG GI SGO NAS THOB PAR 'JOG STE SNOD RUNG GI DBANG BZHI PA'O, ,ZHES
GSUNGS PA LTAR RO, ,DBANG GI NGO BO NI DON GYI DBANG BZHI PA TSIG GIS
BRDA' SPRAD PA LA BRTEN NAS THOB PA'I ZUNG

'JUG GI RDZOGS RIM SGOM PA LA DBANG BA'I NUS PA, SGO GSUM GYI DRI MA
SBYONG BA'I NUS PA, RDO RJE GSUM DBYER MI PHYED PA 'GRUB PA'I NUS PA
RNAMS DE YIN NO, ,DKYIL 'KHOR GANG DU

THOB PA SOGS NI, SNGAGS RIM LAS, DE LTAR SNGAR BSHAD PA LTAR GYI BRDA'
LEGS PAR BLA MAS SLOB MA LA 'BYOR NA, DE'I GO BA RNYED PA TZAM GYIS
DBANG BZHI PA TSIG GI SGO NAS THOB PA

YIN LA, DE YANG DON DAM BYANG CHUB KYI SEMS KYI DKYIL 'KHOR DU THOB
PA YIN NO, ,SGO GSUM GYI DRI MA PHRA MO SBYONG BA DANG, RDO RJE
GSUM DBYER MI PHYED BA'I SKU 'GRUB PA'I SKAL PA CAN

DU BYED CING, ZUNG 'JUG GI RDZOGS RIM SGOM PA'I DBANG BAR BYED DO,
,ZHES GSUNGS PA LTAR RO, ,SGRA DON NI, DBANG 'DI DBANG GSUM BA LTAR
DON NYAMS SU MYONG BA MED PAR TSIG

@231A *, ,GIS BRDA' SPRAD BA'I SGO NAS THOBS PAS TSIG DBANG NGO, RIG MA'I
RTUL SHUGS SBYIN PA'I TSIGS BCAD KYI DON DKYIL CHOG LAS 'BYUNG BA LTAR
RO, ,DE LA SNGAGS BLA MED

KYI BSGRUB BYA MTHAR THUG NI KHA SBYOR YAN LAG BDUN LDAN GYI ZUNG
'JUG GI SKUR 'DU ZHING, DE BSGRUB BYED KYI THABS NI SKYABS SU 'GRO BA
DANG SEMS BSKYED PA DANG, THEG CHEN THUN MONGS DANG

THUN MONGS MA YIN PA GNYIS KYI SDOM PA BZUNG NAS DE'I BSLAB BYA LA
SLOB PA DANG LAM RIM PA GNYIS RNAMS SU 'DU LA, DE DAG LAS SKYABS SU
'GRO BA DANG SEMS BSKYED PA DANG SDOM PA GNYIS

BZUNG NAS BSLAB BYA LA SLOB PA RNAMS NI, STA GON DANG DKYIL 'KHOR
DU 'JUG PA'I SKOR RNAMS SU GSUNGS SHING, DE NAS BUM DBANG GIS LAM
RIM PA GNYIS LAS SKYED RIM GYI SNOD RUNG DU SGRUB,

GSANG DBANG GIS RDZOGS RIM LA SKYE 'PHAGS KYI SKABS GNYIS LAS SO SO
SKYE BO'I RDZOGS RIM SGOM PA'I SNOD RUNG DU SGRUB, SHER DBANG GIS
'PHAGS PA'I SKABS KYI RDZOGS RIM LA YANG

GNYIS YOD PA'I DON DAM 'ONG GSAL GYI RDZOGS RIM SGOM PA'I SNOD RUNG
DU SGRUB, TSIGS DBANG GIS DBYER MED ZUNG 'JUG GI RDZOGS RIM SGOM PA'I
SNOD RUNG DU SGRUB PAS SNGAGS BLA MED KYI

LAM GYI GNAD THAMS CAD DBANG GI SKOR LA 'DU'O, ,DE DAG NI LAM GYI
NGO BO MTSON TSUL YIN LA DKYIL 'KHOR DU 'JUG PA SOGS KYI GO RIM GYIS
LAM GYI GO RIM DANG GRANGS KYIS

LAM GYI GRANGS NGES KYANG MTSON NO, ,DE LTAR DBANG THOB NAS RTZA
LTUNG BA BCU BZHI DANG SBOM PO BRGYAD BSRUNG BA LA SOGS PA DAM
TSIG DANG SDOM PA BSRUNG BA LA 'BAD DGOS TE, ,

@231B SNGAGS RIM LAS, DON 'DI DAG LA RJE BTZUN CHEN PO GRAGS PA
RGYAL MTSAN PA'I ZHAL SNGA NAS, RDO RJE THEG LA DAD KYANG MA SMIN
PAS, ,ZAB MO BSGOM KYANG 'BRAS BU NGAN 'GRO LAS

MCHOG GZHAN MI 'GRUB SANGS RGYAS GSUNG BAS NA, ,BLA MA MCHOG LA
DBANG BSKUR NOD PAR MDZOD, ,DBANG THOB MAN NGAG ZAB MO TSOL BA
YIS, ,SA STENG RGYAS PAR KUN TU BCAL

BYAS KYANG, ,PHAN PA'I DON BO GDAMS NGAG DAM TSIG STE, ,'DI MED 'GRAM
RTZA ZAD PA'I KHANG RUL 'DRA, ,LEGS PAR SMIN LAS DAM TSIG BSRUNG BYAS
NA, ,RIM GNYIS ZAB MO'I

MAN NGAG MA BSTEN KYANG, ,SKYE BA BCU DRUG DAG NA 'GRUB BO ZHES,
,'GRO BA'I RTZA LAG PHAN PAR MDZAD PAS GSUNGS, ,BDAG NI THOS NYUNG
SHES RAB MIG BRAL YANG, ,DRI MED

RGYUD LAS LEGS GSUNG MTHONG BAS NA, ,DBANG BLANG DAM TSIG BSRUNG
BAR MDZOD CIG CES, ,KUN LA THAL MO SBYAR NAS GSOL BA 'DEBS, ,ZHES
GSUNG BA NI RGYUD SDE'I

GNAD MKHYEN PA'I GTAM YIN TE, BDAG KYANG DE LTAR DU GSOL BA 'DEBS
SO, ,ZHES GSUNGS SO, ,DAM TSIG BSRUNG BA LA 'BAD KYANG NYES PAS GOS NA
JI LTAR BYA BA NI, SNGAGS RIM

LAS; DE LTAR RNAM PAR DAG PA'I DBANG DANG DAM TSIG DANG SDOM PA
RNAM PAR DAG PA LAN GCIG THOB KYANG MI SHES PA DANG, NYON MONGS
MANG BA DANG, BAG MED PA DANG, MA GUS PA

STE LTUNG BA 'BYUNG BA'I RGYU BZHIS LTUNG BA BYUNG NA RTZA LTUNG BA
GTOGS PA RNAMS NI SNGAGS KYI SDOM LDAN GYI DRUNG DU PHYIR 'CHOS PA
LA SOGS PAS BCOS NAS LTUNG BA LAS LDANG BAR BYA'O @232A *, ,RTZA
LTUNG BYUNG NAS DAM TSIG NYAMS NA DBANG GIS GSO DGOS PAS BLA MA
DAM PA LAS DBANG BLANG BAR BYA LA, LEN SAM BYUNG NA SNGAR BSHAD
PA'I DBANG DE RNAMS SLOB DPON

'JUG PA'I CHO GAR BSHAD PA LTAR BDAG 'JUG BYAS NAS DBANG DANG, DAM
TSIG DANG, SDOM PA RNAMS BLANGS LA GSO BAR BYA STE, PHRENG BA LAS,
RANG NYID KYANG DAM TSIG NYAMS

NA 'DI LTA BU'I DBANG NYID JI LTAR SLOB DPON 'JUG PA'I CHO GAR BLANG
BAR BSHAD PA DE LTAR BLANG BAR BYA'O, 'ON KYANG BLA MA DAM PA SHIN
TU RING BA DAG GAM LAM BGROD DKA' BA LA SOGS

PA'I NYE BAR 'TSE BAS BGROD PAR MI NUS PA'I PHYOGS NA BZHUGS NA STE
GZHAN DU MA YIN NO, ,ZHES SO, ,ZHES PA LTAR BYA'O, ,DE LTA BU'I TSUL GYIS
BLA MED RDO RJE THEG PA'I LAM

GYI RMANGS LEGS PAR TSUGS PAR BYAS STE LAM RIM PA GNYIS KYI SGO NAS
ZUNG 'JUG RDO RJE 'CHANG GI GO 'PHANG SGRUB PA LA BRTZON PA NI DAL
BA'I RTEN LA SNYING PO LEN TSUL MCHOG YIN

PAS TSUL 'DI LA 'BAD 'TSAL LO, ,ZHES GSUNGS SO, ,CES PA 'DI NI KHYAB BDAG
'KHOR LO'I MGON PO RJE BTZUN DKON MCHOG RGYAL MTSAN DPAL BZANG
PO'I ZHAL SNGA NAS

KYI GSUNG GI BDUD RTZI CUNG ZAD MYANGS PA'I MDO SMAD PA NGAG
DBANG BLO BZANG CHOS LDAN DPAL BZANG POS RANG NYID KYIS BDAG 'JUG
LEN PA SOGS LA MKHO BAR BSAM NAS BRJED THOR

BRIS PA, 'DIS KYANG RGYAL BA BLO BZANG GRAGS PA'I BSTAN PA YUN RING DU
GNAS PAR GYUR CIG , ,,MANGGA LAm,,