*, (,ZHING MCHOG SGO 'BYED KYI DMIGS RIM MDOR BSDUS BZHUGS,,) ,,NA MO
AA MRI TA BHA YA, CI SKAD DU

'PHAGS PA TSE DANG YE SHES DPAG TU MED PA'I SNYING PO ZHES BYA BA'I
GZUNGS LAS, 'DI NAS NUB KYI PHYOGS ROL NA, BDE BA CAN GYI 'JIG RTEN
KHAMS, ,DE NA RDZOGS PA'I SANGS RGYAS

BZHUGS, ,DE BZHIN GSHEGS PA TSE DPAG MED, ,SU ZHIG DE YI MTSAN BRJOD
NA, ,DE NI DE RU SKYE BAR 'GYUR, ,'CHI BA'I DUS SU STON PA NI, ,DGE SLONG
DGE 'DUN

BCAS TE MTHONG, ,DE NA BUD MED YOD MA YIN, ,MNGAL NA GNAS PA YOD
MA YIN, ,RIN CHEN RNAMS KYI PADMO LAS, ,RDZU 'PHRUL CHEN PO 'BYUNG
BAR 'GYUR, ,ZAS DANG GOS

DANG SMAN RNAMS DANG, ,CHOS GOS MAL CHA LHUNG BZED RNAMS, ,SEMS
KYIS BSAM MA THAG TU NI, ,DE DAG MOD LA 'BYUNG BAR 'GYUR, ,PHYOGS
BCUR BZHUGS PA'I SANGS

RGYAS RNAMS, ,BDE BA CAN GYI BSNGAGS PA BRJOD, ,DE LTAR SANGS RGYAS
BSAM MI KHYAB, ,SANGS RGYAS CHOS KYANG BSAM MI KHYAB, ,'PHAGS PA'I
DGE 'DUN BSAM MI

@142B KHYAB, ,BSAM MI KHYAB LA DANG BYAS PA'I, ,RNAM PAR SMIN PA'ANG
BSAM MI KHYAB, ,RNAM DAG ZHING DU SKYE BAR 'GYUR, ,ZHES DANG ZHENG
BKONG KYI MDO LAS, ,GANG GIS PHRA RAB RTUL

SNYED 'JIG RTEN KHAMS, ,BSHIG CING GSHEG TE RTUL DU BYAS GYUR PA, ,DE
BAS MANG BA 'JIG RTEN KHAMS KYI RNAMS, ,RIN CHEN BKANG STE SBYIN PA
BYIN PA BAS, ,GANG GIS 'OD DPAG

MED PA'I 'OD MTSAN DANG, ,BDE BA CAN GYI YON TAN KHYAD 'PHAGS RNAMS,
,THOS NAS DGA' STE THAL MO SBYOR BYED PA, ,BSOD NAMS 'DI YI CHAR YANG
'GYUR MA YIN, ,DE LTA BAS

NA DE BZHIN GSHEGS DE YI, ,YON TAN THOS NAS MGU DANG DGA' BSKYED LA,
,BDE BA CAN GYI 'JIG RTEN KHAMS MCHOG TU, ,'GRO BAR BYA PHYIR MOS PA
DRAG PO BSKYED, ,GANG GIS BDE

BA CAN GYI 'JIG RTEN GYI, ,MING THOS PA YI BSOD NAMS DE LA NI, ,ZHING
MCHOG THA GRU CHEN PO DE DAG KUN, ,CHA DANG DPER YANG 'GYUR BA
MA YIN NO, ,GANG DAG RGYAL BA'I BKA' DANG

SHES RAB CAN, ,DE DAG DE BAS BSOD NAMS MANG DU 'GYUR, ,DON DE THOB
PHYIR DAD PA RTZA BA STE, ,DE LTA BAS NA THOS DANG YID GNYIS SOL, ,ZHES
DANG TSE DPAG MED RANG NYID KYI ZHAL

NAS, NGAS NI SNGON GYI SMON LAM 'DI SKAD BTABS, ,SEMS CAN GANG GIS
NGA YI MING THOS NA, ,NGA YI ZHING DU RTAG DU 'ONG BAR SHOG ,NGA YI
SMON LAM BZANG PO DE BRJOD PAS, ,

'JIG RTEN KHAMS MED DAG NAS SEMS CAN 'ONG, ,DE DAG NGA YI ZHING DU
LHAGS NAS NI, ,DE DAG SKYE BA GCIG LAS PHYIR MI LDOG ,CES GSUNGS PA
LTAR GYI PHAN YON CAN GYI ZHING MCHOG

@143A *, ,DER SKYE BA'I RGYU BSGRUB PA LA ZHING BKOD KYI MDO LAS, KUN
DGA' BO SEMS CAN GANG DAG DE BZHIN GSHEGS PA DE RNAM PAS YANG
DANG YANG DU YID LA BYED PA DANG,

DGE BA'I RTZA BA MANG POR DPAG TU MED PA BSKYED PA DANG, BYANG
CHUB TU SEMS BSKYED PA YONGS SU BSNGOS TE 'JIG RTEN GYI KHAMS DER
SKYE BAR SMON LAM 'DEBS PA DE DAG 'CHI BA'I DUS NYE

BAR GNAS PA NA, DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS 'OD DPAG MED DE DGE SLONG GI TSOGS DU MAS
BSKOR ZHING MDUN GYIS BLTAS NAS BZHUGS PAR

GYUR TE, DE DAG GIS BCOM LDAN 'DAS 'OD DPAG MED MTHONG NAS RAB TU
DAD PA'I SEMS KYIS SHI 'PHOS TE 'JIG RTEN GYI KHAMS BDE BA CAN NYID DU
SKYE BAR 'GYUR RO, ,ZHES ZHING MCHOG

STON PA DANG BCAS PA'I YON TAN YID LA YANG YANG SEMS PA DANG, BDE
BA CAN DU SKYE BA'I RGYUR DGE RTZA MANG PO SOG PA DANG, BYANG CHUB
TU SEMS BSKYED PA DANG, DE DAG GIS DGE BA

RNAMS BDE BA CAN DU SKYE BA'I RGYUR BSNGOS TE, DER SKYE BAR SMON
LAM 'DEBS PA RNAMS BYAS NA DER SKYE BAR GSUNGS PAS, ZHING MCHOG
STON PA DANG BCAS PA'I YON TAN YID LA BYED TSUL

MDOR BSDU NA, RJE BDAG NYID CHEN PO'I ZHING MCHOG SGO 'BYED LAS, MI
MJED ZHING NAS NUB KYI PHYOGS NYID DU, BYE BA KHRAG KHRIG BRGYA
STONG SANGS RGYAS KYI, ,ZHING KHAMS RNAMS NI 'DAS

BAR GYUR BA NA, ,RMAD BYUNG BDE BA CAN ZHES BYA BA YOD, ,DE NI SA
GZHI RIN CHEN DU MAS SPRAS, ,SHIN TU NYAMS DGA' LAG MTHIL LTA BUR
MNYAM, ,RIN CHEN LAS GRUB RI BO MA GTOGS

@143B PA; ;NAG PO'I RI RNAMS KUN GYIS DBEN ZHING GTZANG, ,MDZES SHING
RNAM DAG YID 'ONG ZHING GI MTHA', ,RIN CHEN BDUN GYI CHU SHING LJON
PA DANG, ,RIN CHEN TA LA'I SHING GI 'PHRENG BA YIS, ,

YONGS SU BSKOR BA SKAR MAS ZLA BA BZHIN, ,GSER DNGUL B'EEtURYA ? DANG
SHEL DANG SPUG ,MU TIG DMAR PO RDO YI SNYING PO STE, ,RIN CHEN BDUN
LAS GRUB PA'I LJON PA NI, ,YID LA BSAM

DGU'I RGYAN BZANG DPAG MED 'PHYANG, ,SHING GI RTZA BA SDONG PO YAL
GA SOGS, ,'JAM ZHING REG NA BDE STER DRI ZHIM LDAN, ,DRI YI BZHON PAS
BSKYOD TSE RNAR SNYAN PA'I, ,MNYAN PA'I

CHOG MI SHES PA'I SGRA RNAMS 'BYUNG, ,DAG PA'I SEMS CAN RNAMS KYI
NYER 'TSO'I GZHIR, ,YID 'DZIN TA MA LA DANG AA KA RU, ,RGYA SBOS TZAN
TAN SPRUL SNYING GIS BSGOS PA'I, ,NYAL

'GRO'I RGYUN RNAMS SGRA SNYAN SGRO GCING 'BAB, ,RAB 'BYAMS SMON LAM
STOBS LAS 'ONG BA YI, ,RIN CHEN PADMOS BSKRUN PA'I 'OD ZER RTZER, ,DAM
CHOS SBRANG RTZI'I DGA' STON 'GYENG PA YI,

SPRUL SKUS GDUL BYA'I BUNG BA TSIM PAR MDZAD, ,YID KYI RE BA RDZOGS
BYED LONGS SPYOD TSOGS, ,PHUN TSOGS 'BYOR BAS SA DANG BAR SNANG
KUN, ,MI MNYAM MED PAR YONGS SU DKRIGS

PA NI, ,GSER GYI GZHI LA CHU GTER CHEN PO BZHIN, ,DAG PA'I SEMS CAN
KHAMS BZANG GIS SPRUL PA, ,MTSAN DPE'I RGYAN GYIS LUS NI RAB TU MDZES,
,YON TAN DU MAS RGYUD

NI LEGS PAR GTAMS, ,GNAS SKABS KUN TU CHOS KYI DGA' BAS 'TSO, ,GLOG
BZHIN 'KHYUGS PA'I THOGS MED RDZU 'PHRUL GYIS, ,ZHING MANG BGROD
NAS RGYAL BA'I SPYAN SNGA RU, ,

@144A *, ,RAB 'BYAMS TSOGS GNYIS BSKRUN NAS SLAR YANG NI, ,RANG GI
ZHING DU DGA' BDE ROL BAR MDZAD, ,YE SHES RGYA MTSOS SEMS CAN RGYA
MTSO'I PHYIR, ,SNYING

STOBS RGYA MTSOS MA ZHUM GO BGOS SHING, ,RGYAL BA RGYA MTSO'I
DRUNG DU THUGS BSKYED NAS, ,THOS PA RGYA MTSO TSOL BAS NGOMS PA
MED, ,MA LUS CHOS KYI TSUL LA RAB TU MKHAS, ,

'JIG RTEN 'DAS PA'I GTAM GYI SNYING PO RTOGS, ,CHOS KYI GTAM LA NAM
YANG 'JIGS PA MED, ,RTAG TU SEMS CAN GROL BAR BYED LA BRTZON, ,'DI NI
'DREN PA'I GTZO BO 'OD

DPAG MED, ,THUB MCHOG DE YI RIGS SU SKYES GYUR BA, ,RGYAL BA'I GDUNG
TSOB GRAGS LDAN DPA' BO CHE, ,DAG PA'I ZHING GI RGYAL SRAS RNAMS YIN
NO, ,DPAG TSAD STONG DANG DRUG

BRGYAR RAB MTHO ZHING, ,YAL GA LO MA BRGYAD BRGYA'I BAR DU 'PHYANG,
,RTZA BA'I SPOM ? NI DPAG TSAD LNGA BRGYA BA, ,RIN CHEN DU MAS SPRAS
PA'I BYANG CHUB SHING, ,DE YI DRUNG NA

NYER MDZES RGYAL BA KHYOD, ,'OD DANG GZI BRJID PHA MTHA' MI MNGON
ZHING, ,'KHOR DANG SKU TSE TSANG GZUNGS MI NUS PAR, ,'GRO BA'I SKYABS
SU BZHUGS LA PHYAG 'TSAL LO, ,ZHES PA

LTAR BSAM, DGE RTZA SOG PA NI, THAMS CAD DU NI SA GZHI DAG ,NAS, GNAS
GYUR CIG ,CES PA SA GZHI DANG GNAS KHANG SOGS BDE BA CAN GYI ZHING
LTA BUR MOS, ,

PHUL BYUNG MDZAD PAS 'GRO LA MI ZAD DPAL STER ZHING, ,NAS, 'DIR
GSHEGS SHIG ,CES SPYAN DRANGS LA, RANG GI MDUN DU RIN PO CHE'I KHRI
PADMA DANG ZLA BA DANG BCAS PA'I STENG

@144B NA RANG GI DRIN CAN RTZA BA'I BLA MA DANG DBYER MED PA'I BCOM
LDAN 'DAS MGON PO 'OD DPAG MED SKU MDOG MTSAL BTUL MA'I LHUN PO
LA NYI MA 'BUM GYI MDANGS DANG LDAN PA LTAR DAM ?

'OD ZER 'PHRO BA ZHAL GCIG PHYAG GNYIS TING NGE 'DZIN GYI PHYAG
RGYA'I STENG NA BDUD RTZIS GANG BA'I LHUNG BZED BSNAMS PA, MTSAN
DANG DPE BYAD KYIS BRGYAN CING, ,DBU GTZUG

LDAN PA, SKU LA CHOS GOS NGUR SMRIG GI MDOG CAN GSUM GYIS MDZES
PAR KLUB PA, DRI MA MED PA'I 'OD ZER PHYOGS BCUR 'PHRO BAS PHYOGS
BCU'I 'JIG RTEN GYI KHAMS ?

THAMS CAD RGYAS PAR 'GENGS PA, RDO RJE DKYIL MO KRUNG GIS BYANG
CHUB KYI SHING DRUNG NA BZHUGS PA'I GA-YAS NA SPYAN RAS GZIGS DANG,
GA-YON NA MTHU CHEN THOB LA SOGS

BYANG CHUB SEMS DPA' DANG, DGE SLONG GI DGE 'DUN BSAM GYIS MI KHYAB
PAS BSKOR TE BZHUGS PAR GYUR, CES BZHUGS PAR GSAL BTAB LA, JI SNYED SU

NAS, CHEN POR BSNGO, ,ZHES YAN LAG BDUN PA 'BUL, SEMS BSKYED CING
BSNGO BA NI, BLA MA STON PA BCOM LDAN 'DAS DE BZHIN GSHEGS PA DGRA
BCOM PA ?

YANG DAG PAR RDZOGS PA'I SANGS RGYAS 'OD DPAG TU MED PA LA PHYAG
'TSAL LO, ,MCHOD DO SKYABS SU MCHI'O, ,ZHES LAN CI MANG GSOL BA BTAB
LA BLA MA DANG PHYOGS BCU

BA SRAS DANG BCAS PA DANG, KHYAD PAR DU MGON PO 'OD DPAG MED
'KHOR BYANG CHUB SEMS DPA'I DGE SLONG GI DGE 'DUN DANG BCAS PA
RNAMS DGONGS SU GSOL, BDAG ?

@145A *, ,NAM MKHA'I MTHA' KLAS PA'I SEMS CAN THAMS CAD PHAN BDE BLA
NA MED PA LA DGOD PA'I CHED DU, MYUR BA MYUR BAR YANG DAG PAR
RDZOGS PA'I SANGS RGYAS

KYI GO 'PHANG THOB PAR BYA, DE'I PHYIR DU BDE BA CAN GYI ZHING DU SKYE
BA BLANGS TE MGON PO 'OD DPAG MED KYI BKA' LUNG YANG DAG PAR NOD
PAR BGYI'O, ,DES NA BDAG GIS SGO GSUM

NAS DGE BA'I RTZA BA CI BSAGS PA DANG, SKYE 'PHAGS THAMS CAD KYI DUS
GSUM DANG 'BREL BA'I LEGS SPYAD JI SNYED PA DANG, DE BZHIN GSHEGS PA'I
BKA' 'GYUR BA MED PAS

GYI BZHES PA'I BDEN PA DANG CHOS DBYINGS RNAM PAR DAG CING BSAM
GYIS MI KHYAB PA'I MTHUS BDAG 'DI NAS SHI 'PHOS MA THAG TU SKYE GNAS
GZHAN GYIS BAR MCHOD PAR BDE BA CAN GYI ZHING DU MDE

'OD DPAG TU MED PA'I ZHABS DRUNG DU PADMA'I SNYING POR SENG GE'I
KHRIL RDZU TE SKYE BA LEN PAR GYUR CIG ,SKYES MA THAG TU GZUNGS
DANG TING NGE 'DZIN LA SOGS PA'I YON TAN GI TSOGS DPAG ?

TU MED PA MNGON DU GYUR TE STON PA BLA NA MED PA 'OD DPAG TU MED
PA LA SOGS PA PHYOGS BCU'I SANGS RGYAS THAMS CAD LAS BKA' LUNG YANG
DAG PAR NONG THUGS MNYES PAR BYED CING SKAD CIG

CIG LA SANGS RGYAS KYI ZHING THAMS CAD DU THOGS PA MED PAR 'JUG PAR
GYUR CIG ,CES DMIGS PA GSAL ZHING GDUNG SHUGS DRAG POS LAN GSUM
SOGS BRJOD LA SEMS BSKYED DE DAG ?

THAMS CAD BDE BA CAN DU SKYE BA'I RGYUR BSNGO, ,SMON LAM NI, BZANG
PO SPYOD PA DANG, RJE BDAG NYID CHEN POS MDZAD PA'I BDE BA CAN GYI
SMON LAM RGYAS PA 'AM, BAR

@145B NAM ZHIG TSE YI 'DU BYED NAS, 'GRO BA 'DREN GYUR CIG ,CES PA
DANG, JI SRID THUB MCHOG GO 'PHANG NAS, BDEN PA'I SMON LAM 'DI DAG
MYUR 'GRUB SHOG ,RTZE

RNAMS GDUNG SHUGS DRAG POS LAN MANG DU BRJOD, DE NAS RANG GI
MDUN DU STON PA 'OD DPAG MED 'KHOR BCAS MNGON SUM DU BZHUGS PAR
BSAM LA, RANG GI SNYING KAR RNAM PA

SHES PA'I NGO BO AA'AM H'Um DKAR PO 'AM 'OD KYI THIG LE DKAR PO SRAN
MA TZAM GSAL BTAB STE DBUG PHYIR 'GRO BA NA SPYI BOS NAS THON, MGON
PO 'OD DPAG MED KYI THUGS KAR THIM,

DBUGS NANG DU 'JUG PA NA, THUGS KHA NAS THON, RANG GI SPYI BO NAS
SNYING KHAR ZHUGS PAR BRGYA STONG SOGS BGRANG, DE LTAR BSGOMS PAS
SPYI BO ZA BA SOGS BYUNG NA

BUG NAS 'BYUNG 'JUG GI DMIGS PA BYA, THUN MJUG DU MDUN GYI 'OD DPAG
MED 'KHOR BCAS BSDUS TE RANG LA BSTIM, RANG NYID 'OD DPAG MED DU
GYUR PAR BSAM, BYUNG ? ? ?

NA SMON LAM GYI MJUG DU MDUN GYI 'OD DPAG MED RANG GI SPYI BOR
SPYAN DRANGS LA, MAN NGAG BZHIN DU RANG GI RNAM SHES RANG GI
SNYING KHA DANG SPYI BO'I 'OD DPAG MED KYI THUGS KHA'I BAR DU DBU MA

LAM NAS 'BYUNG 'JUG GI DMIGS PA BYAS TE RANG LA BSTIM, MTHAR DMIGS
MED KYIS RGYAS GDAB, RGYAL BA'I DKYIL 'KHOR BZANG ZHING DGA' BA DER,
,NAS, SEMS CAN

RNAMS LA PHAN PA MANG BYED SHOG ,CES PA YANG YANG BRJOD, SPYOD
LAM THAMS CAD DU ZHING MCHOG STON PA DANG BCAS PA DRAN NAS
ZHING DER 'GRO BA'I 'DUN PA DANG MI 'BRAL BAR BYA

@146A *, ,ZHES PA 'DI NI YUL BYANG PHYOGS KYI MTHAR SKYES PA'I SBRANG
BTZUN SNYOMS LAS BA NGAG DBANG BLO BZANG CHOS LDAN DPAL BZANG
POS ZHING MCHOG SGO 'BYED DANG MYUR LAM

SOGS LAS BTUS TE BKOD PA'O, ,'DIS KYANG MAR GYUR 'GRO BA THAMS CAD
DAG PA'I ZHING DU BGROD PAR GYUR CIG, ,,