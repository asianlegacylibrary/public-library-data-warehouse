*, ,BLA MA'I RNAL 'BYOR THAR PAR BGROD PA'I THEM SKAS ZHES BYA
BA BZHUGS SO, ,

@001A #, ,'DIR BLA MA'I RNAL 'BYOR BSGOM PAR 'DOD PAS, RANG GI
'BRAL SPANGS SOGS KYIS GTZO BA'I SKU GSUNG THUGS KYI RTEN CI
'BYOR BA BSHAMS,

MDUN DU 'BYOR 'KHOS DANG BSTUN PA'I MCHOD PA G-YO MED PAR BKOD
PA CI MDZES SU STAR, RANG STAN BDE BAR SPYOD LAM ZHI DUL GYIS
'KHOD DE, DGE SEMS KHYAD PAR CAN GYI NGANG NAS

SKYABS SEMS TSAD MED BZHI RGYUD DANG 'DRES NGES BYAS NAS, 'DI
LTAR, RANG MDUN KUN GSAL SGEG MO'I LTO BA RU, ,BDE CHEN SGYU
MA'I MCHOD SPRIN PHYUR BUR 'GENGS, ,

SNA TSOGS CHU SKYES NYI ZLA'I GDAN STENG DU, ,NGO BO SKYABS KUN
'DUS PA'I BDAG NYID MCHOG ,RNAM PA BKA' DRIN MNYAM MED PO DHI'I
MTSAN, ,

@002A #, ,GSUM LDAN DGE SLONG RDO RJE 'DZIN PA'I TSUL, ,SKU MDOG
DKAR DMAR DGYES PA'I 'DZUM ZHAL CAN, ,PHYAG G-YAS

CHOS 'CHAD G-YON PA MNYAM BZHAG STENG, ,ZAG MED BDUD RTZIS
BKANG BA'I LHUNG BZED BSNAMS, ,DBU LA GSER MDOG PAn CHEN SGOM
ZHVAS

MDZES, ,SKU LA CHOS GOS NGUR SMRIG MDOG CAN GSOL, ,ZHABS GNYIS
RDO RJE'I SKYIL KRUNG TSUL BZHUGS PA'I, ,GNAS GSUM RDO RJE GSUM

GYIS LEGS PAR MTSAN, ,THUGS KA'I 'OD KYIS SKYABS GNAS MA LUS PA,
,SPYAN DRANGS RGYAL KUN 'DUS PA'I BDAG NYID GYUR, ,GRANGS MED
LUS

@002B SPRUL SGO GSUM GUS PHYAG 'TSAL, ,PHYI NANG MCHOD TSOGS NAM
MKHA' BKANG STE 'BUL, ,THOGS MED NAS BSAGS SDIG LTUNG SO SOR
BSHAGS, ,RANG GZHAN KUN GYI DGE LA RJES YI RANG, ,RMONGS

MUN SEL PHYIR CHOS 'KHOR BSKOR BAR BSKUL, ,BSTAN PA'I DPAL DU
BSKAL BRGYAR BZHUGS GSOL 'DEBS, ,'DIS MTSON DGE TSOGS BYANG CHEN
THOB PHYIR BSNGO, ,RI RAB GLING BZHI NYI ZLA RIN CHEN

BDUN, ,LHA MI'I DPAL 'BYOR KUN BZANG MCHOD SPRIN 'DI, ,SKYABS
GNAS KUN 'DUS DRIN CAN BLA MAR 'BUL, ,BZHES NAS BDAG RGYUD 'DUL
BAR BYIN GYIS RLOBS, (,ZHES YAN LAG BDUN PA MAndAL

BCAS PHUL STE,) BDAG GI DGE BA'I BSHES GNYEN LA MA GUS PA NAS
BZUNG STE BDAG GNYIS SU MTSAN MAR 'DZIN PA'I BAR GYI PHYIN CI
LOG GI BLO SNA MTHA' DAG 'GAG PA DANG, BSHES GNYEN LA GUS

PA SOGS PHYIN CI MA LOG PA'I BLO SNA MTHA' DAG BDE BLAG TU RGYUD
LA SKYE BA DANG, RKYEN PHYI NANG GI BAR CHAD THAMS CAD NYE BAR
ZHI BAR BYIN GYIS BRLAB TU GSOL, (ZHES DON CHEN GSUM GYIS GSOL
BA GDAB,

DE NAS,) BLA MA'I THUGS KA'I H'Um YIG GI MTHA' SKOR DU MTSAN
SNGAGS KYIS BSKOR BA LAS BDUD RTZI SNA LNGA 'OD ZER DANG BCAS
PA'I RGYUN BYUNG RANG GI SPYI BO'I TSANGS BUG NAS ZHUGS, SGO
GSUM GYI

@003A *, ,NAD GDON SDIG SGRIB SOGS DBANG PO'I SGO DANG BA SPU'I
BU GA NAS NAG NYIL GYIS PHYIR THON SA RIM PA BDUN GYI 'OG TU
SONG NAS NGO BO SDIG SGRIB LA RNAM PA BDUD RTZI'I

RANG BZHIN DU GYUR NAS LAS KYI GSHIN RJE'I ZHAL DU PHUL BAS GSOL
TE ZAG MED KYI BDE BA BSKYED (PA'I MOS PA BYAS NA TSE SGRUB KYI
MCHOG TU'ANG GSUNGS SO, ,)RANG LUS DVANGS GSAL 'OD KYI PHUNG
PO'I RANG

BZHIN DU GYUR TE DPAL LDAN BLA MA'I SKYABS 'OG TU TSUD (PA'I MOS
PA DANG BCAS MTSAN SNGAGS CI NUS SU BZLA, MTHAR, DBANG BZHI SOGS
BYED PAR 'DOD NA GZHAN NAS BYUNG BA LTAR BYED, MJUG TU LAM YONGS
RDZOGS

LA SHAR SGOM BYED NA, 'DI LTAR,) BDE LEGS KUN 'BYUNG DRIN CAN
BLA MA LA, ,MCHOD CING GUS PAS GSOL BA BTAB PA'I MTHUS, ,MA NOR
LAM STON BSHES GNYEN MGON KHYOD KYIS, ,DGYES

BZHIN RJES SU 'DZIN PAR BYIN GYIS RLOBS, ,RGYU TSOGS BZANG POS
LAN CIG DAL BA THOB, ,KUN MKHYEN RGYAL BA'I BSTAN LA MJAL DUS
'DIR, ,ZIN MED CHU GNYER G-YENG BAR MI GZHOL BAR, ,

PHYI MA'I GTAN BDE'I GO 'PHANG SGRUB NUS SHOG ,'CHI NGES NAM
'CHI CHA MED RGYUD BSKUL TE, ,'JIGS RUNG NGAN 'GRO'I DU: KHA LA
'JIGS NAS, ,DKON MCHOG RIN CHEN GTAN GYI SKYABS SU 'DZIN, ,

@003B LAS 'BRAS BLANG DOR TSUL BZHIN BYED PAR SHOG ,LAN TSA'I
CHU LA SPYAD BZHIN NGOMS MED PA'I, ,SRID PA'I BDE THUNG NAM YANG
MI ZHEN PAR, ,'KHOR BA'I NGANG TSUL MTHONG STE ZHI BDE'I MCHOG
,BSLAB

GSUM NYAMS LEN TSUL BZHIN BRTZON NUS SHOG ,SNA TSOGS MTHO DMAN
BAR MA'I 'GRO BA YI, ,SPYOD TSUL LEGS NYES CI DANG CI MTHONG
YANG, ,DGRA GNYEN BAR MA'I SKYE BO 'DI DAG LA, ,NYE RING

MED PAR CHAGS SDANG 'GOG NUS SHOG ,YANG YANG DRIN GYIS BSKYANGS
PA'I MA RGAN 'GRO, ,BLANG DOR RMONGS PA'I NYAM THAG 'DI DAG KUN,
,GTAN BDE'I GNAS LA 'GOD PHYIR BYAMS SNYING RJES, ,

BDAG GZHAN BRJE BA'I RNAL 'BYOR BRTZON NUS SHOG ,MKHA' MNYAM
'GRO RNAMS SRID MTSO LAS BSGRAL PHYIR, ,RANG NYID 'GRO BA'I SDE
DPON MCHOG GYUR NAS, ,'GRO DON BYA BAR GSUNGS PHYIR DA LTA

NAS; ;BLA MED BYANG CHUB SEMS MCHOG BSKYED NUS SHOG ,RIN CHEN
BYANG CHUB SEMS MCHOG LEGS BZUNG NAS, ,RGYAL SRAS SPYOD PA SPYI
DANG BYE BRAG TU, ,RANG RGYUD SMIN BYED PHYIN DRUG NYAMS

LEN DANG, ,GZHAN RGYUD SMIN BYED BSDU BZHI'I NYAMS LEN LA,
,BRTZON PA'I RGYAL SRAS DPA' POR BDAG GYUR SHOG ,DE NAS GSANG
MDZOD 'DZIN PA'I MGON PO LA, ,BRTAN NAS ZAB GSANG DBANG GIS

@004A *, ,RGYUD SMIN NAS, ,ZAB LAM RIM GNYIS RNAL 'BYOR MTHAR
PHYIN TE, ,ZUNG 'JUG SKU BZHI'I RGYAL SA THOB NUS SHOG ,BDAG
KYANG DENG NAS MA RGAN SEMS CAN

RNAMS, ,JI SNYED SRID MTHA' REG PAR MA GYUR BAR, ,DGOS 'DOD KUN
'BYUNG DPAG BSAM SHING BZHIN DU, ,'GRO BA'I RE SKONG MCHOG TU
BDAG GYUR CIG ,'DREN MCHOG BLA MA DGYES BZHIN

SPYI BOR BYON, ,DBU MA'I LAM BRGYUD SNYING DBUS RANG SEMS DANG,
,DBYER MED BYANG CHUB BAR DU LEGS BZHUGS NAS, ,BDAG GI SGO GSUM
RTAG TU BYIN GYIS RLOBS, ,(ZHES BLA MA'I RNAL 'BYOR

THAR PAR BGROD PA'I THEM SKAS ZHES BYA BA 'DI YANG, BYA KHYUNG
GRVA RIGS DGE SLONG BLO BZANG RAB BRTAN NAS 'DI LTA BU ZHIG DGOS
ZHES YANG YANG RNA BA 'DZER BAR BRTEN, RANG BLO RANG LA LKOG TU
MA GYUR GSHIS TSUL 'DI 'DRA BGYID PA

GTAN MI RUNG MOD DAD PA CAN LA KHYI MGO'I RING BSREL GYI DPE
LTAR BSKUL BA PO'I NGO MA BZLOG TZAM TU, GZHAN LAS BTUS TE SUG
BRIS SU BGYIS PA'O,, ,,` BLA MA'I RNAL 'BYOR BYIN RLABS MCHOG STZOL
ZHES BYA BA BZHUGS SO, ,)

*, ,NA MO SHR'I K'A LA TZA KR'A YA, STONG GZUGS BDE CHEN SGYU
MA'I RNAM ROL LAS, ,KUN BZANG MTSAN DPE'I DPAL 'BAR RAB BRJID
SKU, ,RNAM ROL BLA MA DUS KYI 'KHOR LO LA, ,

@004B MI PHYED DAD BAS LAN BRGYAR PHYAG BGYI'O, ,MGON KHYOD
'BRAL MED RJES SU 'DZIN PA'I SLAD, ,LAG BAD SNYING DBUS SPYI
BO'I GTZUG SOGS SU, ,ZAB MO'I RNAL 'BYOR BSGOM PA'I MAN NGAG
GNAD, ,

MDOR BSDUS TSIG GIS SPEL LO RNA BA BLAGS, (,'DIR BLA MA'I RNAL
'BYOR BSGOM PAR 'DOD PAS GNAS DBEN PAR GNAS KHANG BYI DOR BYAS
TE, SKU GSUNG THUGS KYI RTEN BKRAM, MCHOD PA LOG 'TSO LNGA SOGS
KYIS MA

SPAGS PAR RANG 'KHOS DANG BSTUN PA'I MCHOD PA CI 'BYOR BA BKOD
PA MDZES PAR BSHAMS, GDAN BDE BA LA LUS GNAD LEGS PAR BCOS TE
DGE SEMS KHYAD PAR CAN GYI NGANG NAS SKYABS SEMS TSAD MED BZHI
BSGOM PA BCAS

SNGON DU BTANG NAS, 'DI LTAR,) RANG MDUN YID 'PHROG NAM MKHA'I
NGOS YANGS POR, ,RAB MDZES 'JA' TSON 'KHRIGS PA'I GUR KHYIM
DBUS, ,SENG KHRI SNA TSOGS PADMA MDZES PA'I STENG, ,ZLA NYI

SGRA GCAN DUS ME'I GDAN STENG DU, ,RTZA BA'I BLA MA KHYAB BDAG
DUS 'KHOR LO, ,SKU MDOG SNGON PO ZHAL GCIG PHYAG GNYIS KYIS,
,RDOR DRIL 'DZIN PAS SNA TSOGS YUM LA 'KHYUD, ,MTSAN DPE'I

DPAL 'BAR SNA TSOGS RGYAN GYIS SPRAS, ,'OD PHUNG 'BAR BZHIN
BZHUGS PA'I GNAS BZHI RU, ,RDO RJE BZHI MTSAN THUGS KA'I H'Um
YIG LAS, ,'OD ZER 'PHROS PAS RANG BZHIN GNAS MCHOG NAS, ,

@005A *, ,DUS KYI 'KHOR LO'I LHA TSOGS SPYAN DRANGS TE, ,DZA:
H'Um BAm HO: DAM YE RO MNYAM ZHING, ,SKYABS GNAS MA LUS 'DUS
PA'I BDAG NYID GYUR, ,RAB MANG LUS SPRUL SGO GSUM

GUS PHYAG 'TSAL, ,RAB 'BYAMS MCHOD TSOGS NAM MKHA' BKANG STE
'BUL, ,RAB TU BRNAG DKA' NYES LTUNG SO SOR BSHAGS, ,RAB DGA'I
SKYES 'PHAGS DGE LA RJES YI RANG, ,RAB DANG

PHUL PHYIR ZAB RGYAS CHOS 'KHOR BSKOR, ,RAB MDZES GZUGS SKU MI
'GYUR RTAG BZHUGS GSOL, ,RAB DKAR DGE TSOGS BYANG CHEN THOB
PHYIR BSNGO, (,ZHES YAN LAG BDUN PA 'BUL, SPRO NA,

PHYI NANG GSANG BA DE KHO NA NYID KYI MCHOD PA GZHAN NAS 'BYUNG
BA LTAR RGYAS PAR 'BUL, MAndAL NI,) GLING BZHI RI RAB NYI MA ZLA
BA SGRA GCAN DUS ME YIS, ,BRGYAN PA'I MAndAL BZANG PO KUN BZANG
MCHOD PA'I

TSOGS BCAS PA, ,BLO YIS BLANGS NAS BLA MA YI DAM DUS KYI 'KHOR
LOR 'BUL, ,THUGS RJE'I DBANG GIS BZHES NAS BDAG LA BYIN GYIS
BRLAB TU GSOL, ,DE NAS, KHYOD NI BLA MA

KHYOD NI YI DAM DANG, ,KHYOD NI SANGS RGYAS CHOS DANG DGE 'DUN
TE, ,SKYABS KUN 'DUS PA'I BDAG NYID BLA MA LHAR, ,GDUNG SHUGS
DRAG POS SNYING NAS GSOL BA 'DEBS, (,ZHES TSAR GSUM,

@005B DE LTAR LAN GSUM ZHES PA NAS) BYIN GYIS BRLAB PAR GYUR,
(,MTSAN SNGAGS BZLAS PAR 'DOD NA,) AOm A'A: GU RU SHR'I K'A LA
TZA KRA BO DHI SH'AS NA S+YA D'I BAm SARBA SIDDHI H'Um H'Um, AOm
A'A: H'Um HO H+Ksh+M+L+W+R+YAm H'Um PHAt, AOm PHREm BI SH+PA

M'A TA H'Um H'Um PHAt, (CES PA RNAMS CI 'GRUB BZLA,) DGE BA 'DI
YIS x BLA MA SANGS RGYAS xxx 'GOD PAR SHOG ,(DE NAS,) LEGS TSOGS
KUN GYI GZHI GYUR DGE BA'I BSHES, ,TSUL BZHIN BSTEN PA LAM

GYI RMANG RDO RU, ,MTHONG NAS SROG GI PHYIR YANG MI SPONG BAR,
,MOS GUS DRAG POS BSTEN PAR BYIN GYIS RLOBS, ,SKYES BU GSUM GYI
LAM GYI RIM PA MCHOG ,MANG THOS NYAMS LEN GNAD LA

LEGS KHEL BA'I, ,THOS DON JI BZHIN BSGRUB PA'I RNAL 'BYOR GYIS,
,BDAG RGYUD SMIN CING GROL BAR BYIN GYIS RLOBS, ,BLA MA LHA
TSOGS RNAMS KYI SPYAN SNGA RU, ,KHAS BLANGS DAM SDOM MIG

'BRAS LTAR BSRUNG ZHING, ,ZAB LAM RIM GNYIS BGROD PA MTHAR PHYIN
NAS, ,STONG GZUGS PHYAG CHEN GO 'PHANG MYUR THOB SHOG ,DER MA
SON PA'I TSE RABS KUN TU YANG, ,MGON PO KHYOD KYIS

'BRAL MED RJES BZUNG NAS, ,THUB GSUNG KUN GYI NYING KHU BDUD
RTZI'I BCUD, ,MYONG BA'I SKAL BZANG SRAS SU BDAG GYUR CIG ,KHYAD
PAR MA 'ONGS BYANG PHYOGS K'A LA PAR, ,RIGS LDAN RIGS KYI

@006A *, ,RNAM PAR ROL PA'I TSE, ,BDAG CAG 'BRAL MED RTAG TU
RJES BZUNG NAS, ,DUS KYI 'KHOR LO'I GO 'PHANG THOB PAR MDZOD,
,DE NAS SHAMBHA LA'I SMON LAM RGYAS BSDUS SOGS

KYI SGO NAS SMON LAM NAN TAN TU BYA'O, ,BSLU MED BLA MA LHA
TSOGS THUGS RJE'I SPRIN, ,GDUL BYA'I MKHA' DBYINGS NGOS SU CHAGS
PA LAS, ,BYIN RLABS DNGOS GRUB SPRANG CHAR RAB G-YOS PAS, ,

LEGS TSOGS YON TAN RGYAS PA'I BKRA SHIS SHOG ,CES SOGS BKRA SHIS
KYIS MTHA' BRGYAN PAR BYA'O, ,ZHES PA 'DI YANG SDE SNOD 'DZIN PA
RAB 'BYAMS PA CHOS LDAN, KU SHR'I BSTAN 'DZIN, SMYUGS THOGS
GRAGS

PA; CHOS GRAGS, SNANG MDZES BCAS NAS MAndAL LHA REG BCAS YANG
YANG BSKUL BA'I NGOR, ^CHOS MED SPRANG 'KHYAMS PA BI KshU D'I
BAm MING CAN GYIS 'PHRAL MAR SUG BRIS SU BGYIS PA'O, ,'DIS KYANG
DUS KYI 'KHOR LO'I BSHAD

SGRUB PHYOGS MTHAR RGYAS PA'I RGYUR GYUR CIG , ,,DZA YA NTU,, `
ZAB LAM BLA MA'I RNAL 'BYOR BZHUGS SO,, *, ,NA MO GU RU MA NYDZU
GHO sh'A YA, GANG LA BRTEN

NA THAR PA'I GRONG KHYER DU, ,BDE BLAG 'JUG MDZAD DRIN CAN BLA
MA DANG, ,DBYER MED 'JAM DPAL DPA' BO'I ZHABS BTUD NAS, ,GANG
DANG MI PHYED RNAL 'BYOR BYED TSUL BRI, ,DE LA 'DIR BDE LEGS

@006B KUN GYI RTZA BA ZAB LAM BLA MA'I RNAL 'BYOR BSGOM PAR 'DOD
PA'I GANG ZAG GIS RANG GI 'BYOR 'KHOS DANG BSTUN PA'I MCHOD PA
LOG 'TSO'I DRI MAS MA BGOS PAR GTZANG SPRA THON NGES SU RGYA
CHER BSHAMS, SKYABS SEMS TSAD MED BZHI

BSGOM PA RGYUD DANG 'DRES NGES SNGON DU BTANG NAS, DNGOS GZHI
NI, RANG MDUN NAM MKHAR SENG KHRI BAD ZLA'I STENG, ,RGYAL BA KUN
DNGOS RTZA BA'I BLA MA DANG, ,DBYER MED 'JAM MGON RJE BTZUN BLO
BZANG GRAGS, ,

'JAM PA'I RDO RJE GUR GUM GZHON NU'I MDOG ,MTHA' YAS ZHING KUN
'GENGS PA'I 'OD ZER 'BAR, ,RAB MDZES ZHAL GCIG PHYAG GNYIS MTSAN
DPES BA RGYAN, ,PHYAG G-YAS SHES RAB MTSON

RNON MKHA' LA 'PHYAR, ,G-YON PA AU TPALA STENG NA GLEGS BAM
BSNAMS, ,'GYUR MED RDO RJE SKYIL KRUNG AE WAm BCINGS, ,NGO MTSAR
RNAM MANG RIN CHEN 'PHYANG 'PHRUL G-YO, ,ZUR PHUD LNGA LDAN

LHAG MAS SKU STOD KHEBS, ,SNA TSOGS DAR GYI NA BZAS MDZES PAR
KLUBS, ,RAB DGYES 'DZUM ZHAL BRJID PA'I 'GYING BAG CAN, ,PHYOGS
BCU'I ZHING KHAMS RAB 'BYAMS SKUR SNANG ZHING, ,

SKU YIS ZHING KHAMS KUN LA YONGS SU KHYAB, ,SKYABS GNAS MA LUS
'DUS PA'I BDAG NYID DU, ,BZHUGS PA'I GNAS GSUM RDO RJE GSUM NGO
BO, ,YI GE GSUM DANG DH'I: YIG LEGS

@007A *, ,MTSAN PA'I, ,'OD KYIS RANG BZHIN GNAS NAS YE SHES PA,
,SPYAN DRANGS DAM YE DBYER MED RO GCIG GYUR, ,SLAR YANG DBANG
LHAS DBANG BSKUR DRI MA DAG ,CHU LHAG YAR LUD MI

BSKYOD RGYAS BTAB CING, ,PHYI NANG GSANG BA'I MCHOD PA'I TSOGS
RNAMS KUN, ,ZAG MED YE SHES BDUD RTZIR BYIN GYIS RLABS, ,GRANGS
MED LUS SPRUL SGO GSUM GUS PHYAG 'TSAL, ,PHYI NANG MCHOD

'BUL SDIG LTUNG SO SOR BSHAGS, ,DGE LA YI RANG BSKUL ZHING GSOL
BA 'DEBS, ,'DIS MTSON DGE BA BYANG CHUB RGYU RU BSNGO, ,ZHING
KHAMS BYE BA PHRAG BRGYA TSANG BA'I SNOD, ,LHA MI'I DPAL

'BYOR GA TER CHEN RAB BKANG STE, ,BDAG SOGS RNAM DKAR KUN BZANG
MCHOD PAR BCAS, ,BLA MA 'JAM PA'I DBYANGS LA 'BUL BAR BGYI,
,ZHES YAN LAG BDUN PA MAndAL DANG BCAS PHUL TE,

GANG BLO MA NYER GCIG GAM BDUN NAM CI RIGS 'DON, DE NAS, DRIN
CAN RTZA BA'I BLA MA THUB DBANG RDO RJE 'CHANG BLO BZANG 'JAM
PA'I DBYANGS CHEN POS BDAG LA BYIN GYIS BRLAB TU GSOL, ,ZHES PA
DANG, AOm AA

RA PA TZA NA DH'I: ZHES 'JAM PA'I DBYANGS KYI GZUNGS 'GRO BA
SMIN BYED DANG DMIGS BRTZE MA BLA MA'I MTSAN SNGAGS, AOm A'A: GU
RU SU MA TI BO DHI SH'A SA NA S+YA D'I BAm SARBA SI DDHI H'Um
H'Um, LA SOGS PA CI NUS BZLAS PA'I RKYEN

@007B GYIS BLA MA MGON PO 'JAM PA'I DBYANGS KYI SKU'I CHA LAS
BDUD RTZI SNA LNGA 'OD ZER DANG BCAS PA'I RGYUN BABS, RANG GI
LUS LA ZHUGS PAS, SGO GSUM GYI NAD GDON SDIG SGRIB THAMS CAD
SANGS KYIS DAG BLA MA 'JAM DPAL DBYANGS KYI SKU GSUNG

THUGS KYI BYIN RLABS SPYI DANG KHYAD PAR ZAB GSAL MYUR BA'I SHES
RAB DANG, BLO GROS KYI 'JUG PA DANG TING NGE 'DZIN LA SOGS PA
KHYAD PAR CAN RNAMS RGYAS PAR BSAM ZHING, SKU YI CHE ZHING GSUNG
GI GSAL, ,ZHES SOGS KYI DMIGS

SGONG RNAMS KYANG NAN TAN TU BYA'O, DE NAS DAD GDUNG SHUGS DRAG
POS 'DI LTAR, BRTZE LDAN KHYOD KYI MKHYEN RAB 'OD ZER GYIS,
,BDAG BLO'I GTI MUG MUN PA RAB BSAL NAS, ,BKA' DANG BSTAN BCOS
GZHUNG

LUGS RTOGS PA YI, ,BLO GROS SPOBS PA'I SNANG BA STZAL DU GSOL,
,GSUNG RAB KUN LA GTUGS PA MED 'JUG CING, ,DKA' BA'I GNAD KUN
'BYED LA ZLA DANG BRAL, ,MA RTOGS LOG RTOG

THE TSOM MYUR GCOD PA'I, ,ZAB GSAL MYUR BA'I SHES RAB BDAG LA
STZOL, ,GANG ZHIG BRTAGS SHID DPYAD PA'I CHOS RNAMS KUN, ,MI
BRJED BSKAL BA'I BAR DU 'DZIN NUS PA'I, ,TSIG DANG

DON GYI GZUNGS MCHOG BLA MED PA, ,BDAG GI YID LA DE RING 'GRUB
PAR SHOG ,LEGS BYAS 'DI BSAGS 'BRAS BUS TSE RABS SU, ,'JAM PA'I
DBYANGS KYIS DGE BA'I BSHES MDZAD NAS, ,

@008A *, ,BDEN PA GNYIS KYI GNAS LUGS MA LUS PA, ,JI BZHIN RTOGS
PA'I SHES RAB STZAL DU GSOL, ,'DI YI MTHU LAS MDO SNGAGS GSUNG
RAB DON, ,JI BZHIN 'BYED LA

'JAM DBYANGS LTAR GYUR CIG ,MDUN GYI 'JAM DBYANGS DGYES BZHIN
RANG LA THIM, ,RANG NYID BLA MA 'JAM DBYANGS SKUR GSAL GYUR,
,ZHES BRJOD, BLA MA LHA'I NGA RGYAL LAS SPYOD LAM THAMS CAD DU
MA

'BRAL BAR GNAS PA GAL CHE'O, ,DE NAS SMON 'DUN RTZE GCIG TU BYA
BA 'DI LTAR, SKYABS GNAS KUN 'DUS BLA MA 'JAM PA'I DBYANGS,
,BRTZE CHEN THUGS RJE CHEN POS LEGS DGONGS TE, ,NYAM THAG

BDAG GI GDUNGS PA'I DBYANGS 'DI LA, ,YUD TZAM SON LA BRTZE BAS
BYIN GYIS RLOBS, ,SNGON BSAGS STOBS KYIS DAL PA'I RTEN THOB
KYANG, ,SNGON CHAD 'DI SNANG BYA BAS G-YENGS

SHING 'DAS, ,DA NI GTAN GYI 'DUN MA BSGRUB PA'I PHYIR, ,TSE LHAG
DON LDAN NUS PAR BYIN GYIS RLOBS, ,DENG NAS TSE RABS KUN TU BLA
MA KHYED, ,GANG DU BZHUGS SHING GANG DU 'TSANG RGYA BA, ,

DER NI BDAG NI 'BRAL MED LEGS SKYES NAS, ,THEG MCHOG GSUNG GI
BDUD RTZI MYONG BAR SHOG ,TSAD MA'I GZHUNG LUGS SPAS DON MNGON
RTOGS DANG, ,KLU SGRUB DGONGS PA JI BZHIN LTA

@008B BA'I LAM, ,CHOS MNGON 'DUL GZHUNG LA SOGS RIGS TSOGS GYI,
,TSIG DON 'KHRUL MED BDE BLAG RTOGS PAR SHOG ,DUS GSUM RGYAL BA
KUN GYI BGROD GCIG LAM, ,GANG DANG

RIM GNYIS ZUNG DU 'JUG PA YIS, ,TSE 'DI NYID LA 'JAM DPAL RDO
RJE'I DPAL, ,SKU BZHI MNGON DU GYUR PAR BDAG GYUR CIG ,CES YID
SMON RTZE GCIG PAS GSOL BA BTAB PAS BLA MA LHA DBYES

BZHIN ZHAL GYIS BZHES NAS SNYING DBUS SU BZHUGS PAR MOS SHING
SNYING KHA'I BLA MA LHA RANG SEMS GSUM NGO BO DBYER MED DU BSGOM
PA'I RNAL 'BYOR LAS MA G-YOS PAR BYA'O, ,ZHES PA 'DI YANG KH'A
RTA MGRIN

SKYABS KYI 'DOD MOS LTAR ^SH'AKYA'I DGE SBYONG GI GZUGS BRNYAN
'CHANG BA CHE SHOS PAntI TA BLO BZANG BYANG CHUB KYIS BRIS
PA'O,, ,,