*, ,RJE BTZUN N'A RO MKHA' SPYOD MA'I BSNYEN YIG GNAD KYI LDE
MIG CES BYA BA BZHUGS, ,

@01A #, ,NA MO GU RU MANYDZU GHO sh'A YA, BKA' DRIN GSUM LDAN
RTZA BA'I BLA MA DANG, ,DBYER MED RJE BTZUN RDO RJE RNAL 'BYOR
MAR, ,GUS PAS BTUD NAS DE YI BSNYEN YIG

NI; ;TSIG NYUNG DON 'DUS GO BDER BSHAD PAR BYA, DE YANG RJE
BTZUN N'A RO MKHA' SPYOD MA'I BSNYEN PA BYA TSUL LA RTEN GNAS
DUS BSNYEN BZHI LAS, DANG PO RTEN NI, LAM MTHUN MONG

BAS RGYUD SBYANGS PA, BDE DGYES SOGS BLA MED KYI DBANG DANG RJE
BTZUN MA'I BYIN RLABS THOB PA, TSES BCU'I MCHOD PA SOGS SPYI BYE
BRAG GI DAM SDOM LA GNAS BA, SGOM BZLAS

CHAG MED DU SKYONG ZHING LUNG KHRID LEGS PAR THOB PA'O, ,GNYIS
PA GNAS NI, SNGON BYON DAM BAS BYIN GYIS BRLABS SHING MI DANG MI
MIN GYI 'TSE BA MED BA, CHU SHING SOGS

@02A *, ,CHOS MTHUN GYI YO BYAD RNYED SLA ZHING BSAM GTAN GYI
TSER MAS DBEN PA, RANG DBANG 'DUS SHING YID DANG MTHUN PA'I
SGRUB KHANG YOD PA'O, ,GSUM PA DUS NI, DGUN

'BRING RGYAL GYI ZLA BA DANG YAR MAR GYI TSES BCU RNAM GNYIS
MCHOG TU BSNGAGS SHING, DE MIN ZLA TSES GANG RUNG GI GZA' SKAR
'PHROD SBYOR BZANG BA'I NYIN GYI DGONGS THUN NAM SROD THUN

NAS BRTZAMS PAR GSUNGS SO, ,BZHI PA BSNYEN PA DNGOS LA SBYOR
DNGOS MJUG GSUM LAS, DANG PO SBYOR BA NI, BSAG SBYANG DANG RIM
GROR 'BAD PA, YO BYAD DANG MTSAMS GA-YOG

STA GON BYED PA, CHO GA'I TSIG DON LA SGRO 'DOGS GCOD PA SOGS
SNGON DU BTANG STE, MTSAMS KYI NYIN SNGA DRO'I CHAR GNAS KHANG
LA PHYAG BDAR DANG GSANG BDUGS LEGS PAR BYAS

LA BDUD RTZI LNGAS CHAG CHAG GDAB, KHA NUB TU BLTAS CHOG PAR
ZHAL BAR SNA TSOGS RDO RJE BRIS PA'I KHAR ME TOG GCAL DU BKRAMS
LA 'BOL GDAN 'DING, DE'I MDUN NAS ZHAL RANG LA

@02B PHYOGS PAR RJE BTZUN MA'I BRIS 'BUR GYI SKU DANG RGYUD KYI
GLEGS BAM SOGS MCHOG GSUM GYI RTEN RNAMS BSHAM, DE'I MDUN DU
GTOR KHANG LTA BUR PHYE GTZANG LA 'KHUR BA 'BRAS CHAN SRAN MA,

SGOG SKYA BTZONG RNAMS KYI PHYE MA BSRES PA, CHU CHANG 'O MA MAR
KHU RNAMS LA BDUD RTZI'I PHYE MA BTAB STE SBRUS PA'I ZAN LAS
ZLUM GTOR PANG 'DAB BZHIS BSKOR BA LA SMUG RTZI'Am MAR DKAR GYI
KHU

BAS BYUGS SHING DKAR DMAR GYI RGYAN DANG LDAN PA DANG, DE'I MDUN
DU GTOR 'BUL GYI SKABS DANG BDAG BSKYED KYI MCHOD BA CHU GNYIS
NYER SPYOD DANG BCAS PA 'BUL YUL GYI GA-YON NAS BRTZAMS

TE BSHAM, RANG GI MDUN DU GA-YON NAS BRTZAMS TE MI RUS SAM BO DE
TZE'I BGRANG 'PHRENG, CANG TE'U, DRIL BU, RDO RJE; NANG MCHOD,
'THOR 'BRU, LAS BUM BCUD LDAN RNAMS DANG, GZHAN

YANG BGEGS GTOR, ME PHOR, GU GUL, YUNGS KAR, LCE LDE, MTSAMS
MTHO'I MCHOD GTOR BCAS KYANG BSHAMS LA, STAN LA 'KHOR NAS GZHUNG
LAS 'BYUNG BA LTAR SKYABS YUL

GSAL BTAB STE SKYABS 'GRO SEMS BSKYED DANG SKAD CIG DKRONG
BSKYED BYAS LA, LAS BUM KHAndA RO HES BSANGS, SVA BH'A WA SA
SBYANGS, STONG PA'I NGANG LAS BH'Um LAS RIN PO CHE'I BUM PA'I
NANG

@03A *, ,DU; H'Um LAS BSANG CHU RDZAS RNAMS KYI BGEGS DANG MA
DAG PA SEL BA'I NUS PA DANG LDAN PAR GYUR, AOm KHAndA RO HE HUm
H'Um PHAt, CES BZLAS NAS BSANG CHU BSGRUB, DE

NAS NANG MCHOD, PHYI MCHOD, GTOR MA RNAMS BYIN RLABS GZHUNG LTAR
BYA, RANG GI THUGS KA'I BAm LAS 'OD ZER 'PHROS PAS BSNYEN SGRUB
LA BAR DU GCOD PA'I GDON BGEGS THAMS CAD

BKUG PAR GYUR, AOm SARBA BIGHNAN NA MA: SARBA TA TH'A GA TE BHYO
BI SHVA MU KHE BHYA: SARBA TANG KHAm AUDGA TE SPHA RA nA HI MAm
GA GA NA KHAm GRiHnE DAm BI LAm TA YE SV'A H'A, LAN GSUM, AOm SU
MBHA NI SU MBHA HUm H'Um PHAt,

AOm GRIHnA GRIHnA HUm H'Um PHAt, AOm 'GRIHn'A PA YA GRIHn'A PA
YA HUm H'Um PHAt, AOm A'A NA YA HO BHA GA WA NA BADZRA HUm H'Um
PHAt, LAN GSUM, NA MO RTZA BRGYUD KYI BLA MA YI DAM SANGS RGYAS
BYANG SEMS DPA' BO

MKHA' 'GRO CHOS SKYONG SRUNG MA SPYI DANG, KHYAD PAR DU YANG RJE
BTZUN MKHA' SPYOD DBANG MO'I LHA TSOGS 'KHOR DANG BCAS PA'I BDEN
PA'I MTHU LA BRTEN NAS BSNYEN SGRUB LA BAR DU GCOD PA'I

GDON BGEGS THAMS CAD GTOR MA 'DIS TSIM PAR GYIS LA RANG RANG SO
SO'I GNAS SU SANGS SHIG ,AOm SUMBHA NI DANG, KHAndA RO HE BRJOD,
GTOR MA GUL YUNGS BSANG CHU ROL MOS BSKRAD,

@03B RANG GI THUGS KA'I BAm LAS 'OD ZER PHYOGS BCUR 'PHROS PAS,
RDO RJE'I SA GZHI RVA BA GUR BLA RE DANG BCAS PA'I PHYI ROL TU
KHA DOG SNA LNGA PA'I MED BUNG GA-YON SKOR DU 'KHYIL ZHING 'BAR
BAR GYUR, CES SRUNG 'KHOR BSGOMS

PA'I NANG DU MTSAMS KHONGS SU 'JUG 'OS RNAMS CHUNG BAR BSAM,
RANG GI GNAS RNAMS SU ZLA BA'I DKYIL 'KHOR GYI STENG DU, NAS;
TZAndI KA'I NGO BO RNAMS SU GYUR, CES BDAG BSRUNG, DE NAS SGRUB
KHANG GI SGO 'GRAM DU

MTSAMS MTHO BZHAG PA'I MDUN DU MCHOD GTOR BSHAMS PA SGRUB THABS
LTAR BYIN GYIS BRLABS LA, MTHO YOR KHAndA RO HES BSANGS, SVA
BH'A WAS SBYANGS, STONG PA'I NGANG LAS PAD ZLA'I STENG DU RGYAL
CHEN 'PHAGS

SKYES PO SKU MDOG SNGON PO ZHAL GCIG PHYAG GNYIS KYIS RAL GRI
'DZIN PA, DAR DANG RIN PO CHAS BRGYAN CING RGYAL PO ROL PA'I
STABS KYIS BZHUGS PA'I SPYI BOR AOm, MGRIN PAR A'A: THUGS KAR
H'Um, THUGS KA'I H'Um

LAS 'OD ZER 'PHROS PAS, RI RAB KYI LHO PHYOGS NAS RGYAL CHEN
'PHAGS SKYES BO 'KHOR DANG BCAS PA AOm BADZRA SA M'A DZA: DZA:
H'Um BAm HO: GNYIS SU MED PAR GYUR, CES BSKYED LA, RGYAL CHEN
'PHAGS SKYES BO'I LJAGS

'OD ZER GYI SBU GUS GTOR MA'I BCUD DRANGS TE GSOL BAR GYUR, AOm
MAH'A R'A DZA BI R'U dHA KA SA BA RI W'A RA AI DAm BA LIm TA KHA
KHA KH'A HI KH'A HI, LAN GSUM GYIS PHUL, AOm MAH'A R'A DZA BI RU
dHA KA SA PA RI W'A RA AARGHAm, NAS

@04A *, ,SHAPTA PRA T'I TZTSA YE SV'A H'A'I BAR GYIS MCHOD, DPA'
BO CHEN PO STOBS PO CHE, ,KHA DOG SNGON PO RAL GRI 'DZIN, ,GRUL
BUM TSOGS LA DBANG BSGYUR BA'I, ,'PHAGS SKYES BO LA PHYAG 'TSAL
LO, ,

ZHES BSTOD, BDAG GI BSNYEN PA'I BYA BA 'DI, ,JI SRID LEGS PAR
GRUB KYI BAR, ,PHYI NANG 'GAL RKYEN KUN ZHI ZHING, ,MTHUN RKYEN
'GRUB PA'I 'PHRIN LAS MDZOD, CES ME TOG GTOR LA 'DOD DON ZHU
ZHING MCHOD PA

BSDU'O, ,GNYIS PA DNGOS GZHI NI, SROD KYI TSE BDE BA'I STAN LA
LUS GNAD DANG LDAN PAS 'DUG LA, BDUD RTZI MYANG BA, TSAD MED
KYIS BSDUS PA SKYABS 'GRO SEMS BSKYED, RDOR SEMS SGOM BZLAS, BLA
MA BSKYED

BSTIM, SKU GSUM LAM 'KHYER TSANG BA'I BDAG LHAR BSKYED PA, 'GRO
BA DAG PA, LUS DKYIL BSKYED BA, DPA' BO DPA' MO'I BYIN RLABS GO
BGO BA, DBANG BSKUR RGYAS GANG BA, MCHOD BSTOD RNAMS GZHUNG LTAR
SNGON DU

BTANG STE, NGA RGYAL, RNAM PA SPYI BYE BRAG ,LUS DKYIL BCAS LA
CUNG ZAD RE SEMS 'DZIN, DE NAS BGRANG 'PHRENG SNYIM PAR BZUNG
LA, AOm BA DE PA DE MA H'A DZNY'A NAm SARBA BUDDHA MA H'A BHA BE
H'Um H'Um H'Um HO HO HO A'A: KHAm SV'A H'A, LAN

GSUM BZLAS PA'I KHA RLANGS KYIS BTAB STE, GA-YON PA'I MTHEB SRIN
GYIS BGRANG ZHING, BZLAS DMIGS GSAL BTAB STE, HA CANG MYUR BA
DANG, YI GE RE RE NAS 'DON PA'I HA CANG NGAL BA DANG, GZHAN GYIS
THOS

@04B BA'I SGRA CHES PA DANG, RANG GI'ANG MI THOS PA'I SGRA HA
CANG CHUNGS PA DANG, GTAM SMRA BAS BAR CHOD PA DANG, SEMS GZHAN
DU GA-YENGS PA DANG, THUNG NGU RING POR 'DON PA DANG, RING PO
THUNG NGUR 'DON PA STE SKYON BRGYAD

DANG BRAL BAR NGAG BZLAS LA GRANGS BSAGS RJES, YID BZLAS LAN
GSUM TZAM DANG, ZHAR BYUNG RDZOGS RIM GNYIS SAM, MTHUN MONG MA
YIN PA'I RTZA DBU MA'I DMIGS SKOR GSUM GANG RUNG LA BSHAR SGOM
RE

BYAS TE, BSAM MI KHYAB MTHUN MONG BA DANG MTHUN MONG MIN PA GANG
RUNG GIS MJUG BSDUS NAS RGYUN SPYOD KYI LHAR LANGS LA GO CHA
DANG TSAM DAMS KYIS BSRUNG, DE NAS MCHOD GTOR BYIN GYIS BRLABS
LA, GTOR

'BUL, 'DOD GSOL, HE RU KA'I YIG BRGYA, BZOD GSOL, GSHEGS GSOL,
SMON LAM, SHIS BRJOD BCAS GZHUNG LTAR BYAS LA, NYAL BA'I RNAL
'BYOR GSAL BTAB STE NYAL LO, ,SANG THO RANGS LDANG BA'I RNAL

'BYOR GSAL BTAB STE LANGS LA, BDUD RTZI MYANG BA NAS TSAM NGAMS
KYIS BSRUNG BA'I BAR SNGAR LTAR LA SMON LAM RGYAS BSDUS GANG
RUNG BYAS NAS THUN MTSAMS SPYOD LAM GYI RNAL 'BYOR LA 'JUG ,DE
YANG NYIN

RE BZHIN THOR THUN, SNGA THUN, DGONGS THUN, SROD THUN TE THUN
BZHIR BYED CING, NYI MA 'CHAR NUB KYI ZER KHA GNYIS DANG, NYIN
MTSAN GYI GUNG GNYIS TE BZHIR THUN MTSAMS KHEL BA BYA, THUN SNGA
MA GSUM LA SHIS BRDOD ?

@05A *, ,DANG PHYI MA GSUM LA RDOR SEMS SGOM BZLAS MI DGOS
SHING, GTOR 'BUL YANG SROD THUN GYI MTHA' KHO NAR BYAS PAS CHOG
GO ,MNGON RTOGS THUN THAMS CAD LA RGYAS PA MA GRUB NA PHYI MA

GSUM LA BSDUS PAS RUNG BAS DE'I BSDU TSUL NI, BDUD RTZI MYANG BA
DANG SKYABS SEMS GZHUNG LTAR LA, SKU GSUNG THUGS KYI BYIN RLABS
THOB PAR 'GYUR, MDUN GYI NAM MKHAR SENG KHRI PADMA NYI ZLA
BRTZEGS PA'I

STENG DU, NAS; SKYABS GNAS THAMS CAD 'DUS PA'I NGO BOR GYUR, DUS
GSUM SANGS RGYAS THAMS CAD KYI NGO BO BLA MA RIN PO CHE LA GSOL
BA 'DEBS SO, ,BDAG GI RGYUD BYIN GYIS BRLAB TU GSOL, LAN GSUM,

RTZA BA'I BLA MA RANG LA RJES SU CHAGS PAS 'OD DMAR PO'I RNAM
PAR ZHU BA, NAS, YE SHES KYI ME 'BAR BA'I DBUS NA BZHUGS PA,
RNAM SNANG HE RU KA YUM DANG BCAS PAS DBU BRGYAN PA'O, ,RANG GI
SNYING GAR

CHOS 'BYUNG DMAR PO, NAS; DE THAMS CAD RDO RJE RNAL 'BYOR MA'I
SKUR GYUR, PHEEm; RANG GI THUGS KA'I BAm YIG LAS 'OD ZER 'PHROS
PA SMIN MTSAMS NAS THON TE, NAS; TZAndI KA'I NGO BO RNAMS SU
GYUR, MTSAMS

'DIR NGA RGYAL DANG RNAM PA SPYI BYE BRAG LA SEMS CUNG ZAD RE
ZIN NAS, RANG GI SNYING GAR CHOS 'BYUNG DMAR PO, NAS, ? RGYUD
BYIN GYIS BRLABS PAR GYUR, DE NAS NGAG BZLAS YID BZLAS GNYIS
BYA, BSAM MI

@05B KHYAB GNYIS GANG RUNG GI MTHAR SPYOD LAM GYI LHAR LANGS NAS
GO CHA TSAM NGAMS SMON LAM BSDUS PA BCAS BYED PA'O, ` ,NYAL BA'I
RNAL 'BYOR RDZOGS RIM SBROS MED KYIS BYED NA YID BZLAS KYI MJUG
TU GTOR

'BUL NAS SHIS BRJOD KYI BAR BTANG NAS, BSAM MI KHYAB MTHUN MONG
BA'I 'OD GSAL STONG PA NYID DU THIM PAR GYUR, CES NYAL LA, SANG
THO RANGS STONG PA'I NGANG LAS RANG NYID SKAD CIG GIS RJE BTZUN
RDO RJE RNAL

'BYOR MAR GYUR PA'I GNAS RNAMS SU ZHES SOGS LDANG BA'I RNAL
'BYOR BYA, MTSAMS STAN LAS LDANG BA'I TSE GDAN GYI KHAR STENG
GOS KYI STENG DU 'PHRENG BA LA RDO RJE'I MDUD PA BTAB STE 'JOG
,THUN MTSAMS SU'ANG

SPYOD LAM GYI RNAL 'BYOR DANG KHA ZAS KYI RNAL 'BYOR DANG, RNAL
'BYOR GYI GROGS SU 'GRO NA, KHRUS KYI RNAL 'BYOR DANG, GNAS
KHANG BYI NGOR DANG, MCHOD PA BSDU 'BUL DANG, 'CHAG MED DAM BCA'
YOD PA'I YI DAM

CHOS SKYONG GI BZLAS SGOM GTOR 'BUL DANG CHOS MTHUN DGOS GAL CHE
NGES KYI MTSAMS GA-YOG DANG PHRAN BU NGAG SMRA BA DANG, BSNYEN
SGRUB SKOR GYI RNAM GZHAG STON PA'I GZHUNG LA LTA BA DANG, SKRA
SEN SOGS HA

CANG RING BAS 'DUL BA'I BCAS MTSAMS LAS 'GAL NYEN 'DUG NA 'DREG
PA RNAMS LA 'GAL BA MED, GZHAN MA LUS LHA SKU, NGAG BZLAS BRJOD,
YID BDE STONG GI RNAM ROL TU 'CHAR BA LA MOS PA YID

@06A *, ,BYED TSUN CHAD KYIS BRLAB DGOS, MDOR NA THUN DNGOS GZHI
DANG THUN MTSAMS KYI BYA BA THAMS CAD RNAL 'BYOR BLA MED KYI
BSNYEN YIG RGYAS PA RNAMS DANG BRGYUD LDAN DAM PA'I PHYAG BZHES

LAS JI LTAR 'BYUNG BA LAS CHAD LHAG MED PAR DRAN SHES DANG
SNYING STOBS BSKYED NAS STENG NAS THOG BABS PA DANG 'OG NAS MTSO
RDOL BA SOGS BYUNG YANG GA-YO 'GUL MI BYED PAR BSNYEN SGRUB
MTHAR DBYUNG BA'I

ZHE DAM DRAG TU BYED CING, DE LTAR NUS PAR BLA MA DKON MCHOG
MKHYEN SNYAM PA BYA'O, ,GSUM PA MJUG NI, BSNYEN PA'I BZLAS
GRANGS SONG BA NA BTANG RAG GI TSUL DU MCHOD GTOR TSOGS RDZAS
BZANG PO DANG

BCAS NYIN KHA SHAS DKYIL 'KHOR SGRUB MCHOD DANG BDAG 'JUG ,KHA
SKONG BA'I SBYIN SREG SOGS BYED CING, SNGA THUN MDOR BSDUS SHIG
GI MJUG TU, MTSAMS MTHO'I MDUN DU MCHOD GTOR BSHAMS

PA BYIN GYIS BRLABS TE, RGYAL CHEN 'PHAGS SKYES PO'I LJAGS 'OD
ZER GYI SBU GUS, ZHES PA NAS, 'PHAGS SKYES BO LA PHYAG 'TSAL LO,
,ZHES PA'I BAR GONG LTAR BRJOD LA, YIG BRGYAS CHAD LHAG

BSKANGS, MA 'BYOR BA DANG NYAMS PA DANG, ZHES SOGS KYIS BZOD PAR
GSOL, AOm; RGYAL CHEN 'PHAGS SKYES 'KHOR BCAS KYIS, ,STONGS
GROGS 'PHRIN LAS BSGRUBS PA LEGS, ,RANG GI GNAS

@06B SU GSHEGS NAS KYANG, ,JI BZHIN DUS SU 'DIR SPYON CIG
,BADZRA MU: YE SHES PA RANG BZHIN GYI GNAS SU GSHEGS SHING, DAM
TSIG PA RANG LA THIM PAR GYUR, CES BRJOD, DE NAS MTSONG GTOR DAM
RDZAS RNYING PA RNAMS

RANG DANG DAM LDAN RNAMS KYIS BYIN RLABS SU LONGS SPYOD PA'AM
CHU KLUNG DU GSHEGS PA DANG, BSGRUB RDZAS RNAMS DBEN PAR BSDUS
RJES DAM TSIG GTZANG BA ZHIG NAS BZUNG STE PHYI MI RNAMS DANG
RIM GYIS 'PHRANG NAS

GRIB DANG 'DRIS SU 'JUG PA DANG, SGOM BZLAS CHAG MED KYI RIM PA
LA RGYUN DU 'BAD PA'I SGO NAS DAL BA'I RTEN LA SNYING PO BLANG
BAR BYA'O, ,SMRAS PA, GRANGS MED d'A KI'I GTZO MO MKHA' SPYOD
MA, ,ZAB LAM SGOM

DANG BZLAS PAS BSNYEN BYAS TE, ,DPA' BO MKHA' 'GRO BYE BA'I STI
GNAS MCHOG ,MKHA' SPYOD RIG 'DZIN GNAS SU 'JUG THABS 'DI, ,RTZA
BSHAD RGYUD DANG NGE 'GREL RGYA BOD GZHUNG, ,MKHAS GRUB ZHAL
LUNG

RIM BRGYAD MAN NGAG GSUM, ,PHAL KHA SBYAR NAS BRIS MOD DE LTA
NA'ANG, ,BYIS BLOS GANG NONGS LHA DANG BLA MAR 'CHAGS, ,DGE
TSOGS DUNG DANG ZHO GSAR STON ZLA'I SPUN, ,GANG ZHIG THOB DES
MKHA' MNYAM

MA RGAN 'GRO ,MA LUS MKHA' SPYOD GNAS SU KHRID NAS KYANG, ,BCU
GSUM RDO RJE 'DZIN PA'I SAR 'GOD SHOG ,(CES RNGA BTZUN N'A RO
MKHA' SPYOD MA'I BSNYEN YIG GNAD KYI LDE MIG CES BYA BA 'DI YANG
CHA TSANG BA'I LAM LA TSE BLOS

@07A *, ,BTANG GIS SGRUB PA SNYING POR MDZAD PA DPON CHAD TSE
DBANG RDO RJE'I GSUNG GIS BSKUL MA NAN CHER MDZAD NGOR, BDAG
CHEN KUN DGA' BKRA SHIS, RGYAL RTZE BA NGAG DBANG BSOD NAMS,
RMOR CHEN KUN DGA' LHUN GRUB RNAMS

KYI GZHUNG LA BRTEN NAS, BAN GZUGS SNYOM LAS PA DHARMA BHA DRAS
SBYAR BA'O,,) ` ,,AOm SVASTI, PHAN BDE'I 'BYUNG GNAS RGYAL BSTAN
YONGS 'DU'I LJON, ,RAB RGYAS 'GRO KUN THAR MCHOG 'BRAS BBZANG
LA, ,SPYOD

PHYIR RI BO GRU 'DZIN CHOS GRVA NAS, ,CHOS SBYIN 'DZAD MED DAL
'GRO'I RGYUN 'DI SPEL,, ,,SARBA DZA GA TAm,, ,
