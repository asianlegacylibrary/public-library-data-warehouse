*, ,'BYUNG BZHI GTOR MA'I BSHAD 'KHRID LEGS BSHAD GSAR PA'I DGA'
STON MTHONG BA 'DZUM SHOR ZHES BYA BA BZHUGS SO,,

@01A #, ,NA MO GU RU MANYDZU GHO sh'A YA, BKA' DRIN GSUM LDAN
RTZA BA'I BLA MA DANG, ,DBYER MED DAM PA RGYA GAR LA BTUNG NAS,
,MGON DE'I BZHED SROL 'BYUNG

BZHI'I GTOR MA YI, ,TSIG DON DMIGS 'KHRID CHE LONGS TZAM ZHIG
BSHAD, DE YOD RGYA GAR DAM PA SANGS RGYAS KYI BZHED SROL PAn
CHEN BLO BZANG CHOS KYI RGYAL MTSAN

GYIS GSAL BAR MDZAD PA'I 'BYUNG BZHI'I GTOR MA GTONG TSUL LA
GSUM, SNGON 'GRO, DNGOS GZHI, MJUG CHOG GO ,DANG PO LA GNYIS,
BSHAM PA DANG, BSGOM PA'O, ,

DANG PO NI, 'DI LA PHYAG LEN CUNG ZAD MI 'DRA BA MANG DU SNANG
YANG GZHUNG GI DGONGS PA JI LTA BA BZHIN BYED NA, PHYE DANG CHU
GTZANG LA DRI 'I SNGON 'GRO 'I SNGON 'GRO, LNGA SMAN

@02A *, ,LNGA RIN PO CHE LNGA SOGS BTAB STE SBRUS PA'I ZAN LA
GTOR MA RNAMS BSHAD TSOD LTAR BSHAMS TE, GTOR SNOD LNGAR BYED NA
MDUN DU RANG GI

GA-YON PHYOGS NAS BRTZAMS TE, GTOR SNOD DANG POR ZLA GAM, GNYIS
PAR GRU GSU, GSUM PAR ZLUM PO, BZHI PAR GRU BZHI, LNGA PAR SPYI
'GRO TZAM LA ZAN RIL

BCO BRGYAD DANG, NANG PA'I PHYIR YIN NA DAR PHYE LAS BYAS PA'I
GLUNG NANG PA'I GZUGS BRNYAN CAN RNAMS MDUN 'BUL YUL LAM RANG
NYID LA BSTAN PA GANG RUNG

DANG, GZHUNG DU MI GSAL YANG PHYAG LEN LA 'DUG PA LTAR, ZAN RIL
BYED NA GTOR SNOD LNGA GA DANG, GLUD GZUGS BYED NA DANG PO BZHI
LA CHU YANG BLUG STE BSHAMS

YANG SNOD GCIG TU BYAD NA DBUS SU ZLUM GTONG MDUN DANG NYID LA
BSTAN PA DANG, DE'I MTHAR MDUN NAS BRTZAMS TE GA-YAS SKOR DU ZLA
KHAM, GRU GSUM, ZLUM PO,

@02B GRU BZHI'I DBYIBS CAN RNAMS 'GOD CING CHU GTZANG YANG BLUG
LA BSHAMS, 'DI LA GLUD GZUGS BYED NA SNOD LOGS SU BYED PA BDE
BAS SNGAR BZHIN BYA'O, (,GNYIS PA BSGOM PA'I SNGON

'GRO NI,) KUN SLONG BCOS TE MDUN GYI NAM MKHAR SENG KHRI'I STENG
DU PADMA 'DAB MA BZHI PA'I LTE BAR BLA MA DAM PA SANGS RGYAS,
MDUN GYI PAD 'DAB TU DNGOS BRGYUD KYI BLA MA, GA-YAS

KYI PAD 'DAB TU YI DAM SANGS RGYAS, RGYAB KYI PAD 'DAB TU SDE
SNOD GSUM DANG RGYUD SNGE BZHI'I CHOS PU TI, GA-YON GYI PAD 'DAB
TU BYANG SEMS NYAN RANG MKHA' 'GRO CHOS SKYONG GI

DGE 'DUN TE, SKYABS YUL RNAMS LAM GYIS GSAL BTAB NAS, RANG GI
MTHA' SKOR DU SEMS CAN SPYI DANG KHYAD PAR 'BYUNG 'KHRUGS KYI
ZUG RNGUS NYAN PA RNAMS BSAMS

LA, RANG GZHAN SEMS CAN THAMS CAD SPYIR 'KHOR BA, SGOS NGAN
SONG, YANG SGOS 'BYUNG 'KHRUGS KYI ZUG RNGUS MNAR BA LA SHIN TU
'JIGS SHING SNYING RJE BA DANG, MDUN GYI

SKYABS YUL RNAMS LA 'JIGS PA DE RNAMS LAS SKYOB PA'I NUS MTHU
YOD PAR YID CHES TE, BLO BRJID 'GAL GYI SGO NAS SKYABS SU 'GRO
BAR MOS NAS, BDAG DANG 'GRO BA NAM

@03A *, ,MKHA' DANG MNYAM PA'I SEMS CAN THAMS CAD BLA MA LA
SKYABS SU MCHI'O, ,SANGS RGYAS LA SKYABS SU MCHI'O, ,CHOS LA
SKYABS SU MCHI'O, ,DGE 'DUN LA

SKYABS SU MCHI'O, ,ZHES LAN GSUM BRJOD PAS SKYABS YUL RNAMS LAS
BDUD RTZI BABS PAS RANG GZHAN GYI SDIG SGRIB BKRUS NAS SKYABS
'OG TU CHUD PA'I MOS PA BYA'O, ,DE NAS,

SANGS RGYAS CHOS DANG TSOGS KYI MCHOG RNAMS LA, ,BYANG CHUB BAR
DU BDAG NI SKYABS SU MCHI, ,BDAG GIS SBYIN SOGS BGYIS PA'I TSOGS
RNAMS KYIS, ,'GRO LA PHAN PHYIR

SANGS RGYAS 'GRUB PAR SHOG ,CES LAN GSUM GYIS SEMS BSKYED PAR
BYA STE, 'DI'I TSIG RKANG DANG PO GNYIS KYIS BSKYABS BSTAN KYANG
GONG DANG MI ZLOS TE, GONG MA LAM LOG PA

LAS KHYAD PAR DU BYED PA'I SKYABS 'GRO TZAM DANG, 'DI LAM DMAN
PA LAS KHYAD PAR DU BYED PA'I SEMS BSKYED KYI RTEN DU GYUR PA'I
SKYABS 'GRO YIN PA'I PHYIR RO, ,TSIG RKANG

GSUM PAS 'JUG PA SEMS BSKYED BSTAN TE, DE NI RGYAL SRAS KYI
SPYOD PA LA SLOB PAR DAM BCA' BA YIN LA, 'DIS KYANG SBYIN SOGS
PHAR PHYIN DRUG GIS BSDUS PA'I RGYAL

@03B SRAS KYI SPYOD PA LA SLOB PAR DON GYIS KHAS 'CHE BA'I PHYIR
RO, ,TSIG RKANG THA MAS SMON PA SEMS BSKYED BSTAN TE, DE NI DON
GNYER GNYIS DANG LDAN PA'I SEMS YIN LA, 'DIS KYANG 'GRO LA PHAN
PHYIR ZHES

PAS GZHAN DON DON GNYER DANG, SANGS RGYAS 'GRUB PAR SHOG ,CES
PAS BYANG CHUB DON GNYER BSTAN PA'I PHYIR RO, ,DE NAS, SEMS CAN
THAMS CAD BDE BA DANG BDE BA'I RGYU DANG LDAN PAR GYUR CIG
,SNYAM

DU BYAMS PA TSAD MED BU GCIG PA'I MA LTA BU DANG, SEMS CAN THAMS
CAD SDUG BSNGAL DANG SDUG BSNGAL GYI RGYU DANG BRAL BAR GYUR CIG
,SNYAM DU SNYING RJE TSAD MED SMAN PA'I RGYAL PO LTA BU DANG,
SEMS

CAN THAMS CAD SDUG BSNGAL MED PA'I BDE BA DANG MI 'BRAL BAR GYUR
CIG ,SNYAM DU DGA' BA TSAD MED MTHUN PA'I GROGS PO DANG PHRAD PA
LTA BU DANG, SEMS CAN THAMS CAD NYE RING CHAGS SDANG DANG

BRAL BA'I BTANG SNYOMS LA GNAS PAR GYUR CIG ,SNYAM DU BTANG
SNYOMS TSAD MED NAM MKHA'I DKYIL LTA BU BSGOMS NAS, SKYABS YUL
RNAMS 'OD DU ZHU NAS RANG GI SMIN MTSAMS SU THIM PAS RGYUD

BYIN GYIS BRLABS PAR BSAM MO,, ` (GNYIS PA DNGOS BZHI LA GSUM,
BDAG BSKYED DANG GTOR MGRON BSKYED PA, YAN LAG BDUN PA PHUL NAS
GSOL BA GDAB BO, GTOR MA BYIN GYIS BRLABS NAS 'BUL BA'O, ,DANG
PO NI,

@04A *, ,SPYIR BDAG MDUN YANG THA DAD LA 'JUG PA YANG THA DAD DU
BYED PA DANG, BDAG MDUN YANG GCIG LA 'JUG PA YANG GCIG TU BYED
PA DANG, BDAG MDUN GCIG LA 'JUG PA THA DAD

DU BYED PA DANG, BDAG MDUN THA DAD LA 'JUG PA GCIG TU BYED PA
STE MU BZHI YOD PA LAS, 'DI PHYI MA LTAR YIN TE, MDUN GYI GTOR
MGRON LA NGA'O SNYAM PA'I NGA RGYAL MI BYED CING, BDAG MDUN

GNYIS KA TSIG RIS GCIG GIS BSKYED PA YIN PA'I PHYIR RO, ,DE YANG
SKYABS YUL THIM PA DANG MNYAM DU SNOD BCUD THAMS CAD KYANG 'OD
DU ZHU NAS RANG LA THIM, RANG YANG 'OD DU ZHU NAS SNANG NGOR

KUN RDZOB KYI SNANG BA THAMS CAD KYIS STONGS PA'I STONG SANG NAM
MKHA' LTA BU DANG, NGES NGOR SVA BH'A WA'I SNGAGS BRJOD PA'I TSE
DE'I SNGAGS DON DRAN TE, GZUNG 'DZIN GYIS BSDUS PA'I CHOS THAMS
CAD MA BRTAGS PA'I TSE SDOD LUGS KYI NGOS NAS GRUB GRUB 'DRA
YANG, RIGS PAS BRTAGS PA'I TSE RANG RANG GI GDAGS GZHI RNAMS
DANG GCIG THA DAD GANG DU YANG MA GRUB PAS NA SDOD LUGS KYI NGOS

NAS MED PA'I NGES SHES DRANGS TE, DE LTAR NGES MKHAN GYI BLO DE
YANG YE SHES CHOS SKU DNGOS YIN PA'I NGA RGYAL DANG BCAS TE
BSGOM PAR BYA'O, ,DE NAS NGES NGO'I STONG PA DE LAS MA GA-YOS
PA'I RANG NAS SNANG

@04B NGOR DAG PA'I SNANG BA BSKYED PA YIN PAS, YE SHES DE'I
GZUNG RNAM SNGAR BDAG NYID KYI MA DAG PA'I PHUNG PO 'OD DU ZHU
BA'I GO SA NYID DANG, DE'I MDUN GYI NAM MKHA'I DBYINGS TE DBUS
SU SENGGES BTEG PA'I

RIN PO CHE'I KHRI'I STENG DU SNA TSOGS PADMA DANG DE'I LTE BAR
NYI MA DANG ZLA BA DANG RI DVAGS KRishnA SA RA'I PAGS PA'I GDAN
BTINGS PA'I STENG DU, 'DAS MA 'ONGS DA LTA STE DUS GSUM GYI
RGYAL BA THAMS CAD KYI

YE SHES GCIG TU BSDUS PA'I NGO BO RGYA GAR DAM PA SANGS RGYAS RE
RE BSGOM STE, DE YANG RANG DAM PAR SGOM PA LA NI KHRI CHUNG DU
ZHIG GIS CHOG CING MTHA' SKOR DU 'KHOR BSGOM MI DGOS PA SKABS
STOBS

KYIS SHES LA, MDUN BSKYED LA NI KHRI MTHO ZHING YANGS PA'I STENG
DU RGYA JE CHANG DANG DPANGS JE MTHOR SONG BA'I PAD RIM LNGA
BRTZAGS YOD PA'I STENG MA 'DAB MA BZHI PA'I LTE BAR NYI ZLA PAGS
PA'I STENG DU

NGO BO DUS GSUM SANGS RGYAS THAMS CAD KYI YE SHES GCIG TU BSDUS
PA'I RANG GZUGS RTZA BA'I BLA MA YIN PA LA NAM PA RGYA GAR DAM
PA SANGS RGYAS SU BSGOM DGOS SO, ,DE YANG KRshnA SA RA NI, LEGS

SBYAR LTA BA'I ME LONG LAS, KRishnA SA RA ZHES BYA BA, ,RI DVAGS
NAG PO ZHES PA LA, ,KHRI GNYEN SA LER BLUN POS BTAGS, ZHES PA
LTAR KRishnA NAG PO DANG SA RA RI DVAGS TE RI DVAGS NAG PO'AM,
ZUR

@05A *, ,CHAG GI SKAD DU KHRI GNYAN SA LER GRAGS PA DE'O, ,DAM
PA SANGS RGYAS NI, SKU MDOG DMAR SMUG ZHAL GCIG PHYAG GNYIS KYIS
GA-YAS SENG LDANG GI d'A MA RU 'KHROL ZHING GA-YON

DNGUL DKAR GYI DRIL BU GSIL BA, ZHAL NAS A'A LI K'A LI'I SGRA
SGROG CING THUGS LA BKA' BSTAN THAMS CAD KYI DGONGS DON MNGA'
BA, SPYAN GNYIS NAM MKHA' LA GZIGS PAS KHAMS GSUM

DBANG DU SDUD CING SRID GSUM ZIL GYIS GNON PA, RUS PA'I RGYAN
DRUG GIS SPRAS SHING ZHABS GNYIS SEMS DPA'I KYIL KRUNG GIS
BZHUGS PA STE 'DI NI BDAG MDUN GNYIS KA LA 'DRA'O, ,DE NAS

MDUN BSKYED KYI DAM PA'I STENG GI NAM MKHAR DNGOS BRGYUD KYI BLA
MA RNAMS DANG, MDUN GYI PAD 'DAB TU RDO RJE SEMS DPA' LA RDO
RJE'I RIGS DANG RNAM SNANG GI RIGS KYI YI DAM MKHA' 'GRO CHOS
SPYOD

GIS BSKOR BA, GA-YAS KYI PAD 'DAB DU RIN CHEN 'BYUNG LDAN LA RIN
PO CHE'I RIGS KYI YI DAM MKHA' 'GRO CHOS SKYONG GIS BSKOR BA,
RGYAB KYI PAD 'DAB TU SNANG BA MTHA' YAS LA PAD MA'I RIGS KYI

YI DAM MKHA' 'GRO CHOS SKYONG GIS BSKOR BA, GA-YON GYI PAD 'DAB
TU DON YOD GRUB PA LA LAS KYI RIGS KYI YI DAM MKHA' 'GRO CHOS
SKYONG GIS BSKOR BA, DE RNAMS KYI 'OG GI PAD RI
@05B GNYIS PAR SANGS RGYAS, GSUM PIR BYANG SEMS, BZHI PAR RANG
RGYAL, LNGA PAR NYAN THOS RNAMS KYIS BSKOR NAS BZHUGS PA, RANG
DANG MDUN BSKYED KYI LHA TSOGS THAMS CAD KYI SPYI BOR AOm DKAR
PO,

MGRIN PAR A'A: DMAR PO, THUGS KAR H'Um SNGON PO, THUGS KA'I H'Um
LAS 'OD ZER 'PHROS PAS RANG BZHIN GYI GNAS NAS BSGOMS PA DANG
'DRA BA'I YE SHES PA SPYAN DRANGS NAS BDAG DANG MDUN BSKYED KYI
LHA

TSOGS GNYIS KA LA THIM PAS SKYABS GNAS KUN 'DUS KYI NGO BOR BSAM
MO, ` ,GNYIS PA YAN LAG BDUN PA PHUL NAS GSOL BA GDAB PA NI,
GANG ZHIG LA PHYAG 'TSAL NA, RIN CHEN 'PHRENG BA LAS, SANGS

RGYAS RNAMS KYI GZUGS KYI SKU, ,BSOD NAMS TSOGS LAS 'KHRUNGS PA
STE, ZHES GSUNGS PA LTAR, BSOD RNAMS KYI MTHU LAS GRUB PA'I SKU,
SEMS CAN GANG LA GANG 'DUL DU SPRUL PA LA SOGS

PA'I YON TAN RNAM PA DU MA'I TSOGS KYIS RAB TU BRGYAN CING, JI
TZAM BLTAS KYANG NGOMS PAR MI 'GYUR BA'I PHYAG ZHABS KYI MTHIL
'KHOR LOS MTSAN PA LA SOGS PA'I MTSAN SUM CU RTZA GNYIS

DANG, SEN MO ZANGS MDOG LTAR DMAR BA LA SOGS PA'I DPE BYAD
BRGYAD CU'I DPAL DANG LDAN PAS GZI 'OD 'BAR BA CAN, RTZOD MED
YONGS GRAGS KYI GRUB THOB DAM PA SANGS RGYAS ZHES BYA BA,

@06A *, ,DE'I LHA TSOGS RNAMS KYI SKU'I CHA'I DMA' SHOS ZHABS LA
RANG GI LUS KYI CHA MTHO SHOS MGO BOS GTUGS TE GUS PAS 'DUD PA
NI PHYAG 'TSAL BA'I YAN LAG DANG, DNGOS SU

BSHAMS PA'I MCHOD PA CI YOD DANG, KHYAD PAR RANG NYID DAM PAR
GSAL BA'I THUGS KA NAS CHU GNYIS NYER SPYOD ROL MO 'DOD YON SOGS
KYI MCHOD RDZAS THOGS PA'I LHA MOS MCHOD PAS

TSOGS ZHING RNAMS BDE BAS THUGS RGYUD TSIM PAR BSAM PA NI MCHOD
PA 'BUL BA'I YAN LAG DANG, RANG GZHAN GYIS SNGON 'KHOR BA THOG
MED NAS DA LTA'I BAR DU SGO GSUM GYIS BSAGS PA'I

RNAM SMIN YID DU MI 'ONG BA 'BYIN PA'I SDIG PA DANG, GNAS 'OG
MAR LTUNG ZHING YON TAN GONG MA SKYE BA LA GEGS BYED PA'I LTUNG
BA THAMS CAD 'GYOD SDOM DRAG POS SBYONG BA NI BSHAGS PA'I YAN
LAG

DANG, SO SO SKYE BO DANG, NYAN THOS 'PHAGS PA DANG, RANG RGYAL
'PHAGS PA DANG, BYANG SEMS 'PHAGS PA DANG, SANGS RGYAS 'PHAGS PA
STE GANG ZAG LNGA'I RGYUD KYI DGE BA RNAMS LA DBUL POS

GTAR RNYED PA LTA BU'I DGA' BA SGOM PA NI RJES SU YI RANG BA'I
YAN LAG DANG, RDO RJES MTSAN PA'I SENG KHRI RE PHUL TE BSTAN PA
DANG SEMS CAN GYI DON DU JI SRID 'KHOR BA MA STONGS KYI BAR DE

@06B SRID DU LEGS PAR BZHUGS PAR GSOL BA BTAB PA LTAR ZHAL GYIS
BZHES PAR BSAM PA NI, MYA NGAN LAS MI 'DA' BAR GSOL BA 'DEBS
PA'I YAN LAG DANG, GSER GYI 'KHOR LO RE PHUL TE

'GRO BA SEMS CAN RNAMS LA RANG RANG GI BLO DANG 'TSAMS PA'I CHOS
STON PAR GSOL BA BTAB PA LTAR ZHAL GYIS BZHES PAR BSAM PA NI
CHOS 'KHOR BSKOR BAR BSKUL BA'I YAN LAG DANG, BDAG

RANG GZHAN GYIS DUS GSUM DU BSAGS PA'I DGE BA RNAMS SANGS RGYAS
KYI BYANG CHUB THOB PA'I RGYUR GYUR CIG SNYAM DU BSGOM PA NI
BSNGO BA'I YAN LAG STE DE RNAMS LAS DANG PO PA'I BSAG SBYANG GI

GNAD 'GAG GCIG PU BSDUS PA'I BSDOMS LTA BU YIN PAS TSIG BSHAR
TZAM DU MA SONG BAR RGYUD DANG 'DRES PAR NYAMS SU LEN NO, ,DE
NAS RJE BTZUN DAM PA SANGS RGYAS ZHES MTSAN NYI MA

DANG ZLA BA LTAR YONGS SU KRAGS SHING, ,'DZAM BU'I LJON PAS
MTSAN PA'I GLING 'DI MDZES PAR BYED PA'I RGYAN NYAG GCIG TU
BYUNG BA, BDUD BZHI'I DAG PAS RGYAL BAS NI MI PHAM PAR GRAGS

PA'I BYAMS MGON GYI RNAM 'PHRUL KHYAD LA GSOL BA 'DEBS PA STE
ZHU BA 'BUL LA, ,GANG ZHU NA BDAG DANG SEMS CAN THAMS CAD LA
BYANG CHUB SGRUB PA'I 'GAL RKYEN NAD GDON SDIG SGRIB SOGS

@07A *, ,SNGAR MED LAS SRUNG ZHING SNGAR YOD LAS SKYOB PAR MDZAD
CING, MTHUN RKYEN MCHOG MTHUN MONG GI DNGOS GRUB MA LUS PA
STZOL
CIG ,CES PA STE, DE'I TSE MGRON RNAMS LAS BDUD

RTZI 'OD ZER SNA LNGA'I TSOGS BABS NAS RANG GZHAN GYI 'GAL RKYEN
BKRUS SHING BDUD RTZI SA ? LUS KHONGS NAS DNGOS GRUB RGYAS PAR
BSAM MO,, ` GSUM PA GTOR MA BYIN GYIS BRLABS NAS 'BUL BA LA

GNYIS, BYIN GYIS BRLAB PA DANG, 'BUL BA'O, ,DANG PO NI, GTOR MA
RNAMS LA GNAS PA'I BGEGS ZAS SU GTOR MA ZA BA LA SOGS PA RNAMS,
AOm BADZRA AA MRi TA KUndA LI HA NA HA NA H'Um PHAt, CES BRJOD
LA,

RANG GI SNYING GA NAS KHRO BO BDUD RTZI 'KHYIL BA SPROS TE
BSANGS, AOm SVA BH'A WA SHUDDHA SARBA DHARMA SVA BH'A WA
SHUDDHO
NYAHAm, ZHES BRJOD LA, GTOR MA SNOD DANG BCAS PA 'OD DU ZHU NAS
GZUNG 'DZIN GYIS BSDUS

PA'I CHOS THAMS CAD RANG BZHIN RNAM PAR DAG PA'I STONG NYID KYI
LTA BA DRAN TE SBYANGS, STONG PA'I NGANG LAS GTOR SNOD THA DAD
DU BYED NA SNOD RE RE'I GO SAR BHR'Um DKAR PO RE RE BYUNG BA 'OD
DU ZHU BA LAS

RIN PO CHE LAS GRUB PA'I SNOD YANGS SHING RGYA CHE BA RNAMS KYI
NANG DU RIM PA LTAR DANG, SNOD GCIG BYED NA DE'I GO SAR BHR'Um
DKAR PO ZHIG BYUNG BA YONGS SU GYUR PA LAS RIN PO CHE LAS GRUB
PA'I

@07B SNOD YANGS SHING RGYA CHE BA'I MDUN NAS GA-YAS SKOR DU RIM
PA LTAR, YAm SNGON PO, RAm DMAR PO, BAm DKAR PO, LAm SER PO
RNAMS YONGS SU GYUR PA LAS BYUNG BA'I RLUNG RDZAS SNGON PO ZLA
GAM, ME RDZAS

DMAR PO GRU GSUM, CHU RDZAS DKAR PO ZLUM PO, SA RDZAS SER PO GRU
BZHI STE 'BYUNG BZHI SO SO'I GTOR MA RNAMS KHA DOG MDZES PA, DRI
ZHIM PA, RO BDA' BA, NUS PA CHE BA SOGS YON TAN MTHA'

YAS PA DANG LDAN PA, ZLA GZUGS GCIG NYID CHU SNOD MANG POR 'CHAR
BA LTAR NAM MKHA'I MTHA' DANG MNYAM PAR 'PHRO ZHING, RIGS 'DRA'I
RGYUN DUS 'KHOR BA JI SRID MA STONGS KYI BAR DE SRID DU

GNAS PA, NGO BO GZUGS SGRA DRI RO REG BYA'I 'DOD YON LNGA DANG
LDAN CING, MI MTHUN PHYOGS 'JOMS PA LA BDUD DANG, MTHUN PHYOGS
LA PHAN 'DOGS PAS RTZI SMAN DANG 'DRA BAS NA BDUD RTZI,

JI TZAM SPYAD KYANG ZAD PA MED PAS NA RGYA MTSO CHEN PO LTAR
GYUR PAR BSAM LA, AOm A'A: H'Um, LAN GSUM BRJOD, LAN DANG PO'I
TSE, AOm GYIS SNOD DANG, AA: SA ZAS DANG, H'Um GIS CHU'I NYES

SKYON SBYONG BA DANG, LAN GNYIS PA'I TSE, AOm GYIS SNOD RIN PO
CHE DANG, A'A: SA ZAS RO BRGYA PA DANG, H'Um GIS CHU BDUD RTZIR
SGYUR BA DANG, LAN GSUM PA'I TSE, AOm GYIS SNOD STONG GSUM

@08A *, ,TZAM DANG, A'A: SA ZAS RI RAB TZAM DANG, H'Um GIS BTUNG
BA RGYA MTSO TZAM DU SPEL BAR MOS PA'AM, YANG NA BDAG GI BLA
MA'I ZHAL GYI BDUD RTZI LTAR, RANG GI THUGS KA'I H'Um

GI THIG LER ZLA GDAN LA RANG GZHAN SEMS CAN SPYI BYE BRAG RNAMS
GSAL BTAB NAS, DE RNAMS KYI NAD THAMS CAD BSHAD GCI DANG RNAG
KHRAG ,GDON THAMS CAD SDOM SDIG DANG SBAL SPRUL,

SDIG SGRIB THAMS CAD SOL KHU DANG DUD KHU'I RNAM PAR BA SPU'I BU
GA NAS PHYUNGS TE, GTOR RDZAS RNAMS LA THIM NAS BDUD RTZI'I RANG
BZHIN DU GYUR PAR BSAM MO,, ` GNYIS PA 'BUL BA LA

GNYIS, SPYI'I DON DANG, GZHUNG GI DON NO, ,DANG PO NI, GTOR
SNGAGS SO SO'I DANG POR AOm DANG MTHAR SV'A H'A SBYAR BA LA NI
SPRUL GYI GDENGS KA DANG MJUG MA LTAR YOD PAS SBRUL GYI SNGAGS
ZHES BYA STE, RDO RJE

GTZUG TOR GYI RGYUD LAS, MGO BOR AOm YOD THA MAR NI, ,SV'A H'A
DANG YANG YANG DAG LDAN, ,SPRUL TE ZHI BA'I LAS CAN DU, ,SNGAGS
STON RNAMS KYIS SHES PAR BYA, ZHES GSUNGS PA'I PHYIR, BAR GYI

DBYANGS GSAL 'DI DAG MNGON PA'I LUGS LA MING TSIG YI GE GSUM GYI
NANG NAS YI GE KHO NA YIN PAS BOD SKAD LA BSGYUR DU MED DE, SLOB
DPON BLO BRTAN GYI PHUNG PO LNGA'I BSHAD PA LAS,

@08B DON GYI NGO BO BRJOD PA MING, ,DE YI KHYAD PAR STON PA TSIG
,GANG YANG MI STON YI GE'O, ZHES GSUNGS PA'I PHYIR, TZA SDE
BRJOD PA'I TSE LCE RLUNG LTAR YANG ZHING GA-YO BA'I RNAM PA CAN
DANG, tA SDE BRJOD PA'I TSE

LCE RTZE ME LCE GYEN DU 'BAR BA'I RNAM PA CAN DANG, PA SDE BRJOD
PA'I TSE RLUNG CHU THUR DU 'BAB PA'I RNAM PA CAN DANG, TA SDE
BRJOD PA'I TSE LCE SA LTAR SRA ZHING 'THAS 'THAS PO'I RNAM PA
CAN DU YOD PAS YI

GE DE RNAMS RIM PA LTAR RLUNG ME CHU SA'I KHAMS KYI YI GER BZHAG
PA YIN TE, DE LTAR DU SNAR THANG LO TZ'A BA SANGGHA SHR'I'I
SNGAGS KLOG GI RANG 'GREL MTHONG BA DON GSAL SOGS LAS BSHAD CING
MYONG

BAS KYANG GRUB PA'I PHYIR, DE LTAR NA GZHUNG 'DI'I GTOR SNGAGS
DANG PO GNYIS GO LDOG PA LTA BUR SNANG BA, CHU BAR NAM MKHA'
RGYAL MTSAN LA SOGS PA'I SNGON GYI YIG RNYING SOR GZHAG TU MDZAD
PA YIN

MOD KYI, ,'BYUNG BA RANG RANG GI KHAMS DANG MTHUN PAR BSGYUR NA
LEGS PA YIN TE, SLOB DPON NGAG DBANG RIN CHEN GYI 'BYUNG BZHI
GTOR MA DAG 'DON 'KHYER BDER BKOD PA DANG, RJE BTZUN DAM PA

NGAG DBANG RDO RJE'I ZHAL SNGA NAS KYI 'BYUNG BZHI GTOR MA LHAN
THABS MA GNYIS SU DBYANGS GSAL GNYIS KA RANG RANG GI KHAMS DANG
MTHUN PAR BSGYUR CING, RJE LCANG SKYA NGAG DBANG BLO BZANG CHOS
LDAN

@09A *, ,GYI 'BYUNG BZHI GTOR MA GTONG TSUL LAS KYANG, 'DIR GONG
DU BKOD PA'I 'BYUNG BZHI'I GTOR MA BSDU BA'I SNGAGS PA MTSAN
THAMS CAD MKHYEN PA'I YIG GE LTAR BKOD PA YIN LA,

MKHAS BTZUN YON TAN RGYA MTSO'I GTOR TSOGS LAS, ZLA GAM LA, AOm
TZA TSA DZA DZ+HA ? NYA YAm AO AOO SV'A H'A, GRU GSUM PA, AOm tA
thA dA dHA SA RAm Ri R'i AE AEE SV'A H'A, ZHES GSAL BYED KYI
SNGAGS GNYIS GO

LDOG STE 'BYUNG, SNGAGS KLOG RNAMS LAS DBYANGS GSAL 'BYUNG BA
SLAR SDUD PA'I TSE, ,AI TZU YE SHE RLUNG GI KHAMS, ,Ri AU BAM ME
YI KHAMS, ,ZHES TZA SE RLUNG KHAMS DANG, tA SDE ME KHAMS

SU BSHAD PA LTAR NA, SNGA MA YI GE NOR BA YIN NAM SNYAM PAS, BLO
GROS DANG LDAN PA RNAMS KYIS DPYAD PAR BYA'O, ,ZHES GSUNGS PA'I
PHYIR, 'ON KYANG DBYANGS YIG SNGAGS KLOG RNAMS DANG JI

BZHIN MA MTHUN KYANG GZHUNG LTAR BYAS PAS RUNG BAR MNGON TE,
SNGA 'GYUR BSDEBS RGYUD KYI DGONGS PAR MDZAD NAS, BEE DKAR LAS,
DBYANGS YIG AA A'A Ai AA: MKHA', AI A'I SA YIN AE

AEE ME, ,AU A'U CHU LA AO AOO RLUNG, ,Ri R'i MA YIN LA L'i SA,
ZHES 'BYUNG BA'I PHYIR RO,, ` GNYIS PA GZHUNG GI DON LA LNGA
LAS, DANG PO NI, ,GTOR MA ZLA KHAM DE MGRON SPYI DANG KHYAD PAR
MDUN GYI

@09B PAD 'DAB TU BZHUGS PA'I RDO RJE SEMS DPA'I LHA TSOGS RNAMS
KYI LJAGS 'OD ZER GYI SBU GUS DRANGS TE GSOL BAS DGYES PAR BSAMS
LA, AOm TZA TSA DZA DZNYA NYA YAm, AO AOO SV'A H'A, ZHES LAN
GSUM MAM

BDUN GYIS BSNGO, RANG GI THUGS KA NAS LHA MO MCHOD RDZAS THOGS
PA SPROS TE MCHOD PAR BSAM LA, AOm AARGHAm NAS SHAPTA PRA T'I
TZTSA H'Um SV'A H'A'I BAR GYIS MCHOD, SA BON YI LAS BYUNG BA'I
RLUNG GI RANG

BZHIN GYI RDZAS NOR BU BEEd'URYA SNGON PO'I MDOG CAN, REG BYA
YANG ZHING GA-YO BA'I RNAM PA CAN GYI GTOR MA 'DOD PA'I YON TAN
LNGA DANG LDAN PA'I BDUD RTZI'I RGYA MTSO CHEN PO 'DI NYID, BLA
MA RJE BTZUN DAM

PA SANGS RGYAS DANG DE'I STENG GI DNGOS RGYUD KYI BLA MA RNAMS
DANG, RDO RJE SEMS DPA' LA SOGS PA'I PHYOGS BZHI'I PAD 'DAB TU
BZHUGS PA'I YI DAM MKHA' 'GRO CHOS SKYONG RNAMS DANG, DE RNAMS

KYI 'OG GI PAD RIM LA BZHUGS PA'I SANGS RGYAS THUGS RGYUD LA
MNGA' BA'I CHOS DANG BCAS PA DANG, TSOGS KYI MCHOG THEG PA GSUM
GYI DGE 'DUN DKON MCHOG RNAMS DANG, KHYAD PAR DU MDUN

GYI PAD 'DAB TU BZHUGS PA'I SHAR PHYOGS RDO RJE SEMS DPA'I LHA
TSOGS 'KHOR DANG BCAS PA RNAMS LA MCHOD PA DAM PAR 'BUL LO,
,THUGS RJES YONGS SU BZHES NAS BDAG CAG MKHA'

@10A *, ,MNYAM GYI SEMS CAN THAMS CAD KYI SHA DANG RUS PA SOGS
SRA ZHING 'THAS PAS KHAMS DANG, KHRAG DANG THIG LE SOGS BRLAN
ZHING GSHER BA CHU KHAMS DANG, STOD SMAD KYI

DROD SOGS TSA ZHING SREG PA ME KHAMS DANG, RTZA DANG BU GA'I
RLUNG SOGS YANG ZHING GA-YO BA RLUNG KHAMS TE, NANG GI 'BYUNG BA
BZHI CHA SNYOMS PAS LUS BDE BA DANG, PHYI YUL GYI SNANG BA THAMS
CAD RTEN

'BREL STONG PA'I RANG BZHIN CAN DU 'CHAR ZHING, STONG NYID RTEN
'BREL SNA TSOGS SU SHAR BA'I SGO NAS, BSTAN PA DANG 'GRO BA'I
DON MTHA' YAS PA 'GRUB PAR BYIN GYIS BRLAB TU GSOL, KHYAD

PAR DU BDAG DANG MAR GYUR SEMS CAN THAMS CAD KYI RGYUD KYI NYON
MONGS PA, SDUG BSNGAL DANG DGRA SOGS LA DMIGS NAS MI BZOD CING
GNOD PA BYA BAR 'DOD PA'I ZHE SDANG DANG, CHOS THAMS

CAD KYI GNAS LUGS LA RMONGS PA'I GTI MUG BAG CHAGS DANG BCAS PA
LHAG MED DU ZHI BA DANG, MGO RLUNG DANG SNYING RLUNG DANG GLO
RLUNG LA SOGS PA'I RLUNG GI NAD DANG, DKOR BDAG RGYAL PO'I

GDON DANG, THE'U RANG 'GONG PO'I GDON DANG, TSANGS PA SOGS STENG
PHYOGS LHA'I GDON DANG, DBANG PO SOGS SHAR PHYOGS DRI ZA'I GDON
GYI GNOD PA RNAMS LHAG MED DU ZHI BAR MDZAD DU GSO
@10B ZHES 'PHRIN LAS BCOL BAS, GTOR MGRON GZHAN RNAMS KYI SKU
LAS BDUD RTZI ZIM CHAR LTA BU DANG, GTZO BO DANG SHAR GYI LHA
TSOGS RNAMS KYI SKU LAS BDUD RTZI DRAG CHAR LTA BUR BABS PAS
RANG

GZHAN GYI NYON MONGS SOGS SDIG SGRIB DUNG ? KHU DANG SOL KHU,
RLUNG SOGS NAD BSHANG GCI DANG RNAG KHRAG ,RGYAL 'GONG SOGS
GDON
SDOM SDIG DANG SBAL SPRUL GYI RNAM PAR SBYANGS, BDUD RTZIS LUS
THAMS

CAD MER GYIS KHENGS PAS 'BYUNG BZHI CHA SNYOMS SHING, SNANG
STONG ZUNG 'BREL GYI RTOGS PA KHYAD PAR CAN MNGON DU GYUR PAR
BSAM MO,, ` (GNYIS PA NI), GTOR MA GRU GSUM DE MGRON SPYI DANG
KHYAD PAR

GA-YAS KYI PAD 'DAB TU BZHUGS PA'I RIN CHEN 'BYUNG LDAN GYI LHA
TSOGS LA, AOm tA THA dA dHA nA RAm, AE AEE Ri R'i SV'AH'A SA
BSNGOS NAS SNGAR BZHIN MCHOD LA, SA BON RAm LAS BYUNG BA'I ME'I
RANG BZHIN GYI

RDZAS LI KHRI DMAR PO'I MDOG CAN, REG BYA TSA ZHING ME LCE 'BAR
BA'I RNAM PA CAN GYI GTOR MA, MGRON SPYI DANG KHYAD PAR DU
GA-YAS KYI PAD 'DAB TU BZHUGS PA'I LHO PHYOGS RIN CHEN 'BYUNG
LDAN GYI LHA

TSOGS RNAMS LA PHUL NAS, 'DOD DON SPYI DANG KHYAD PAR DU RANG
GZHAN GYI NYON MONGS MTHO DMA' DANG BZANG NGAN LA DMIGS NAS
SEMS
KHENGS SHING MTHO BA'I RNAM PA CAN GYI NGA RGYAL DANG, RNYED
BKUR LA

@11A *, ,CHAGS PAS YO BYAD GTONG MI PHOD PAR DAM DU 'DZIN PA'I
SER SNA SOGS DANG, SHA SER DANG MIG SER DANG KshA YA NAG PA LA
SOGS PA'I MKHRIS PA'I NAD DANG, NAG PA

BDUD KYI GDON DANG, DMAR PO BTZAN GYI GDON DANG, PHO GDON DRI
PHO DANG, 'CHI BDAG NAG PO SOGS LHO PHYOGS GSHIN RJE'I GDON GYI
GNOD PA ZHI BA'I 'PHRIN LAS BCOL NAS BDUD RTZI 'BEBS

SBYANGS SNGAR GYI RIGS 'GRE SBYAR LA BYA'O,, ` GSUM PA NI, GTOR
MA ZLUM PO DE MGRON SPYI DANG KHYAD PAR RGYAB KYI PAD 'DAB TU
BZHUGS PA'I SNANG BA MTHA' YAS KYI LHA TSOGS LA, AOm PA PHA BA
BHA

MA BAm, AU A'U SV'AH'A SA BSNGOS NAS MCHOD LA, SA BON PAm LAS
BYUNG BA'I CHU'I RANG BZHIN GYI RDZAS ZLA BA CHU SHEL DKAR PO'I
MDOG CAN, REG BYA BRLAN ZHING GSHER BA'I RNAM PA NAN GYI GTOR
MA,

MGRON SPYI DANG KHYAD PAR DU RGYAB KYI PAD 'DAB TU BZHUGS PA'I
NUB PHYOGS SNANG BA MTHA' YAS KYI LHA TSOGS RNAMS LA PHUL NAS,
'DOD DON SPYI DANG KHYAD PAR DU RANG GZHAN GYI NYON MONGS ZAG

BCAS KYI DNGOS PO LA YID 'ONG DU MTHONG NAS DON DU GNYER BA'I
'DOD CHAGS SOGS DANG, GRANG RLUNG DANG GRANG MKHRIS DANG BAD
KAN
GRANG RKYEN CAN LA SOGS PA'I GRANG BA'I NAD DANG, LTA BA LOG PA

@11B DANG DAM SDOM NYAMS PA'I DBANG GIS MI MA YIN GDUG CAN DU
SKYES PA'I DAM SRI DANG, MO GDON DRI MO DANG, CHU LHA SOGS NUB
PHYOGS KLU'I GDON GYI GNOD PA ZHI BA'I 'PHRIN LAS BCOL NAS BDUD
RTZI

'BEBS SBYANGS SNGAR BZHIN BYA'O,, ` (BZHI PA NI,) GTOR MA GRU
BZHI DE MGRON SPYI DANG KHYAD PAR GA-YON GYI PAD 'DAB TU BZHUGS
PA'I DON YOD GRUB PA'I LHA TSOGS LA, AOm TA THA DA DHA NA LA, Li
L'i

AI A'I SV'AH'A SA BSNGOS NAS MCHOD LA, SA BON LA LAS BYUNG BA'I
SA'I RANG BZHIN GYI RDZAS GSER SBYANGS BTZO MA SER PO'I MDOG
CAN, REG BYA SA ZHING 'THAS PA'I RNAM PA CAN GYI GTOR MA, MGRON
SPYI DANG

KHYAD PAR DU GA-YON GYI PAD 'DAB TU BZHAGS PA'I BYANG PHYOGS DON
YOD GRUB PA'I LHA TSOGS RNAMS LA PHUL NAS, 'DOD DON SPYI DANG
KHYAD PAR DU RANG GZHAN GYI NYON MONGS RNYED BKUR LA CHAGS PAS

GZHAN GYI PHUN TSOGS MI BZOD PAR SEMS 'KHRUG PA'I PHRAG DOG SOGS
DANG, SKYE BA DANG SER PO DANG SMUG PO SOGS BAD KAN GYI NAD
DANG, SA BDAG LTO 'PHYE CHEN PO'I GDON DANG, LUS NGAN SOGS BYANG

PHYOGS GNOD SBYIN GYI GDON GYI GNOD PA ZHI BA'I 'PHRIN LAS BTZAL
NAS BDUD RTZI 'BEBS SBYANGS SNGAR BZHIN BYA'O,, ` LNGA PA NI,
GTOR MA LNGA PA ZAN RIL LAM, ZLUM GTOR RAM, GLUD GZUGS

@12A *, ,GANG YIN KYANG DE NYID 'KHOR 'DAS KYI MGRON SPYI DANG
KHYAD PAR LAN CHAGS LA BSNGO TSUL NI, GONG GI YE SHES PA SPYAN
'DREN DANG MNYAM DU DGUG PA'AM, YANG NA 'DIR SKAD

CIG GIS SENG KHRI'I 'OG GI SA GZHIR PHYOGS BZHI'I GDON BGEGS
SPYI DANG KHYAD PAR LAN CHAGS KYI MGRON RNAMS GSAL BTAB STE, AOm
AA K'A RO MU KHAm SARBA DHARM'A n'Am A'ADYA NU TPA NNA TV'ADA,
AOm A'A:

H'Um PHAt SV'AH'A, ZHES PA LAN GSUM GYIS BYIN GYIS BRLAB CING
BSNGO BA YIN TE, SNGAGS 'DI 'BYUNG PO 'KHOR BCAS KYI MGRON THAMS
CAD KYI GTOR MA BYIN GYIS RLOB PA'I SNGAGS DANG, GTOR MA

BSNGO BA'I SNGAGS SU BRTAG GNYIS RTZA 'GREL LAS BSHAD PA LTAR
YIN PAS, GZHUNG 'DIR GTOR MA LNGA PA 'DI LA BYIN RLABS GSAL BAR
MI 'BYUNG GA-YANG TSUL 'DI LA DGONGS PAR MNGON NO, ,

DE YANG SNGAGS 'DI'I DON NI, AOm NI SKU GSUNG THUGS KYI RDO RJE
GSUM DBYER MI PHYED PA'I RDO RJE SEMS DPA' MTSON BYED, AA KthA
RA NI AA YIG NYID, MU KHAm NI SGO'O, ,SARBA NI THAMS CAD,
DHARM'A n'Am NI

CHOS RNAMS KYI, A'ADYA NI GDOD MA NAS, NUTPANNA NI SKYE BA MED
PA'I, TVAD NI PHYIR, AOm A'A: H'Um NI, RANG DANG MGRON GNYIS
KA'I SGO GSUM DANG, GTOR MA RDO RJE GSUM DU BYIN GYIS RLOB BYED,
PHAt NI

@12B SKYON SEL BYED, SV'AH'A NI YON TAN SDUD BYED DE, MDOR NA
NGES DON GYI RDO RJE SEMS DPA' BDE BA CHEN PO'I YE SHES KYIS
GTOR BSNGO'I 'KHOR GSUM SOGS CHOS THAMS CAD KYI GNAS LUGS

STONG PA NYID LA MNYAM PAR BZHAG NAS, BDE STONG DE NYID DAG PA'I
'KHOR GSUM RTEN 'BREL SGYU MA LTA BUR SHAR BA'I NGANG NAS GTOR
MA 'BUL DGOS PA'I DON TE, BAR GYI SNGAGS DON RNAMS DRIL NA

AA YIG NYID GDONG MA NAS SKYE BA MED PA'I PHYIR CHOS THAMS CAD
KYI SGO'O, ,ZHES PAR 'GYUR RO, ,DE NAS YANG MGRON RNAMS LA SNGAR
BZHIN MCHOD NAS, PHUN SUM TSOGS PA'I 'DOD PA'I YON TAN LNGA DANG

LDAN PA'I BDUD RTZI'I RGYA MTSO CHEN PO'I GTOR MA 'DI NYID,
SNGON TSE RABS THOG MA MED PA NAS DA LTA LA THUG GI BAR DU, RANG
NYID KYIS PHAR GZHAN BSAD PAS SROG GI LAN CHAGS PA DANG, BCINGS
SHING

BRDEG 'TSOG BYAS PAS NGAN PA'I LAN CHAGS PA DANG, RDZAS MTHUS
PHROGS SHING 'JAB BUS BKUS PAS NOR GYI LAN CHAGS PA SOGS, MDOR
NA LAN CHAGS SHING SHA 'KHON ZHUGS PAS RANG GI

LUS SROG LONGS SPYOD LA GNOD 'TSE BYED PA DON DU GNYER BA'I 'GRO
BA RNAMS DANG, RANG LA BU LON CHAGS PA MA GZHAL BAR YOD PA'I
SEMS CAN JI SNYED CIG MCHIS PA RNAMS LA BSNGO BAR

@13A *, ,BYA'O, ,MCHOD SBYIN GYI GTOR MA GANG LA CI 'DOD DU
SPRUL PA 'DI NYID KYIS YID TSIM PAR GYUR NAS PHYIN CHAD LAN
CHAGS GNYER BA RNAMS KYI SHA 'KHON 'GRAS ZHUGS MA LUS

PA BYANG ZHING DAG CING, BU LON CHAGS PA RNAMS KYANG GTOR MA
'DIS KHYER BAR GYUR NAS, NGAN 'BREL THOGS PA'I SEMS CAN DE DAG
THAMS CAD KYIS KYANG MYUR DU RDZOGS PA'I SANGS RGYAS KYI GO

'PHANG DAM PA THOB PAR SHOG CIG ,CES SMON LAM ZHE THAG PA NAS
GDAB BO,, ` (GSUM PA MJUG CHOG LA GNYIS, SPYIR BTANG DANG, DMIGS
BSAL LO, ,DANG PO NI, RGYUN PAR SHER SNYING 'DON PA'AM, YANG NA,
CHOS

RNAMS THAMS CAD RGYU LAS 'BYUNG, ZHES PA NAS, CHOS RNAMS DE LTAR
SHES PAR GYIS, ZHES PA'I BAR GYIS MAR MGRON RNAMS LA CHOS SBYIN
BYAS PAS, THAMS CAD KYIS DON GO NAS RGYUD LA SA

LAM GYI YON TAN RNAMS SKYES PAR BSAMS LA, MGRON YE SHES PA RNAMS
BDAG NYID LA THIM ZHING, 'JIG RTEN PA RNAMS ZANG ZING GI SBYIN
PAS RGYUD SMIN, CHOS KYI SBYIN PAS RGYUD GROL NAS RANG

GNAS SU GSHEGS PAR GYUR, CES BSDUS TE, 'DI LTAR BGYIS PA'I BSOD
NAMS DANG, ZHES PA NAS, SKU GSUM GLING DU PHYIN GYUR CIG ,CES
PA'I BAR GYIS BSNGO BA DANG SMON LAM BYA ZHING,

@13B NYIN MO BDE LEGS MTSAN BDE LEGS, ,NYI MA'I GUNG YANG BDE
LEGS SHING, ,NYIN MTSAN RTAG TU BDE LEGS PA'I, ,DKON MCHOG GSUM
GYI BKRA SHIS SHOG ,CES BKRA SHIS KYIS MTHA' BRGYAN PAR BYA'O, ,

(GNYIS PA DMIGS BSAL NI,) NAD PA'I PHYIR GLUNG RDZONG BYED NA,
LAN CHAGS GTOR MA RDZOGS PA'I MJUG DANG, KYEE ZHES BSNGO YUL
RNAMS LA BOS NAS, RUS PA'I GLUNG DANG SHA'I GLUNG GNYIS SA KHAMS
SU GCIG

PAS DE GNYIS DANG GTOR MA GRU BZHI RDO DANG SA LA DANG, KHRAG GI
GLUD DANG GTOR MA ZLUM PO CHU DANG, DROD KYI GLUD DANG GTOR MA
GRU GSUM ME DANG, DBUGS KYI GLUD DANG GTOR MA ZLA KHAM RLUNG
DANG, SEMS

KYI GLUNG DANG ZLUM GTOR NAM MKHA' LA GTOR BA YIN PAS GLUD GTOR
'DI RNAMS NI PHYI RAGS PA LTAR BLTAS NA NI, TZAN DAN DKAR DMAR
DZ'A TI GA PUR GUR KUM STE DRI LNGA DANG, SLE HRES KAndA KA RI
DBANG

LAG RGYA MTSO LBU BA SHU DAG DKAR PO STE SMAN LNGA'I RANG BZHIN
DANG, NANG PHRA BA LTAR BLTAS NA NI GSER DNGUL MU TIG BYUR MU
MAN TE RIN PO CHE SNA LNGA'I RANG BZHIN DANG, GSANG BA GNAS LUGS

LTAR BLTAS NA NI SANGS RGYAS, MKHA' 'GRO, RDO RJE, MKHA' 'GRO,
RIN CHEN, MKHA' 'GRO, PADMA, MKHA' 'GRO, LAS KYI MKHA' 'GRO, STE
YE SHES KYI MKHA' 'GRO SDE LNGA'I RANG BZHIN CAN YIN PAS, RGYU
SBYOR BA'I SBYIN

@14A *, ,BDAG DANG SGRUB PA PO BDAG CAG 'KHOR DANG BCAS PA'I LUS
SROG GI GLUD DANG GTOR MA KHYAD PAR CAN 'DI RNAMS KHYED 'BYUNG
BA LNGA LA GNAS PA'I LHA 'DRE RNAMS KYIS LONG LA,

BDAG CAG RNAMS LA BSAM PAS 'KHON 'GRAS DANG, SBYOR BAS GNOD 'TSE
MA BYED PAR RANG RANG SO SO'I GNAS SU SONGS SHIG CES PA DANG,
GATZTSA GDON BGEGS LAN CHAGS 'BYUNG PO'I TSOGS

RNAMS RANG GNAS SU GSHEGS PAR GYUR, AOm BADZRA SA M'A DZA: MGRON
YE SHES PA RNAMS BDAG NYID LA THIM PAR GYUR, CES BSDUS LA, BSNGO
BA SMON LAM DANG BKRA SHIS SNGAR BZHIN BYAS TE, ZLUM

GTOR GLUD DANG BCAS PA NAM MKHAR 'THOR BA'AM SA GTZANG SAR, GRU
BZHI BYANG, ZLUM PO NUB, GRU GSUM LHO, ZLA KHAM SHAR PHYOGS SU
BSKYAL LO, SMRAS PA, SNYIGS MA'I LANG TSO DAR BA'I SNGO

BSANGS MAR, ,NAG PO'I LAS KYI CHU 'DZIN CHER 'KHRUGS TE, ,NAD
GDON ME CHAR 'BEBS LAS SKYOB PA'I GO ,'BYUNG BZHI GTOR MA'I MA
NGA NA 'DIR BAS, ,DE PHYIR KVA YE GZUR GNAS BLO LDAN DAG ,

BSHAD 'KHRID SGEG MO'I ME LONG 'DIR LTOS DANG, ,TSIG DON DMIGS
GNAD MDZES PA'I BZHIN RAS NI, ,MNGON DU GYUR NAS SPRO DGA' CIS
MI 'PHEL, ,MAN NGAG BDUD RTZIS RNA BA'I SNOD BKANGS SHING

@14B MIG DBANG DAM PA'I GZHUNG MANG KUN LA BKOD, ,SEMS NYID RTOG
DPYOD KHUR GYIS DUB BYAS NAS, ,BGYIS SO SNOD LDAN MCHIS NA CI
DGAR SPYOD, ,'ON TE SA LE SBRAM DANG GSEG MA'I PHYE, ,RIN THANG

MNYAM POR 'DEGS PA DENG GI DUS, ,DPYAD GSUM YONGS DAG LEGS BSHAD
SMRA BA YANG, ,TZU TA'I YUL DU RKANG GNYIS SGRUB PA 'DRA, ,RAB
DKAR LHAG BSAM 'O MA'I RDZING BU LAS, ,'KHRUNGS PA'I

LEGS BYAS DPAG BSAM LJON PA'I RTZER, ,RNAM MKHYEN 'BRAS BU'I
GA-YUR ZA LDEM PA'I RO, ,MKHA' MNYAM YID CAN KUN GYIS MYONG GYUR
CIG ,(CES 'BYUNG BZHI GTOR MA'I BSHAD 'KHRID LEGS BSHAD GSAR

PA'I DGA' STON MTHONG BA 'DZUM SHOR ZHES BYA BA 'DI NI, SHEL
DKAR LEGS BSHAD GLING GI RAB 'BYAMS SMRA BA BLO BZANG YE SHES
ZHES BYA BAS RJE SMAN KHANG PA'I RNAM MGUR GLEGS BAM GYI SKYES
DANG BCAS GSUNG 'PHRIN GYI LAM NAS BSKUL MA MDZAD NGOR

DGE SLONG SNYOM LAS PA DHARMA BHA DRAS BLA MA'I MAN NGAG DANG
'DI SKOR GYI YIG CHA CI RNYED LA LEGS PAR BRTAGS TE DBANG PHYUG
GI LO'I SA GA ZLA BA'I DMAR PHYOGS KYI DGA' BA DANG PO'I TSES LA
BZHAD DNGUL CHU'I RI PHUG TU SBYAR BA'O, ,'DIS KYANG BSTAN 'GRO

LA PHAN PAR GYUR CIG , *, SDE DGE'I PAR RKOS TSE RING DBANG
RGYAL GYIS PAR TU BSGRUBS PA DGE'O,, SARBA DZAG TAm,, ,,