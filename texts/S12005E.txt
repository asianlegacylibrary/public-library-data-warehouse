*, ,SRAD RGYUD LUGS KYI BLA MA'I RNAL 'BYOR DGA' LDAN LHA BRGYA
MA'I DMIGS RIM BRJED BYANG DU BKOD PA ZAB LAM NOR BU'I GAN MDZOD
CES BYA BA BZHUGS SO,,

@001A #, ,NA MO GU RU SUM TI K'I RTI YE, DE LA DGA' LDAN LHA
BRGYA MA ZHES YONGS SU GRAGS PA'I BLA MA'I RNAL 'BYOR DA LTA
THAMS CAD KYIS

'DON BZHIN PA YIN PAS SHIN TU SLA BA ZHIG YIN SNYAM PA SEMS LA
'CHAR MKHAN YOD, SNYAN RGYUD KYI GDAMS NGAG RJE BTZUN 'JAM PA'I
DBYANGS KYIS RJE BLA MA LA GDAMS

NGAG 'DI 'DRA RJES 'JUG RNAMS KYIS NYAMS SU BLANG NA DON CHE
ZHES GNANG, MKHAS GRUB CHIG RGYUD DANG BA SO CHIG RGYUD KYI BLA
MA'I RNAL 'BYOR DBEN SA PA LA GRAGS CHE,

'DI RJES SLOB MA GZHAN DANG GZHAN LA'ANG GNANG STE BU CHEN THAMS
CAD LA RNAL 'BYOR 'DI'I NYAMS LEN YOD KYANG RJE SHES RAB SENGGE
NAS SRAS RGYUD LA RIM PAR BRGYUD DE KUN

@002A *, ,MKHYEN 'JAM DBYANGS BZHAD PA'I BAR DU BYUNG BAS SRAD
RGYUD LUGS KYI BLA MA'I RNAL 'BYOR ZER, PAn CHEN DGE 'DUN

GRUB KYIS KYANG SNAR THANG RGYAB RI BYANG CHEN SGANG GI SGRUB
GNAS SU BZHUGS SKABS SHAR PHYOGS NAS SPRIN DKAR PO ZHIG THOL
GYIS BYUNG BA'I RKYEN GYIS RJE YAB SRAS DRAN TE, SHAR

GANGS RI DKAR PO'I RTZE MO NA, ,SPRIN DKAR PO GNAM LA BSNYEGS
'DRA BA, ,DE MTHONG BA'I MOD LA BLA MA DRAN, ,DRIN BSAM ZHING
BSAM ZHING DAD PA SKYES, ,

'BROG DGE LDAN RNAM PAR RGYAL PA DER, ,MTSAN BRJOD PAR DKA' BA'I
DRIN PO CHE, ,PHA BLO BZANG GRAGS PA YAB SRAS BZHUGS, ,ZHES
GSUNG MGUR GNANG BA NI,

@002B DUS RGYUN PAR DGA' LDAN NAS SPRIN DKAR PO'I SNER RJE YAB
SRAS SPYAN DRANGS TE GSOL BA 'DEBS BZHIN PA'I RNAL 'BYOR GYI
NYAMS YIN, KUN MKHYEN 'JAM DBYANGS BZHAD PA LAS THANG SAG PA
DNGOS GRUB RGYA MTSO DANG, DE GNYIS KA LAS 'JAM

DBYANGS BDE BA'I RDO RJE'AM MTSAN DNGOS 'JAM DPAL RGYA MTSOS
GSAN TE KHRID YIG RGYAS PA TZINTA MA nI'I PHRENG MDZES ZHES PA
MDZAD PAS KHA CIG MTSAN LA BRTEN NAS RGYAL BA 'JAM DPAL RGYA
MTSOR 'KHRUL BA YOD, DE YAN RGYAL SRAS MER GAN PA

DANG; KUN MKHYEN GONG MA'I ZIN BRIS NYUNG DU LAS YI GE MED, 'JAM
DBYANGS BDE BA'I RDO RJE LAS MKHAN CHEN DGE 'DUN RGYA MTSO DANG,
DE LAS SKYABS MGON RDO RJE 'CHANG GIS GSAN TE 'DU KHANG NAS
TSOGS MANG LA GNANG BA THOB,

YANG KHRI NAM MKHA' BZANG GIS 'JAM DBYANGS BDE BA'I RDO RJE LAS
GSAN, KHRI NAM MKHA' BZANG, MKHAN CHEN DGE 'DUN RGYA MTSO,
SKYABS MGON RDO RJE 'CHANG GSUM KA LAS 'JAM DBYANGS BLA MA KHRI
BSOD NAMS DBANG RGYAL BAS

GSAR, DE LAS BLA MA 'JAM DBYANGS PA'I YI GE'I STENG NAS BSHAD PA
RGYAS PAR THOB PAS DE LTA BU'I BRGYUD PA DAM PA BAR MA CHAD PA
LAS 'ONG BA'I GDAMS PA NYAMS SU LEN BA LA THOG MAR GNAS KHANG
BYI DOR BYAS NAS SKU GSUNG THUGS KYI RTEN SPYI

DANG; KHYAD PAR RJE BLA MA'I SKU BRIS 'BUR CI RIGS DMIGS RTEN DU
DGRAM, DE'I SPYAN SNGAR MCHOD BA G-YO MED CING BKOD PA MDZES PAR
BSHAMS PA GNYIS LAS KHRID KYI SKABS DANG 'DRA, STAN BDE BAR TSUL
DANG MTHUN BAR 'KHOD DE,

@003A *, ,SKYABS 'GRO SEMS BSKYED BDE LAM LTAR YANG RUNG, 'DI
RANG GI LUGS LA MDUN GYI NAM MKHA' PADMA'I SDOD BO YAL GA LO
'DAB RGYAS PA'I RTZE MOR PADMA 'DAB MA BZHI PA'I LTE BAR SENGGE
CHEN PO

BRGYAD KYIS BTEG PA'I RIN PO CHE'I KHRI'I STENG DU SKYABS GNAS
KUN 'DUS KYI NGO BO CHOS KYI RGYAL BO TZONG KHA PA CHEN BO LA
DNGOS DANG BRGYUD BA'I BLA MA RNAMS KYIS BSKOR BA, SHAR GYI 'DAB
MA LA RGYUD SDE BZHI DANG 'BREL BA'I YI DAM DKYIL 'KHOR GYI

LHA TSOGS, G-YAS KYI 'DAB MAR PHYOGS BCU DUS GSUM GYI LONGS
SPRUL GYI SANGS RGYAS, RGYAB KYI 'DAB MAR 'GOG LAM GYI RANG
BZHIN LUNG GI CHOS DKON MCHOG GLEGS BAM GYI RNAM PA GDONG DAR
TSUR BSTAN NAS BRAG RI LTAR

BRTZEGS PA, G-YON GYI 'DAB MAR SLOB PA DANG MI SLOB PA'I THEG
GSUM 'PHAGS PA'I DGE 'DUN GYI TSOGS MA LUS PA BKOD PA NI TSOGS
KYI ZHING STE SANGS RGYAS 'DAB MA GNYIS LA BKOD PA'I LUGS SO,
,YANG NA SHAR DU SANGS

RGYAS DANG YI DAM, LHOR CHOS, NUB TU THEG GSUM 'PHAGS PA'I DGE
'DUN, BYANG DU CHOS SKYONG YE SHES PA'I TSOGS TE DGE 'DUN DKON
MCHOG 'DAB MA GNYIS LA BKOD, RANG GI MTHA' SKOR DU TSE 'DI'I PHA
MAS THOG DRANGS SEMS

CAN THAMS CAD GSAL BTAB, DGE SBYOR GYI KUN SLONG GNAS SKABS TSE
'DI'I RKYEN SEL MTHUN SGRUB TZAM BSAM PAS BSHAD PA LTAR GYI PHAN
YON CHEN PO 'BYUNG BA'I SGO BKAG, SDUG BSNGAL THAMS CAD 'KHOR
BA'I SDUG BSNGAL LAS

@003B MA 'DAS PAS DE LAS SKYOB BA'I GSOL 'DEBS BYAS NA TSE 'DI'I
RKYEN SEL DE'I NANG DU TSANG BAS, PHYI MA'I SDUG BSNGAL SKYOB
PA'I GSOL 'DEBS SKYABS 'GRO'I MA MTHA' RED, SKYABS 'GRO BYAS PAS
MI CHOG, PHYIS MA BSDAM NA SKYABS 'GRO,

KHA TZAM DU 'GRO, SDIG PA'I LAS LA 'JUG PA YON TAN DU GO NA
SKYABS 'GRO 'ONG PA'I THABS MED, DE NAS YONGS GRAGS LTAR PHYOGS
BCU DUS GSUM SOGS BLA MA'I YON TAN DRAN PA'I SKYABS 'GRO RGYAS
PA'AM, BLA MA LA SKYABS SU MA CHI'O,

ZHES DBUS KYI BLA MAS GTZO BYAS THAMS CAD LA SKYABS 'GRO DANG
BDUD RTZI 'BEBS SPYANGS BYED PA LHAG MA RNAMS LA RIGS 'DRA, YI
DAM DANG CHOS SKYONG SKYABS 'GRO BZHI SKOR GYI NANG DU 'DU YANG,
RGYUD SDE BZHI'I DBANG THOB NAS DAM TSIGS BSRUNG

BA'I STENG RIM GNYIS DANG MTSAN BCAS MTSAN MED KYI RNAL 'BYOR LA
BRTZON PA DANG, CHOS SKYONG SO SO'I RJES GNANG GI SKU GSUNG
THUGS KYI DAM TSIG SBYI DANG MCHOD GTOR BSNYEN SGRUB GTANG RAG
GI DOD THUB DE GNYIS LA DMIGS KYIS BKAR PA'I

SKYABS 'GRO BYAS, SANGS RGYAS CHOS TSOGS MAS SEMS BSKYED PA'I
SGO NAS SKYABS 'GRO BYAS PA STE, THEG CHEN GYI SKYABS 'GRO DANG,
SEMS SKYED KYI NYAMS LEN GNAD GCIG LA 'BAB, DKON MCHOG GSUM LA
SOGS KYIS

BYANG SDOM 'DZIN PA DANG, TSAD MED BZHI SGOM BA BCAS THAMS CAD
LA YOD PAS MED MI RUNG BAR NYAMS SU LEN DGOS, DE MAN CHAD KYI
TSIGS BCAD, DGOS DBANG GIS BSNAN PAS 'DON LUGS MI 'DRA BA MANG
BA RANG RANG GIS BABS

@004A *, ,DANG BSTUN, MTHAR TSOGS ZHING RANG LA BSTIM, PAD SDONG
SPRIN LTAR YAL, RGYAS PA DE LTA BU MA GRUB NA'ANG, SANGS RGYAS
CHOS TSOGS MA DANG, TSAD MED BZHI TSAR GSUM

DMIGS RNAM 'PHROD PA BYAS NAS DAL BUS BRJOD, KHRID KYI DUS SBYOR
DNGOS MJUG GSUM GYI BSHAD PA LAG LEN DUS RGYAS BSDUS GANG BYED
RANG LA RAG, 'DON CHA MANG NA NYAMS LEN GNAD DU 'GRO BA MI 'ONG
ZHES KLONG RDOL BLA MA

GSUNGS PAR GUNG THANG 'JAM PA'I DBYANGS KYIS GSUNGS, GNAD DU
SONG NA MCHOD PA RGYA CHE CHUNG DANG GRANGS KYI MANG NYUNG, YUN
GYI RING THUNG LA MI LTOS, TSOGS ZHING GIS RANG DANG SEMS CAN
MTHA' YAS BAR CHOS 'KHOR BSKOR

BZHIN PA, MDZAD PA BCU GNYIS STON BZHIN PA, DPE LTA BA DANG BLO
'DZIN LA'ANG RANG LA DE'I TSIG STON BZHIN PA DANG, RANG GIS RJES
ZLOS MDZAD DE DON BLO LA 'CHAR ZHING DE LTAR GYI RTOGS PA SKYE
BAR BYIN GYIS BRLABS BZHIN PA

BSAM, CHOS KLOG PA'I SNGON DU, GANG ZAG DAM PA LHA YI SKAD DANG
KLU DANG GNOD SBYIN SKAD, ,NAS; CHOS STON TO, ,ZHES 'DON PA
SNGON GYI PHYAG LEN YIN ZHES SKAL LDAN RGYA MTSOS GSUNGS PAS,
GANG ZAG DAM PA SANGS

RGYAS LA BYED CING, RANG GIS KYANG DE'I RNAM THAR LTAR LAG LEN
DU SKYONG PA'I DON YIN 'DUG, BLA MA'I RNAL 'BYOR DNGOS GZHI LA
THOG MAR TSOGS ZHING SPYAN 'DREN DGOS PAS, MDO LAS, YE SHES JI
RNYED KHYAB GYUR PA, ,

@004B SKU YIS KYANG NI DE SNYED KHYAB, ,GSUNG PA LTAR RJE BDAG
NYID CHEN PO ZHING 'DIR BZHUGS DANG, 'DIR MI BZHUGS BYA BA MED
KYANG THUN MONG SNAD TSOD LA BYAMS PA'I SPRUL BA DANG, SKU TSE
RJES MAR DGA' LDAN DU SKYE, SPRUL TSUL

LA'ANG RIGS MANG BAS LHO BRAG GRUB CHEN LA PHYAG RDOR GYIS ZHAL
GZIGS NAS SANG NYIN RJE BTZUN BYAMS PA'I BYON PA LA BSLAB BTUS
ZHUS GSUNGS, DER RJE BDAG NYID CHEN PO BYON PA NA LHO BRAG PAS
RJE RIN PO CHE BYAMS PA MGON DU GZIGS BA RNAM PA

GNYIS KA'I RNAM THAR DU YOD, PHYI MAR GAR SKYE LUNG BSTAN MANG
YANG, DGA' LDAN DU 'GRO BA 'DI LA YI DAM THAMS CAD ZHAL MTHUN PA
YIN ZHES RJE RANG GIS GSUNGS BA LTAR DA LTA BYAMS MGON GYI DRUNG
NA RGYAL SRAS 'JAM DPAL SNYING POR 'KHRUNGS

NAS BZHUGS PA'I RTEN 'BREL GYIS DGA' LDAN NAS SPYAN 'DREN PA
YIN, DE'ANG, RANG SDOD GNAS 'DZAM BU GLING, DE'I BYANG DU PHYOGS
PA'AM PHYOGS PAR MOS LA, DER RI RAB KYI RTZER SUM CU RTZA GSUM
MAN CHAD SA DANG 'BREL BA'I

GNAS, DE NAS STENG DU 'PHAGS PA'I NAM MKHAR 'THAB BRAL, DE'I
STENG DU DGA' LDAN RNAMS GO BA 'CHAR CHED GSUNG BSHAD GNANG BA
LAS GSAL 'DEBS TSE DGA' LDAN GYIS CHOG, DE YANG 'DOD LHA RIGS
DRUG GI NANG TSAN GYI DGA'

LDAN BYINGS GRONG KHYER LTA BU LA, RJE BTZUN GYI ZHING KHAMS
GRONG LAS ZUR DU PHYE BA'I DGON PA LTA BU STE, ZHING DES GZHI
RIN PO CHE'I RANG BZHIN MNAN NA NEM ZHING BTEG NA SPANG BYED PA,
RIN PO CHE'I LJON SHING, YID DU 'ONG BA'I CHU

@005A *, ,MTSO; SPANG LJONG, ME TOG, NE'U SENG SOGS DAG BA'I
ZHING GI BKOD PA YONGS SU RDZOGS PA'I YE SHES KYI RANG BZHIN
CAN, DE'I RGYAB NGOS SU BYAMS MGON GYI PHO BRANG CHOS KYIS MTHO
DA'I,

KHANG BZANG RGYAL MTSAN MTHON PO ZHES BYA BA YONG LA, DE'I MDUN
DU RJE BTZUN GYIS 'KHOR RNAMS LA CHOS STON PA'I KUN DGA' RVA BA
YID DGA' CHOS 'DZIN, DE'I DBUS SU SENGGES BTEGS PA'I RIN PO
CHE'I KHRI'I STENG DU RGYAL BA BYAMS PA

MGON PO ZHAL RANG RE 'DZAM GLING NGOS LA GZIGS PA, CHOS 'CHAD
PA'I BRDAR PHYAG GNYIS THUGS KAR CHOS 'KHOR MDZAD PA'I MTHEB
'DZUB KYIS PADMA'I YU BA BZUNG BA'I 'DAB MA SNYAN G-YAS G-YON
GYI THAD KAR KHA PHYE BA'I STENG NA 'KHOR LO DANG

BDUD RTZIS GANG BA'I SPYI BLUG BSNAM PA, MYUR BA MYUR BAR 'DZAM
GLING DU 'BYON PA'I RTEN 'BREL DU BZANG PO'I BZHUGS STANGS CAN,
NAB BZA' CHOS GOS DUR SMRIG GSOL BA'I DGE SLONG GI CHA BYAD CAN
'KHOR RNAMS LA SKYES BU GSUM GYI

LAM GYI RIM PA'I CHOS STON PA RANG GI RNA BAS LHANG LHANG THOS
BZHIN PA GSAL BTAB, DE'I THUGS KA NAS, DPAL GYI BE'U DANG BKRA
SHIS NI, ,SANGS RGYAS DPE BYAD BZANG POR BZHED, CES DPE BYAD
BRGYAD CU'I NAR TSAN

THUGS KA DPAL GYI BE'U'I RI MO DRA MIG LTA BU KHRA SENG DE BA'I
GSEB NA RJE YANG SRAS GSUM ME LONG LA GZUGS BRNYAN GSAL BA LTAR
BZHUGS PA'I SPYAN GYI DKAR NAG TSUN CHAD MIG GIS MTHONG BZHIN PA
BSAM, BYAMS MGON GYI DAG

@005B PA'I ZHING KHAMS RTEN DANG BRTEN PAR BCAS PA DANG, RJE YAB
SRAS GSUM 'KHOR DANG BCAS PA YANG YANG GSAL BTANG NA ZHING DER
SKYE BA'I RTEN 'BREL LEGS TSOGS CHE, KHYAD PAR 'PHO BA SPYONG
BA'I SKABS ZHING GI RNAM PA YID NAS MA

POR BA DGOS GSUNG BA YIN, DE LTA BU'I SGO NAS NGAG TU BRJOD DE
DGA' LDAN ZHES ZHING, LHA BRGYA'I ZHES BCUD, MGON ZHES BYAMS PA
STE NGAG NAS BRJOD PA'I TSIG 'KHOR DANG BCAS DA'I SNYAN GYIS
LEGS PAR GSAN, YAB

SRAS GSUM KA THUGS MNYES BZHIN DU SKAL LDAN RIGS KYI BU 'DI DA
LTA'I BAR 'KHOR DAR 'KHYAMS NAS SDUG BSNGAL SNA TSOGS BRGYUD MAR
MYONG YANG DA RES DAL 'BYOR GYI RTEN THOB, DAM PA'I CHOS LA DAD
BRNYED DE RANG RE TSO TSOGS BSAGS

PA'I ZHING DU SPYAN 'DREN GI 'DUG PAS, DA LTA NYID DU 'BYON ZHES
PHAN TSUN GSUNG GLENG GNANG BZHIN PA SKAD CIG DE NYID LA BYAMS
MGON GYI THUGS KA NAS SPRIN DKAR PO RDOL 'DZAG PA BRKYANGS PA
LTA BUR RANG GI SMIN 'TSAMS KYI THAD RAB TU

DKAR BA'I ZHO GSAR BA SPUNGS PA LTA BU'I CHU 'DZIN NAM SPRIN GYI
PHUNG PO 'BUR BO GSUM DOD DU 'KHRIGS PA'I DBUS MCHE BA'I STENG,
RJE BDAG NYID CHEN PO G-YAS G-YON SRAS KYI THU BO GNYIS MED MI
RUNG DU DGOS, YAB SRAS GSUM SKYABS

GNAS KUN 'DUS KYI BDAG NYID YIN SNYAM PA'I MOS BA BYAS NAS GSOL
BA BTANG NA KUN 'DUS NOR BU LUGS ZER, BLA MA YI DAM SANGS RGYAS
BYANG SEMS DPA' BO MKHA' 'GRO CHOS BSRUNG THAMS CAD SPYAN DRANGS
NAS MTHA' BSKOR DU BZHUG

@006A *, ,PAR MOS KYANG RUNG, TSIG NGAG TU BRJOD PA BZHIN DON
YID LA DRAN PA 'DON PA GANG LA'ANG 'DRA, SHO LO KA GCIG LA BSAM
BLO LEGS PAR BTANG NA BAG CHAGS KHYAD PAR CAN 'JOG, NGES

PAR TSAR PHUD CI LA DGOS, SKAD CIG DKROD BSKYED LEGS PAR BYAS NA
SKU GSUM LA BAG CHAGS 'JOG, TSIG KHA NAS THON TZAM GYIS TSAR
PHUD BYAS PAS DE 'DRA'I BAG CHAGS MA BZHAG PA'ANG YOD PAS SO,
,DE NAS RANG GIS SENGGE CHEN

PO BRGYAD KYIS BTEG PA'I KHRI PAD ZLA'I GDAN DANG BCAS PA GSUM
PHUL BAS KHRI STENG THUGS DGYES PA'I NYAMS KYIS ZHAL 'DZUM PA'I
RNAM PA, SKU MDOG DKAR LA DMAR PA'I MDANGS CHAGS PA, SKU LAS 'OD
ZER MTHA' YAS PA SPRO BA LA, BDAG

GIS BLA MA YAB SRAS KHYED RNAMS LA SHIN TU DAD PA'I SGO NAS BSOD
NAMS KYI TSOGS BSAGS RGYU YIN PAS, BSOD NAMS KYI ZHING MCHOG CES
ZHING GI SGO NAS MTHU CHE BA DANG, TSOGS KYI ZHING DU DUS THUNG
DU TZAM MA YIN PAR BSKAL

BRGYAR, DGOS PA CHUNG NGU TZAM MA YIN PAR RANG RGYUD LA LUNG
RTOGS KYI BSTAN PA'I SNYING PO RGYAS PHYIR BZHUGS PAR GSOL BA
BTAB BAS MOS PA BZHIN CI 'DOD KYI BAR BZHUGS PAR ZHAL GYIS BZHES
PAR BSAM, RANG RE'I SEMS KYI

'CHAR SGO LA BSTAN PA RGYAS PA NI RANG RGYUD DANG MA 'BREL BA'I
PHYI ROL GYI CHOS ZHIG 'CHAR KYANG DE 'DRA MA YIN PAR RANG NYID
LUNG GI BSTAN PAR ZHUGS NAS DE LA THOS BSAM BYAS PAS RANG RGYUD
LA RTOGS PA'I BSTAN PA MA SKYES PA SKYES, SKYES

@006B PA GNAS, GNAS PA GONG 'PHEL DGOS, DE'I DANG PO SKYABS 'GRO
DANG LAM BSLAB PA GSUM GYI NYAMS LEN YIN PAS, DGE BSNYEN NAS RIM
PAR CHOS TSIG BZHI PA ZHIG BLO LA BZUNG BAS BSTAN PA RGYAS PA'I
MGO TSUGS, LAM

LA RIM PAR BSLAB NAS SANGS RGYAS PA NA RANG RGYUD LA BSTAN PA
RGYAS PA MTHAR PHYIN NAS SEMS CAN THAMS CAD KYI RGYUD LA SPEL NA
DE LA BSTAN PA RGYAS ZER BA LAS KHANG BA PHIBS, MANG PO 'TSOGS
STON MO BYED PA LTAR 'UR CHE BA BSTAN PA RGYAS PA

GA LA YIN KYANG DE'I CHA RKYEN DU 'GRO BAS GTZO BO RANG GZHAN
GYI SEMS RGYUD LA LUNG RTOGS 'PHEL DGOS, PHYAG LA, SHES BYA DANG
YOD PA DON GCIG PA KHA DOG DKAR DMAR DUS NAS SHES, KHYON NI RGYA
CHE CHUNG GI STENG NAS BSHAD PAS

GZHAL BYA'I RGYA TSAD DE PHA MTHA', 'JAL BA NI YUL CAN GYIS YUL
GZHAL BA LEGS BSHAD 'DOM DU 'JAL ZER BA DANG, THAG PA 'DOM LA
'JAL BA LTA BU, DE'ANG BSNGAGS BSTOD LAS, KHYOD 'BA' ZHIG GI YE
SHES KYIS, ,ZHES

SOGS LTAR SHES BYA RGYA CHE BAS NYAN RANG BYANG SEMS KYI MKHYEN
PAS DUS GCIG LA MA KHYAB, SANGS RGYAS KYI MKHYEN PAS BDEN GNYIS
GCIG CHAR GZIGS BAS, SHES BYA'I KHYON DANG MNYAM PA'I BLO GROS
SAM, RNAM MKHYEN GYI

MNGA' BDAG DU GYUR TSUL DRAN, THUGS KYI YON TAN DANG POR SMOS
PA DGA' LDAN LHA BRGYA MA'I SGO NAS DMIGS BRTZEMS GSOL BA BTAB
NA 'CHAD RTZOD RTZOM GSUM GYI SHES RAB SOGS THUGS KYI BYIN RLABS
THOG MAR 'JUG PA'I RTEN 'BREL YOD,

@007A *, ,GSUNG GI YON TAN LEGS PAR BSHAD PA SKAL LDAN GYI GDUL
BYA'I RNA BAR SNYAN ZHING YID DU 'ONG BA RNA RGYAN DPER BKOD DE,
RGYU MTSAN GSUNG GI DON NYAMS SU BLANGS PAS SDUG BSNGAL THAMS
CAD DANG BRAL,

BDE BA THAMS CAD DANG LDAN PA'I SANGS RGYAS KYI GO 'PHANG THOB
PAR 'GYUR BAS SO, ,SKU'I YON TAN DPAL NI PHUN SUM TSOGS PA'I
MING YIN PAS MTSAN DPE SOGS KYIS MDZES PA'I SNYAN PA'I GRAGS PA
'JIG RTEN GSUM DU KHYAB PA, SEMS CAN GRANGS

MED PA'I NANG NA KHYAD PAR 'PHAGS PA'I LHA MA MER GSAL BA SKU'I
YON TAN DANG, 'PHRIN LAS KYI YON TAN, SKU MTHONG BA, GSUNG THOS
PA, THUGS DRAN PAS DON LDAN SANGS RGYAS KYI GO 'PHANG STER BA'I
ZHING GI MCHOG RJE YAB SRAS

GSUM GYI BA SPU'I KHUNG BU RE RER SANGS RGYAS KYI ZHING KHAMS
DPAG MED BSTAN NAS YOD PAR RANG LUS DE SNYED SPRUL NAS, YID SHIN
TU DANG PAS NGAG NAS BSTOD DBYANGS BRJOD PA'AM MIN KYANG YID LA
DRAN NAS, LUS THAMS CAD SA LA PHAB

PA'AM YAN LAG LNGA PHYAG GAM THAL MO SBYAR BA SBRAGS NA, CI TZAM
RGYA CHE BA'I TSOD KYI PHAN YON YOD PAS, BA SPU'I KHUNG BUR
BYANG CHUB SEMS RNAMS DANG, ,ZHES SOGS LTAR BSAM, MCHOD PA LA,
YID 'ONG DANG SNA TSOGS

THAMS CAD LA SBYAR BA YID DU 'ONG BA'I MCHOD YON SNA TSOGS TE,
SNA TSOGS NI, ME TOG PHAL CHER ME TOG BLA RE DANG, ,ZHES SOGS
LTAR DANG, DE'ANG RANG GIS DNGOS SU BSHAMS PA DANG, DE GCIG BU
DANG MCHOD YUL YANG RANG GI LHA RTEN TZAM MA YIN PAR,

@007B DE LA BRTEN NAS YID KYIS MAR ME GCIG YIN KYANG SKONG BU
STONG GSUM TZAM, SDONG BU RI RAB TZAM, MAR KHU RGYA MTSO TZAM,
'OD KYIS PHYOGS BCU'I 'JIG RTEN KHAMS KYI MUN PA MA LUS PA SEL
NUS PA 'KHOR BA'I MTHA'I BAR DU 'BYUNG BA YID

LA DRAN PA LA YID SPRUL ZER, MCHOD SPRIN RGYA MTSO NI, RAB
'BYAMS RGYA MTSO DPAG MED NA, ,ZHES SOGS LTAR YIN PAS YID SPRUL
DON MED SNYAM PA RANG RANG ZAS GSOL BRKAM CHAGS CHE BA'I RIGS
'GRE TSOGS ZHING LA SBYAR BAS LAN,

DKON MCHOG LA MCHOD PA DE DAG BKRES SKOM SEL BA'I DON MA YIN
PAR, BDAG GI DON SLAD NYID KYI MTHUS BZHES SHIG CES PA LTAR
GZHAN DON BSGRUB PA'I YOD BYAD DANG RANG RANG GI TSOGS BSAGS
CHED YIN BAS BSAM PA CI TZAM RGYA CHE BA'I TSOD

KYIS TSOGS RDZOGS PA'I RLABS CHE, DE 'DRA MA SHES NA MCHOD PA
GNAD DU MI 'GRO, DES NA MCHOD PA RE RE'I SKABS SU LUS GRANGS MED
SPRUL TE, MCHOD RDZAS NAM MKHA' GANG BA PHUL BAS SKU'I BKOD PA
BSAM GYIS MI KHYAB PAS GZHAN DON DU

DGONGS TE BZHES NAS SEMS CAN GYI DON BSGRUB PA'I MDZAD PA MDZAD
PA LA MCHOD PA BDAG GIR MDZAD CES GSUNGS, MTHAR SPRUL BA THAMS
CAD YAB SRAS GSUM GYI NGANG DU BZHUGS PAR MOS, MCHOD YUL MCHOD
RDZAS MCHOD MKHAN

THAMS CAD SA GZHI BAR SNANG NAM MKHA'I KHYON GANG BAS PHAN TSUN
GO MI 'GOG PA SEMS LA CHUD NA DE YIN, GRUB MTHA'I BZHI'I NANG NA
RNAM RIG MA YIN PA'I GZUGS GZUGS MTSAN NYID PAR KHAS LEN PA BYA
SMRA'I LUGS LA'ANG DE THOGS MED

@008A *, ,KYI GZUGS DANG, THOGS BCAS GZUGS CAN BCU LAS MED, 'DI
YID KYI RANG BZHIN GYI MCHOD PA YIN PAS GNAS 'DI NA SDOD BZHIN
DU DBUS GTZANG MAN CHAD SEMS LA SHAR KYANG MI

CHUD PA'I DOGS PA MED PA LTAR YID LA SHAR BAS CHOG, TSOGS ZHING
LA'ANG RANG GI BLO DANG 'TSAMS PA'I KHRI CHUNG NGU ZHIG GI STENG
DU TSOGS ZHING NAM MKHA' GANG BA ME LONG LA RI RGYAL DANG, RMI
LAM DU KHANG MIG CHUNG NGUR GLANG BO CHE'I KHYU 'KHRIGS

PA LTAR SEMS LA SHAR BAS CHOG GI, ME LONG DANG KHANG MIG TU
SHONG GI DOGS PA MI DGOS PA DANG 'DRA'O, ,BSHAGS PA LA, GANG
ZHIG SPYI SGRA YIN PAS SGO GSUM GYI SDIG PA THAMS CAD DE, SEMS
KYI RGYUN THOG MA MED

BAS DUS 'DI TZAM NAS 'KHOR BAR 'KHOR, DE PHAN CHAD LAM 'KHOR
ZHES MTSAMS BZUNG RGYU MED, NYON MONGS CAN GYI GANG ZAG YIN PAS
GANG DU SKYES KYANG SDIG PA 'BA' ZHIG BSAGS, DES NA TSE 'DIR
BSAGS PA'I SDIG PA RE RE

TZAM MA YIN PAR SGO GSUM GYI SDIG PA GANG BGYIS PA THAMS CAD
DANG, KHYAD PAR SO THAR RIGS BRGYAD LAS KHYIM PA'I SDOM GSUM
DANG, RAB BYUNG GI LNGA LAS GANG KHAS BLANGS PA DANG, BYANG SEMS
KYI RTZA LTUNG BCO BRGYAD DANG NYES BYAS

ZHE DRUG, SNGAGS KYI RTZA LTUNG BCO BRGYAD DANG SBOM PO BRGYAD
SOGS RIGS LNGA SPYI BYE BRAG GI DAM TSIG STE, SDOM LDAN GYIS DGE
SDIG GANG BYAS STOBS CHE ZHING, KHYAD PAR BSRUNG NA PHAN YON
DANG MA BSRUNG NA NYES DMIGS LHAG PAR

@008B CHE BAS KHA NAS TSIG 'DON BA TZAM MA YIN PAR, SNGAR BYAS
LA SNYING NAS 'GYOD PA SHUGS DRAG PO DANG PHYIS MI BGYID PA'I
SDOM SEMS TE STOBS BZHI TSANG BAS BSHAGS, DA LTA SDIG PA BAG LA
ZHA NAS YOD PAS MI SHES KYANG MNGON DU GYUR NA

NGAN SONG GSUM DU SDUG BSNGAL BZOD GLAG MED TSUL BSAM NAS 'GYOD
DOGS, TSE 'DIR 'GA' ZHIG, TSE THUNG, NAD MANG, LONGS SPYOD DBUL,
GROGS MED CING, 'BRAL BA DANG, LA LA DE LAS LDOG PA SOGS THAMS
CAD

SNGON GYI DGE SDIG GI 'BRAS BU KHO NA YIN KYANG NGA BU BZANG
SNYAM PA DANG, 'BAD RTZOL KHO NA LA RAG SNYAM PA LOG SHES YIN,
DE LTAR BSHAGS PAS RJE YAB SRAS GSUM GYI SKU LAS 'OD ZER 'PHROS
PA RANG LUS LA PHOG, SPYI GTZUG NAS RKANG MTHIL

BAR 'OD ZER GYIS KHYAB, THOG MED NAS BSAGS PA'I SDIG LTUNG THAMS
CAD MUN KHUNG DU SGRON ME SBAR BA LTAR GAR SONG CHA MED DU YAL
BA'I MOS PA BYAS NAS SDIG PA'I 'KHOR GSUM RANG BZHIN G GYIS GRUB
PA'I STONG PA LA MNYAM PAR BZHAG PAS 'DAG

TSAB CHE, RJES SU YI RANG LA, SNYIGS MA'I DUS NI, LTA BA, NYON
MONGS, SEMS CAN, TSE; DUS SNYIGS MA LNGA STE, STON PA SNYIGS
MA'I DUS SU BYON KYANG DE DUS GANG ZAG PHAL CHE BAS PHYI MA PHAN
CHAD KYI THAR BA DANG THAMS CAD

MKHYEN PA DON DU GNYER BYA'I GTZO BO DANG, PHYI ROL BAS KYANG
RANG RANG GI THAR BA DANG LAM NOR SONG BA LAS 'DOD RGYU GTAN BDE
'DOD NAS DE'I THABS TSOL BA LA ZHUGS PA RED, DENG SANG GTAN BDE
PHAR ZHOG, PHYI MKHAS MI LEN PA MANG,

@009A *, ,PHYI MA MED MA BYAS KYANG TSE 'DI GAL CAN DU BYAS NAS
PHYI MA ZHAR LA LUS 'GRO BA 'DI LTA BA SNYIGS PAS LAN, SPANG
BLANG LA KHA SEMS MTHUN PA LTA BA MTHUN PA ZHES 'DUL BAR GSUNGS,
GANG

SHAR PHYIN CI LOG GI 'CHAR SGO KHO NA DANG, MI MANG GIS ZER ZHES
RJES LA RGYUG PA 'DI LTA BA'I SNYIGS MA YIN, TSE SNYIGS MA, 'DI
NA MA NGES THA MAR NI, ,LO BCU DANG PO DPAG TU MED, ,CES PA LTAR
TSE LO DPAG MED NAS RIM GYIS

'GRIB STE, 'KHOR BA 'JIG 'JIG RTEN DU BYON DUS BRGYAD KHRI, GSER
THUB DUS BZHI KHRI, 'OD SRUNG DUS NYI KHRI, BRGYA BA'I DUS STON
PA 'JIG RTEN DU BYON TE, DA LTA DE'ANG 'GRIB NAS BRGYA LON PA
RNA BAS GO RGYU MED PAR SONG STE, SUM

CU BZHI BCU BRGAL NA PHAL CHER 'CHI BA TSE SNYIGS KYANG DE MI
SHES PAR GDON BGEGS KYIS BAR CHAD BRTZAMS SNYAM PA YANG LTA BA
SNYIGS MA YIN, NYON MONGS SNYIGS MA SNGAR DUG GSUM RANG RANG GI
BYA BA DANG BYED LAS BYAS NAS 'GRO YANG, DA

LTA NYON MONGS THAMS CAD KYI BYA BA 'DRES NAS GANG LA GNYEN PO
BRTEN DGOS KYANG MI SHES PAR SONG BA AA RIG DGE SHES KYI DRUNG
DU STONG SKOR GYI TSONG BA MANG PO LUNG BSTAN ZHUR 'ONG BAR,
TSONG DANG LTAD MOR DBUS LA SONG CHOG, GZHAN DGOS PA

MED; SNGON AA MDO'I SNOD LEGS PA'I NANG DBUS GTZANG GI CHOS KYI
BDUD RTZIS BKANG NAS YONG, DA LTA AA MDO'I DUG GSUM GYI STENG
BOD PA'I DUG GSUM BSNAN NAS 'OD GSUNGS, JO BO MJAL NA PHAN YON
MI CHE'AM ZHUS PAR,

@009B LAM DU ZHUGS PA NAS BZUNG, RTA DNGUL RE DANG, BAG TSA DO
BO RES RIN THANG CI KHUG CES RTZAR BCAD NAS SRED PA KHO NA SGOM
BZHIN SONG STE, JO BO LA G-YAS SKOR G-YON SKOR MANG PO'I ZHAR LA
RE RE BLTAS PAS PHAN YON RANG MI YONG GSUNG BA DGE SHES KYI

GTAM DU 'DUG, DE 'DRA'I SNYIGS MA LNGA BDO BA'I DUS 'DIR CHOS
RNAM DAG BSGRUB PA DKON KYANG, DA LTA MANG THOS BSGRUB BRTZON
GYIS DAL 'BYOR DON LDAN BYED MKHAN YOD PA RJE YAB SRAS KYI DRIN
YIN PAS, DE LTA BU'I RLABS PO CHE'I MDZAD PA LA

SHIN TU DGA' BAS YI RANG BA DANG, DE'ANG CHOS BRGYAD MA BKAG PAR
DAL 'BYOR DON LDAN 'ONG BA'I GNAS MED, CHOS BRGYAD NI, BSTOD NA
DGA' LA SMAD NA MI DGA', RNYED NA DGA' LA MA RNYED NA MI DGA',
BDEN DGA' LA SDUG BSNGAL NA

MI DGA', SNYAN PAR GRAGS NA DGA' LA MA GRAGS NA MI DGA' BA STE
'DOD PA'I PHYOGS BZHI DANG, MI 'DOD BA'I PHYOGS BZHI RMI LAM
TSUN CHAD LHAN SKYES BZHIN DU 'GROGS TE BSAGS PAS DAL 'BYOR DON
MED KHO NAR SONG BAS, CHOS BRGYAD

SBANG DKA' YANG, RAGS PA MGO GNON PA YAN CHAD LA SPANGS PA'I
SGRAS BSTAN NAS YI RANG BSGOM PA DANG, RJE NYID DANG SBYAR NA,
DANG POR RGYA CHEN THOS PA MANG DU BTZAL, ,ZHES MANG THOS, THA
MAR NYIN MTSAN KUN TU NYAMS SU BLANG, ZHES

BSGRUB BRTZON, CHOS BRGYAD DKAR NAG KHRA GSUM GANG GIS KYANG MA
GOS PAR MDZAD PA THAMS CAD BSTAN PA RGYAS SHING 'GRO BA'I BDE
SKYID 'PHEL BA'I THABS KHO NAR GZHOL BA'I RLABS PO CHE'I MDZAD
PA RTOGS BRJOD 'DUN LEGS MA LTAR DRAN NAS YI

@010A *, ,RANGS DGOS PAR 'JAM DBYANGS BLA MA BSOD NAMS DBANG
RGYAL PAS GSUNGS, DE LTAR RJE'I RNAM THAR DANG MDZAD PA, RJE'I
BKA' DRIN LAS GDUL BYA'I RGYUD KYI DGE SEMS PHRA MO TSUN CHAD
KYI RNAM

THAR LA YI RANG BSGOMS PA 'DI SANGS RGYAS KYI 'PHRIN LAS LA BYA
BA YUL LA YOD PA DANG, BYED PA PO RANG LA YOD PA GNYIS PHYE BA
DANG RJES SU MTHUN PA'I YI RANG SGOM TSUL YIN PAR GUNG THANG
'JAM PA'I DBYANGS KYIS GSUNGS, CHOS 'KHOR

BSKUL BA 'JIG RTEN NA NAM MKHAR SPRIN 'KHRIGS, DE LAS CHAR BABS,
DE LA BRTEN NAS ME TOG DANG 'BRAS BU SMIN PA LTAR, CHOS SKU NAM
MKHA' SOGS SU SBYAR, CHOS SKU LA NGO BO NYID SKU DANG, YE SHES
CHOS SKU GNYIS, DANG PO

LA RANG BZHIN RNAM DAG GI NGO BO NYID SKU DANG, GLO BUR DRI BRAL
GYI NGO BO NYID SKU GNYIS LAS, DANG PO NI SANGS RGYAS KYI SA'I
RANG BZHIN MED PA'I STONG NYID DANG, GNYIS PA SPANG BYA CHOS
DBYINGS KYI NGO BOR ZAD PA'I DAG CHA YIN PAS NAM MKHA'I GZUGS

SU BKOD, MKHYEN BRTZE GNYIS YE SHES CHOS SKU STE NGO BO NYID SKU
DANG NGO BO GCIG GI TSUL DU YOD PAS SPRIN GYI GZUGS SU BKOD,
'DZIN MA SA GZHI'I MING YIN PAS GDUL BYA'I SHES RGYUD SA GZHI'I
GZUGS SU BKOD, GDUL BYA'I KHAMS

BSAM MOS PA MI 'DRA BAS, THEG PA CHE CHUNG, SDE SNOD GSUM, RGYUD
SDE BZHI GANG LA DGA' BA LA DE DANG 'TSAMS PA'I CHOS GSUNGS PA
CHAR BABS PA'I GZUGS SU BKOD PA STE, SNYAN NGAG LA GZUGS SU BKOD
PA DANG DPE SBYAR BA MI

@010B 'DRA; DE'ANG DNGOS SU CHOS GSUNGS PA'AM THAN LAG BRDA TZAM
GYIS DON GO YANG SANGS RGYAS KYIS CHOS BSTAN PA'I LAG RJES DANG,
RANG RANG LA CHOS KYI SNANG BA SHAR BA SANGS RGYAS KYI 'PHRIN
LAS SU GO DGOS PA, SGRA MED KYANG DE DE LTAR SNANG, ,

ZHES RDZU 'PHRUL BSTAN PA LAS GDUL BYA'I RGYUD LA DAD SOGS SKYES
PA LA SGRA MED LUS KYI RNAM 'GYUR GYI SGO NAS CHOS STON PA'I THA
SNYAD BZHAG PA LA RTZOD PA YOD KYANG, SEMS LA 'BYAR RTZI ZHIG
YOD NA, LUS CAN KUN GYI BYA DANG NI, ,ZHES SOGS

LTAR YIN PAS DE LTAR GSOL BA BTAB PAS CHOS 'KHOR BSKOR BAR ZHAL
GYIS BZHES PAR MOS, MYA NGAN LAS MI 'DA' BAR GSOL BA 'DEBS PA
GONG DU SONG BAS, BSNGO BA NI, BDAG GIS ZHES DUS GSUM GYI NGA
YID NGOR BYAS, JI SNYED

NI CI YOD DE DUS THOG MED NAS DA LTA'I BAR JI SNYED BSAGS ZIN
PA, MA 'ONG BA NA 'KHOR BA MA STONGS PAR JI SNYED BSAGS 'GYUR,
DA LTA BSAGS BZHIN PA JI SNYED YOD PA ZHES DUS GSUM GYI DGE RTZA
BLO NGOR BSDUS TE 'DIS ZHES YID LA

'CHAR DU BCUG, SPYIR 'KHOR BA MA STONGS PAR NAM MKHAS GAR KHYAB
TU BSTAN 'GRO GANG YOD LA GANG LA GANG 'TSAMS KYIS PHAN 'DOGS
PA'I SMON LAM STE, BSTAN PA DANG SLOB GNYER SGOM SGRUB PHYOGS RE
BA MA YIN PAR YONGS RDZOGS DGOS,

'DUL BA TZAM DANG, SGOM TZAM RES MI YONG BAS GANG PHAN GSUNGS
PA'I TSIG GI NUS PA GO DGOS, GANG LA'ANG BSTAN PA'I GNAD RDZOGS
PA DANG, DE DPYAD PA LA RAG LAS PAS LUNG RTOGS KYI YON TAN DRAN
CHED DU GAL CHE DUS DMIGS

@011A *, ,BRTZE MA RGYANG 'THEN BYAS BA HA GO NAS RTZED MOR MA
SONG BA DGOS, DE LAS KHYAD PAR DU RJE'I BSTAN PA'I SNYING PO
YUN RING BO'I BAR DU RANG RGYUD LA THOS BSAM SGOM PAS GSAL,
GZHAN RGYUD LA 'CHAD

RTZOD RTZOM PAS GSAL, MA MTHA' BYA BA LAS KYI 'KHOR LO'I SGO
NAS GSAL BA'I THABS BYED PA TSUN CHAD KYIS SMON LAM BTAB PA
YIN PAS, 'DI 'KHOR LO GSUM LA GO DGOS, 'KHOR LO GSUM NI, KLOG
PA THOS BSAM GYI 'KHOR LO,

SPONG BA BSAM GTAN GYI 'KHOR LO, BYA BA LAS KYI 'KHOR LO'O,
,DANG PO NI, SDE SNOD GSUM LA THOS BSAM DANG, GNYIS PA THOS
DON SGOM SGRUB BYED PA NYON MONGS SPONG BYED KYI THABS DNGOS
RED, GSUM PA NI, BSTAN PA YUN RING DU GNAS

PA'I THABS SU GTZUG LAG KHANG BZHENGS PA SOGS TE, GTZUG LAG
KHANG RNAMS KLOG PA DANG, ,ZHES SOGS LTAR YIN PAS THOS BSAM
GNYIS BSHAD PA DANG, SGOM PA LA SGRUB PA'I THA SNYAD BTAGS PAS
THOS SGOM GNYIS DANG BSHAD SGRUB CES BA DON

'DRA; BSTAN PA'I SNYING PO NI DE'I GNAD DE, SNGAGS KYI THA
SNYAD YIN, SANGS RGYAS BCOM LDAN 'DAS KYIS CHOS PHUNG BRGYAD
KHRI BZHI STONG GSUNGS PA'I MCHOG SHER MOD DANG, SNYING BO
YANG SNYING SGYU 'OD LA BYED PA LAM RIM LTAR RED, RGYU MTSAN

SANGS RGYAS KYIS GANG GSUNG, GDUL BYA RNAMS 'KHOR BA LAS GROL
CHED YIN PAS 'KHOR BA LAS GROL BA CHOS GSUNGS PA'I DGOS PA
DANG SNYING PO YIN, GRUB MTHA' BZHI LAS BYE MDO LA SHER MDO
KHAS MI LEN PA YOD KYANG THEG DMAN GYI MDO SHER MDO'I YAN

@011B LAG YIN, LTA BA RTAG GCIG RANG DBANG CAN GYI BDAG GIS
STONGS PA DANG, RANG RKYA THUB PA'I RDZAS YOD KYIS STONGS PA
LAS MA SHES PAS SHER MDO'I GNAD MA RTOGS, SEMS TZAM PAS GZHAN
DBANG YONGS GRUB BDEN GRUB DANG, KUN BTAGS

BDEN MED DU KHAS BLANGS TE, GANG ZAG GI BDAG MED LA RANG RKYA
THUB PA'I RDZAS YOD KYIS STONGS PA DANG, CHOS KYI BDAG MED LA
PHYI ROL DON STONG DANG GZUNG 'DZIN GNYIS STONG LAS 'JOG MA
NUS PAS SHER MDO DANG LTA BA DANG BSTAN PA'I GNAD MA

RTOGS, RANG RGYUD PAS CHOS THAMS CAD BDEN MED DU KHAS BLANGS
KYANG, RANG NGOS NAS MA GRUB PA'I STONGS NYID 'JOG MA NUS,
CHOS THAMS CAD RANG NGOS NAS MA GRUB PA LA THA SNYAD KYI RNAM
BZHAG 'GAL MED DU 'JOG SHES PA THAL 'GYUR BA LAS MED SONG

BA RED, RANG NGOS NAS MA GRUB PA'I STONG NYID BZHAG PA DE'I
NANG CHOS PHUNG BRGYAD KHRI BZHI STONG GI GNAD 'DUS PAS, KHYOD
KYIS JI SNYED BKA' STZAL PA, ,ZHES SOGS GSUNGS, BOD KHA BA CAN
GYI LJONGS 'DIR SA RNYING BKA' BRGYUD JO NANG

SOGS GRUB MTHA' MANG BA THAMS CAD KYIS RANG RANG THAL 'GYUR BA
DANG, 'GA' ZHIG GIS DE LAS KYANG LTA BA MTHO BAR KHAS LEN, SA
SKYA'I DANG PO SA CHEN KUN SNYING DANG, DE SRAS BSOD NAMS RTZE
MO DANG, RJE BTZUN GRAGS PA RGYAL MTSAN GNYIS

RTEN DGE BSNYEN YIN PAS DKAR BO RNAM GSUM, SA PAn DANG 'PHAGS
PA GNYIS RAB BYUNG YIN PAS DMAR PO RNAM GNYIS TES CHEN GONG MA
LNGA THAL 'GYUR BA YIN KYANG GSUNG LUGS RJE LTAR GSAL BO MA
BYUNG, RJES MA 'GA' ZHIG THAL 'GYUR BA PHAR

@012A *, ,ZHOG; RANG RGYUD PA'I PHYOGS SU YANG MA SONG BAR
SEMS TZAM PA YIN MIN DPYOD DGOS PA LTAR YOD, BKA' BRGYUD PA'I
CHOS PHUG TE LO N'A RO LA THUG PAS MAR MI YAB SRAS NGES PAR
THAL 'GYUR

BA YIN PA'I GSUNG MGUR MANG YANG RJE RIN PO CHE LTAR MI GSAL,
RNYING MAS SLOB DPEN PADMA LA KHUNGS BCOL BAS SLOB DPON CHEN
PO RDZOGS RIM GYI RTOGS PA MTHON PO LA GNAS PAS LTA BA THAL
'GYUR BA LAS 'OS MED, SEMS TZAM PA DANG RANG

RGYUD PA'I LTA BA'I STENG NAS BSKYED RIM DANG, BDE STONG BSGOM
NA BAR SKABS SU THAL 'GYUR DU MA 'PHOS NA SNGAGS KYI THUN MONG
MA YIN PA'I ZHI LHAG ZUNG 'BREL SKYE LUGS MED PAS, KHO RANG
TSO'I BSHAD TSUL LA PHAR DED NA SLOB DPON PADMA NGOS MA ZIN

'DUG, 'ON KYANG ZHI 'TSOS RANG RGYUD PA'I LTA BA BSHAD PAS
CHOS GSUNG TSUGS KYI DUS DE DANG MI MTHUN PA ZHIG GSUNG NA MI
'GRIG PAS MAN NGAG LTA BA'I PHRENG BA'I TSIG RIS LA RANG RGYUD
PA LTAR YOD, BKA' GDAMS JO 'BROM NAS BYUNG BAS THAL

'GYUR BA LAS MA 'DAS KYANG BAR SKABS SU NYAMS, DES NA, TSIG
SPYI'I BSHAD SGRUB RTAGS KYI DGE SBYONG GIS, ZHES SOGS LTAR
GZHUNG LUGS NYAMS TE RGYA BOD PHAL CHER DBU MAR KHAS 'CHE
YANG, THAL 'GYUR BA'I LTA BA GSAL LA MA

NOR BA STON MKHAN RJE 'DRA BA MA BYUNG BAS LCANG SKYA'I LHA
MGUR DU, SA RNYING KAR 'BRUG GI MKHAS GRUB MANG POS, ,ZHES
SOGS GSUNGS PA'I RGYU MTSAN DE YIN, RJE RIN PO CHE'I LTA BA MA
NOR BAS GZHI LA BDEN GNYIS ZUNG 'JUG DON DAM PAR RANG

@012B NGOS NAS MED KYANG THA SNYAD DU RGYU 'BRAS BSLU MED
GSUNGS PA LA CHOS GSUNGS PA'I GNAD RDZOGS PAS LEGS PAR NYAMS
SU LEN SHES NA CHE BA BZHI DANG, BSTAN PA THAMS CAD GRU BZHI
LAM GYIS 'KHYER BA YONG BAS BSTAN PA'I SNYING PO ZHES GSUNGS

PA YIN, DE LTAR RJE YAB SRAS KYIS BSNGO BA'I DBANG BO MDZAD
NAS SMON LAM 'GRUB PAR BYIN GYIS BRLAB PAR BSAM, RGYAS PAR NA
KHRI NAM BZANG SOGS KYIS GSUNG RGYUN LTAR SKABS 'DIR MAndAL
PHUL NAS, DPAL LDAN SA GSUM MA MCHOG GI

DNGOS GRUB BRNYES LA GSOL BA 'DEBS, ,ZHES PA'I BAR DON DRAN
BZHIN BRJOD, DMIGS BRTZE MA'I MAN NGAG LA PHYI NANG GSANG GSUM
YOD KYANG DE DANG MA nI SOGS KYIS CI BYED, RBAD RBUD PHAt BYAS
NA ZAB SNYAM PA SKYA SRID, DE LAS

DMIGS BRTZE MA SUM SKOR LA PHYI NANG GNYIS KA'I GDAMS PA YOD,
DANG PO PHYI MTSUNGS PA GSAL BYED NI, RJE RIN PO CHE 'JAM
DBYANGS DANG SPYAN RAS GZIGS DANG MTSUNGS, DE DMIGS BRTZEMS
GSAL BAR BYED CES PA STE, SNYING

RJE'I YON TAN LA BYANG SEMS THAMS CAD LAS SPYAN RAS GZIGS
'GRAN ZLA DANG BRAL, SHES RAB KYI YON TAN LA BYANG SEMS THAMS
CAD LAS 'JAM DBYANGS 'GRAN ZLA DANG BRAL, DE GNYIS THABS SHES
KYI YON TAN 'GRAN ZLA MED PA DPER BYAS

NAS GANGS CAN MKHAS PA'I KHROD NA RJE BDAG NYID CHEN PO 'GRAN
ZLA MED PAR MKHAS PA KUN GYI GTZUG RGYAN DU GYUR TSUL MANG DU
THOS PA LUNG GI YON TAN DRAN NAS GSOL BA 'DABS PA DANG, NANG
YON TAN DE LDAN NI, THABS KYI YON TAN THAMS CAD

@013A *, ,SNYING RJE DANG, SHES RAB KYI YON TAN THAMS CAD
STONG NYID KYI LTA BAR BSDUS NAS BYANG SEMS THAMS CAD KYI NANG
NA THABS SHES KYI YON TAN LA SPYAN RAS GZIGS DANG 'JAM DBYANGS
GNYIS 'GRAN

ZLA MED, DE GNYIS KYI THUGS RGYUD LA THABS SHES KYI YON TAN CI
TZAM MNGA' BA DE 'DRA RJE'I THUGS RGYUD LA'ANG MNGA' BAR THAG
BCAD DE TSUL BZHIN BSGRUB PA NANG GI RTOGS PA'I YON TAN THABS
SHES DANG, SGOM PA DANG, SLOB LAM GYI YON TAN DRAN

NAS GSOL BA 'DEBS PA STE THOS BSAM GYI YON TAN PHYI DANG SGOM
SGRUB KYI YON TAN NANG LA SBYAR TE PHYI SGRUB DANG NANG SGRUB
KYI THA SNYAD BTAGS PA YIN, GSANG BA LHAG PA'I LHA DANG NGO BO
DBYER MED DU GSOL BA 'DEBS PA LA, BDUD DPUNG MA LUS

'JOMS MDZAD GSANG BA'I BDAG CES PA'AM, MTHU STOBS MA LUS 'DZIN
MDZAD GSANG BA'I BDAG ,CES SBYAR NAS 'PHAGS PA RIGS GSUM GYI
MGON PO DANG, RJE RIN PO CHE NGO BO DBYER MED DU BYAS NAS
DMIGS BRTZE MA BZHI SKOR BYED,

DE'ANG RJE RIN PO CHE SKU BLTAMS PA'I SKABS YUM GYI RMI LAM DU
BTZUN PA MANG POS SPYAN RAS GZIGS LA BSU BA BYED CES SER
SBRENG BYED PA DANG, BLTAMS PA'I TSE YUM GYI THUGS KA'I SHEL
SGO NAS GSER SKU THON PA LA KHRUS GSOL BA DANG,

YAB KYI RMI LAM DU RI BO RTZE LNGA NAS 'ONG BA'I BTZUN PA
GLEGS PAM KHUR BAS GNAS G-YOR ZHES KHANG BA'I YANG THOG DU
'GRO BA DANG, LCANG LO CAN NAS PHYAG NA RDO RJES 'PHANGS PA'I
RDO RJE YUM GYI THUGS KAR THIM PA RMIS PA THUN MONG SNANG TSOD
DANG BSTUN

@013B PA'I RIGS GSUM GYI SPRUL BA'I RTAGS DANG, LUNG GIS
BSGRUB NA, 'JAM DPAL RTZA RGYUD LAS, NGA NI MYA NGAN 'DAS 'OG
TU, ,ZHES SOGS LTAR SA'I STENG 'DIR 'DUL BA'I SDE SNOD LTAR
TSUL KHRIMS KYI BSLAB PA'I LAG LEN DANG, BYING RGOD DANG

BRAL BA'I SGOM DANG, ZAB MO'I LTA BA'I GNAD KYIS STONGS PA NA
RJE BTZUN 'JAM PA'I DBYANGS KHYOD NYID BYIS PA'I GZUGS KYIS
BYON NAS SANGS RGYAS KYI MDZAD PA STON PAR GSUNGS PA DANG,
STON PA KHA BA CAN DU MA BYON KYANG SPYAN RAS GZIGS KYI 'DUL

ZHING DU BYIN GYIS BRLABS NAS DE NYID KYI SPRUL BA DU MA RIM
PAR BYON TE BSTAN 'GRO'I DON MDZAD PA, SHAR NAS ZLA BA'I DKYIL
'KHOR MDZES, ,ZHES RJE DANG, SPYAN RAS GZIGS DBANG BZANG POR
SPRUL, ,ZHES PAn CHEN DGE 'DUN GRUB PA SOGS

RIGS GSUM NGO BO THA MI DAD PA'I LUNG BSTAN MTHA' YAS PA BKA'
GDAMS GLEGS BAM DU YOD PA RNAMS SO, ,RIGS PAS BSGRUB NA, RIGS
GSUM GANG ZAG RANG RGYUD PA THA DAD PA GSUM MA YIN PAR SPANG
BYA SPANGS PA'I CHOS DBYINGS NGO BO GCIG,

DE LA SNYOMS PAR ZHUGS PA'I YE SHES CHOS SKU NGO BO GCIG PAS
CHOS SKU'I NAM MKHA' LAS RIGS GSUM SOGS GZUGS SKU'I RNAM PA MI
'DRA BA SPRIN RDOL BA LTAR BSTAN PAS DON LA GZUGS SKU THAMS
CAD KYI YE SHES CHOS SKU DANG, NGO BO NYID SKU

NGO BO GCIG YIN, SANGS RGYAS THAMS CAD KYI CHOS SKU'I RANG
BZHIN NAM SNANG CHA LHAR SHAR BAS MKHYEN PA'I YON TAN LHAR
SHAR BA 'JAM DBYANGS, BRTZE BA'I YON TAN LHAR SHAR BA SPYAN
RAS GZIGS, NUS PA'I YON TAN LHAR SHAR BA PHYAG RDOR,

@014A *, ,'PHRIN LAS LHAR SHAR BA SGROL MA DANG, DE BZHIN DU,
ZHI RGYAS DBANG DRAG GI 'PHRIN LAS DANG, RGYAS PA GCIG PU
LA'ANG TSE BSOD CHOS NOR SHES RAB RGYAS PA DANG, DE RE RE
LA'ANG RIGS

MI 'DRA BA MANG BAS YON TAN GYI CHA SHAS SO SO GDAGS GZHIR
BYAS NAS LHAG PA'I LHA RIGS MI 'DRA BA'I THA SNYAD SBYAR BA
LAS THAMS CAD CHOS SKU'I NGO BOR RO GCIG PAS MKHYEN BRTZE NUS
GSUM LHAR SHAR BA DER MA 'DUS PA'I LHA MED, MKHYEN BRTZE

NUS GSUM DU MA 'DUS PA'I YON TAN MED, MKHYEN BRTZE NUS GSUM
GYI YON TAN MA LUS PA DGE BA'I BSHES GNYEN GYI SKU'I RNAM PAR
BSTAN PA RJE BDAG NYID CHEN PO RIGS GSUM DANG NGO BO DBYER MED
DU GSOL BA 'DEBS PA'O, ,DE LTAR PHYI SGRUB

KYI SGO NAS SDE SNOD GSUM GYI DGONGS DON LA DPYAD SGOM BYAS
NAS, THEG PA GSUM GYI LUNG GI YON TAN MTHA' DAG RJE'I RNAM
THAR DANG SBYAR NAS GSOL BA 'DEBS, NANG SGRUB KYI SGO NAS THEG
GSUM 'PHAGS PA'I RTOGS RIGS KYI YON TAN MA LUS PA RJE'I

RNAM THAR DANG SBYAR NAS GSOL BA 'DEBS, GSANG SGRUB KYI SGO
NAS 'PHAGS PA RIGS GSUM MGON PO'I GSANG GSUM GYI YON TAN MA
LUS PA RJE'I RNAM THAR DANG SBYAR NAS GSOL BA 'DEBS TSUL MDO
RGYUD KYI GZHUNG LUGS THAMS CAD LA SBYAR

NAS SHES DGOS, DMIGS BRTZE MA DE 'DRA'I RGYA CHEN PO ZHIG YIN
PAS DON GO BA SHIN TU DKA' 'ANG DPYAD PA GAL CHE, THOS BSAM
DANG DPYAD PA SGOM BYED PA'I THABS YIN PAS DE MED NA BLUN SGOM
DU 'GRO, PHYI NANG GSANG GSUM GYI SGRUB PA

@014B GNAD DU 'GRO BA DPYAD SGOM GYI KHUNGS NAS 'BYUNG DGOS,
DMIGS BRTZE MA'I LAS TSOGS MANG YANG RJE RIN PO CHE 'JAM DBYANGS
KYI SKU'I RNAM ROL YIN PAS SHES RAB BSGRUB TSUL GRAGS CHE, DE LA
DMIGS SKOR BDUN YOD PA RE RE LA MA DAG PA 'KHRUD PA'I

DMIGS PA SGRIB SBYONG YIN PAS GCIG GAM BDUN SNGON DU 'GRO DGOS
PAS, RJE YAB SRAS GSUM GYI THUGS KA NAS 'OD KYI SBU GU GSUM
BYUNG BA RANG GI SPYI BO NAS YAR SOR BZHI'I THAD GCIG TU
'DRIL, DE'I NANG BRGYUD DE NGO BO MKHYEN BRTZE NUS GSUM

GYI BYIN RLABS, RNAM PA BDUD RTZI DKAR BO 'O MA'I MDOG CAN
RANG GI TSANGS BUG NAS ZHUGS, LUS GANG, PHU CHU DRAG POS RTZA
SBUR DED PA BZHIN RANG GIS TSE RABS THOG MED NAS BSAGS PA'I MI
DGE BA BCU, MTSAMS MED LNGA, SDOM GSUM

DANG 'GAL BA'I NYES PA, DUG GSUM SOGS NYON SGRIB SA BON DANG
BCAS PA, DE'I BAG CHAGS SHES SGRIB THAMS CAD DUD KHU DANG SOL
KHU'I RNAM PAR DBANG BO'I SGO DANG BA SPU'I BU GA THAMS CAD
NAS NAG NUR GYIS PHYI ROL DU THON NAS DAG PAR BSAM,

NYON MONGS SO SO DANG, MI DGE BA SO SO, SDIG SGRIB SPYI DANG,
RE RE LA DMIGS KYIS BKAR BA'I BDUD RTZI 'BEB SBYANGS, SDIG
SGRIB THAMS CAD DUD SOL, BZHI BRGYA RTZA BZHI'I NAD SOGS RNAG
KHRAG CHU SER, STENG 'OG BAR GSUM GYI

GDON BGEGS RNAMS SDIG SPRUL SPAL LCONG SOGS SROG CHAGS MI SDUG
PA'I RNAM PAR THON PA SOGS SO SOR THUB NA LEGS, MA NUS NA
THAMS CAD GCIG CHAR DAG STE LUS DRANGS GSAL 'OD KYI RANG BZHIN
CAN DU GYUR, SKU GSUNG THUGS DANG

@015A *, ,MKHYEN BRTZE NUS PA'I YON TAN GYI NGO BO BDUD RTZIS
LUS MER GYIS GANG BAR MOS NAS DMIGS BRTZE MA BGRANG NA RGYA
GAR LHA GCIG BYED TSUL 'DI LTAR YIN PAS RKANG NAD LA KHYUNG
KHRA ZUR DU GA LA DGOS,

DMIGS SKOR BDUN LAS, SKU'I SGO NAS SHES RAB CHE BA SGRUB PA
LA, SLAR YANG 'OD DANG 'OD ZER 'BAR BA'I BDUD RTZI DMAR SER
GYI RGYUN RIM GYIS BABS PA RANG GI TSANGS BUG NAS ZHUGS, LUS
KYI CHA THAMS CAD BDUD RTZI DMAR SER GYIS

GTAMS, 'OD ZER GYIS PHYOGS BCU'I RGYAL BA RNAMS KYI MKHYEN
PA'I YON TAN THAMS CAD 'JAM DBYANGS KYI SKU CHE BA RI RAB NAS
CHUNG BA RDUL PHRAN TZAM CHAR BABS PA BZHIN RANG LA THIM PAS
LUS KYI BDUD RTZI DANG 'DRES, BDUD RTZI'I RDUL PHRA RAB RNAMS

'JAM DBYANGS KYI SKUR GYUR NAS LUS THAMS CAD 'JAM DBYANGS KYI
SKUS GANG, LUS KYI RDUL PHRA RAB 'JAM DBYANGS KYI SKUR GSAL BA
DANG, RJE YAB SRAS GSUM LAS 'OD ZER 'PHROS, PHYOGS BCU'I RGYAL
BA SRAS BCAS MCHOD PAS MNYES

PAR BYAS, DE RNAMS KYI MKHYEN PA'I YON TAN THAMS CAD 'JAM
DBYANGS KYI SKU'I RNAM PAR SPYAN DRANGS TE LUS KYI 'JAM
DBYANGS LA THIM PAS SHES RAB RLABS CHE BA 'JAM PA'I DBYANGS
LTA BU THOB PAR BSAM ZHING MTHAR RANG 'JAM DBYANGS KYI SKUR
GYUR PAR

MOS PA YANG YANG BYA, RLABS PO CHE'I SHES RAB NI RGYAL BA'I
GSUNG RAB KYI TSIG DON GANG YIN KYANG GZHAN DRING MI 'JOG PA
STE GZHAN LA 'DRI BA SOGS LA MI LTOS BAR RANG STOBS KYIS 'BYED
NUS PA'O, ,MTSAMS BCAD NAS DA KHO NA LA CHIG DRIL DU

@015B BSKYANGS KYANG CHOG, GSAL BA LA GZHAN 'DRA ZHING, BDUD
RTZI'I RDUL PHRA RAB RNAMS DMIGS BRTZE MA'I YI GE'I GZUGS GSER
ZHUN MAS BRIS PA LTA BU RANG SGRA SGROGS BZHIN PA DANG, AA RA
PA TZA SOGS 'JAM DBYANGS KYI GZUNGS SNGAGS DANG RIGS

SNGAGS KYI RNAM PAS LUS GANG BA SOGS DANG, RGYAL BA SRAS BCAS
KYI GSAL BA'I YON TAN THAMS CAD DE LTA BU'I YIG 'BRU 'OD DANG
'OD ZER 'BAR BA'I RNAM PAR THIM PAS 'JAM DBYANGS DANG MNYAM
PA'I SHES RAB GSAL BA THOB PAR BSAM, SHES RAB

GSAL BA NI, KUN BYANG GI CHA SHAS PHRA ZHING PHRA BA RNAMS MA
'DRES PAR 'BYED NUS PA STE, BSDUS GRA'I KHYOD SGRA'I GONG 'OG
GI TSIG MTSAMS DANG MANG NYUNG, BUM PA YIN PA DANG YIN PAR
GYUR PA RAGS RIM 'DRA YANG RTZOD TSE MI 'DRA BA'I KHYAD PHYE
NAS RTZOD

PA DANG, LAN 'DEBS LUGS MANG PO YOD PA MA 'DRES PAR 'BYED PA
LTA BU STE ZHIB CHA PHRA MO 'BYED MI NUS BA SHES RAB GSAL BA
MED PAS LAN NO, ,MYUR BA LA, BDUD RTZI'I RDUL PHRA RAB RNAMS
DH'I: H'Um SOGS LHA'I SA BON GYI RNAM PAR BYED, GZHAN

SNGAR DANG 'DRA, SHES RAB MYUR BA NI, MA RTOGS LOG RTOG THE
TSOM SKYES 'PHRAL 'GOG NUS PA STE, MING NAS SMOS MA THAG LAM
LAM 'CHAR BA DANG, RTZOD PA LA RIGS PA 'PHANGS 'PHRAL THAG
CHOD PA'I LAN THEBS PA STE, DAM BCA' CHEN MO

DANG TSOGS GLENG LTA BU'I SKABS LAN MYUR BA DANG, RGYUN GYI
RTZOD PA LA YIG CHA BLO THOG NA YOD PA GZHIR BZHAG STE DPYAD
NAS LAN 'DEBS PA GAL CHE, DE LTAR DPYAD PAS YIN MIN GYI DBYE
BA THAG CHOD PA LA BLO SKYED ZER, ZAB PA LA, PHYAG MTSAN

@016A *, ,GYI RNAM PAR BYED CING GZHAN 'DRA, SHES RAB ZAB PA
NI, RGYA MTSO LTAR GTING ZAB PA TSIG GCIG GI DON BRTAG CING
DPYAD NA 'DZAD MED 'CHAR BA DGE SHES DAG DBANG RGYA MTSO'I
RNAM THAR LTA BU DGOS,

'CHAD RTZOD RTZOM PA RANG RANG LA ZAB PA'I SHES RAB YOD, 'CHAD
RTZOD RTZOM GSUM LA, GANG 'CHAD PA'I GLEGS BAM DANG, RDO RJE
RTZE LNGA BA'I MU BA CAN GYI RAL GRI'I 'KHOR LO DANG, GLEGS
RAL 'BREL MA'I RNAM PAR SPYAN 'DREN ZHING,

GZHAN 'DRA'O, ,MA DAG BA 'KHRUD PA LA SGRIB SBYONG DANG SPANG
BA PHUN TSOGS, MI SHES PA BSAL BA LA TSOGS BSAGS DANG RTOGS PA
PHUN TSOGS KYI NYAMS LEN TSANG BAS GNAD CHE, CHE GSAL MYUR ZAB
SOGS KYI DMIGS SKOR BDUN 'JAM

DBYANGS DKAR SER, 'JIGS BYED, DBYANGS CAN MA DKAR DMAR SOGS
LA'ANG SBYAR CHOG PAS DE DAG GI TSE BI WAm, HR'Im: ME LONG
SOGS SKABS DE'I LHA SNGAGS PHYAG MTSAN GTZO BOR BYA, SKU'I
RNAM PA MI 'DRA BA LAS SKU GSUNG

THUGS MKHYEN BRTZE NUS GSUM, SPANG RTOGS 'DRA BAS YID CHES
RTZE GCIG PAS GSOL BA BTAB NA RIGS GSUM MGON PO'I SNYING PO
BGRANG BA'I BYIN RLABS SDUD PA DANG, DNGOS GRUB CI LTAR BSHAD
PA RNAMS KYANG 'GRUB CES YIG CHA DANG

GSUNG RGYUN YIN PAS LEGS PAR GSOL BA BTAB NA RIGS GSUM MGON
PO'I BZLAS PA'I GO CHOD, RJE'I THUGS KAR THUB DBANG DANG, DE'I
THUGS KAR RDO RJE 'CHANG BKOD PA'I DRUG SKOR DANG, GNAS GSUM
DU PHYI NANG GSANG GSUM RE BKOD PA'I DGU

@016B SKOR DANG, DER MA ZAD LHA GZHAN DANG GZHAN YANG RJE'I
THUGS KAR BKOD CHOG, RJE'I THUGS KAR SGROL MA BKOD NAS DMIGS
BRTZE MA DANG T'A RE SPEL NAS BZLA, TSE DPAG MED SOGS GZHAN LA
'DRA, THUGS KAR MA BKOD KYANG TSE SGRUB LA RJA RIN PO

CHE'I PHYAG GNYIS MNYAM BZHAG GI STENG NA 'CHI MED TSE'I BDUD
RTZIS GANG BA'I BUM PA BSNAMS PA, G-YAS G-YON DU PAD SDONG LA
GLEGS RAL DANG, YANG NA PHYAG G-YAS THUGS KAR CHOS 'KHOR G-YON
MNYAM BZHAG GI STENG NA TSE BUM BSNAMS

PA BSAM LA DMIGS BRTZE MA DANG TSE GZUNGS RING THUNG SPRAGS
NAS BZLA ZHING, DMIGS PA TSE KHRID LTAR SKYOD ZHES SKYABS MGON
RDO RJE 'CHANG GIS GSUNGS, SNYIGS DUS BGEGS KYI BAR CHAD BZLOG
PA GAL CHE BAS SNGAGS DANG DMIGS BRTZE

MAS GDON BGEGS KYI BAR CHAD ZHI BA'I GSOL BA BTAB, RJE YAB
SRAS KYI SKU LAS 'OD ZER 'PHROS PAS GNOD BYED THAMS CAD RDO
KHAB LEN GYIS LCAGS PHYE SDUD PA LTAR DRANGS NAS RJE'I DRUNG
DU THAL MO SBYAR TE 'KHOD, THUGS KA NAS 'OD DANG BDUD

RTZI'I RGYUN BABS PA SPYI BO NAS ZHUGS, LUS KYI NANG THAMS CAD
GANG, KHO'I NYON MONGS PA DUG GSUM, DES BSKYED PA'I GNOD
'TSE'I BSAM SBYOR DANG GDUG SEMS ZHI NAS MA DANG BU BZHIN
GDUNG SEMS DANG, BYAMS SNYING RJE BYANG

CHUB KYI SEMS DANG LDAN PAR BSAM, RANG GIS GNOD BYED 'DI'I
RGYUD BYIN GYIS RLOBS ZHES GSOL BA BTAB PAS RJE'I GDUL BYAR
GYUR TE GSUNG GI BDUD RTZI MYANG, CHOS SPYOD PA'I SKAL LDAN DU
GYUR BAR MOS ZHES SKYABS MGON RDO RJE 'CHANG GSUNGS,,

@017A *, ,'DOD NA TING NGE 'DZIN GYI DBANG BZHI LEN ZHING
DBANG MA THOB NA MI CHOG, MDZOD DGE'I 'TSAMS PA TSANG LA 'DI'I
RIGS GSUM GYI DOD DU BDE GSANG 'JIGS GSUM BKOD PA ZHIG YOD
SKAD THOS SHING, DE 'DRA'I

GSUNG ZUNG ZHIG KYANG BYUNG YANG YID MA CHES PA'I NYAMS 'DRA
BA ZHIG THON PAS BZHAG SONG, DE LTAR BYAS CHOG KYANG 'JIGS
GSANG 'JAM DBYANGS DANG, PHYAG RDOR LA 'JOG SLA, BDE MCHOG
SPYAN RAS GZIGS

KYI DOD BYED PA THUN MONG MA YIN PA'I SNYING RJE LA KA RU nA'I
SGRA BSHAD LTAR RAM DPYAD CES PHRAN LA GSUNG 'PHROS SU GNANG
BA 'DIR BKOD, BLA MCHOD DANG BDE LAM GYI KHRID THOB NA DE'I
MAN NGAG 'DIR SBYAR NAS GUNG THANG RIN PO

CHE'I DGA' LDAN LHA BRGYA MA'I GZHUNG BSRING LTAR NYAMS SU
BLANGS CHOG PA GSUNG BSHAD LA YOD PAS THOG MAR RANG LHAR GSAL
BTAB, SNOD BCUD DAG PAR BSGYUR, DAM TSIG PA GSAL BTAB, DGA'
LDAN

NAS YE SHES PA SPYAN DRANGS TE BSTIM, SENG KHRI DANG YAN LAG
BDUN PA MAndAL SOGS GRANGS MED PHUL BA SPRUL BA DE SNYED KYIS
BDAG GIR BZHIS, PHYAG GI SKABS SU LANG NAS PHYAG 'TSAL BA
DANG, MCHOD

PA MAndAL SOGS KYI GRANGS BSOG PA DANG, PHYI NANG GSANG BA DE
KHO NA NYID KYI MCHOD PA RGYAS PA BDE GSANG SOGS KYI MCHOD
'PHRENG LTAR DANG, BSHAGS PA'I SKABS SU SDOM GSUM GYI PHYIR
BCOS YIG

@017B BRGYA SOGS SKABS SU GANG BABS RGYAS PAR BYED NA SBYAR
CHOG, SHES RAB 'PHEL BA'I DMIGS PA BDUN THAR CHAGS SAM RE RE
LA RTZAL DU BTON KYANG RUNG, MDOR NA BDE LAM DANG BLA MCHOD
SOGS LAS ZUNG BA MED PAS RE RE

NAS ZHIB BSHAD MI DGOS, DE'I MAN NGAG THAMS CAD SBYAR CHOG
GSUNGS PA 'DIS 'THUS, MJUG TU YON TAN GZHIR GYUR MA 'AM LAM
YONGS RDZOGS KYI GSOL 'DEBS CI RIGS SBYAR, MTHAR BLA MA SNYING
GAR SPYAN

'DREN PA SOGS SNGAR DGA' LDAN LHA BRGYA MA'I ZIN BRIS GZHAN DU
BKOD ZIN TO, ,MDO RGYUD RGYA BOD PAn GRUB MTHA' DAG GI ,GDAMS
PA'I YANG SNYING BGROD PA GCIG PA'I LAM, ,TSANG LA MA NOR 'DI
'DRA GDENGS CAN

GYI; ;GTZUG NOR JI BZHIN SPYI BOR BRTEN PAR RIGS, ,'DIR 'BAD
DGE TSOGS ZLA 'OD BYE BA BRGYAS, ,REG PA'I KU MUD RTZE DGA'
'DZIN PA DES, ,'GRO BA KUN KYANG MTSAN LDAN BSHES GNYEN GYIS,
,NAM YANG

'BRAL MED DGYES BZHIN RJES 'DZIN SHOG ,DE SKAD SNYOMS LAS MAL
DU RNAM G-YENG GIS, ,DAL 'BYOR STONG ZAD BYED PA'I DUS 'DA'
BA, ,SHES RAB RGYA MTSO ZHES BYA'I RTOG GE PAS, ,BLA MA'I
GSUNG RGYUN CHUD MI ZA

PHYIR SPEL, ,CES SRAD RGYUD LUGS KYI BLA MA'I RNAL 'BYOR DGA'
LDAN LHA BRGYA MA'I KHRID KYI DMIGS RIM BRJED BYANG DU BKOD PA
ZAB LAM NOR BU'I GAN MDZOD CES BYA BA 'DI YANG RGYAL BA KUN
LAS LHAG PA'I BKA' DRIN MA TSUNGS PA MA

@018A *, ,MCHIS PA 'JAM DBYANGS BLA MA RDO RJE 'CHANG DKON
MCHOG RGYAL MTSAN DPAL BZANG PO'I ZHAL LAS SLAR YANG KHRID
TSAR GNYIS THOS PA BZHIN, DGE SLONG SHES RAB RGYA MTSOS RANG
GI DRAN PA'I GSAL

'DEBS SU BRIS PA'O, ,AOm SVA STI, CHOS SRID 'BYOR BA'I MDZOD
DANG DGE BCU LDAN, ,DGA' LDAN RAB RGYAS ZHES BYA'I RGYUD GRVA
CHER, ,KUN MKHYEN 'JAM DBYANGS BZHAD PA YAB SRAS KYI, ,THUGS
RJES CHOS SBYIN 'DZAD MED

RGYUN 'DI SPEL,, ,,MANGGA LAm,, ,,

@018B [BLANK PAGE]
