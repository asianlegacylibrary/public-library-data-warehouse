@001A *, ,RJE BDAG NYID CHEN POS SRAS KYI THU PO MKHAS GRUB
SMRA BA'I NYI MA LA CHIG BRGYUD DU STZAL PA'I BLA MA'I RNAL
'BYOR GYI BRJED BYANG GRUB GNYIS DGA' STON ZHES BYA BA BZHUGS,
,

@001B *, ,NA MO GU RU MANYDZU N'A THA YE, MKHAS GRUB CHIG
BRGYUD KYI BLA MA'I RNAL 'BYOR GYI KHRID KYI BRJED BYANG NI,
GZHUNG LA DPYAD PA DANG RTZOD PA GNYIS

LAS DPYAD PA MCHOG YIN, DPYAD PA BYED PA LA BDAG RKYEN LHAG
PA'I LHA ZHIG LA BSTEN DGOS, DE YANG RJE BTZUN 'JAM PA'I
DBYANGS LA BRTEN NA MCHOG YIN PAS DUS GSUM GYI

SANGS RGYAS THAMS CAD RJE BTZUN LA BRTEN NAS SANGS RGYAS BA
DANG, RGYA BAR 'GYUR BAS RGYAL BA THAMS CAD KYI YAB DANG YUM
DANG SRAS SU BSHAD, KHYAD PAR RJE'I RING LUGS 'DIR BLA MA YI

DAM CHOS SRUNG THAMS CAD 'JAM DBYANGS LA BRTEN DGOS PA DANG,
'JAM DBYANGS LA SKU'I RNAM 'GYUR MANG YANG AA RA PA TZA NA
THAMS CAD KYI SPRUL GZHI YIN PAS 'DI BRTEN NA SPRUL BA THAMS

@002A *, ,CAD KYI BYIN RLABS SDUD CING, LTA BA TSOL BA LA LHAG
PAR GAL CHE, RJES MKHAS GRUB SKU MCHED LA GNANG PA'I BLA MA'I
RNAL 'BYOR CHIG

BRGYUD GNYIS DON 'DRA YANG CHIG BRGYUD BYAS PAS BYIN RLABS KYI
RTEN 'BREL CHE, SRE RGYUD GONG MA DAG GIS BLA MA LAS MA THOS
PAR GZHUNG BRGYA GSHAR KYANG TSIG SKAM YIN GSUNGS PAS THOS

BSAM SGOM SGRUB KYI CHOS GANG YANG BLA MA LAS THOS PA GAL CHE,
MAN NGAG GI RIGS BLA MAS MTHA' CHOD PAR MA GSUNG KYANG GZHUNG
'DI DANG 'DI NA YOD CES ZHAL 'PHANGS MDZAD PAS, DES

GDAMS PA THOB PA'I GO CHOD CES GSUNG RGYUN LAS 'BYUNG, PHYIS
SU SGO MANG BLA MA MDZAD PA TZUN GAR BLO BZANG PHUN TSOGS KYIS
KUN MKHYEN GONG MAR ZHUS NAS 'DI'I RNAL 'BYOR TZINTA MA nI'I

@002B PHRENG MDZES ZHES PA BKA' RTZOM MDZAD DE ZHAL SHES KYI
KHRID RGYAS PAR BSTZAL PA ZIN BRIS SU BYAS PA'I YI GE RGYAS
BSDUS GNYIS YOD PA DER BLTAS NA DMIGS RIM RNAMS SHIN TU GSAL,
TZINTA MA nI ZHES PA NOR BU BSAM 'PHEL GYI MING STE, MKHA'
LDING LA KLU

RGYAN DANG BCAS ZA BA DANG MI ZA BA GNYIS YOD PAS SNGA MA DE
RGAS NAS RGYA MTSOR LAN MANG PO ZHUGS KYANG KLU MA ZIN PAS
KHONG BA NAS KHRO BA DANG LTOG PA'I ME 'BAR TE LUS TSIG PA'I
SNYING RGYA MTSOR LO MANG DU GNAS NA RIN PO CHE'I MCHOG TZINTA
MA nIR 'GYUR ZHES KO SHRI NGAG DBANG

SKAL BZANG LAS THOS PA BDEN BAR SNANG STE, KUN MKHYEN GONG
MA'I CHAB SHOG TU'ANG, RMONGS PA'I BRANG 'GRO ZOS BA'I MKHA'
LDING DBANG, ,LTOG PA'I MES SBYANGS TZINTA MA nIR SEMS, ,ZHES
GSUNGS PAS SO, ,DE YANG BYAMS SNYING RJE BYANG

CHUB KYI SEMS DANG TSUL KHRIMS RNAM DAG SOGS SPYOD PA GTZO POR
BYED NA 'JAM DBYANGS DKAR PO, BDAG MED RTOGS PA'I ZAB MO'I LTA
BA GTZO POR BYED NA 'JAM DBYANGS AA RA PA TZA NA, LAM RIM
GNYIS KYI RTOGS PA GTZO POR BYED NA 'JAM DBYANGS GSANG

SGRUB BRTEN NA LEGS PA SOGS ZHIB PAR ZHI KHRO SBRAGS SGRUB KYI
RNAM BSHAD DU GSAL, SEMS DPA' SUM BRTZEGS CAN NI RJE BLA MA'I
THUGS KAR THUB DBANG, DE'I THUGS KAR RDO RJE 'CHANG BKOD PA
BLA MA MCHOD PA DANG, DGA' LDAN LHA BRGYA MA'I SKABS

SU'ANG 'BYUNG BA LTAR DANG, YANG RJE'I THUGS KAR 'JAM DBYANGS
BKOD PA PHYI SGRUB, SPYAN RAS GZIGS BKOD PA NANG SGRUB, GSANG
BDAG BKOD PA GSANG SGRUB DANG, RIGS GSUM RJE'I GNAS GSUM DU
BKOD PA DANG, YANG 'JAM

@003A *, ,DBYANGS PHYI NANG GSANG GSUM GCIG GI THUGS KAR GCIG
BKOD PA SKU NOR BU MDZOD 'DZIN, 'JAM DBYANGS GSUM DE LTAR BKOD
PA GSUNG NYI MA SNANG BYED, PHYAG RDOR PHYI NANG GSANG GSUM DE
LTAR BKOD PA

THUGS GSANG BA MDZOD 'DZIN TE NOR BU DGU SKOR ZHES GRUB CHEN
CHOS KYI RDO RJE DANG, RGYAL BA DBEN SA PA CHEN PO'I SNYAN
BRGYUD SOGS GDAMS PA MANG DU BZHUGS PAS, 'DI LA GNAS KHANG BYI
DOR, SKU GSUNG THUGS RTEN BKRAM NAS MCHOD PA BSHAMS, BDE

PA'I STAN LA LUS GNAD DANG LDAN PAS 'KHOD LA KUN SLONG BRTAG
STE RLUNG CHAMS LA 'BAB PA SOGS LAM KHRID LTAR DANG, SKYABS
SEMS TSAD MED BZHI BDE LAM DANG BLA MCHOD LTAR BYA, DE YANG
DRIS LAN BLO BZANG BZHAD PA'I SGRA DBYANGS LAS, BLA MA GANG DU

BSGOM PA'I GNAS, ,MDUN DANG SPYI GTZUG SNYING GI DKYIL, ,RANG
RANG MOS PA BZHIN RUNG STE, ,AA BHI DHA NA'I RGYUD LAS KYANG,
,DRIN DANG LDAN PA'I BLA MA DE, ,LAG PA'I MTHIL LAM SNYING GI
DKYIL, ,LUS KYI CHA SHAS GANG BSGOM KYANG, ,SANGS

RGYAS STONG GI BYIN RLABS NI, ,GANG ZAG DE YIS SDUD PAR BYED,
,CES GSUNGS, ZHES BLA MA BSGOM PA'I GNAS MANG DU GSUNGS PAS
RANG GI SPYI BO'I MDUN GYI NAM MKHAR DGOS 'DOD 'BYUNG BA'I RIN
PO CHE'I KHRI, STOBS DANG MI 'JIGS PA MTSON PA'I

SENGGE BRGYAD MJUG MA NANG DANG KHA PHYIR PHYOGS NAS KHRI
BTABS PA, DE'I STENG PADMA 'DAM LAS SKYES KYANG 'DAM GYIS MA
GOS PA LTAR 'KHOR BA'I SKYON GYIS MGOS PA MTSON PA'I SNA TSOGS
PADMAS SENG KHRI KHEBS PA, DE'I LTE BAR THABS SHES KYI YON

@003B TAN YONGS SU RDZOGS PA MTSON PA'I ZLA NYI'I GDAN LA NGO
BO RANG GI DRIN CAN RTZA BA'I BLA MA DE NYID CHOS KYI RGYAL PO
TZONG KHA PA DANG DBYER MED DU MOS DGOS, DE LTAR YIN YANG YIN
PA BKA' GDAMS GLEGS PA MA LAS, BDAG GI SPRUL BA DAM PA ZHIG
,NAS,

BSTAN GNAS PAR DU YANG YANG 'ONG, ,ZHES MNYAM MED JO PO CHEN
POS ZHAL GYIS BZHES PA LTAR RJE YAB SRAS, KUN MKHYEN BLA MA
SKU PHRENG YAB SRAS RIM PAR BYON TE BSTAN PA'I SROG BZUNG BAS
DE KUN KYANG JO PO DANG RJE'I RNAM 'PHRUL DU RANG RANG GI RNAM
THAR DANG

MDZAD PA LAS DPOG PA DANG, KHYAD PAR KUN MKHYEN 'JAM DBYANGS
BZHAD PA RJE RIN PO CHE DNGOS YIN TSUL THOG MAR GRVA SAR ZHUGS
SKABS RJE RIN PO CHE CHOS GRAR PHEBS GI YOD PA RED CES GRAGS
PA CHEN PO BYUNG BAS KHRI RGYA NAG PA BLO GROS RGYA MTSOS DE

LUGS KYI GSUNG SGROS PHEBS TSUL RNAM THAR DU GSAL BA DANG, RJE
BDAG NYID CHEN PO ZHAL BZHUGS RING DAM CAN CHOS RGYAL 'KHOR
GYI DGE BSHES CI RIGS PA'I RNAM PAR SPRUL NAS PHYAG G-YOG
MDZAD TSUL GRAGS CHE, DE PHYIN RJE'I BSTAN PAR GEGS CHAGS

CHE SKABS GRUB THOB SOGS CI RIGS PA'I RNAM PAR 'BYON PAS DE
DUS MKHA' SPYOD GRUB THOB SANGS RGYAS CHOS 'PHEL ZHES PAn CHEN
BLO BZANG YE SHES DANG KUN MKHYEN GONG MA SOGS KYI DRUNG DU
YANG YANG PHEBS PA DE'ANG DAM CAN CHOS RGYAL GYI SPRUL BA YIN
PAS RGYUN PAR

MKHA' SPYOD DU BZHUGS NAS SKABS RE PHEBS SRID, KUN MKHYEN BLA
MA SKU SMYUNG BA'I SKABS ZHIG GRUB CHEN GYIS SGO MANG LA, RJE
'DI MA BZHUGS NA RJE'I BSTAN PAR SHIN TU GNOD, ZHING KHAMS
GZHAN DU 'PHEN PA GNANG 'DUG PAS BRTAN BZHUGS NA 

@004A *, ,TAN PHUL ZHES GSUNGS PAS SGO MANG SDE PA GRUB DBANG
BLO BZANG DON GRUB SOGS KYIS RGYAL BA TSANGS DBYANGS RGYA
MTSOR ZHUS BAS RNAM THAR DU GSAL BA'I ZHABS BRTAN SHO LO KA
GCIG DANG, DE LAS RGYAS PA, SHES

RAB STONG NYID CHOS RNAMS KUN GYI YUM, ,ZHES SOGS KYI GSOL
'DEBS MDZAD, GRUB CHEN GYIS KYANG RJE BTZUN CHOS RGYAL MAR
GRAGS PA 'DI BRTZAMS TE, DER; 'JAM DBYANGS SNYEMS PA'I RDO
RJER GSOL BA 'DEBS, ,ZHES YOD PAR GRVA RGAN

RNAMS GLENG, GRUB CHEN GYIS, NGA'I RMI LAM DU DAR MO CHE ZHIG
MKHA' SPYOD DU 'KHYER ZHES MKHA' 'GRO MA MANG POS BSKUL BA DA
DUNG 'KHYER MAR NA CES BRTAN POR 'JOG PA RMIS PAS DA BLA MA
BRTAN PAR BZHUGS RGYU RED, KHYED TSOS GSOL

'DEBS LA REM, BLA MA 'DI'I YON TAN LAS LHAG PA RGYAL BA TZONG
KHA PA LA'ANG MED, DE LAS LHAG PA KLU SGRUB ZLA GRAGS LA'ANG
MED CES GSUNGS PA NI DON LA RJE 'DI ZLA GRAGS DANG RJE'I SPRUL
BAR GSUNGS PA RED, GRUB CHEN 'DIS SDE SRID KYI DRUNG DU SPYOD
PA

SNA TSOGS MDZAD PAS ZHABS ZHU 'GAS KHRIMS LA SBYAR BAR LUS DER
BZHAG NAS SNGAR LTAR THOGS MED DU PHEBS PAS GLAG MA RNYED, DE
DUS KYI ZHABS KYI RJE NGAR GCIG KUN MKHYEN BLA MAS BZHES PA
'DI KA'I MGON KHANG CHOS RGYAL GYI GZUNGS SU GZHUGS

GSUNGS; GANG LTAR JO PO DANG RJE RIN BO CHE ZHES TSUGS THUB TU
GRUB PA ZHIG MED, CHOS SKU NAM MKHA' BZHIN DU DBYER MED KYANG,
,GZUGS SKU 'JA' TSON BZHIN DU SO SOR GSAL, ,ZHES SANGS RGYAS
THAMS CAD KYI CHOS SKU DBYER MED KYI KLONG

@004B NAS GANG 'DUL GYI BKOD PA SNA TSOGS 'CHAR BAS RJE BDAG
NYID CHEN PO DANG RANG GI BLA MA DBYER MED TSUL CHOS SKU DBYER
MED KYI KLONG NAS GZUGS SKU GANG GIS 'DUL BDE LA DER BSTON
TSUL LA GO BA RNYED DGOS, DE LTAR SKU'I RNAM PA CIR YANG STON
PAS 'DIR RNAM

PA 'JAM DPAL GZHON NUR GYUR PA SKU MDOG DMAR SER ZHAL GCIG
PHYAG GNYIS G-YAS THUGS RGYUD KYI BDAG MED RTOGS PA'I YE SHES
RAL GRI'I RNAM PAR SHAR BA STONG PA'I DBYINGS SU GDENGS BA'I
RTZE MOR YE SHES KYI ME 'OD 'PHRO ZHING, G-YON MNYAM

BZHAG GI STENG GLEGS PAM THUGS KAR 'DZIN PA 'DI LA RTEN 'BREL
GYI GNAD CHE, YANG NA 'JAM DBYANGS AA RA PA TZA NA'AM DE BOD
SKAD DU BSGYUR BA 'GRO BA SMIN BYED SKU MDOG DMAR SER ZHAL
GCIG PHYAG GNYIS, G-YAS SHES RAB KYI RAL GRI NAM MKHA'

LA 'PHYAR ZHING, G-YON AUTPA LA'I YU BA THUGS KAR BZUNG BA'I
'DAB MA SNYAN GYI THAD KAR KHA PHYE BA'I STENG NA GANG LA THOS
BSAM DANG SGOM SGRUB BYED PA'I GLEGS PAM RANG SGRA SGROGS
BZHIN PA BSNAMS PA BYAS NA LTA BA 'TSOL BA DANG, RTZOD PA'I
SHES RAB

SGRUB PA LA BSNGAGS, GANG LTAR YANG DANG GYI STOD G-YOGS DANG
SMAD G-YOGS GSOL BA, RIN PO CHE'I RGYAN BRGYAD DANG, MTSAN
DPES SPRAS PA, RMI LAM GYI GZUGS SAMS KYI SNANG CHA LAS LOGS
SU MED PA LTAR RANG GI SEMS KYI SNANG CHA LHA SKUR SHAR

BA LA SRAS BCAS RGYAL KUN ZHUGS PAS SKYABS GNAS MA LUS PA 'DUS
PA'I BDAG NYID CAN, DE'I SKRA MTSAMS NAS YAR SOR BRGYAD GZHAL
BA'I SPYI PO'I TSANGS BUG GI THAD NAS NANG DU SONG BA THA MAL
BA'I KLAD PA'I STENG KLAD RGYA'I 'OG TZAM DU SANGS RGYAS

@005A *, ,THAMS CAD KYI SKU RDO RJE'I NGO BO AOm DKAR PO GYEN
'GRENG, MGRIN PA'I AOL MDUD KYI THAD KYI NANG GI DBUS DRANG
BOR DUS GSUM GYI SANGS RGYAS THAMS CAD KYI GSUNG RDO RJE'I NGO
BO A'A: DMAR PO MTSAL GYIS BRIS PA LTA BU RING

CHA TSEG DRAG DANG BCAS PA, NU MA GNYIS KYI DBUS BRANG GI RUS
PA SUM PHRAG GI THAD KYI SNYING DBUS SU RGYAL BA RNAMS KYI
THUGS RDO RJE'I NGO BO H'Um SNGON PO GSAL 'DEBS PA 'DI CHO GA
THAMS CAD LA 'DRA, SANGS RGYAS KYI SKU DNGOS NI THUN MONG
SNANG TSOD

LA'ANG 'DUL BA LUNG DU ME LCE MAR GYIS BRAN PA LTA BU, ME LUS
KYI DBYIBS SU 'DUG PA LTA BU, GSER GYI MCHOD SDONG PHYIS PA
LTA BU GSUNGS PA LTAR 'OD DANG 'OD ZER GYI RANG BZHIN CAN
DANG, GSANG BA BSAM GYIS MI KHYAB PA'I MDOR, SKU LA PHO BA

DANG LONG KA RNAG KHRAG SOGS MED PA'I DZAM BU CHU BO'I GSER
GYI GAR BU LTA BUR GSUNGS PAS SHA KHRAG GDOS BCAS KYI RNAM PA
GSAL 'DEBS MI RUNG YANG 'CHAR BDE KHYAD THA MAL BA'I LUS LA
CHAG BZHAG PA 'DI DAG BSOD GRAGS RDO RJE 'CHANG NAS GSUNGS

GSUNG; THUGS KA'I H'Um LAS 'OD ZER SPYAN 'DREN PA'I BRDAR SNE
MO LCAGS KYU LTA BU SHAR RI'I RTZER NYI MA SHAR NA GLING KUN
SKAD CIG DE NYID LA GSAL BA LTAR 'PHROS, LAM RIM GSOL 'DEBS
LTAR ZAB MO LTA BRGYUD KYI BLA MA RNAMS SPYAN DRANGS NAS THOG

MAR BSTIM PA LTA BA RTZAL DU 'DON CHED YIN, DE BZHIN DU RGYA
CHEN SPYOD BRGYUD DANG, NYAMS LEN BYIN RLABS BRGYUD, THUGS RJE
CHEN PO BDE GSHEGS RDO RJE 'CHANG, ZHES SOGS SAM, YANG NA
MKHYEN SRID MA'I MTHAR DBEN SA SNYAN RGYUD DANG

@005B SRAD RGYUD CI RIGS SBYOR RAM MI SBYOR GANG LTAR KUN
MKHYEN BLA MA SKU PHRENG BSNAN NA RANG RE'I BYIN RLABS NYE
RGYUD DE, DE THAMS CAD BSTIM PAS BLA MA KUN 'DUS, RGYUD SDE
BZHI'I LHA TSOGS BSTIM PAS YI DAM KUN 'DUS, PHYOGS BCU DUS
GSUM GYI SANGS

RGYAS THAMS CAD BSTIM PAS SANGS RGYAS KUN 'DUS, NYE SRAS
BRGYAD SOGS BSTIM PAS BYANG SEMS KUN 'DUS, DPA' BO MKHA' 'GRO
BSTIM PAS MKHA' 'GRO KUN 'DUS, BSTAN SRUNG RNAMS BSTIM PAS
CHOS SRUNG KUN 'DUS SU BSAM PA KUN 'DUS

NOR BU LUGS SU BYAS PAS LHA GCIG LA MCHOD BSTOD BZLAS PAS LHA
THAMS CAD LA MCHOD SOGS KYI PHAN YON THOB PAS 'PHRUL CHE,
MCHOD PA DNGOS SU BSHAMS YOD NA MDO LTAR DKON MCHOG GI BDEN
STOBS BRJOD PA'AM, RANG LHAR GSAL PAS

SNGAGS LTAR BRLABS LA SNYING GA NAS MCHOD LHA SPROS TE BDE
GSANG 'JIGS GSUM SOGS KYI CHO GA LTAR CHU BZHI, PHYI NANG GI
NYER SPYOD DANG 'DOD YON, RGYAL SRID SNA BDUN SOGS PHUL, BSDU
NA SNGAGS TZAM GYIS 'BUL, LHA KUN 'DUS

YIN PAS SA PA RI W'A RA SBYAR CHOG, SPRO NA YAN LAG BDUN PA
PHUL, LAM RIM GSOL 'DEBS LAM MCHOG SGO 'BYED, MKHYEN SRID MA,
RTEN 'BREL BSTOD PA, BSTOD SPRIN RGYA MTSO, BYAMS BSTOD TSANGS
COD MA, DPAL LDAN SA

GSUM MA SOGS GANG MOS SKYABS GNAS KUN 'DUS DE NYID LA DMIGS
NAS DON DRAN BZHIN BRJOD NA LHA DE DANG DER MA ZAD, SKYABS
GNAS THAMS CAD LA BSTOD PAR 'GYUR BA GZHAN LA 'DRA, DE NAS
DMIGS BRTZE MAS GSOL BA BTAB PAS

@006A *, ,'JAM DBYANGS KYI PHYAG G-YAS PA'I RAL GRI'I YU BA
THUGS KAR BRTEN, RTZE MO RANG GI TSANGS BUG TU GTAD DE, THUGS
KA NAS BDUD RTZI'I RGYUN RAL GRI BRGYUD DE BABS PA SPYI GTZUG
NAS ZHUGS PAS LUS

THAMS CAD MER GYIS GANG, THOG MED NAS BSAGS PA'I SGO GSUM GYI
SDIG SGRIB DANG RMONGS MUN THAMS CAD DUD KHU DANG SOL KHU LA
SOGS PA YID DU MI 'ONG BA'I RNAM PAR PHYI ROL DU THON, LUS
SHEL GONG G-YA' DAG PA LTAR 'OD DANG 'OD ZER GYI

RANG BZHIN DU GYUR PA'I 'OD KYIS 'JIG RTEN THAMS CAD GSAL BAR
BYAS, SEMS LA SHES BYA'I GNAS PHRA RAGS THAMS CAD MA 'DRES PAR
LAM LAM SHAR BAR MOS NAS DMIGS BRTZE MA DANG AA RA PA TZA
BGRANG, 'JAM DBYANGS CHOS SKOR LTAR CHE GSAL

MYUR ZAB BZHI DANG 'CHAD RTZOD RTZOM PA'I DMIGS SKOR RNAMS
KYANG SBYAR NA DE LAS LHAG PA'I SHES RAB SGRUB LUGS ZAB PA
MED, SNGAR BLA MA SPYI BOR BSGOM YOD NA'ANG SGOM GYI SNANG BA
RMI LAM LTA BU YIN PAS DMIGS PA DE LTAR BYAS PAS CHOG MOD, BLO
LA

'CHAR MI BDE NA MDUN GYI NAM MKHAR ZHAL TSUR GZIGS NAS BZHUGS
PAR MOS KYANG RUNG, SANGS RGYAS THAMS CAD CHOS SKU DE BZHIN
NYID KYI DBYINGS SU RO GCIG PA'I KLONG NAS MKHYEN RAB 'JAM
DBYANGS, BRTZE BA SPYAN RAS GZIGS, MTHU NUS

GSANG BDAG TU SHAR BA SOGS PHYI NANG GSANG BA'I YON TAN DRAN
NAS RIGS GSUM DANG NGO BO DBYER MED DU BYAS NA RIGS GSUM DANG
RDO RJE GSUM GYI SKU'I RNAM PAR NGA RGYAL GSAL SNANG SOGS
RGYUD SDE GONG 'OG GI ZAB RGYAS KYI NYAMS LEN RDZOGS PA DANG,
MDO

@006B SDE RGYAN LAS, GLING BZHI'I CHU SNA TSOGS SO SOR 'BAB
DUS KHA DOG RO NUS THA DAD KYANG RGYA MTSOR 'DRES NA THAMS CAD
GCIG PA LTAR SEMS CAN GYI DUS NA LUNG RTOGS KYI YON TAN CHE
CHUNG MI 'DRA YANG SANGS RGYAS NAS CHOS SKU DBYER MED KYI
KLONG DU 'DRES PA

DE'I DBYINGS NAS GANG 'DUL BSTAN KYANG RTOGS PA MCHOG DMAN GYI
DBYE BA MED PA DANG, LHA GCIG KYANG KUN 'DUS YIN PA CHU CHAR
THAMS CAD 'DRES PA'I RGYA MTSO LAS CHU THIG GCIG BLANGS KYANG
KUN GYI RGYUN YOD PA LTA BU DANG, SANGS RGYAS STONG SOGS

RGYUD THA DAD DANG RDZAS RGYUN THA DAD PAR KHAS LEN DGOS KYANG
CHOS SKU DBYER MED KYI KLONG NAS BZHENGS PAR 'DRA BAS RE RE
DANG RGYUD GCIG PA'I RIGS GSUM MGON PO SOGS 'JOG DGOS, DE LHA
MIN NA LHA DE DANG DE'I GO 'PHANG 'GRUB PAR SMON LAM 'DEBS
PA'ANG

DON MED DU 'GYUR, MDOR NA MDO SDE RNAMS SU NOR BU DANG DPAG
BSAM GYI LJON PA SOGS LA RTOG PA MED KYANG GANG 'DOD 'BYUNG BA
LTAR SANGS RGYAS LA'ANG RTOG MED LHUN GYIS GRUB PA'I 'PHRIN
LAS 'CHAR NUB DANG BRAL BA 'DUL BA'I DUS LAS YOL BA MED

PAR MNGA' BA'I TSUL LA GO BA CHAGS PA GAL CHE, BLA MA'I RNAL
'BYOR GONG LTAR SKYONG MA NUS NA DGA' LDAN LHA BRGYA MA'I YAN
LAG BDUN PA RDZOGS RJES RJE YAB SRAS GSUM GYI THUGS KAR 'JAM
DBYANGS GSAL 'DEBS PA'AM, YAB SRAS GSUM 'JAM

DBYANGS SU BSGYUR BA SKYABS GNAS KUN 'DUS SU MOS PA'I PHYAG
G-YAS KYI RAL GRI RANG GI TSANGS BUG TU GTAD PA LAS BDUD
RTZI'I RGYUN BABS PA'I DMIGS SKOR RNAMS SKYONG BZHIN DMIGS
BRTZE MA DANG AA RA PA TZA BZLA, TING NGE 'DZIN GYI DBANG BZHI
LA,

@007A *, ,DPRAL PA LUS KYI GNAD CHI SA YIN PAS BLA MA'I DPRAL
PA'I AOm LAS 'OD DANG BDUD RTZI DKAR PO BYUNG BA RANG GI DPRAL
BAR THIM, LUS GANG, THOG MED NAS BSAGS PA'I SDIG SGRIB SPYI
DANG SROG GCOD SOGS

LUS KYI SDIG SGRIB, KUN SLONG NYON MONGS PA SA BON DANG BCAS
PA, BAG CHAGS SHES SGRIB PHRA MO TSUN CHAD SBYANGS, BUM DBANG
THOB, SKU'I BYIN RLABS ZHUGS, SKU RDO RJE 'GRUB PA'I NUS PA
BZHAG PAR BSAM LA DMIGS BRTZE MA DANG AA RA PA TZA BZLA,

GSUNG DANG THUGS LA DE'I RIGS 'GRE SBYOR, YI GE GSUM LAS 'OD
ZER DKAR DMAR MTHING GSUM GCIG CHAR BYUNG BA GNAS GSUM DU GCIG
CHAR THIM, GANG SNANG KUN STONG PA'I RNAM ROL DU 'CHAR BA LA
SGRIB PA'I DRI MA BAG CHAGS DANG BCAS PA

DAG; DBANG BZHI PA THOB, SKU GSUNG THUGS YON TAN 'PHRIN LAS
KYI BYIN RLABS ZHUGS, SKU GSUNG THUGS DBYER MED NGO BO NYID
SKU 'GRUB PA'I NUS PA BZHAG PAR BSAM LA DMIGS BRTZE MA BZLA,
BLA MA MDUN DU GSAL BTAB NAS PHYAG MCHOD

DANG; SPYI BOR SPYAN DRANGS NAS GSOL 'DEBS, MTHAR SNYING GAR
SPYAN DRANGS TE 'BRAL MED RJES 'DZIN GYI SMON LAM 'DEBS PA
STE, TSOGS BSAGS DUS SU MDUN GYI MKHA', ,GSOL BA 'DEBS DUS
SPYI BO'I GTZUG ,DUS RNAMS KUN TU SNYING GI

DKYIL; ;ZHES PA'I NYAMS LEN TSANG BAR BYAS NA LEGS ZHES KHRI
CHEN BSOD NAMS DBANG RGYAL BA GSUNGS, SPYIR DBU MA GSAL 'DEBS
LUGS SNA TSOGS YOD KYANG, 'DIR SPYI BO NAS SNYING GA'I BAR GYI
SGAL TSIG LA NYE BAR RTZA DBU MA GTUM MO

@007B BSGOM DUS DE'I 'OD KYIS KHA DOG DMAR POR BSHAD KYANG,
'DIR DKAR LA DMAR MDANGS CHAGS PA'AM PHYI DKAR LA NANG DMAR PA
RAG DUNG BSLANG BA LTA BU YAR SNA PHRA ZHING MAR SNA SBOM PA,
DE'I MAR SNE'I NANG TZAM DU RANG GI SNYING GZHI LA MGO

G-YON DU BSTAN NAS GNAS KYANG DMIGS PAS GYEN DU BSLANG BA
PADMA DMAR PO 'DAB BRGYAD KYI RNAM PA'I DBUS SU ZLA GDAN LA
RANG GI SHIN TU PHRA BA'I RLUNG SEMS KYI NGO BO H'Um GSAL BTAB
YOD NA DE NYID DH'I: RA BSGYUR BA'AM, YANG NA H'Um GI THIG LER
DH'I:

BSAM; BLA MA MDUN DU GSAL BTAB TSE, DPAL LDAN RTZA BA'I BLA MA
RIN PO CHE, ,BDAG GI SPYI BOR PAD ZLA'I STENG BZHUGS LA, ,ZHES
SOGS KYIS SPYI BOR SPYAN DRANGS, DE LA DMIGS NAS BLA MA RIN PO
CHE BDAG GI BLO CHOS SU 'GRO BAR BYIN GYIS RLOBS,

SOGS GSOL 'DEBS BYA STE, BLO CHOS SU 'GRO BA CHUNG DU DANG
THUN MONG BA'I LAM RIM DAL 'BYOR RNYED DKA' ZHING RING DU MI
GNAS PA'I 'CHI BA DANG NGAN 'GRO'I SDUG BSNGAL RJAS SU DRAN
NAS SKYABS 'GRO LAS 'BRAS LA SLOB PA DANG, CHOS LAM DU 'GRO

BA 'DIR MI 'DUG PA CHAD DAM GANG LTAR CHOS LAM DU 'GRO BA'I MA
MTHA' 'BRING DANG THUN MONG BA'I LAM RIM STE, SNGA MA CHOS YIN
KYANG 'KHOR BA'I MNGON MTHO 'GRUB BYED 'KHOR BAR 'KHOR BYED
LAS GROL BYED KYI RGYUR MA SONG, NGES 'BYUNG GIS 'KHOR BA

MTHA' DAG SRIN MO'I GLING LTAR MTHONG BA'I SKYO SHAS KYIS DE
LAS THAR 'DOD SHUGS DRAG SKYES NA GANG BYAS 'KHOR BA LAS LDOG
PA'I THABS SU 'GRO, BYANG CHUB KYI SEMS DE LAS MTHO BAS CHOS
LAM DU SONG BA'I MA MTHA' SKYES BU 'BRING NAS BZHAG,

@008A *, ,DE DAG GIS THEG PA CHE CHUNG GI LAM SDUD PAS SKYES
BU GSUM GYI LAM RIM LA GSHAR SBYANGS 'GRO, SGRUB PA'I BAR CHAD
NA TSA DANG RKYEN PHRA MO'I RIGS GRAGS CHE YANG DNGOS NI RANG
RGYUD LA RTAG PAR GNAS PA'I

NGAR 'DZIN DANG GCES 'DZIN, DES BSKYED PA'I DUG GSUM NI DGE
BA'I BSAM PA RGYUN CHAGS SU 'JUG PA'I BAR CHAD DRAG SHOS DANG,
DE LAS KYANG NGOS ZIN DKA' BA, BU STON LA LCAGS SMYUG GTAD BA
DANG, KHA RAG SGOM CHUNG LA

GLAG MA RNYED PA'I LO RGYUS BDEN PA'I NGES PA CI YOD, GANG
LTAR BKA' BOD KYI GZHUNG LA THOS BSAM DANG 'CHAD NYAN SOGS
BSTAN PA'I BYA BRGYA CHEN POR SNANG BA DAG KYANG SGRUB PA
SNYING POR BYAS NAS TSE GCIG LA SANGS RGYA BA'I BAR CHAD DU
'GRO

LUGS ZHIG KYANG PHAL BA LA YOD PAS DES MTSON NAS CHOS KYI BAR
CHAD NGOS ZIN PAR BYAS LA 'GOG DGOS, RTAG 'DZIN NAS RGYUN
MTHA'I NGO SKAL GYI SPANG BYA PHRA MO'I BAR GYI PHYIN CI LOG
GI BLO 'GAG PA, SNANG SHAS KHA BRI BA NAS STOBS BCU'I BAR

GYI PHYIN CI MA LOG PA'I BLO SKYE BA, DE RNAMS DUS GCIG LA MI
YONG BAS THOG MAR GAL CHE BA BYAMS SNYING RJE BYANG CHUB KYI
SEMS 'BYONG ZHING, ZAB MO'I LTA BA MA NOR BA SKYE BA STE LAM
THUN MONG BA DANG, THUN MONG MA YIN PA SKU GNYIS KYI LAG RJES

'JOG BYED MTSAN BCAS MTSAN MED DANG, LAM RIM PA GNYIS KYI
RTOGS PA KHYAD PAR CAN TSE 'DI NYID LA SKYE PAR GSOL BA 'DEBS
PA STE, THUN GCIG LA CHOS KYI PHUNG PO BRGYAD KHRI BZHI STONG
GI GNAD 'DUS PA MDO SNGAGS KYI LAM GYI RIM

@008B PAS SNYIGS DUS KYI TSE THUNG GCIG LA SANGS RGYAS KYI SAR
BGROD PA'I LAM CHA TSANG LAM NOR BA KHRIGS CHAGS SU NYAMS SU
BLANG DU YOD PA 'DI 'DRA RJE BLA MA'I BKA' SROL 'DI'I THUN
MONG MA YIN PA'I KHYAD CHOS YIN PAS CHIG BRGYUD BYAS PA'I GNAD
NGOS ZIN

DGOS; RANG RES TSIG RGYUN DU KHA NAS 'DON BZHIN BA YIN KYANG
DON BLO LA SHAR NAS MYONG BA THON PA GAL CHE, DAM PA GONG MA
RNAMS TSIG TZAM NE TZO'I MA nI DANG, SEN MO GZAD CES THUGS MI
DGYES, RI KHROD DBANG PO MKHAS GRUB BSTAN 'DZIN

PAS; BTON NAS CI BYED, BSAM BLO THONGS GSUNGS, RI KHROD PA
ZHIG GIS NGA TSOS BZLAS BRJOD PHRAN BU BYAS PA 'DI LA PHAN YON
CI YOD ZHUS PAR, NGAG 'KHYAL GYI NYES PA 'GOG MOD GSUNGS, BLO
KHA NANG DU PHYOGS NAS ZHIB TU BSAM

PAS RTAG 'DZIN DANG BDEN 'DZIN GYI 'DZIN TSUL LA GNOD BYED SGO
SNA TSOGS NAS 'BAB PAR MTHONG STE BLO'I 'GYUR BA THON NA LOG
'DZIN 'PHRAL LA LDOG PAS NYAMS LEN GNAD DU 'GRO BA DES GZHAN
LA RIGS 'GREL, DE NAS, DPAL LDAN RTZA BA'I BLA MA

RIN PO CHE, ,BDAG GI SNYING GAR PAD ZLA'I STENG BZHUGS LA,
,ZHES SOGS BRJOD PAS BLA MA'I SKU MTHEB SOR GANG TZAM DU GYUR
PA DBU MA NAS MAR BYON NAS RANG SEMS DH'I: RA GSAL BA LA THIM,
DE MA THAG DBU MA'I NANG BDUD RTZIS KHRIGS MER TE

GTAMS; RANG SEMS DH'I: YIG DANG, BLA MA DANG RJE RIN PO CHE YI
DAM 'JAM DBYANGS RNAMS NGO BO DBYER MED DU MOS NAS DH'I: LA
MNYAM PAR BZHAG, DH'I: LAS RANG SEMS 'JAM DBYANGS KYI SKUR
BZHENGS KYANG CHOG, PADMA KHA 'UB KYIS 

@009A *, ,'DUS BA RAL BA'I RTZE DANG MNYAM PAR SNYING GZUGS DOD
PA'I NANG 'OD KYIS KHYAB PAS SEMS BDE CHAM CHAM SONG, RANG 'JAM
DBYANGS SU GSAL BA'I THUGS KA'I DH'I: LAS 'OD 'PHROS PAS SNYING
GI RTZE MOR RDO

RJE RTZE LNGA PA RI RAB LTAR LCI BA'I REG BYA DANG LDAN PAS
MNAN, YANG DH'I: LAS 'OD 'PHROS PAS RDO RJE'I DPUS RA'I NANG
H'Um YIG BSAM, DE LAS 'OD ZER PHRENG THAG DANG SNGAGS PHRENG
RDOG GI RNAM PAR SNYING GI MGO NAS MJUG GI BAR DMIGS BRTZEM DANG

AA RA PA TZAS G-YAS SKOR DU GU GU LTAR DKRIS PAS SNYING RLUNG
SEL BA'I GDAMS PAR 'GYUR, RANG SEMS RJE BLA MAR GSAL BA DE NYID
GSANG BA 'DUS PAR BZHENGS NAS CHOS SKU DBYER MED KYI RNAL 'BYOR
SKYONG BA DANG, DUS RGYUN DU'ANG RANG SEMS

RJE BLA MAR GSAL BA DE BYAMS 'JAM DBYANGS SPYAN RAS GZIGS SOGS
GANG 'DUL GYI SKU'I RNAM PAR MOS CHOG, BZA' BTUNG BDUD RTZIR
BYIN GYIS BRLABS NAS SNYING GA'I RJE BLA MA MCHOD PA DANG, GOS
LHA RDZAS KYI GOS SU BSAM NAS SNYING

GA'I LHA LA NA BZA' PHUL, SPYOD LAM THAMS CAD DU SKANG CIG KYANG
MA BRJED PAR RJE BTZUN 'JAM DBYANGS DANG DBYER MED PA'I BLA MA
SNYING GAR 'BRAL MED DU BSTEN PA'I RNAL 'BYOR NYAMS LEN GYI
MTHIL DU BYAS NA, DGE BSHES RMOG LCOG PA

RIN CHEN BRTZON 'GRUS KYIS, SPYAN RAS GZIGS DKAR NA DKAR, RJE
BTZUN MA RANG DMAR NA'ANG DMAR, KYE RDO RJE RANG SNGO NA'ANG
SNGO, NGA NI BLA MA'I SNANG BA DANG SKAD CIG KYANG MA BRAL BAS
TSE GCIG GI SANGS RGYAS DE DA YONG YONG

@009B 'DRA; GSUNGS PA LTAR SPYOD LAM THAMS CAD DON LDAN DU 'GRO
ZHING RING BO MI THOGS PAR SANGS RGYAS 'THOB PA RTEN 'BREL GYI
CHOS NYID YIN ZHES KHRI BSOD NAMS DBANG RGYAL PAS YANG YANG
GSUNGS GSUNG, THOS BSAM SGOM SGRUB GNAD DU 'GRO PA BLA

MA'I SNANG BA DANG MA BRAL BA LA RAG LAS PAS CHOS GRVA'I SKU RIM
GYI 'GRO BLA MA SNYING GAR SPYAN 'DREN PA'I TSIGS BCAD TZAM
BRJOD PA BLA MA 'JAM PA'I DBYANGS KYI RNAL 'BYOR DANG RGYUN DU
MA PRAL BA DGOS PA SHES CHED DANG, TSOGS NAS 'JIGS BYED

GSUNGS PAS YI DAM 'JAM DBYANGS, DRUG CU PA DANG GTOR BSNGOS BYAS
PAS CHOS SKYONG 'JAM DBYANGS DANG, SKYES BU GSUM GYI LAM GYI
'GROS DANG BSTUN PA'I CHOS SRUNG BSTEN PA'I GNAD TSANG BAR MDZAD
PA GO DGOS, RTZOD PA'I LUS KYI RNAM

'GYUR GYI STENG NAS KYANG BLA MA YI DAM DRAN PA SOGS NYAMS LEN
DU 'KHYER BA'I GNAD MANG BAS BLA MA LA GSOL BA BTAB STE 'BAD NA
THOS BSAM GONG DU 'PHEL NAS DAL 'BYOR LA SNYING PO LON, CHOS
KYIS BSTAN PA DANG RANG GZHAN LA PHAN THOGS PA YONG, DE

LTAR SNYING DBUS KYI BLA MA RANG 'CHI KHA'I BAR DU MI BSDU
ZHING, SLAR BLA MA'I RNAL 'BYOR BSKYANGS RES KYIS SNGAGS KYI
DKRIS LHOD DE SNYING GA'I BLA MA LA BSTIM PA DANG, CHO GA GZHAN
LA 'JUG TSE RANG SEMS DANG DBYER MED PA'I BLA MA LHA DE DANG
DE'I

SKUR BZHENGS PAR MOS, BLA MA'I RNAL 'BYOR 'DIS MTSON NAS KUN
MKHYEN BLA MAS PHA BONG KHAR BKA' RTZOM GNANG BA RNAMS MDO SMAD
'DI KA'I GDUL BYA'I NYAMS LEN LA GTZO POR DGONGS PA'I DGOS PA
CAN SHA STAG YIN, DE LTAR BDAG

@010A GIS 'DI LTAR BSHAD PA TSIG SBYOR DMAN YANG DON BLA MAS
GSUNGS PA GZHIR BZHAG NAS ZHUS PA YIN PAS THAMS CAD KYIS BSTAN
'GRO'I PHAN BDE THUGS LA BCANGS TE THOS BSAM BSHAD SGRUB ZUNG DU
'BREL BA'I SGO

NAS DON GNYIS LHUN GYIS GRUB PA MDZOD CES GDAMS SO, ,ZHES MKHAS
GRUB CHIG BRGYUD KYI BLA MA'I RNAL 'BYOR GYI BRJED BYANG 'DI
YANG DMIGS PA MED PA'I THUGS RJE CHEN PO DANG LDAN PA BKA' DRIN
ZLA MED ^ 'JAM

DBYANGS BLA MA DKON MCHOG RGYAL MTSAN DPAL BZANG PO DANG, SMRA
BA'I DBANG PHYUG 'JAM DBYANGS BLA MA DKON MCHOG DGYES PA'I BLO
GROS RNAM GNYIS LAS 'DI'I NYAMS KHRID LEGS PAR THOB PA'I TSE DGE
SLONG SHES RAB RGYA MTSOS DRAN GSO

TZAM DU BRIS PA'O,, ,,AOm SVASTI, CHOS SRID 'BYOR BA'I MDZOD
DANG DGE BCU LDAN,, ,,DGA' LDAN RAB RGYAS ZHES BYA'I RGYUD GRVA
CHER,, ,,KUN MKHYEN 'JAM DBYANGS BZHAD PA YAB SRAS

KYI; ;THUGS RJES CHOS SBYIN 'DZAD MED RGYUN 'DI SPEL,, ,,MANGGA
LAm,,

@010B [BLANK PAGE]
