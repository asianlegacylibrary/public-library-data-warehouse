@043B *, ,'DUS BA'I DMAR KHRID ZLO BZANG DGONGS RGYAN BZHUGS
SO,, *, ,BLA MA RDO RJE 'CHANG LA PHYAG 'TSAL LO, ,'DIR RGYUD
KYI RGYAL PO DPAL GSANG BA 'DUS PA'I RDZOGS RIM ZAB MO NYAMS SU
LEN PA

LA SNGON 'GRO DANG DNGOS GZHI GNYIS, DANG PO LA SKYED RDZOGS
THUN MONGS PA'I SNGON 'GRO DANG, RDZOGS RIM THUN MONG MA YIN
PA'I SNGON 'GRO GNYIS LAS, DANG PO NI, LAM THUN MONG BAS RGYUD
SBYANGS

TE LUGS 'DI'I DKYIL 'KHOR DU DBANG BSKUR BA LEGS PAR MNOS NAS
DAM TSIG DANG SNGOM PA TSUL BZHI DU BSRUNG PA'O, ,GNYIS PA LA
'GRAL RKYEN SDIG SGRIB SPYONG BA RDO RJE SEMS DPA'I BSGOM BZLAS

DANG; MTHUN MTHUN RGYEN TSOGS SOGS PA BLA MA'I RNAL 'BYOR GNYIS,
DANG PO LA RTEN GYI STOBS BSGRUB PA'I YAN LAG SKYABS 'GRO SEMS
SKYED BSGOM PA DANG RDOR SEMS BSGOM BZLAS DNGOS GNYIS

LAS; DANG PO NI, STAN BDE BA LA LUS GNAD BCAS LA RANG RGYUD LA
LEGS PAR BRTAGS TE DEG SEMS KHYAD PAR CAN GYI NGANG NAS, MDUN
GYI NAM MKHAR SENG GE BRGYAD KYIS BTEGS PA'I RIN PO

CHE'I KHRI YANGS SHING RGYA CHE BA'I STENG DU SNA TSOGS PADMA
'DAB MA BSAM GYIS MI KHYAB PA DANG LDAN PA'I STENG DU NYI MA'I
DKYIL 'KHOR GYI GDAN LA RTZA BA'I BLA MA LA DNGOS BRGYUD KYI BLA
MA YI DAM SANGS RGYAS BYANG

SEMS DPA' BO MKHA' 'GRO BSTAN SRUNGS YE SHES PA'I TSOGS KYIS
BSKOR BA, RANG RANG GI MDUN NA RANG RANG GIS GSUNGS PA'I LUNG GI
CHOS RNAMS 'OD KYI RANG BZHIN CAN GYI PO TI'I RNAM PAR YOD PA'I

SKYABS YUL SKAD CIG GIS GSAL GDAB, RANG GI MTHA' SKOR NA RIGS
DRUG GI SEMS CAN THAMS CAD SA'I DREG PA BZHIN DU SMUG SHIG GE
YOD PAR BSAM LA, RANG GZHAN RNAMS THOG MA MED PA

@044A *, ,NAS 'KHOR BAR SDUG BSNGAL GYIS MNAR TSUL DANG, DA DUNG
RANG RGYUD LA SDUG BSNGAL GYI RGYU SNA TSOGS PA ZHIG YOD PAS
SKYABS CIG MA BRTEN NA SDUG BSNGAL DPAG TU MED PA

MYONG DGOS TSUL RNAMS BSAM NAS, DE LTAR BU'I SDUG BSNGAL LAS
SKYOB PA NUS PA SU LA YOD NA MDUN NA BZHUGS PA'I BLA MA DKON
MCHOG RNAMS LA YOD PAR YID CHES PA'I DAD PA CHEN POS

BDAG GZHAN SEMS CAN THAMS CAD SDUG BSNGAL DE DAG LAS BSKYAB TU
GSOL SNYAM PAS RANG GZHAN THAMS CAD KYIS MGRIN GCIG TU BRJOD PAR
MOS NAS, YID KYI ROL PA DRI MED ZLA 'DRAS BSGRUB,

ZHES SOGS MANG NYUNG SKABS BSTUN BZLA ZHING BDUD RTZI 'BEBS
SBYANG GI DMIGS PA, BSAM DANG RNAM PAR SMIN PA DAG GYUR PAS,
ZHES SOGS KYIS BYANG CHUB TU SEMS BSKYED PA, SEMS

CAN THAMS CAD KYIS SOGS KYIS TSAD MED BZHI BSGOM PA RNAMS BYA'O,
,GNYIS PA RDOR SEMS BSGOM BZLAS DNGOS NI, RANG LHAR GSAL BA'I
RAL BA'I THOR COG GI RTZER NGO BO BDE STONG DBYER

MED KYI YE SHES YIN PA LA RNAM PA PAm YIG DBU CAN GYI RNAM PA
CAN MDO GA DUNG LTAR DKAR BA GCIG SKAD CIG NYID LA THOL GYIS
BYUNG BA 'OD DU MER GYIS ZHUB LAS PADMA DKAR ZHING 'TSER LA RTZA
BAR DMAR MDANGS

YOD BA'I 'DAB MA BRGYAD PA ZHIG TU GYUR PAR BSAM, DE'I ZE'U
'BRU'I STENG GI DBUS SU AA YIG DKAR PO CHU LAS CHU BUR RDOL BA'I
TSUL GYIS BYUNG BA 'OD DU ZHU BA LAS ZLA BA'I DKYIL 'KHOR DKAR
BA SIL NYA

GANG BA CHU SHEL GYI MDOG CAN ZHIG TU GYUR BA'I STENG GI DBUS
SU, H'Um YIG DUNG GI MDOG CAN ZHIG CHU LAS CHU BUR LTA BUR THOL
GYIS BYUNG BA 'OD DU ZHU BA LAS RDO RJE DKAR PO RTZE LNGA PA
GYEN DU 'GRENG BA'I LTE BAR

@44B H'Um YIG DUNG GI MDOG CAN PHYI BLTAS NANG GSAL GYI RNAM PA
CAN ZHIG TU GYUR BAR BSAM, DE LTA BU'I RDO RJE'I DBUS KYI H'Um
YIG LAS 'OD ZER SDOM GYI BA THAG LTA BU DPAG TU MED PA'I SNA LA
RDO RJE SEMS

DPA' YAB YUM ZUNG RE RE 'PHROS PA, SEMS CAN THAMS CAD KYI SPYI
BOR 'KHOD PA'I SBYOR 'TSAMS NAS BDUD RTZI'I RGYUN BABS PA SEMS
CAN RNAMS KYI SPYI BO NAS ZHUGS LUS THAMS CAD GANG DRI MA

THAMS CAD DAG PAR BYAS TE, RDO RJE SEMS DPA' RNAMS 'OD DU ZHU
NAS SEMS CAN THAMS CAD LA THIM PAS SEMS CAN THAMS CAD RDO RJE
SEMS DPA'I GO 'PHANG LA BKOD DE 'OD ZER RNAMS TSUR 'DUS

NAS H'Um YIG LA THIM, ,'OD ZER LA LA'I SNA LA MCHOD PA'I LHA MO
DPAG TU MED PA SPROS PA RNAMS KYIS, PHYOGS BCU'I RGYAL BA SRAS
BCAS THAMS CAD MCHOD PAS MNYES PAR BYAS TE DE RNAMS KYI SKU

GSUNG THUGS KYI BYIN BRLABS THAMS CAD BDUD RTZI'I RNAM PAR 'OD
ZER LA 'KHRIL TE BYUNG BA DANG, MCHOD LTA 'OD ZER DANG BCAS PA
RNAMS TSUR 'DUS TE H'Um YIG LA THIM, RDO RJE H'Um YIG DANG BCAS
PA

'OD DU ZHUB YONGS SU GYUR PA LAS, RDO RJE SEMS DPA' SKU MDOG
DKAR PO YUM DANG BCAS PA DANGS GSAL 'OD KYI RANG BZHIN CAN MNGON
RTOGS LTAR BSGOM, DE'I SPYI BOR AOm DKAR PO, ,

MGRIN PAR A'A: DMAR PO, THUGS KHAR ZLA BA'I DKYIL 'KHOR CHU SHEL
KYI MDOG CAN GYI DBUS SU H'Um YIG DUNG GI MDOG CAN, DE LAS 'OD
ZER 'PHROS TE BDE STONG NAM MKHA'I DBYINGS NAS DPER

NA NAM MKHA' GA-YA' DAG LA SPRIN DKAR PO BLO BUR DU THOL GYIS
BYUNG BA LTAR, BSGOM PA DANG 'DRA BA'I YE SHES PA RDO RJE SEMS
DPA' YAB YUM THOL GYIS BYUNG BA MDUN GYI NAM MKHAR SPYAN DRANGS,

@45A *, ,THUGS KHA NAS MCHOD PA'I LHA MO DPAG TU MED PA SPROS TE
MCHOD PA PHUL BAS MNYES PAR BYAS, DZA ZHES BRJOD PAS MI THOG TU
MI RTZEGS PA LTAR SPYI BO'I RDO RJE SEMS DPA'I

SPYI GTZUG TU DKUGS, H'Um ZHES BRJOD PAS DNGUL CHU LA DNGUL CHU
BCUG PA BZHIN DAM TSIG PA LA BZHUGS, BAm ZHES BRJOD PAS CHU LA
CHU BZHAG PA BZHIN DAM TSIG PA DANG DBYER MED DU CING, HO

ZHES BRJOD PAS RGYAL PO RANG GI BLON 'BANGS RNAMS KYI NANG NAS
GANG LA THUGS RTZIS CHE BA DE'I DBANG DU 'GYUR BA LTAR DGYES PA
CHEN POS DAM TSIG PA DANG 'BRAL MED DU BZHUGS PAR BSAM, SLAR

YANG 'OD ZER 'PHROS TE PHYOGS BCU'I RGYAL BA THAMS CAD RIGS LNGA
YAB YUM KYI RNAM PAR MDUN GYI NAM MKHAR SPYAN DRANGS, SNGAR
BZHIN MCHOD, DE BZHIN GSHEGS PA THAMS CAD KYIS MNGON PAR

DBANG SKUR DU GSOL, ZHES GSOL BA BTAB PAS RGYAL BA RNAMS KYIS
DBANG BSKUR BA'I DGONGS PA MDZAD, YUM LNGAS BUM PA DKAR PO BDUD
RTZI LNGAS GANG BA BZUNG NAS, AOm SARBATA TH'A GA

TA ZHES SOGS GSUNGS SHING SPYI BO NAS DBANG BSKUR BAS SKU YE
SHES KYI BDUD RTZIS GANG, CHU LHAG MA YAR LUD PA SPYI GTZUG TU
GNAS PA YONGS SU GYUR PA LAS MI BSKYOD PAS DBU BRGYAN PAR BSAM,

DE NAS RNAM PAR SUN 'BYIN PA'I STOBS TSE 'DIR BSAGS PA'I SDIG
BDRAN LAM DU GYUR PA DANG, THOGS MED NAS BSAGS PA'I SDIG PA
RNAMS KYANG YID YUL DU BYAS TE 'GYOD PA DRAG POS, BCOM LDAN 'DAS
RDO RJE

SEMS DPA' ZHES SOGS KYI GSOL BA RTZE GCIG TU BTAB PAS, RDO RJE
SEMS DPA'I THUGS KHAR THUGS KUN RDZOB BYANG CHUB KYIS SEMS ZLA
BA'I DKYIL 'KHOR 'O MA'I MDOG CAN NAM CHU SHEL GYI MDOG CAN
MAndA LA KHA SBU PA BA LTA BU,

@45B DE'I STENG DU THUGS DON DAM BYANG CHUB KYI SEMS H'Um YIG YI
GE BRGYA BA'I SNGAGS PHRENG GIS BSKOR BA'I RNAM PA CAN DU GYUR
BA'I, H'Um YIG SNGAGS 'PHRENG DANG BCAS PA LAS 'OD ZER 'PHROS TE
SEMS CAN RNAMS

RDO RJE SEMS DPA'I GO 'PHANG LA BKOD PA SNGAR BZHIN DANG, YANG
'OD ZER 'PHROS TE SNGAR LTAR RGYAL BA SRAS BCAS RNAMS MCHOD PAS
MNYES BAR BYAS PAS, DE RNAMS KYI SKU GSUNG THUGS KYI YON

TAN RNAMS BDUD RTZI 'OD ZER GYI RNAM PAR DPER NA SHING LA 'KHRIL
TE DKAR RTZI 'BABS PA LTAR, THUGS KHAR PHOG PA'I 'OD ZER LA
'KHRIL TE SNGAGS PHRENG H'Um DANG BCAS PA LA THIM PAS RDO RJE
SEMS DPA' MTHU

STOBS DANG GZI BRJID PHUN SUM TSOGS PAR GYUR BAR BSAM NAS YI GE
BRGYA PA BZLA ZHING DMIGS PA NI, SNGAGS PHRENG H'Um DANG BCAS PA
LAS BDUD RTZI DKAR PHROM PHROM BYUNG, RDZA SO MA LAS CHU THOGS

MED DU 'BYUNG BA LTAR, RANG RANG GI THAD KYI ZLA BA LAS THOGS
MED DU THON NAS SKU'I DBYIBS BRGYUD DE YAB YUM GYI SBYOR 'TSAMS
NAS THON, ZLA DKYIL GYI STENG NAS SNGAR LTAR BABS, PAD 'DAB KYI

GSE BA NAS THON TE RANG GI SPYI BO'I TSANG BUG NAS ZHUGS, SPYI
GTZUG NAS RKANG MTHIL GYI BAR GYI LUS THAMS CAD GANG, SDIG SGRIB
BAG CHAGS DANG BCAS PA THAMS CAD DKAN GZAR POR ME MA

MUR GYI ZAL BA NYOR RE YOD PA CHUS DENG PA BZHIN DUD KHU DANG
SOL KHU'I RNAM BAR 'OG SGO NAS BTON, LUS SHEL GONG GA-YA' DAG PA
LTAR DANGS GSAL 'OD KYI RANG BZHIN CAN DU GYUR PAR BSAM, ,

GTZO BOR H'Um YIG YI GE BRGYA BA'I SNGAGS PHRENG DANG BCAS PA
'OD ZER 'BAR BA'I GONG BU'I RNAM PA CAN LA RTZE GCIG TU DMIGS
NAS BZLA, RE 'GA' SNGAGS 'PHRENG H'Um DANG BCAS PA LAS 'OD ZER
NYI MA

@46A *, ,'BUM GYI 'OD LTA BU 'PHROS TE SPYI BO DANG BA SPU'I SGO
THAMS CAD NAS ZHUGS PAS, MUN KHUNG DU SGRON ME SPAR BAS MUN PA
KAR SONG CHA MED DU YAL 'GRO BA LTAR, SDIG SGRIB BAG

CHAGS DANG BCAS PA SANGS KYIS DAG BAR BSAM, RE 'GA' BDUD RTZI'I
RGYUN BABS PA SPYI BO NAS ZHUGS PAS LUS KYI NAD GDON THAMS CAD
RNAG KHRAG CHU SER SDIG SPRUL SBAL LCOD LA SOGS PA'I

RNAM PAR 'OG SGO GNYIS NAS BTON PAR BSAM, RE 'GA' SNGAR LTAR DON
GNYIS BYAS PA'I DMIGS PA BYA, DE LTAR BU'I DMIGS PA RNAMS RE MOS
KYI TSUL DU BSKYANG ZHING, YI GE BRGYA PA GANG MANG

BZLAS PA'I MTHAR NYES PA LAS SLAR LDOG PA'I THABS PHYIN CHAD
SDIG PA SROG LA BABS KYANG MI BYA SNYAM PA'I SDOM SEMS DRAG POS,
BDAG GIS THOGS MED NAS DA LTA'I BAR DU MI SHES PA'AM MA RIGS

PA RMONGS PA'I DBANG GIS SDOM PA GSUM GYI DAM TSIG DANG 'GAL BA
LA SOGS PA'I NYES LTUNG DPAG TU MED PA BSAGS YOD PAS DE RNAMS
KYI RNAM PAR SMIN PA MYONG BAR MI 'GYUR BAR BYIN GYIS BRLANGS

DU GSOL SNYAM PAS, BDAG NI MI SHES RMONGS PA YIS, ZHES SOGS
BRJOD PAS RDO RJE SEMS DPA'I THUGS KHA'I SNGAGS PHRENG H'Um DANG
BCAS PA LAS 'OD ZER 'PHROS TE SNGAR LTAR DON GNYIS BYAS,

SEMS CAN THAMS CAD RDO RJE SEMS DPA'I GO 'PHANG LA BKOD PA DANG
MCHOD YUL THAMS CAD 'OD DU ZHU NAS RDO RJE SEMS DPA' LA THIM,
RDO RJE SEMS DPA'I ZHAL NAS RIGS KYI BU ZHES SOGS

GSUNGS NAS DGYES BZHIN DU 'OD DU ZHU STE RANG GI TSANGS BUG NAS
ZHUGS, DBU MA'I NANG BRGYUD DE SNYING KHA CHOS KYI 'KHOR LO'I
DBUS KYI MI SHIGS PA'I THIG LE SHIN TU PHRA BA'I RLUNG SEMS NGO
BO DBYER

@46B MED PA LA THIM PAS, RLUNG SEMS DE LAS RDO RJE SEMS DPA' YAB
YUM GYI SKUNG BZHENGS PAR MOS LA RTZE GCIG TU MNYAM PAR BZHAG
,DE LTAR BU'I BSGOM BZLAS KYI MGO 'JUG THAMS CAD SNANG STONG

SGYU MA LTA BU'I DANG NAS BYED PA DANG, 'KHOR GSUM MI DMIGS PAS
RGYAS 'DEBS PA NI STONG NYID LA BRTEN PA DANG, YI GE BRGYA PA
BZLA BA NI GZUNG SNGAGS ZAB MO LA BRTEN PA DANG, MTHAR

'JAM DPAL DPA' BO ZHES SOGS KYIS RDZOGS BYANG DU BSNGO BA NI MDO
SDE ZAB MO LA BRTEN PA'I GNYEN PO KUN TU SPYOD PA'I STOBS SU
'GYUR BAS DE LTAR BYA ZHING, TSUL 'DI LTA BU LA STOBS BZHI DANG

GNYEN PO KUN TU SPYOD PA'I STOBS GSUM KYANG CHANG PAS SDIG PA
'DAG PA'I THABS MCHOG TU GYUR PA YIN NO, ,GNYIS PA MTHUN RKYE NA
TSOGS SOG PA BLA MA'I RNAL 'BYOR BSGOM PA'I TSUL NI, RANG LHAR

GSAL BA'I RAL BA'I THOR COG GI RTZER SENG GE BRGYAD KYIS BTEGS
PA' RIN PO CHE'I KHRI'I STENG DU, BDE STONG DBYER MED KYI YI
SHES KYI NGO BO BAm SER PO CIG THOL GYIS BYUNG BA 'OD DU ZHU BA
LAS SNA TSOGS PADMA

'DAB MA BRGYAD BA, PHYOGS BZHI'I 'DAB MAD MAR, ME RLUNG GNYIS
SER, BDEN BRAL LJANG, DBANG LDAN NAG ,LTE BA LJANG, GE SAR SER
BA, DE'I STENG DU SHES RAB STONG BA'I YE SHES KYIS NGO BO

RAmD MAR PO LAS NYI MA'I DKYIL 'KHOR, DE'I STENG DU THABS BDE BA
CHEN PO'I YE SHES KYI NGO BO AA DKAR PO LAS ZLA BA'I DKYIL
'KHOR, DE'I STENG DU NGO BO DUS GSUM SANGS RGYAS THAMS CAD 'DUS
PA'I

BDAG NYID RANG GI DRIN CAN RTZA BA'I BLA MA YIN PA LA; RNAM PA
RDO RJE 'CHANG SKU MDOG SNGON PO DANGS GSAL 'OD KYI RANG BZHIN
CAN, ZHAL GCIG PHYAG GNYIS PA RDONG DRIL 'DZIN PA RIN PO CHE'I
RGYAN GYIS BRGYAN
@47A *, ,ZHING DAR SNA TSOGS KYI NA BZA' KLUBS PA, RANG 'DRA'I
YUM RDO RJE DBYINGS PHYAG MA DANG MNYAM PAR SBYAR BA'I SKU LAS
'PHROS PA'I 'OD KYI PHUNG PO'I DBUS NA RDO RJE SKYIL KRUNG GIS
BZHUGS

PA; DE'I THUGS KHAR MI BSKYOD PA SOGS SKU LA LHA SO GNYIS DANG
MTSAN DPE'I DPAL 'BAR BAS MTSAN ZHING LTA BAS NGOMS PAS MED PA,
MTHONG BA TZAM GYIS DAD PA'I SPU LONG GA-YO BAR BYED PA'I GZI
MDANGS

CAN; GSUNG YAN LAG DRUG CU DANG LDAN PA GSUNG GCIG NYID DU
GSUNGS KYANG DU MA NYID DU SO SOR GO BA, THUGS MKHYEN BRTZE'I
BDAG NYID SHES BYA THAMS CAD MNGON GSUM DU GZIGS SHING 'GRO BA
KUN LAM BU

GCIG PA LTAR BRTZE BA, 'PHRIN LAS KYI BKOD PA 'JIG RTEN GYI
ZHING KHAMS DPAG TU MED PAR CHOS 'KHOR BSKOR BA LA SOGS PA'I
MDZAD PA BCU GNYIS KYI TSUL STON BZHIN PA'I SPYI BOR AOm DKAR
PO, ,MGRIN PAR

A'A: DMAR PO, ,THUGS KHAR H'Um SNGON PO, ,LTE BAR S'A SER PO,
,GSANG BAR HA LJANG KHU RNAMS 'OD ZER 'PHRO BA DANG BCAS PA GSAL
GDAB, THUGS KHA'I H'Um LAS 'OD ZER 'PHROS PAS RTZA BA'I BLA MA
LA DNGOS

BRGYUD KYI BLA MA YI DAM SANGS RGYAS BYANG SEMS DPA' BO DPA' MO
BSTAN SRUNGS YE SHES PA'I TSOGS NAM MKHA' GANG BAS BSKOR BA MDUN
GYI NAM MKHAR SPYAN DRANGS, MTHA' SKOR GYI YE SHES PA THAMS

CAD RTZA BA'I BLA MA YE SHES PA LA THIM, RTZA BA'I BLA MA YE
SHES PA RDOR SEMS KYI SKABS LTAR DGUG GZHUG BCINGS MNYES BYAS
LA, SPYI BO'I BLA MA SKYABS GSUM KUN 'DUS KYI RO BOR BLTAS TE

BSAGS SBYANG GI GNAD BSDUS PA YAN LAG BDUN PA 'BUL BA LA, THOG
MAR PHYAG 'TSAL BA'I YAN LAG NI RANG GI LUS DPAG TU MED PA, DE
RE RE LA MGO DPAG TU MED PA, DE RE RE LA KHA DPAG

@47B TU MED PA, DE RE RE LA LCE DPAG TU MED PA, SOGS BLOS GANG
LCOGS SPRUL NAS DE RNAMS KYIS LUS KYIS PHYAG DANG NGAG GIS BSTOD
PA BYED PAR BSAM LA, GANG GI DRIN GYIS BDE CHEN GNAS

ZHES SOGS DANG, BLA MA SANGS RGYAS ZHES SOGS DANG, MI BSKYOD RDO
RJE ZHES SOGS DANG, GANG ZHIG GZUGS DANG ZHES SOGS GDON, GNYIS
PA MCHOD PA'I YAN LAG NI, RANG

GI SNYING KHA NAS MCHOD PA'I LHA MO MDZES SHING YID DU 'ONG BA'I
ME TOG MA DKAR MO, ,BDUG SPOS MDUNG KHA, SNANG GSAL MA DMAR SER,
DRI CHAB MA LJANG KHU, ZHAL ZAS MA KHRA MO, ,GZHAN

YANG KHA DOG SNA TSOGS PA RGYAN GYIS BRGYAN PA, PHYAG NA RIN PO
CHE'I SNOD BZANG PO'I NANG DU CHU BZHI LA SOGS PA DANG ROL MO LA
SOGS PA'I MCHOD RDZAS BSAM GYIS MI KHYAB PA THOGS PA DPAG TU MED
PA

SPROS TE MCHOD PAR BSAM LA, 'DUS PA'I MCHOD 'PHRENG NAS 'BYUNG
BA LTAR RAM BSDU NA, AOm GU RU BDZRA DHA RA LA AA RGHAm SOGS
BTAG LA, CHU BZHI NYER SPYOD ROL MO LA SOGS PA'I PHYI MCHOD, SHA

LNGA BDUD RTZI LNGA SBYANGS RTOGS SBYAR GSUM BYAS PA'I NANG
MCHOD, PADMA CAN GYI PHYAG RGYA LTA BAS CHOG MI SHES PA DPAG TU
MED PA PHUL BA YUM LA THIM, YAB YUM SNYOMS PAR ZHUGS PAS LHAN
SKYES

KYI BDE BA CHEN POS MNYES SHING TSIM PAR BSAM LA GSANG BA'I
MCHOD PA, DE'I SKABS KYI LHAN SKYES KYI BDE CHEN DES DE KHO NA
NYID YUL DU BYAS PAS BDE STONG DBYER MED KYI YE SHES GONG 'PHEL
DU SONG

BAR MOS PA DE KHO NA NYID KYI MCHOD PA STE MCHOD PA RNAM BZHI
DBUL, MntAL NI, LI LTA BU'I MntAL YOD NA 'OG NGOS BA BYUNG DANG
DRI BZANG GIS BYUGS, PHYI NGOS BYI DOR LEGS PAR BYAS PA'I

@48A *, ,STENG DU ME TOG GAM, 'BRU GTZANG MA SOGS KYIS TSON BU
LEGS PAR BKOD DE, DE NYID 'JIG RTEN GYI KHAMS DPAG TU MED PA
DANG DE DAG NA MCHOD PA'I YO BYAD DU 'OS

PA 'JIG RTEN PA'I MCHOD PA BDAG POS BZUNG BA DANG MA BZUNG BA'I
LHA MI'I DPAL 'BYOR THAMS CAD DANG, BLA NA MED PA'I MCHOD PA
BYANG SEMS DBANG THOB PA RNAMS KYIS BZANG DGU SPRUL PA SOGS

MCHOD PA DPAG TU MED PA, DMIGS RTEN DE CHER MA SONG 'JIG RTEN
GYI KHAMS LA SOGS PA CHUNG NGU MA SONG BAR BSAM LA DBUL, 'DI NI
BUG PA CHUNG DU NAS PHYI ROL GYI YUL KHAMS RGYA CHEN

PO MTHONG BA DANG 'DRA ZHING, THOG MAR BLO YUL DU 'CHAR DKA'
NA'ANG GOMS NA BDE MO 'ONG, SKYE BA PHYI MA RNAMS SU DGE BA'I
BSHES GNYEN GYIS RJES SU 'DZIN PA'I RTEN 'BREL KHYAD PAR CAN

YOD PAS BDAG NYID BRAN DU PHUL BAS BLA MAS BRAN DU BZUNG BA'I
MOS PA BYA, GSUM PA BSHAGS PA'I YAN LAG NI, SDIG PA MI DGE BA
SNGAR BYAS LA 'GYOD SEMS DANG PHYIN CHAD SDOM

SEMS DRAG POS, GANG ZHIG THOGS MED SRID PA'I CHU KLUNG DU, ZHES
SOGS BRJOD, BZHI PA YI RANG GI YAN LAG GIS NI, 'BAD PA CHUNG
NGUS BRLAB CHEN TSOGS SDUD LA, ZHES SOGS

NAS GSUNGS PA LTAR BSAM NAS RANG GZHAN SKYE 'PHAGS THAMS CAD KYI
RGYU DANG 'BRAS BU'I DGE BA THAMS CAD LA RJES SU YI RANG BA'I
BSAM PAS, RDZOGS SANGS RGYAS DANG BYANG CHUB SEMS

DPA' DANG, ZHES SOGS BRJOD, YAN LAG LHAG MA RNAMS TSIG CI RIGS
PA'I SGO NAS BYA ZHING DMIGS PA NI, SANGS RGYAS MA THAG PAS
MTSON PA'I DGE BA'I BSHES GNYEN SOGS LA

@48B CHOS 'KHOR RGYA CHEN PO BSKOR BAR BSKUL BAS DE DAG GIS CHOS
'KHOR BSKOR BA SEMS CAN THAMS CAD KYIS NYAMS SU BLANG BA LA
BRTEN NAS SANGS RGYAS PAR BSAM, SANGS RGYAS MYA NGAN

LAS 'DA' TSUL STON KHAMS MTSON PA'I BSHES GNYEN SOGS LA MYA NGAN
LAS MI 'DA' BAR GSOL BA BTAB PAS 'KHOR BA JI SRID PAR MYA NGAN
LAS MI 'DA' BAR ZHAL GYIS BZHES PAR MOS,,

SGRUB PA'I MCHOD PA'I PHYIR BYANG SDOM DANG RIGS LNGA'I SDOM
BZUNG KYANG LAN GCIG GAM GSUM BYA, DE NAS YON TAN DANG BKRIN
RJES SU DRAN PA'I SGO NAS GDUD SHUGS DRAG POS, BLA MA KUN

'DUS KYI NGO BO BLA MA RIN PO CHE LA GSOL BA 'DEBS SO, ,NAS,
SKYABS GSUM KUN 'DUS KYI NGO BO BLA MA RIN PO CHE LA GSOL BA
'DEBS SO'I, BAR DANG, BLA MA RIN PO CHE BDAG GI

BLO CHOS SU 'GRO BAR BYIN GYIS BRLAB TU GSOL, CHOS LAM DU SLONG
BAR BYIN GYIS BRLAB TU GSO, CHOS LA BAR CHAD MI 'BYUNG BAR BYIN
GYIS BRLAB TU GSOL, CHOS MIN GYI BLO SNA SKAD CIG TZAM YANG MI
SKYE BAR BYIN GYIS BRLAB TU GSOL, DGE BA'I BSHES GNYEN LA MA
DANG BA,

RTAG 'DZIN TSE 'DI LA ZHEN PA, 'KHOR BA'I PHUN TSOGS DANG RANG
NYID GCIG PU'I PHYIR ZHI BDE DON DU GNYER BA, BDAG GNYIS KYI
MTSAN MAR 'DZIN PA, THA MAL GYI SNANG ZHE NA, 'DOD YON LAM BYED

KYI ZAB MO'I LAM LA SLANG ZHING LOG PAR LTA BA LA SOGS PA PHYIN
CI LOG GI BLO SNA MTHA' DAG 'GAG PAR BYIN GYIS BRLAB TU GSOL,
DGE BA'I BSHES GNYEN LA SANGS RGYAS DNGOS SU MTHONG BA'I DAD PA,
DAL 'BYOR RNYED

DKA' ZHING 'CHI BA MI RTAG PA'I 'DU SHES, 'KHOR BA'I DANG TSUL
THAMS CAD ME'I RLUB LTAR MTHONG BA'I NGES 'BYUNG, BYAMS SNYING
RJE'I RTZA BA CAN GYI BYANG CHUB KYI SEMS, BDAG MED RTOGS

@49A *, ,PA'I SHES RAB, LAM RIM PA GNYIS KYI RNAL 'BYOR LA SOGS
PA PHYIN CI MA LOG PA'I BLO SNA KHYAD PAR CAN THAMS CAD BYIN
GYIS RLOBS GSOL, KHYAD PAR DU YANG RTZA 'JAM, RLUNG BDE, DMIGS

PA GSAL, BDE STONG SBYOR BA LA SOGS PA'I NYAM RTOGS KHYAD PAR
CAN RNAMS DA LTA NYID DU RGYUD LA SKYE BAR BYIN GYIS RLABS GSOL,
ZHES 'DOD DON GSOL 'DEBS RTZE GCIG TU LAN MANG PO BYAS PA'I
MTHAR TING NGE 'DZIN

GYI DBANG BZHI BLANG, SLAR YANG MOS GUS DRAG POS, DPAL LDAN RTZA
BA'I BLA MA RIN PO CHE, BDAG GI SNYING KHAR PADMA'I GDAN BZHUGS
LA, LUS NGAG YID LA SKU GSUNG THUGS ZHUGS

TE; BLA MA KHYED RANG LTA BUR BYIN GYIS RLOBS, ZHES GSOL BA MANG
DU BTAB PAS SENG KHRI NAS YANG RIM PA BZHIN BLA MA LA THIM, BLA
MA 'OD DU ZHU NAS RANG GI TSANGS BU GNAS ZHUGS, DBU

MA'I NANG BRGYUD DE SNYING KHA'I SHIN TU PHRA BA'I LUS NGAG YID
GSUM LA THIM PAS, DE LAS BLA MA RDO RJE 'CHANG YAB YUM GYI SKUR
BZHENGS PA'I THUGS KAR H'Um YIG GI MTHA' SKOR DU, AOm A'A: GU

RU BDZRA DHA RA H'Um H'Um, ZHES PA'I SNGAGS 'PHRENG 'OD ZER 'BAR
BA DANG BCAS PAS BSKOR BA LA DMIGS NAS SNGAGS TE GANG MANG BZLAS
LA, DGE BA 'DI YIS MYUR DU BDAG ,DPAL LDAN BLA

MA 'GRUB GYUR NAS, ZHES SOGS KYIS DGE BA BSNGO, GNYIS PA LA
GNYIS, RTZE 'KHOR GSAL BTAB STE RTZAL MA SBYANG BA DANG, DMIGS
PA DNGOS GZHI SKYONG TSUL LO, ,DANG PO NI,

BSAM GTAN GYI STAN BDE BA LA LUS KYI KUN SPYOD CHOS BRGYAD DANG
LDAN PAS 'DUG LA, RANG NYID RDO RJE 'CHANG ZHAL GSUM PHYAG DRUG
PA'AM ZHAL GCIG PHYAG GNYIS PA YUM BCAS DANG SA GSAL 'OD

@49B KYI RANG BZHIN CAN DU GSAL GDAB, DE LTAR GSAL BA'I LUS KYI
GA-YAS GA-YON GNYIS LA LTOS PA'I DBUS, MDUN RGYAB GNYIS LA LTOS
PA'I CUNG ZAD RGYAB LA PHYOGS PAR, LUS KYI

GZHUNG SHING GI TSUL DU YANG SNA SMIN 'TSAMS KYI BUG DANG KHANG
CHAD DANG MAR SNA RTAGS KYI RDO RJE'I RTZE DANG KHANG CHAD LAS
CUNG ZAD RING BA'I, RTZA DBU MA PHRA SBOM GRO SOGS TZAM GTUM MO
'BAR DUS

DANG MTSUNGS PAR RGYA SKYEGS KYI KHU BA LTAR DMAR ZHING SNUM PA,
TIL MAR GYI MAR ME LTAR DNGAS SHING GSAL BA, PADMA'I 'DAB MA
LTAR 'JAM ZHING MNYEN PA, CHU SHING GI SDONG PO LTAR DRANG ZHING

'DRONGS PA STE KHYAD PAR BZHI LDAN NAM, GZHI DUS LTAR SNGO
SKYA'AM, PHYI SNGO LA NANG CUNG ZAD DMAR BA GANG YANG RUNG BA'I
RNAM PA CAN SBUB STONG THAL LE YOD PA, DE'I GA-YAS SU RO MA DMAR
ZHAR

GA-YON DU RKYANG MA DKAR ZHAR GNYIS 'BYAR BA'I TSUL DU GNAS
PA'I, YAR SNA SMIN 'TSAMS DANG MAR SNA RTAGS KYI RTZE'I BANG
GSAL GDAB, DE NAS NU MA GNYIS KYI DBUS DRANG THAD KYI DBU MA LA

RO RKYANG GNYIS KYIS SKOR GSUM GSUM 'KHYUD PA'I MDUD 'TSAMS NAS
THON PA'I PHYOGS KYI RTZA 'DAB BZHI, SHAR GYI RTZA 'DAB LAS GYES
PA'I SHAR LHO'I RTZI 'DAB SOGS 'TSAMS KYI RTZA 'DAB

BZHI STE; RTZA 'DAB BRGYAD PA CHOS KYI 'KHOR LO KHA DOG DKAR PO,
,DBYIBS ZLUM PO GDUGS RTZIBS KHA SBUB PA LTA BU, MGRIN PA'I AOL
MDUD KYI THAD KYI DBU MA LA RO RKYANG GIS LAN RE 'KHYUD PA'I

MDUN 'TSAMS NAS THON PA'I PHYOGS KYI RTZA 'DAB BZHI, DE LAS
SNGAR BZHIN GYIS PAS BRGYAD, GE RE RE LAS GNYIS GNYIS GYES PA'I
RTZA 'DAB BCU DRUG PA'I LONGS SPYOD KYI 'KHOR LO KHA DOG DMAR
PO, ,DBYIBS

@50A *, ,ZLUM PO GDUGS RTZI BAS KHA GYEN DU PHYOGS PA LTA BU,
SPYI BOR THOD PA'I 'OG GLANG RGYA'I STENG 'TSAMS SU DBU MA LA RO
RKYANG GI LAN RE 'KHYUD PA'I MDUD 'TSAMS NAS THON

PA'I PHYOGS KYI RTZA 'DAB BZHI, DE RE RE LAS GNYIS GNYIS GYES
PAS BRGYAD, DE RE RE LAS GNYIS GNYIS GYES PAS BCU DRUG ,DE RE RE
LAS GNYIS GNYIS GYES PA'I RTZA 'DAB SO GNYIS

PA'I BDE CHEN GYI 'KHOR LO, ,RTZA 'DAB KHA DOG SNA TSOGS PA
GDUGS RTZI BAS KHA SBUB PA LTA BU, DBYIBS GRU GSUM PA, LTE BAR
BUG PA'I THAD KYI DBU MA LA RO RKYANG GIS LAN RE 'KHYUD PA'I

MDUD 'TSAMS NAS THON PA'I PHYOGS KYI RTZA 'DAB BZHI, DE RE RE
LAS GNYIS GNYIS GYES PAS BRGYAD, DE RE RE LAS GNYIS GNYIS GYES
PAS BCU DRUG ,DE RE RE LAS BZHI BZHIR

GYES PAS DRUG CU RE BZHI'AM, YANG NA RE RE LAS GNYIS GNYIS GYES
PAS SO GNYIS, DE RE RE LAS GNYIS GNYIS GYES PAS RTZA 'DAB DRUG
CU RTZA BZHI PA'I SPRUL PA'I 'KHOR LO KHA DOG SNA

TSOGS PA GDUGS RTZI BAS KHA GYEN DU PHYOGS PA LTA BU, DBYIBS GRU
GSUM PA, SUM MDO GRU GSUM GYI THAD DRANG GI NANG DU DBU MA LA RO
RKYANG GIS LAN RE 'KHYUD PA'I MDUD 'TSAMS NAS

THON PA'I PHYOGS KYI RTZA 'DAB BZHI, DE RE RE LAS GNYIS GNYIS
GYES PAS BRGYAD, DE'I PHYOGS KYI RTZA 'DAB BZHI LAS LNGA LNGA
GYES PAS NYI SHU, GYES GZHI BZHI DANG NYER BZHI, 'TSAMS KYI

BZHI DANG NYER BRGYAD, RTZA BA'I GYES GZHI BZHI DANG RTZA 'DAB
SO GNYIS PA'I BDE SKYONG GI 'KHOR LO KHA DOG DMAR PO GDUGS
RTZIBS KHA SBUB PA LTA BU, DBYIBS GRU GSUM PA, NOR BU'I DBUS

@50B KYI DBU MA LA RO RKYANG GIS LAN RE 'KHYUD PA'I MDUD 'TSAMS
NAS THON PA'I PHYOGS KYI RTZA 'DAB BZHI, DE RE RE LAS GNYIS
GNYIS GYES PAS RTZA 'DAB BRGYAD PA'I 'KHOR LO, ,KHA DOG DKAR

PO DBYIBS ZLUM PO GDUGS RTZI BAS KHA GYEN DU PHYOGS PA LTA BU,
SPYI BO DANG MGRIN PA'I RTZA 'KHOR SOGS RTZA 'KHOR ZUNG RE THABS
SHES KHA SBYAR GYI RNAM PAR YOD PA, RTZA 'DAB RNAMS KYI

RTZA BA DBU MA LA ZUG SHING RTZA PHRAN RNAMS KYIS DRA MIG LTA
BUR SBREL BA, MI GTZANG BA'I RANG BZHIN CAN MA YIN PA DANG SA
GSAL 'OD KYI RANG BZHIN CAN NANG SBUB STOD HA RE YOD PA GSAL
GDAB

DE NAS SNYING KHA CHOS KYI 'KHOR LO'I DBUS KYI DH'U TI'I NANG DU
NGO BOR RANG GI SHIN TU PHRA BA'I RLUNG SEMS DBYER MI PHYED PA
YIN PA LA RNAM PA THIG LE DKAR LA DMAR BA'I MDANGS CAN SHIN TU
'TSER BA 'OD ZER KHA

DOG LNGA 'PHRO BA CIG GSAL BTAB LA, DES DH'Um TI'I NANG NAS YAR
LA SONG NAS MGRIN PA'I RTZA 'KHOR GYI DBUS SU SLEB PA NA, KHANG
PA RGYUS MED KYI 'KHYAMS NAS MDZOD PHUG RNAMS LA LTA

BA LTAR; RTZA'I CHAGS LUGS CI 'DRA SNYAM DU RTZA SBUGS RNAMS LA
BLTAS BAS, RANG GI 'OD KYIS RTZA SBUG RNAMS SNANG BAR BYAS, RTZA
SPUG THAMS CAD SPUG STONG THAL LEGS LA

SING DE MTHONG, DE NAS DBU MA'I NANG NAS YAR KHYU RU RU PHYIN
NAS SPYI BO'I RTZA 'KHOR GYI NANG NAS SNGAR LTAR BA LTAS PAS
GSAL BAR MTHONG, DE NAS DBU MA'I NANG BRGYUD DE KHYU RU RU PHYIN
NAS

SMIN 'TSAMS SU SLEB PA NA, THIG LE'I PHYID RTZA NANG DANG PHYED
PHYIR THON DE RANG GI RDO RJE'I LUS KYI PHYI'I CHAGS TSUL DCI
'DRA SNYAM DU BLTAS PAS SKU MDOG DANG RGYAN LA SOGS PA GSAL SID
NGE MTHONG, RANG GI

@51A *, ,'OD KYIS PHYI ROL GYI YUL RNAMS GSAL BAR BYAS, DE NAS
YAR LOG TE SMIN 'TSAMS SU CUNG ZAD BSDANG, DE NAS SPYI BO MGRIN
PA, SNYING KHA RNAMS SU RIM

GYIS PHYIN TE DE NAS KYANG SNGAR LTAR BLTAS PAS MTHONG, DE NAS
LTE BA, GSANG GNAS, NOR BU'I DBUS KYI RTZA 'KHOR RNAMS KYI NANG
NAS SNGAR BZHIN BLTAS PAS MTHONG BAR BSAM

SHING; DE LTAR YANG DANG YANG DU DMIGS PAS GSAL POS GSAL SNANG
'DON PA NI RTZAL MA SPYOD PA'O, ,GNYIS PA DMIGS PA DNGOS GZHI
SKYONG TSUL LA GNYIS, DBEN PA GSUM DANG, BDEN PA

GNYIS KYI RDZOGS RIM MO, DANG PO LA GSUM LAS, DANG PO LUS DBEN
GYI SKABS SU RANG GSANG CHEN RDO RJE 'CHANG YAB YUM DANGS GSAL
'OD KYIS RANG BZHIN CAN DU GSAL BA'I SNYING

KHA'I THIG LE LAS, THIG LE TSAD YUNGS DKAR TZAM PA, DBYIBS ZLUM
PO, KHA DOG SNGON PO DANGS SHING 'TSED PA NGO BO SHIN TU PHRA
BA'I RLUNG SEMS DANG LHAG PA'I LHA DBYER MI PHYED PA'I KHYAD

PAR GSUM LDAN ZHIG MAR ME GCIG LAS GNYIS CHAD KYI TSUL DU CHAD
DE, DBU MA'I NANG BRGYUD DE MAR HRIL LI LI BABS TE DH'U TI'I MAR
SNAR NYI GDAN SRAN MA PHYED GSHAGS TZAM DMAR KHYIL LE

BA'I STENG DU GNAS PAR BSAM LA, DE LA SEMS ZHUGS PA BZHIN BYAS
TE RTZE GCIG TU BSGOM, DE LTAR BSGOM PAS RLUNG SEMS 'JUG PA GCIG
PA'I GNAD KYIS RLUNG DBU MAR ZHUGS

GNAS THIM GSUM 'BYUNG LA LAS DANG PO BA LA THOG MA NAS DE LTA BU
MI 'BYUNG YANG MOS PA YID BYED KYIS SBYONG DGOS PAS, ZHUGS PA'I
RTAGS SU SNA BUG GNYIS NAS RLUNG MNYAM RGYU SHED

@51B MTSUNGS SU NGES CAN DU THENGS PA BYUNG BAR BSAM LA, 'DI
RLUNG DBU MAR ZHUGS PA'I RTAGS YIN, 'DI'I RJES SU RLUNG DBU MAR
GNAS PA'I RTAGS 'BYUNG BAS, DE NGO SHES PAR BYA SNYAM

DU BSAM, DE NAS RLUNG DBU MAR GNAS PA'I RTAGS SU SNA BUG GI
RLUNG GI RGYU BA PHRA MO YANG CHAD CING LTO BA MI 'GUL BA DANG,
'OG SGO GNYIS NAS RGYUB 'GAG PA RNAMS BYUNG BAR MOS LA,

'DI RLUNG DBU MAR GNAS PA'I RTAGS YIN, 'DI'I SNGON DU ZHUGS PA'I
RTAGS SONG, 'DI'I RJES SU THIM PA'I RTAGS 'BYUNG, DE NGO SHES
PAR BYA SNYAM DU BSAM, DE NAS THIM

PA'I RTAGS SU RIM PA BZHIN, SA CHU LA THIM PA'I RTAGS SOS GNYI
MA'I 'OD ZER SA LA PHOG PAS SA'I RLAN GYI GRANG REG DANG NYI
MA'I 'OD KYI TSA REG PHRAD PA LAS CHUR SNANG BA'I SMIG RGYU LTA
BU,

CHU ME LA THIM PA'I RTAGS DU BA 'PHYUR BA'AM MA GRONG TSO CHEN
PO'I STENG GI DU ZHAG 'KHYIL PA LTA BU, ME RLUNG LA THIM PA'I
RTAGS MKHA' SNANG ME KHYER TE SRIN BU ME KHYER LTA BU, RLUNG
SNANG PA LA

THIM PAR RTZOM PA'I RTAGS MAR ME RTEN MED RLUNG GIS MA BSKYOD PA
LTA BU, RLUNG SNANG BA LA THIM PA'I SNANG BA RANG DUS SU STON
NAM GA-YA' DAG LA ZLA 'OD KYIS KHYAB PA LTA BU'I DKAR LAM PA,

SNANG BA MCHED PA LA THIM PA'I TSE STON NAM GA-YA' DAG PA NYI
'OD KYIS KHYAB PA LTA BU'I DMAR LAM PA, MCHED PA NYER THOB LA
THIM PA'I TSE STON NAM GA-YA' DAG LA SROD KYI SMAG 'THUG POS
KHYAB

PA LTA BU'I NAG LAM PA, NYER THOB 'OD GSAL LA THIM PA'I 'OD GSAL
RANG DUS SU THOS RANGS NAM MKHA' GA-YA' DAG GI RANG MDOG JI
BZHIN PA RNAMS BYUNG BAR MOS LA NGO SHES PAR BYED TSUL
@52A *, ,'DIS CHU LA THIM PA'I RTAGS YIN, 'DI'I SNGON DU ZHUGS
NAS GNAS PA'I RTAGS SONG, 'DI'I RJES SU TSU ME LA THIM PA'I
RTAGS 'BYUNG PAS NGO SHES PAR BYA,

KHYAD PAR GNYID DANG 'CHI BA'I TSE YANG 'DI LTA BU 'BYUNG BAS
NGO SHES PAR BYA SNYAM PA RNAMS PHYI MA RNAMS LA'ANG RIGS BSGRES
TE BYA, 'OD GSAL GYI SKABS SU DBU MA'I MAR SNA NAS THUR SEL GYI

RLUNG CUNG ZAD YAR DRANGS PA GYEN DU SONG BA LTE GSANG GI GTUM
MO LA PHOG ,DE LAS ME 'BAR BA JE CHER SONG STE SPYI BO'I RTZA
'KHOR LA MA REG TZAM DU SLEB, DE'I 'OD SPYI BO'I BYANG SEMS THIG
LE

DKAR PO LA PHOGS PAS ZHO RKYAL LA KHAB BRGYAB PAS ZHO DKAR PHROM
PHROM 'ONG PA LTAR RAM, MAR DKAR LA NYI 'OD DAM ME 'OD PHOG PAS
MAR KHU'I THAG PA 'BAB PA LTAR BYANG SEMS ZHU PA'I THIGS PA HRI

LA LI LI BABS PA RIM PA BZHIN MGRIN PA, SNYING KHA, LTE BA,
GSANG GNAS, RTAGS KYI RTZE'I BAR DU SLEB PA NA DGA' BZHI STONG
BZHI'I NGO BOR BRANG SBROD KYI TSUL DU SKYES PAR BSAM LA,

BZHI KA'I SKABS DANG KHYAD PAR LHAN SKYES KYI SKABS SU BDE STONG
SBYAR TE MNYAM PAR BZHAG ,DE NAS BYANG SEMS DMIGS PAS GYEN DU
BZLOG STE RIM PA LTAR MAS BRTAN GYI DGA' BA BZHI SKYES

PAR MOS SHING STONG NYID LA MNYAM PAR BZHAG ,DE LTA BU LA GOMS
PA BRTAN PO THOB PA'I TSE, 'OD GSAL DE LAS LDANG PAR RTZOM PA NA
DPER NA GZHONG BA LTA BU'I NAD DU CHU BLUG PA RLUNG SOGS 

KYIS MA BSKYOD PA'I TSE GA-YO MED DU GNAS SHING SER BU PHRA MOS
CUNG ZAD BSKYOD PA NA 'DAR BA'AM 'PHRIG 'ONG BA LTAR MNYAM BZHAG
DE LAS GA-YO TSAD TSAD PA 'BYUNG, LAS DANG PO PA LA DANG POR DE

@52B LTA BU MI 'BYUNG YANG MNYAM BZHAG DE LAS LDAR BAR 'DOD PA
NA, PHUNG PO RNYENG BA LAS GOS SOGS SU MTSAN DPES SPRAS PA'I
SGYU MA'I SKUR LDANG SNYAM PA'I 'PHEN PA BTANG LA SGYU MA'I SKUR
BZHENGS

PAR MOS, DE NAS DE DANG DUS MNYAM DU LUGS LDOG GI NYER THOB SHAR
BAR MOS LA, 'DI LUGS LDOG GI NYER THOB YIN, 'DI'I SNGON DU 'OD
GSAL SONG, 'DI'I RJES SU MCHED PA

'BYUNG BAS DI NGO SHES BAR BYA, KHYAD PAR RMI LAM DANG BAR DO
GRUB PA'I TSE YANG 'DI LTAR 'BYUNG BAS NGO SHES BAR BYA SNYAM PA
BYA ZHING, SMIG RGYU'I PAR LA RIGS 'DRE, SGYU MA'I SKUR LANGS
PAR MOS

BZHIN PA'I NGANG NAS 'OG TU 'BYUNG BA LTAR GYI SEMS DPA' SUM
BRTZEGS BSGOM PA SOGS BYAS LA, MNYAM GZHAG LAS LDANG BAR 'DOD PA
NA, PHUNG PO RNYING PA DAM TSIG SEMS DPA'

BLTAS PA'I THUGS KHAR YE SHES SEMS DPA'I TSUL GYIS 'JUG PAR MOS,
MNYAM BZHAG LAS LANGS PA'I RJOS THOB KYI TSE GANG SNANG RANG
BZHIN GYIS STONG PA, STONG PA BDE BA, BDE BA

LHA SKUR SHAR BAR MOS PA'I SGO NAS RJES THOB KYI NYAMS LEN RNAMS
BSKYANG PAR BYA, RLUNG DBU MAR ZHUGS GNAS THIM GSUM BYUNG BAR
MOS PA SOGS 'DI RNAMS NI SNGAGS 'KHOR BSGOM PA

SOGS DMIGS SKOR PHYI MA RNAMS LA'ANG SBYAR BAR BYA'O, ,GNYIS PA
DAG DBEN GYI SKABS SU SNYING KHA'I SNA RTZER SNGAGS KYI THIG
LE'I SROG RTZOL BSGOM TSUL LA, N'A RO PA'I MAN NGAG LAS

'BYUNG BA LTAR SNGAGS 'KHOR RGYAS PA BSGOM TSUL NI, SNYING KHA'I
CHOS KYI 'KHOR LO RTZA 'DAB BRGYA DKA'I RTZA BA DBU MA LA ZUG
CING RTZA 'DAB REL TSIG GNYIS GNYIS DANG RIM PA GSUM GSUM

@53A *, ,YOD PAR GSAL GDAB LA, PHYI RIM GYI RTZA 'DAB SHAR MA'I
NANG GI RGYAB TU AA THUNG DU, DE'I MDUN DU A'A RING PO, ,DE
BZHIN DU LHO MA'I NANG DU AI A'I, NUB

MA'I NANG DU AU A'U, BYANG MA'I NANG DU AE AEE, SHAR LHO NAS
GA-YAS SKOR DU 'TSAMS KYI NANG DU AO AOO Am AA: RIM PA PAR MA'I
SHAR GYI RTZA 'DAB KYI NANG DU, KA KHA GA GHA, SHAR LHO'I

NANG DU; TZA TSA DZA DZHA, LHOR, tA thA dA dHA, LHO NUB TU, TA
THAD DHA, NUB TU, PA PHA BA BHA, NUB BYANG DU, YA RA LA WA,
BYANG DU, SHA shA SA HA, BYANG SHAR DU, NGA NYA nA NA,

RIM PA NANG MA'I SHAR DU Ri, LHOR R'i, NUB TU Li, BYANG DU L'i,
PA SDE'I THAM MA YIG Am MA GTOGS PA'I YI GE GZHAN THAMS CAD KYI
MGOR THIG LER BZHAG LA YI GE RE RE BA MIN PA,

RNAMS PHYI NANG DU BSGRIGS TE 'GRENG BA'I RNAM PAR DGOD, NANG
MA'I 'TSAMS BZHI STONG PAR BZHAG ,PAD 'DAB TU PHYED NA RTZA 'DAB
RIM PA GSUM YONGS SU GYUR PA LAS PAD 'DAB RIM PA

GSUM PA NAD MA'I RTZA BA DBU MA LA 'BREL ZHING NANG MA NANG MA'I
RTZE MOS PHYI MA PHYI MA'I RTZA BA NON PA GCIG TU GYUR BAR BSAM
LA YI GE RNAMS 'PHRENG LA BSGRIGS TE DGOD, DE LTA BU'I RTZA 'DAB

BAM PAD 'DAB DMAR PO 'AM, YANG NA PHYI RIM YI GE DANG BCAS PA
KHA DOG DKAR PO SKU RDO RJE DANG SNANG BA MTSAN, BAR RIM YI GE
DANG BCAS PA DMAR PO GSUNG RDO RJE DANG MCHED PA MTSON, NANG

RIM YI GE DANG BCAS PA MTHING NAG THUGS RDO RJE DANG NYER THOB
MTSON, RTZA 'KHOR RAM PAD 'DAB KYI DBUS KYI DH'U TI'I NANG DU,
THIG LE STENG DKAR LA 'OG DMAR BA SRAN MA PHYED GSHAGS TZAM

@53B GNYIS GA'U KHA SBYAR BA LTA BU'I DBUS SU, NGO BO SHIN TU
PHRA BA'I RLUNG SEMS, RNAM PA LANYJA'I AA THUNG DBU CAN GYI
SHANG LTA BU KHA DOG MTHING KHA DANG SA SHING 'TSOR BA, RGYAN DU
BSTAN PA'I MGOR

ZLA TSES THIG LE N'A DA DANG BCAS PA, SHEL DKAR DMAR GNYIS KHA
SBYAR BA'I DBUS SU SKUD PA SNGON PO BRGYUS PA LTA BU GCIG GSAL
GDAB, RTZA 'KHOR GYI YI GE LA SEMS 'DZIN PA'I TSE DANG

POR RIM PA PHYI MA'I SHAR GYI YI GE PHYI MA AA THUNG DU LA SEMS
GZUNG, DE NAS DE'I NANG MA A'A RING PO LA, DE NAS LHO'I PHYI MA
SOGS PHYOGS BZHI DANG, DE NAS SHAR LHO SOGS 'TSAMS KYI

YI GE RNAMS LA, DE NAS RIM PA BAR MA'I SHAR GYI KA LA, DE NAS
DE'I NANG MA KHA SOGS LA, DE NAS RIM PA NANG MA'I SHAR GYI RI
SOGS DANG, PAD 'DAB KYI YI GE LA SEMS 'DZIN PA'I TSE YANG

RIM PA LTAR BZUNG BAR BYA ZHING, PHYI'I AA THUNG DU NAS NANG GI
L'I RING PO'I BAR GYI YI GE RNAMS LA SEMS 'DZIN PA'I YUN NYIS
'GYUR, DBUS KYI SNGAGS THIG LA GZUNG NGO, ,SNGAGS THIG NYI TSE

BA NI GO SLA, GDONG GI SNA RTZER 'OD KYI THIG LE'I SROG RTZOL
BSGOM TSUL NI, DBU MA'I YAR SNA SMIN 'TSAMS NAS SNA BUG GNYIS
KYI DBUS KYI KA BA'I RTZE'I BAR THAL LE YOD PAR GSAL BTUB LA,

SNYING KHA'I MI SHIGS PA'I THIG LE AA THUNG DANG BCAS PA SNGA MA
LTAR GSAL BA LAS, RLUNG PHYIR LNGANG BA'I SGRA H'Um GI GDANGS
KYIS MGRIN PA'I RTZA 'KHOR GYI NANG DU YAR SONG, 'JUG PA'I SGRA
AOm GYI

GDANGS KYIS SLAR LOG STE MI SHIGS PA'I THIG LE LA THIM, GNAS
PA'I SGRA AA':'I GDANGS KYIS LDANG 'JUG GCIG GI YUN TSAD DU GNAS
PA LAN GSUM, DE NAS H'Um GI GDANGS KYIS SBYI

@54A *, ,BO'I RTZA 'KHOR GYI BAR DU SONG, AOm GYI GDANGS KYIS MI
SHIGS PA LA THIM, A':'I GDANGS KYIS GNAS PA LAN GSUM, DE NAS
SMIN 'TSAMS KYI BAR SONG BA SOGS

LAN GSUM, DE NAS SNA SGO NAS THON TE SOR BZHI TZAM DU 'OD KHYIL
KHYIL SOD NAS NANG DU 'JUG PA SOGS RLUNG SNGAGS DBYER MED KYI
RDOR BZLAS BYA ZHING, DE YANG LDANG BA'I SGRA BUM PA RLUNG GIS
KHA NGES

PA'I KHA GCOD BLANGS PA LAS BYUNG BA'I SGRA LTA BU, 'JUG PA'I
SGRA BUM PA'I NANG DU RLUNG ZHUGS PA LAS BYUNG BA'I SGRA LTA BU,
GNAS PA'I SGRA LI PHOR LTA BU LA PHU BTAB PA LAS BYUNG BA'I SGRA
LTA BU STE,

RLUNG LDANG 'JUG GNAS GSUM LAS YI GE GSUM GYI SGRA 'BYUNG BA
RANG AA THUNG GI NGO BOR YOD PA DES MNYAM PA LTA BU'I TSUL GYIS
BSGOM PAR BYAL, LAS DANG PO PAS THOG MAR LDANG 'JUG GANG RUNG
RE'I

YON CHED RANG MNYAM PA'I GNAS PA CHED DU BYA ZHING, RIM GYIS
GNAS PA JI RING DANG LDANG 'JUG GNYIS JI CHUNG LA BTANG NAS
MTHAR GNAS PA 'BA' ZHIG 'ONG BA LA BSLAB BAR BYA'O, ,GSAD PA'I
SNA

RTZER RDZAS KYI THIG LE'I SROG RTZOL BSGOM TSUL NI, RANG GI
SNYING KHA'I THIG LE LAS THIG LE DKAR PO YUNGS DKAR TZAM ZHIG
DANG, YUM GYI SNYING KHA'I THIG LE LAS THIG LE YUNGS DKAR TZEM
ZHIG MAR

BABS NAS, YUM GYI DH'U TI'I MAR SNA YAB KYI DH'U TI'I MAR SNA'I
NANG DU PHU DUNG GI NANG DU PHU DUNG BCUG PA LTAR TSUNG PA'I
PHRAD 'TSAMS SU GCIG TU 'DRES TE DKAR LA DMAR BA'I MDANGS CAN DU
GYUR PA

'AM; YANG NA RANG GI NGOS DKAR PO DANG YUM GYI DNGOS DMAR PO
GNYIS KHA SBYAR BA'I TSUL GYIS YONG BA LA RTZE GCIG TU GTAD NAS
BSGOM PAR BYA'O, ,GSUM PA SEMS DBEN GYI SKABS SU

@54B KHYAB BYED LA DMIGS PA'I RDOR BZLAS BYA TSUL NI, RANG GI
SBYI GTZUG NAS RKANG MTHIL GYI BAR GYI BUG THAMS CAD LA KHYAB
PA'I RTZA RNAMS KYI RTZA BA SNYING GA'I RTZA 'KHOR GYI NANG GI
DBU MA LA ZUG CING RTZE

MO BA SBU'I BU GDANG KHAD CHAD DU YOD PAR GSAL BTAB LA, SNYING
KHA'I THIG LE AA THUNG DANG BCAS LA LAS RLUNG RTZA SBUG THAMS
CAD NAS H'Um GI GDANGS KYIS PHYIR LDANG BA SOGS SNGAR LTAR BSGOM
PA

YIN NO; ;KHA SBYOR BUM PA CAN BSGOM TSUL NI RANG GI DBU MA'I YAR
SNA NAS SROG 'DZIN GYIS GTZO BYAS PA'I STENG RLUNG RNAMS NANG DU
RDUB, MAR SNA NAS THUR SEL GYIS GTZO BYAS PA'I 'OG RLUNG RNAMS

YAR DRANGS TE RLUNG GNYIS MI SHIGS PA LA ROL MED DU BSTIM PAS
THIG LE'I STENG NGOS DKAR BA DE SNGAR LAS CHES DKAR DU SONG BA
DANG 'OG NGOS DMAR BA DE CHES DMAR DU SONG BAR BSAM LA RTZE GCIG

TU BSGOM PA DANG RLUNG 'JAM SBYOR BYAS TE MI BDE BA MI SKYED
TZAM DU BZUNG LA MI THUB PA NAD LA BUS SNA BUG NAS BTANG BAR
YANG BYA'O, ,BSAM GTAN GNYIS DANG 'DRA BA'I SDUD RIM BSGOM TSUL
LA,

RTZA LAM GSAL 'DEBS TSUL KHYAB BYED LA DMIGS PA'I RDOR BZLAS KYI
SKABS BZHIN BYA STE, RJES GZHIG DANG 'DRA BA'I SDUD RIM NI,
SNYING KHA'I MI SHIGS PA'I THIG LA AA THUNG DANG BCAS PA LA

'OD ZER 'PHROS TE PHYI ROL GYI RLUNG THAMS CAD BKUG NAS RTZA
SBUG SO SO LA BSTIM, RTZA SBUG SO SO NAS SNYING KHA'I MI SHIGS
PA LA BSTIM NAS RTZE GCIG TU SGOM PAR BYED PA DANG, RIL 'DZIN
DANG

'DRA BA'I SDUD RIM NI, PHYI ROL GYI RLUNG MI SDUD PAR RANG GI
LUS KYI RTZA SBUG SO SO NAS RLUNG THAMS CAD MI SHIGS PA LA BSTIM
NAS BSGOM PAR BYED PA'O, ,DE GSUM CI RIGS BSGOM PA LA BRTEN NAS
SGYU LUS

@55A *, ,'GRUB TU NYE BA'I MTSAN MA JI LTA BU 'BYUNG BA NI, RMI
LAM DU RANG NYID CHES KYI GDAN SENG GE'I KHRI CHEN PO'I STENG DU
'DUG BA LA SANGS RGYAS BYANG SEMS KYIS BSKOR BAR RMI BA SOGS
RTZA RGYUD LAS 'BYUNG BA LTAR RO,,

GNYIS PA BDEN PA GNYIS KYI RDZOGS RIM NI, KUN RDZOB SGYU MA'I
RDZOGS RIM, DON DAM 'OD GSAL GYI RDZOGS RIM, DBYER MED ZUNG 'JUG
GI RDZOGS RIM GSUM LAS, DANG PO NI, SEMS DBEN GYI RTOGS PA RNAMS
BSKYANGS PAS SEMS

DPEN MTHAR THUG GI DPE'I 'OD GSAL 'GRUB CING, DE 'DRA'I 'OD GSAL
GYI SEMS DO DE LHAN GCIG BYED RKYEN DANG, DE'I BZHON BA'I RLUNG
GIS NYER LEN BYAS PA LA BRTEN NAS, THOGS MAR SNYING KHA'I KHAMS
DKAR DMAR GYI THIG LE'I DBUS

SU DKAR SHAS CHE BA'I 'OD ZER LNGA PA CAN GYI SGYU MA'I SKU RTEN
DANG BRTEN PA'I RNAM PA CAN DU PHUNG PO RNYING BA LAS GOS LOGS
SU PHYE NAS LDANG BAR 'GYUR RO, ,GNYIS PA NI, SGYU LUS BA DES
SKU'I SEMS DPA' GSUM BRTZEGS SOGS GSUM PO SO

SOR BSGOM TSUL LAG RJES LAS 'BYUNG BA LTAR RAM, RANG GI SNYING
KHAR KHAMS GSUM SEMS CAN THAMS CAD KYI LUS DANG RANG GI LUS
DBYER MED DU BYAS NAS SKU RDO RJE RNAM SNANG DU BSGOM PA SKU'I
DAM TSIG SEMS DPA', DE'I THUGS

KHAR AOm YIG BSGOM PA SKU'I YE SHES SEMS DPA', AOm YIG GI MGONG
THIG LE N'A DA DANG BCAS PA BSGOM PA SKU'I TING NGE 'DZIN SEMS
DPA', THIG LE'I NANG DU KHAMS GSUM SEMS CAN THAMS CAD KYI DAG
DANG RANG GI DAG

DBYER MED DU BYAS NAS GSUNG RDO RJE 'OD DPAG MED DU BSGOM PA
GSUNG GI DAM TSIG SEMS DPA', DE'I THUGS KHAR AA': YIG BSGOM PA
GSUNG GI YE SHES SEMS DPA', AA': YIG GI MGOR THIG LE N'DA DANG
BCAS PA BSGOM

PA GSUNG GI TING NGE 'DZIN SEMS DPA', THIG LE'I NANG DU KHAMS
GSUM SEMS CAN THAMS CAD KYI YID DANG RANG GI YID DBYER MED DU
BYAS NAS THUGS RDO RJE MI BSKYOD PAR BSGOM PA THUGS KYI DAM TSIG
SEMS DPA', DE'I THUGS

@55B KHAR H'Um YIG BSGOM PA THUGS KYI YE SHES SEMS DPA', H'Um
YIG GI MGOR THIG LE N'DA DANG BCAS PA BSGOM PA THUGS KYI TING
NGE 'DZIN SEMS DPA' STE, SEMS DPA' DGU BRTZEGS SU GSAL BA'I
THUGS KHA'I TING NGE 'DZIN SEMS DPA' LAS

'OD ZER 'PHROS TE SNOD BCUD THAMS CAD LA PHOG PAS, SNOD RNAMS
GZHAL YAS KHANG DANG BCUD RNAMS RDO RJE 'CHANG GI GO 'PHANG LA
BKOD, DE RNAMS 'OD DU ZHU NAS SNOD RNAMS BCUD LA THIM, BCUD
RNAMS SKU'I DAM TSIG SEMS DPA' LA

THIM PA SOGS RIM GYIS THIM NAS MTHAR N'AD YANG JI PHRA JE PHRAR
GYUR TE 'OD GSAL LA THIM PA'I 'OD GSAL STONG PA NYID LA RTZE
GCIG TU MNYAM PAR 'JOG PA RJES GZHIG GI SDUD RIM DANG, PHYI ROL
GYI SNOD BCUD RNAMS ME SDUD PAR, THUGS KYI

TING NGE 'DZIN SEMS DPA'I 'OD ZER SKU'I DAM TSIG SEMS DPA' SOGS
LA PHOG PAS DE RNAMS 'OD DU ZHU BA RIM GYIS BSDUS TE MTHAR STONG
PA NYID LA RTZE GCIG TU MNYAM PAR 'JOG PAR RIL 'DZIN GYI SDUD
RIM GNYIS CI RIGS BSGOM PA LA BRTEN NAS RIM

PA BZHI BA DON GYI 'OD GSAL MNGON DU BYED PAR 'GYUR NGO, ,GSUM
PA NI, DON GYI 'OD GSAL DE LAS KHANGS PA DANG DUS MNYAM DU SLOB
PA'I ZUNG 'JUG PHAL BA SPANGS PA ZUNG 'JUG THOB PAR 'GYUR ZHING,
ZUNG 'JUG PA DES STONG PA NYID LA RTZE GCIG

TU MNYAM PAR BZHAG NAS BSGOM PA SOGS MNYAM RJES KYI DGE SBYOR
RNAMS BSKYANGS PA LA BRTEN NAS RIM GYIS SLOB PA'I ZUNG 'JUG GI
GTZO BO RTOGS PA ZUNG 'JUG DANG, 'BRAS BU MTHAR THUG PA MI SLOB
PA'I ZUNG 'JUG KHA SBYOR

YAN LAG BDUN LDAN RNAMS THOB PAR 'GYUR RO, ,'DI NI RJE BTZUN RDO
RJE 'DZIN PA CHEN PO DKON MCHOG RGYAL MTSAN DPAL BZANG PO'I ZHAL
SNGA NAS KYI GSUNG GI BDUD RTZI BCUNG ZAD MYANGS PA'I GYIN PA
NGAG DBANG BLO BZANG CHOS

LDAN GYIS RANG GI RJED THOR ZIN BRIS BGYIS PA'O,, ,,'DIS KYANG
BSTAN PA'I SNYING PO YUN RING DU GNAS PAR GYUR CIG, ,,