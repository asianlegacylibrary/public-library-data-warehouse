*, ,'DUS PA 'PHAGS LUGS KYI SGRUB THABS MDOR BSDUS MCHOG GI DGA'
STON ZHES BYA BA BZHUGS SO,,

@001A #, ,NA MO GU RU BADZRA DH'A R'A YA, SNANG GSUM DAG PA DON
GYI 'OD GSAL DBYINGS, ,LHAN SKYES SGYU MA'I ROL BAR ZUNG 'JUG
GAR, ,RTEN DANG BRTEN

PA'I BKOD PA RAB 'BYAMS SPRIN, ,DPAL LDAN 'DUS PA'I DKYIL 'KHOR
'KHOR LOR 'DUD, ,RGYUD RGYAL MTHAR THUG 'DUS PA'I LAM BZANG LA,
,

SNYING NAS MOS KYANG RNAM GA-YENG LE LO YIS, ,NYAMS SU LEN PA'I
SKAL BAS PHONGS PA LA, ,BSOD NAMS MCHOG GI DGA' STON 'DI NA
SPEL, (,'DIR TSE

GCIG LA ZUNG 'JUG RDO RJE 'CHANG GI GO 'PHANG MNGON DU BYED PAR
'DOD PA DAG GIS YI DAM GSANG BDE 'JIGS GSUM GYI BSKYED RDZOGS YA
MA BRAL BAR NYAMS SU BLANGS NA LAM SHIN TU MYUR LA, DE YANG GTZO
BO RDZOGS RIM

@002A *, ,GYI STENG NAS YIN YANG, RANG RANG GI RDZOGS RIM MTSAN
NYID TSANG BA RGYUD LA SKYE BA LA RANG RANG GI BSKYED RIM GYI
KHYAD PAR SO SO RGYUD SMIN PA SNGON DU 'GRO DGOS PAS, DE'I PHYIR

GSANG BDE 'JIGS GSUM YA MA BRAL BA NI DGE LDAN BKA' BRGYUD RIN
PO CHE'I YI DAM GTZO BOR MDZAD PAS SPRUL THABS RGYAS PA YONGS SU
GRAGS PA LTAR NYAMS SU LEN THUB NA RAB DANG, BDAG DANG BDAG 'DRA
BA RNAM GA-YENG GI KHOL BOR SONG BDAG

BDE 'JIGS GNYIS SGRUB THABS RGYAS PA LTAR NYAMS SU LEN KHUL YANG
'DUS PA'I SGRUB THABS RGYAS PA MI LCOG PA DAG GSANG BDE 'JIGS
GSUM YA MA BRAL PA'I CHED DANG, 'DUS PA'I LAM LA BAG CHAGS TZAM
'JOG PHYIR 'DUS

PA'I SGRUB THABS MDOR BSDUS TE NYAMS SU LEN PAR 'DOD NA,) YID
KYI ROL PA DRI MED ZLA 'DRAS BSGRUBS, ,SNYING RJE DAM PA MTHA'
YAS PA YI THABS, ,RANG GI YID LA GNAS PAR GYUR PA YI, ,

@002B BDE GSHEGS RNAMS LA RTAG TU SKYABS SU MCHI, ,RTOG PA MA
LUS PA LAS NGES GROL ZHING, ,SEMS DPA' DAM PA RNAMS KYI PHUN
TSOGS GZHI, ,DNGOS PO THAMS CAD RO GCIG NGO BO NYID, ,DAM PA'I
CHOS LA

RTAG TU SKYABS SU MCHI, ,'CHING BA RNAMS LAS YANG DAG GROL GYUR
CING, ,SNYING RJE MCHOG GIS BSKRUN PA'I DPAL DANG LDAN, ,RAB TU
DGA' SOGS LA RAB BZHUGS PA, ,BRTUL ZHUGS DBANG PO'I TSOGS LA

SKYABS SU MCHI, ,BSAM DANG RNAM PAR SMIN PA DAG GYUR PAS, ,SGRIB
PA KUN GYI BAG CHAGS YANG DAG 'BYIN, ,LHAG PAR MOS PAS RNAM PAR
BRGYAN PA YI, ,SEMS NI BYANG CHUB DAM PAR BSKYED PAR BGYI, ,

AOm SVA BH'A WA SHUDDH'A: SARBA DHARM'A: SVA BH'A WA
SHUDDHONYAHAm, CHOS RNAMS KYI NGO BO RGYU 'BRAS GSUM RANG GI
MTSAN NYID KYIS GRUB PAS STONG PA'I STONG PA NYID DU GYUR, STONG
PA'I NGANG LAS PAm LAS SNA TSOGS PADMA'I

LTE BAR A'A: LAS BYUNG BA'I NYI MA'I DKYIL 'KHOR GYI STENG DU
BHR'Um SER PO LAS BYUNG BA'I 'KHOR LO SER PO RTZIBS BCU PA
GA-YAS SKOR DU MGYOGS PAR 'KHOR BA, RDO RJE 'BAR BA'I SPRIN GYI
PHRENG BA PHYOGS

BCUR 'PHRO BA, LTE BA'I NANG GI DBUS SU SNA TSOGS PADMA DANG ZLA
BA'I GDAN, PHYOGS MTSAMS KYI RTZIBS BRGYAD KYI RTZE MO DANG LTE
BA'I NANG GI STENG 'OG GI RTZIBS LA CUNG ZAD MA REG PAR SNA
TSOGS PADMA

@003A *, ,DANG NYI MA'I GDAN RE RE, GDAN DBUS MA'I STENG DU RANG
NYID RDO RJE 'CHANG SKU MDOG DKAR PO DKAR NAG DAR BA'I ZHAL GSUM
PHYAG DRUG GI GA-YAS RDO RJE 'KHOR LO PADMA, GA-YON DRIL BU

RIN CHEN RAL GRI 'DZIN PA, MTSAN BZANG PO SUM CU RTZA GNYIS DANG
DPE BYAD BZANG PO BRGYAD CUS BRGYAN PA, YUM RDO RJE DBYINGS KYI
DBANG PHYUG MA DKAR MO DKAR NAG DMAR BA'I ZHAL GSUM PHYAG DRUG
GI GA-YAS

RDO RJE 'KHOR LO PADMA, GA-YON DRIL BU RIN CHEN RAL GRI 'DZIN
PA, YAB YUM GNYIS KA'I PHYAG DANG PO GNYIS KYIS PHAN TSUN DU
'KHYUD PA, GNYIS KA'ANG 'OD KYI DKYIL 'KHOR GYIS RNAM PAR MDZES
PA, RIN PO

CHE'I RGYAN DANG DAR SNA TSOGS KYIN BZA' CAN SEMS DPA' GSUM GYI
BDAG NYID CAN DU GYUR PA'I GNAS GSUM DU RDO RJE GSUM GYI NGO BO
YI GE GSUM GNYIS MTSAN BA YAB YUM SNYOMS PAR ZHUGS PA'I

THUGS KA'I TING NGE 'DZIN SEMS DPA'I 'OD ZER GYIS MI BSKYOD PA
LA KHRO BO BCUS BSKOR BA SPYAN DRANGS, ZHAL NAS ZHUGS RDO RJE'I
LAM NAS YUM GYI PADMAR ZHU PA'I THIG LE BCU GCIG HUm RING PO BCU

GCIG TU GYUR, DE RNAMS YONGS SU GYUR PA LAS MI BSKYOD PA DANG,
KHRO BO BCUR GYUR BA'I MI BSKYOD PA NAG PO NAG DKAR DMAR BA'I
ZHAL GSUM PHYAG DRUG GI GA-YAS RDO RJE 'KHOR LO PADMA, GA-YON

@003B DRIL BU RIN CHEN RAL GRI 'DZIN PA, RANG GI THUGS KAR
DRANGS, BADZRA DHRiKA THUGS KA NAS PHYIR PHYUNG, PHYOGS BCUR
'PHROS, CHOS 'KHOR BSKOR BA LA SOGS PA'I SANGS RGYAS KYI MDZAD
PA MDZAD, KHYAD PAR DU'ANG SEMS

CAN ZHE SDANG CAN RNAMS KYI ZHE SDANG SBYANGS, MI BSKYOD PA'I GO
'PHANG LA BKOD, SPRUL PA RNAMS GCIG TU 'DUS, MI BSKYOD PA YE
SHES PA DANG DBYER MED DU 'DRES NAS, RANG LA RJES SU ZHUGS PAS

SNGAR GYI ZLA BA NYI GDAN DU GYUR PA'I STENG DU, RANG NYID ZHE
SDANG RDO RJE, RDO RJE DBYINGS YID BANG PHYUG MA REG BYA RDO RJE
MA SNGON MOR GYUR PA DAG SNYOMS PAR 'JUG PA'I TSUL GYIS BZHUGS
PA, SEMS DPA'

GSUM GYI BDAG NYID CAN DU GYUR, KHRO BO BCU PO RANG GI THUGS KAR
DRANGS, YA M'ANTA KRiTA, PRADZNY'LANTA KRiTA, PADMA'ANHA KRiTA,
BEGHN'ANTA KRiTA, AA TZA LA, tIKKA R'A DZ'A, N'I LA DAndA, MH'A
B'A

LA; AU'n'I shA TZA KRA WA RTI, SUMBHA R'A DZ'A, THUGS KA NAS
PHYIR PHYUG PHYOGS MTSAMS KYIR TZIBS KYI NANG DANG, STENG 'OG GI
PA[D NYI'I GDAN LA GA-YON BRKYANG GIS GDUG PA CAN THAMS CAD TSAR
GCOD PA'I TSUL

GYIS 'KHOD, BDAG NYID KYIS BLTAS PAS BKUG PA'I GNOD MDZES GNYIS
PA MDUN DU BKA' NOD PA LA, AOm SU MA BHA NI SUM BHA H'Um, GRiHnA
GRi HnA H'Um, GRi Hn'A PA YA GRi Hn'A PA YA H'Um, A'A NA YA HO:
BHA GA
@004A *, ,WAN BIDY'A R'A DZ'A H'Um PHAt, CES BKA' BSGOS PAS,
GNOD MDZES KYI PHYAG GA-YAS KYI RDO RJE DE RDO RJE LCAGS KYUR
GYUR NAS, BGEGS KYI GTZO BO PHYOGS SKYONG BCU'I SNYING GNAS
LCAGS KYUS BZUNG, MGRIN

PA NAS ZHAGS PAS BCINGS TE BKUG NAS KHRO BO BCU LA GTAD PAS PHYI
ROL TU H'Um RING PO LAS GRUB PA'I KHRON PA 'BRUG KHUNG GI RNAM
PA CAN DU BCUG PAR GYUR, BYANG GI BDUD RTZI 'KHYIL PAS SPRUL
PA'I BDUD RTZI 'KHYIL PA GNYIS PA DE

YONGS SU GYUR PA LAS, STOD KHRO BO BDUD RTZI 'KHYIL PA LTE BA
MAN CHAD MDUNG RTZE GCIG PA'I DBYIBS CAN GYI PHUR BU ME DPUNG
RAB TU 'BAR BA BCUR GYUR TE, PHYOGS SKYONG 'KHOR DANG BCAS PA'I
MGO BOR ZUG PAR GYUR, AOm GHA GHA

GH'A TA YA GH'A TA YA, SARBA DU BAtAm PHAt PHAt, K'I LA YA K'I
LA YA SARBA P'A PAm PHAt PHAt, H'Um H'Um H'Um BADZRA K'I LA YA,
BADZRA DHAm RO A'A DZNY'A PA YA TI SARBA BIGHN'A NA K'A YA W'A
KA TZI TTA BADZRA K'I LA YA H'Um H'Um H'Um PHAt PHAt, GNOD MDZES
KYI PHYAG MTSAN RDO RJE

LCAGS KYU DE RDO RJE'I THO BA ME'I BAR BAR GYUR PAS, STENG 'OG
GI PHUR BU RNAMS KYI SPYI BO NAS BRDUNGS, BGEGS RNAMS KYI SPYI
GTZUG NAS RKANG MTHIL GYI BAR PHUR BUS BTAB PAS LUS NGAG YID
GSUM GA-YO 'GUL

MED PAR GYUR, SPRUL PA'I GNOD MDZES 'OG GI GNOD MDZES LA THIM,
SLAR YANG KHRO BO DANG PHUR BU RNAMS LAS RDO RJE'I ME 'OD RAB TU
'BAR BA PHYOGS BCUR 'PHROS PAS 'KHOR GYI BGEGS GDUG PA CAN RNAMS

@004B TSIG PAS BROS PAR GYUR, tIKKA H'Um DZA: KHRO PO RNAMS KYI
PHYI ROL TU LCAGS KYI RDO RJE'I RVA BA, tIKKA H'Um DZA: DE'I
PHYI ROL TU CHU'I RVA PA, tIKKA H'Um DZA:DE'I PHYI ROL TU ME'I
RVA BA, tIKKA H'Um DZA: DE'I PHYI ROL TU RLUNG GI RVA BA, H'Um

LAS LCAGS KYI RVA BA'I STENG DU RDO RJE'I GUR MCHOD RTEN LTA BU,
GUR GYI 'OG RVA BA'I STENG DU RDO RJE'I BLA RE, 'OG GZHI H'Um
LAS RDO RJE'I SA GZHI, PHYI'I PHYOGS MTSAMS THAMS CAD DU MA DE'I
DRA BA YE SHES KYI ME RAB TU 'BAR

BA 'PHRO BA DANG BCAS PAR GYUR, LHA RNAMS KYI SPYI BOR ZLA BA LA
AOm DKAR PO, MGRIN PAR PADMA LA A'A: DMAR PO, SNYING GAR NYI MA
LA H'Um SNGON PO, AOm A'A: H'Um, LAN GSUM BRJOD, DNGOS PO MED
PAS SGOM PA MED, ,BSGOM

PAR BYA BA SGOM PA MIN, ,DE LTAR DNGOS PO DNGOS PO MED PAS,
,SGOM PA DMIGS SU MED PA'O, ,SNOD BCUD KYIS BSDUS PA'I CHOS
THAMS CAD DON DAM PAR NGO BO NYID MED PAS, SGOM PA DANG BSGOM
PAR BYA BA DANG SGOM PA PO

GSUM MI DMIGS PA'I STONG PA NYID DANG, MTSAN MA MED PA DANG SMON
PA MED PA'I RANG BZHIN DU GYUR, STONG PA'I NGANG LAS SKAD CIG
GIS RDO RJE'I SA GZHI RVA BA GUR BLA RE ME RI DANG BCAS PA YONGS
SU RDZOGS PA'I

DBUS SU CHOS 'BYUNG DKAR PO GRU GSUM PA GDENGS KA CHE BA GYEN DU
PHYOGS SHING RTZE MO PHRA BA THUR DU ZUG PA'I NANG DU SNA TSOGS
PADMA'I LTE BAR H'Um GI YAm SNGO SKYA LAS BYUNG BA'I RLUNG GI
DKYIL 'KHOR SNGON PO GZHU'I

@005A *, ,DBYIBS CAN, H'Um GNYIS LAS BYUNG BA'I RDO RJE GNYIS
KYIS PHYOGS GNYIS BRGYAN PA, DE'I STENG DU H'Um RAm H'Um GI RAm
DMAR PO LAS BYUNG BA'I ME'I DKYIL 'KHOR DMAR PO GRU GSUM PA,
H'Um GNYIS

LAS BYUNG BA'I RDO RJE GNYIS KYIS PHYOGS GNYIS BRGYAN PA, DE'I
STENG DU H'Um BAm H'Um GI BAm DKAR PO LAS BYUNG BA'I CHU'I DKYIL
'KHOR DKAR PO ZLUM PO, H'Um GNYIS LAS BYUNG BA'I RDO RJE GNYIS
KYIS PHYOGS GNYIS BRGYAN PA

DE'I STENG DU H'Um LAm H'Um GI LAm SER PO LAS BYUNG BA'I SA'I
DKYIL 'KHOR SER PO GRU BZHI PA, H'Um GNYIS LAS BYUNG BA'I RDO
RJE GNYIS KYIS PHYOGS GNYIS BRGYAN PA SPYAN SOGS LHA MO BZHI'I
NGO BOR GYUR, DKYIL 'KHOR BZHI PO

GCIG TU 'DRES PA LAS SNA TSOGS RDO RJER GYUR PA'I LTE BA'I STENG
DU BH'Um DKAR PO SANGS RGYAS KYI SPRIN GYI 'OD ZER 'PHRO BA
YONGS SU GYUR PA LAS, GZHAL YAS KHANG GRUB ZHI SGO BZHI PA, PHYI
NAS RIM PA BZHIN DKAR SER DMAR

LJANG SNGO BA'I RIM PA LNGA DANG LDAN PA'I RIN PO CHE'I RTZIG
PAS BSKOR BA'I STENG NA, RIN PO CHE'I PHA GU, GSER GYI SKA RAGS,
DO SHAL DANG DO SHAL PHYED PA, SHAR BU MDA' YAB RGYAN RTA BABS
LA SOGS PA MTSAN NYID

THAMS CAD DANG LDAN PA'I GZHAL YAS KHANG GI NANG GI PHYED KYI
TSAD KYI PHYI NGOS SU 'OD ZER RNAM PA LNGA'I 'PHRENG BAS BSKOR
BA'I NANG DU RDO RJE RTZE GSUM PAS ZLUM POR BSKOR BA LA BRTEN
PA'I KA BA BRGYAD KYIS BTEG PA'I

@005B RDO RJE'I GDUNG GIS MDZOS PAR PHUB PA'I RTZE MO RDO RJE
NOR BU RIN PO CHE'I TOG GIS SPRAS PA, RIM PA GNYIS PA'I GRVA'I
GA-YAS GA-YON GNYIS SU BDUD RTZIS GANG BA'I RIN PO CHE'I BUM PA
GNYIS GNYIS TE BUM PA

BRGYAD KYIS MDZES PAR BYAS PA, LHA DANG MI LAS YON TAN KHYAD PAR
DU 'PHAGS PA'I KHANG BZANG DAM PA PHYI BLTAS NANG GSAL BA, NANG
BLTAS PHYI GSAL BA'I NANG GI STENG DANG, 'OG GIS GZHI THAMS CAD

SHAR DKAR, LHO SER, NUB DMAR, BYANG LJANG, DBUS SNGO BAR GYUR
PA'I NANG DU SNA TSOGS PADMA'I GDAN SUM CU RTZA GCIG, GTZO BO
DANG KHRO BO BCU LA NYI MA'I GDAN, RNAM SNANG LA SOGS PA'I SHAR
PHYOGS PA

RNAMS LA ZLA BA'I GDAN, M'A MA K'I LA RDO RJE'I GDAN, DE MA
GTOGS PA'I LHO PHYOGS PA RNAMS LA RIN PO CHE'I GDAN, NUB PHYOGS
PA RNAMS LA PADMA DMAR PO'I GDAN, BYANG PHYOGS PA RNAMS LA SNA
TSOGS RDO RJE'I

GDAN, GDAN DE RNAMS KYI STENG DU SKAD CIG GIS LHAG PAR MOS PA
TZAM GYIS LHA SUM CU RTZA GNYIS DUS GCIG TU RDZOGS PAR GYUR PA
NI, DBUS KYI GDAN LA RANG NYID RDO RJE 'CHANG SNGON PO SNGO DKAR
DMAR BA'I

ZHAL GSUM PHYAG DRUG GI GA-YAS RDO RJE 'KHOR LO PADMA, GA-YON
DRIL BU RIN CHEN RAL GRI 'DZIN PA, DBU SKRA RAL PA'I THOR TSUGS
CAN, MTSAN BZANG PO SUM CU RTZA GNYIS DANG, DPE BYAD BZANG PO
BRGYAD CUS

@006A *, ,BRGYAN PA, YUM REG BYA RDO RJE MA SNGON MO MI BSKYOD
PA'I DBU RGYAN CAN, SNGO DKAR DMAR BA'I ZHAL GSUM PHYAG DRUG GI
GA-YAS RDO RJE 'KHOR LO PADMA, GA-YON DRIL BU RIN CHEN RAL GRI
'DZIN PA,

DBU SKRA RAL PA PHYED BCINGS SU BYAS PA, SHIN TU SGEG CING BZHIN
'DZUM BAG DANG LDAN PA, ZUR GYIS BLTA BA LA SOGS PA'I RNAM 'GYUR
GYIS MDZES PA, LANG TSO DAR LA BAB CING, 'DOD YON LNGA'I DGA'
BAS

ROL PA, YAB YUM GNYIS KA'I PHYAG DANG PO GNYIS KYIS PHAN TSUN DU
'KHYUD PA, GNYIS KA'ANG RIN PO CHE'I DBU RGYAN GSOL BA, RIN PO
CHE'I SNYAN RGYAN DANG, SNYAN GONG AUTPA LA'I GDENGS KA DANG DAR
DBYANGS KYIS

MDZES PAR BYAS PA, RIN PO CHE'I MGUL RGYAN DANG, MU TIG GI SE MO
DO DANG, RIN PO CHE'I DO SHAL DANG, PHYAG GDUB DANG, ZHABS GDUB
DANG, RIN PO CHE'I 'OG PAG STE RIN PO CHE'I RGYAN BRGYAD KYIS
BRGYAN

PA; SKU STOD LHA RDZAS KYI GOS KYIS GSHAL BYAS SHING, SKU SMAD
LHA RDZAS KYI DAR GYI SHAM THABS 'PHYAR BA, 'OD KYI DKYIL 'KHOR
GYIS BSKOR BA'I DBUS NA YAB SEMS DPA'I SKYIL MO KRUNG GIS BZHUGS

PAR GYUR, SHAR DU RNAM SNANG DKAR PO MI BSKYOD PA'I DBU RGYAN
CAN, DKAR NAG DMAR BA'I ZHAL GSUM PHYAG DRUG GI GA-YAS 'KHOR LO
RDO RJE PADMA DKAR PO, GA-YON DRIL BU RIN CHEN RAL GRI 'DZIN PA,
LHOR RIN

@006B 'BYUNG SER PO MI BSKYOD PA'I DBU RGYAN CAN, SER NAG DKAR
BA'I ZHAL GSUM PHYAG DRUG GI GA-YAS NOR BU RDO RJE 'KHOR LO,
GA-YON DRIL BU PAD SER RAL GRI 'DZIN PA, NUB TU 'OD DPAG MED
DMAR PO MI BSKYOD PA'I DBU

RGYAN CAN, DMAR NAG DKAR BA'I ZHAL GSUM PHYAG DRUG GI GA-YON GYI
DANG POS DRIL BU DANG BCAS PA'I PADMA DMAR PO'I RTZA BA DKUR
BRTEN NAS 'DZIN CING, GA-YAS KYI DANG POS THUGS KAR PADMA KHA
'BYAD

PAR MDZAD PA, LHAG MA GA-YAS RDO RJE 'KHOR LO, GA-YON RIN CHEN
RAL GRI 'DZIN PA, BYANG DU DON GRUB LJANG GU MI BSKYOD PA'I DBU
RGYAN CAN, LJANG NAG DKAR BA'I ZHAL GSUM PHYAG DRUG GI GA-YAS
RAL GRI SNA TSOGS

RDO RJE 'KHOR LO, GA-YON DRIL BU PAD LJANG NOR BU 'DZIN PA, SHAR
LHOR SPYAN MA DKAR MO, LHO NUB TU M'A MA K'I SNGON MO, NUB BYANG
DU GOS DKAR MO DMAR MO, BYANG SHAR DU SGROL MA LJANG GU, RIM PA
GNYIS PA'I

SHAR LHOR GZUGS RDO RJE DKAR MO, LHO NUB TU SGRA RDO RJE MA SER
MO, NUB BYANG DU DRI RDO RJE MA DMAR MO, BYANG SHAR DU RO RDO
RJE MA LJANG GU, LHA MO BRGYAD PO THAMS CAD KYANG DBU SKRA RAL
PA PHYED BCINGS SU BYAS PA, RIN PO

CHE'I DBU RGYAN GSOL BA, RIN PO CHE'I SNYAN RGYAN DANG, SNYAN
GONG AUTPA LA'I GDENGS KA DANG, DAR DBYANGS KYIS MDZES PAR BYAS
PA, RIN PO CHE'I MGUL RGYAN DANG, MU TIG GI SE MO DO DANG, RIN
PO CHE'I

@007A *, ,DO SHAL DANG, PHYAG GDUB DANG, ZHABS GDUB DANG, RIN PO
CHE'I 'OG PAG STE, RIN PO CHE'I RGYAN BRGYAD KYIS BRGYAN PA, SKU
STOD LHA RDZAS KYI GOS KYIS GSHAL BYAS SHING, SKU SMAD LHA RDZAS
KYI DAR GYI SHAM THABS GSOL BA SHIN TU SGEG CING BZHIN 'DZUM BAG
DANG LDAN PA, ZUR GYIS BLTA BA LA SOGS PA'I RNAM 'GYUR GYIS
MDZES PA, LANG TSO DAR LA BAB CING, 'DOD YON LNGA'I DGA' BAS ROL
PA, 'OD KYI DKYIL

'KHOR RAB TU 'BAR BA'I DBUS NA RANG RANG GI GDAN LA RDO RJE'I
SKYIL MO KRUNG GIS BZHUGS PAR GYUR, SHAR SGRO'I GA-YAS GA-YON
GYI GDAN LA RIM PA BZHIN DU BYAMS PA DANG, SA SNYING DKAR PO,
LHO SGO'I GA-YAS GA-YON GYI

GDAN LA RIM PA BZHIN DU PHYAG RDOR DANG, NAM SNYING SER PO, NUB
SGO'I GA-YAS GA-YON GYI GDAN LA RIM PA BZHIN DU 'JIG RTEN DBANG
PHYUG DANG, 'JAM DPAL DMAR PO, BYANG SGO'I GA-YAS GA-YON GYI
GDAN LA RIM PA

BZHIN DU SGRIB SEL DANG KUN BZANG LJANG GU, SHAR SGOR GSHIN
RJE'I GSHED NAG PO, LHO SGOR SHES RAB MTHAR BYED DKAR PO, NUB
SGOR RTA MGRIN DMAR PO, BYANG SKOR BGEGS MTHAR BYED SNGON PO,
SHAR LHOR MI

GA-YO BA NAG PO, LHO NUB TU 'DOD RGYAL SNGON PO, NUB BYANG DU
DBYUG SNGON CAN SNGON PO, BYANG SHAR DU STOBS PO CHE NAG PO,
STENG DU GTZUG TOR 'KHOR LOS BSGYUR BA SNGON PO, 'OG TU GNOD
MDZES RGYAL PO SNGON PO,

@007B RNAM SNANG NAS KUN BZANG GI BAR GYI LHA THAMS CAD RIN PO
CHE'I RGYAN DANG, DAR SNA TSOGS KYI NA BZA' CAN, 'OD KYI DKYIL
'KHOR RAB TU 'BAR BA'I DBUS NA RDO RJE'I SKYIL MO KRUNG GIS
BZHUGS PA, KHRO BO BCU PO THAMS CAD KYANG

DBU SKRA KHAM SER GYEN DU BRDZES PA LA SOGS PA KHRO BO'I NYAMS
THAMS CAD YONGS SU RDZOGS PA GA-YON BRKYANG GIS BZHUGS PA, SPYAN
MA NAS GNOD MDZES KYI BAR GYI LHA THAMS CAD KYANG ZHAL GSUM
PHYAG DRUG PA RANG RANG

GI RIGS KYI BDAG PO'I DBU RGYAN CAN DU GYUR, RANG GI THUGS KA'I
H'Um LAS 'OD ZER 'PHROS, SEMS CAN THAMS CAD BKUG STE DKYIL 'KHOR
GYI PHYOGS BZHI NAS THOGS PA MED PAR 'JUG PA'I RDO RJE SEMS
DPA'I 'JUG PAS

ZHUGS PA LA, YAB YUM SNYOMS PAR ZHUGS PA'I BYANG CHUB KYI SEMS
KYI 'OD ZER GYIS DBANG BSKUR BAS DE BZHIN GSHEGS PA THAMS CAD
KYI BDE BA DANG YID BDE BA THOB STE, RDO RJE SEMS DPAR GYUR NAS
RANG RANG GI

SANGS RGYAS KYI ZHING DU GSHEGS PAR GYUR, RANG GI THUGS KA'I
H'Um SNGON PO'I 'OD ZER LCAGS KYU'I RNAM PA CAN GYIS RNAM SNANG
NAS GNOD MDZES KYI BAR GYI LHA RNAMS SPYAN DRANGS TE RANG GI
SPYI BO LA SOGS PA'I GNAS RNAMS

SU 'KHOD NAS GZUGS KYI PHUNG PO LA SOGS PA DANG NGO BO DBYER MED
DU GYUR PA NI, SPYI BOR RNAM PAR SNANG MDZAD, MGRIN PAR 'OD DPAG
MED, LTE BAR RIN CHEN 'BYUNG LDAN, BRLA'I RTZA BAR DON YOD GRUB
PA, LTE BAR

@008A *, ,SPYAN MA, SNYING GAR M'A MA K'I, MGRIN PAR GOS DKAR
MO, SPYI GTZUG TU SGROL MA, MIG TU SA'I SNYING PO, RNA BAR PHYAG
NA RDO RJE, SNAR NAM MKHA'I SNYING PO, LCER 'JIG RTEN DBANG
PHYUG, SNYING GAR

'JAM DPAL, GSANG GNAS SU SGRIB PA RNAMS SEL, TSIGS RNAMS LA KUN
TU BZANG PO, SPYI GTZUG TU BYAMS PA, MIG GI SGOR GZUGS RDO RJE
MA, RNA BA'I SGOR SGRA RDO RJE MA, SNA'I SGOR DRI RDO RJE MA,
LCE'I SGOR RO

RDO RJE MA, RDO RJE'I SGOR REG BYA RDO RJE MA, LAG PA GA-YAS LA
GSHIN RJE'I GSHED, LAG PA GA-YON LA GZHAN GYIS MI THUB PA, KHA
LA RTA MGRIN, RDO RJE LA BGEGS MTHAR BYED, DPUNG PA GA-YAS PA'I
RTZA BAR MI GA-YO BA,

DPUNG PA GA-YON PA'I RTZA BAR 'DOD PA'I RGYAL PO, PUS MO GA-YAS
LA DBYUG SNGON CAN, PUS MO GA-YON LA STOBS PO CHE, SPYI GTZUG TU
GTZUG TOR 'KHOR LOS BSGYUR BA, RKANG MTHIL GNYIS SU GNOD MDZES
RGYAL PO,

BDAG NYID KYI LUS KYI LHA RNAM SNANG, SPYAN MA, SA'I SNYING PO,
GZUGS RDO RJE MA, BYAMS PA, GSHIN RJE'I GSHED, MI GA-YO BA RNAMS
RIM GYIS 'OD GSAL DU THIM, DE NAS RIN 'BYUNG, M'A MA K'I, PHYAG
RDOR,

SGRA RDO RJE MA, GZHAN GYIS MI THUB PA, 'DOD PA'I RGYAL PO RNAMS
RIM GYIS 'OD GSAL DU THIM, DE NAS 'OD DPAG MED, GOS DKAR MO, NAM
MKHA'I SNYING PO, DRI RDO RJE MA, RTA MGRIN, DBYUG SNGON CAN

@008B RNAMS RIM GYIS 'OD GSAL DU THIM, DE NAS DON GRUB, SGROL
MA, 'JIG RTEN DBANG PHYUG ,RO RDO RJE MA, SGRIB SEL, REG BYA RDO
RJE MA, KUN BZANG, BGEGS MTHAR BYED, STOBS PO CHE RNAMS RIM GYIS
'OD GSAL DU THIM,

DE NAS GTZUG TOR 'KHOR LOS BSGYUR BA, GNOD MDZES RGYAL PO, 'JAM
DPAL RNAMS RIM GYIS 'OD GSAL DU THIM ZHING, GTZO BO YANG RIM
GYIS 'OD GSAL DU THIM PAR GYUR, AOm SH'UNYA T'A DZNY'A NA BADZRA
SVA BHA'A WA A'TMA KONY\HAm, GDAN

DBUS MA'I STENG DU H'Um LAS BYUNG BA'I NYI MA'I DKYIL 'KHOR,
DE'I DBUS SU AOm LAS BYUNG BA'I ZLA BA'I DKYIL 'KHOR, DE'I STENG
DU A'A: LAS BYUNG BA'I PADMA DMAR PO 'DAB MA BRGYAD PA'I LTE BAR
AOm A'A: H'Um GI YI GE GSUM

STENG NAS STENG DU BRTZEGS PA, DE THAMS CAD GCIG TU 'DRES PA
LAS, ZLA BA'I DKYIL 'KHOR CHA THAMS CAD YONGS SU RDZOGS PA ZHIG
TU GYUR, DE LAS 'OD ZER 'PHROS, SNOD BCUD THAMS CAD BSDUS TE ZLA
BA LA THIM,

AOmDHARMA DH'A TU SVA BH'A WA A'ATMA KONYHAm, SNOD BCUD KYI CHOS
THAMS CAD KYI RTZA BA RLUNG SEMS TZAM ZLA BAR SNANG BA DE BA'O,
,ZLA BA'I STENG DU CHU LAS CHU BUR RDOL BA'I TSUL DU ZLA BA LAS
BYUNG BA'I AOm DKAR PO, A'A: DMAR PO,

H'Um SNGON PO, DE DAG LAS 'OD ZER 'PHROS, PHYOGS BCU NAS RIGS
LNGA 'KHOR DANG BCAS PA DPAG TU MED PA SPYAN DRANGS, ZLA BA LA
THIM, DE YONGS SU GYUR PA LAS RDO RJE DKAR PO RTZE LNGA PA LTE
BA LA AOm A'A: H'Um GI
@009A *, ,MTSAN PA, BADZRA A'ATMA KONYAHAm, RDO RJE YI GE DANG
BCAS PA YONGS SU GYUR PA LAS, RANG NYID DANG PO'I MGON PO SKU
MDOG DKAR PO, DKAR NAG DMAR BA'I ZHAL GSUM PHYAG DRUG GI GA-YAS
RDO RJE

'KHOR LO PADMA, GA-YON DRIL BU RIN CHEN RAL GRI 'DZIN PA, RIN PO
CHE'I RGYAN DANG DAR SNA TSOGS KYI NA BZA' CAN DU GYUR, RANG
BZHIN GYI GNAS NAS DE BZHIN GSHEGS PA YAB YUM SEMS CAN 'DUL BA'I
PHYIR DU

SNYOMS PAR ZHUGS PA'I BYANG CHUB KYI SEMS LAS GRUB PA'I MI
BSKYOD PAS NAM MKHA'I KHAMS THAMS CAD KHYAB PAR BYAS, DES SEMS
CAN THAMS CAD LA BYIN GYIS BRLABS PAS ZAG PA MED PA'I BDE BA
DANG YID BDE BA

THOB PAR GYUR, MI BSKYOD PA THAMS CAD KYANG GZHAL YAS KHANG GI
NANG DU GCIG TU 'DRES PA LA, RANG NYID RJES SU ZHUGS PAS RANG
NYID SPRUL SKU RDO RJE SEMS DPA' SNGON PO SNGO DKAR DMAR BA'I
ZHAL GSUM PHYAG DRUG GI GA-YAS

RDO RJE 'KHOR LO PADMA, GA-YON DRIL BU RIN CHEN RAL GRI 'DZIN
PA, RIN PO CHE'I RGYAN DANG DAR SNA TSOGS KYI NA BZA' CAN DU
GYUR, BDAG NYID KYI LUS KYI MDUN RGYAB DANG GA-YAS GA-YON BZHI
NI DKYIL 'KHOR GYI ZUR BZHI,

KHA SNA BSHANG GCI'I LAM GYI BUG BZHI NI SGO BZHI, RNAM RTOG GI
BZHON PA YE SHES LNGA DAG PA'I RLUNG KHA DOG LNGA PA NI RTZIG PA
RIM PA LNGA, LCE'I RNAM SHES NI RIN PO CHE'I PHA GU, RGYU MA DRA
BA, RGYUS PA DRA PHYED,

@009B BYANG SEMS DKAR PO'I CHA ZLA BA PHYED PA, MIG GI RNAM SHES
NI ME LONG, SNA'I RNAM SHES NI ME TOG GI PHRENG BA, LCE'I DBANG
PO NI DRIL BU, LUS KYI DBANG PO'I TSOGS RNGA YAB TU GYUR PA NI
DRA BA DANG DRA PHYED KYI RGYAN NO, ,RNA BA DANG

LUS KYI RNAM SHES NI MDA' YAB LA GNAS PA'I BA NGAN DANG DAR
'PHAN, RJE NGAR BRLA DPUNG LAG NGAR GYI RKANG BRGYAD NI KA BA
BRGYAD, LTO BA NI DKYIL 'KHOR GYI NANG GI BUM PA, RNA BA'I DBANG
PO NI MTSAMS RNAMS KYI ZLA PHYED

RDO RJE; PHUNG PO LNGA RNAM PAR DAG PA NI DKYIL 'KHOR GYI KHA
DOG LNGA, GSANG GNAS LTE BA SNYING GA GDONG GI SNA RTZE BZHI NI
RTA BABS BZHI, MIG GI DBANG PO NI DE'I STENG GI 'KHOR LO, YID
KYI RNAM SHES NI RI DVAGS, SNA'I DBANG

PO NI RTA BABS KYI BA DAN, YID KYI DBANG PO NI DBUS KYI PADMA
STE, DE LTAR LUS KYI CHA THAMS CAD GZHAL YAS KHANG GI CHA SO SOR
GYUR, RANG GI SPYI GTZUG NAS SKRA MTSAMS KYI BAR DU GZUGS KYI
PHUNG PO'I NGO BO AOm DKAR

PO YONGS SU GYUR PA LAS RNAM SNANG DKAR PO MI BSKYOD PA'I DBU
RGYAN CAN, SKRA MTSAMS NAS MGRIN PA'I BAR DU 'DU SHES KYI PHUNG
PO'I NGO BO A'A: DMAR PO YONG SU GYUR PA LAS 'OD DPAG MED DMAR
PO MI BSKYOD PA'I DBU

RGYAN CAN, MGRIN PA NAS NU MA GNYIS KYI DBUS KYI SNYING GA'I BAR
DU RNAM SHES KYI PHUNG PO'I NGO BO H'Um SNGON PO YONG SU GYUR PA
LAS MI BSKYOD PA SNGON PO MI BSKYOD PA'I DBU RGYAN CAN, SNYING
GNAS LTE BA'I BAR DU TSOR

@010A *, ,BA'I PHUNG PO'I NGO BO SV'A SER PO YONGS SU GYUR PA
LAS RIN 'BYUNG SER BO MI BSKYOD PA'I DBU RGYAN CAN, LTE BA NAS
BRLA'I RTZA BA'I BAR BU 'DU BYED KYI PHUNG PO'I NGO BO H'A LJANG
GU YONGS SU GYUR PA LAS DON

GRUB LHANG GU MI BSKYOD PA'I DBU RGYAN CAN, LTE BAR LUS KYI SA'I
KHAMS THAMS CAD KYI NGO BO LA YONGS SU GYUR PA LAS SPYAN MA DKAR
MO RNAM SNANG GI DBU RGYAN CAN, SNYING GAR LUS KYI CHU'I KHAMS
THAMS CAD KYI NGO BO MAm YONG SU

GYUR PA LAS M'A MA K'I SNGON MO MI BSKYOD PA'I DBU RGYAN CAN,
MGRIN PAR LUS KYI ME'I KHAMS THAMS CAD KYI NGO BO PAm YONGS SU
GYUR PA LAS GOS DKAR MO DMAR MO 'OD DPAG MED KYI DBU RGYAN CAN,
SPYI GTZUG TU LUS KYI RLUNG

GI KHAMS THAMS CAD KYI NGO BO T'Am YONGS SU GYUR PA LAS SGROL MA
LJANG GU DON GRUB KYI DBU RGYAN CAN, MIG GNYIS SU MIG DBANG GI
NGO BO THIL YONGS SU GYUR PA LAS SA SNYING DKAR PO RNAMS SNANG
GI DBU RGYAN CAN, MIG GI SGOR LUS KYI

GZUGS KYI RANG BZHIN RDZA: YONGS SU GYUR PA LAS GZUGS RDO RJE MA
DKAR MO RNAM SNANG GI DBU RGYAN CAN, YAB YUM GNYIS KYI PHYAG
DANG PO GNYIS KYIS PHAN TSUN DU 'KHYUD PA, RNA BAR RNA BA'I
DBANG PO'I NGO BO AO YONGS SU

GYUR PA LAS PHYAG NA RDO RJE SER PO RIN 'BYUNG GI DBU RGYAN CAN,
RNA BA'I SGOR LUS KYI SGRA'I RANG BZHIN H'Um YONGS SU GYUR PA
LAS SGRA RDO RJE MA SER MO RIN 'BYUNG GI DBU RGYAN CAN, YAB YUM
GNYIS KYI PHYAG DANG PO GNYIS KYIS

@010B PHAN CHEN DU 'KHYUD PA, SNAR SNA'I DBANG PO'I NGO BO AOm
YONGS SU GYUR PA LAS NAM SNYING SER PO RIN 'BYUNG GI DBU RGYAN
CAN, SNA'I SGOR LUS KYI DRI'I RANG BZHIN BAm YONGS SU GYUR PA
LAS DRI RDO RJE MA DMAR MO 'OD DPAG MED

KYI DBU RGYAN CAN, YAB YUM GNYIS KYI PHYAG DANG PO GNYIS KYIS
PHAN TSUN DU 'KHYUD PA, LCER LCE'I DBANG PO'I NGO BO AOm YONGS
SU GYUR PA LAS 'JIG RTEN DBANG PHYUG DMAR PO 'OD DPAG MED KYI
DBU RGYAN CAN, KHA'I

SGOR LUS KYI RO'I RANG BZHIN HO: YONGS SU GYUR PA LAS RO RDO RJE
MA LJANG GU DON GRUB KYI DBU RGYAN CAN, YAB YUM GNYIS KYI PHYAG
DANG PO GNYIS KYIS PHAN TSUN DU LA 'BYUNG PA, SNYING GAR YID
DBANG GI NGO BO H'Um YONGS SU

GYUR PA LAS 'JAM DPAL DMAR PO 'OD DPAG MED KYI DBU RGYAN CAN,
RDO RJER LUS DBANG GI NGO BO AOm YONGS SU GYUR PA LAS SGRIB SEL
LJANG GU DON GRUB KYI DBU RGYAN CAN, RDO RJE'I SGOR LUS KYI REG
BYA'I RANG BZHIN

KHAm YONGS SU GYUR PA LAS, REG BYA RDO RJE MA SNGON MO MI BSKYOD
PA'I DBU RGYAN CAN, YAB YUM GNYIS KYI PHYAG DANG PO GNYIS KYIS
PHAN TSUN DU 'KHYUD PA, TSIGS RNAMS LA TSIGS RNAMS KYI NGO BO
SAm YONGS SU GYUR

PA LAS KUN BZANG LHANG GU DON GRUB KYI DBU RGYAN CAN, SPYI GTZUG
TU RTZA DANG RGYUS PA'I RANG BZHIN MEEm YONGS SU GYUR PA LAS
BYAMS PA DKAR PO RNAM SNANG GI DBU RGYAN CAN, RNAM SNANG NAS
BYAMS PA'I BAR GYI LHA

@011A *, ,THAMS CAD KYANG RIN PO CHE'I RGYAN DANG, DAR SNA TSOGS
KYI NA BZA' CAN DU GYUR, LAG PA GA-YAS LA DE'I NGO BO H'Um YONGS
SU GYUR PA LAS GSHIN RJE'I GSHED NAG PO RNAM SNANG GI DBU RGYAN
CAN,

LAG PA GA-YON LA DE'I NGO BO H'Um YONGS SU GYUR PA LAS SHES RAB
MTHAR BYED DKAR PO RIN 'BYUNG GI DBU RGYAN CAN, KHAL DE'I NGO BO
H'Um YONGS SU GYUR PA LAS RTA MGRIN DMAR PO 'OD DPAG MED KYI DBU
RGYAN CAN, RDO RJE LA

DE'I NGO BO H'Um YONGS SU GYUR PA LAS BGEGS MTHAR BYED NAG PO
DON GRUB KHYI DBU RGYAN CAN, DPUNG PA GA-YAS PA'I RTZA BAR DE'I
NGO BO H'Um YONGS SU GYUR PA LAS MI GA-YO BA SNGON PO RNAM SNANG
GI DBU RGYAN CAN, DPUNG PA GA-YON

PA'I RTZA BAR DE'I NGO BO H'Um YONGS SU GYUR PA LAS 'DOD RGYAL
SNGON PO RIN 'BYUNG GI DBU RGYAN CAN, PUS MO GA-YAS LA DE'I NGO
BO H'Um YONGS SU GYUR PA LAS DBYUG SNGON CAN SNGON PO 'OD DPAG
MED KYI DBU RGYAN CAN, BUS

MO GA-YON LA DE'I NGO BO H'Um YONGS SU GYUR PA LAS STOBS PO CHE
SNGON PO DON GRUB KYI DBU RGYAN CAN, SPYI GTZUG TU DE'I NGO BO
H'Um YONGS SU GYUR PA LAS GTZUG TOR 'KHOR LOS SGYUR BA SNGON PO
MI BSKYOD PA'I DBU RGYAN

CAN, RKANG MTHIL GNYIS SU DE'I NGO BO H'Um YONGS SU GYUR PA LAS
GNOD MDZES RGYAL PO SNGON PO MI BSKYOD PA'I DBU RGYAN CAN, KHRO
BO BCU PO THAMS CAD KYANG DBU SKRA DMAR SER GYEN DU RJES PO LA
SOGS PA KHRO

@011B BO'I NYAMS THAMS CAD YONG SU RDZOGS PAR GYUR, RANG GI SPYI
BOR AOm LAS BYUNG BA'I ZLA BA'I DKYIL 'KHOR YONGS SU RDZOGS PA'I
LTE BAR AOm DKAR PO 'OD ZER KHA DOG LNGA 'PHRO BA LAS SPYAN MA'I
TSOGS NAM MKHA'I GANG BA SPROS

PAS SKAD CIG GIS SKU RDO RJE RNAM SNANG GI LHA'I TSOGS NAM MKHA'
GANG BA SPYAN DRANGS PA'I DBUS NA BZHUGS PA'I GTZO BO RNAM PAR
SNANG MDZAD SPYAN MA DANG SBYOR BA'I MDUN NA RANG NYID GNAS PAR
GYUR, DPAL LDAN SANGS RGYAS

SKU 'CHANG BA, ,RDO RJE MI PHYED GSUM BSGOMS PAS, ,DENG BDAG
BYIN GYIS BRLABS NAS SU, ,RDO RJE SKUS NI MDZAD DU GSOL, ,PHYOGS
BCUR BZHUGS PA'I SANGS RGYAS RNAMS, ,RDO RJE MI PHYED GSUM
BSGOMS PAS, ,DENG BDAG

BYIN GYIS BRLABS NAS SU, ,RDO RJE SKUS NI MDZAD DU GSOL, ,ZHES
RNAM SNANG GTZO 'KHOR LA GSOL BA BTAB PAS SPROS PA'I SPYAN MA
DANG SPYAN DRANGS PA'I RNAM SNANG GI LHA'I TSOGS GNYIS PO THAMS
CAD PHAN TSUN RJES SU CHAGS

PA SNGON DU 'GRO BAS SNYOMS PAR ZHUGS, MCHOG TU DGA' BA'I BDE BA
MYONG, 'OD ZER DKAR PO'I NGO BOR ZHU BA YE SHES SEMS DPA'I TSUL
GYIS BDAG NYID KYI RNAM PAR SNANG MDZAD KYI SGO NAS ZHUGS TE YE
SHES KYI SA THOB

PAS LUS THAMS CAD BKANG STE TSIM NAS SKU'I DBANG PHYUG THOB PAR
GYUR, SANGS RGYAS KUN GYI SKU GANG YIN, ,PHUNG PO LNGA YIS RAB
BKANG PAS, ,SANGS RGYAS SKU YI NGO BO YIS, ,BDAG KYANG DE DANG
'DRA BAR SHOG ,AOm

@012A *, ,SARBA TA TH'A GA TA K'A YA BADZRASVA BH'A WA A'ATMA
KONYAHAm, RANG GI LCE'I DBUS SU A'A: LAS BYUNG BA'I PADMA DMAR
PO 'DAB MA BRGYAD PA'I LTE BAR A'A: DMAR PO 'OD ZER KHA DOG LNGA
'PHRO BA LAS GOS DKAR

MO'I TSOGS NAM MKHA'I GANG BA SPROS PAS SKAD CIG GIS GSUNG RDO
RJE 'OD DPAG MED KYI LHA'I TSOGS NAM MKHA' GANG BA SPYAN DRANGS
PA'I DBUS NA BZHUGS PA'I GTZO BO 'OD DPAG MED GOS DKAR MO DANG
SBYOR BA'I

MDUN NA RANG NYID GNAS PAR GYUR, CHOS KYI GSUNG LAM DPAL LDAN
PA, ,RDO RJE MI PHYED GSUM BSGOMS PAS, ,DENG BDAG BYIN GYIS
BRLABS NAS SU, ,RDO RJE GSUNG GIS MDZAD DU GSOL, ,PHYOGS BCUR

BZHUGS PA'I SANGS RGYAS RNAMS, ,RDO RJE MI PHYED GSUM BSGOMS
PAS, ,DENG BDAG BYIN GYIS BRLABS NAS SU, ,RDO RJE GSUNG GIS
MDZAD DU GSOL, ,ZHES 'OD DPAG MED GTZO 'KHOR LA GSOL BA BTAB PAS

SPROS PA'I GOS DKAR MO DANG SPYAN DRANGS PA'I 'OD DPAG MED KYI
LHA'I TSOGS GNYIS PO THAMS CAD PHAN TSUN RJES SU CHAGS PA SNGON
DU 'GRO BAS SNYOMS PAR ZHUGS, MCHOG TU DGA' BA'I BDE BA MYO BA
'OD ZER DMAR

PO'I NGO BOR ZHU BA YE SHES SEMS DPA'I TSUL GYIS BDAG NYID KYI
LCE LA ZHUGS TE YE SHES KYIS THOB PAS LUS THAMS CAD BKANG STE
TSIM NAS GSUNG GI DBANG PHYUG THOB PAR GYUR, RDO RJE CHOS KYI
GSUNG GANG YIN, ,

@012B NGES PA'I TSIG NI PHUN SUM TSOGS, ,BDAG GI TSIG KYANG DE
'DRA ZHING, ,CHOS 'DZIN PA DANG 'DRA BAR SHOG ,AOm SARBA TA TH'A
GA TA W'A KA BADZRA SRA BH'A WA A'ATMA KONYAHAm, RANG GI SNYING
GA'I DBUS SU H'Um LAS BYUNG BA'I NYI MA'I DKYIL

'KHOR GYI LTE BAR H'Um SNGON PO 'OD ZER KHA DOG LNGA 'PHRO BA
LAS M'A MA K'I'I TSOGS NAM MKHA' GANG BA SPROS PAS SKAD CIG GI
THUGS RDO RJE MI BSKYOD PA'I LHA'I TSOGS NAM MKHA' GANG BA SBYAN
DRANGS PA'I DBUS NA BZHUGS

PA'I GTZO BO MI BSKYOD PA M'A MA K'I DANG SBYOR PA'I MDUN NA
RANG NYID GNAS PAR GYUR, DPAL LDAN RDO RJE THUGS 'CHANG BA, ,RDO
RJE MI PHYED GSUM BSGOMS PAS, ,DENG BDAG BYIN GYIS BRLABS NAS
SU, ,RDO RJE THUGS KYIS

MDZAD DU GSOL, ,PHYOGS BCUR BZHUGS PA'I SANGS RGYAS RNAMS, ,RDO
RJE MI PHYED GSUM BSGOMS PAS, ,DENG BDAG BYIN GYIS BRLABS NAS
SU, ,RDO RJE THUGS KYIS MDZAD DU GSOL, ,ZHES MI BSKYOD PA GTZO
'KHOR

LA GSAL BA BTAB PAS SPRES PA'I M'A MA K'I DANG SBYAN DRANGS PA'I
MI BSKYOD PA'I LHA'I TSOGS GNYIS PO THAMS CAD PHAN TSUN RJES SU
CHAGS PA SNGON DU 'GRO BAS SNYOMS PAR ZHUGS, MCHOG TU DGA' BA'I
BDE BA MYONG, 'OD ZER

NAG PO'I NGO BOR ZHU BA YE SHES SEMS DPA'I TSUL GYIS BDAG NYID
KYI SNYING GAR ZHUGS TE YE SHES KYIS THOB PAS LUS THAMS CAD
BKANG STE TSIM NAS THUGS KYI DBANG PHYUG THOB PAR GYUR, KUN TU
BZANG PO'I THUGS GANG YIN, ,GSANG

@013A *, ,BA'I DBANG PO BLO LDAN PA, ,BDAG KYANG DE DANG 'DRAR
'GYUR ZHING, ,RDO RJE 'DZIN DANG MTSUNGS 'GYUR SHOG ,AOm SARBA
TA TH'A GA TA TZITATA BADZRA SVA BH'A WA A'ATMA KONYAHAm, RANG
NYID DE BZHIN GSHEGS PA THAMS

CAD KYI SKU GSUNG THUGS KYI RDO RJE GSUM DBYER MI PHYED PA'I RDO
RJE 'CHANG CHEN POR GYUR, AOm SARBA TA TH'A GA TA K'A YA W'A KA
TZITATA BADZRA SVA BH'A WA A'ATMA KONYAHAm, RANG NYID DAM TSIG
SEMS DPA' RDO RJE 'CHANG SNGON POR GSAL

BA'I THUGS KAR SNA TSOGS PADMA DANG ZLA BA'I GDAN LA YE SHES
SEMS DPA' SKU MDOG DMAR PO ZHAL GCIG PHYAG GNYIS KYIS RDO RJE
DANG DRIL BU 'DZIN PAS RANG SNANG GI SHES RAB MA LA 'KHYUD PA,
KHA SBYOR GYI SBYOR PAS

LUS RGYAS PAR BYED PA, DE'I THUGS KAR ZLA BA'I GDAN LA RDOR JE
SNGON PO RTZE LNGA PA'I LTE BA'I NANG DU TING NGE 'DZIN SEMS
DPA' H'Um YIG SNGON PO RTAG TU 'CHAR BA MAR ME CHEN PO LTA BU MI
SHES PA'I MUN PA 'JOMS PA'I DON DU SNANG

PA'I PHUNG PO CHEN PO LTA BUR GYUR, DAM CHOG SEMS PA'I RAL BA'I
COD PAN LA RDO RJE 'CHANG CHEN PO SKU MDOG DKAR PO ZHAL GCIG
PHYAG GNYIS KYIS RDO RJE DANG DRIL BU 'DZIN PA, RDO RJE DBYINGS
KYI DBANG PHYUG MA DANG LHAN CIG KHA

SBYOR GYI SBYOR BAS BYANG CHUB KYI SEMS KYI BDUD RTZI 'DZAG PA'I
RGYUN GYIS LUS THAMS CAD TSIM PAR BYED PAR GYUR, RANG GI SNYING
GNAS RANG RIGS KYI RIG MA PHYUNG, AOm SH'U NYA T'A DZNY'A NA
BADZRA SVA BH'A WA A'ATMA KONYAHAm, RIG MAo

@013B STONG PA NYID DU GYUR, STONG PA'I DANG LAS KHAm LAS RDO
RJE KHAm GIS MCHEN PA, DE YONGS SU GYUR PA LAS REG BYA RDO RJE
MA SNGON MO MI BSKYOD PA'I DBU RGYAN CAN SPONG DKAR DMAR BA'I
ZHAL GSUM PHYAG DRUG GI GA-YAS RDO RJE 'KHOR LO PADMA, GA-YON

DRIL BU RIN CHEN RAL GRI 'DZIN PA, DBU SKRA RAL BA PHYED BCINGS
SU BYAS PA, ZUR GYIS BLTA BA LA SOGS PA'I RNAM 'GYUR GYIS MDZES
GA LANG TSE DAR LA BAB CING 'DOD YON LNGA'I DGA' BAS ROL PA,
DE'I SPYI BOR AOm LAS RNAM PAR SNANG

MDZAD, MGRIN PAR A'A:LAS 'OD DPAG MED, SNYING GAR H'Um LAS MI
BSKYOD PA, LTE BAR SV'A LAS RIN 'BYUNG, BRLA'I RTZA BAR H'A LAS
DON GRUB, LTE BAR LAm LAS SPYAN MA, SNYING GAR M'Am LAS M'A MA
K'I, MGRIN PAR PAm LAS

GOS DKAR MO, SPYI GTZUG TU T'Am LAS SGROL MA, MIG TU DZA:LAS
GZUGS RDO RJE MA LAS NYING GI 'KHYUD PA, RNA BAR H'Um LAS SGRA
RDO RJE MA LA PHYAG RDOR GYIS 'KHYUD PA, SNAR BAm LAS DRI RDO
RJE MA LA NAM SNYING GIS 'KHYUD PA, LCER HO: LAS

RO RDO RJE MA LA 'JIG RTEN DBANG PHYUG GIS 'KHYUD PA, BHA GAR
KHAm LAS REG BYA RDO RJE MA LA SGRIB SEL GYIS 'KHYUD PA, LAG PA
GA-YAS LA H'Um LAS RO LANGS MA, LAG BA GA-YON LA H'Um LAS GZHAN
GYIS MI THUB MA, KHA LA H'Um LAS KHRO

GNYER CAN MA, BHA GAR H'Um LAS RAL GCIG MA, DPUNG PA GA-YAS PA'I
RTZA BAR H'Um LAS DE BZHIN GSHEGS PA'I YUM RDO RJE MA, DPUNG PA
GA-YON PA'I TZA BAR H'Um LAS SNA TSOGS RIN CHEN MA, PUS MO
GA-YAS LA H'Um LAS SNA TSOGS PADMA@014A *, ,PUS MO GA-YON LA H'Um LAS SNA
TSOGS LAS MA, SPYI GTZUG
TU H'Um LAS NAM MKHA'I RDO RJE MA, RKANG MTHIL GNYIS SU H'Um LAS
SA 'DZIN LHA MO RNAMS SU GYUR, RANG GI GSANG GNAS MI DMIGS PA'I
NGANG

LAS H'Um LAS BYUNG BA'I RDO RJE SNGON PO RTZE LNGA PA RVA DBUS
MA'I NOR BU LA H'Um YIG GIS MTSAN ZHING BU GA YI GE PHAt SER POS
BKAG PA, YUM GYI GSANG GNAS MI DMIGS PA'I NGANG LAS A'A: LAS
BYUNG BA'I PADMA DMAR PO 'DAB MA BRGYAD

PA BU GA YI GE PHAt SER POS BKAG PA, RDO RJE DANG PADMA'I NANG
'OD ZER RNAM PA LNGAS GANG BAR GYUR, RANG NYID RIN 'BYUNG DU
GYUR, AOm SARBA TA TH'A GA TA AA NU R'AG nA BADZRA SVA BH'A WA
A'ATMA KONYHAo, RANG NYID RDO RJE 'CHANG DU GYUR, H'Um; SNYOMS

PAR 'JUG PA'I LAS LA GNAS PAR BYAS PAS MCHOG TU DGA' BA'I BDE BA
THOB, RANG NYID DON GRUB TU GYUR, PHAt; AOm SARBA TA TH'A GA TA
P'U DZA BADZRA SVA BH'A WA A'ATMA KONYHAm, MTSAMS 'DIR RAGS
BRA'I RNAL 'BYOR BSGOM, SKYON; LHA RANG RANG

GI THUGS KA'I SA BON LAS DKYIL 'KHOR PA'I LHA'I TSOGS SPROS,
'GRO BA'I DON BYAS NAS SNGAGS DANG LHAN CIG TU 'JUG PA'I RLUNG
GIS SNYING GA'I SA BON LA 'JUG PA'I SPRO BA DANG BSDU BA'I MDZAD
PA CAN DU GYUR, AOm A'A:H'Um, AOm A'A:

BADZRA PHRiKRA H'Um H'Um, AOm A'A: SPARSHA BADZRA KHAm H'Um, AOm
A'A: DZI NA DZI KRA AOm H'Um, AOm A'A: RATNA DHRi KA SV'A H'Um,
AOm A'A:A'A RO LIKRA A'A:H'Um, AOm A'A:PRA DZNY'A DHRiKRA H'A
H'Um, AOm A'A: MO HA RA TI LAm H'Um, AOm A'A:DVE shA RA TI M'Am
H'Um,

@014B AOm A'A:R'A GA RA TI PAm H'Um, AOm A'A:BADZRA RA TI H'Um
H'Um, AOm A'A:R'U PA BADZRA DZA:H'Um, AOm A'A:SHAPTA BADZRA H'Um
H'Um, AOm A'A:GANDHE BADZRA BAm H'Um, AOm A'A:RA SA BADZRA HO:
H'Um, AOm A'A: MEE TRI MEEm H'Um, AOm A'A:KsHI TI GARBHA THL'Im
H'Um, AOm A'A: BADZRA

P'A nI AOm H'Um, AOm A'A:KHAmGARBHA AOm H'Um, AOm A'A: LO KE
SHVA RA AOm H'Um, AOm A'A:MNYJU SHR'I H'Um H'Um, AOm A'A:SARBA
nI WA RA nA PI SKAm BI NI AOm H'Um, AOm A'A: SA MANTA BHA DRA
SAm H'Um, AOm A'A: YA M'ANTA KRiTA H'Um H'Um, AOm A'A: PRA

DZ''ANTA KRiTA H'Um H'Um, AOm A'A:PADMA'ANTA KRiTA H'Um H'Um,
AOm A'A:BHN'IN NA TA KRiTA H'Um H'Um, AOm A'A: AA TZA LA H'Um
H'Um, AOm A'A: tAKKI R'A DZ'A H'Um H'Um, AOm A'A: N'I LA DAndA
H'Um H'Um, AOm A'A:MH'A B'A LA H'Um H'Um, AOm A'A:AUshn'I shA
TZAKRA WARTI H'Um H'Um, AOm A'A:

SUMBHA R'A DZ'A H'Um H'Um, YIG BRGYAS LHAG CHAD KHA BSKANG, MI
BSKYOD RDO RJE YE SHES CHE, ,RDO RJE DBYINGS NI MKHAS PA CHE,
,RDO RJE GSUM MCHOG DKYIL 'KHOR GSUM, ,GSANG BA'I DBYANGS LA
PHYAG 'TSAL LO, ,ZHES PAS BSTOD, RGYAS PAR 'DOD NA

BSTOD PA YONGS RDZOGS BYAS NAS MCHOD PA DANG NANG MCHOD DKYUS
LTAR BYIN GYIS BRLAB, MDOR BSDU NA, MCHOD RDZAS DANG NANG MCHOD
PA SANGS SBYANGS, STONG BA'I NGANG LAS A'A:LAS BYUNG BA'I THOD
PA YANGS SHING RGYA CHE BA RNAMS KYI NANG DU RANG RANG GI MING
YIG DANG PO DANG,

BHR'Um AAm DZRIm KHAm H'Um RNAMS LAS BYUNG BA'I MCHOD RDZAS
DANG, NANG MCHOD RNAMS ZAG PA MED PA'I YE SHES KYI BDUD RTZI'I
RGYA MTSO CHEN POR GYUR, AOm A'A: H'Um, LAN GSUM GYIS BYIN GYIS
BRLAB, AOm SARBA TA TH'A GA TA AARGHAm NAS, SPARSH'I

@015A *, ,BAR GYIS MCHOD, NANG MCHOD KYANG RGYAS PA GZHUNG BZHIN
DANG, BSDU NA, MCHOD DO, ,PHYOGS BCU DUS GSUM GYI DE BZHIN
GSHEGS PA THAMS CAD KYI SKU GSUNG THUGS YON TAN 'PHRIN LAS THAMS
CAD GCIG TU

BSDUS PA'I NGO BO CHOS KYI PHUNG PO STONG PHRAG BRGYAD CU RTZA
BZHI'I 'BYUNG GNAS 'PHAGS PA'I DGE 'DUN THAMS CAD KYI MNGA' BDAG
DRIN CAN RTZA BA'I BLA MA, DPAL LDAN 'DUS PA'I DBANG RGYUD BSHAD
RGYUD MAN NGAG GI BRGYUD

PA'I BLA MA DAM PA RNAMS KYI ZHAL DU AOm A'A:H'Um, BKA' DRIN
GSUM LDAN RTZA BA'I BLA MA RIN PO CHE'I ZHAL DU AOm A'A:H'Um,
SHR'I GUHYA SA MA DZA MAndA LA TZAKRA SARBA BUD DHA PO DHI STVA
d'A KI NI DHARMA P'A LA SA PA RI WA'A RA AOm A'A:H'Um, ZHES NANG
MCHOD

PHUL; YAB YUM SNYOMS PAR ZHUGS PAS LHAN SKYES KYI DGA' BSKYES,
BDE BA CHEN PO DANG DE KHO NA NYID DBYER MI PHYED PA'I TING NGE
'DZIN LA SNYOMS PAR ZHUGS PAS GSANG BA DANG DOm KHO NA KYI MCHOD
PAS MNYES PAR GYUR, RANG

YAB YUM SNYOMS PAR ZHUGS PA'I SBYOR MTSAMS NAS BYANG CHUB KYI
SEMS KYI 'OD ZER 'PHROS PAS SEMS CAN THAMS CAD LA DBANG BSKUR,
SGRIB PA SBYANGS NAS H'Um YIG TU GYUR, DES NAM MKHA'I KHAMS GANG
BA YONGS SU

GYUR PA LAS, RDO RJE 'CHANG DU GYUR PA RNAMS, RANG GI 'OD ZER
GYIS DRANGS NAS RANG LA THIM PAR GYUR, AOm YO GA SHUDBHA:SARBA
DHARM'A: YO GA SHUDDHO NY\HAm, THUN GSHAM DU GTOR MA 'PHUL BA'I
CHO GA NI, GTOR MA GNYIS NANG MCHOD LTAR

@015B BYIN GYIS BRLABS LA, RANG GI THUGS KA'I H'Um SNGON PO'I
'OD ZER LCAGS KYU'I RNAM PA CAN GYIS KHRO BO BCU DANG BCAS PA'I
BSRUNG PA'I 'KHOR LO RTZIBS BCU PA'I LTE BA'I NANG DU 'DUS PA'I
RTEN DANG BRTEN PA'I DKYIL 'KHOR SPYAN DRANGS

PA'I PHYI ROL DU PHYOGS SKYONG BCO LNGA 'KHOR DANG BCAS PA DANG,
KLU RNAMS DANG, SEMS CAN THAMS CAD BKUG PAR GYUR PAR BSAMS LA,
DBANG PO LA SOGS PA'I 'JIG RTEN PA THAMS CAD SKAD CIG GIS 'OD
GSAL DU

BCUG PA LAS 'DUS PA'I LHA SHES RAB MA DANG BCAS PA'I SKUR
BZHENGS PA'I MGRON RNAMS KYI LJAGS H'Um LAS SKYES PA'I RDO RJE
RTZE GCIG PA DMAR PO 'OD KYI SBU GU CAN RNAMS SU GYUR, AOm
A'A:HR'I:PRA W'ARA SAD K'A RAm AA RGHAm PRA

T'ITZTSA H'Um SV'AH'A, DE BZHIN DU, SARGHAm, GYI GNAS SU,
P'ADYAm, A'ANYTZA M'A nAm, PROKshA nAm, BCUG LA THUN MONG DU CHU
BZHI 'BUL, AOm A'A: BADZRA DHRiKA H'Um, SPARSHA BADZRA KHAm,
NAS, SUMBHA R'A DZ'A H'Um, SARBA DUshtA NAS MA YA MUTRA PRA
BHNYDZA GA, MA

MA SH'ANTIm RAKshATZA KU RU SV'AH'A, ZHES 'DUS PA'I LHA SO GNYIS
LA GTOR MA 'BUL, DE NAS, AOm A'A: DUS GSUM SKYES PA KUN DANG
PHYOGS BCU YI, ,'JIG RTEN KHAMS RNAMS NAM MKHA'I MTHA' KLAS PA,
,RGYA MTSO SPRIN GYI BKOD PA

RAB 'BYAMS KYI, ,SHIN TU PHRA BA'I RDUL SKYES DKYIL 'KHOR NI,
,PHAN TSUN GCIG GI NANG DU GCIG SON PA, ,SNYOMS PAR 'JUG PA KUN
TU GNAS PA YI, ,CHOS KYI DBYINGS SU YANG DAG PAR 'DU ZHING, ,NAM
MKHA'I KHAMS

@016A *, ,KYI YONGS SU MTHAR THUG PA'I, ,DUS GSUM SKYES PA KUN
DANG PHYOGS BCU YI, ,'JIG RTEN KHAMS RNAMS MTHA' YAS SPRIN BKOD
PA, ,NAM MKHA' RAB 'BYAMS MNYAM DANG 'JIG RTEN SKYONG, ,KUN

DANG SEMS CAN KUN KYANG 'DI LTA STE, ,RDO RJE MTSON CHA SGYU MA
RDO RJE DANG, ,RDO RJE ME DANG RDO RJE DUS DANG NI, ,RDO RJE
GTUN SHING RDO RJE KLU DAG DANG, ,RDO RJE RLUNG DANG RDO RJE
'JIGS BYED DANG, ,RDO RJE RLUNG DANG RDO RJE 'JIGS BYED DAN,
,RDO RJE SNA RING RDO RJE KHRO BO DANG, ,RDO RJE 'KHYIL

BA RDO RJE 'OD DANG NI, ,MI SMRA RDO RJE DANG NI THAGs BZANG
RIS, ,SA YI LHA MO 'KHOR DANG BCAS PA LA, ,ME TOG DAG DANG BDUG
PA MAR ME DAN, ,DRI DANG LHA BSHOS LA SOGS YANG DA LDAN, ,NYE
BAR SPYOD PA DANG NI GTOR MA 'DI, ,

SO SOR BZHES SHING NYE BAR LONGS SPYAD NAS, ,BDAG GI DBYIG GSER
NOR 'BRU LANG TSO TSO, ,NAD MED PA DANG BDE BA DAM PA RNAMS,
,'PHROG PAR BYED PA'I BGEGS DANG LOG 'DREN KUN, ,SDANG DANG RAB
TU SDANG BA THAMS

CAD DANG, ,MI DANG MI MA YIN RNAMS RMONGS PAR MDZED, ,RENGS DANG
BCING DANG RNAM PAR 'JIG PAR MDZOD, ,BDAG LA DBYIG GSER NOR 'BRU
LANG TSO TSE, ,NAD MED PA DANG BDE BA DAM PA DANG, ,BDE BA CHEN
PO RAB TU 'PHEL

BA RNAMS, ,JI SRID BYANG CHUB SNYING PO'I MTHAR THUG PAR, ,GNANG
BAR MDZAD CING RTAG TU STONG GROGS DANG, ,ZHI BA DANG NI SRUNG
BAR MDZAD DU GSOL, ,H'Um SV'A H'A, (ZHES GTOR MA PHUL BAS 'PHRIN
LAS BCOL, DE NAS, AOm A'A:HR'I PRA

@016B W'A RA SAD K'A RAm A'NYTZA M'AnAm PRAT'ITZTSA H'Um
SV'AH'A, AOm A'A:HR'I: PRA W'A RA SAD K'A RAm AARBHAm PRA
T'ITZTSA H'Um SV'AH'A, AOm BADZRA TAm BU LA YE SV'AH'A, AOm
SARBA TA TH'A GA TA PUshPE NAS, SHAPTA PRA T'I TZTSA H'Um
SV'AH'A, BADZRA dHRi KRA AOm A'A:H'Um, ZHES PA NAS, SU MBHA R'A
DZA AOm A'A:

H'Um, AOm DA SHA DIK LO KA P'A LA SA PA RI W'A RA PUshPE NAS,
SHAPTA PRA T'I TZTSA H'Um SV'AH'A, AOm DA SHA DI KA LO KP'A LA
SA PA RI W'A RA AOm A'A: H'Um, (YIG BRGYA BZLAS, MA RNYED YONGS
SU MA SHES DANG, ,ZHES SOGS KYIS BZOD PAR GSOL, 'DUS PA'I

RTEN DANG BRTEN PA'I DKYIL 'KHOR RANG NYID LA THIM PAR GYUR, AOm
YO GA SHUDDHA: SARBA DHARMA: YOG SHUDDHONY\HAm, PHYOGS SKYONG
RNAMS RANG GNAS SU GSHEGS PAR GYUR, DGE BA 'DI YIS MYUR DU BDAG,
SANGS RGYAS KUN GYI KUN

BDAG NYID, ,RDO RJE 'CHANG DBANG THOB GYUR CIG , 'GRO BAS KYANG
NI DE THOB SHOG ,BYANG CHUB PHYIR NI SPYOD GANG DANG, ,RDZOGS
SANGS RGYAS KYI GANG YIN PA, ,BYANG CHUB RDO RJES GANG GSUNGS
PA'I, ,SPYOD DE GNYIS KA'ANG BDAG SPYOD

SHOG; (CES SOGS LAM RIM PA GNYIS LAS BRTZAMS TE SMON LAM GDAB
BO, ,DE NAS THUN DNGOS GZHI LAS LANGS NAS THUN MTSAMS SU GANG
SNANG THAMS CAD LHAG PA'I LHA'I NGO BOR BLTAS LA LHA SKU SGYU MA
LTA BUR 'CHAR CI THUB BYA, LUS BRTAGS PAR BYED PA DANG, NYAL BA
DANG, LDANG BA DANG, KHRUS

DANG, KHA ZAS KYI RNAL 'BYOR SOGS SGRUB THBS LAS 'BYUNG BA LTAR,
RDO RJE 'CHANG GI RNAL 'BYOR DANG LDAN PA'I TSANGS PAR SPYOD PAS
NAL 'BYOR THOB PA DON YOD PAR BYA'O, ,MTHA' DRUG TSUL BZHIS
RGYAS BTAB 'DUS PA'I RGYUD, ,SA BCU'I DBANG PHYUG GIS KYANG DPOG
DKA'I

@017A [DD] *, ,GNAD, ,BLO BZANG RGYAL BA'I DRIN GYIS BDAG 'DRAS
KYANG, ,SMRA BA'I SKAL BZANG RNYED 'DI AE MA HO, ,'DIR 'BAD DGE
BAS BDAG DANG 'GRO

KUN KYANG, ,SRID PA'I RGYU BA GNYUG MA'I GSHIS SU THIM, ,LHAN
SKYES SGYU MA'I ROL PA MTHAR THUG GI, ,DBYINGS SU NGAL BSO'I
DGA' STON MYUR THOB SHOG ,

(DE LTAR RGYUD RGYAL MTHAR THUG 'DUS 'PHAGS LUGS KYI SGRUB THABS
MDOR BSDUS 'DI YANG SER SNGAGS GLA RIGS DGE CHOS LDAN THOGS MED
DANG, DBEN GNAS BKRA SHIS CHOS GLING GI DGE SLONG BSTAN 'DZIN
TSUL KHRIMS ZUNG NAS LHA REG

RTEN GSUM BCAS NAN DUB SKUL NGOR PHA BONG KHA'I SRUL MING PAS
BLO BZANG RGYAL BA'I BZHED SROL DRIM MED PA'I GSUNG GIS NYING PO
BSDUS TE KHYER BDER SPEL BA'O,, ,,` DANG GTONG RAB YANGS SBYIN)

PA'I BDAG P[O CHE, ,SURYA DHVA DZAS YON SBYAR NAM DKAR MTHUS,
,SA LAM BGROD PA RAB MYUR SHING RTA'I SHUGS, ,ZUNG 'JUG GDOD
MA'I RGYAL SAR MYUR 'GOD SHOG, 7SA PHYI LOR 'DZUG ZHUS SONG,,

[BP]