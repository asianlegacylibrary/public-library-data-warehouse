@001 *, ,GRUB MTHA' THAMS CAD KYI SNYING PO BSDUS

PA ZHES BYA BA BZHUGS SO, ,

GRUB MTHA' THAMS CAD KYI SNYING PO BSDUS PA ZHES BYA BA 'JAM
DPAL GZHON NUR GYUR BA LA PHYAG 'TSAL

LO, ,TSOGS GNYIS RGYA MTSOR BRTZON PA'I MADDHA RAS, ,LEGS PAR
BSUBS LAS DON GNYIS 'GRUB PA'I

NOR, ,MNGON DU GYUR NAS 'GRO LA PHAN BDE BA'I, ,'DOD RGU MCHOG
STZOL STON PA GANG DER 'DUD, ,JI

SNYED DRANG NGES CHOS TSUL YANGS PA'I MKHA', ,RNAM DPYOD 'OD
STONG 'BAR BA ZHUGS TZAM GYIS, ,THUB BSTAN

'DAB STONG CI YANG BZHAD MDZAD PA, ,KUN MKHYEN BTZONG KHA BA
DE PHYAG GI YUL, ,MGON DE'I LEGS BSHAD

BDUD RTZI'I BCUD MYANGS PAS, ,RAB 'BYAMS GZHUNG LUGS MTHA' DAG
THUGS CHUD NAS, ,JI BZHIN

GSAL BAR STON MDZAD BLA MA MCHOG, SRAS KYI THU BO GNYIS KYANG
'DUD BYA'I GNAS, ,BRTZON PA PHUL GYIS

RIGS GNAS DU MA LA, ,LEGS SBYANGS RANG GZHAN GRUB MTHA'I MTHAR
SON ZHING, ,'CHAD RTZOD RTZOM PA NGAG

GI DBANG PHYUG DANG, ,DBYER MED DGE BA'I BSHES GNYEN RTAG TU
RGYAL, ,GSUNG RAB RGYA MTSO'I GOS CAN

KHYON GANG LA, ,MKHYEN RAB GOM PA GCIG GIS GZHAL BA'I TSE, ,MI
SHES STOBS LDAN SA 'OG 'CHING BYED

PA, ,BDE DKAR MIG LDAN MKHAS RNAMS BSNGAGS PAR 'OS, ,DE LTAR
MCHOD PAR BRJOD NAS GANG BSHAD

PAR BYA BA NI, BLO GROS DON DU GNYER BA 'GA' LA PHAN PA'I CHED
DU RANG GZHAN GYI GRUB MTHA'I SNYING PO'I DON

BSDUS NAS 'CHAD PAR BYED LA, DE YANG LUNG 'DREN SOGS MED NA BLO
DMAN DAG GIS RTOGS MI NUS PAS NA,

DE'I PHYIR LUNG CUNG ZAD RES BRGYAN TE BSHAD PAR BYA'O, ,'DI
LA GNYIS, PHYI NANG GI KHYAD PAR NGOS BZUNG BA

DANG, GRUB MTHA'I KHYAD PAR SO SOR BSHAD PA'O, ,DANG PO NI,
GRUB MTHA'I THA SNYAD 'DI GANG GIS BYAS PA YIN

ZHE NA, 'DI LA RANG SDE'I GRUB MTHA'I THA SNYAD NI STON PA
NYID KYIS GSUNGS PA YIN TE, LANG GAR GSHEGS PA'I

MDO LAS, NGA YI CHOS TSUL RNAM GNYIS TE, ,BSTAN PA DANG NI
GRUB MTHA' 'O, ,ZHES GSUNGS PAS SO, ,

GRUB MTHA'I SGRA DON NI, RNAM RTOG GIS SGRO BTAGS PA'I CHA
GZHAN BZLOG NAS RANG GI BLO NGOR 'THAD PAR GRUB

@002 PAS NA, GRUB MTHA' 'O, ,GRUB MTHA' LA GNYIS SU NGES PAS,
DE LA ZHUGS PA LA YANG PHYI NANG GI GANG ZAG

GNYIS SU NGES SO, ,PHYI NANG GI KHYAD PAR SPYIR SKYABS 'GROS
'BYED PA SOGS 'BYED BYED MI 'DRA BA'I 'JOG TSUL

YOD KYANG, 'DIR STON PA DANG BSTAN PA DANG LTA BA GSUM GYI SGO
NAS 'BYED PA LTAR BYA'O, ,DE YANG SKYON KUN

ZAD CING YON TAN MTHA' DAG RDZOGS PA'I STON PA DANG, DES BSTAN
PA DAM PA'I CHOS DANG, GANG ZAG GI

BDAG MED PHRA RAGS CI RIGS RTOGS PA'I LTA BA KHAS LEN PA NI,
NANG PA SANGS RGYAS PA DANG, 'DI GSUM GYI

ZLOG ZLA GSUM 'DOD PA NI PHYI ROL PA'O, ,STON PA KHAS LEN PA
NI, LHA LAS PHUL BYUNG GI BSTOD PA LAS,

BDAG NI SANGS RGYAS PHYOGS MI 'DZIN, ,SER SKYA LA YANG MI
SDANG ZHING, ,GANG ZHIG RIGS PAR LDAN PA'I TSIG,

DE NYID STON PAR YONGS SU 'DZIN, ,ZHES PA DANG, RJE BLA MAS
SNGAGS RIM CHEN MO'I STOD CHA NAS GSUNGS PA

BZHIN DANG, RGYAL TSAB THAMS CAD MKHYEN PAS RNAM 'GREL GYI
t'IKKA'I SMAD CHA NAS GSUNGS PA LTAR, BLO GROS

DMAN PA RNAMS KYIS RANG GI STON PA'I RJES SU 'JUG PA DANG DES
BSTAN PA'I CHOS BSGRUB BYA YIN PAR BZUNG NAS

SKYABS SU 'GRO BA NI, MOS MNO TZAM DANG YID DPYOD TZAM GYIS
SGO NAS YIN GYI, BLO CHE BA RNAMS KYIS THOG MA

NYID NAS PHYOGS LHUNG DANG 'DOD ZHEN GYIS RANG GI STON PA'O
SNYAM PA DANG DES GSUNGS PA'O SNYAM DU MI 'DZIN PAR

PHYI NANG GI STON PA GNYIS LAS GANG GI BSHAD PA DE RIGS PA
YIN, GANG GIS BSHAD PA DE MI RIGS PA YIN SNYAM

NAS LEGS PAR DPYAD PA NA, DE NAS, RANG GI STON PA'I BSHAD PA
NI LEGS PAR BSHAD PA YIN LA, CIG

SHOS KYI NI DE LAS BZLOG PA'O SNYAM DU NGES NAS RANG GI STON
PA DANG DE'I BSTAN PA'I RJES SU 'JUG DGOS PA YIN

NO, ,DES NA BSTAN PA LA YANG SANGS RGYAS KYI LUNG RTOGS KYI
BSTAN PA NI, GDUL BYA RNAMS KYI GNAS SKABS

DANG MTHAR THUG GI PHAN BDE SGRUB PA'I THABS DANG, GZHAN GYI
BSTAN PA NI DE LAS LDOG PAR NGES PAR 'GYUR

RO, ,RANG SDE'I LTA BA NI 'DUS BYAS MI RTAG PAR LTA BA SOGS
BKAR BTAGS KYI PHYAG RGYA BZHI 'AM GANG RUNG DANG,

LTA BA KHYAD PAR CAN NI BDAG MED PHRA MO RTOGS PA'I LTA BA'O,
,RANG SDE GNAS MA BU PAS BRJOD DU MED PA'I

BDAG KHAS LEN KYANG, RTAG GCIG DANG DBANG CAN GYIS STONG BA'I
BDAG MED 'DOD PAS, PHYAG RGYA BZHI KHAS

MI LEN PA YANG MIN NO, ,GNYIS PA KHYAD PAR SO SOR BSHAD PA LA,
PHYI NANG GI GRUB MTHA' GNYIS LAS, DANG

PO LA GSUM, BYUNG RIM, MING DON, SO SOR BSHAD PA'O, ,DANG PO
NI, KHYAD PAR 'PHAGS BSTOD KYI

'GREL PAS BSHAD PA LTAR, SNGON TSE LO DPAG MED KYI DUS SU BRAM
ZE SER SKYA ZHES BYA BA ZHIG BYUNG STE, GRANGS

CAN GYI GZHUNG BRTZAMS, DE NAS BDAG GI 'DOD TSUL MI 'DRA BA'I
KHYAD PAR LAS MU STEGS KYI LUGS GZHAN

@003 MANG POR GYES SO, ,GNYIS PA MING DON NI, NANG BA SANGS
RGYAS PA LAS GZHAN GYI SDE YIN PAS NA, GZHAN SDE,

DE'I LUGS LAS PHYI ROL TU GYUR BAS NA PHYI ROL LA, 'JUGS NGOGS
KHRUS NANG STEGS BU BYAS NAS DER ZHUGS PA

NI BDE 'GROR SKYE BA'I THABS SU SMRA BAS NA, MU STEGS BYED CES
BYA'O, ,GSUM PA SO SOR BSHAD PA LA, SPYIR

LTA BA'I SGO NAS PHYE NA, NYER LNGA DANG, DE LAS KYANG RGYAS
PAR PHYE NA, LTA BA LNGA BRGYA DANG BDUD CU DANG, ,YANG

SUM BRGYA DANG DRUG CU RTZA GSUM LTA BA'I RTZA BA BRGYA RTZA
BCU, YA MTSAN CAN GYI LTA 'GO DRUG SOGS KYI DBYE BAS MANG

YANG, BSDU NA CHAD SMRA DANG, RTAG SMRA GNYIS SU 'DU BAS DE
GNYIS BSHAD PA LA, CHAD PAR SMRA BA DANG, RTAG

PAR SMRA BA'O, ,DANG PO LA GNYIS, DE'I 'DOD PA DGOD PA DANG,
DE DGAG PA'O, ,DANG PO LA GSUM,

STON PA MING DON GRUB MTHA' 'O, ,DRANG SRONG PHUR BU, DRANG
SRONG 'JIG RTEN MIG DRANG SRONG 'JUG STOBS

CAN RNAMS NI DE'I STON PA'O, ,SHI BA'I TSE BDAG RGYUN CHAD PAR
SMRA BAS NA CHAD SMRA, 'JIG RTEN PHYI MA DANG LAS

'BRAS PHAL CHER MED PAR SMRA BAS NA, MED PAR SMRA BA, DRANG
SRONG PHUR BU'I RJES SU 'BRANG BAS NA PHUR BU BA,

YANG DAG PA'I LTA BA KHAS LEN PAS GUD DU SONG BAS NA RGYANG
'PHEN PA'O, ,'ON KYANG 'DI LA SKYE BA SNGA PHYI YOD PAR

'DOD PA'ANG SRID LA, RGYANG 'PHEN PA'I 'DOD PA DE LAS GZHAN DU
'DOD PA YOD KYANG MI 'THAD DO, ,GNYIS

PA GRUB MTHA' NI, 'DIS RNAM 'GREL LAS, DPER NA TSER MA LA SOGS
PA'I, ,RNO SOGS RGYU MED PA NYID

DE, ,ZHES SOGS DANG, ZHI BA 'TSOS, PADMA GE SAR LA SOGS PA'I,
,SNA TSOGS PA NYID GANG GIS BYAS, ,

RMA BYA'I MDONGS LA SOGS PA YI, ,SNA TSOGS PA NI GANG GIS
SPRUL, ,ZHES SOGS KYIS RGYANG 'PHEN PA'I 'DOD

PA BRJOD PA LTAR, TSER MA'I RNO BA DE NI GANG ZAG SUS KYANG
LAG PA SOGS KYIS BYED PA MED PAR 'GYUR BAS RGYU

MED KYANG 'BRAS BU 'BYUNG NGO ZHES 'DOD LA, DE BZHIN DU RMA
BYA'I MDONGS DANG, SRAN MA'I DBYIBS SOGS

KYANG RGYU MED DU 'BYUNG BAR 'DOD DO, ,YANG TSE 'DI LA SER SNA
CAN KHA CIG PHYUG PA DANG, SBYIN PA GTONG BA KHA

CIG DBUL BA DANG, YANG 'DIR CHOS SGRUB PA KHA CIG SDUG BSNGAL BA
DANG, SDIG PA BYED PA KHA CIG BDE BAR

MTHONG NAS DGE MI DGE'I LAS 'BRAS MI BDEN PAR 'DOD PA DANG,
YANG SKYE BA LEN PA YOD PAR 'DOD PA KHA

CIG GIS NI NAS BTABS PA LAS NAS DANG, GRO BTAB PA LAS GRO SKYE
BAR NGES PA BZHIN DU, RGYU GZHAN LA RAG

MA LAS PAR, LHA SHI NAS LHA DANG, MI SHI NAS MIR SKYE BAR 'DOD
PA'ANG SRID CES GSUNG, KHA CIG MYU GU'I RGYU

MED DAM RANG BZHIN LA SKYE YANG, RDZA BUM SOGS RGYU LAS SKYE
BAR 'DOD DO, ,DE DAG GI NANG NAS 'JIG RTEN

PHA ROL MED PAR SMRA BA RNAMS KYIS NI, DE'I GZHUNG LAS, CI
TZAM DBANG PO'I SPYOD YUL BA, ,SKYES BU'ANG DE

@004 TZAM KHO NAR ZAD, ,CES SOGS DANG, YUL MCHOG 'DAS GANG
KHYOD LA 'BYUNG MI 'GYUR, ,LUS 'DI TSOGS

PAR GYUR BA TZAM ZHIG STE, ,ZHES 'BYUNG BA LTAR RJES DPAG MI
'DOD PAS DA LTA MIG GI DBANG NGO'I MNGON SUM

GYI SPYOD YUL DU GYUR BA 'DI TZAM ZHIG BDAG YIN LA, DE LAS
GZHAN DU BDAG GTAN NAS MED PAR 'DOD PA'I

DBANG GIS LUS ZHIG NA, BDAG ZHIG CING RGYUN CHAD PAR 'GYUR BAS
'JIG RTEN PHA ROL MED DO ZHES SMRA'O, ,

GNYIS PA LUGS NGAN PA DE 'GOG PA NI, DPAL LDAN ZLA BAS, GAL TE
RGYU MED KHO NAR SKYE BA LTA ZHIG

'GYUR NA NI, DE TSE MTHA' DAG RTAG TU THAMS CAD LAS KYANG SKYE
'GYUR ZHING, ,ZHES SOGS DANG, GAL TE

'GRO BA RGYU YIS STONG BAR GYUR NA NAM MKHA' YI, ,ZHES SOGS
DANG, GANG LA YID KYI MUN PA STUG PO 'DI NYID

DU YOD PA, ,DES NI JI LTAR 'JIG RTEN PHA ROL YANG DAG RTOGS
PAR 'GYUR, ,ZHES SOGS DANG, RNAM

'GREL LAS, GANG YOD NYID NA GANG SKYE BA'AM, ,GANG 'GYUR NA
YANG RNAM 'GYUR BA, ,DE NI DE RGYU ZHES RAB

BRJOD, ,CES SOGS DANG, SLOB DPON LEGS LDAN 'BYED KYIS, MNGAL
GNAS SNGON ROL BLO LA NI, ,ZHES

SOGS DANG, ZHI 'TSOS, DE PHYIR THOG MA'I RNAM SHES NI, ,RANG
GI NYER LEN STOBS LAS BYUNG, ,ZHES SOGS

DANG, YANG ZHI 'TSOS, 'CHI KHA'I SKAD CIG RNAM SHES NI, ,RANG
GI NYER BLANGS BSKYED NUS TE, ,ZHES SOGS

DANG, DBU MA SNYING PO LAS, 'PHAGS PA MIN PA'I 'CHI 'PHO'I
SEMS, ,SEMS GZHAN BSKYED PA NYID YIN

TE, ,MA RIG PA DANG BCAS PA'I PHYIR, ,SEMS DE BSKYED PAR BYED
PA BZHIN, ,ZHES DANG, SLOB DPON

DPA' BOS, ,BLO NI SHES BYA RTOGS PAR GSUNGS, ,DES NA MNGAL
GNAS SNGON ROL BLO YUL 'DOD, ,CES

SOGS DANG, LEGS LDAN GYIS, BE'U YANG SNGON CHAD GOMS BYAS PAS,
,BYUNG MA THAG TU ZAS 'TSOL BYED, ,

CES SOGS DANG, RNAM 'GREL LAS, 'DOD 'JIGS MYA NGAN GYIS BRLAM
DANG, ,ZHES SOGS DANG, TSAD

MA'I DE NYID LAS, BLO DANG BRTZE BA LA SOGS DANG, ,ZHES PA NAS
'OD GSAL KUN MKHYEN NYID 'BYUNG

'GYUR, ,ZHES SOGS DANG, K'A MA LA SH'I LAS, GANG PHYI NANG GI
SA BON LAS, ,TSER MA LA SOGS SKYE BA

NYID, ,RNO SOGS DE NYID LAS YIN PHYIR, ,ZHES PA NAS, BLTOS
DANG BCAS PAS SKYE BA STE, ,BLTOS BYA DE

DAG RGYUR 'DOD DO, ,ZHES PA DANG, ZHI 'TSOS, DE PHYIR DNGOS PO
GZHAN DAG KYANG, ,RGYUR BCAS DE LAS

SKYE PHYIR RO, ,ZHES DANG, YANG DES, KUN GYIS MA MTHONG THE
TSOM DANG, ,RANG GIS MA MTHONG 'KHRUL BA

STE, ,ZHES SOGS KYIS SPYIR RGYU MED LAS MI SKYE BA DANG, KHYAD
PAR BYIS PA BTZAS MA THAG PA DANG, 'CHI KHA MA'I

RIGS MTSON NAS SKYE BA SNGA PHYI YOD PA'I SGRUB BYED DU MA
DANG, BLO SOGS GOMS NA RIM GYIS GSAL BA 'ONG BA

@005 SOGS KYIS KUN MKHYEN YOD PA DANG, TSER MA'I RNO BA DE
RANG RGYU TSER MA 'GYUR BA'I NUS PA'I BYED PAS 'GRUB

PAS, DE LTA BU LA RGYU YOD PA DANG, SKYE BA PHYI MA RGYANG
'PHEN LTA BU'I MNGON SUM GYIS MI MTHONG YANG YOD PA'I SGRUB

BYED SOGS SGRUB BYED DU MA MDZAD LA, DE DAG NI MTSON BYED TZAM
YIN GYI, RGYAS PAR LEGS LDAN 'BYED KYI SHES

RAB SGRON ME, DE'I tIKKA 'GREL BSHAD PHYOGS GLANG YAB SRAS KYI
GZHUNG DANG, ZHI 'TSO YAB SRAS KYI GZHUNG RNAMS

LAS, DE'I LUGS BRJOD PA DANG, DE 'GOG PA'I TSUL RGYAS PAR
SNANG BAS, BLO GROS CHE BA RNAMS KYIS GZHUNG

DE DAG LA LTA BAR RIGS SO, ,DE YANG SPYIR DNGOS STOBS KYIS
RIGS PAS SGRUB NUS PA NI, DES SGRUB LA, DE

TZAM GYIS MI NUS PA NI DPYAD PA GSUM GYIS DAG PA'I LUNG GIS
SGRUB TSUL RNAM 'GREL DANG DE'I tIKKA RIGS MTHA'

DPYOD SOGS NA GSAL LO, ,

GNYIS PA RTAG SMRA BA'I GRUB MTHA' LA GNYIS, DE'I LUGS BRJOD
PA DANG, DE DGAG PA'O, ,DANG PO LA

RTAG SMRA BA BCU GCIG STE, GRANGS CAN NAM SER SKYAR GRAGS PA,
TSANGS PA BA, BRDA SPROD PA, RIG BYED

MTHA' BA, GSANG BA PA, KHYAB 'JUG PA, DPYOD PA BA, ZHI BA BA,
BYE BRAG PA, RIG PA CAN, YANG BYED PA

STE BCU GCIG GO, DANG PO LA STON PA, MING, GRUB MTHA'I KHYAD
PAR RO, ,DRANG SRONG SER SKYA, DRANG SRONG

MCHOD 'OS, DBANG PHYUG NAG PO, STON PA CHU RLUNG BZHI NI, DE'I
STON PA'O, ,SHES BYA LA NYER LNGA'I GRANGS

NGES PAR 'DOD PAS NA, GRANGS CAN PA DANG, STON PA SER SKYA'I
RJES SU 'BRANG BAS SER SKYA BAR GRAGS SO, ,

'DI LA SNGON GYI GRANGS CAN PA DAG 'DI LTAR SMRA STE, 'BRAS BU
THAMS CAD NI GTZO BO KHO NA LAS 'BYUNG GI,

DBANG PHYUG GIS MA BYAS SO ZHES DBANG PHYUG LHAR MI 'DOD PAS
GRANGS CAN LHA MED DANG, PHYIS STON PA CHU RLUNG

GI RJES 'BRANG RNAMS NI, 'BRAS BU RNAMS GTZO BO KHO NA LAS MA
BYUNG BAR DBANG PHYUG GI BLO'I G-YO BA SNGON DU

BTANG NAS KYANG BYAS TE, DPER NA RDZA BUM BYED PA NI, RDZA
MKHAN LA BLTOS PA BZHIN NO ZHES ZER BAS DE LA

GRANGS CAN LHAR BCAS SU GRAGS SO, ,SNGON GYI GRANGS CAN DE DAG
GIS SHES BYA NYER LNGA BO THAMS CAD BEM SHES

GNYIS SU 'DU SHING, BDAG DANG SHES PA RIG PA GSUM DON GCIG PAR
'DOD LA, BDAG DE YANG RTAG PA DANG

BDE SDUG LA LONGS SPYOD PA BO DANG, 'GRO BA THAMS CAD LA KHYAB
PA SOGS KHYAD PAR DU MA DANG LDAN PAR 'DOD

DO, ,BLO RIG GNYIS DON GCIG PAR MI 'DOD DE, BLO RNAMS BEM PO
YIN LA, SKYES BU SHES PA DANG RIG PAR

'DOD CING GZHAN SHES BYA NYER BZHI BO THAMS CAD BEM POR 'DUS
SHING BSAGS PAR 'DOD PA'I PHYIR RO, ,

SHES BYA NYER BZHI NI, RTZA BA'I RANG BZHIN DANG, BLO 'AM CHEN
PO, NGA RGYAL, GZUGS SGRA DRI RO REG BYA STE DE

@006 TZAM LNGA, MIG RNA BA SNA LCE LPAGS PA STE BLO'I DBANG PO
LNGA, NGAG LAG PA RKANG PA RKUB 'DOM STE LAS KYI DBANG PO LNGA,

YID KYI DBANG PO DANG BCAS DBANG PO BCU GCIG SA CHU ME RLUNG
NAM MKHA' STE 'BYUNG BA LNGAR BCAS LA SHES BYA

NYER BZHI ZHES BYA ZHING, DE'I STENG DU BDAG GI SKYES BU BSNAN
PAS NYER LNGA'O, ,DE'I GZHUNG LAS, RTZA BA'I RANG

BZHIN RNAM 'GYUR MA YIN LA, ,CHEN PO SOGS BDUN RANG BZHIN RNAM
'GYUR ZHING, ,BCU DRUG PO NI RNAM

PAR 'GYUR BA STE, ,SKYES BU RANG BZHIN MA YIN RNAM 'GYUR MIN,
,ZHES BSHAD PA LTAR, SPYI GTZO BO'AM RTZA

BA'I RANG BZHIN NI BYED PA'I RGYU YIN KYANG BYA BA'I 'BRAS BU
MA YIN ZHING CHA MED GCIG BU RGYU 'BRAS KUN LA KHYAB PA,

ZHE SDANG RMONGS CHAGS GSUM MAM RDUL MUN SNYING STOBS GYI YON
TAN GSUM CHA MNYAM PA'I GNAS SKABS KYI SHES BYA

MI GSAL BA ZHIG TU 'DOD LA, CHEN PO DANG BLO GNYIS NI MING GI
RNAM GRANGS TE PHYI'I YUL DANG NANG GI SKYES BU'I

GZUGS BRNYAN GNYIS KA 'CHAR BA ZHIG GO, CHEN PO DE DANG, NGA
RGYAL GNYIS, GZUGS SOGS TE BDUN NI

RANG BZHIN RNAM 'GYUR GNYIS KA DANG, MIG SOGS DBANG PO BCU
GCIG DANG, SA SOGS 'BYUNG BA LNGA STE BCU

DRUG PO NI RNAM 'GYUR KHO NA DANG, BDAG SHES RIG GI SKYES BU
NI RANG BZHIN DANG RNAM 'GYUR GNYIS GANG YANG

MIN PAR 'DOD DE RANG BZHIN RGYU DANG RNAM 'GYUR NI 'BRAS BU'O,
,DE RNAMS JI LTAR SKYE BA YANG, RANG RTZA BA'I

RANG BZHIN LAS CHEN PO'O, ,DE LAS NGA RGYAL, DE LAS SGRA REG
BYA CHOS GZUGS DRI STE DE TZAM LNGA DANG, RNA BA

LPAGS PA MIG LCE SNA STE BLO'I DBANG PO LNGA DANG, NGAG LAG PA
RKANG PA RKUB 'DOM STE LAS KYI DBANG PO LNGA DANG,

YID KYI DBANG PO STE DBANG PO BCU GCIG RNAMS SKYE'O, ,DE TZAM
LNGA BO LAS 'GYUR BA LNGA SKYE STE, SGRA LAS RNAM

MKHA', REG LAS RLUNG, GZUGS LAS ME, RO LAS CHU, DRI LAS NI
SA'O, ,RDUL DANG MUN PA SNYING STOBS KYI

STON GSUM YANG, DGA' BA'I BDE BA NI SNYING STOBS DANG, MI DGA'
BA'I SDUG BSNGAL NI RDUL DANG, RMONGS

PA'I GTI MUG NI MUN PAR 'DOD LA, THIM PA'I TSUL SOGS RNAM
BSHAD DGONGS PA RAB GSAL DANG GZHAN

DU'ANG SHES PAR BYA'O, ,GNYAN YANG GRANGS CAN GNYIS KAS MYU GU
LTA BU RANG NYID LAS RANG NYID SKYE BAR MI

'DOD KYANG 'BRAS BU RNAMS DANG DE'I RANG BZHIN GYU DUS SU MED
NA RI BONG GI RVA BZHIN DU MI SKYE BAS, DE SNGAR GYI

RGYU DUS SU YOD CES KHAS LEN PAS BDAG SKYE 'DOD PAR MTSUNGS LA
KHYAD PAR NI RANG GI RGYU DANG NGO BO GCIG PA MI

GSAL BA'I TSUL DU YOD PA ZHIG GSAL BAR 'BYUNG DGOS PAR 'DOD PA
DANG, YANG 'O MA ZHOR 'GYUR BA LTAR

GRUB ZIN SLAR YANG SKYE BAR 'DOD PA'I TSUL GNYIS YOD DO, ,RGYU
'BRAS NGO BO GCIG YIN PA NI SANGS RGYAS PAS

BUM PA DNGOS PO DANG NGO BO GCIG YIN PAR 'DOD PA DANG MI 'DRA
BAR RNAM 'GYUR GYI DNGOS PO THAMS CAD KYI

@007 RANG BZHIN RNAMS PHAR YIN TSUR YIN DU 'DOD PA STE, DPER
NA MYU GU'I RTZA BA'I RANG BZHIN GANG YIN SA BON

GYI'ANG RANG BZHIN DU 'DOD PA BZHIN NO, ,DE NI RGYU 'BRAS KUN
LA KHYAB PA'I RANG BZHIN SNGAR BSHAD PA DE LTA BU

'DOD PA'I DBANG GI YIN LA, 'DI 'GOG PA'I TSUL NI THUN MONG DU
'CHAD PAR 'GYUR RO, ,

GNYIS PA TSANGS PA'I 'DOD PA LA, STON PA, MING, GRUB MTHA'
RNAMS LAS, TSANGS PA DANG, SKYE

RGU'I BDAG PO NI STON PA'O, ,TSANGS PA'I BUR KHAS LEN PAS NA,
TSANGS PA BA'O, ,'DIS NI, RANG GI RIG

BYED NAS 'BYUNG BA LTAR, RTA DANG BA LANG RNAMS GSON POR SREG
PA DANG, BSAD NAS SHA KHRAG GI MER SBYIN SREG

KYANG BYED LA, YANG RTA 'GA' ZHIG LA KHAB LNGA BRGYA RE BTZUGS
NAS SBYIN SREG BYED DE, DE LAS LHAG TSANGS PA SGRUB

PA'I THABS KHYAD PAR CAN GZHAN MED PAR 'DOD, RTAG PA'I BDAG
KHAS LEN CING, TSANGS PA DBANG PHYUG GI

BLOS SPRUL BA'I SKOR LAS SKYES KYANG, TSANGS PA NYID 'JIG RTEN
THAMS CAD KYI BYED PO DANG, KHYAD PAR BRAM ZE

RNAMS TSANGS PA'I KHA NAS BYUNG BAR KHAS LEN CING, TSANGS PA'I
ZHAL BZHI LAS RIG BYED BZHI YANG BYUNG BAR

'DOD DO, ,

GSUM PA BRDA SPROD PA LA, STON PA MING GRUB MTHA' RNAMS LAS,
TSANGS PA NI STON PA DANG, SGRA GTZO

BOR BYED PAS NA BRDA SPROD PA'O, ,'DIS DNGOS POR GYUR BA'I
SGRA'I TSANGS PA ZHES BYA BA THOG MAR SKYE BA MED PA

DANG MTHAR 'JIG PA MED PA'I RTAG PA ZHIG 'DOD DE, DE PHYOGS
DANG DUS GYI CHA MED DNGOS PO KUN GYI RANG

BZHIN AA AU MA GSUM GYI BDAG NYID CAN GYI YE GE'O ZER, SGRA DE
YUL LA DNGOS DBANG GIS BDEN PAR 'JUG PA

DANG, PHYI NANG THAMS CAD DE GCIG PO'I RANG BZHIN DU GNAS PAR
'DOD, PHYUG GI MCHOD SBYIN KYANG BYED LA,

BUD MED DANG 'PHRAD PA'I KHAMS KYI 'DZAG DE LAM GYI MCHOG YIN
PAR RLOM ZHING, KHAMS 'BAB PA'I DUS KYI

RTOG PA RAGS PA LOG PA'I SNANG BA STONG PA NA DES DE LAM GYI
GTZO BOR 'DZIN PA DANG DE 'DRA'I BDE STONG HANG HANG

PO DE THAR BAR 'DOD DO ZHES BSHAD, RTAG BDAG 'DOD CING TSAD MA
LA RIG BYED KHO NA RANG BYUNG GI TSAD MA DANG,

LA LA MNGON RJES KYI TSAD MA GNYIS KYANG 'DOD DO, ,

BZHI BA RIG BYED PA LA, STON PA MING GRUB MTHA' RNAMS LAS,
'DIR YANG TSANGS PA NI RIG BYED PA

PA'AM RIG BYED MTHA' BA'I STON PA'O, ,RIG BYED KYI MTHAR SON
PAR SMRA BAS NA RIG BYED MTHA' BA'O, ,

'DI LAS KHA CIG NI BDAG CHUNG BA NYUNG 'BRU TZAM DANG, LA LA
NI RI RAB BZHIN CHE YANG BSTAN PAR MI NUS ZHES

'DOD, YANG LUS CAN THAMS CAD LA KHYAB PA, RTAG PA 'CHI BA MED
PA SOGS KHYAD CHOS BRGYAD DANG LDAN PA'I

@008 SKYES BU ZHIG YOD PAR 'DOD DE, DE NI RTOG GE 'BAR BA LAS,
STENG PHYOGS NI MGO BO'O, ,'OG PHYOGS NI RKANG

PA'O, ,NAM MKHA' NI LTO BA'O, ,PHYOGS NI LAG PA'O ZHES SOGS
'BYUNG BA LTA BU DANG, DE KHO NAS SNOD BCUD

THAMS CAD KYI RGYU BYED SA, GANG GIS DE GSER MDOG CAN DU
MTHONG BA DE'I TSE DGE SDIG MNYAM PAR 'DOD

DO, ,

LNGA BA GSANG BA PA LA, STON PA MING GRUB MTHA' RNAMS LAS,
STON PA NI SNGAR BZHIN NO, ,TSANGS MA

BAS BSHAD PA'I RIG BYED BDUD RTZI THIG PA GSANG BA ZHES BYA
BA'I LUNG GI RJES 'BRANG BAS NA GSANG BA BA'O, ,

SA LA SOGS PA 'BYUNG BZHI'I BDAG NYID CAN GYI BDAG RTAG PA YIN
PA DANG, RNAM SHES KYI RANG BZHIN 'GRO BA

THAMS CAD LA KHYAB PA YAN GAR BA ZHIG 'DOD PAR DBU MA RGYAN
GYI 'GREL BSHAD NAS GSUNGS SO, ,

DRUG PA KHYAB 'JUG PA LA, STON PA MING GRUB MTHA' RNAMS LAS,
SNGON GYI STON PA NI KHYAB 'JUG DANG,

BLA MA ZLA BA YIN LA, PHYIS GZHON NU MA LEN STON PA'O, ,KHYAB
'JUG STON PAR 'DZIN PAS NA KHYAB 'JUG

PA'O, ,'DIS KHYAB 'JUG DE 'JUG PA BCU DANG LDAN PAR 'DOD DE,
JI SKAD DU, BZHI'I NYA DANG RUS SBAL

PHAG RGOD DANG, ,MI YI SENG GE MI'U THUNG DGA' BYED GNYIS, NAG
PA SANGS RGYAS RIGS LDAN 'JUG PA

BCUS, ,ZHES BSHAD PA BZHIN DANG, KHYAB 'JUG DE NI 'GRO BA'I
BYED PA BO DANG, RDUL PHRAN RTAG PA NI,

SNOD BCUD KYI BYED POR YANG 'DOD LA, 'KHOR BA NYAMS PA'I STONG
BA RE THAR BAR KHAS LEN CING, RLUNG GI RNAL

'BYOR 'GA' ZHIG BSGOMS NA KHYAB 'JUG GI THAR BAR STER BAR 'DOD
DO, ,KHYAB 'JUG DES KYANG NGA RGYAL GYIS,

NYI MA ZLA BA SOGS SNOD BCUD KYI BZANG BZANG THAMS CAD KHO BO
YIN NO ZHES ZER ZHING, RTAG BDAG KYANG 'DOD

DO, ,

BDUN PA DPYOD PA LA, STON MING GRUB MTHA' LAS, KHYAB 'JUG
DANG, RGYAL DPOG STON PA'O, ,RIG

BYED LA DPYOD PAS NA DPYOD PA DANG, RGYAL DPOG GI RJES SU
'BRANG BAS RGYAL DPOG PA'O, ,'DIS BDAG NI,

BDE SDUG MYONG BA'I BDAG NYID CAN GNAS SKABS MI RTAG CING LUS
LAS THA DAD DU GNAS PA'I YAN GAR BA NGO BO

LA LDOG CHA SO SOR DBYE RGYU MED PA'I BLO ZHIG TU 'DOD LA, RIG
BYED KYI TSIG MA GTOGS GZHAN GYI RIGS THAMS

CAD RDZUN YIN PAR KHAS LEN TE, DANG PO NI, TSAD CHEN LAS,
,GZHAN DAG BDAG NI LDOG PA DANG, ,RJES

'GRO BDAG NYID CAN GYIS NI, ,ZHES SOGS DANG, GNYIS PA NI, JI
SKAD DU, SKYES BU'I TSIG NI BRDZUN NYID

DE, ,RIG BYED SKYES BUS MA BYAS PHYIR, ,DES NA TSAD MAS GZUNG
BAR BYA, ,ZHES 'BYUNG BA BZHIN NO, , 

@009 NGAN SONG LAS THAR BA ZHIG THAR BAR 'DOD CING, DE'I CHED
DU ME LNGA BSTEN PA DANG, SBYIN SREG KYANG BYED DE

RTA'I MCHOD SBYIN NI SNGAR BSHAD PA DANG 'DRA BAR GSUNGS, RANG
GI STON PA RGYAL DPOG PA KUN MKHYEN DU 'DOD

KYANG, SHES BYA THAMS CAD MKHYEN PA'I KUN MKHYEN NI MI 'DOD
DE, DE'I RGYU MTSAN YANG SHES BYA MTHA' YAS PA

DANG, DRI MA SEMS KYI RANG BZHIN LA ZHUGS PAS SEMS DANG 'BRAL
MI RUNG BAS, GAL TE DRI MA ZAD NA SEMS

KYANG ZAD PAR 'GYUR ZHES 'DOD, TSAD MA MNGON RJES GNYIS DANG
DE LAS GZHAN PA'I TSAD MA BZHI YANG KHAS

LEN TE, TSAD MA SO SO'I NGOS 'DZIN DANG 'GOG TSUL NI DBU MA
SNYING PO SOGS NA GSAL LO, ,

BRGYAD ZHI BA PA LA, STON MING GRUB MTHA' RNAMS LAS, DBANG
PHYUG GAM ZHI BA DANG, RKANG MIG PA STE

STON PA'O, ,DBANG PHYUG ZHI BA LHAR 'DZIN PAS NA, ZHI BA BA'O,
,'DOD TSUL CUNG ZAD MI 'DRA BA'I SGO NAS

RIGS GSUM YOD LA, DBANG PHYUG CHEN PO NI, PHRA BA DANG, YANG
BA SOGS BRGYAD LDAN DANG, DE YANG RKANG

LAG MIG SOGS KYIS BYA BA MANG DU BYED PAS PHRA BA DANG, NAM
MKHA' DANG RLUNG DANG SA PAR BYED CING SA CHU SDUD PA

DANG RGYAS PAR BYED PAS YANG BA DANG, SNOD BCU THAMS CAD KYI
RGYU BYED PAS BDAG PO DANG, THAMS CAD LA

DBANG BSGYUR BAS DBANG DU GYUR BA DANG, YID LTAR GANG 'DOD PA
DER PHYIN NUS PAS GAR PHYIN DANG, SKYE RGU

THAMS CAD KYIS MCHOD PAR BYA BAR 'OS PAS MCHOD PAR BYA BA
DANG, RDUL MUN RNYING STOBS KYI YON TAN GANG LA

GNAS KYANG 'BYED NUS PAS 'DOD RGUR LDAN PA DANG, THAR BA DANG
MTHO RIS GANG 'DOD PA LA DE STER NUS PAS

DGA' MGUR GNAS PA STE BRGYAD DO, ,DBANG PHYUG DE NI RI BO TI
SE NA YOD PAR 'DOD DE, DE YANG GANGS TI

SE NA LHA MO DBU MA DANG SRAS TSOGS BDAG 'KHOR BRGYA STONG
DANG BCAS TE GNAS PAR 'DOD PAS SO, ,SNOD

BCUD THAMS CAD DBANG PHYUG 'DIS BYAS PAR 'DOD DE, 'JIG RTEN NA
DNGOS PO RIGS THA DAD PA SNA TSOGS

YOD PA RNAMS DBANG PHYUG GIS BYAS KYI, RI RNAMS DANG RTZA
SHING SOGS DE DAG LA DBYIBS 'CHOS MKHAN MED

PAS SO SNYAM DU BSAM MO, ,BDAG KYANG KHYAB 'JUG PAS 'DOD PA'I
RTAG PA DE LTA BU DANG, KHAMS KYI DE NYID

SOGS DE NYID LNGA 'DOD CING, THIG LE 'BAB PA'I BDE BA DANG
RLUNG SBYOR 'GA' ZHIG GROL LAM DU 'DZIN, ,

'KHRIG PA DE'I DUS KYI SHES PA ZHIG THAR BAR 'DOD DE, JI SKAD
DU, DBANG PHYUG NUS CAN MNYAM SBYOR BAS, ,

MCHOG TU BDE BA GNYIS MED MCHOG, CES SOGS DANG, 'KHRIG PA'I
GRUB PA NI THAR BA YIN LA, ZHES SOGS

GSUNGS PA'I PHYIR RO, ,

DGU BA BYE BRAG PA LA, STON PA'I MING GRUB MTHA' RNAMS LAS,
'UG PA LHAR 'KHRUL BA'I DRANG SRONG 'UG

@010 PA'AM MING GZHAN GZEG GZAN PA NI STON PA'O, ,DES BYAS PA'I
BYE BRAG GSAL BA'I LUNG GI RJES SU 'BRANG BAS

NA BYE BRAG PA'AM 'UG PA BA'O, ,'DIS NI BDAG KUN TU 'GRO BA'I
BEM PO GZUGS CAN BAR 'DOD DE, DE'I

KHYAD PAR PHYI NANG GI BDAG GNYIS SU YOD LA, NANG GI BDAG NI
LUS KYI KHONG NA GNAS PA DER DBANG PO'I TSOGS

RNAMS 'DUG CING, PHYI'I BDAG NI LUS KYI STENG NA NANG GI BDAG
DE LA PHAN 'DOGS PA ZHIG STE, DPAL LDAN ZLA

BAS, BDAG RNAM PA GNYIS SU SMRA BAR BYED DE, 'DI LTA STE, NANG
GI BDAG DANG PHYI'I BDAG GO, DE LA NANG GI

BDAG CES BYA BA NI, GANG ZHIG LUS KYI KHONG NA RNAM PAR GNAS
SHING, ZHES SOGS GSUNGS PA LTAR RO, ,DA

LTA PHAL CHER GYIS BDAG 'DOD PA'I TSUL 'DI DANG MTHUN PAR
SNANG STE, 'DIS 'DOD PA'I NANG GI BDAG DE

ZHES PHUGS SU 'TSANG 'DUG PA'I PHYIR RO, ,'DI'I 'DOD TSUL TSIG
DON DRUG SOGS GZHAN NI RIG PA CAN DANG

THUN MONG BA STE 'CHAD PAR 'GYUR RO, ,

BCU BA RIG PA CAN PA LA, STON PA MING GRUB MTHA' RNAMS LAS,
DRANG SRONG RKANG MIG PA NI STON

PA'O, ,STON PA DES BYAS PA RIG PA'I LTA BA'I RJES SU 'BRANG
BAS NA RIG PA CAN NO, ,SNGA MA DANG 'DI GNYIS

KAS TSAD MA MNGON RJES GNYIS DANG LUNG TSAD MA STE GSUM 'DOD
LA, SHES BYA LA TSIG DON DRUG GI GRANGS NGES PA

DANG, KHYAD PAR 'DIS BDAG NAM MKHA' BZHIN DU KUN LA KHYAB PA'I
CHEN POR 'DOD DO, ,TSIG DON DRUG NI,

RDZAS DANG, YON TAN, LAS, SPYI, BYE BRAG 'DU BA STE DRUG GO,
RDZAS LA DGU STE, SA SOGS 'BYUNG BA BZHI

DANG NAM MKHA' BCAS LNGA, DUS PHYOGS BDAG YID BZHI STE DGU'O,
,YON TAN NI NYER BZHI STE, 'DOD YON

LNGA DANG, GRANGS, BONG TSOD, SO SO BA, PHRAD PA, DBYE BA,
GZHAN DANG GZHAN MIN PA, MIG GI BLO NAS

LUS KYI BLO'I BAR LNGA DANG, BDAG SDUG BSNGAL, 'DOD PA, SDANG
BA, 'BAD PA, CHOS DANG, CHOS MIN,

BYAS PA'I SHUGS SO, ,LAS ZHES BYA BA NI RNAM PA LNGA STE,
'DEGS PA, 'JOG PA, BSKUM PA, BRGYANG BA,

'GRO BA'O, SPYI NI RDZAS YON TAN LAS GSUM LAS DON GSUM PA'I
RDZAS ZHIG GO, DE YANG YOD PA LTA BU KUN LA

KHYAB PA'I SPYI DANG, BUM PA LTA BU NYI TSE BA'I SPYIR 'DOD
DO, ,BYE BRAG NI KHYAD PAR STE, DKAR NAG SOGS KYI

KHYAD PAR LTA BU'O, ,'DU BA NI GNYIS TE, RTEN BRTEN PA GO SA
THA DAD KYI LDAN 'BREL DANG, GO SA THA MI DAD KYI

'DU 'BREL GNYIS TE, RGYAS PAR NI GZHAN DU SHES PAR BYA'O, ,BYE
BRAG PA DANG 'DI GNYIS KAS, SNOD BCUD

THAMS CAD, RDUL PHRA RAB KYI RGYU BYAS NAS DBANG PHYUG GIS
BYAS PAR 'DOD DE, SNOD BCUD SNGA MA STONG BA'I TSE

'BYUNG BZHI'I RDUL PHRA RAB SO SO NA YAN GAR DU GNAS PA RNAMS
DBANG PHYUG GI BLO'I G-YO BA SNGON DU BTANG NAS

@011 BYAS PAR 'DOD PA'I PHYIR RO, ,DBANG PHYUG GI DBANG BSKUR
BA DANG KHRUS SOGS CHOS KYIS 'KHOR BA LAS GROL

BAR BYED PAS, CHOS DE LTA BU LA SPYAD NAS 'KHOR BA ZLOG STE
MAR ME SHI BA BZHIN DU RNAM RTOG ZAD PA NI THAR BAR

'DOD DE, LEGS LDAN 'BYED KYIS, LUS DANG YID KYI RNAM RTOG NI,
,ZHES PA NAS, SHI BA ZAD PA'I ME

BZHIN NO, ,ZHES GSUNGS PA LTAR RO, ,

BCU GCIG PA ZAD BYED PA LA, STON PA MING GRUB MTHA' RNAMS LAS,
RGYAL BA DMAR DANG, DRANG SRONG

MCHOD 'OS, LDONG RIS KHYU MCHOG RNAMS STON PA'O, ,RANG GI SKRA
NYIN BZHIN DU ZAD PAR BYED PAS NA ZAD BYED

PA DANG, GOS MED PAR GCER BUR RGYU BAS NA GCER BU BA'O, ,GZHAN
YANG 'DI LAS KUN TU RGYU DANG,

'TSOB PA DANG, MCHOD 'OS PAR YANG GRAGS SO, ,SKYES BU'I SROG
BDAG TU 'DOD CING, SROG DE YANG SROG

CAN RANG GI LUS KYI TSAD CI TZAM YOD PA DE TZAM ZHIG DANG, DE
NYID RDZAS RTAG LA RNAM GRANGS MI RTAG PA SEMS

PA'I BDAG NYID CAN DU 'DOD DE, KHYAD PAR 'PHAGS BSTOD LAS,
GCER BU LUS KYI TSED BZHIN DU, ,SROG

NI ZHUM DANG RGYAS PAR SMRA, ,ZHES DANG, 'PHAGS PA LHAS, LA LA
SKYES BU'I LUS TZAM ZHIG, ZHES GSUNGS PA

LTAR RO, ,TSIG DON DGUS SHES BYA THAMS CAD PA BSDUS PAR 'DOD
CING, DGU NI, SROG LDAN DANG, SROG

LDAN MIN PA, ZAG BCAS KYI LAS, SDOM PA, NYES SPYOD SPONG BA,
LTA BA'I 'CHING BA, THAR BA, 'GRO BA,

'ONG BA STE DGU'O, ,SROG LDAN LA DGU DANG DRUG TU 'DOD PA
GNYIS, DANG PO NI, SA DANG CHU DANG SHING ME RLUNG

SRIN BU GROG MA BUNG BA MI STE DGU'O, ,'DI DAG LAS, SA CHU
SHING ME RLUNG RNAMS DBANG BO GCIG LDAN DANG,

DUNG BUNG BA NYA PHYIS RNAMS DBANG PO NYIS LDAN, GROG MA DANG
SRIN GYI ME SOGS DBANG PO GSUM LDAN, BUNG PA

SPRANG BU MCHU RING SOGS DBANG PO BZHI LDAN, MI DANG RKANG
BZHI BA BYA SOGS DBANG PO LNGA LDAN DU 'DOD DO, ,

SROG CAN DRUG NI, SA'I LUS KYI SROG LDAN, DE BZHIN DU CHU ME
RLUNG DANG NAGS KYI SHING DANG THAR BA'I LUS KYI CHA

LA SEMS YOD PAR 'DOD DO, ,'DI DAG PHAL CHER LA SEMS MED KYANG
'DIS SEMS LDAN DU 'DOD PA YIN

NO, ,SROG LDAN MIN PA NI, SROG MED PA 'GA' ZHIG GO, LAS NI
BZHI STE, PHYIS MYONG 'GYUR DANG, MING DANG,

RUS DANG, TSE'I BAR BZHI'O, ,SDOM PA NI LNGA STE, NGAG GI SDOM
PA NAS NYE BAR RAB GNAS KYI BAR LNGA'O, ,

GZHAN YANG DER GTOGS SU BRTUL SHUGS LNGA, YE SHES LNGA, ME
LNGA, SPYOD PA BCU GSUM YANG BSTEN PAR BSHAD

LA NYES SPYOD SPONG BA YANG DE DAG PHAL CHER RO, ,LTA BA'I
'CHING BA NI, THAR BA 'THOB PA LA BGEGS BYED KYI

NYES PA SMRA BA SUM BRGYA DRUG CU RTZA GSUM LAS BYUNG BA'I LTA
BA RNAMS STE, 'DIS THAR BA NI KHAMS GSUM 'DAS PA

@012 NA, DBYIBS GDUGS LTA BU KHA DOG DKAR PO DPAG TSAD 'BUM
PHRAG ZHE LNGA YOD PA NGO BO 'GRO BA DANG GZUGS

CAN ZHIG YIN PA DANG, GANG GROL BA'I TSE, NGA BA DE NYID DANG
DBYER MED DU 'GYUR BAR 'DOD, 'GRO BA DANG,

'ONG BA NI, 'JIG RTEN 'DI NAM PHAR 'GRO BA DANG, PHA ROL NAS
'DIR 'ONG BA LA BYED CING, THAR BA YOD

KYANG, KUN MKHYEN MED PAR 'DOD DO, ,DE MED PA'I RGYU MTSAN
YANG, 'DI MANG PO GROS BYAS TE STON PA LA

SNGON GYI MTHA' MNGON MI MNGON ZHUS PA'I TSE 'KHOR BA'I THOG
MA'I MTHA' MI MNGON PAR BSTAN PA DANG YANG BDAG

DANG 'JIG RTEN RTAG MI RTAG ZHUS PA'I TSE DE DAG LA LAN MDZAD
PA'I LDOG DU MI RUNG BAR DGONGS NAS GNAM

BTABS PAS, KHYED CAG GI STON PA THAMS CAD MKHYEN PA MIN NO
ZHES ZER RO, ,GZHAN YANG LHAS SBYIN RAB TU

BYUNG NAS BSTAN PA LA GNOD PA MA SHES PA DANG, ZLA BA GSUM DU
RTA CHAS KYI NAS ZA DGOS PA SOGS DES MA

MKHYEN PA MANG PAS THAMS CAD MKHYEN PA MIN NO ZHES SMRA'O,
,SHING SOGS SEMS LDAN DU 'DOD PA'I RGYU MTSAN NI,

DPER MTSON NA, LJON SHING 'GA' ZHIG SHUN PA BSHUS NAS 'CHI BA
DANG, SMAN DANG DUG GIS PHAN GNOD BYED

PA DANG, DE DAG PHAL CHER DPYID DANG DBYAR DUS SU SKYE YANG
STON DANG DGUN DUS SU 'CHI BA DANG, ME TOG

'GA' ZHIG LA NYI MA 'PHOG NA KHA 'BYED LA ZLA 'OD KYI ZLUM PA
LTA BU SOGS RGYU MTSAN DU MAS 'BYUNG BZHI SPYI DANG BYE

BRAG LA SEMS YOD PAR 'DOD DO, ,'DI DAG KYANG DON BSDUS PA YIN
GYI, RGYAS PAR NI GZHUNG CHEN MO RNAMS

DANG, SLOB DPON LEGS LDAN 'BYED YAB SRAS DANG, PHYOGS GLANG
YAB SRAS, ZHI 'TSO YAB SRAS KYI GZHUNG DU

BLTA BAR BYA'O, ,

GNYIS PA RTAG SMRA BA'I LUGS DE DAG THUN MONG DU DGAG PA NI,
MDO LAS KYANG GSUNGS SHING KLU SGRUB

SOGS MKHAS GRUB GZHAN MANG BOS KYANG BSHAD MOD, BYE BRAG TU
DPAL LDAN ZLA BAS, BDAG LAS SKYE BAR

'DOD NA BSKYED PAR BYED DANG BSKYED BYA DANG, ,LAS DANG BYED
PA BO YANG GCIG NYID 'BYUNG NA DE DAG NI, ,

ZHES SOGS DANG, MO GSHAM BU LTAR SKYE BA DANG BRAL PHYIR,
,ZHES SOGS DANG, RTZA SOGS RTZE NA GLANG CHEN

BRGYA, ,SNGON TSE MA MTHONG YOD DO ZHES, ,DE SKAD GRANGS CAN
PHYUG LAS GZHAN, ,NGO MTSAR BCAS PA SU RJOD

RTZOL, ,RGYU NI LAN BRGYAD RNAM PHYE YANG, ,ZHES SOGS DANG, DE
NYID SNANG BAR, RANG GI BDAG NYID SKYED PA

MED, ,GRUB PA YIN NA DBYER MED PHYIR, ,ZHES SOGS DANG, DBU MA
SNYING BO LAS, NE GROTTA YI SA BON

GYI, ,NANG NA YOD PA'I N+YA GRO DHA, ,BUD MED SKYES PA 'GROGS
LA BU, ,RNGA YI NANG NA SGRA GNAS DANG, ,ZAS

KYI NANG NA PHYI SA SOGS, ,ZHES SOGS DANG, JI SKAD DU RTAG
PHYIR SHES MIN BDAG LA 'CHING GROL CI, ,ZHES

@013 SOGS KYIS, GRANGS CAN PAS 'BRAS BU RNAMS RGYU DUS NA YOD
PAR 'DOD PA LA, DE LTA NA, RGYU 'BRAS GNYIS

GCIG TU 'GYUR BA SOGS DANG, SA BON MA BTAB GONG DU DE'I NANG
NA MYU GU SNGON PO MTHONG BAR THAL BA DANG,

ZAS MA ZOS PA'I TSE NANG NA PHYI SA SOGS MI GTZANG BA YOD PAR
THAL BA DANG, RTAG PA'I BDAG LA 'CHING GROL MI

'ONG BA SOGS KYIS BKAG YANG DON DAM SNYE MA LAS, PHA GCIG LA
NI BU NI NGES PA BZHIN 'GYUR TE, ,BU DE

RNAMS LA NGES PAR RIGS NI GCIG YIN NO, ,ZHES SOGS DANG, JI
SKAD DU, RIGS BZHI MED 'GYUR MI SRID

KUN SPYAD 'GYUR, ,ZHES SOGS DANG, DON DAM SNYE MA DE NYID LAS,
MING BO DANG NI SRING MO BAG MA'I RIGS

MA YIN, ,ZHES SOGS DANG, DE NYID LAS, GAL TE THAMS CAD KHYAB
NA KUN GYIS 'DON PAR 'GYUR, ,ZHES

SOGS KYIS, TSANGS PA SOGS KYIS TSANGS PA 'GRO BA'I BYED PO
DANG, KHYAD PAR BRAM ZE RNAMS TSANGS PA'I BUR

KHAS LEN PA LA, DE LTA NA RIGS LA RGYAL RIGS LA SOGS PA BZHI
MI RUNG BAR 'GYUR BA DANG, MING SRING GNYEN

BYED DU RUNG BAR THAL BA DANG, RIG BYED THAMS CAD LA KHYAB NA
DMANGS RIGS SOGS KYIS DE 'DON RUNG BAR

'GYUR BA SOGS KYIS BKAG YANG DBU MA SNYING PO LAS, GAL TE DE
LA STOBS YOD NA, ,ZHES SOGS DANG,

RTOG GE 'BAR BA LAS, KUN LA KHYAB PA NYID YIN NA'ANG, CI'I
PHYIR KHYAB 'JUG BDAG NYID KYIS BDAG NYID

GSOD PAR BYED CES SOGS DANG, DON DAM SNYE MA LAS, KUN MKHYEN
KHYAB 'JUG GAL TE 'JIG RTEN GRAGS PA

NA, ,BUD MED BRAL BA'I DBANG GIS CI'I PHYIR PHYUG RNAMS 'DRI,
,ZHES SOGS DANG, DBU MA SNYING PO LAS,

'OG TU ZHUGS NAS SA 'DZIN PAR, ,NUS NA DRANG SRONG DMOD PA
YIS, ,RANG RIGS SA 'OG 'GRO 'GYUR

BA, ,'DZIN PAR MI BYED CI LTA BU, ,ZHES SOGS KYIS KHYAB 'JUG
GIS 'JUG PA RNAMS BKAG YANG, RNAM

'GREL LAS, KHA CIG SMRA SOGS PHYIR NA SKYON, ,ZANG MIN ZHES
DANG, RTAG YIN PHYIR RAM THABS MED PHYIR, ,

ZHES SOGS DANG, 'GRIB DANG PHUL BYUNG RTEN PA CAN, ,ZHES SOGS
DANG, TSAD CHEN PAS, DES NA RNAM

SHES GCIG LA NI, ,ZHES SOGS DANG, GLO BUR DRI MA SPANGS PA
CAN, ,SEMS RANG RIG PA'I NGO BO SOGS, ,

GANG DAG GNYEN POR NYE BA NA, ,'GRIB PA'I CHOS DANG GANG LDAN
PA, ,DE DAG SHIN TU 'GRIB PA SRID, ,

GSER GYI DRI MA LA SOGS BZHIN, ,ZHES DANG, MCHOD DANG CHU YI
DRO BA YIS, ,ZHES SOGS DANG, DE NI

'PHEL BAR 'GYUR BAS NA, ,PHUL BYUNG GZHAN YANG RTOGS PAR
'GYUR, ,ZHES SOGS KYIS DPYOD PA BA SOGS

'GA' ZHIG GIS THAR PA DANG KUN MKHYEN MED PAR 'DOD PA BKAG
YANG, DBU MA SNYING PO LAS GAL TE DBANG

PHYUG RGYU YIN NA, ,'GRO BA PHRA SOGS LDAN PAR 'GYUR, ,ZHES
SOGS DANG, GAL TE DBANG PHYUG GI DBANG PHYUG,

@014 DE YANG BSOD NAMS BYAS SHE NA, ,ZHES SOGS DANG, BLO BUR
BUNG BAR 'DOD NA NI, ,DES NA GZHAN NGANG

MTSUNGS PAR 'GYUR, ,ZHES SOGS DANG, RE ZHIG DAG NI MA SKYES
PHYIR, ,DE YIS BYAS PAR MI 'DOD DO, ,

ZHES DANG, BSKAL PA DANG PO'I LUS CAN LUS, ,SNGON BYAS MA
MTHONG RGYU CAN TE, ,BDE SOGS 'BYUNG BA'I RGYU

YIN PHYIR, ,ZHES SOGS BYUNG, DGE SDIG NYO TSONG BYED PA DAG,
NYES BSTAN GSUM LA MTHONG BA'I PHYIR, ZHES

SOGS DANG, 'DIS NI LHAG MA'ANG DGAG BYAS PHYIR, ,TSANGS PA
KHYAB 'JUG DAG SMRAS LA, ,MI RIGS PHYIR

NA DBANG PHYUG SOGS, ,RTAG LA BLO NI DGA' MI BYED, ,CES SOGS
DANG, JI SKAD DU, DBANG PHYUG DGA'

SDUG RGYU DANG SDIG SPYOD 'GYUR, ,ZHES SOGS KYIS, ZHI BA PA,
BYE BRAG PA, RIG PA CAN RNAMS KYIS DBANG

PHYUG SNOD BCUD KYI BYED PA BO YIN PAR 'DOD PA DANG, KHRUS KYI
SDIG PA 'DAGS PA DANG, DGE SDIG NYO TSONG

BYED PAR 'DOD PA SOGS BKAG YANG TSAD CHEN LAS, DE LA'ANG RDZAS
NI RNAM GRANGS DANG, ZHES SOGS DANG,

NGES PAR KHYAD PAR LDAN PA YIS, ,ZHES SOGS DANG, SKYE DANG
'JIG PA'I CHOS CAN GYI, ,ZHES SOGS DANG,

JI SKAD DU, THAR BA GZUGS PHYIR LAS ZAD DON MED 'GYUR, ZHES
SOGS DANG, PHYOGS KYI GLANG POS, TSUL

RE RE DANG GNYIS GNYIS PA, ,ZHES SOGS KYIS, ZAD BYED PA'I 'DOD
PA MI 'THAD PA SPYI DANG, KHYAD PAR RDZAS

DANG THAR BA 'DOD TSUL RNAMS BKAG, YANG DBU MA RGYAN LAS, 'DIR
LTAR MA NGES PA NYID YIN, ,ZHES DANG,

RTOG GE 'BAR BA LAS, JI LTAR MIG MED KYANG KHAB LCAGS DANG NYE
BAR GYUR PA LAS LCAGS 'BYAR BAR 'GYUR BA

DANG, ZHES SOGS KYIS SHING SROGS LDAN DU 'DOD PA BKAG YANG,
DBU MA SNYING PO LAS, GLANG CHEN GDUL

BAR BYA PHYIR DANG, ,'GRO BA RNAMS NI 'DUL BA'I PHYIR, ,ZHES
SOGS DANG, RIN CHEN 'PHRENG BA LAS,

'JIG RTEN MTHA' DANG LDAN NAM ZHES, ,ZHUS NA RGYAL BA MI
GSUNGS BZHUGS, ,GANG PHYIR DE LTAR ZAB PA'I

CHOS, ,SNOD MIN 'GRO LA MI GSUNGS PAS, ,DE NYID PHYIR NA MKHAS
RNAMS KYIS, ,KUN MKHYEN THAMS CAD

MKHYEN PAR SHES, ,ZHES PAS, BDAG CAG GI STON PAS NAS GSOL BA
DANG, LHAS SBYIN RAB TU BYUNG BA SOGS

LA DGOS PAR GZIGS NAS RAB TU BYUNG BA SOGS YIN GYI, DE RNAMS
MA MKHYEN PA MIN PAS, THAMS CAD

MKHYEN PA YOD DO ZHES BSTAN PA YIN LA, DGOS PA GANG YIN THABS
LA MKHAS PA'I MDO SOGS NA GSAL LO, ,

DA LTA PHYI NANG GANG LA YANG MA GTOGS KYANG, LAS 'BRAS MI
'THAD PAR LTA BA DANG, NANG BA LAS 'BRAS LA THE

TSOM ZA BA'I LOG LTA CAN KHA CIG LOG PAR LTA BA'I RGYU MTSAN
'GA' ZHIG 'DZIN PA NI, SNGAR BSHAD PA'I LTA BA NGAN

PA DE DAG CI RIGS SU 'DU LA, 'ON KYANG MU STEGS BYED DE DAG NI
RANG GI GRUB MTHA'I RIG PA LA SBYANGS PA'I

@015 DBANG GIS NA SGRUB BYED DU MA YOD CING, LOG LTA CAN DE
RNAMS NI RIG PA GANG LA YANG MA SBYANGS PAS SHIN TU

RMONGS PA'I MUN PA DANG, LOG PAR ZHUGS PA'O, ,LAS 'BRAS YOD
PAR BDEN GRUB TU BZUNGS NAS DGE BA

BYED PA NI, THAR BA'I RGYU KHYAD PAR CAN MIN KYANG NGAN 'GRO'I
RGYUR 'GRO LA LAS 'BRAS MED PAR LTA BA DANG DE LA

YID MI CHES PA NI, NGAN 'GRO'I RGYU DNGOS YIN TE, RIN CHEN
'PHRENG BA LAS, YOD PA PA NI BDE 'GROR

'GRO, ,MED PA PA NI NGAN 'GROR 'GRO, ,ZHES GSUNGS PA'I PHYIR
RO, ,KHA CIG 'DI SNYAM DU NANG BA'I GRUB

MTHA' SHES DGOS KYANG PHYI ROL BA'I GRUB MTHAS CI BYA ZHE NA,
DE LA MKHAS PA RNAMS KYIS RANG DANG GZHAN GYI GRUB

MTHA' KUN SHES DGOS PA YIN TE, DE MI SHES NA GZHAN SDE'I GRUB
MTHA' NI DMAN PA DANG, RANG SDE'I GRUB

MTHA' NI MCHOG YIN PAR LEGS PAR MI SHES PAS DE LTAR MI SHES
BZHIN DU MCHOG DMAN DU 'DZIN PA NI RANG

PHYOGS MCHOG 'DZIN NAM, RANG GI 'DOD PHYOGS TZAM DU 'GYUR BA'I
PHYIR RO, ,GZHAN YANG DE LTAR SHES DGOS

TE, DPER NA RGYA MTSO'I PHA ROL TU 'GRO BA LA GRU DGOS PA
BZHIN DU GRUB MTHA' RGYA MTSO'I PHA ROL TU 'GRO BA LA DE

LTAR SHES DGOS PA'I PHYIR TE, DBU MA SNYING PO LAS, JI LTAR
KLUNG BZHIN BRGAL 'DOD PA, ,GZINGS DAG

YONGS SU ZIN PA LTAR, ,DE BZHIN BTANG BYA YIN NA YANG, ,RJES
SU DPAG PAS BZUNG RIGS BYA, ,ZHES

GSUNGS PA'I PHYIR RO, ,RANG RE'I RJE BLA MA YAB SRAS KYIS RANG
GZHAN GYI GRUB MTHA' KUN LA MKHAS PAR SBYANGS

PA YIN TE, RTOGS BRJOD LAS, DE NYID PHYIR NA MI PHAM CHOS RJE
DANG, ,ZHES PA NAS, TSIM PAR MA BYAS KUN

LA ZHIB TU SBYANGS, ,ZHES PA'I BAR DANG, RTEN 'BREL BSTOD PA
LAS, DE TSE RANG GZHAN SDE BA YI, ,GZHUNG

MANG DAG LA SBYANGS PA NA, ,ZHES SOGS DANG, RGYAL TSAB KYI
BSTOD PAR, RANG GZHAN GRUB MTHA'I PHA ROL

SON, ,ZHES SOGS DANG, MKHAS GRUB KYI GSUNG RAB DU MA LAS KYANG
RANG NYID GRUB MTHA' KUN LA MKHAS PAR

ZHAL GYIS BZHES PA'I PHYIR RO, ,SMRAS PA, RTAG CHAD SMRA BA
NGAN PA SNA TSOGS PA'I, ,BRAG RI MTHON PO GANG DAG

SPUNGS PA YANG, ,PAn CHEN KLU DBANG STONG GI RIGS TSUL GYI,
,GNAM LCAGS THOG CHEN BABS PAS CIG CHAR

BCOM, ,RANG GZHAN GRUB MTHA' MCHOG DMAN YOD DO ZHES, ,KUN GYI
'BRUG SGRA JI BZHIN SGROGS MOD

KYANG, ,KHYAD PAR MA SHES RANG PHYOGS MCHOG 'DZIN PA, ,PHYOGS
LHUNG GDON GYIS ZIN PAR GSUNGS PAS

NA, ,MKHAS PA'I GZHUNG MANG DAG LA 'DRIS BYAS STE, ,MKHAS PA'I
RNAM DPYOD DON DU GNYER BA LA, ,

MKHAS PA'I BZHED SROL MA NOR BKOD PA 'DIS, ,MKHAS PA'I TSOGS
RNAMS MNYES PAR BYED GYUR CIG, CES

RANG GZHAN GYI GRUB MTHA' KUN GYI SNYING PO'I DON BSDUS PA BLO
GSAL 'JUG PA'I KHANG BZANG LAS, GZHAN SDE'I

@016 LUGS BKOD NAS BKAG PA'I SKABS SO, ,

NA MO GU RU MANYDZU GHO sh'A YA, GZHUNG LUGS KUN LA LTA BA'I
MIG GI MCHOG, RIGS LAM MAN NGAG TSOGS

DANG CHA SHAS KYANG, ,STER MDZAD YONGS SU 'DZIN PA'I BSHES
GNYEN RNAMS, ,DRAN PA YIS KYANG DAD PA'I SPU

LONG GA-YO, ,RANG SDE'I GRUB MTHA' SPYI DANG KHYAD PAR RNAMS,
,MKHAS GRUB RNAMS KYI BZHED PA JI BZHIN

DU, ,DON BSDUS GO SLA'I NGAG GI 'DIR BSHAD GYI, ,GZUR GNAS BLO
LDAN MCHIS NA 'JUG PAR RIGS, ,

GNYIS PA RANG SDE'I GRUB MTHA' RNAM PAR BZHAG PA LA GNYIS,
SPYIR BSTAN PA DANG, SO SOR BSHAD PA'O, ,

DANG PO NI, RANG SDE'I GRUB MTHA' THUN MONG BA RNAM PA BZHIR
NGES PA YIN TE, BYE BRAG SMRA BA, MDO SDE BA,

SEMS TZAM PA, DBU MA PA'I GRUB MTHA' DANG BZHIR NGES PA'I
PHYIR TE, RIGS LDAN GRAGS PAS, BYE BRAG SMRA

DANG MDO SDE BA, ,RNAL 'BYOR SPYOD DANG DBU MA PA, ,'GYUR RO
ZHES GSUNGS PA'I PHYIR, BZHI BO DE DAG KYANG

BSDU NA THEG PA CHE CHUNG GI GRUB MTHA' GNYIS SU 'DU BA YIN
TE, BYE MDO GNYIS KYI GRUB MTHA' NI THEG DMAN GYI

GRUB MTHA' DANG, DBU SEMS GNYIS KYI GRUB MTHA' NI THEG CHEN GYI
GRUB MTHAR 'DU BA'I PHYIR, THEG PA CHE CHUNG

GNYIS KYI SHING RTA'I SROL GANG GIS PHYE SNYAM NA, DE YANG KLU
SGRUB KYIS DBU MA PA DANG, THOGS MED KYI SEMS TZAM

PA'I SHING RTA'I SROL PHYE ZHING DE GNYIS KAS KYANG THEG CHEN
GYI SHING RTA'I SROL PHYE LA, DE'I ZHAR BYUNG DU THEG DMAN GYI

GRUB MTHA' LA BLTOS PA'I SHING RTA'I SROL YANG PHYE BA YIN NO,
,GRUB MTHA' BZHI BO SO SO NAS RANG RANG GI LUGS

DE STON PA SANGS RGYAS KYI RANG LUGS DANG, RANG GI LUGS DE
YANG RTAG CHAD KYI MTHA' GNYIS DANG MA 'DRES PAR

'DOD LA, DE LTAR NA'ANG, GZHAN SDE PHYI ROL BAS, RTAG PA'I
BDAG SOGS KHAS BLANGS PA NI, RANG SDE BYE

BRAG SMRA BAS 'GOG CING, BYE BRAG SMRA BAS 'DUS MA BYAS LA
RDZAS GRUB 'DOD PA DE, MDO SDE BAS 'GOG DES

RANG MTSAN RNAMS RANG RANG GI MING GI THA SNYAD KYI GZHIR GNAS
TSOD KYI DBANG GIS GRUB PAR 'DOD PA DE,

SEMS TZAM PAS 'GOG SEMS TZAM PAS DNGOS PO BDEN GRUB TU 'DOD PA
DE, DBU MA PAS 'GOG PAS GRUB

MTHA' 'OG MA 'OG MA LAS GONG MA GONG MA MCHOG YIN NO, ,DES NA
GRUB MTHA' BZHI BO RNAMS LAS SNGA MA RNAMS

PHYI MA'I STEGS SU 'GYUR TE, DE'I TSUL YANG PHYI ROL BAS BDAG
DANG SKYE BA SNGA PHYI LTA BU 'JOG MA SHES LA, BYE SMRAS

DE LTAR SHES PA DE, MDO SDE PAS 'DUS BYAS DANG 'DUS MA BYAS LA
BTAGS YOD 'JOG SHES PA'I STEGS DANG,

MDO SDE PAS DE LTAR SHES PA DE, SEMS TZAM PA CHOS THAMS CAD RANG
NYID RANG NYID ZHES PA'I THA SNYAD 'DUG PA'I

GZHIR RANG DBANG GIS MA GRUB KYANG BYA BYED 'THAD PA DANG, KUN
BTAGS RANG GI MTSAN NYID KYIS MA GRUB PAR

@017 'JOG SHES PA'I STEGS DANG, SEMS TZAM PAS DE LTAR SHES PA
DE, DBU MA BAS CHOS THAMS CAD MING BRDAS

BZHAG PA LAS GZHAN DU BDEN PAR GRUB PA RDUL TZAM YANG MED PA
BYA BYED 'THAD PAR GO BA'I STEGS SU 'GYUR

BA'I PHYIR RO, ,DE LTAR MCHOG DMAN GYI KHYAD PAR YOD KYANG, DE
GSUNG BA BO'I SANGS RGYAS LA NYE RING YOD PA

SOGS KYI SKYON MIN GYI, GDUL BYA LA DBANG PO MCHOG DMAN YOD
PAS DE DAG RIM GYIS SANGS RGYAS KYI SAR BKRI

BA'I THABS YIN TE DE LTAR YANG, 'PHAGS PA YUL 'KHOR SKYONG GIS
ZHUS PA LAS, STONG PA ZHI BA SKYE BA MED PA'I

TSUL, ,MI SHES PAS NI 'GRO BA 'KHYAMS GYUR BA, ,DE DAG THUGS
RJE MNGA' BA'I THABS TSUL DANG, ,RIGS

PA BRGYA DAG GIS NI 'DZUD PAR MDZAD, ,CES PA DANG, RIN CHEN
PHRENG BA LAS KYANG, BRDA SPROD PA DAG JI LTA

BUR, ,YI GE'I PHYI MO ZLOG 'JUG LTAR, ,DE BZHIN SANGS RGYAS
GDUL BYA LA, ,CI TZAM BZOD PA'I CHOS STON

TO, ,ZHES PA NAS, STONG NYID SNYING RJE'I SNYING PO CAN,
,BYANG CHUB SGRUB PA KHA CIG LA'O, ,ZHES PA'I BAR

GSUNGS PA'I PHYIR, DE LTA NA'ANG DBU MA PA GNYIS LAS THAL
'GYUR BA'I LUGS NI, LUGS GZHAN THAMS CAD

LAS MCHOG TU GYUR BA YIN TE, RTAG CHAD KYI MTHA' DAG DANG BRAL
BA'I LUGS RNAM PAR DAG PA YIN PA'I PHYIR TE,

DPAL LDAN ZLA BAS, LUGS 'DI NI GZHAN DANG THUN MONG MIN PA'O
ZHES SOGS DANG, RJE BLA MAS, YOD DANG

MED PA'I MTHA' SPANGS PA, ZHES SOGS GSUNGS PA'I PHYIR, NANG
PA'I THUN MONG GI GRUB MTHA' LA BZHIR NGES

PAS DE SMRA BA'I GANG ZAG PA YANG BZHIR NGES LA, DE DAG NI
'CHAD PAR 'GYUR RO, ,

GNYIS PA SO SOR BSHAD PA LA BZHI, BYE BRAG SMRA BA, MDO SDE
BA, SEMS TZAM PA, DBU MA PA'I GRUB

MTHA' 'O, ,DANG PO LA BZHI, MTSAN NYID, SGRA DON, DBYE BA,
GRUB MTHA'I 'DOD TSUL LO, ,DANG PO NI,

RANG RIG MI 'DOD CING PHYI DON YOD PAR BDEN ZHEN GYIS 'DOD
PA'I THEG DMAN GYI GRUB MTHA' SMRA BA'I GANG ZAG

BYE BRAG SMRA BA'I MTSAN NYID, GNYIS PA NI, BYE BRAG BSHAD
MTSO CHEN MO'I RJES SU 'BRANG BA DANG, DUS GSUM

RDZAS KYI BYE BRAG TU SMRA BAS NA, BYE BRAG SMRA BA'O, ,GSUM
PA DE LA DBYE NA, NGO BO'I SGO NAS KHA CHE BYE BRAG SMRA BA

DANG, NYE 'OG BYE BRAG SMRA BA GNYIS, GYES TSUL GYI SGO NAS
DBYE NA SDE BA BCO BRGYAD YOD DE, THOG MAR RTZA BA'I SDE

BA GZHI THAMS CAD YOD PAR SMRA BA, PHAL CHEN PA, GNAS BRTAN
PA, MANG POS BKUR BA'I SDE PA DANG BZHIR

GNAS PA LA, DANG PO LAS BDUN, GNYIS PA LAS LNGA, GSUM PA LAS
GSUM, BZHI PA LAS KYANG GSUM STE

BCO BRGYAD DU GYES PA YOD PA'I PHYIR, 'DI LA YANG 'DOD TSUL MI
'DRA BA DU MA YOD KYANG SLOB DPON DUL BA LHA

LTAR NA, JI SKAD DU, 'OD SRUNGS STON CHOS SRUNG STE, ,MANG
THOS GOS DMAR SLOB MA DANG, ,RNAM PAR PHYE

@018 DANG GZHI KUN PA, ,THAMS CAD YOD PAR SMRA BA BDUN, ,SHAR
NUB RI DANG GANGS RIR GNAS, ,'DUS

BYAS RTAG PAR SMRA BA DANG, ,'JIG RTEN 'DAS SMRA PHAL CHEN
SDE, ,RGYAL BYED TSAL GNAS 'JIGS MED

GNAS, ,GTZUG LAG KHANG CHEN GNAS BRTAN GSUM, ,SA SGROGS RI
DANG SRUNG BA LA, ,GNAS MA BU BA'I SDE

RNAMS NI, ,KUN GYIS BKUR BA RNAM PA GSUM, ,ZHES BSHAD PA LTAR
RO, ,'DI DAG GI KHYAD PAR RGYAS PAR

NI 'DUL BA SOGS NAS SHES PAR BYA ZHING THEG DMAN GYI GANG ZAG
THEG DMAN GYI GRUB MTHA' SMRA BA'I GANG ZAG LA

NI KHYAD PAR YOD PA YANG SHES DGOS SO, ,

BZHI BA GRUB MTHA'I 'DOD TSUL LA GSUM, ,GZHI DANG, LAM DANG,
,'BRAS BU'O, ,DANG PO GZHI LA

RGYAS PAR BYED GZUGS TSOR BA 'DU SHES 'DU BYED RNAM SHES KYI
PHUNG PO STE PHUNG PO LNGA, MIG RNA BA SNA LCE LUS TE

DBANG PO LNGA, GZUGS SGRA DRI RO REG BYA STE SKYE MCHED LNGA
DANG RNAM PAR RIG BYED MA YIN PA'I GZUGS RNAMS

'DUS BYAS DANG, NAM MKHA' DANG 'GOG PA GNYIS 'DUS MA BYAS SO,
,KHAMS BCO BRGYAD 'DOD DE,

GZUGS NAS CHOS KHAMS KYI BAR YUL GYI KHAMS DRUG MIG NAS YID
KYI BAR RTEN GYI KHAMS DRUG MIG GI RNAM

SHES NAS YID KYI RNAM SHES KYI BAR GYI RNAM SHES KYI KHAMS
DRUG STE DRUG GSUM BCO BRGYAD 'DOD PAS SO, ,SKYE

MCHED BCU GNYIS KYANG 'DOD DE, GZUGS SGRA SOGS YUL GYI SKYE
MCHED DRUG MIG SOGS DBANG PO'I SKYE MCHED

DRUG STE BCU GNYIS 'DOD PA'I PHYIR, DE YANG PHUNG POR SPUNGS
PAS NA PHUNG PO, ,SKYE BA'I SGO YIN PAS NA SKYE

MCHED, CHOS DE'I RIGS YIN PAS NA KHAMS ZHES BYA'O ZHES BYA
THAMS CAD KHAMS BCO BRGYAD DANG, SKYE MCHED

BCU GNYIS SU 'DUS PAR 'DOD LA, 'DI TZAM ZHIG NI GRUB MTHA'
GONG MA THAMS CAD DANG THUN MONG DU KHAS

LEN NO, ,DER MA ZAD 'GRO BA LNGA, SKYE GNAS BZHI SOGS BZHED
LA, MI 'DRA BA'I KHYAD PAR NI, 'DIS

DNGOS PO LA RTAG PA'I DNGOS PO DANG, MI RTAG PA'I DNGOS PO
GNYIS 'DOD PA'I SNGA MA NI, NAM MKHAS RLUNG

BRTEN PA'I DON BYED NUS PA LTA BU STE, CIG SHOS NI SLA'O, ,DES
NA DON BYED NUS PA DANG SHES BYA DON GCIG

PAR BZHED CES GSUNG, SHES BYA'AM DNGOS PO LA DBYE NA, BDEN PA
GNYIS SU YOD, BCOM PA'AM BLOS CHA

SHAS SO SOR BSAL BA NA RANG 'DZIN GYI BLO 'DOR DU RUNG BA'I
CHOS RNAMS NI KUN RDZOB BDEN PA YIN LA, BSAM

DON NI MTSON NA, RDZA BUM LTA BU ZHIG MA BSHIG PA'I GNAS SKABS
SU DE LA BUM PA'O SNYAM PA'I BLO SKYE YANG,

BSHIG PA'I TSE DE LA BUM PA'I BLO MI SKYE BAS NA, RDZA BUM
DANG DE'I NANG GI CHU LTA BU NI KUN RDZOB BDEN PA YIN TE,

MDZOD LAS, GANG LA BCOM DANG BLO YIS GZHAN, ,BSAL NA DE BLO MI
'JUG PA, ,BUM CHU BZHIN DU KUN RDZOB

@019 TU, ,YOD DE, ZHES GSUNGS PA'I PHYIR, BCOM PA'AM BLOS CHA
SHAS SO SOR BSAL BA NA RANG 'DZIN GYI BLO MI

'DOR BA'I CHOS RNAMS DON DAM BDEN PA YIN LA, BSAM DON NI SNGAR
GYI ZLOG PHYOGS KYIS SHES SHING, MTSAN

GZHI NI, GZUGS DANG TSOR BA LTA BU, GZHAN YANG RDUL PHRAN CHA
MED, SHES PA SKAD CIG CHA MED, 'DUS BYAS

CHA MED RNAMS SO, ,KUN RDZOB DANG BTAGS YOD DON GCIG LA, DON
DAM BDEN PA DANG RDZAS YOD DON

GCIG PAR 'DOD DO, ,GANG ZAG RANG RKYA THUB PA'I RDZAS YOD KYIS
STONG BA DE GANG ZAG GI BDAG MED PHRA MOR

'DOD CING, GNAS MA BU PAS DE 'DRA'I STONG BA DE GANG ZAG GI
BDAG MED PHRA MOR MI 'DOD KYANG, RTAG

GCIG RANG DBANG CAN GYIS STONG PA DE BDAG MED PHRA MOR 'DOD
LA, CHOS KYI BDAG MED ZHES PA'I THA SNYAD KHAS

MI LEN NO, ,PHUNG PO'I RGYUN DANG, TSOGS PA DANG, YID KYI RNAM
PAR SHES PA 'GA' ZHIG GANG ZAG TU KHAS

LEN PA DANG, MNGON SUM DANG RJES DPAG TSAD MA KHAS LEN KYANG,
DBANG PO GZUGS CAN PA NI TSAD MAR

'DOD DO, ,'DI DANG MDO SDE BA KHA CIG THEG CHEN GYI MDO BKAR
MI 'DOD KYANG 'DOD PA'ANG YOD CES GSUNG,

^GNYIS PA LAM LA GNYIS, SPANG BYA DANG, LAM DNGOS SO, ,DANG PO
NI, SGRIB PA LA NYON MONGS CAN

DANG, NYON YONGS CAN MIN PA'I SGRIB PA'AM MUN PA GNYIS 'DOD
KYANG, SHES SGRIB KYI THA SNYAD NI KHAS LEN PAR

MA BSHAD, GANG ZAG GI BDAG 'DZIN DANG, DE LAS BYUNG BA'I NYON
MONGS RNAMS NYON MONGS CAN GYI SGRIB PA

YIN LA, DE DAG GI BAG CHAGS DANG, DE'I DBANG GIS BYUNG BA'I
GNAS NGAN LEN RNAMS NYON MONGS CAN MIN

PA'O, ,GNYIS PA LAM DNGOS LA, TSOGS SBYOR GYI LAM GNYIS,
MTHONG SGOM GYI LAM GNYIS, MI SLOB LAM STE LNGA

'DOD LA, YANG DRAN PA NYER GZHAG NAS 'PHAGS LAM YAN LAG GI PAR
BYANG PHYOGS SO BDUN SOGS 'DOD

CING, 'ON KYANG SA BCU DANG LONGS SKU'I THA SNYAD KHAS MI LEN
NO, ,GROL LAM GYI GTZO BO NI BDEN BZHI MI RTAG

SOGS BCU DRUG RTOGS PA'I LAM DANG, KHYAD PAR GANG ZAG RANG
RKYA THUB PA'I RDZAS YOD KYIS STONG BAR RTOGS

PA'I YE SHES SO, ,MTHONG LAM SKAD CIG MA BCO LNGA BO RIM CAN
DU SKYE BA DANG, BCU DRUG PA LAM RJES SHES SGOM

LAM DU 'DOD DO, ,

GSUM PA 'BRAS BU LA, SNGAR BSHAD PA'I LAM GYI GTZO BO DE DAG
BSGOMS PAS, NYON MONGS CAN GYI MI

SHES PA SPANGS PAS DGRA BCOM PA DANG, NYON MONGS CAN MIN PA'I
MI SHES PA SPANGS PAS SANGS RGYAS 'THOB

PAR 'DOD LA, NYAN THOS KYI BYANG CHUB NI MYUR NA TSE GSUM LA
THOB NUS PA DANG, RANG RGYAL GYI BYANG CHUB BSKAL

BA BRGYA SOGS DANG, SANGS RGYAS KYI BYANG CHUB BSKAL PA GRANGS
MED GSUM GYIS THOB NUS PAR 'DOD, NYAN

@020 THOS LA DGE 'DUN NYI SHU DANG, ZHUGS GNAS KYI RNAM GZHAG
'THAD PA DANG, DMAN PA'I DGRA BCOM SPANGS

RTOG LAS NYAMS NAS RGYUN ZHUGS SU 'GYUR SRID PA'ANG 'DOD,
SANGS RGYAS KYI MDZAD PA BCU GNYIS PO KHAS LEN

KYANG THEG CHEN DANG MI 'DRA BA NI, DANG POR BYANG CHUB TU
SEMS BSKYED PA NAS BZUNGS TE SROD LA BDUD BTUL

BA PHAN CHAD LA SO SKYE DANG, DE'I MTSAN THOG DE NYID LA
MTHONG LAM MNGON DU BYAS PA NAS 'PHAGS PAR 'DOD LA,

DE YANG 'PHO BA NAS RAB TU BYUNG BA MDZAD KYI BAR DU KHYIM PA
DANG, DE PHYIN CHAD NI RAB TU BYUNG BA DANG MDZAD PA

YANG DE DANG BSTUN NAS KHYIM PA DANG RAB BYUNG GI MDZAD PA
YANG DNGOS GNAS PAR 'DOD, MYA NGAN LAS 'DAS

PA'I TSE RIG PA RGYUN CHAD PAR KHAS LEN PAS, DE PHYIN CHAD
GZUGS SKU'I BKOD PA STON PAR MI 'DOD LA,

SANGS RGYAS KYI THUGS RGYUD KYI ZAD MI SKYE SHES PA'I YE SHES
NI SANGS RGYAS DKON MCHOG YIN KYANG, DE'I GZUGS

PHUNG DE NYID SDUG BSNGAL BDEN PAR 'DOD PAS SANGS RGYAS DKON
MCHOG TU MI 'DOD, DE BZHIN DU DGE 'DUN

DKON MCHOG KYANG SLOB PA 'PHAGS PA RNAMS KYI THUGS RGYUD KYI
LAM BDEN LA 'JOG GI GANG ZAG DE RNAMS DGE

'DUN DKON MCHOG TU MI 'DOD DO, ,'DI DANG MDO SDE BA GNYIS KYIS
PHYI DON YOD PAR 'DOD PAS DON SMRA

ZHES KYANG GRAGS SO, ,

GNYIS PA MDO SDE BA'I LUGS LA BZHI, MTSAN NYID, SGRA DON, DBYE
BA, GRUB MTHA' 'O, ,DANG PO NI

RANG RIG DANG PHYI DON GNYIS KA KHAS LEN PA'I THEG DMAN GYI
GRUB MTHA' SMRA BA'I GANG ZAG DE, MDO SDE BA'I

MTSAN NYID, GNYIS PA NI, BCOM LDAN 'DAS KYIS GSUNGS PA'I MDO
TSAD MAR BZUNG NAS DE'I RJES SU

'BRANG BAS NA MDO SDE BA'O, ,GSUM PA DE LA DBYE NA GNYIS STE,
LUNG GI RJES 'BRANG DANG, RIGS PA'I RJES

'BRANG GI MDO SDE BA'O, ,DANG PO NI, MNGON PA MDZOD KYI RJES
'BRANG GI MDO SDE BA LTA BU, GNYIS PA NI TSAD MA

SDE BDUN GYI RJES SU 'BRANG BA'I MDO SDE BA LTA BU'O, ,MNGON
PA SDE BDUN NI, SH'A RI'I BUS BSDUS PA'I CHOS KYI

PHUNG PO ZHES PA'I BSTAN BCOS SOGS BDUN PO DE NYID YIN LA, BYE
BRAG SMRA BAS DE RNAMS SANGS RGYAS KYI BKAR

'DOD KYANG, MDO SDE PAS DGRA BCOM PA DE DANG DE DAG GIS BSDUS
PA YIN GYI, SANGS RGYAS KYI BKA' MIN NO

ZHES 'DOD DO, ,

BZHI BA GRUB MTHA' LA GSUM, GZHI, LAM, 'BRAS BU'O, ,DANG PO
NI, SHES BYA LA BDEN PA GNYIS

SU GRANGS NGES PAR 'DOD CING, DON DAM PAR DON BYED NUS PA
RNAMS, DON DAM BDEN PA YIN LA, DE

LTAR MI NUS PA'I CHOS RNAMS KUN RDZOB BDEN PAR 'DOD DE, RNAM
'GREL LAS, DON DAM DON BYED NUS PA

@021 GANG, ,DE 'DIR DON DAM YOD PA YIN, ,GZHAN NI KUN RDZOB
YOD PA STE, ,ZHES GSUNGS PA LTAR RO, ,DE

YANG RGYU 'BRAS DANG PHAN GNOD SOGS DNGOS NGO KHO NA'I STENG
NAS 'THAD KYI, DNGOS MED LA DE MI 'THAD PAS,

DNGOS PO THAMS CAD DON DAM PAR DON BYED NUS PAR 'DOD LA, DE'I
PHYIR DNGOS PO, RANG MTSAN, 'DUS

BYAS, DON DAM BDEN PA RNAMS DON GCIG PA DANG, SPYI MTSAN, 'DUS
MA BYAS KYI CHOS, KUN RDZOB BDEN

PA RNAMS DON GCIG GO, GZHAL BYA LA RANG SPYI GNYIS SU GRANGS
NGES PAS, TSAD MA LA MNGON RJES GNYIS SU NGES

LA, GZHAN YANG YUL DANG YUL CAN GYI DBYE TSUL SHIN TU MANG BA
YOD PA RNAMS RGYAS PAR NI BSDUS GZHUNG SOGS

GZHAN DU SHES PAR BYA'O, ,'DI DANG BYE BRAG SMRA BA GNYIS KAS
KUN GZHI DANG NYON YID MI 'DOD LA, 'DOD

TSUL THUN MONG BA PHAL CHER NI SNGAR BSHAD PA LTAR YIN TE,
PHUNG PO KHAMS SKYE MCHED RNAMS BYE BRAG SMRA BAS 'DOD

PA BZHIN NO, ,

GNYIS PA LAM LA GNYIS TE, SPANG BYA NI BYE SMRA DANG MTHUN
CING, LAM GYI DMIGS PA NI BDEN BZHI'I

RNAM PA MI RTAG LA SOGS BCU DRUG PO NYID YIN LA, LAM LNGA'I
DBYE BA BYED KYANG, SA BCU DANG LONGS SKU'I RNAM

GZHAG MI 'DOD PA SNGAR BZHIN NO, ,'ON KYANG 'DI LA THEG CHEN
BKAR 'DOD PA ZHIG YOD PAR GSUNGS PAS,

DE LTAR NA, DE NAS BSHAD PA'I SA BCU DANG LONGS SKU'I RNAM
GZHAG KYANG KHAS LEN PA ZHIG YOD PAR GSAL

LO, ,GANG ZAG GI BDAG MED RTOGS PA'I YE SHES NI, GROL LAM GYI
NGO BO DANG, GANG ZAG GI BDAG MED NI,

GANG ZAG RANG RKYA THUB PA'I RDZAS YOD KYIS STONG PA'I STONG
NYID LTA BU LA 'DOD PA, STONG NYID DE YANG DE BZHIN NYID

DANG, YONGS GRUB KYANG YIN NO, ,GZHAN YANG LAM LA BYANG PHYOGS
SO MDUN, RNAM THAR BRGYAD, SNYOM 'JUG

DGU SOGS KYANG 'DOD LA, SANGS RGYAS THOB 'DOD NI 'GA' ZHIG LA
YOD KYANG, RANG NYID ZHI BDE GTZO BOR

DON GNYER GYI BLO SPONG MI NUS PAS, BLO DE SANGS RGYAS THOB
BYED KYI NYE RGYUR MI 'GRO BAR TSAD LDAN GYI BSHAD PA YANG

MTHONG ZHING, THABS KHYAD PAR CAN MED KYANG BDEN PA RTOGS PA'I
LAM GTZO BOR BSGOM PAS RANG LAM GYI BYANG

CHUB THOB NUS PAR 'DOD DO, ,GSUM PA 'BRAS BU LA, NYON MONGS
CAN MIN PA'I MI SHES PA TZAM SPANGS PAS

DMAN PA'I DGRA BCOM DANG, NYON MONGS CAN DANG NYON MONGS MIN
PA'I MI SHES PA GNYIS KA SPONG BYED KYI LAM

ZUNG 'BREL DU NYAMS SU BLANGS PAS 'BRAS BU DON GNYIS MTHAR
PHYIN PA'I SANGS RGYAS THOB PAR 'DOD DO, ,

'DIS NYAN THOS LA ZHUGS GNAS KYI RNAM GZHAG KYANG 'DOD LA,
MDOR NA 'DI DANG BYE SMRA GNYIS KYIS GZHI LA

BDEN GNYIS DANG, LAM LA MI RTAG SOGS BCU DRUG RTOGS PA'I LAM
DANG, 'BRAS BU LA DMAN PA'I BYANG CHUB

@022 DANG RDZOGS PA'I BYANG CHUB GNYIS, GZHAN YANG GZUGS LA
RNAM PAR RIG BYED MA YIN PA'I GZUGS DANG,

TSAD MA LA MNGON RJES GNYIS SOGS 'DOD PA TZAM DU MTSUNGS KYANG
NANG GSES KYI KHYAD PAR YOD PAR SHES PAR BYA

STE, DPER NA BYE SMRAS 'DUS MA BYAS, RDUL PHRAN CHA MED SOGS
DON DAM BDEN PAR 'DOD LA, MDO SDE BAS

DE RNAMS KUN RDZOB BDEN PAR 'DOD PA DANG, BYE BRAG SMRA BAS
RNAM PAR RIG BYED MIN PA'I GZUGS GZUGS

DNGOS GNAS PAR 'DOD KYANG, CIG SHOS KYIS KUN BTAGS PA'I GZUGS
SU 'DOD PA BZHIN NO, ,

GSUM PA SEMS TZAM PA'I LUGS LA BZHIN, MTSAN NYID, SGRA DON,
DBYE BA, GRUB MTHA'O, ,DANG PO

NI, PHYI DON KHAS MI LEN CING RANG RIG SOGS DNGOS PO BDEN GRUB
TU KHAS LEN PA'I THEG CHEN GYI GRUB MTHA' SMRA

BA'I GANG ZAG DE, SEMS TZAM PA'I MTSAN NYID, GNYIS PA NI, PHYI
DON MED CING, KHAMS GSUM PO SEMS

KYI BDAG NYID TZAM DU SMRA BAS NA, SEMS TZAM PA'AM, RNAM RIG
PA ZHES BYA LA, MING GZHAN RNAL 'BYOR SPYOD

PA BA ZHES KYANG BRJOD DO, ,MTSAN GZHI NI, DBYIG GNYEN, PHYOGS
GLANG, CHOS GRAGS RNAMS SO, ,GSUM

PA DE LA DBYE NA, SEMS TZAM RNAM BDEN PA DANG, RNAM BRDZUN PA
GNYIS, TSUR MTHONG GI GZUGS 'DZIN

DBANG PO'I MNGON SUM LA GZUGS RAGS PAR SNANG BA NI, RNAM BDEN
BRDZUN GNYIS KYI RTZOD PA'I GZHI YIN PAS,

RNAM BRDZUN PAS DE LA DE LTAR SNANG BA DE SNANG BA LTAR MA
GRUB PAR 'DOD LA, RNAM BDEN PAS DE LTAR GRUB PAR

'DOD DO, ,RNAM BDEN PA LA YANG, GZUNG 'DZIN GRANGS MNYAM, SGO
NGA PHYED TSUL, SNA TSOGS GNYIS MED PA

DANG GSUM, DE YANG KHA DOG KHRA BO 'DZIN PA'I MIG SHES KYIS DE
'DZIN PA'I TSE, YUL GYI NGOS NAS SNGO SER SOGS

MI 'DRA BA RE RE'I RNAM PA GTAD CING, YUL CAN GYI NGOS NAS
KYANG SNGO SENG SOGS MI 'DRA BA RE RE'I RNAM LDAN DU

SKYES PAR 'DOD PAS NA, GZUNG 'DZIN GRANGS MNYAM DANG, YANG YUL
KYI NGOS NAS SNGO SER SOGS MI 'DRA BA RE

RE'I RNAM PA GTAD LA, YUL CAN GYI NGOS NAS SNGO SER SOGS MI
'DRA BA RE RE'I RNAM CAN DU MA SKYES PAR KHRA TZAM

GYI RNAM LDAN DU SKYES PAR 'DOD PAS NA, SGO NGA PHYED TSAL
DANG, YANG DE LTAR 'DZIN PA'I TSE YUL GYI NGOS NAS

KYANG SNGO SOGS MI 'DRA BA RE RE'I RNAM PA MA GTAD CING KHRA
TZAM GYI RNAM PA GTAD, YUL CAN GYI NGOS NAS KYANG SNGO

SOGS MI 'DRA BA RE RE'I RNAM LDAN DU MA SKYES PAR KHRA TZAM
GYI RNAM LDAN DU SKYES PAR 'DOD PAS NA, SNA TSOGS

GNYIS MED PA ZHES BRJOD DO, ,RNAM RDZUN PA LA YANG, DRI BCAS
RNAM BRDZUN PA DANG, DRI MED RNAM RDZUN PA

GNYIS YOD, DE'I KHYAD PAR NI GZUNG 'DZIN GYI SHES PA'I NGO BO
LA DRI MAS BSLAD MA BSLAD KYI KHYAD PAR 'DOD

PA'I DBANG GIS SO, ,'DI DAG LA DA DUNG NANG GSES KYI DBYE BAS
DU MA YOD KYANG MANG DU DOGS LA, SKABS

@023 'DIR MA ZAD, MDO SDE BA LA YANG GZUNG 'DZIN GRANGS MNYAM
PA SOGS GSUM YOD PAR BSHAD DO, ,

BZHI BA GRUB MTHA' LA GSUM, GZHI, LAM, 'BRAS BU'O, ,DANG PO LA
GNYIS, YUL DANG YUL CAN

NO, ,DANG PO NI, SHES BYA LA BDEN PA GNYIS DANG, MTSAN NYID
GSUM GYI RNAM GZHAG MDZAD KYANG, DON

DAM BDEN PA DANG, CHOS NYID, STONG NYID, CHOS DBYINGS, GNAS
LUGS RNAMS DON GCIG PAR 'DOD,

DON DAM PA LA SGRAS BRJOD RIGS KYIS DBYE NA, GANG ZAG GI BDAG
MED PHRA MO DANG, CHOS KYI BDAG MED PHRA MO

GNYIS, DANG PO NI GANG ZAG RANG RKYA THUB PA'I RDZAS YOD KYIS
STONG PA'I STONG NYID LTA BU STE 'DI GZHAN GYIS DON

DAM PA DNGOS YIN PAR MI 'DOD PA'I TSUL YANG YOD, GNYIS PA NI
GZUGS DANG DE 'DZIN PA'I TSAD MA RDZAS

GZHAN GYIS STONG BA'I STONG NYID LTA BU'O, ,'DI RANG RGYUD PA
SOGS KYIS DON DAM BDEN PAR MI 'DOD KYANG 'DI

BAS DON DAM BDEN PA DANG YONGS GRUB TU 'DOD DO, ,RGYAS PAR
DBYE NA STONG NYID BCU DRUG BCO BRGYAD NYI

SHUR 'BYED LA, BSDU NA STONG NYID BZHI DANG BDEN GNYIS SU'ANG
'DU'O, ,MTSAN NYID GSUM GYI NANG NAS

GZHAN DBANG DANG 'DUS BYAS DON GCIG PA DANG, STONG NYID MIN
PA'I 'DUS MA BYAS RNAMS KUN BTAGS

DANG, STONG NYID DANG YONGS GRUB DON GCIG 'DI TZAM ZHIG DBU MA
PA YANG 'DOD KYANG BDEN GRUB 'DOD MI

'DOD KYI KHYAD PAR CHE STE, 'DIS KUN BTAGS BDEN PAR MA GRUB
CING, GZHAN DBANG DANG YONGS GRUB

GNYIS SO SO NAS BDEN PAR GRUB PAR 'DOD LA, DBU MA PAS BDEN
GRUB KYI CHOS YOD PAR MI 'DOD PA'I PHYIR,

DE YANG RGYU 'BRAS KYI RNAM BZHAG GZHAN DBANG LA 'THAD PAS DE
BDEN PAR GRUB PA DANG YONGS GRUB 'PHAGS PA'I

MNYAM GZHAG GI NGO BOR BDEN PAS DE BDEN PAR GRUB PA'O, ,MTSAN
NYID GSUM SOGS GZHI LAM 'BRAS BU'I

RNAM BZHAG RNAMS NI, MDO SDE DGONGS 'GREL DANG, MDO SDE RGYAN
SOGS DANG, GZHAN YANG THOGS MED SKU

MCHED KYI GZHUNG DU MA NAS 'BYUNG BA LTAR RO, ,GNYIS PA YUL
CAN LA, 'DI BA LA RNAM SHES RNAM BRGYAD 'DOD

MI 'DOD GNYIS YOD PAR BSHAD LA, 'DOD PA RNAMS KYIS MIG GI RNAM
SHES SOGS DRUG DANG, DE'I STENG DU

KUN GZHI DANG NYON YID GNYIS BZHAG PAS BRGYAD 'DOD DO, ,KUN
GZHI NI NGO BO LUNG MA BSTAN DU GYUR PA'I

YID KYI RNAM SHES ZHIG TU 'DOD LA SKYE BA LEN PA PO YIN PAS
LAS 'BRAS KYI RTEN DU GYUR PA'I BDAG YIN PAR

'DOD CING, NYON YID NI KUN GZHI LA DMIGS NAS NGAR 'DZIN PA'I
SEMS SGRIB LUNG MA BSTAN ZHIB CHA 'DOD

DO, ,BLO LA TSAD MA DANG TSAD MEN GYI BLO GNYIS 'DOD CING,
TSAD MA LA YANG MNGON SUM TSAD MA DANG, RJES

DPAG TSAD MA GNYIS, MNGON SUM TSAD MA LA, DBANG PO'I MNGON
GSUM, YID KYI MNGON GSUM RANG RIG

@024 MNGON SUM RNAL 'BYOR MNGON SUM DANG BZHIR 'DOD, 'DI TZAM
ZHIG NI, MDO SDE BA SEMS TZAM PA DBU MA PA

GSUM MTHUN LA, 'ON KYANG KHYAD PAR YOD DE, MDO SDE PAS MNGON
SUM GYI TSAD MA LA MA 'KHRUL BAS KHYAB PAR

'DOD, SEMS TZAM PAS TSUR MTHONG GI RGYUD KYI DBANG MNGON DANG
YID MNGON RNAMS 'KHRUL SHES SU 'DOD PA'I

PHYIR, DE LTA NA'ANG MNGON SUM LA RTOG BRAL GYIS KHYAB PA KHAS
LEN PA YIN NO, ,GNYIS PA LAM LA GNYIS, SPANG

BYA DANG, LAM GYI RNAM GZHAG DNGOS SO, ,DANG PO NI, GANG ZAG
GI BDAG 'DZIN SA BON DANG BCAS PA DANG,

RTZA NYON DRUG NYE NYON NYI SHU SOGS NYON SGRIB DANG, GZUGS
PHYI ROL DON 'DZIN GYI RTOG PA BDEN 'DZIN DU 'DOD

PAS DE DANG DE'I BAG CHAGS RNAMS SHES SGRIB DANG, KUN BTAGS
BDEN PAR 'DZIN PA'I BDEN 'DZIN SGRIB PA

YIN KYANG, DNGOS PO BDEN PAR GRUB PAS DE BDEN PAR 'DZIN PA'I
BDEN 'DZIN NI SGRIB PA MIN NO, ,

GNYIS PA NI, GANG ZAG GI BDAG MED RTOGS PA'I LTA BA DE BSOD
NAMS KYI TSOGS CHUNG NGU TZAM GYIS ZIN PA'I SGO

NAS GTZO BOR BSGOMS PA'I NYAN THOS KYI RIGS CAN GYIS BYANG
CHUB MNGON DU BYED LA, 'BRING GIS RANG RGYAL GYI

BYANG CHUB DANG, GZUGS 'DZIN RDZAS GZHAN GYIS STONG BA'I STONG
NYID RTOGS PA'I LTA BA DE GZHAN DON DU BSOD

NAMS KYI TSOGS RGYA CHEN POS ZIN PA'I SGO NAS NYAMS SU BLANGS
PAS, BYANG SEMS RNAMS KYIS BLA MED BYANG CHUB

MNGON DU BYED DO, ,GZUGS 'DZIN RDZAS GZHAN GYIS STONG BA'I DON
NI, SNGON PO LTA BU 'DZIN PA'I RNAM SHES KYI

DE'I GZUNG DON DU BYAS PA'I TSE KUN GZHI SOGS KYIS BZHAG PA'I
BAG CHAGS KYI DBANG GIS SNGON PO DE RANG 'DZIN

PA'I SHES PA'I BDAG NYID DAM RDZAS SU SKYES PA YIN GYI, DE'I
TSE SNGON PO LTA BU DE 'DZIN PA'I SHES PA LAS RDZAS

GZHAN DU MED DE, DPER NA, RMI LAM DU RI RA BA SOGS SNANG BA'I
TSE SEMS MA YIN KYANG SEMS KYI BDAG NYID

DU GYUR PA'I RI SOGS YOD CING, SEMS LAS DON GZHAN PA'I RI SOGS
MED PA BZHIN NO, ,'DI LA LUNG

RIGS DU MA YOD KYANG MA BRIS LA 'DI BA'I LUGS KYI PHYI DON MED
TSUL GO DKA' ZHING, LEGS PAR GO NA BYAMS

PA'I CHOS GSUM DANG THOGS MED DBYIG GNYEN SOGS KYIS SEMS TZAM
PA'I LUGS JI LTAR BSHAD PA YANG NGES

NUS PAR SNANG LA, DE LTAR MA GO NA, DE YANG LEGS PAR MI SHES
PAR GSAL LO, ,ZHUGS GNAS BRGYAD DANG,

LAM LNGA SA BCU'I RNAM GZHAG KHAS LEN PA DBU MA PA DANG
'DRA'O, ,GSUM PA 'BRAS BU LA, LHAG BCAS LHAG

MED MYANG 'DAS GSUM DANG, SKU GSUM GYI RNAM GZHAG KYANG KHAS
LEN LA, PHAL CHER NI DBU SEMS THUN MONG BA

YIN PAS 'OG TU 'CHAD DO, ,MNGON DU BYED TSUL NI GONG DU RAGS
TZAM BRJOD PA BZHIN DANG, RGYAS PAR NI

GZHUNG GZHAN DANG, GRUB MTHA'I KHYAD PAR RNAMS DRANG NGES RNAL
'BYED NA GSAL ZHING, MYANG 'DAS MNGON DU 

@025 BYED PA'I TSUL NI MI 'DRA BA GNYIS YOD DE, RNAM BDEN PAS
THEG DMAN DGRA BCOM PAS RANG LAM GYI LHAG MED

MNGON DU BYAS PA'I TSE RIG PA RGYUN CHAD PAR 'DOD LA, RNAM RDZUN
PA LTAR NA SDUG KUN RGYUN CHAD KYANG RIG PA RGYUN

CHAD PAR MI 'DOD DO, ,RIG PA'I RGYUN SANGS RGYAS KYI SA'I BAR DU
'GRO BAR 'DOD PA'I PHYIR RO, ,DE YANG

'DIS NI MTHAR THUG THEG PA GCIG TU GRUB PAR 'DOD PA DANG, RNAM
BDEN PA MTHAR THUG THEG PA GSUM DU

GRUB PAR 'DOD PA'I DBANG GIS YIN NO, ,

BZHI BA DBU MA PA LA GSUM, MTSAN NYID, SGRA DON, DBYE BA'O,
,DANG PO NI, BDEN GRUB KYI CHOS

RDUL TZAM YANG MED PAR 'DOD PA'I THEG CHEN GYI GRUB MTHA' SMRA
BA'I GANG ZAG DE, DBU MA BA'I MTSAN NYID,

GNYIS PA NI, RTAG CHAD KYI MTHA' DANG BRAL BA'I DNGOS PO BDEN
MED DU RTOGS PA'I LTA BA KHAS LEN PAS NA,

DBU MA PA DANG, CHOS THAMS CAD LA BDEN PAR GRUB PA'I NGO BO CUNG
ZAD KYANG MED PAR SMRA BAS NA NGO BO NYID

MED PAR SMRA BA'O, ,GSUM PA DE LA DBYE NA, RANG RGYUD PA DANG,
THAL 'GYUR BA GNYIS YOD, DANG PO LA BZHI,

MTSAN NYID, SGRA DON, DBYE BA, GRUB MTHA'O, ,DANG PO NI, RANG
RGYUD KYI RTAGS SAM RANG GI MTSAN NYID

KYIS GRUB PA'I RTAGS ZHAL GYIS BZHES SHING BDEN GRUB THA SNYAD
DU YANG MI 'DOD PA'I DBU MA PA DE, DBU MA RANG

RGYUD PA'I MTSAN NYID, GNYIS PA NI, RANG RGYUD KYI RTAGS ZHAL
GYIS BZHES PA'I DBU MA PA YIN PAS NA, DBU

MA RANG RGYUD PA'O, ,GSUM PA DE LA DBYE NA, MDO SDE SPYOD PA'I
DBU MA RANG RGYUD PA DANG, RNAL 'BYOR SPYOD

PA'I DE GNYIS, DANG PO NI SLOB DPON LEGS LDAN 'BYED DANG, YE
SHES SNYING PO LTA BU, GNYIS PA NI, SLOB

DPON ZHI BA 'TSO, K'A MA LA SH'I LA, SENG BZANG LTA BU'O, ,BZHI
BA GRUB MTHA' LA GSUM, GZHI, LAM,

'BRAS BU'O, ,DANG PO NI, GRUB MTHA' 'OG MA DANG THUN MONG BA'I
'DOD TSUL DANG KHYAD PAR SEMS TZAM PA

DANG 'DOD TSUL THUN MONG BA PHAL CHER NI SNGAR BSHAD ZIN PA, 'DI
PAS BDEN GRUB MI 'DOD KYANG, RANG

BZHIN GYIS GRUB PA DANG, RANG GI MTSAN NYID KYIS GRUB PA, RANG
NGOS NAS GRUB PA GSUM THA SNYAD DU YOD PAR

'DOD, LEGS LDAN 'BYED SOGS MDO SDE SPYOD PA'I DBU MA RANG RGYUD
PA LTAR NA, SNGON PO LTA BU NI, DE 'DZIN

GYI SHES PA LAS NGO BO THA DAD CING PHYI ROL GYI DON YIN PAR
'DOD, ZHI 'TSO SOGS RNAL 'BYOR SPYOD PA'I DBU MA PA

LTAR NA, SEMS TZAM PAS 'DOD PA LTAR SNGON PO LTA BU RANG 'DZIN
PA'I SHES PA DANG NGO BO GCIG GAM BDAG NYID

GCIG TU 'DOD DO, ,'ON KYANG SEMS TZAM PAS SHES PA BDEN GRUB 'DOD
CING 'DIS MI 'DOD PA BSHAD ZIN

LA, PHYI DON 'DOD PA'I DBU MA PAS NI RANG RIG MI 'DOD CING, ZHI
'TSO'I RJES 'BRANG RNAMS KYI RANG RIG KHAS

@026 LEN NO, ,GZHAN YANG PHYI DON 'DOD PAS PHYI ROL DON GYIS
STONG BA'I STONG NYID DANG, DE RTOGS PA'I YE SHES

KYANG MI 'DOD LA, PHYI DON MED PAR 'DOD NA DE KHAS LEN RIGS SO,
,SHES BYA LA BDEN PA GNYIS SU GRANGS

NGES PAR 'DOD CING, BUM PA BDEN STONG DE DON DAM BDEN PA'I DANG,
BUM PA NI KUN RDZOB BDEN PA'I

MTSAN GZHI'O, ,DON DAM BDEN PA LA RGYAS PAR PHYE NA SEMS TZAM PA
DANG MTHUN LA, KUN RDZOB LA YANG DAG

KUN RDZOB DANG, LOG PA'I KUN RDZOB GNYIS SU 'BYED DE, DE YANG
CHU DANG BYAD BZHIN LTA BU NI, YANG DAG KUN

RDZOB DANG, SMIG RGYU'I CHU DANG BYAD BZHIN GYI GZUGS BRNYAN LTA
BU NI LOG PA'I KUN RDZOB TU 'DOD DO, ,TSAD MA

DANG TSAD MIN GYI SHES PA'I RNAM GZHAG MDO SDE SPYOD PA'I DBU MA
PA RNAMS NI, MDO SDE BA DANG MTHUN PA SHUGS CHE

LA, RNAL 'BYOR SPYOD PA RNAMS NI, SEMS TZAM PA DANG MTHUN PA
SHAS CHE'O, ,'DI GNYIS KAS GANG ZAG THA

SNYAD BTAGS PA'I BTAGS DON BTZAL BA'I TSE RNYED PAR 'DOD PAS
GANG ZAG GI YID KYI RNAM SHES GANG ZAG GI

MTSAN GZHI YIN PAR BZHED DO, ,MTSAN NYID GSUM 'DOD TSUL NI SEMS
TZAM PA DANG MTHUN TZAM YIN KYANG,

MTSAN GZHI LA MI 'DRA BA YOD DE, 'DI BAS BUM PA BDEN STONG YONGS
GRUB KYI MTSAN NYID PAR 'DOD CING,

CIG SHOS KYIS MI 'DOD PAS SO, ,MTSAN NYID GSUM NI, BUM PA LA
SOGS PA'I 'DUS BYAS RNAMS NI GZHAN

DBANG YIN LA, DE DAG LA BDEN PAR SGRO BTAGS PA'I CHA NI KUN
BTAGS DANG, BTAGS PA LTAR MA GRUB PA'I  

STONG NYID NI YONGS GRUB TU 'JOG GO, GNYIS PA LAM LA GNYIS, LAM
GYI SPANG BYA DANG, LAM GYI RNAM GZHAG

DNGOS SO, ,GANG ZAG RANG RKYA THUB PA'I RDZAS YOD DU 'DZIN PA'I
RTOG PA RNAMS GANG ZAG GI BDAG 'DZIN DANG,

NYON SGRIB YIN LA RNAL 'BYOR SPYOD PA'I RANG RGYUD PA LTAR NA
GZUGS PHYI ROL DON 'DZIN GYI RTOG PA DANG, BDEN

'DZIN RNAMS SHES SGRIB YIN NO, ,DER MA ZAD NYON MONGS RNAMS KYI
SA BON THAMS CAD NYON SGRIB YIN LA,

DE'I BAG CHAGS DANG BDEN 'DZIN GYI BAG CHAGS SOGS SHES SGRIB PO,
,GNYIS PA LAM DNGOS LA, THEG PA

GSUM RANG RANG GI LAM LA TSOGS LAM SOGS LNGA RE YOD LA, MDO SDE
SPYOD PA'I DBU MA LTAR NA, NYAN RANG GNYIS

KAS GTZO BOR NYON SGRIB SPONG BAR MTSUNGS SHING, THOB BYA LA
YANG MCHOG DMAN CHER MED KYANG, RNAL 'BYOR

SPYOD PA'I DBU MA PAS, NYAN THOS KYIS GANG ZAG GI BDAG MED RTOGS
PA'I LAM GTZO BOR BSGOMS NAS GANG

ZAG GI BDAG 'DZIN SPANGS PA'I MYANG 'DAS MNGON DU BYED, RANG
RGYAL GYI RIGS CAN GYIS GZUGS DANG

GZUGS 'DZIN PA'I TSAD MA RDZAS GZHAN DU 'DZIN PA'I RTOG PA SPANG
BYA'I GTZO BOR BYAS NAS SPONG BA DANG DE'I

GNYEN PO BSGOMS PAS, DE 'DRA'I RTOG PA DANG NYON SGRIB GNYIS KA
SPANGS PA'I THAR PA MNGON DU BYED PAR

@027 'DOD DO, ,'ON KYANG 'DIS PHYI ROL DON 'DZIN GYI RTOG PA
BDEN 'DZIN RAGS PAR 'DOD KYANG BDEN 'DZIN

DU MI 'DOD DE, PHYI ROL DON GYIS STONG BA'I STONG NYID RTOGS
PAS, STONG NYID RTOGS PA'I GO MI CHOD PAR 'DOD

PA'I PHYIR TE, DE 'DRA'I STONG NYID DE CHOS KYI BDAG MED RAGS PA
YIN GYI, CHOS KYI BDAG MED PHRA MO 'AM

STONG NYID PHRA MO MA YIN PA'I PHYIR ZHES 'DOD DO, ,LAM DANG
'BRAS BU'I RNAM GZHAG GZHAN NI THAL 'GYUR BA'I

SKABS SU BSHAD PAR BYA'O, ,GSUM PA 'BRAS BU LA, NYAN THOS LA
ZHUGS GNAS BRGYAD KYI RNAM GZHAG BYED

KYANG, RANG RGYAL LA DE MI BYED, MYANG 'DAS LA LHAG BCAS SOGS
GSUM LAS, LHAG BCAS MYANG 'DAS NI SDUG

BSNGAL GYI PHUNG PO DANG LHAG MED NI DE LAS BZLOG PAR 'DOD CING,
SANGS RGYAS KYI SA'I MYANG 'DAS RNAMS MI

GNAS PA'I MYANG 'DAS SO, ,STONG NYID PHRA MO RTOGS PA'I LAM DE
TSOGS GNYIS RGYA CHEN POS ZIN PA'I SGO NAS

BSKAL PA GRANGS MED GSUM SOGS SU YUN RING DU BSRINGS TE BSGOMS
NAS BYANG CHUB CHEN PO THOB PAR 'DOD

DO, ,

GNYIS PA THAL 'GYUR BA'I LUGS LA GSUM, MTSAN NYID, SGRA DON,
GRUB MTHA' 'O, ,DANG PO NI,

RANG GI MTSAN NYID KYIS GRUB PA THA SNYAD DU'ANG ZHAL GYIS MI
BZHES PA'I DBU MA PA DE, DBU MA THAL 'GYUR BA'I

MTSAN NYID DO, ,MTSAN GZHI NI, SANGS RGYAS SKYANGS DANG, ZLA BA
GRAGS PA, RJE BLA MA LTA BU'O, ,GNYIS PA

NI, THAL 'GYUR GYI SGO NAS PHYI RGOL GYI RGYUD LA BSGRUB BYA
RTOGS PA'I RJES DPAG SKYE BAR 'DOD PA'I DBU MA BA YIN

PAS NA, DBU MA THAL 'GYUR BA'O, ,GSUM PA GRUB MTHA'I 'DOD TSUL
LA GSUM, GZHI, LAM, 'BRAS BU'I

RNAM GZHAG GO, DANG PO NI, SHES BYA LA BDEN PA GNYIS DANG, MNGON
LKOG GNYIS SOGS 'BYED LA, DON

DAM BDEN PA DANG, STONG NYID DON GCIG CING, DBYE BA NI SNGAR
BZHIN LA, MTSAN GZHI NI, MYU GU RANG

BZHIN GYIS MED PA LTA BU'O, ,KUN RDZOB LA YANG DAG KUN RDZOB
DANG, LOG PA'I KUN RDZOB GNYIS SU MI 'BYED

KYANG, 'JIG RTEN SHES NGO LA LTOS TE YANG LOG GNYIS KYI DBYE BA
'BYED DE, BYAD BZHIN DE 'JIG RTEN SHES NGO

LA LTOS TE YANG DAG DANG, ME LONG NANG GI BYAD BZHIN GYI GZUGS
BRNYAN DE DE LA LTOS TE LOG PA YIN PA'I PHYIR

RO, ,DE YANG DON BSDUS NA 'PHRAL GYI 'KHRUL RGYUS MA BSLAD PA'I
DBANG PO YUL DANG BCAS PA NI, SHES NGO DE LA

LTOS TE YANG DAG DANG, DES BSLAD PA'I DBANG PO DRUG YUL DANG
BCAS PA NI, DE LA LTOS TE LOG PA STE,

DPER NA, DUNG DKAR DKAR POR MTHONG BA'I DBANG PO YUL DANG BCAS
PA DANG, DUNG DKAR SER POR SNANG

BA'I DBANG PO YUL DANG BCAS PA LTA BU'O, ,GZHAN YANG 'DI BA LA
KHAS LEN TSUL DU MA YOD DE, RANG BZHIN

@028 GYIS STONG BA RTEN 'BREL GYI DON DU MTHONG NAS, RANG GI
MTSAN NYID KYI GRUB PA KHAS MI LEN PA DANG, DE BZHIN

DU RANG RGYUD, RANG RIG KUN GZHI NYON YID RDUL PHRAN PHYOGS KYI
CHA MED RNAMS KHAS MI YIN LA, MING BRDAS

BZHAG TZAM PHYI DON, BDEN 'DZIN NYON SGRIB YIN PA DANG, BDAG MED
GNYIS LA PHRA RAGS MI 'BYED PA DANG,

'GOG BDEN RNAMS DON DAM BDEN PA DANG, 'PHAGS PA LA STONG NYID
RTOGS MYONG GIS KHYAB PA DANG, SO SKYE'I

SHES PA THAMS CAD 'KHRUL SHES DANG, ZHIG PA DNGOS POR 'DOD PA
SOGS DU MA YOD CING SHES PA'I RNAM GZHAG  

GZHAN PHAL CHER NI RANG RGYUD PA DANG MTHUN TZAM YIN KYANG,
DPYAD SHES RNAMS TSAD MA DANG, YID KYI MNGON

SUM DANG RTOG PA'I GZHI MTHUN YOD PAR 'DOD DO, ,GANG ZAG RDZAS
YOD PA MI BZHED DE, GZHI GRUB NA

BTAGS YOD YIN PAS KHYAB PAR BZHED PA'I PHYIR RO, ,DNGOS PO BZHED
KYANG RANG MTSAN MI 'DOD DE, RANG

GI MTSAN NYID KYIS GRUB PA MI BZHED PA'I PHYIR RO, ,DE'I BZHED
KYANG MING RKYANG BTAGS YOD TZAM LA BYA BYED KYI

RNAM GZHAL 'THAD LDAN DU 'JOG SHES PAS, PHUNG PO LA BRTEN NAS
BTAGS PA'I NGA TZAM ZHIG NI GANG ZAG GI

MTSAN GZHIR BZHED DO, ,GANG ZAG RANG BZHIN MED PA, GANG ZAG GI
BDAG MED PHRA MO DANG, PHUNG BO RANG

BZHIN MED PA CHOS KYI BDAG MED PHRA MOR 'DOD KYI, GANG ZAG RANG
RKYA THUB PA'I RDZAS YOD KYIS STONG BA'I STONG

NYID DE, GANG ZAG GI BDAG MED PHRA MOR MI 'DOD DE, DE GANG ZAG
GI BDAG MED RAGS PA YIN PA'I PHYIR,

SKABS 'DIR 'DI DAG GI KHYAD PAR CUNG ZAD TZAM ZHIG BRJOD PAR BYA
STE, 'DI LA GNYIS, RANG BZHIN MED

PA'I DON DANG, RANG RKYA THUB PA'I RDZAS YOD KYIS STONG BA'I DON
NO, ,DANG PO NI, RANG RGYUD PAS GANG ZAG

SOGS CHOS RNAMS MING BRDA' 'AM RTOG PA'I DBANG TZAM GYIS 'JOG MI
NUS PAS, BLO GNOD MED LA SNANG BA'I

DBANG GIS 'JOG LA, DE YANG GANG ZAG 'JOG BYED KYI BLO GNOD MED
DES 'JOG RGYU'I GANG ZAG NI, BLO DE LA

LTOS MED KYI TSUL GYIS DANG PO NYID NAS KYANG RANG GI NGOS NAS
GRUB GRUB PA ZHIG LA 'DOD CING, DE LTAR GRUB PA  

DE GANG ZAG RANG NGOS NAS SAM RANG BZHIN GYIS GRUB PA'I DON YIN
KYANG BDEN PAR GRUB PA'I DON YIN PAR MI

'DOD,

THAL 'GYUR BA NI GANG ZAG DE KHO RANG 'JAL BYED KYI TSAD MA LA
LTOS MED KYIS DANG PO NAS MA GRUB PAR GANG

ZAG DANG GANG ZAG 'JAL BYED KYI TSAD MA GNYIS PHAN TSUN BLTOS
NAS GRUB PAS, 'JOG BYED MING BRDA 'AM

RTOG PAS BZHAG PA LA MA BLTOS PAR RANG GI NGOS NAS GRUB PA ZHIG
BYUNG NA GANG ZAG RANG BZHIN GYIS GRUB PA DANG,

RANG NGES NAS GRUB PAR 'JOG LA, DER MA GRUB PA DE GANG ZAG GI
BDAG MED PHRA MOR BZHED, DE BZHIN DU CHOS

@029 GZHAN LA YANG RIGS PA SBYOR TE, PHUNG PO DANG BUM SOGS RANG
BZHIN MED PA CHOS KYI BDAG MED PHRA MO YIN

NO, ,GNYIS PA NI, RANG SDE GNAS MA BU PAS, GANG ZAG RTAG GCIG
RANG DBANG CAN GYI KHYAD PAR GSUM PO

DES STONG PA GANG ZAG GI BDAG MED PHRA MOR 'DOD LA, DE LA SA
GZHAN PA'I BYE BRAG SMRA BA PHAL CHER DANG, MDO

SDE BA, SEMS TZAM PA, RANG RGYUD PA RNAMS KYIS RANG RKYA THUB
PA'I RDZAS YOD KYIS STONG BA NYID, GANG ZAG GI

BDAG MED PHRA MOR 'DOD CING, GANG ZAG RANG RKYA THUB PA'I RDZAS
YOD KYI 'DZIN TSUL DANG GRUB TSUL NI, RANG

BZHIN GYIS GRUB PAR 'DZIN PA'I STENG NAS GANG ZAG NI RANG GI
PHUNG PO LA PHAR MI BLTOS PA'I DBANG SGYUR BA PA'I

RJE BO LTA BU DANG, PHUNG BO RNAMS GANG ZAG LA TSUR BLTOS PA'I
DBANG BSGYUR BYA'I KHOL PO LTAR 'DZIN PA NI,

GANG ZAG RANG RKYA THUB PA'I RDZAS YOD KYI 'DZIN TSUL DANG, DES
BZUNG BA LTAR GRUB NA RANG RKYA THUB PA'I RDZAS YOD

DU GRUB PAR 'JOG GO, DE YANG PHUNG PO LA BLTOS MED DU YAN GAR BA
ZHIG BYUNG NA RANG RKYA THUB PA YIN PAS,

RANG RKYA THUB MI THUB NI GANG ZAG RANG LDOG NAS YIN GYI, GZHI
LDOG LA MIN PA'I 'DOD TSUL YOD DE, YID KYI

RNAM SHES GANG ZAG TU 'DOD PA RNAMS KYIS DE RDZAS YOD DU 'DOD
PA'I PHYIR RO, ,GNYIS PA LAM GYI RNAM GZHAG

LA, LAM LNGA SA BCU SOGS PHAL CHER NI SNGAR DANG 'DRA ZHING,
'DIR GONG DU MA BSHAD PA 'GA' ZHIG KYANG RGYAS

PAR 'CHAD LA, DBU MA THAL 'GYUR BA'I THUN MONG MIN PA'I KHYAD
PAR NI SNGAR BSHAD CING 'CHAD PAR YANG BYED

DO, ,DES NA LAM GYI SPANG BYA DANG, LAM GYI RNAM GZHAG DNGOS
DANG GNYIS, DANG PO NI, DNGOS PO BDEN

PAR 'DZIN PA'I BDEN 'DZIN SOGS BDEN 'DZIN SA BON DANG BCAS PA
NYON SGRIB YIN LA, THEG PA CHE CHUNG GI

DGRA BCOM PA THAMS CAD KYIS SPANGS PAR 'DOD PAS, RANG RGYUD PA
LTAR BDEN 'DZIN RNAMS SHES SGRIB TU BYAS

TE, MNGON RTOGS RGYAN LAS, SA DGU LA NI CHEN PO YI, ,ZHES SOGS
GYIS BSHAD PA LTAR BDEN 'DZIN CHE

'BRING CHUNG NGU DGU THEG CHEN SGOM LAM BAR CHAD MED LAM DGU BOS
RIM GYIS SPONG BA'I RNAM GZHAG RNAMS MI

BZHED DO, ,YANG THEG DMAN DGRA BCOM GYI RTOGS PA SNGON DU SONG
BA RNAMS GYIS BDEN 'DZIN SOGS NYON SGRIB

THAMS CAD THEG DMAN LAM GYI GNAS SKABS SU SPANGS KYANG, DANG PO
NYID NAS THEG CHEN DU RIGS NGES PA'I

BYANG SEMS RNAMS KYIS SA BRGYAD PA THOB PA DANG DUS MNYAM DU
SPANGS PAR 'DOD LA, SHES SGRIB NI, NYON  

MONGS DE DAG GI BAG CHAGS SAM GNYIS SNANG 'KHRUL BA'I BAG CHAGS
LA BYAS NAS DE SPANGS PA DANG SANGS RGYAS PA

DUS MNYAM PAR BZHES DO, ,RANG RGYUD PA SOGS RANG SDE GRUB MTHA'
SMRA BA SHES SGRIB KHAS LEN PA DAG GIS NYON

SGRIB LA KUN BTAGS DANG LHAN SKYES GNYIS YOD PA DE BZHIN DU SHES
SGRIB LA YANG DE GNYIS YOD PAR 'DOD KYANG,

@030 'DI BA'I LUS LA NYON SGRIB LA KUN BTAGS DANG LHAN SKYES
GNYIS SAM, MTHONG SPANG SGOM SPANG GNYIS BZHED

KYANG, SHES SGRIB LA NI MTHONG SPANG KUN BTAGS MED CING, SGOM
SPANGS DANG LHAN SKYES KYIS KHYAB PAR 'DOD

DO, ,KUN BTAGS DANG LHAN SKYES KYI KHYAD PAR YANG GRUB MTHAS BLO
KHA BSGYUR BA LA MA LTOS PAR RANG GI NGANG GIS

SKYE BA NI LHAN SKYES DANG, DES BLO KHA BSGYUR BA'I DBANG GIS
BYUNG BA NI KUN BTAGS SO, ,GNYIS PA LAM LA

GNYIS, SPYIR BSTAN PA DANG, PHYE BA SO SOR BSHAD PA'O, ,DANG PO
NI, DE LA DBYE NA, NYAN THOS KYI TSOGS

LAM, SBYOR LAM, MTHONG LAM, SGOM LAM, MI SLOB LAM STE LNGA, DE
BZHIN DU RANG RGYAL, THEG CHEN LA SBYAR

BAS LNGA GSUM BCO LNGA'O, ,DE RNAMS MNGON DU BYED TSUL KYANG,
DANG POR TSOGS LAM, DE NAS SBYOR MTHONG DE

NAS SGOM LAM, DE NAS MI SLOB LAM MNGON DU BYED PA'I RIM PAR NGES
LA, TSOGS LAM LA YANG, TSOGS LAM

CHUNG 'BRING CHE GSUM, SBYOR LAM LA YANG SBYOR LAM DROD, RTZE
MO, BZOD PA, CHOS MCHOG BZHI MNGON DU BYED

PA'I GO RIM NGES SO, ,MTHONG LAM LA SHES BZOD SKAD CIG MA BCU
DRUG YOD LA, DE YANG SHES PA BRGYAD DANG,  

BZOD PA BRGYAD DO, ,SHES PA BRGYAD NI, SDUG BSNGAL CHOS SHES,
RJES SHES GNYIS, DE BZHIN DU KUN 'BYUNG,

'GOG PA, LAM GSUM STE BDEN BZHI SO SO LA SBYOR, BZOD PA BRGYAD
NI, SDUG BSNGAL CHOS BZOD, RJES

BZOD GNYIS, DE BZHIN DU, KUN 'BYUNG 'GOG PA LAM LA YANG SBYAR
RO, ,YANG MTHONG LAM LA MNYAM GZHAG

YE SHES DANG, RJES THOB YE SHES GNYIS, DANG PO LA'ANG, BAR CHAD
MED LAM DANG RNAM GROL LAM GNYIS YOD,

BZOD PA BRGYAD DANG MTHONG LAM BAR CHAD MED LAM DON GCIG CING,
SHES PA BRGYAD DANG MTHONG LAM RNAM

GROL LAM DON GCIG GO, GZHAN YANG THEG PA CHEN PO'I LAM LA SA BCU
YOD DE, SA DANG PO RAB TU DGA' BA,

GNYIS PA DRI MA MED PA, GSUM PA 'OD BYED LA, BZHI PA 'OD 'PHRO
BA, LNGA BA SBYANG DKA' BA, DRUG PA MNGON DU

GYUR PA, BDUN PA RING DU SONG BA, BRGYAD PA MI G-YO BA, DGU BA
LEGS PA'I BLO GROS, BCU BA CHOS KYI SPRIN

NO, ,DE LAS DANG PO'I NGO BOR GYUR PA'I MTHONG SGOM GYI LAM
GNYIS YOD, MTHONG LAM NI SNGAR LTAR DANG,

DE'I NGO BOR GYUR PA'I SGOM LAM LA BAR CHAD MED LAM YOD PAR 'DOD
PA NI MI MTHUN PA CHER MED LA, SA DE'I NGO

BOR GYUR PA'I SGOM LAM RNAM GROL LAM DANG SGOM LAM RJES THOB YE
SHES YOD MED MI MTHUN KYANG, RNAM BSHAD

LTAR NA YOD PAR GSOL LO, ,SA BCU BO SO SO LA MNYAM RJES GNYIS
GNYIS YOD LA, SA GNYIS PA NAS BCU BA'I

BAR THOB MA THAG PA'I YE SHES RNAMS RNAM GROL LAM DANG BAR CHAD
MED LAM GNYIS KA YIN NO, ,SA BCU GCIG

PA KUN TU 'OD NI SANGS RGYAS KYI SA YIN LA, DE RNAM GROL LAM DU
'DOD MI 'DOD PA'I TSUL GNYIS SNANG NGO, ,

@031 GNYIS PA PHYE BA SO SOR BSHAD PA NI, THEG PA CHE CHUNG
GNYIS DANG THUN MONG BA'I LAM NI, MI DGE BA MA SKYES PA MI

BSKYED PA'I YANG DAG SPONG BA, DE BZHIN DU SKYES ZIN SPONG BA,
DGE BA MA SKYES PA BSKYED PA, SKYES ZIN SPEL

BAR BYED PA'I YANG DAG SPONG BA STE YANG DAG SPONG BA BZHI, 'DUN
PA'I RDZU 'PHRUL GYI RKANG PA BRTZON 'GRUS KYI DE

SEMS KYI DE DANG DPYOD PA'I RDZU 'PHRUL GYI RKANG PA STE BZHI,
DAD PA, BRTZON 'GRUS, DRAN PA, TING 'DZIN,

SHES RAB KYI DBANG PO LNGA, YANG DAD PA BRTZON 'GRUS DRAN PA
TING 'DZIN SHES RAB KYI STOBS TE STOBS LNGA, DRAN

PA YANG DAG BYANG CHUB KYI YAN LAG CHOS RAB TU RNAM 'BYED YANG
DAG BYANG CHUB KYI YAN LAG DE BZHIN DU

BRTZON 'GRUS, DGA' BA, SHIN TU SBYANGS PA, TING 'DZIN, BTANG
SNYOMS YANG DAG BYANG CHUB KYI YAN LAG STE

BYANG CHUB KYI YAN LAG BDUN, YANG DAG PA'I LTA BA, YANG DAG PA'I
RTOGS PA, YANG DAG PA'I NGAG DE'I

LAS KYI MTHA', DE'I 'TSO BA, DE'I RTZOM PA, DE'I DRAN PA, YANG
DAG PA'I TING 'DZIN TE 'PHAGS LAM YAN

LAG BRGYAD DANG BCAS SO BDUN NI THEG CHEN PO LA YANG YOD PAS DE
DANG THUN MONG BA'O, ,YANG BYAMS PA SNYING

RJE DGA' BA BTANG SNYOMS TE TSAD MED KHYAD PAR CAN BZHI, RNAM
PAR THAR PA'I SGO STONG BA NYID DANG, MTSAN

MED DANG, SMON MED STE RNAM THAR SGO GSUM, GZUGS MED DANG PO
SOGS GZUGS MED BZHI'I RNAM THAR BZHI,

GZUGS CAN GZUGS LA LTA BA'I RNAM THAR, GZUGS MED GZUGS LA LTA
BA'I RNAM THAR, SDUG PA'I RNAM THAR,

'GOG PA'I RNAM THAR TE RNAM THAR BRGYAD, BSAM GTAN BZHI GZUGS
MED BZHI 'GOG PA'I SNYOMS 'JUG STE

SNYOMS 'JUG DGU, LHA'I MIG GI MNGON SHES, LHA'I RNA BA'I DE,
GZHAN SEMS SHES PA'I DE, SNGON GNAS RJES

DRAN GYI DE, RDZU 'PHRUL GYI DE, ZAG ZAD KYI MNGON SHES TE MNGON
SHES DRUG SHA'I SPYAN, LHA'I DE, SHES RAB KYI

DE, CHOS KYI DE, SANGS RGYAS KYI SPYAN DE SPYAN LNGA, GZHAN YANG
BDEN BZHI SHES PA SOGS SHES PA BCU, LHA RJES

SU DRAN PA SOGS RJES DRAN DRUG SBYIN SOGS PHAR PHYIN DRUG ZAD
PAR SA'I SKYE MCHED SOGS ZAD PAR BCU,

ZIL GNON BRGYAD, TSE LA DBANG BA SOGS DBANG BCU, GNAS DANG GNAS
MIN MKHYEN PA SOGS BCU DANG,

MI 'JIGS PA BZHI, SO SOR YANG DAG PA RIG PA BZHI, MA 'DRES PA'I
DRAN PA NYER GZHAG GSUM, BSRUNG BA

MED PA GSUM, MA 'DRES PA BCO BRGYAD SOGS, NYAN RANG BYANG SEMS
RNAMS DANG THUN MONG DANG THUN MONG

MIN PA CI RIGS YOD KYANG SO SO PHYE NA MANG DU DOGS SO, ,GSUM PA
'BRAS BU LA, NYAN THOS LA ZHUGS GNAS

BRGYAD KYI RNAM GZHAG KYANG 'BYED LA, MYANG 'DAS LA LHAG BCAS
LHAG MED MI GNAS PA'I MYANG 'DAS GSUM,

LHAG BCAS LHAG MED KYI DON NI RANG RGYUD PA LTAR MI 'JOG PAR
BDEN SNANG GI LHAG MA DANG BCAS MA BCAS DANG,

@032 MYANG 'DAS GNYIS GYI NANG NAS DANG POR LHAG MED MYANG 'DAS
THOB DGOS PAR BZHED, THEG CHEN LA SKU GSUM

MDZAD PA 'PHRIN LAS DANG BCAS PA RNAMS 'DI BAR MA ZAD, RANG
RGYUD PA DANG SEMS TZAM PAS KYANG KHAS LEN

NO, ,SKU GSUM NI, CHOS SKU LONGS SKU SPRUL SKU GSUM MO, ,CHOS
SKU LA GNYIS TE, SPANGS PA CHOS SKU DANG,

RTOGS PA CHOS SKU'O, ,DANG PO NI, NGO BO NYID SKU DANG GNYIS PA
NI YE SHES CHOS SKU STE RNAM MKHYEN DANG DON GCIG  

LONGS SPYOD RDZOGS PA'I SKU NI GNAS NGES PA 'OG MIN KHO NAR
BZHUGS PA SOGS NGES PA LNGA LDAN YIN LA, DE LAS

SKU NGES PA NI, PHYAG ZHABS 'KHOR LOS MTSAN PA SOGS MTSAN SO
GNYIS DANG SEN MO ZANGS MDOG SOGS DPE

BYAD BRGYAD CU MNGA' BA YIN NO, ,GSUNG NI, MNYEN 'JAM SOGS YAN
LAG DRUG BCU RTZA BZHI DANG, THUGS

NI SHES BYA'I RNAM PA KUN MKHYEN PA STE, DE LA BRGYA DANG BCU'AM
SNGAR BSHAD PA BZHIN YOD LA, LDOG CHAS DBYE NA

DPAG TU MED DO, ,SPRUL SKU LA GSUM STE, BZO BO DANG PI WANG
BRDUNG MKHAN SOGS SU SPRUL BA'I BZO BO SPRUL SKU,

LHA MI PHAL BA LTA BU DANG, RI DVAGS DANG LJON SHING GRU ZAM
SOGS SU SPRUL PA'I SKYE BA SPRUL SKU, 'ON KYANG SPRUL SKU

RANG GI SKU'I CHA DANG GZHAN LA'ANG MDZAD PA GNYIS KA YOD PAS
ZHIB CHA DGOS SO, ,MDZAD PA BCU GNYIS KYI

TSUL STON PA'I MCHOG GI SPRUL SKU GSUM, PHYI MA 'DI LA'ANG MTSAN
DANG DPE BYAD LDAN PA DGOS TE, DPER NA

BDAG CAG GI STON PA BZHIN NO, ,MDZAD PA 'PHRIN LAS NI 'BAD MED
LHUN GRUB TU 'BYUNG STE, YID BZHIN GYI

NOR BU DANG, BUM PA BZANG PO, DPAG BSAM GYI SHING LAS RNAM RTOG
DANG 'BAD PA MED PAR 'DOD RGU 'BYUNG

BA LTAR RO, ,SKU GSUM MDZAD PA DANG BCAS PA RGYAS PAR NI, MNGON
RTOGS RGYAN, MDO SDE RGYAN, RGYUD BLA MA,

RIN CHEN 'PHRENG BA, DBU MA 'JUG PA'I 'GREL BA LAS SHES PAR
BYA'O, ,'BRAS BU MNGON DU BYED TSUL NI,

GZHI DUS SU BDEN GNYIS KYI RNAM GZHAG SHES PA'I SGO NAS LAM DUS
SU TSOGS GNYIS ZUNG 'BREL DU NYAMS SU

BLANGS NAS 'BRAS DUS SU CHOS GZUGS KYI SKU GNYIS ZUNG 'JUG TU
THOB PAR BZHED DO, , , ,  

SMRAS PA, DE LTAR THUN MONG GRUB MTHA'I RGYA MTSO LAS, ,CHA SHAS
ZEG MA TZAM ZHIG BKOD PA 'DI, ,RMA

BYA'I MDONGS GYI KHA DOG SNA TSOGS LTAR, ,LEGS PA'I CHA BSAGS DU
MAS RNAM PAR BKRA, ,SHIN DU BSDUS NA

BRJOD DON MI RDZOGS SHING, ,SPROS NA TSIG TSOGS RGYA CHER 'GYUR
BA DANG, ,BLO DMAN 'JUG PAR DKA' BAR

LEGS MTHONG NAS, ,JI LTAR 'TSAM PAR GO SLA'I NGAG GIS SMRAS,
,TSUL 'DI MKHAS PA'I BSHAD SROL DU MA

DANG, ,'BREL BAR DPYAD CING GDENG LDAN BKOD PAS NA, ,NYES PAR
BRJOD PA'I DRI MA CHER MED KYANG, ,

'KHRUL GANG 'PHAGS DANG MKHAS PA'I SPYAN SNGAR 'CHAGS, ,LEGS PAR
BSHAD LAS THOB PA'I DGE BA NI, ,

@033 GANGS RI'I TOG LTAR GANG ZHIG MCHIS PA DE, ,'GRO BLO'I YID
KYI MUN PA SEL BA DANG, ,KUN MKHYEN YE SHES

'GRUB PA'I RGYUR BSNGO'O, ,ZHES GRUB MTHA' KUN GYI SNYING PO'I
DON BSDUS PA BLO GSAL 'JUG PA'I KHANG BZANG

ZHES BYA BA 'DI NI MDO SNGAGS KYI GZHUNG DANG MAN NGAG DU MA LA
MKHYEN RAB YANGS PA'I GNAS BRTAN RGYAL MTSAN

DPAL BZANG PO ZHES BGYI BAS, 'DI LTA BU ZHIG GYIS DANG KHO BOS
MTHUN RKYEN MTHA' DAG SBYAR NAS PAR DU

BSGRUB PO ZHES BSKUL BA LA BRTEN NAS, GRUB MTHA'I KHYAD PAR DU
MA RIG PA SH'AKYA'I DGE SLONG GRAGS PA BSHAD

SGRUB CES BYA BAS, CO NE'I GZIM KHANG NANG NYID DU NYE BAR SBYAR
BA'O, , , ,BKRA SHIS,