@001A *, ,RJE BTZUN THAMS CAD MKHYEN PA'I GSUNG 'BUM THOR BU LAS YI DAM RDO RJE 'JIGS BYED KYI SHIS
BRJOD SMON LAM DANG BCAS PA BZHUGS,,

@001B RNAM DAG YID KYI ZLA SHEL RTZIG NGOS LA, ,BCOM LDAN RDO RJE 'JIGS BYED DKYIL 'KHOR NI, ,TING 'DZIN PIR GYIS DBANG PO'I GZHU LTA BUR, ,RAB BKOD SGOM DANG MCHOD BSTOD BZLAS SOGS KYI, ,RNAM
DKAR ZLA 'OD DUNG DANG KUN DA LTAR, ,MCHOG TU DKAR BA GANG ZHIG BSAGS PA DES, ,DNGOS GRUB RTZA BA THEG MCHOG DGE BA'I BSHES, ,MTSAN NYID LDAN PAS RJES SU 'DZIN PAR SHOG ,TSE 'DI'I CHOS BRGYAD BYIS PA'I
ROL RTZED DANG, ,'KHOR BA'I PHUN TSOGS DUG SBRUL TSANG LTA BUR, ,RIG NAS BYANG CHUB MCHOG TU SEMS BSKYED DE, ,PHYIN DRUG SPYOD PAS RTAG TU 'TSO BAR SHOG ,RNAM DAG DBANG BZHI'I CHU BOS SGO GSUM GYI, ,DRI MA KUN
BKRUS SKU BZHI'I SA BON BZHAG ,DAM TSIG SDOM PA MIG GI 'BRAS BU LTAR, ,BSRUNGS PAS RIM GNYIS LAM GYI SNOD GYUR CIG ,SKYE SHI BAR DO'I MUN PA KUN SEL ZHING, ,SKU GSUM 'OD BRGYA'I DRA BA 'GYED BYED PA, ,

@002A *, ,BSKYED RIM ZAB MO THUN BZHIR BSGOMS PA LAS, ,RDZOGS RIM YONGS RDZOGS SKYE BA'I RGYUD SMIN SHOG ,BLA MA GSHIN RJE'I GSHED KYI LHA YI TSOGS, ,NAM MKHA' GANG BA'I BSOD NAMS ZHING MCHOG LA, ,'KHOR
GSUM RNAM PAR DAG PA'I MCHOD SBYIN GYIS, ,RANG GI RGYUD NI YONGS SU SMIN PAR SHOG ,SNGAGS GNYIS DON LTAR GDOD NAS DAG PA'I DBYINGS, ,BDE CHEN RANG GI SEMS DANG RO GCIG PAS, ,YE SHES TSOGS RDZOGS
'CHI BA'I SKYON SPANGS SHING, ,'OD GSAL LAM GYI CHOS SKU THOB PAR SHOG ,GTUM CHEN GNOD MDZES DPAL LDAN KHRO BO BCUS, ,YONGS SU BSKOR BA'I TING 'DZIN LA GZHOL BAS, ,BDUD DANG BGEGS SOGS NAG PO'I
RTZA LAG KUN, ,SKAD CIG NYID LA DRUNGS NAS 'BYIN PAR SHOG ,RNAM MANG RIN CEN TSOGS 'BAR GZHAL MED KHANG, ,RNAM SNANG RNAM PAR DAG PA'I BDAG NYID CAN, ,RNAM PAR BSGOMS PAS MA DAG ZHING SBYANGS TE,,

@002B RNAM DAG YE SHES GZHAL YAS KHANG 'GRUB SHOG ,DER NI GUR KUM LHUN PO BRTZEGS PA BZHIN, ,RGYU YI RDO RJE 'DZIN PA'I RNAL 'BYOR GYIS, ,BAR DO'I SRID SBYANGS SGYU LUS SNOD GYUR CING, ,RGYAL BA'I LONGS SKU MYUR DU 'GRUB PAR SHOG ,ZLA NYI SA BON
PHYAG MTSAN SKU RDZOGS PA'I, ,RIM PAS YE SHES LNGA YI MNGON BYANG LAS, ,'BRAS BU RDO RJE 'DZIN PA'I RNAL 'BYOR GYIS, ,SKYE SRID SBYONG ZHING SPRUL SKU 'GRUB PAR SHOG ,'BUM PHRAG NYI 'OD SPUNGS PA'I GZI BRJID CAN, ,RANG NYID SEMS DPA' GSUM GYI
BDAG NYID DANG, ,RANG RIGS PHYAG RGYAR SBYOR PA'I RNAL 'BYOR GYIS, ,SPRUL PA'I SPRIN GYIS SA GSUM KHYAB BYAS NAS, ,MA DAG SNOD BCUD DRI MA KUN SBYANGS TE, ,DAG PA'I RTEN DANG BRTEN PAR RTAG 'CHAR BA'I, ,GZHAN DON PHUN SUM TSOGS PA'I
BDAG NYID CAN, ,DKYIL 'KHOR RGYAL MCHOG TING 'DZIN MTHAR PHYIN SHOG ,PHYI NANG BZLAS BRJOD MTHAR PHYIN BSAM GTAN DANG, ,RDZAS SOGS RTEN 'BREL 'KHRUL 'KHOR RIM PA LA, ,BRTEN NAS ZHI SOGS RAB 'BYAMS KUN 'GRUB PA'I, ,LAS KYI
RGYAL PO MCHOG NI 'GRUB PAR SHOG ,ZAB LAM RIM PA LNGA YI GNAD KYI DON, ,MA LUS BSDUS PA RNAL 'BYOR RNAM PA BZHI, ,SPYOD PA GSUM DANG BCAS PA'I LAM BZANG GIS, ,SKU GSUM GO 'PHANG TSE 'DIR THOB PAR SHOG ,SPRUL PA'I 'KHOR LOR 'DOD
LHA YAB YUM LA, ,SEMS GZHOL RJES GZHIG SDUD RIM MCHOG GIS NI, ,ZLA NYI'I RGYU BA SGRA GCAN LAM BKAG PAS, ,YAS BABS MAS BRTAN DGA' BZHI SKYE BAR SHOG ,CHOS KYI 'KHOR LOR SNGAGS KYI RNAL 'BYOR MCHOG ,BUM PA CAN DANG RDO RJE'I

@003A *, ,BZLAS PA YIS, ,SNYING GA'I RTZA MDUD MA LUS GROL BYAS NAS, ,LHAN SKYES BDE BAS YID LA MYOS THOB SHOG ,SLAR YANG BYIN GYIS BRLABS PA'I RNAL 'BYOR GYIS, ,NANG GI RJES GZHIG BSAM GTAN RIM PA DANG, ,PHYAG RGYA GNYIS DANG
SBYOR BA'I THABS MKHAS LAS, ,SEMS DBEN MTHAR THUG TING 'DZIN 'DREN PAR SHOG ,'CHI RIM JI BZHIN RLUNG RNAMS MA LUS PA, ,SNYING GAR THIM PA'I 'OD GSAL DE NYID LAS, ,DBYIBS KYI RNAL 'BYOR MTSAN DPE'I DRA BA CAN, ,SGYU MA LTA BU'I TING
'DZIN RDZOGS PAR SHOG ,DBANG PO'I GZHU LTAR DVANGS PA'I SKU DE NYID, ,NAM MKHA'I DBYINGS SU CHU 'DZIN ZHU BA BZHIN, ,SBYANGS PA'I RNAM DAG YE SHES RNAL 'BYOR GYIS, ,BDEN PAR 'DZIN PA'I SA BON DRUNGS 'BYIN SHOG ,DON GYI LHAN CIG SKYES PA DE
NYID LAS, ,MTSAN DPES BRGYAN PA'I YONGS SU DAG PA'I SKU, ,DON DAM 'OD GSAL THUGS DANG MNYAM SBYOR BA'I, ,ZUNG DU 'JUG PA'I RNAL 'BYOR MCHOG 'GRUB SHOG ,NAM MKHA' JI SRID SKU LNGA'I BDAG NYID CAN, ,KHA SBYOR BDUN LDAN GO 'PHANG
MNGON GYUR NAS, ,MTHA' DAG 'GRO 'DI GO 'PHANG DE NYID LA, ,SKAD CIG NYID LA BDE BLAG 'GOD PAR SHOG, ,, ` 'CHI MED LAM KUN KHYAB PA'I CHU 'DZIN NI, ,BGRANG YAS NYI 'OD RTZE DGAS ROL PA BZHIN, ,DPAL LDAN GSHIN RJE'I GSHED KYI
DKYIL 'KHOR PA, ,DGE LEGS ME TOG SNA TSOGS CHAR DU 'BEBS, ,SHIS PA BRJOD PA'I 'BRUG GI GAD RGYANGS CAN, ,MI BZAD MTHU STOBS RDO RJE'I GNAM LCAGS KYIS, ,NAG PO'I RTZA LAG THAL BAR BRLAG MDZAD NAS, ,SA GSUM 'GRO 'DIR SHIS PA

@003B SKYONG GYUR CIG ,RGYAL BA KUN GYI YE SHES 'JAM DPAL DBYANGS, ,MA RUNGS BDUD DPUNG 'JOMS MDZAD GSHIN RJE'I GSHED, ,MI YI GZUGS KYI RNAM ROL TZONG KHA PA, ,DBYER MED BLA MA YI DAM KHYOD PHYAG 'TSAL, ,RGYUD RGYAL SDUD MDZAD YE SHES
MKHA' 'GRO MA, ,LAM 'DIS GRUB PA MCHOG BRNYES L'A LI TA, ,DON YOD RDO RJE MAR ME MDZAD SRUNG BA, ,BSKYED RIM MTHAR PHYIN RVA LA RDO RJE GRAGS, ,LA SOGS DNGOS DANG BRGYUD PA'I BLA MA NI, ,DNGOS GRUB KUN GYI 'BYUNG GNAS KHYED RNAMS KYI,,
BYIN RLABS BDUD RTZI'I SNYING LA ZHUGS PA LAS, ,THUB BSTAN PHYOGS BCUR RGYAS BYED BKRA SHIS SHOG ,DUS GSUM GYI SANGS RGYAS THAMS CAD KYI YE SHES GCIG TU BSDUS PA'I BDAG NYID 'JAM DPAL GSHIN RJE'I GSHED KYI SANGS RGYAS DKON COG BCOM
LDAN 'DAS RDO RJE 'JIGS BYED KYI DKYIL 'KHOR PA'I LHA TSOGS LA LEGS PA'I TSOGS JI SNYED CIG MCHIS PA'I BKRA SHIS PA'I DAM PA DES SKAL BA DANG LDAN PA'I GANG ZAG KHYED CAG 'DIR 'KHOD PA THAMS CAD LA NYIN MTSAN THAMS CAD DU PHUN SUM TSOGS
PA'I DPAL LA RTAG TU ROL BAR BYED PA'I SHIS PA LHAG PAR SKYONG BAR GYUR CIG ,YE SHES LNGA BDAG GSHIN RJE'I GSHED RNAM LNGA, ,BDUD DPUNG 'JOMS MDZAD SGO SKYONG KHRO BO BZHI, ,TSAD MED BZHI YI DNGOS GYUR YUM CHEN BZHI, ,MTSAMS KYI PADMAR
GNAS PA'I THOD PA LA, ,LEGS TSOGS JI SNYED MCHIS PA'I BKRA SHIS DES, ,KHYED KYI MI MTHUN RGUD PA KUN ZAD CING, ,BDE LEGS YAR NGO'I ZLA LTAR 'PHEL GYUR NAS, ,PHUN TSOGS DPAL LA ROL PA'I BKRA SHIS SHOG ,STON PA PHUN SUM TSOGS PA

@004A *, ,RIGS DRUG PA RDO RJE 'CHANG GI NGO BO BCOM LDAN 'DAS RDO RJE 'JIGS BYED KYIS LEGS PAR GSUNGS PA'I CHOS DKON COG DPAL RDO RJE 'JIGS BYED KYI RTZA BA'I RGYUD GNYIS DANG, BSHAD PA'I RGYUD DANG PHYOGS MTHUN PA'I RGYUD RNAMS LA LEGS
PA'I TSOGS JI SNYED CIG MCHIS PA'I BKRA SHIS PA'I DAM PA DES x, ,RDO RJE 'CHANG DBANG THUGS BCUD BDUD RTZI'I PHUL, ,DPAL LDAN RGYUD RNAMS KUN GYI RGYAL PO MCHOG ,BCOM LDAN RDO RJE 'JIGS BYED RTZA BA'I RGYUD, ,BSHAD PA'I RGYUD DANG PHYOGS
MTHUN RGYUD RNAMS LA, ,LEGS TSOGS JI SNYED MCHIS PA'I BKRA SHIS DES, x ,CHOS PHUN GSUM TSOGS PA DPAL RDO RJE 'JIGS BYED KYI RGYUD KYI RGYAL PO CHEN PO NYAN PA'I 'KHOR PHUN SUM TSOGS PA RDO RJE MKHA' 'GRO SNA TSOGS GZUGS CAN ZHES BYA BA DANG,
DPA' BO CHEN PO GTI MUG RDO RJE ZHES BYA BA LA SOGS PA'I RNAL 'BYOR GYI DBANG PHYUG RNAMS DANG, ,RDO RJE PHAG MO ZHES BYA BA LA SOGS PA'I RNAL 'BYOR MA'I TSOGS BRJOD KYIS MI LANG BA'I SANGS RGYAS KYI ZHING GI RDUL GYI GRANGS DANG MNYAM PA'I DGE 'DUN
DKON COG 'KHOR PHUN SUM TSOGS PA RNAMS LA LEGS PA'I TSOGS x, RAB 'BYAMS ZHING NA BZHUGS PA'I DPA' BO DANG, ,RNAM PAR DAG PA DPA' MO'I DBANG PHYUG MA, ,RGYUD KYI RGYAL PO'I LUNG RTOGS DAM CHOS KYI, ,PHYOGS GCIG YAN CHAD 'DZIN
PA THAMS CAD LA, ,LEGS TSOGS JI SNYED MCHIS PA'I BKRA SHIS DES, x ,DUR KHROD CHEN PO BRGYAD KYIS YONGS BSKOR ZHING, ,SNA TSOGS RDO RJE'I LTE BAR RAB GNAS PA'I, ,NOR BU'I TOG MDZES RIN CEN BA GAM CAN, ,YE SHES LNGA YI RANG BZHIN GZHAL

@004B YAS KHANG, ,RNAM SNANG RNAM PAR DAG PA'I BDAG NYID LA, ,LEGS TSOGS JI SNYED MCHIS PA'I BKRA SHIS DES, ,MA DAG 'KHOR BA'I GNAS 'DIR RAB SPANGS NAS, ,DAG PA'I ZHING LA ROL PA'I BKRA SHIS SHOG ,CES DPAL RDO RJE 'JIGS BYED KYI SMON LAM
DANG SHIS PA BRJOD PA 'DI NI, BSTAN PA'I SBYIN BDAG SA SKYONG CHEN PO BSOD NAMS RGYAL PO'I GSUNG GIS BSKUL BA'I NGOR DGE 'DUN RGYA MTSO'I DPAL GYIS SBYAR BA'I YI GE PA NI SDE SNOD 'DZIN PA YON TAN MCHOG GO, ,, MANG+GA LAm,

