*, ,BSNGO BA RGYAS PA DGE TSOGS RGYA MTSOR 'JUG PA'I GRU GZINGS
ZHES BYA BA BZHUGS SO,,

@001A #, ,ZHI DUL BAG YOD KYIS THUGS RGYUD BUM BZANG LEGS PAR
GTAMS SHING NGUR SMRIG GI RGYAL MTSAN RNAM GSUM 'CHANG BA

THUB DBANG GNYIS PA'I GNAS BRTAN 'DUL BA 'DZIN PA RNAMS SNYAN
DBANG LEGS PAR GTAD DE BSNGO BA'I MTHUN 'GYUR THUGS RJES 'DZIN
PAR ZHU, PHUL BYUNG MKHYEN PA'I

KUN GSAL SGEG MO'I 'GRAM PAR DMIGS PA MED PA'I BRTZE BA SNYING
RJE CHEN PO'I CHU 'DZIN DKRIGS TE ZAB RGYAS LEGS BSHAD KYI GRU
CHAR ZAD MI SHES PAS DGE LEGS PHAN

BDE'I PAD TSAL PHYOGS BCUR BZHAD NAS RNAM GROL SBRANG RTZI
'KHYIL PAR MDZAD PA'I MNYAM MED THUB DBANG SH'AKYA SENGGE, DE
SRAS RNAM GNYIS, RGYAL BA MI 'KHRUGS PA,

@002A #, ,'PHAGS MCHOG SPYAN RAS GZIGS LA SOGS PA'I DUS GSUM GYI
RGYAL BA RGYAL SRAS DPA' BO'I TSOGS THAMS CAD RAB

'BYAMS GANGG'A'I RDUL GRANGS DANG MTSUNGS PA'I MA RGAN SEMS CAN
THAMS CAD LA THUGS BRTZE BA CHEN POS GZIGS SHING DGONGS SU GSOL,
BSLU MED MCHOG GSUM

GYI ZHING SAR DAD PA'I LO TOG SKRUN BYED ZHVA SER BSTAN PA'I
SBYIN BDAG MCHOG DMAN BAR BA THAMS CAD KYI BSAGS DANG GSOG 'GYUR
GYI DGE TSOGS GO LA'I RLUNG SHUGS

DRAG POS, GRANGS MED STOBS BCU MNGAR BAS GSUNG TSANGS BA'I
DBYANGS SNYAN GYIS LHAN GCIG TU PAD DKAR 'DRA BAR BSNGAGS SHING
SNYING STOBS RMAD DU GYUR BA'I LUNG

@002B RTOGS KYI BSTAN PA SPYI DANG, BYE BRAG RJE BTZUN BRTAN
PA'I 'KHOR LO'I MKHYEN RAB 'DZAM BU N'A DA'I KHAMS LAS GRUB CING
SKU THUGS DBYER MED ZUNG DU 'JUG PA'I RIN CHEN SNA BDUN GYIS
THUB BSTAN GLING BZHI'I KHYON KUN LA DBANG

BA'I CHOS KYI 'KHOR BSGYUR TZONG KHA PA CHEN PO'I MDO SNGAGS
ZUNG 'BREL GYI BSTAN PA DE NYID GZHI DNGOS PO'I GNAS LUGS, LAM
BGROD PA'I RIM PA, 'BRAS BU MNGON DU BYED TSUL SOGS NAS NOR
'KHRUL DRI MAS DBEN

PA'I NYI ZLA PHYOGS KUN TU GSAL ZHING RGYAS LA YUN RING DU GNAS
PAR GYUR CIG ,'CHI MED RDO RJE SKU YI ZLA BA'I DKYIL 'KHOR LA
'PHO 'GYUR RI DVAGS MTSAN MA GTAN NAS BRAL YANG MI 'JIG RTAG PAR
'DZIN PA'I RANG CAG

GDUL BYA RNAMS CHOS LA BSKUL PHYIR CHOS DBYINGS BDE BA CHEN PO'I
KEE LA SHA YI KHANG BZANG DU GSHEGS PA'I TSUL BSTAN PA RNAM
'DREN ZAS GTZANG SRAS NAS BZUNG BSTAN PA'I GTAD RABS BDUN DANG
'DZAM GLING MDZES BYED RGYAN

DRUG MCHOG GNYIS BSTAN PA'I RTZA LAG MKHAN CHEN ZHI BA 'TSO DPAL
D'I BAm KAR SHR'I DZNY'A NA 'JAM MGON RGYAL BA GNYIS PA BDE LDAN
ZHING MGON PAn CHEN SNANG BA MTHA' YAS PHYAG NA PAD DKAR 'DZIN
PA RGYAL DBANG THAMS CAD

MKHYEN GZIGS RGYA BOD KYI MKHAS SHING GRUB PA'I DBANG PHYUG RIM
PAR BYON ZIN PA RNAMS DANG, NYAM THAG 'GRO BA YONGS KYI MGON
SKYABS DPUNG GNYEN GYI SLAD DU RNAM GSUM NGUR SMRIG 'CHANG PA'I
ZLOS GAR MKHAN

@003A *, ,BSTAN PA'I GSAL BYED MTSUNGS MED DPAL LDAN BLA MA DAM
PA DE RNAMS KYI THUGS ZAG MED KYI DGONGS PA RNAMS YONGS SU
RDZOGS PAR GYUR CIG ,MTSAN DUS LHA

LAM YANGS POR BSIL SBYIN MKHAN PO MNGON PAR SHAR TSE CHU SNOD DU
MAR GZUGS BRNYAN SO SOR 'CHAR PA JI BZHIN SGRIB BRAL LHAN SKYES
BDE CHEN YE SHES GCIG NYID GANG LA GANG 'DUL SPRUL BA'I BKOD PA
SNA

TSOGS STON TE LUS CAN RNAMS SMIN GROL LAM BZANG 'THOB PA'I SKAL
PA DANG LDAN PAR GYUR CIG ,BLANG DOR SNA TSOGS PA'I TSON RIS
BLTA BA'I BLO GROS 'DREN BYED MA RIG LING RTOG GIS GA-YOGS SHING
NGES 'BYUNG

GZHAN PHAN SEMS KYIS CHES CHER PHONGS PA SNYIGS DUS 'GRO BA
RNAMS KYI DON DU BSAM BZHIN BYIS PA'I TSUL GYIS BYON TE 'DZIN
SKYONG SPEL BA'I GSER GYI SHING RTAS THUB BSTAN RIN CHEN DRANGS
PA'I SKYES MCHOG

MDO RGYUD GZHUNG LUGS KYI TSIG DON 'CHAD PA LA PHRA ZHIB KYI BLO
GROS, LOG SMRA TSAR GCOD PA LA LUNG RIGS KYI NGAR DANG LDAN
ZHING, LEGS BSHAD RTZOM PA LA SLOB DPON DA ndI'I RJES SU 'GRO
BA, BCAS RANG

NYES PAS MA GOS BTZUN PA'I MCHOG GYUR MTSAN LDAN BSHES GNYEN DE
RNAMS KYI MDZAD 'PHRIN THAMS CAD DBYAR GYI CHU GTER BZHIN DU
GONG NAS GONG DU 'PHEL ZHING RGYAS PAR GYUR CIG ,GANG GI TSUL
BSTAN SKEG

@003B 'TSUB CI MCHIS THUGS BSKYED DMAG DPUNG TSOGS KYIS LHAG MED
BCOM STE, BKRA SHIS GRANGS LDAN 'JIG MED GDONG LNGAS BTEGS PA'I
KHRI 'PHANG MTHON POR ZHABS ZUNG BSKAL PA RGYA MTSOR 'GYUR MED
BRTAN

PAR BZHUGS NAS SRID ZHI'I GDUNG SEL LEGS BSHAD BDUD RTZIL LUS
CAN RNAMS NGOMS MED DU LONGS SPYOD PA'I SKAL BA DANG LDAN PAR
GYUR CIG ,RNAM 'DREN 'JIG RTEN DBANG PHYUG GI THUGS RJE'I 'OD
SNANG

DKAR PO MNGON PAR SHAR BA'I GLING MCHOG MTHA' DBUS KUN TU RNAM
DAG TSUL KHRIMS SA GZHI GTZANG MAR LEGS SMON SA BON LAS 'KHRUNGS
PA'I KHAMS DRUG DANG DAL 'BYOR GYI RTZA BA RAB TU BRTAN CING
GANG ZHIG MANG DU

THOS PA TZAM MA YIN PAR DE'I DON RNAM PAR BRTAG STE BSAM PAS
MTHAR RANG RGYUD LA BSGOM BA'I YAL 'DAB RGYAS PA, CHOS SPYOD
RNAM BCU'I 'BRAS BZANG GA-YUR DU ZA BAS SKAL BZANG GNYIS SKYES
TSOGS RNAMS

MGRON DU 'GUG PAR BYED PA'I MKHAS GRUB 'DZAMBU RKANG 'THUNG GIS
BRGYAN PA'I GNAS MCHOG GRVA SA SE 'BRAS DGE GSUM GTZANG STOD
BKRA SHIS LHUN PO DPAL LDAN RGYUD GRVA RNAM GNYIS AA MDO DGON
CHEN YON GZUGS

GRANGS LDAN DANG, KHYAD PAR DU YANG LUMBI'I TSAL GNYIS PA SKU
'BUM BYAMS PA GLING GIS MTSON PA'I PHYOGS BCU'I DGE 'DUN GYI SDE
RNAMS SU SPONG BA BSAM GTAN GYI 'KHOR LO DANG KLOG PA THOS BSAM
GYI 'KHOR

@004A *, ,LO DANG BYA BA LAS KYI 'KHOR LO GSUM GYI BYA BA THAMS
CAD MTHA' BRAL SDO SANGS SGEG MO'I LTO BAR 'PHYAN PA'I YAR ZLA
BZHIN DU 'PHEL ZHING RGYAS PAR GYUR CIG ,

CHOS DBYINGS RNAM PAR DAG CING RGYU 'BRAS BSLU BA MED PA'I BDEN
STOBS DANG, ZHING DANG BSAM PA DNGOS PO RNAM PAR DAG PA GSUM
GYIS BSKRUN PA'I DGE TSOGS DANG MOS PA'I NUS MTHU LA BRTEN NAS
'JIG RTEN

'DI NAS PHA ROL TU SONG ZHING SEMS CAN TSE LAS 'DAS PA CHE GE MO
ZHES BGYIS PAS THOG DRANGS RANG CAG BLA MA DGE 'DUN DANG BCAS PA
LA BSNGO SMON GYI RE LTOS 'CHA' BA'I SEMS CAN JI SNYED CIG YOD
PA THAMS

CAD TSE RABS 'KHOR BA THOG MED NAS BSAGS PA'I LAS NYON RGYAL PO
RAB TU KHROS TE NYER LEN 'KHRUL 'KHOR KHYIM DU BCUG PA RNAMS
'JIGS SKRAG DNGANGS GSUM GYI SDUG BSNGAL SKAD CIG TZAM YANG MI
'BYUNG ZHING

DE LAS MYUR DU GROL TE MNGON PAR RDZOGS PAR 'TSANG RGYA BAR GYUR
CIG ,GO 'PHANG MCHOG DE MA THOB PA'I TSE RABS THAMS CAD DU'ANG
SDUG BSNGAL GSUM GYI CHU SRIN NA KRAS NYE BAR 'TSE ZHING SKYE
RGA NA 'CHI'I RBA RLABS

'KHRUGS PA'I KHAMS GSUM 'KHOR BA'I RGYA MTSOR BYING BA'I SKYE
DGU DE DAG SDUG BSNGAL RNAMS LAS THAR TE 'GAL RKYEN MI KHOM PA'I
GNAS BRGYAD DANG BRAL ZHING MTHUN RKYEN RANG GZHAN 'BYOR BCU
TSANG BA'I MI

@004B LUS BRGYUD MAR THOB CING RTEN MCHOG TSANG SKYES KA LA
BINGKA MTSAN LDAN BSHES GNYEN GYIS BSKYANGS SHING GUS RTAG
BRTZON 'GRUS LHOD PA MED PAS MDO SNGAGS KYIS BSDUS PA'I CHOS
THAMS CAD LA THOS BSAM

BSGOM PA LHUR BLANGS NAS 'KHOR BA'I TSANG LAS 'PHUR 'DOD KYI BLO
SKYES TE RANG GCIG PU'I DON GNYER PA TZAM GYIS DMAN PA'I GOL SAR
'GYUR BA SHES NAS LAM THUN MONG BA'I RIM PA LA BLO LEGS PAR
SBYANGS TE THUN MONG

MA YIN PA NYE LAM GSANG SNGAGS RDO RJE THEG PA'I 'JUG SGO DBANG
BZHI RNAM PAR DAG PA MNOS TE DBANG DUS SU KHAS BLANGS RNAMS MIG
'BRAS LTAR BSRUNG NAS MDO SNGAGS 'GAL MED RTZE GCIG TU NYAMS SU
LEN

PA'I GSHOG RLABS KYIS SRID ZHI'I MTHA' LAS 'PHUR TE SKU GSUM RIN
CHEN GLING DU BGROD PA'I SKAL BA DANG LDAN PAR GYUR CIG ,PHUN
TSOGS MKHO DGU'I DPAL 'BYOR LA MNGA' BRNYES SHING LAN CIG MA YIN
PAR

LEGS BYAS PUndA R'I KA'I PHRENG BA GZHAN PHAN LHAG BSAM GYI SRAD
BUR RGYU BYED DAD GTONG SHIN TU YANGS PA'I SBYIN BDAG TSE DANG
LDAN PA CHE GE MO ZHES BGYI BAS THOG DRANGS RANG CAG BLA MA DGE
'DUN DANG BCAS PA LA RGYU ZAS

KHA LAG GI 'BREL BA THOGS PA DANG MGON SKYABS KYI RES LTOS 'CHA'
BA RNAMS KYI SNGON LAS PHRAL RKYEN LAS BYUNG BA'I LUS KYI NA TSA
SEMS KYI SDUG BSNGAL BSAM PA'I BAR CHAD CHAGS SGO NYAM NGA PHYI
NANG GI NYER 'TSE

@005A *, ,THAMS CAD LHAG MED DU ZHI ZHING MTHUN RKYEN TSE BSOD
STOBS 'BYOR SNYAN GRAGS RLUNG RTA SOGS GONG 'PHEL DU RGYAS TE
'GRO 'DUG GNAS GSUM BYED PA LA GANG

BSAM PA'I DON THAMS CAD YID LA RE BA LTAR 'BAD MED LHUN GYIS
'GRUB PAR GYUR CIG ,RING MO ZHIG NAS CHOS DBYINGS SU ZHUGS KYANG
BSTAN 'GRO'I DON DU BSAM BZHIN SGYU MA'I GAR GYIS RNAM ROL PHYI

RU MI BSRUN NAG PHYOGS KYI NGOR DPA' BO'I CHAS KYIS BRGYAN TE
KHAMS GSUM ZA BAR NUS SHING NANG DU ZHI ZHING 'DUL BA'I BSTAN
SRUNG MYUR MDZAD YE SHES KYI MGON PO PHYAG DRUG PA DAM CAN CHOS
KYI RGYAL PO PHYI

NANG GSANG GSUM MA GCIG 'DOD PA KHAMS KYI DBANG PHYUG RE MA TI
CHOS SKYONG DREGS PA LCAM SRING RGYAL PO CHEN PO BZHI SPRUL BA'I
CHOS RGYAL SKU LNGA DAM CAN RDO RJE LEGS PA SOGS SRUNG MA'I
TSOGS RNAMS

SNGON TSE RDO RJE 'DZIN PA'I SPYAN SNGAR JI LTAR KHAS BLANGS PA
RNAMS DRAN ZHING CHOS BZHIN SGRUB PAR BYED PA'I RNAL 'BYOR PA LA
NYIN GSUM BYA RA MTSAN GSUM GYI MEL TSE DANG BCAS PA'I SGO NAS
DUS RTAG TU GROGS

MDZAD PAR GYUR CIG ,'DZAM GLING SKYONG PA SPYI DANG KHYAD PAR
BOD KHAMS SKYONG BAR ZHAL GYIS BZHES PA TSE RING MCHED LNGA
BSTAN MA BCU GNYIS YUL LHA GZHI BDAG STOD MNGA' RIS SKOR GSUM
BAR DBUS

@005B GTZANG RU BZHI SMAD MDO KHAMS SGANG DRUG SA PHYOGS YUL
RIGS DGON GNAS 'DI NYID LA GNYUG MAR GNAS PA'I LHA KLU GZHI BDAG
MTHU BO CHE DKAR PHYOGS LA MNGON PAR DGA' BA RNAMS KYI MTHU
STOBS GZI BRJID

RNAMS MI NYAMS SHING CHAR LDAN DUS KYI CHU GTER BZHIN DU GONG
NAS GONG DU 'PHEL ZHING RGYAS PAR GYUR CIG ,NAG PHYOGS KYIS YID
BSKYOD PA'I LAS NGAN GDUG CAN MI DANG MI MA YIN PA THAMS CAD KYI
BSAM

NGAN SBYOR RTZUB SOGS KYI BUD SHING GANG GIS NUS MTHU BYAMS
SNYING RJE'I ME LCES BSREGS TE BSAM PA BZANG PO BYANG CHUB MCHOG
TU SEMS BSKYED PA'I SKAL BA DANG LDAN PAR GYUR CIG ,MU MTHA' MED
PA'I

TSOGS GNYIS STOBS KYIS YANGS PA'I NOR 'DZIN GYI KHYON KUN LA
DBANG BSGYUR ZHING GRANGS MED PA'I LUS CAN RNAMS LA PHAN BDE
CHAR DU BSNYEL BA GNAM BSKOS 'JAM DBYANGS GONG MA SRID 'BAR
RGYAL PO'I

CHAB SRID MNGA' THANG RGYAS SHING SKU TSE RGYAL BA TSE DPAG TU
MED PA LTA BUR BRTAN CING MI CHOS GTZANG MA BCU DRUG LA SOGS
PA'I KHRIMS ZUNG LJON PA'I GRIB BSIL DU SKYE DGU THAMS CAD
'PHRAL YUN KUN TU BDE SKYID

KYIS ROL BA'I SKAL BA DANG LDAN PAR GYUR CIG ,MDOR NA BLA MA
DKON MCHOG RIN PO CHE RNAM PA GSUM GYI THUGS RJE'I DKAR MDZES
SKYE BA LNGA BA'I SGRA DBYANGS KYIS YUL PHYOGS THAMS CAD DU BKRA
MI SHIS PA'I

@006A *, ,RGUD PA'I RIMS NAD DRUNGS NAS 'BYIN STE CHAR CHU DUS
SU BABS NAS LO LEGS SHING BKRA SHIS DANG DGE MTSAN RGYA CHEN PO
DZA HU'I RGYUN BZHIN CHAD MED 'BYUNG BA DANG

CHOS NYID DAG CING CHOS CAN RGYU 'BRAS BSLU MED BDEN PA'I STOBS
KYIS RANG CAG SH'AKYA'I SRAS RNAMS JI LTAR SMON PA'I DON RNAMS
BDE BLAG TU 'GRUB PAR GYUR CIG ,'JAM DPAL DPA' BO JI LTAR MKHYEN
PA

DANG, ,ZHES SOGS SMON LAM BYA'O, ,SMRAS PA, BKA'o BSTAN KUN LA
LEGS SBYANGS SHING, ,BKA'o DRIN GZHAL MED MCHOG SPRUL GANG,
,BKA'o LUNG PHEBS TSE MA NUS PAR, ,BKA'o BZHIN BYED PO

D'I BAm MO,, ,,