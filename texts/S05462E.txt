@001A *, ,PHYIN CI LOG GI GTAM GYI SBYOR BA LA ZHUGS PA'I SMRA
BA NGAN PA RNAM PAR 'THAG PA'I BSTAN BCOS GNAM LCAGS 'KHOR LO
ZHES BYA BA BZHUGS SO, ,

@001A #, ,PHYIN CI LOG GI GTAM GYI SBYOR BA LA ZHUGS PA'I SMRA
BA NGAN PA RNAM PAR 'THAG PA'I BSTAN BCOS GNAM LCAGS 'KHOR LO
ZHES BYA BA, BLA MA DANG 'JAM PA'I DBYANGS LA PHYAG 'TSAL LO,
,RAB

GSAL MKHYEN PA'I YE SHES GCIG GIS SHES BYA'I TSAD NI THUNG
NGUR MDZAD, ,THUGS LA BYAMS PA'I BDUD RTZI YONGS SMIN BRTZE
BA'I ZHAGS PAS 'GRO 'DI BCINGS, ,RGYAL BA MA LUS GCIG TU BSDUS
PA'I KHYAB BDAG BLA

MA RDO RJE 'CHANG, ,CHOS KYI RGYAL PO TZONG KHA PA DE'I ZHABS
SKYES 'DAB 'PHRANG SPYI BOS MCHOD, ,GANG DAG PHRAG DOG DUG
CHUS MIG LONG ZHING, ,SNYING NI ZHE SDANG GDUG PA'I SBRUL GYI
TSANG, ,YID LA 'KHRUL PA'I DKYIL 'KHOR YONGS

RDZOGS PA, ,'DI YIS MI 'DZIN LOG PA'I GZHUNG LUGS GANG, ,BA
GLANG KHYU YI 'KHOR GYIS KHENGS LDAN PA, ,MKHAS PA'I MDUN SAR
NGO TSA YONGS BOR TE, ,'BREL MED BYUNG RGYAL MU COR LHUR LEN
PA, ,'DI YIS MI SMRA LOG PA'I

GTAM NI CI, ,MA BSLABS SPYI BRTOL SMYON PA'I ZLOS GAR GYIS,
,BSTAN PA 'JIG PA LHUR LEN BDUD KYI GROGS, ,SBRANG BU GLEN PA
MAR ME'I RTZE MO LA, ,MCHONG PAR RTZAM 'DI KHO BOS THAL BAR
BYA, ,DE YANG MKHAS PA'I SKYE BO RNAMS

LA YONGS SU GRAGS PA'I SHES BYA'I GNAS MA LUS PA'I PAD+MO'I
TSAL LA, BLO GROS KYI NYI 'OD 'BAD PA MED PAR RAB TU 'JUG PAS
SKAL PA MCHOG DANG LDAN PA'I BLO GSAL RKANG DRUG LDAN PA DAG
LA, LEGS BSHAD SBRANG RTZI'I DGA'

@002A #, ,STON BYA BA'I SLAD DU, DPAL GSANG BA 'DUS PA 'PHAGS
LUGS KYI BSKYED RIM RNAM PAR BSHAD PA GZUR GNAS MKHAS PA'I
SKYE BO MTHA' DAG GI SNGO MED PA'I MIG GI BDUD RTZI YI GE'I
GZUGS KYI 'PHRENG BAR

BRGYUS PA GANG ZHIG LA, DUG SBRUL GYIS BLA RTZE'I DRI TSOR BA
LTAR MCHOG TU MI BZAD PA'I GDUNG BA DRAG POS SNYING LA RAB TU
TSA BA'I SDUG BSNGAL NYAMS SU MYONG BA'I GZHAN DBANG DU GYUR
TE, MKHAS PA DGAG SGRUB DANG RGYUD SDE'I RNAM

GZHAG LA BLO KHA CUNG ZAD PHYOGS BA MTHA' DAG GI RNA BAR RANG
GI GRAGS PA MIN PA'I RNGA BO CHE RANG NYID KYIS BRDUNG BA LA
BRTZON PA SKYED PA'I SBYOR BAS LUS DKYIL GYI DGAG SGRUB CUNG
ZAD TZAM GYI TSIG NYUNG NGU ZHIG LA LAN

'DEBS PA'I ZOL GYIS RANG GI BLO'I MTSANG MA LUS PA GSAL BAR
BYED PA'I YI GE'I 'PHRENG BA MANG PO SPEL BAR BYAS SO, ,DE LTA
MOD KYI, MKHAS PA MDO RGYUD MA LUS PA'I DON KUN RIG PA DRI MA
MED PA'I MIG GIS LEGS PAR

MTHONG BA DAG GI DGAG SGRUB KYI YUL NI, YI GE KLOG PA'I MIG GI
BYA BA DANG LDAN PA TZAM ZHIG GA LA YIN, DE LTA NA YANG MNGON
SUM DU MTHONG BA LA YANG 'KHRUL PA'I SKYE BO DU MA'I YID RNAM
PAR BSLAD PAS RGYAL BA'I BSTAN PA NYIN RE

BZHIN NYAMS PAR BYED PA MA BZOD NAS SMRA BA 'DI DAG GI NGANG
TSUL NI 'DI LTA BU'O ZHES SMRA BA LA ZHUGS SO, ,DES KHO BO CAG
GI TSIG PHYOGS SNGA MAR BKOD NAS SUN 'BYIN PA SMRA BAR 'DOD PA
NA, 'DI SKAD CES BOD DAG GIS MA RGYUD

@002B KYI LUS DKYIL MANG POR, SPYI BOR SNA TSOGS RDO RJE,
RKANG MTHIL RDO RJE'I SA GZHI, RTZIB MA RDO RJE RVA BA, PAGS
PA RDO RJE'I GUR DANG BLA RE, BA SBU MNGA'I DRA BA, SEN MO RI
RAB TU 'BAR BA ZHES PA DANG, SNYING KA'I RTZA BZHI SGO BZHI
MIG PNYRTZA RE GA'I RTZIG PA, SNA RIN PO CHE'I PHA

GU, SO DRA BA DRA PHYED, LCE DANG MCHU 'DOD PA'I YON TAN ZHES
SOGS BRIS PA LA, THAMS CAD MKHYEN PA BU STON RIN PO CHES, SDOM
PA BSHAD PAR GO RIM BZHIN DU LUS SKYES NAS, ,RDO RJE PHUR BU
LHAN CIG SKYES, ,BCINGS PA THIG SKUD RAB TU LDAN, ,SHIN TU
MTSAMS

MED BRTAN PAR BCINGS, ,GUR NI RUS PA'I 'PHRENG BA NYID, CES PA
TZAM MA GTOGS, RGYA GZHUNG GANG NA'ANG DE 'DRA BSHAD PA MI
'DUG GO ZHES GSUNGS PA NI SHIN TU MED DE, LUS GZHAL YAS KHANG
DU SKYED TSUL DE 'DRA BA DANG, PHYI'I DKYIL 'KHOR LA LHA DGU
LAS

MED PA LA, LUS KYI LHA BRGYA LNGA BCU RTZA BDUN LA SOGS PA
BKOD CING, LUS DKYIL GYI LHA'I NANG NA PHYI DKYIL GYI LHA GCIG
KYANG MED PA SOGS RGYUD RGYA GZHUNG TSAD LDAN GANG NAS KYANG
MA BSHAD CING, DON THOB LA'ANG MED KYANG LUS DKYIL DANG LUS LA

BKOD PA TZAM GYI KHYAD PAR YANG MA PHYED BA'I BLOS BTAGS LA
MAN NGAG MCHOG TU MING BTAGS PA'I MUN SPRUL DU MA ZHIG, BOD
KYI LUS DKYIL BSGRUB TSUL RNAMS LA SNANG STE, 'DI DAG DGAG
SGRUB RGYAS PAR MA SPROS SO, ,ZHES BYA BA BRIS SO, ,ZHES KHO
BO

CAG GI TSIG PHYOGS SNGA MAR BKOD NAS DE LA LAN 'DEBS PA NA
RTEN GYI LUS DKYIL LA RTZOD PA SPANG BA, BRTEN PA'I LUS DKYIL
LA RTZOD PA SPANG BA, RGYUD RGYA GZHUNG LAS MA BSHAD PA'I
RTZOD PA SPONG BA GSUM DU BYAS NAS, DAD PO 'CHAD PA NA, LUS
GZHAL

@003A *, ,YAS KHANG DU BSKYED TSUL KYEE RDOR DU BSHAD PA RNAMS
SU STON THAMS CAD MKHYEN PAS BKAG GO ZHES 'DOD PA YANG RNAM
PAR MA BRTAGS PA STE, DES MDZAD PA'I RNAL 'BYOR MA KUN SPYOD,
NAG PO BA'I SGRUB THABS KYI 'GREL PAR

SPYI BOR SNA TSOGS RDO RJE ZHES SOGS DE LTAR GSUNGS PA NI SDOM
PA BSHAD PA'I TSIG DE TZAM MA GTOGS PA GZHAN BDE MCHOG GI SKOR
GANG NA'ANG 'DUG PA MA MTHONG NGO, ,ZHES BDE MCHOG GI SKOR NAS
MA BSHAD CES BRIS KYI RGYA GZHUNG GANG

NAS KYANG MA BSHAD CES GANG DU YANG MA BRIS PAS MNGON SUM LA
RDZUN DU SMRA BA YIN NO ZHES ZER ZHING, DES NA BU STON THAMS
CAD MKHYEN PAS BDE MCHOG GI SKABS SU DE LTAR 'DOD PA LA DGAG
PA MDZAD PA YIN KYANG, DON LA GNAS PA'I SKYON MED

DO; ;SRUNG 'KHOR LUS LA SKYED TSUL NI, ,SNGAR DRANGS PA'I SDOM
PA BSHAD PAR, ,GUR NI RUS PA'I 'PHRENG BA NYID, CES LUS KYI
RUS PA'I 'PHRENG BA 'BREL BA RNAMS NI, RDO RJE'I GUR DU BSHAD
LA, GUR GYI DON NI, RDO RJE'I SA GZHI LA SOGS PA SRUNG 'KHOR

THUN MONG BA SPYI'I MING YIN TE, SLOB DPON AABHYA KA RAS, SA
'OG GI MTHAR THUG PA JI LTAR MNGON PAR 'DOD PA'I RGYAR GCIG TU
SRA ZHING MKHREGS PA 'BAR BA'I RDO RJE'I RANG BZHIN GYIS GZHI
BSKAL PA'I MTHA' ME LTAR 'BAR BA'I 'OD ZER

'BAR BA'I 'PHRENG BAS MTSAMS BCINGS PA DANG, SA 'OG NAS STENG
GI BAR DU SHIN TU MA THOB MA THUG CING MKHRENG PA SRA ZHING
'BAR BA'I RDO RJE'I RVA BA'I STENG DU BAR MTSAMS MED PAR DU MA
BU GCIG TU GYUR CING,

@003B STENG RDO RJE'I MDA'I DRA BA DANG, 'OG RDO RJE'I BLA
BRES BRGYAN PA'I RDO RJE'I GUR 'BAR BA'O, ,ZHES GSAL BAR
GSUNGS PA'I PHYIR RO, ,DES NA LUS KYI SPYI BO'I RUS PA SNA
TSOGS RDO RJE, RKANG MTHIL GYI RUS PA RNAMS RDO RJE'I SA GZHI,
RTZIB RUS RDO RJE'I GUR LA

SOGS PAR LUNG 'DIS BSNYON DU MED PAR GRUB PA YIN NO, ,ZHES
BRIS BA 'DI DAG NI MCHOG TU BZHAD GANG DU 'OS PA'I CAL COL
CHEN PO KHO NA STE, 'DI LTAR KHO BOS NI, BU STON RIN PO CHE'I
GSUNG DE NYID KYI DGONGS PA RDZOGS PAR DRIL NAS BKOD PA YIN

GYI; TSIG RIS TZAM ZHIG BKOD PA MA YIN LA, DE YANG SPYI BOR
SNA TSOGS RDO RJE ZHES SOGS KYIS LUS DKYIL BSTAN GYI, DKYIL
'KHOR DU SGOM TSUL DE NI, KYE RDOR DANG BDE MCHOG DRIL BU LUS
DKYIL GYI SKABS GNYIS KAR KHYAD PAR MED PAR BKOD

PA LA BDE MCHOG GI SKOR GANG NA YANG BSHAD PA MI 'DUG KYANG,
KYEE RDOR SOGS GZHAN GYI SKABS KYI RGYA GZHUNG NA 'DUG PA
GZIGS PA YIN NA NI BDE MCHOG GI SKOR GANG NA YANG 'DUG PA MA
MTHONG YANG KYEE RDOR LTA BU GZHAN, 'DI 'DRA ZHIG GI RGYA
GZHUNG NA 'DUG

PA BDE MCHOG LA SBYAR BAR 'DUG GO ZHES GDON MI ZA BAR GSUNG
BAR 'GYUR BA GOR MA CHAG PA YIN PA LA, DE LTAR MA GSUNGS PAR,
BDE MCHOG GI SKOR GANG NA YANG 'DUG PA MA MTHONG NGO ZHES PA
TZAM ZHIG GSUNGS PA NI RGYA GZUNG GZHAN NAS BSHAD

PA LTA SMOS KYANG CI DGOS SO SNYAM DU MKHAS PA CHEN PO DE NYID
KYI DGONGS PA LA THE TSOM MI ZA BAR KHONG DU CHUD NAS KHO BOS
DE LTAR SMRAS LA, BDAG GI RJE TZONG KHA BA CHEN POS, 'DOD 'JOR
BOD KHA CIG, MIG PANYTZA RE KHA'I RTZIG PA ZHES SOGS 'DOD PA

@004A *, ,LA, MKHAS PA DAG SDOM PA BSHAD PAR, ,GO RIM BZHIN DU
LUS SKYES NAS, ,RDO RJE PHUR BU LHAN CIG SKYES, ,BCINGS PA
THIG SKUD RAB TU LDAN, ,SHIN TU MTSAMS MED BRTAN PAR BCINGS,
,GUR NI RUS PA'I 'PHRENG BA NYID, CES PA

TZAM MA GTOGS PA, GZHAN BDE MCHOG GI SKOR GANG NA'ANG 'DUG PA
MA MTHONG NGO, ZHES GSUNGS PA NI, DE BZHIN DU SNANG STE, BOD
KYI BSHAD PA LA DE 'DRA'I RIGS KYI LUS DKYIL SGOM PA KUN
BRTAGS MANG BAR SNANG NGO, ,ZHES GSUNGS PA'I

DON YANG DE LTAR YIN NO, ,KHYOD KYIS 'DI SKAD DU, BU STON
THAMS CAD MKHYEN PAS BDE MCHOG GI SKABS SU DE LTAR 'DOD PA LA
DGAG PA MDZAD PA YIN KYANG, DON LA GNAS PA'I SKYON MED DE,
ZHES SMRAS NAS, DE'I SGRUB BYED DU SRUNG 'KHOR

LUS LA SKYED TSUL NI, SNGAR DRANGS BA'I SDOM PA BSHAD PAR, GUR
NI RUS PA'I 'PHRENG BA NYID, CES LUS KYI RUS PA'I 'PHRENG BA
'BREL BA RNAMS NI RDO RJE'I GUR DU BSHAD LA, GUR GYI DON NI
RDO RJE'I SA GZHI LA SOGS PA SRUNG 'KHOR THUN MONG BA

SPYI'I MING YIN, ZHES SMRAS PAS NI LUS LA SRUNG 'KHOR SOGS
BSGOM TSUL DE 'DRA BA DAG, SDOM PA BSHAD PA'I TSIG DE TZAM MA
GTOGS PA GZHAN BDE MCHOG GI CHOS SKOR GANG NAS KYANG MA BSHAD
PA'I SKYON MED DE, SRUNG 'KHOR LUS

LA SKYED PA'I TSUL DE 'DRA BA SDOM PA BSHAD PA'I TSIG NGES
BSHAD PA'I PHYIR ZHES SMRAS PAR SONG BA LA BSNYON DU CI ZHIG
YOD, SDOM PA BSHAD PA LAS GZHAN NAS MA BSTAN PA MA YIN TE,
SDOM PA BSHAD PA NAS BSHAD PA'I PHYIR, ZHES PA

@004B LTA BU'I SGRUB BYED NI, THOG MAR SBYOR BA SLOB PA LA
ZHUGS PA'I BYIS PA CHUNG NGU DAG KYANG 'GOD PAR MI BYED NA,
NGO TSA YONGS SU BTANG BA KHYOD KYIS 'DI LTA BU'I SGRUB BYED
'GOD TSUL SU ZHIG GI KHA LAS BTZAL TE RNYED, RDO RJE'I GUR
ZHES PA'I TSIG DE, BSRUNG

'KHOR THUN MONG BA SPYI'I MING DU BTAGS NAS SMRAS PA YOD KYI,
GUR GYI DON SRUNG 'KHOR THUN MONG BA SPYI'I MING GA LA YIN,
MING DANG DON GYI RNAM DBYE TZAM GYI BRDA LA YANG MA BYANG BAR
GYI TSOMS SU SMRA BA NI THUB CHOD DO, ,GUR BSRUNG 'KHOR THUN
MONG

BA'I SPYI MING YIN PA'I SHES BYED DU, SLOB DPON AA DHY'A KA
RAS, SA 'OG GI MTHAR THUG PA JI LTAR MNGON PAR 'DOD PA YI
RGYAR ZHES SOGS DE NYID BSHAD PA DRANGS BA NI GUR ZHES BA
SRUNG 'KHOR THUN MONG BA'I CHA SHAS GCIG GI SGOS MING DU

SBYAR BA'I LUNG DE SPYI MING DU BSHAD PA'I LUNG DU DRANGS PAS,
MKHAS PA'I LUGS CHA GCIG TZAM GYI 'GO MJUG GANG YIN KYANG
RTOGS PA'I NUS PA MED PA GSAL BAR SMRAS TE 'DI LTAR, LUNG DES
NI RDO RJE'I SA GZHI, RDO RJE'I ME RI, RDO RJE'I RVA

BA; RDO RJE'I MNGA'I DRA BA, RDO RJE'I BLA RE RNAMS RANG RANG
GI SGOS MING GIS GSAL BAR RE RE NAS SMOS NAS BSTAN PA DE DAG,
GUR ZHES PA'I MING GZHAN GYIS SKABS DER BSTAN PA LA DGOS PA
CUNG ZAD KYANG MED LA, SKABS DER RDO RJE'I GUR ZHES

PA NI; 'OG NA RDO RJE'I BLA RE YOD CING, STENG NA MDA'I DRA BA
YOD PA'I BAR GYI MCHOD RTEN GYI DBYIBS CAN GYI SGOS MING DU
'CHANG BAR BZHED NAS STENG RDO RJE'I MDO'I DRA BA DANG, 'OG
RDO RJE'I GUR 'BAR BA'O, ,ZHES DMIGS

@005A *, ,THUG NAS GSAL BAR GSUNGS SO, ,DE YANG RNAL 'BYOR
RDZOGS 'PHRENG GI DKYIL 'KHOR RNAMS KYI THOG MAR 'JAM RDOR GYI
SKABS 'DIR SRUNG 'KHOR THUN MONG BA'I CHA RE RE NAS RANG RANG
GI SGOS MING GIS RGYAS

PAR BSHAD NAS, DKYIL 'KHOR 'OG MA RNAMS SU SRUNG 'KHOR THUN
MONG BSGOM PAR STON DGOS PA'I SKABS PHAL CHE BAR, RDO RJE'I
GUR ZHES PA PHYOGS GCIG GI MING GIS SRUNG 'KHOR THUN MONG BA
SPYI LA BTAGS TE TSIG TSOGS

SKYUNG BA'I DGOS PA'I SLAD DU THA SNYAD DE LTAR SBYAR BA YIN
TE, DE NYID LAS JI SKAD DU, YE SHES MKHA' 'GRO MA'I DKYIL
'KHOR NI RDO RJE'I GUR GYI NANG DU SNA TSOGS PAD+MA DANG, SNA
TSOGS RDO RJE'I LTE BAR GNAS PA'I GZHAL YAS KHANG GI DBUS SU,

ZHES DANG, BCU BDUN GYI BDAG NYID KYI DGYES PA RDO RJE'I DKYIL
'KHOR RDO RJE'I GUR GYI NANG DU CHOS 'BYUNG GI DKYIL NA GNAS
PA'I GZHAL YAS KHANG GI DBUS SU, ZHES SOGS MANG DU GSUNGS PA
LTAR RO, ,DE BAS NA KHYOD NYID KYIS RDO RJE

'PHRENG BSKOR GSUM GYI DON LA, SMRA BA JI SNYED BYED PA DE
THAMS CAD NI NGANG TSUL 'DI LTA BU KHO NA'O, ,ZHES BLO DANG
LDAN PA DAG GIS KHONG DU CHUD PAR BYA'O, ,GUR NI RUS PA'I
'PHRENG BA NYID, CES PA'I GUR ZHES PA DE, LUS LA SGOM RGYU'I
SRUNG  

'KHOR THUN MONG BA'I SPYI MING DU BYAS PA NA, LUS LA SRUNG
'KHOR THUN MONG BA BSGOM RGYU THAMS CAD RUS PA'I 'PHRENG BA
NYID LAS SGOM PAR 'DOD DGOS SHING, DES NA LUS KYI SPYI BO'I
RUS PA SNA TSOGS RDO RJE ZHES SOGS KYI DON 'DI NYID

@005B KHAS KYANG BLANG DGOS SO, ,DE LTA NA KHYOD KYI LUS LA
SRUNG 'KHOR BSGOM PA'I TSE, PHAGS PA RDO RJE'I GUR DANG, BA
SBU MDA'I DRA BA SKRA SEN ME RIR BSGOM PAR SMRAS PA DANG, KHAS
BLANGS SHIN TU 'GAL TE, BAGS PA BA SBU SKRA DANG BCAS PA RUS
BA YIN PAR SHES

LDAN SU ZHIG KHAS LEN, GUR NI RUS PA'I 'KHRENG BA NYID, CES
PA'I DON NI KHYOD KYI 'CHAD TSUL DE LTAR NA, TSIG RKANG DE
NYID KYIS LUS LA BSGOM PAR BYA BA'I SRUNG 'KHOR MTHA' YAS
BSTAN PAS, TSIG THA MA DES MA BSTAN PA'I DON GANG YANG,

GO RIM BZHIN DU LUS SKYES NAS ZHES SOGS RKANG BA DANG PO BZHI
LA BSTAN RGYU MED PAR 'GYUR RO, ,YANG 'DI SKAD CES GZHAL YAS
KHANG LUS LA SKYED TSUL YANG, DPAL SAMBHU tA'I BRTAG PA DRUG
PA'I RAB BYED GSUM PAR, LUS NI DKYIL 'KHOR NYAMS

DGA' BAR, ,SGO BZHIR JI SKAD GSUNGS PA'O, ,RANG GI YAN LAG
BRGYAD BYUNG BAS, ,KA BA DE YIS BSKOR NAS GNAS, ,DNGOS PO KUN
GYI MNYAM PA'I PHYIR, ,GRUB BZHI PAR NI RAB TU GRAGS, ,SKU
GSUNGS THUGS KYI NGO BOS NI, ,'KHOR LO GSUM NI GCIG

TU GSUNGS, ,RI NI MGO BO'I ZE'U 'BRU LA, ,JI LTAR RTZOM CHEN
LA SOGS RIM, ,BLA MA'I DUS THABS RIM NYID KYIS, ,DE NI RDZOGS
PAR DKYIL 'KHOR GNAS, ,ZHES GSUNGS LA, DE'I DON NI LUS MI
MNYAM PA MED PA'I GZHAL YAS KHANG GRU BZHI

SOGS DNGOS SU BSHAD PA DANG, DNGOS SU MA BSHAD KYANG DON LA
THOB PA RNAMS, BLA MA BRGYUD PA'I MAN NGAG LAS JI LTAR 'BYUNG
BA BZHIN KHA BSKANGS NAS BSGOM DGOS PAR BSHAD LA, JI LTAR KHA
BSKANG TSUL BLA MA BRGYUD PA'I SO SO'I MIN NGA 
@006A {NGOR LEN} *, ,GIS MI 'DRA BA DU MA YOD KYANG, RJE BTZUN
SA SKYA BA'I BLA MA CHOS KYI SPYAN DANG LDAN PA RNAMS KYI BZHED
PA 'DI SLOB DPON DGRA LAS RNAM RGYAL GYIS KYEE RDO RJE'I GZHUNG
DU BSHAD PA BZHIN BDE MCHOG GI SKABS SU YANG KHA BSKANGS PAS

'GAL BA CI ZHIG YOD CES BRIS SHING, BDE MCHOG LUS DKYIL GYI
SKABS SU RGYUD RDO RJE 'PHRENG BAR BSHAD PAS KHA 'GONGS PA'I
GZHAN LUGS SU SGOM PA BKOD NAS, DE 'GOG PA NA BDE MCHOG GI LUS
DKYIL GYI SKABS SU BSHAD RGYUD RDO RJE

'PHRENG BAS KHA BSKANGS PA YANG MI 'THAD DE BDE MCHOG GI SKABS
SU NI LUS 'DEM GANG GRU BZHI MNYAM PA, GZHAL YAS KHANG GRU BZHI
YIN PAR SNGAR GYI SAMBHUtA'I LUNG GIS SHES SHING, MAN SNYE DANG
DHA RI KA PAS GSUNGS PA LA, RGYUD RDOR 'PHRENG DU

LUS KYI GA-YAS GA-YON DANG MDUN RGYAB BZHI GZHAL YAS KHANG GRU
BZHIR GSUNGS PA'I PHYIR DANG, BDE MCHOG TU 'BYUNG BA BZHI'I
RLUNG SGO BZHIR BSHAD DE, GRUB CHEN DRIL BU ZHABS KYIS, LUS NI
MNYAM PA SGO BZHI RLUNG, ,RGYAN RNAMS RAB MDZES HE RU

KA'I, ,LUS NI DKYIL 'KHOR DU 'DOD DO, ,ZHES GSUNGS LA, RGYUD
RDOR 'PHRENG DU, KHA DANG SNA BUG GA-YAS GA-YON 'OG SGO STE
STENG 'OG GI SGO BZHI, DKYIL 'KHOR GYI SGO BZHIR BSHAD PA'I
PHYIR RO, ,RGYU MTSAN DE RNAMS KYI PHYIR BDE MCHOG GI SKABS

SU RGYUD RDOR 'PHRENG GIS KHA BSKANGS PA MI 'THAD PAR GRUB LA,
MA RGYUD NANG MTHUN PA'I PHYIR, KYE RDOR GYI CHOS SKOR NAS KHA
BSKANGS PA SHIN TU 'THAD PAR GRUB PA YIN NO, ,ZHES BRIS SO, ,DE
LA BRJOD PAR BYA STE, SAM+BHU tA'I LUNG DRANGS MA THAG PA'I SGO
BZHIR RDI

@006B SKAD GSUNGS PA'O, ,ZHES PA DE NYID KYIS, JI SKAD GSUNGS
PA'I SGO BZHI NI, ,SNGAR RAB BYED NYI SHU PAR, ,GTZO BO DAM PA
YA NI SGO, ,STENG DANG 'OG TU RAB TU GRAGS, ,'OG GI SGO NI RNAM
PAR SHES, ,STENG GI SGO NI DBYINGS NYID DE, ZHES GSUNGS PA'I
STENG 'OG GI SGO BZHI

LA MAN NGAG SNYEM LAS BSHAD DE, DE NYID LAS JI SKAD GSUNGS PA
NI, BRJOD PA'I RIM PA LAS MA 'DAS PAR TE, NYI SHU RTZA BZHI PAR
NI LUS DANG NGAG GI SGO DAG DANG, SEMS KYI SGO YANG MCHOG NYID
KYIS NI RNAM PA GNYIS SU BYAS PA, ZHES SGO BZHI RNAMS

GSUNGS SO, ,ZHES BSHAD PAS SO DE BAS NA 'DI LTAR, KHYOD KYIS BDE
DGYES KYI GZHAL YAS KHANG LUS LA SKYED TSUL SAM+BHU tA'I LUNG
DE'I DON DU 'CHAD PA MI 'THAD PAR THAL, KHYOD KYIS GZHAL YAS
KHANG LUS LA SKYED TSUL DE LA SNYING GA NAS RGYU BA'I 'BYUNG

BA BZHI'I RLUNG SGO BZHIR SKYED PA YIN ZHING, SAM+BHU tA'I LUNG
DE'I DON LA STENG 'OG GI SGO BZHI, GZHAL YAS KHANG GI SGO BZHIR
SKYED PA'I PHYIR RO, ,DE LA KHYAB PA MED NA BDE MCHOG GI SKABS
SU LUS 'DOM GANG GRU BZHI MNYAM PA GZHAL YAS KHANG GRU BZHIR
BSGOM

PA YIN ZHING RGYUD RDOR 'PHRENG LAS LUS KYI MDUN RGYAB DANG
GA-YAS GA-YON BZHI, GZHAL YAS KHANG GRU BZHIR BSHAD PA LAS, BDE
MCHOG GI LUS DKYIL GYI SKABS SU RGYUD RDOR 'PHRENG NAS KHA
'GENGS PA MI 'THAD PA'I KHYAB PA YOD PA BUD, SAM+BHU tA'I LUNG

DON BRJOD MA THOG PA DE LTAR YIN PA'I PHYIR, LUNG DE NI KHYED
RANG GI 'DOD PA DE NYID 'GOG BYED DU DRANGS PA YIN PAR ZAD DO,
,GRUB CHEN RDO RJE DRIL BU PAS MDZAD PA'I LUS DKYIL GYI SGRUB
THABS MAR NGOS BSGYUR BA LAS, SBAL TSIGS RI RGYAL DE BZHIN TE, ,

@007A *, ,LUS NI MNYAM PAR SGO BZHI PA, ,RGYAN RNAMS RAB MDZES
HE RU KA'I, ,LUS KYI DKYIL 'KHOR NYID DU 'DOD, CES 'BYUNG ZHING,
'GYUR GZHAN LAS, LUS NI MNYAM PA GRU BZHI PA, ZHES 'BYUNG BA LA,
LUS NI MNYAM PA SGO BZHI RLUNG,

ZHES LUNG GI TSIG SHIN TU NOR BAR DRANGS TE, SGRUB BYED KYIS
'PHONGS PAS, CI BYA GTOL MED DU GYUR PA GSAL BAR MA BYED CIG
,SNYING NAS RGYU BA'I RLUNG BZHI SGO BZHIR SKYED PAR SMRAS PAS
NI, BDE MCHOG GI LUS DKYIL LA SGO BZHI LUS KYI GNAS

GANG DU SKYED PA TZAM YANG MA SHES SO, ,BSHAD RGYUD RDO RJE
'PHRENG BAR, STENG 'OG SGO YI DBYE BA YIS, ,SGO BZHI ZHES NI
BSHAD PA YIN, ZHES PA'I DON KHA SNA BSHAD GCI'I LAM GYI BUG PA
BZHI SGO BZHIR BSHAD PA MA SHES PAR, KHA DANG SNA BUG

GA-YAS GA-YON DANG 'OG SGO BZHI LA SGO BZHIR BSHAD PAR SMRAS
PAS, RGYUD KYI RDO RJE'I TSIG MTHA' DAG PHO TSED 'BA' ZHIG GI
SNYING KHAMS LHUR BLANGS TE 'CHAD PA GSAL BAR BYAS SO, ,BDE
DGYES KYI LUS DKYIL SGOM PA'I LUS RTEN GYI DKYIL

'KHOR DU SGOM TSUL BLA MA'I MAN NGAG GIS KHA 'GENGS PA NA, SLOB
DPON DGRA LAS RNAM RGYAL GYI GZHUNG DU BSHAD PA BZHIN KHA 'GENGS
PA, RJE BTZUN SA SKYA BA GONG MA RNAMS KYI BZHED PA GTAN MIN
PA'I TSUL 'OG TU 'CHAD DO, ,YANG 'DI SKAD CAS,

GAL TE BDE MCHOG GI GZHUNG DU MA BSHAD PA KYEE RDOR NAS KHA
BSKANG DU MI RUNG NGO SNYAM NA, DE LTA NA KHYED RANG GI BDE
MCHOG GI LUS DKYIL GYI SKABS THAMS CAD DU, BSHAD RGYUD RDO RJE
'PHRENG BA NAS BSHAD PA LTAR LUS NI GZHAL YAS KHANG DU GYUR, ,

@007B SANGS RGYAS KUN GYIS YANG DAG BRTEN, ZHES PA NAS, PHUNG PO
LNGA NI YANG DAG LNGA, ,RNAM DAG KHA DOG LNGAR NI DBYE, ,DE DAG
GZHAL YAS KHANG DU SGOMS, ZHES PA'I BAR GYIS CI RIGS PA KHA
BSKANGS LA GSAL GDAB, CES PA YANG MI 'THAD PAR 'GYUR TE, BDE

MCHOG GI GZHUNG DU DNGOS SU MA BSHAD PA GSANG 'DUS KYI BSHAD
RGYUD NAS KHA BSKANGS PA'I PHYIR RO, ,ZHES SUG RIS SU BYAS SO,
,BDAG GI RJE BLA MAS, L'U AI PA'I SGRUB THABS KYI RNAM BSHAD
'DOD 'JOR, DE BAS GZHAL YAS KHANG BSKYED PA LA, RDO RJE 'PHRENG

BAR LUS KYI CHA DU MA ZHIG, GZHAL YAS KHANG GI CHAS SOR SKYED
PAR GSUNGS PA RGYAS PA'I LUGS YIN LA, 'DIR NI DPER NA BH'Um YIG
GCIG BU LAS PHYI'I GZHAL YAS KHANG THAMS CAD SKYED PA BZHIN TU
DRIL BU BAS, LUS NI MNYAM PA GRU BZHI

PA, ,RGYAN RNAMS RAB MDZES HE RU KA'I, ,LUS KYI DKYIL 'KHOR NYID
DU 'DOD, CES LUS 'DOM GANG YAN MAN DANG PHAN TSUN DU MNYAM PA
LAS NGOS BZHI MNYAM PA'I GZHAL YAS KHANG GRU BZHI PA BSKYED PA
DANG, PHA GU DANG DRA PHYED SOGS KYI RGYAN

GYIS RAB TU MDZES PA'I HE RU KA'I RTEN GYI LUS DKYIL BSGOM PAR
BSHAD PA NI BSDUS PA'O, ,ZHES BSHAD RGYUD RDO RJE 'PHRENG BAR
BSHAD PA'I LUS RTEN GYI DKYIL 'KHOR DU SGOM TSUL DANG, BDE MCHOG
LO DRIL GYI LUS RTEN GYI DKYIL 'KHOR DU BSKYED

TSUL MI 'DRA BAR DNGOS SU GSUNGS KYI, BDE MCHOG GI SKABS SU RDO
RJE 'PHRENG BA NAS BSHAD PA DE DAG GIS, CI RIGS PAR KHA BSKANGS
NAS GSAL GDAB, CES PA'I TSIG ZUR TZAM YANG GANG DU'ANG MA GSUNGS
NA MNGON SUM LA BSNYON

@008A *, ,PA'I RDZUN GYI TSIG 'DI 'DRA BA DAG RANG DBANG CUNG
ZAD YOD PA SU YANG SMRA BAR MI BYED MOD, KHYOD NI DUR KHROD DU
BRGYAL BA'I WA SKYES LTAR SU ZHIG GIS RANG DBANG MED PAR BYAS PA
SMOS SHIG ,DE'I 'OG TU BRTEN PA LUS

DKYIL LA RTZOD PA SPANG BAR RLOMS NAS PHYI DKYIL DANG LUS DKYIL
LHA GRANGS MA MTHUN PA'I RTZOD PA SPONG BA, PHYI NANG THUN MONG
BA'I LHA MED PA'I RTZOD PA SPANG BA, LUS DKYIL DANG LUS LA LHA
'GOD PA'I KHYAD PAR MA PHYED PA'I RTZOD PA SPANGS PA GSUM BYAS

NAS, PHYI'I DKYIL 'KHOR LA LHA DGU LAS MED PA LA, LUS DKYIL GYI
LHA BRGYA LNGA BCU RTZA BDUN LA SOGS PA BKOD CING, ZHES KHO BOS
BRIS PA 'GOG PA'I SLAD DU DKA' BA LHUR BLANGS PA'I BAB COL MANG
DU SMRAS PAS NI, DGAG SGRUB KYIS BRDA BTAGS

PA TZAM LA BLO KHA PHYOGS PA YAN CHED THAMS CAD MCHOG TU NGO TSA
BAR BYED PA'I TSE DE SNGON MED PA STE, 'DI LTAR PHYI'I DKYIL
'KHOR LA LHA DGU LAS MED PA LA ZHES PA NAS BOD KYI LUS DKYIL
SGRUB TSUL RNAMS LA SNANG STE, ZHES BYA BA'I BAR 'DI

NYID KYEE RDO RJE'I LUS DKYIL MI 'THAD PA'I SGRUB BYED KYI RTAGS
SBYOR BKOD PA DANG, 'THAD PA 'GOG PA'I THAL SBYOR BKOD PA GANG
YANG MIN GYI, LUS DKYIL DANG, LUS LA LHA 'GOD PA TZAM GYI KHYAD
PAR YANG MA PHYED PAR LUS DKYIL SGOM TSUL MCHOG

TU SMRA BA DAG MI 'THAD CES PA'I DAM BCA' TZAM ZHIG SMRAS NAS,
MI 'THAD PA'I SGRUB BYED 'THAD PA 'GOG PA'I DGAG SGRUB 'DIR MA
SPROS SO, ,ZHES BYA BA'I DON YIN MOD KYI DE LTA NA YANG TSIG 'DI
DAG KHO BOS KHYOD KYIS LUS DKYIL SGOM TSUL DE

@008B 'THAD PA 'GOG PA'I SBYOR BA BKOD PA YIN NO ZHES, NAN GYIS
KHYOD 'DI 'DOD CES PA, GSAL BAR DBANG PHYUG SPYOD PA YIN ZHES
BYA BA'I NGANG TSUL LHUR LEN PA KHYOD LA, KHO BOS SBYOR BA BKOD
PAR KHAS BLANGS LA SMRA BAR BYA YIS, RTAGS GSAL DANG

KHYAB PA'I RNAM DBYE TZAM YANG MI SHES SHING, MA BSLABS BAR DGAG
SGRUB LA ZHUGS NAS RNAG NYID 'CHOD BA, KHYO NI DMUS LONG GZUGS
LA BLTA BA DANG MTSUNGS MOD KYANG, DGAG SGRUB BGYI BAR CUNG ZAD
BLO KHA PHYOGS PA'I GZHON NU LAS DANG PO PA

YAN CHAD THAMS CAD KYIS KHO BO'I TSIG 'DI LA BRTAG PAR BYOS
SHIG, KHO BOS SNGAR YI GER BKOD PA 'DI THAL SBYOR DU BYED NA NI,
'DI LTAR 'GYUR TE, KHYED KYIS MAN NGAG MCHOG TU MING BTAGS PA'I
LUS DKYIL SGRUB TSUL 'DI MUN SPRUL YIN PAR

THAL; PHYI'I DKYIL 'KHOR LA LHA DGU LAS MED PA LA, LUS LA LHA
BRGYA LNGA BCU RTZA BDUN LA SOGS PA BKOD CING, LUS DKYIL GYI
LHA'I NANG NA PHYI DKYIL LA BKOD PA DANG THUN MONG BA'I LHA GCIG
KYANG MED PA SOGS KYI TSUL 'DI RGYUD RGYA GZHUNG GANG NAS KYANG

MA BSHAD CING, DON THOB LA MED KYANG LUS DKYIL DANG LUS LA LHA
BKOD PA'I KHYAD PAR TZAM YANG MA PHYED PA'I BLOS BTAGS YIN PA'I
PHYIR, ZHES BYA BAR 'GYUR BA YIN NO, ,DE'I TSE LUS DKYIL SGRUB
TSUL DE MI 'THAD PAR THAL, PHYI'I DKYIL 'KHOR LA LHA

DGU LAS MED PA LA, LUS DKYIL LA LHA BRGYA LNGA BCU RTZA BDUN LA
SOGS PA BKOD PA'I PHYIR, ZHES SMRAS PAR 'GRO DGOS PA AE YIN, DER
'GRO MI DGOS NA KHYOD KYIS PHYI DKYIL GYI LHA GRANGS LAS NANG
LUS KYI MANG BA MI RUNG NA, ZHES SMRAS NAS DE LA

@009A *, ,DGAG PA MANG DU SMRAS PA 'DI DAG THAMS CAD SU ZHIG GI
KHAS LEN 'GOG PA SMROS SHIG ,KHAS LEN MKHAN MED PA 'BA' ZHIG
BKAG NAS NAM MKHA' LDANG BA'I DKA' THUB LA GNAS SAM CI, DER 'GRO
DGOS NA NI, DNGOS PO'I

BYE BRAG YIN PAR THAL, DNGOS PO YIN, DNGOS PO DANG BDAG GCIG TU
'BREL, KHYOD MA YIN ZHING DNGOS PO YIN PA DU MA GRUB PA'I PHYIR,
ZHES BKOD PA NA, DNGOS PO'I BYE BRAG YIN PAR THAL, DNGOS PO YIN
PA'I PHYIR, ZHES PA'I KHYAB PA KHAS

BLANGS PAR 'GRO DGOS SO ZHES ZER BA DANG KHYAD PAR CI ZHIG YOD,
AE MA 'DI LTA BU YANG DGAG SGRUB KYI YI GE 'GOD PA LA ZHUGS SO,
,GZHAN YANG PHYI'I DKYIL 'KHOR LA LHA DGU LAS MED PA LA, LUS LA
LHA BRGYA LNGA BCU RTZA BDUN LA SOGS PA BKOD

CING LUS DKYIL GYI LHA'I NANG NA PHYI DKYIL LA BKOD PA DANG THUN
MONG BA'I LHA GCIG KYANG MED PA SOGS RGYUD RGYA GZHUNG TSAD LDAN
GANG NAS KYANG MA BSHAD CING, ZHES SMRAS PA NA, PHYI'I DKYIL
'KHOR LA LHA DGU LAS MED PA LA, LUS LA LHA BRGYA LNGA BCU RTZA
BDUN

LA SOGS PA BKOD PA RGYUD RGYA GZHUNG TSAD LDAN GANG NAS KYANG
MA
BSHAD PA'I PHYIR ZHES KHAS BLANGS DGOS PA AE YIN, MI DGOS NA
PHYI DANG LUS DKYIL GYI LHA GRANGS MI MTHUN PA RGYUD RGYA GZHUNG
NAS MA BSHAD PA KHO BOS GANG DU KHAS BLANGS PA SMROS SHIG,

DE LTAR DGOS NA, DMAR 'BAR BA'I ME YIN ZHING TSA BA'I REG BYAS
STONG PA GZHI MA GRUB PAR KHAS BLANGS NA, DMAR 'BAR BA'I ME YIN
PA GZHI MA GRUB PAR KHAS BLANGS DGOS PAR THAL LO, ,DER MA ZAD
PHYI NANG GI DKYIL 'KHOR GYI LHA GRANGS MI MTHUN

@009B PA'I LUS DKYIL GYI RNAM GZHAG BYAS PA ZHIG MI 'THAD PAR
SMRAS NA PHYI NANG GI LHA GRANGS MI MTHUN PA THAMS CAD MI 'THAD
PAR SMRA AE DGOS, MI DGOS NA KHO BOS PHYI DKYIL LA LHA DGU LAS
MED PA LA LUS LA LHA BRGYA LNGA BCU RTZA BDUN LA SOGS PA BKOD
PA'I

KYEE RDOR GYI LUS DKYIL RGYA GZHUNG TSAD LDAN GANG NAS KYANG MA
BSHAD, CES SMRAS PA'I DBANG DU BYAS KYANG DE TZAM GYIS SPYIR
PHYI NANG GI LHA GRANGS MI MTHUN PA MI 'THAD PAR KHAS BLANGS
PA'I RGYU MTSAN GANG YIN, DE YANG KHO BOS KHAS MA BLANGS NA
KHYOD KYIS BDE MCHOG

LA PHYI NANG GI LHA GRANGS MI MTHUN PA YOD PA SOGS DU MA ZHIG
KHO BO CAG LA GNOD BYED DU BKOD PA THAMS CAD 'BREL MED KYI BLA
BRDOL 'BA' ZHIG TU GYUR BA GSAL BAR BYAS SO, ,DE BAS NA PHYI
DKYIL DANG LUS DKYIL GYI LHA GRANGS MI MTHUN PA'I RNAM GZHAG
RGYA

GZHUNG TSAD LDAN GANG NAS KYANG MA BSHAD PAR KHO BO CAG GIS
SKABS GANG DU YANG, DNGOS SHUGS GANG LA YANG KHAS MA BLANGS
SHING, BDE MCHOG DRIL BU BA'I LUS DKYIL SGOM PA'I TSE PHYI DKYIL
LA BKOD PA HE RU KA YAB YUM LAS MED KYANG LUS LA BKOD

PA'I LHA DRUG CU RTZA GNYIS YOD PA NI, KHO BO CAG GI 'DOD PA
GTING TSUGS PA YIN PAS DKYIL 'KHOR GANG LA YANG PHYI NANG GI LHA
GRANGS MTHUN DGOS PA RMI LAM DU YANG KHAS MI LEN NO, ,DE'I PHYIR
PHYI NANG GI LHA GRANGS MI MTHUN PA YOD PAR D'A RI KA PA SOGS DU

MA'I LUNG GIS SGRUB PA'I NGAL BA BYAS PA THAMS CAD NI DON MED
PAR DUB BA LHUR LEN PA 'BA' ZHIG TU ZAD DO, ,YANG 'DI SKAD CES
SLOB DPON AA BHYAS KYEE RDOR LHA DGU, BDAG MED LHA MO BCO LNGA,
YE SHES MKHA' 'GRO LHA BCU GSUM, SANGS RGYAS MNYAM SBYOR

@010A *, ,LHA NYI SHU RTZA BZHI, RDO RJE BDUD RTZI LHA DGU RNAMS
LA, NANG DKYIL LA LHA NYI SHU RTZA BZHI DANG RTZA DGU BKOD PA
RNAMS KYANG MI 'THAD PAR 'GYUR TE, PHYI NANG GI LHA GRANGS MA
MTHUN PA'I PHYIR RO, ,RTAGS GRUB STE, MAN SNYE NYER GNYIS PAR

'DIR MA LA YA LA SOGS PA'I GNAS BRGYAD RNAMS NI THUGS KYI 'KHOR
LO'O, ,K'A MA RU BA LA SOGS PA BRGYAD RNAMS GSUNG GI 'KHOR LO'O,
,YI DVAGS GNAS LA SOGS PA BRGYAD RNAMS SKU'I 'KHOR LO'O, ,'KHOR
LO 'DI RNAMS SU GANG RDO RJE SEMS

DPA'I DKYIL 'KHOR DU RDO RJE DRAG MO LA SOGS PA'I LHA MO RNAMS
DANG, GANG YANG RIG PA'I RGYAL PO'I DKYIL 'KHOR DU RAB GTUM MA
LA SOGS PA RNAMS DANG, GANG YANG KYEE RDO RJE'I DKYIL 'KHOR
DANG, BDAG MED MA'I DKYIL 'KHOR DU GOO R'I LA

SOGS PA RNAMS DANG, YE SHES MKHA' 'GRO'I DKYIL 'KHOR DU SENG GE
MA LA SOGS PA RNAMS DANG, GANG YANG SANGS RGYAS THAMS CAD MNYAM
PAR SBYOR BA'I MKHA' 'GRO MA DRA BA SDOM PAR SDOM PA MO DANG, KI
LI KI LI MA LA SOGS PA RNAMS

DANG; GANG YANG RDO RJE BDUD RTZI'I ZLA BA'I RI MO LA SOGS PA
RNAMS TE, DE RNAMS THAMS CAD NYI SHU RTZA BZHI'I RANG BZHIN DU
GNAS PA RNAMS SO, ,GANG SPYAN MA LA SOGS PA RNAMS DANG, MKHA'
'GRO MA

LA SOGS PA RNAMS DANG, RDO RJE MKHA' 'GRO MA LA SOGS PA RNAMS
TE, DE RNAMS NI SUM SKOR MA LA SOGS PA RTZA BZHI'I RANG BZHIN
NO, ,RKYANG MA DANG, RO MA DANG, KUN DAR MA RNAMS NI RDO RJE
BSNYEMS MA DANG, PHAG MO DANG, BDAG

@010B MED MA DANG, YE SHES MKHA' 'GRO MA'I RANG BZHIN RNAMS SO,
,YANG NA 'DIS CI STE GDUL BYA'I BSAM PA'I DBANG LAS LHA MO'I
KHYAD PAR RNAM PAR BZHAG PA LAS GANG CI YANG RUNG BA RNAL 'BYOR
DANG RNAL 'BYOR MA'I RGYUD RNAMS SU, RDO RJE LHA MO GSUNGS

PA DPAG TU MED PA DE RNAMS THAMS CAD KYANG SO SOR 'KHOR DANG
BCAS PA'I RTZA GNYIS KYI RANG BZHIN RNAMS SU SHES PAR BYA'O,
,ZHES BSHAD PA'I RI MO ZHES BRIS PA'I YI GE'I RI MOS RANG GI
NANG GI RI MO MA SBAS PA NYID DU GSAL BAR BYAS SO, ,

'DI LA NI SHIN TU RMONGS PA'I BYED POS SPRUL PA'I NOR BA'I RNAM
'GYUR CHES CHE BA DU MA ZHIG TSOGS PA STE, 'DI LTAR MAN SNYE'I
TSIG JI SKAD DRANGS PA 'DIS NI KYEE RDO RJE LA SOGS PA'I DKYIL
'KHOR GYI LHA'I NANG DU BSHAD PA'I LHA MO DE DAG NANG DU SBYAR

BA'I NGES DON GYI BSHAD PA BYAS PA NA, RTZA DE DANG DE'I RANG
BZHIN YIN PAR BSHAD PA TZAM YIN GYI RTZA DE DAG YONGS SU GYUR PA
LAS LHA MO DE DANG DER SGOM PA DANG, RTZA DE DANG DE'I GNAS SU
LHA MO DE DANG DER SKU MDOG THA DAD PA ZHAL PHYAG GI RNAM PA CAN
SGOM

PAR STON PA'I TSIG ZUR TZAM YANG MED CING, 'DI NI RDZOGS RIM LA
SBYAR BA'I NGES DON STON PA'I TSIG YIN GYI, BSKYED RIM GYI CHA
GANG YANG STON PA MIN PAS, SAM+BHU tA'I GZHUNG RTZA BA DANG, MAN
SNYE GNYIS KA'I BRJOD BYA GANG STON PA'I PHYOGS TZAM YANG MA

RIG PAR 'GRON PO MYA NGAM GYI THANG DU SLEB PA LTAR GYUR TO, ,DE
LA RAB BYED 'DAR NI GTZO BOR RDZOGS RIM GYI YAN LAG GTAN LA
'BEBS PA YIN ZHING, DE YANG SKU GSUNG THUGS KYI DBYE BA YIS,
,NYI SHU RTZA BZHI NYE BAR BRJOD, CES SOGS KYIS@011A {NGOR LAN} *, ,LUS
KYI RTZA'I GTZO MO RNAMS NGOS BZUNG NAS
DE DAG GNAS DANG NYE BA'I GNAS LA SOGS PAR JI LTAR 'JOG TSUL
DANG, RTZA GANG NAS KHAMS GANG 'BAB PA SOGS RGYAS PAR GSUNGS PA
RNAMS BSHAD ZIN PA'I MJUG TU MAN

NGAG SNYE MAS RTZA DE DAG RNAL 'BYOR MA'I RANG BZHIN DU BSHAD
PA'I SGO NAS RNAL 'BYOR MA'I RGYUD DU RTZA 'DI DAG LA MKHA' 'GRO
MA'I TSOGS DANG, MKHA' 'GRO MA'I DRA BAR GSUNGS PA DAG GI DON
'CHAD PA YIN LA, DE YANG KYEE RDO RJE, BDE MCHOG, RDOR

SEMS, RIG PA'I RGYAL PO, YE SHES MKHA' 'GRO MA, SANGS RGYAS
MNYAM SBYOR, RDO RJE BDUD RTZI LA SOGS PA BLA MED KYI DKYIL
'KHOR RNAMS SU BSHAD PA'I RNAL 'BYOR MA LHA MO'I TSOGS THAMS CAD
NI NGES DON RDZOGS RIM GYI DKYIL 'KHOR 'CHAD

PA'I CHED DU, NANG BSHAD BYAS PA NA LUS KYI RTZA DE DAG LA BSHAD
NAS, RTZA DE RNAMS LHA MO DE DAG GI RANG BZHIN DU BSHAD CING,
DE'I TSE DRA BA'AM TSOGS PA NI 'DUS PA'I DON TE GANG DANG 'DUS
NA BYANG SEMS DKAR PO ZHU NAS RTZA DE DAG GI NANG NAS

'BAB PA'I TSUL GYIS BYANG SEMS KUN DE LTA BU DANG 'DUS PA YIN LA
SHES RAB MA'I RANG BZHIN DU BZHAG PA'I RTZA RNAMS DANG THABS KUN
DE LTA BU 'DUS PA'I DON TO, ,DE LTAR SHES RAB RNAL 'BYOR MA'I
RANG BZHIN DU BSHAD PA'I RTZA RNAMS DANG

THABS KUN DA LTA BU'I BYANG CHUB KYI SEMS ZHU BA 'DUS PA LAS
SKYES PA'I BDE BA CHEN PO LHAN CIG SKYES PA'I YE SHES STONG PA
NYID DANG SNYING RJE DBYER MED PA'I DON DAM PA'I BYANG CHUB KYI
SEMS NI SA BON DANG PHYAG MTSAN SOGS LAS BSKYED

@011B PA'I BSKYED RIM PA'I DKYIL 'KHOR MIN GYI NGES DON RDZOGS
RIM PA'I DKYIL 'KHOR YIN PAR MAN NGAG SNYE MA'I GZHUNG 'DI DAG
GIS 'CHAD PA YIN NO, ,DE'I PHYIR KHYED KYIS DRANGS PA'I MAN
SNYE'I TSIG DE'I MJUG TU RTZA BDUD BRAL MA NAS GZHI DUS LA BYANG

CHUB KYI SEMS MI 'BAB PAS RNAL 'BYOR MA DANG MA SBYOR LA, BRTAG
GNYIS LAS 'BAD PAS KUN GYIS LHAG MA SPANGS ZHES GSUNGS PA'I DON
DU BSHAD ZIN MA THAG KHO BOS JI SKAD BRJOD MA THAG PA'I NGES DON
RDZOGS RIM GYI RNAM GZHAG DE NYID

RTZA RNAMS RNAL 'BYOR MA RNAMS KYI RANG BZHIN DU STON PA NI
SANBHU tA'I RGYUD TSIG GONG DU 'BYUNG BA RNAMS KYIS GSUNGS PAR
STON PA NI MAN SNYE LAS 'DI YANG DON DAM PAR SA BON LA SOGS PA
LAS BSKYED PA LTE BA KHO NAR STONG PA NYID DANG SNYING RJE

DBYER MED PA'I BYANG CHUB KYI NGO BO NI RDZOGS PA'I DKYIL 'KHOR
DU GSUNGS SO, ,ZHES GSAL BAR GSUNGS SO, ,RGYU MTSAN DE NYID KYI
PHYIR GONG DU SMOS PA'I DKYIL 'KHOR DE DAG GI LHA'I NANG NA LHA
PHO'I RNAM PA YOD PA GANG YANG RTZA'I RANG BZHIN DU MA

BSHAD PAR LHA MO RNAMS 'BA' ZHIG DANG SBYAR BA YIN GYI, DE LTA
MIN PAR DKYIL 'KHOR DE DAG GIS LUS DKYIL STEN PA YIN NA DKYIL
'KHOR MANG PO DE DAG THAMS CAD KYI LUS DKYIL LA LHA PHO GCIG
KYANG MI 'BYUNG BA'I RGYU MTSAN SMRA DGOS

FSHING SANGS RGYAS MNYAM SBYOR DANG RDO RJE BDUD RTZI LA SOGS
PA'I LUS DKYIL GYI DKYIL 'KHOR GYI GTZO BO GANG YIN KYANG SMRA
DGOS SO, ,GZHAN YANG MAN SNYE'I TSIG KHYED KYIS DRANGS BA DE DAG
GIS LUS KYI RTZA RNAL 'BYOR MA DE DANG DER BSGOM PA'I

@012A *, ,LUS DKYIL SGOM PAR BSHAD PAR KHYED KYIS SMRAS PA DE
LTAR NA MAN SNYE'I TSIG DRANGS PA DE NYID LAS GDUL BYA'I BSAM
PA'I DBANG LAS LHA MO'I KHYAD PAR RNAM PAR BZHAG PA LAS GANG CI
YANG RUNG RNAL 'BYOR DANG RNAL 'BYOR

MA'I RGYUD RNAMS SU RDO RJE LHA MO GSUNGS PA DPAG TU MED PA DE
RNAMS THAMS CAD KYANG SO SOR 'KHOR DANG BCAS PA'I SUM CU RTZA
GNYIS KYI RANG BZHIN RNAMS SU SHES PAR BYA'O, ,ZHES PA 'DIS RTZA
SO GNYIS 'KHOR BCAS LA PHA RGYUD MA RGYUD

NAS LHA MO DPAG TU MED PA GSUNGS PA THAMS CAD SGOM PA'I LUS
DKYIL DPAG TU MED PA BSTAN PAR 'GYUR BAS HA CANG THAL BA'I GTAM
MO, ,GZHAN YANG 'DI DAG GIS LHA MO DE RNAMS RTZA'I RANG BZHIN DU
BSTAN PA TZAM LA LUS DKYIL

BSTAN PAR 'KHRUL PA BSKYED PA 'DI NYID LAS NI LUS DKYIL SGOM
LUGS KYI RNAM GZHAG MA CHAGS PA CHES GSAL BAR BYAS SO, ,DE BZHIN
DU BDE MCHOG SDOM 'BYUNG GI SGRUB THABS MI 'THAD PA'I GNOD PA
BSTAN PA YANG KHAS BLANGS MED PA'I THAL BA

'PHEN PA STE DKYIL 'KHOR GANG GI DBANG DU BYAS KYANG PHYI NANG
GI LHA GRANGS MTHUN DGOS PA KHO BOS GANG DU YANG KHAS MA BLANGS
PA'I PHYIR RO, ,YANG 'DI SKAD CES PHYI DKYIL LA LHA DGU LAS MED
PA LA, NANG DKYIL LA LHA BRGYA LNGA BCU RTZA BDUN LA SOGS

PA BKOD PA MI 'THAD NA, BYANG CHUB SEMS DPA' RDO RJE SNYING POS
BSHAD PA'I KYEE RDOR GYI SGRUB THABS KYANG MI 'THAD PAR 'GYUR
TE, PHYI DKYIL LA LHA DGU LAS MED PA LA, NANG DKYIL LA LHA BRGYA
LNGA BCU RTZA DRUG SOGS BKOD PA'I PHYIR RTAGS GRUB STE, RDO RJE

@012B SNYING 'GREL DU, PHYI DKYIL HE RU KA BZHI GANG GTZO BOR
BSGOMS KYANG, 'KHOR GOO RA'I LA SOGS PA BRGYAD KYIS BSKOR BA'I
LHA DGU LAS MED PA LA, NANG LUS DKYIL DU, DE STENG GNAS PA'I
DPA' MO NI, ,MKHA' 'GRO MA YI 'KHOR LO'I GTZO, ,RTZA NI RNAM

PA BZHI RNAMS KYIS, ,SPYI BOR 'KHOR LO BRJOD PAR BYA, ,DPRAL BAR
BCU DRUG RNAMS KYIS TE, ,MGRIN PAR SUM CU GNYIS RNAMS KYIS,
,SNYING GAR 'KHOR LO BRGYAD RNAMS KYIS, ,DRUG CU RTZA BZHI RNAMS
NYID KYIS, ,LTE BA'I 'KHOR LO YANG DAG

BSHAD, ,GSANG BAR SUM CU GNYIS RNAMS KYIS, ,RTZA RNAMS 'KHOR
LO'I RTZIBS BSHAD PA'AM, ,YANG NA PADMA'I 'DAB MA RNAMS, ,RNAL
'BYOR MA RNAMS NGES BSTEN PA, BYA BA RNAM PA DU MA BYED, CES LUS
KYI SPYI GTZUG TU RTZA 'DAB BZHI, DPRAL BAR BCU

DRUG ,MGRIN PAR SO GNYIS, SNYING GAR BRGYAD, LTE BAR RE BZHI,
GSANG GNAS SU SO GNYIS RNAMS BSGOMS NAS, DE DAG 'KHOR LO'I
RTZIBS SAM, PADMA'I 'DAB MAR BSGOMS PA'I STENG DU, LHA MO RNAMS
BSGOM PAR BSHAD PA DANG,

'KHOR LO DRUG LA LHA MA RNAMS, ,LNGA BCU RTZA DRUG LHAG PA'I
BRGYA'O, ,ZHES RTZA 'DAB KYI LHA MO'I GRANGS DANG, MKHA' 'GRO MA
RNAMS KHAMS LNGA RNAMS, ,'DI RNAMS 'KHOR LO LNGA LA GNAS, ,DRUG
PA GSANG BAR BDAG PO CHE, ,MKHA' 'GRO SUM CU

RTZA GNYIS DANG, ,LHAN CIG KHAMS GSUM DBANG PHYUG GO ,ZHES 'KHOR
LO'I LHA RNAMS RANG RANG GI DE BZHIN GSHEGS PA'I YUM GYI RNAM
PAR BSGOM PA DANG, DPRAL BAR ZLA BA'I DKYIL 'KHOR NI, ,YANG DAG
RDZOGS LA SKU GNAS SO, ,MGRIN

@013A *, ,PA'I PHYOGS SU GSUNG RDO RJE, NYI MA'I DKYIL 'KHOR
GANG BA LA'O, ,SGRA GCAN DKYIL 'KHOR DBUS GNAS PAR, ,LUS CAN KUN
GYI RNAM SHES SO, ,SGRA CAN MJUG MA SA LA NI, ,RIN CHEN LEGS
GNAS THE TSOM MED, ,DON YONG DUS

ME DKYIL 'KHOR LA, ,SNA TSOGS RDO RJE STENG NA GNAS, ,'KHOR LO
PADMA RDO RJE DANG, ,RIN CHEN RAL GRI LNGA PA STE, ,SKYES BU RDO
RJE NOR BU DANG, ,SANGS RGYAS DBU LA DRUG PAR BSHAD, ,DE LTAR
SANGS RGYAS THAMS CAD KYI, ,RIGS DRUG 'DI RNAMS STOBS

CHEN YIN, ZHES 'KHOR LO DRUG GI DBUS SU DE BZHIN GSHEGS PA DRUG
PO SGOM TSUL DANG, MIG GNYIS DE BZHIN RNA BA DAG, CES SOGS KYIS
NANG GI SKYE MCHED LHA MO BCU GNYIS BSGOM TSUL DANG, SA YIS DRI
NI BSKYOD BYAS TE, ZHES PA NAS YID KYI DBANG

PO DE NYID LA'O, ,ZHES PA'I BAR GYIS KHAMS RNAMS RDO RJE MAR
BSGOM TSUL DANG GSHIN RJE MTHAR BYED RUS PAS BSKYED CES PA NAS,
'OG GI SGRA LAS GNOD MDZES RGYAL PO ZHES PA'I BAR GYIS, KHRO BO
BCU LUS LA SKYED TSUL SHIN TU GSAL BAR GSUNGS

PA'I PHYIR RO, ,ZHES SMRAS SO, ,'DI LTAR SMRAS PA DAG GIS NI
BRTAG GNYIS KYI RGYUD LA LAS DANG PO BA'I BLO'I TSOGS KYI BRDA
TZAM YANG MA CHAGS PA GSAL BAR BYAS SHING, KHUNGS DRANGS PA DE
DAG GANG GI TSIG YIN PA TZAM YANG MNGON SUM LA 'KHRUL LA, DUS

'KHOR GYI LUGS KYI PHYI NANG GZHAN GSUM SBYOR TSUL BSHAD PA KYEE
RDOR GYI LUS DKYIL DU NOR SHING, KYEE RDOR DANG DUS 'KHOR GYI
LHA NOR BAS SHIN TU BLUN PA GSAL BAR BYAS SO, ,JI LTAR ZHE NA,
BRTAG GNYIS KYI LE'U DANG PO RIGS KYI LE'UR RDZOGS

@013B RIM PA'I GTUM MO'I RNAL 'BYOR GSUNGS PA'I SHO LO KA GCIG
GI DON RGYAS PAR 'CHAD PA LA, RTZA RGYUD RGYAS PA'I LUNG RDO RJE
SNYING 'GREL DU DRANGS PA YIN TE, JI SKAD DANG NI, GTUM MO ZHES
PA LA SOGS PAS GTUM MO'I RNAL 'BYOR BRJOD PAR BYA'O, ,GTUM MO
LTE

BAR 'BAR BA YIS, ,DE BZHIN GSHEGS PA LNGA BSREGS SHING, ,SPYAN
LA SOGS PA RNAMS BSREGS TE, ,BSREGS NAS RI BONG CAN HAm 'DZAG
,CES PA MDOR BSTAN PA'I TSIG STE, MDOR BSTAN PA 'DI'I RGYAS PAR
BSHAD PA'I TSIG NI, RTZA BA'I RGYUD LA

'JUG PAR BYA STE, DER BCOM LDAN 'DAS KYIS BKA' STZAL PA, GSANG
BA LAS KYANG CHES GSANG BA, RDO RJE SNYING PO NGAS BSHAD NYON,
,CES PA NAS, DE LTA BU SOGS RGYUD RNAMS NI, ,LUS NGAG SEMS RNAMS
'GOG PA LAS, ,DE DAG SA LAS BYIS RNAMS LA, ,RGYAL

BA'I DBANG POS BSTAN PA YIN, ZHES PA'I RGYUN GCIG LA BAR MA CHAD
DU SGREL BA DER DRANGS PA'I NANG NAS TSIGS SU BCAD PA 'GA' ZHIG
GI BAR SKABS PAR SKABS NAS KHOL DU PHYUNG STE KHYOD KYIS 'DIR
DRANGS 'DUG LA RDO RJE SNYING 'GREL DU NI, BRTAG GNYIS

KYI SHO LO KA GCIG PUS MDOR BSTAN PA'I GTUM MO'I RNAL 'BYOR GYI
DON, RTZA RGYUD KYI TSIG 'DI DAG GIS RGYAS PAR 'CHAD PAR BYED
CING, KHYOD KYIS 'DI DAG KYEE RDOR GYI LUS DKYIL STON PAR BYAS
PAS, RDZOGS RIM GTUM MO'I RNAL 'BYOR 'CHAD

PA'I GZHUNG BSKYED RIM GYI LUS DKYIL STON PAR NOR BAS, MGO BO'I
COD PAN DANG, MDOMS DKRIS NOR PA KHYOD KYIS RGYUD DON 'CHAD PA'I
THUB CHAD LHUR BLANGS PA NI, RGYAL BA'I BSTAN PA LA THAN SKYAL
BA'I SLAD DU 'ONGS SO, ,SHO LO KA GCIG

@014A *, ,MDOR BSTAN PA'I DON RGYAS PAR 'CHAD PA DANG, MDOR
BSTAN DE NYID BRJOD BYA MTHUN DGOS PAS RGYAS BSHAD DE'I DON LUS
DKYIL LA 'CHAD NA, MDOR BSTAN DE'I DON YANG DE LA 'CHAD DGOS
SHING, DE'I PHYIR BRTAG GNYIS

KYI SHO LO KA GCIG PU DE KHYOD KYI LTAR NA KYE RDOR GYI BSKYED
RIM GYI LUS DKYIL STON PA'I GZHUNG DU 'DOD DGOS LA, LTE BAR GTUM
MO 'BAR BA YIS, ZHES SOGS KYI SHO LO KA 'DI BRTAG GNYIS THOG MAR
SLOB PA LA ZHUGS PA'I LAS DANG PO PA DAG KYANG

BSKYED RIM GYI LUS DKYIL STON BYED YIN PAR DOGS PA MED NA KHYOD
LA GNAS MA YIN PA 'DI 'BYUNG PO SU ZHIG GIS SNYING LA BYIN PA
SMROS SHIG ,DE BZHIN DU RDO RJE SNYING 'GREL DU RTZA RGYUD RGYAS
PA'I LUNG DRANGS PA RDO RJE SNYING 'GREL GYI TSIG TU 'KHRUL NAS
DRANGS PAS

BLUN PO'I RANG RTAGS BSTAN LA, RTZA RGYUD RGYAS PA'I LUNG DRANGS
PA 'DI DAG GIS GTUM MO'I RNAL 'BYOR GYIS GANG LA GNAD DU BSNUN
PA'I RTZA'I 'KHOR LO RNAMS DANG, DE LA GTUM MO'I RNAL 'BYOR GYIS
GNAD DU BSNUN PAS, YE SHES SKYE BA'I TSUL DANG

PHYI ROL GYI LHA MO RNAMS DANG SNYOMS PAR ZHUGS PAS BDE CHEN
BSKYED PA LTAR DU NANG GI RTZA LA GNAD DU BSNUN PAS KYANG KHAMS
ZHU BA'I BDE CHEN 'DREN PA'I SGO NAS RTZA RNAMS KYIS LHA MO'I
BYA BA BYED NUS PA RTOGS PA'I CHED DU, RTZA RNAMS LHA MO'I NGO
BOR

BSTAN PA RGYAS PAR GSUNGS PA YIN ZHING, RTZA RNAMS 'KHOR LO'I
RTZIBS BSHAD PA'AM, ZHES PA YANG 'KHOR LO DRUG GI RTZIBS ZHES
BSHAD PA NI RTZA 'DAB RNAMS YIN PA DANG, GSANG GNAS KYI PADMA'I
'DAB MA, LTE BA DANG, SNYING GA'I PADMA'I 'DAB

@014B MA ZHES SOGS BSHAD PA DAG KYANG, RTZA 'DAB RNAMS LA GO BAR
BYA BA'I DON YIN GYI RTZA RNAMS PHYI'I 'KHOR LO'I RTZIBS KYI
RNAM PA LTA BUR BSGOM PA SOGS SU STON PA GA LA YIN KYEE RDOR LHA
DGU'I LUS DKYIL LA, RTZA 'KHOR LO'I RTZIBS KYI DBYIBS SU

SGOM PA NI SNGON MED PA'I GZHUNG LUGS SO, ,'DIR LHA MO RNAMS
RTZA'I NGO BOR STON PA NA YANG, KYEE RDOR KHO NA'I LHA MOR MA
ZAD RGYUD SDE DU MA NAS LHA MO'I DBYE BA SO SOR GSUNGS PA THAMS
CAD RTZA'I NGO BOR SDOM PA 'CHAD PA YIN ZHING, KHYAD PAR LHA

MO BRGYA LNGA BCU RTZA DRUG BSGOM PA NI, DUS 'KHOR GYI YIN PAR
'DIR DNGOS SU BSHAD DE, 'KHOR LO DRUG LA LHA MO RNAMS, ,LNGA BCU
RTZA DRUG LHAG PA'I BRGYA'O, ,DUS KYI 'KHOR LO ZHES PAR BSHAD,
,RIGS DRUG RNAMS KYIS GCIG BSDUS PA'O, ,ZHES BSHAD

PAS SO, ,DE LA RKANG PA DANG PO DRANGS NAS, PHYI MA GNYIS MA
BRIS PAR 'DIS 'KHOR LO DRUG LA LHA MO BRGYA DANG DRUG BSGOM PA'I
KYEE RDOR LUS DKYIL BSTAN PA YIN NO, ,ZHES RGYUS MED SLU BAR
BYED PA'I RDZUN TSIG RNAM PAR MI 'TSAM PA'I BSNYON 'DINGS

PAR MA BYED CIG ,DES NA 'DIR RTZA LA SOGS PA LHA MO DANG SBYAR
BA RNAMS KYIS KYEE RDOR GYIS LUS DKYIL STEN PA YIN NA NI, LUNG
DE NYID LAS, NYE BA'I RTZA RNAMS DU MA STE, ,DE LAS LUS NI RKANG
NAS GNAS, ,DE RNAMS STONG PHRAG BDUN CU GNYIS, ,LUS LA

DE NYID LHA MO RNAMS, ,BA SPU'I GRANGS KYI 'BYUNG PO STE, ,BYE
BA PHRAG GSUM PHYED DANG BCAS, ,SKRA YI GRANGS KYIS GRUB PA
RNAMS, ,ZHES GSUNGS PAS, RTZA STONG PHRAG BDUN CU RTZA GNYIS KYI
RANG BZHIN GYI LHA MO STONG PHRAG BDUN CU RTZA GNYIS DANG, BA
SPU'I RANG

@015A *, ,BZHIN GYI 'BYUNG PO BYE BA PHRAG PHYED DANG BZHI
SKRA'I GRANGS DANG MNYAM PA'I GRUB PA RNAMS BSGOM PA'I KYEE RDOR
GYI LUS DKYIL BSTAN PAR YANG 'GYUR RO, ,GZHAN YANG 'DIS NI GTUM
MO'I RNAL 'BYOR GYIS LUS LA

GNAD DU BSNUN PA LA, GANG LA GNAD DU BSNUN PA'I GZHI RDO RJE LUS
KYI GNAS LUGS RTOGS PA'I THABS KYI YAN LAG DE LTAR GNAD DU BSNUN
NAS BSGOM PA'I DGOS PA LA SOGS PA RTOGS PA'I YAN LAG TU, PHYI
NANG GZHAN GSUM

SBYOR BA'I TSUL STON PAR BZHED NAS LUNG 'DI NYID DU, JI LTAR
PHYI ROL DE BZHIN LUS, ,DBUGS DRUG RNAMS KYIS CHU SRANG STE,
ZHES SOGS RGYA CHER GSUNGS PA YIN LA, TSUL 'DI NI DANG LA DUS
KYI 'KHOR LO'I RGYUD KYI NANG GI LE'U 'GREL PA DANG

BCAS PAR, PHA RGYUD MA RGYUD KYI LHA'I GRANGS THAMS CAD NANG GI
LUS KYI RTZA DANG, RLUNG GI GRANGS DANG SBYAR NAS GSUNGS PA DANG
TSUL 'DRA BA YIN NO, ,KHYOD LTAR NA DE DAG GIS KYANG DPAL LDAN
RGYU SKAR GYI DKYIL 'KHOR DANG, GSANG BA 'DUS PA'I

DKYIL 'KHOR RNAMS DANG, SGYU 'PHRUL DRA BA'I DKYIL 'KHOR RNAMS
DANG, BDE MCHOG SDOM PA CHE CHUNG DAG GI DKYIL 'KHOR LA SOGS
PA'I LHA THAMS CAD LUS LA TSANG BAR BSGOM PA'I LUS DKYIL BSTAN
PAR 'GYUR TE, RNAM PA KUN TU MTSUNGS

PA'I PHYIR, BSHAD PAR BYA BA SHIN TU MANG PO YOD KYANG, MKHAS PA
RNAM DPYOD DANG LDAN PA'I MDUN SAR SMRA BAR BYA BA YIN GYI,
LHA'I RI MO MKHAN GYIS BKOD PA'I RNAM PAR BKRA BA'I RI MO MCHOG
TU MDZES PA DAG ,DMUS LONG GI MDUN DU SHES

@015B LDAN SU ZHIG GIS 'GOD PAR BYED, JI SKAD BSHAD PA'I DON DE
LTAR STON PA'I RTZA RGYUD RGYAS PA'I LUNG GTUM MO'I RNAL 'BYOR
RTOGS PA'I YAN LAG TU RDO RJE SNYING POS DRANGS PA LA, RDO RJE
SNYING POS MDZAD PA'I KYEE RDOR GYI SGRUB THAB SU 'KHRUL NAS,
RDO RJE SNYING POS MDZAD PA'I KYEE RDOR GYI SGRUB THABS

KYANG MI 'THAD PAR 'GYUR TE, ZHES LUNG 'DI DAG THAR THOR TZAM
ZHIG DRANGS PA NYID KYIS, SHES RIG CUNG ZAD YOD PA DAG GIS NI
KHYOD KYI NGANG TSUL RDZOGS PAR KHONG DU CHUD PAR 'GYUR RO,
,YANG 'DI SKAD CES PHYI NANG GI 'KHOR LO LHA GANGS MI MTHUN PA
SKYON DU 'DOD PA NA,

RANG GI KHAS BLANGS MA DRAN PA'I BAB COL TE, DE LTA NA KHYED
RANG GI GSANG 'DUS 'PHAGS LUGS KYI SGRUB THABS KYI t'I KA'ANG MI
'THAD PAR 'GYUR TE, PHYI DKYIL LA LHA SO GNYIS LAS MED PA LA,
NANG DKYIL LA LHA ZHE DGU BKOD PA'I PHYIR, RTAGS

KHAS BLANGS TE, DON YOD GRUB PA BRLA RTZA GNYIS DANG, SA SNYING
MIG GNYIS DANG, PHYAG RDOR RNA BA GNYIS DANG, SGRIB SEL TSIGS
BCU GNYIS DANG, GNOD MDZES RKANG MTHIL GNYIS LA BKOD PAR RGYU
MTSAN DANG BCAS TE BRIS PA DE DRAN PAR GYIS ZHES BRIS SO, ,GSUNG
RAB

MDO RGYUD GANG GI'ANG BRDA RAGS PA TZAM YANG MA CHAGS PAR 'JAM
MED DU SMRA BA LA, GTAM 'DI LTA BU 'OS SO PHYI NANG GI DKYIL
'KHOR LHA GRANGS MTHUN DGOS SO ZHES KHO BOS MA SMRAS PA'I TSUL
BRJOD ZIN LA, KHYOD LTAR NA 'PHAGS PA YAB SRAS RNAMS

LA KHAS BLANGS NANG 'GAL GI SKYON YOD PAR 'GYUR TE, SGRON GSAL
DU PHYI DKYIL LA LHA SO GNYIS 'GOD DGOS PA LUS DKYIL LA LHA SO
GNYIS 'GOD DGOS PA DANG 'DRA BAR GSUNGS NAS, LUS DKYIL GYI LHA
SO GNYIS YIN PAR BSHAD RGYUD KYI@016A *, ,LUNG GIS BSGRUB PA NA 'DI
LTAR GSUNGS TE, JI SKAD DU
SGRON GSAL DAG 'GYUR LAS, SKU'I DKYIL 'KHOR DE NYID KYI RE ZHIG
LHA SUM CU RTZA GNYIS DGOD PA, SHES PA MED PAR 'DI JI LTAR SHES
SHE NA, ZHES PHYOGS SNGA BSU

PA NI, LUS DKYIL GYI LHA GRANGS SO GNYIS YIN PA'I SHES BYED MED
PAR DE DANG 'DRA BAR PHYI DKYIL LA LHA SO GNYIS 'GOD DGOS PA JI
LTAR SHES SHE NA, ZHES BYA BA'I DON TO, ,DE'I LAN 'DEBS PA'I
PHYIR DU LUS DKYIL GYI LHA SO GNYIS SU BSGRUB

PAR BZHED NAS, SGRON GSAL LAS, DE BRJOD PAR BYA STE, BCOM LDAN
'DAS NYID KYIS, BSHAD PA'I RGYUD LAS RNAL 'BYOR BYE BA'I 'DUS
PA'I DON THE TSOM MED PA LA 'JUG PAR BYA STE, SEMS KYIS GZHAN MI
BSAM PAR, ,SEMS DPA' CHEN

PO MNYAN PAR GYIS, ,RDO RJE SLOB DPON LUS 'DI LA, ,RGYAL BA'I
SKU NI RIM BZHIN GNAS, ZHES SOGS DRANGS PA NA, DE MIG DBANG PO
GNYIS LA NI, DE BZHIN GSHEGS PAS SNYING PO, ,DE YI RNA BA'I
DBANG GNYIS LA, ,BDER BSHEGS PHYAG NA RDO RJE'O,

DE YI SNA'I DBANG PO LA, ,DE BZHIN GSHEGS PA MKHA' SNYING PO,
ZHES PA DANG, LUS KYI TSIGS RNAMS THAMS CAD LA, ,DE BZHIN GSHEGS
PA KUN TU BZANG, ZHES DRANGS SO, ,DE BAS NA SGRON GSAL LA RANG
NYID KYIS LUS LA 'GOD PA'I LHA GRAGS

SO GNYIS SU KHAS BLANGS PA DANG, DE'I SHES BYED DU MIG GNYIS LAS
SNYING 'GOD PA DANG, RNA BA GNYIS KA LA PHYAG RDOR 'GOD PA DANG,
TSIGS THAMS CAD LA KUN BZANG 'GOD PAR BSHAD PA'I LUNG DRANGS NAS
BSGRUB PA NANG 'GAL LO ZHES SMROS

@016B SHIG, SGRUB THABS MDOR BYAS DANG, RNAM BZHAG RIM BA'I LUGS
LA YANG LUS DKYIL GYI LHA GRANGS SO GNYIS YIN CING, MIG GNYIS
LAS SNYING DANG, TSIGS RNAMS LA KUN BZANG 'GOD PAR DE DAG TU
BSHAD PA YANG NANG 'GAL BAR 'GYUR

TE, DE MA 'GAL NA KHO BO LA GNOD PA DE LTAR STON PA CI ZHIG YIN,
DES NA KUN BZANG GCIG NYID TSIGS THAMS CAD LA BKOD KYANG, LUS
DKYIL GYI LHA GRANGS SO GNYIS SU BYED PA NA, DE THAMS CAD KUN
BZANG ZHES GCIG TU 'DREN PAS

SKYON GYI DRI TZAM YANG GA LA YOD, DE LTA MIN PAR SA SNYING LAN
GNYIS BKOD PA DANG, PHYAG RDOR LAN GNYIS BKOD PA SOGS DKYIL
'KHOR GYI LHA'I GRANGS 'DREN PA NA, LHA'I GRANGS 'DZIN SO SOR
BGRANG DGOS NA 'DUS PA 'PHAGS LUGS

KYI PHYI DKYIL GYI LHA GRANGS SO GNYIS SU SMRAS PA GZHI NAS
NYAMS TE, LHAG MOS KYI SKABS SU LHA SO GNYIS PHYI DKYIL LA BKOD,
YANG DKYIL 'KHOR RGYAL MCHOG GI SKABS SU YANG PHYI DKYIL LA LHA
SO GNYIS BKOD PAS LHA RE BZHIR THAL

PA'I PHYIR RO, ,KHYOD RANG GIS KYEE RDOR GYI PHYI DKYIL LA LHA
DGU LAS MED PAR SMRAS NAS, GTZO BO YAB YUM GNYIS, 'KHOR GYI LHA
MO BRGYAD DE BCU PHYI DKYIL LA BKOD PA KHAS BLANGS NANG 'GAL LO,
,DE MI 'GAL NA KHO BOS LUS DKYIL GYI LTA

ZHE DGU BKOD PAR SONG BA'I RGYU MTSAN CI ZHIG YIN PA RNAM PA KUN
TU MTSUNGS SO, ,KHO BOS NI 'DUS PA'I SGRUB THABS KYI t'I KAR,
DE'I LUS LA TSOGS JI SNYED PA'I GRANGS DANG MTHUN PA'I KUN BZANG
GNAS DE DANG DER BSKYED DGOS TE, RGYUD

@017A *, ,RDO RJE 'PHRENG BA LAS, LUS KYI TSIGS NI THAMS CAD LA,
DE BZHIN GSHEGS PA KUN TU BZANG, ,ZHES GSUNGS PA LTAR RO, ,ZHES
BRIS KYI TSIGS BCU GNYIS LA SGRIB SEL 'GOD PA'I 'DUS PA BA KHO
BO LTA ZHOG, RGYA BOD GANG

DU YANG SNGON CHAD MA THOS SO, ,DE BAS NA 'DI LTAR KHO BO'I 'DOD
PA BKOD PAS NI, RDZUN GYI SMRA BA 'BA' ZHIG GAS BSNYON 'DINGS BA
KHO NA LHUR LEN BA'AM YANG NA YI GE KLOG PA GSAL BAR MI SHES PA
GAR MA CHAG GO, YANG 'DIS RANG GI NGE

NYID STON PA LA CHOG SHES PA MED PAR SLAR YANG 'DI SKAD CES SMRA
STE, PHYI NANG THUN MONG BA'I LHA MED PA LA RTZOD PA SPONG BA'I
LUGS SU RLOMS NAS 'DI SKAD CES LUS DKYIL GYI LHA'I NANG NA PHYI
DKYIL LA BKOD PA DANG THUN MONG BA'I LHA GCIG

KYANG MED PAS NOR ZHES PA YANG MA MTHONG BZHIN DU SNGAR SMRAS
BYED PAR ZAD DO, ,'DI MI RIGS PAR BSTAN PA LA GSUM, RNAL 'BYOR
BLA MED SPYI DANG 'GAL BA, KYEE RDO RJE'I GZHUNG DANG 'GAL BA,
RANG GI KHAS LEN PA'I GRUB MTHA' DANG 'GAL BA

GSUM ZHES BYAS NAS DANG PO NI, DE LTA NA BDE MCHOG MNGON RJOD
BLA MAR GSUNGS PA'I SANGS RGYAS THOD PA'AI SGRUB THABS DE YANG
NOR BAR 'GYUR TE, PHYI NANG THUN MONG BA'I LHA MED PA'I PHYIR
RO, ,RTAGS GRUB STE, RGYUD DE'I LE'U NYI SHU RTZA DRUG

PAR A'A LI K'A LI LAS RANG 'BYUNG, ,GNYIS MED MCHOG TU ZHI BA
STE, ,PHYAG GNYIS PA LA ZHAL GCIG PA, ,PHYAG RGYA DRUG GIS RNAM
PAR BRGYAN, ,'DZAM BU'I MDOG CAN MNYAM PAR KHYAB, CES PA NAS,
THOD PA DANG NI KHA t'Am 'DZIN, ,GA-YAS PA MI

@017B 'JIGS PHYAG RGYA CAN, ZHES SOGS KYI GZHUNG LAS, PADMA MA
'DAB BRGYAD KYI LTE BAR 'JIGS BYED DUS MTSAN GYI GDAN LA DPAL
BDE MCHOG SANGS RGYAS THOD PA SER PO ZHAL GCIG PA PHYAG GNYIS PA
GA-YAS MI 'JIGS PA SBYIN PA DANG, GA-YON THOD

PA 'DZIN PA ZHABS GA-YAS BRKYANGS SHING GA-YON BSKUMS PA'I STABS
KYIS GTZO BO BSKYED TSUL DANG, MKHA' 'GRO MA DANG L'A MA DANG,
,DU MA SKYES MA DANG GZUGS CAN MA, PADMA'I PHYOGS KYI GDAN LA
DGOD, ,THOD PA BZHI PO MCHOG YIN TE, ,MKHA'

'GRO MA NI KHA DOG SER, ,L'A MAA PA LA SHA YI MDOG, ,DU MA SKYES
MA NI SNGON MO STE, ,GZUGS CAN MA NI DMAR LA 'BAR, ,THOD PA DANG
NI KHA t'Am 'DZIN, ,JI 'JIGS MCHOG KYANG DE BZHIN TE, ,CANG TE'U
DANG NI GRI GUG 'DZIN, ,BDUD NI BZHI PO'I STENG NA

BZHUGS, ZHES 'KHOR LO BCU GNYIS BSKYED TSUL DANG, THUGS KYI
'KHOR LO SNYING GA RU, HE RU KA YI RNAM PAR BSGOM, ,GSUNG GI
'KHOR LO KHA LA BSGOM, ,SKU YI 'KHOR LO SNGA MA BZHIN, ZHES SOGS
KYIS GTZO BO'I LUS KYI SNYING KHAR THUGS KYI

'KHOR LHA BRGYAD SNGON PO, MGRIN PAR GSUNG 'KHOR GYI LHA BRGYAD
DMAR PO, SPYI BOR SKU 'KHOR GYI LHA BRGYAD DKAR PO RNAMS 'GOD
PAR BSHAD PA DANG, SKU GSUNG THUGS KYI SBYOR BA YIS, ,PHYI DANG
NANG GI CHOS RNAMS KUN, ,BYANG CHUB PHYOGS

KYIS RNAM PAR DAG, CES PHYI DKYIL LHA BCU GSUM DANG, NANG DKYIL
GYI LHA NYER BZHI PO GNYIS CHAR BSDOMS NAS BYANG PHYOGS SO BDUN
DANG SBYAR BA'I DAG PA GSUNGS PA'I PHYIR ZHES ZER RO, ,TSUL 'DI
NI CI YANG MA BSLABS SHING GANG YANG

@018A *, ,MI SHES BZHIN DU ZER RGYUS PHONGS PAR GYUR NAS RGYUD
DON GZU LUM GYIS SMRA BA LA ZHUGS PAS LEGS PAR SHES PA'I MKHAS
PA DAG GIS MTHONG NA MCHOG TU NGO TSA BAR BYED PA'I GTAM YIN NO,
,JI LTAR

ZHE NA, MNGON BRJOD BLA MA'I LE'U NYER DRUG PAR BSHAD PA'I SANGS
RGYAS THOD PA'I DKYIL 'KHOR LA NI, PHYI'I DKYIL 'KHOR LA NI PHYI
DKYIL 'KHOR LA BKOD PA'I LHA HE RU KA GTZO BO GCIG PU LAS MED
LA, L'A MA LA SOGS PA BCU GNYIS NI, PHYI

DKYIL LA 'GOD PA MA YIN GYI, LUS KYI NANG DU 'GOD PA YIN LA, DE
YANG RANG GTZO BOR BSKYED PA'I SNYING GAR PADMA 'DAB BRGYAD DE'I
PHYIR ROL GYI PHYOGS 'TSAMS BRGYAD LA PADMA 'DAB BRGYAD BSGOMS
NAS SNYING KHA'I PADMA DBUS MA'I LTE BA

LA, RANG DANG 'DRA BA'I YE SHES SEMS DPA' NANG GI HE RU KA LUS
DKYIL GYI GTZO BO DANG, DE'I 'DAB MA BRGYAD LA SNYING PO'I RNAL
'BYOR MA BZHI DANG, THOD PA BZHI DE'I PHYI ROL TU SNYING KHAR
BKOD PA'I PHYOGS 'TSAMS KYI 'DAB MA BRGYAD LA

SGO 'TSAMS MA BRGYAD DE, DE LTAR NA SNYING KHAR YE SHES SEMS
DPA' LA LHA MO BCU GNYIS KYIS BSKOR BA BSGOM PA'I DON YIN GYI
LHA MO BCU GNYIS LUS KYI NANG DU MI SGOM PAR PHYI DKYIL LA 'GOD
PA GA LA YIN, KHO BOS JI SKAD BSHAD

PA 'DI NI MNGON BRJOD BLA MA'I 'GREL BA SLOB DPON MKHAS PA CHEN
PO SHU RANG GA BDZA GYIS MDZAD PA LA GSAL BAR GSUNGS TE, RGYUD
KYI LE'U DER PHYI'I DKYIL 'KHOR GYI DBUS SU GTZO BO SANGS RGYAS
THOD PA SER PO ZHAL GCIG PHYAG GNYIS

@018B PA JI LTAR BSKYED PA BSHAD ZIN PA'I DE MA THAG TU, YE SHES
SEMS DPA' DE GZUGS CAN, YI GE H'Um LAS BYUNG BAR BSGOM, ZHES
GSUNGS PA'I 'GREL BAR, DE'I NU MA'I BAR DU YE SHES SEMS DPA' LHA
MO BCU GNYIS KYIS BSKOR BA ZHAL GCIG

PHYAG GNYIS PA'I GZUGS CAN BH'Um LAS BYUNG BA BSGOM MO, ,ZHES
DANG, MKHA' 'GRO MA DANG L'A MA DANG, DU MA SKYES MA DANG GZUGS
CAN MA, ,PADMA'I PHYOGS KYI GDAN LA DGOD, ,THOD PA BZHI PO MCHOG
YIN TE, ZHES SOGS KYI 'GREL BAR NU MA'I BAR

GYI YE SHES SEMS DPA' LA MKHA' 'GRO MA DANG, L'A MA DANG DU MA
SKYES MA DANG GZUGS CAN MA BZHI PADMA'I PHYOGS LA 'GOD LA, PHYI
ROL GYI 'DAB MA BRGYAD LA, KHVA GDOG MA DANG GZHIN RJE BRTAN MA
LA SOGS PA BKOD DE ZHES GSUNGS PA LTAR RO, ,

PHYI ROL TU ZHES PA NI NU MA'I BAR GYI PADMA DE'I PHYIR ROL TU
ZHES PA YIN GYI, PHYI'I DKYIL 'KHOR DU ZHES PA MIN TE, GONG DU
DRANGS MA THAG PA LTAR LHA MO BCU GNYIS SNYING KHAR BSGOM PAR
BSHAD PA'I PHYIR RO, ,DE LTAR NA BYANG PHYOGS SO BDUN GYI DAG PA

YANG PHYI NANG GI LHA'I GRANGS BSDOM PA DANG SBYOR BA MA YIN GYI
LUS KYI NANG GI LHA'I DAG PA YIN TE, SA BCU DAG GI RIM PA DANG,
,SKU GSUNG THUGS KYI SBYOR BA YIS, ,PHYI DANG NANG GI CHOS RNAMS
KUN, ,BYANG CHUB PHYOGS KYIS RNAM PAR DAG, CES PA'I

'GREL BAR, DE LTAR LUS KYI NANG DU SA BCU'I RIM PA SKU GSUNG
THUGS KYI SBYOR BA BSGOMS NAS BYANG CHUB KYI PHYOGS KYI CHOS SUM
CU RTZA BDUN GYI RNAM PAR DAG PA SGOM MO ZHES GSUNGS PA LTAR RO,
,DE BZHIN DU RGYUD 'DI'I LE'U BDUN PAR RDO

@019A *, ,RJE SEMS DPA'I DKYIL 'KHOR BSHAD PA LA PHYI NANG THUN
MONG BA'I LHA MED PAR SMRA BA YANG CHA MED PA'I RGYUS GTAM 'BA'
ZHIG STE, DE LA YANG RDO RJE SEMS DPA'I THUGS KAR RDO RJE SEMS
DPA' RANG 'DRA'I YE SHES SEMS DPA' BSGOM

PAR RGYUD RANG LAS DNGOS SU BSHAD CING, DE'I 'GREL BAR GZHAL YAS
KHANG GI DBUS SU RDO RJE SEMS DPA' ZHAL GSUM PHYAG DRUG BA NI GO
SLA'O, ,NU MA GNYIS KYI BAR DU YE SHES SEMS DPA' 'DRA BA LHA MO
BCU GNYIS KYIS BSKOR BA SKU

GSUNG THUGS KYI 'KHOR LO GSUM H'Um DANG A'A: DANG AOm LAS SKYES
PA'I LUS KYI NANG GI DKYIL 'KHOR BSGOM PAR BYA'O ZHES BSHAD DO,
,DE LTAR NA PHYI'I DKYIL 'KHOR LA SANGS RGYAS THOD PA GTZO BOR
BKOD CING DE DANG SKU MDOG PHYAG MTSAN

SOGS KHYAD PAR CUNG ZAD KYANG MED PA'I SANGS RGYAS THOD PA NANG
DU SNYING KHAR LUS DKYIL GYI GTZO BOR BKOD PA DANG, DE BZHIN DU
PHYI'I DKYIL 'KHOR GYI DBUS SU BKOD PA'I RDO RJE SEMS DPA' DANG
SKU MDOG PHYAG MTSAN SOGS KHYAD PAR CUNG

ZAD KYANG MED PA'I RDO RJE SEMS DPA' SNYING KHAR LUS DKYIL GYI
GTZO BOR BKOD PA RGYUD RTZA 'GREL NA SHIN TU GSAL BZHIN NA DU
DE'I LHA LA PHYI NANG MTHUN MONG BA'I LHA MED DO ZHES SMRA BA NI
CI YANG MA MTHOD ZHING GANG GI YANG RGYUS MED

BZHIN DU RDO RJE 'CHANG NYID KYI GSUNG RAB LAS RNAM PAR BRGAL TE
SMRA BA YIN PAR SHES PAR GYIS LA, KHA TAS MI GTZANG ZAS PA'I MA
CHU, SA GCING GZHAN LA 'BAD NAS 'PHYID, ,CES PA'I NGANG TSUL DE
RNAM PAR THONGS SHIG, GRUB

@019B CHEN WA BA LA SOGS PA BDE MCHOG RTZA RGYUD KYI DKA' 'GREL
DANG, RNAM BSHAD MDZAD PA 'GA' ZHIG GIS LUS DKYIL LA NANG GI HE
RU KA DNGOS SU BSAL BAR MA BSHAD PA YANG YOD MOD KYI DE DAG LA
YANG NANG GI HE RU KA PHYI'I HE RU KA JI LTA BA BZHIN DU SNYING
KHAR BSGOM

PA MAN NGAG GIS KHA 'GENGS DGOS PA KHO BO'I BLA MA, RJE THAMS
CAD MKHYEN PAS 'DOD 'JOR GSUNGS PA LTAR YIN PAS, BDE MCHOG RTZA
RGYUD KYI 'GREL PA RNAMS SU PHYI DKYIL GYI LHA NANG DKYIL LA MA
BKOD PA MANG ZHES BA YANG DON LA RNAM PAR DPYOD MI

SHES PAR TSIG GI DNGOS ZIN THAR THOR BKLAGS PA RTZAM GYIS GSANG
DON ZAB MO CHUNG GSON PAR BYED DO, ,KYEE RDO RJE'I GZUNG DANG
'GAL BA'I TSUL CHAD DGOS PAS SDUG BSNGAL BAR GYUR TE, JO HA RI'I
PHYAG RGYA BZHI BA'I LUNG DANG 'GAL BAR SMRAS PA LA NI,

'OG TU BSHAD PAR BYA'O, ,YANG 'DI SKAD CES PHYI NANG THUN MONG
BA'I LHA MED PA SKYON DU 'DOD PA NI, KLU SGRUB YAB SRAS KYIS
BKRAL BA'I LAM SROL, DPAL BSANG BA 'DUS PA'I GRUB PA'I MTHA'
DANG YANG 'GAL TE, DE LTA NA GRUB CHEN A'A RYA DE BAS

BSHAD PA'I SPROS BCAS KYI SBYONG BA YANG MUN SPRUL DU 'GYUR TE,
PHYI NANG THUN MONG BA'I LHA GCIG KYANG MED PA'I PHYIR RO, ,RTAG
GRUB STE, SPYOD PA BSDUS PA'I SGRON MAR, GRUB BZHI BA LA SGO
BZHI BA, RTA BABS PA ZHI YIS MDZES PAR BYAS, ,ZHES

SOGS KYI GZHAL YAS KHANG GI NANG DU, BUD MED NYI SHU'I TSOGS
DANG LHAN CIG GNAS PA DANG, DE NAS DE BZHIN GSHEGS PA THAMS CAD
BOD SGYUR MA LTA BUR RAB TU BSTAN PAR BYA BA'I PHYIR, LA LA NI
BDE MCHOG SGYU MA LTA BUS 'DOD CHAGS KYI RGYUD KYI NGO BO

@020A *, ,NYID KYIS BCOM LDAN 'DAS KYI SPYAN SNGAR 'DUG LA, ZHES
SOGS DRANGS TE, PHYI DKYIL LHA MO NYI SHU RTZA GCIG DANG GTZO BO
NYID 'GOD PAR BSHAD KYI, RNAM SNANG NAS GNOD MDZES KYI BAR GYI
GSANG BA 'DUS PA'I LHA TSOGS

RNAMS BKOD PAR MA BSHAD LA, GTZO BOS LUS LA SKU'I DKYIL 'KHOR
LHA SO GNYIS BO THAMS CAD 'GOD PAR BSHAD DE, GZHUNG DE NYID LAS,
DE LA BCOM LDAN 'DAS BDE BA CHEN PO'I 'KHOR LO BSGYUR BA NI,
SNGON 'BYUNG BA'I TSUL GYIS

BDAG NYID CAN GYI TING NGE 'DZIN LA DGONGS BA SNGON DU 'GRO BAS,
RANG GI SKU'I DKYIL 'KHOR LA GNAS PA'I DE BZHIN GSHEGS PA THAMS
CAD TSIM PAR BYA'O, ,ZHES KHYAD PAR GYI NGA RGYAL BSKYED LA,
ZHES GSUNGS PA'I PHYIR DANG, DANG PO SBYOR

BA YAN CHAD KYI RNAL 'BYOR BSGOM DGOS PA'I PHYIR RO, ,MDOR NA
GZHUNG 'DIR PHYI DKYIL LA LHA MO NYID SHU BKOD PA DE NANG DKYIL
LA MA BKOD NA, NANG DKYIL GYI SO GNYIS PO DE PHYI DKYIL LA MA
BKOD PAS NANG DKYIL DANG PHYI DKYIL LA THUN MONG BA'I

LHA GCIG KYANG MED PA'I PHYIR, MCHOG TU GYUR PA'I GZHUNG 'DI
YANG 'GOG PAR BYED DAM, ZHES SOGS KYI LOG PA'I GTAM BYUNG RGYAL
DU SMRAS PA DAG LA BRJOD PAR BYA STE, TSUL DE NI SPROS BCAS KYI
SPYOD PA'I SKABS KYI TSOGS KYI DKYIL 'KHOR STON PA

YIN LA, DE YANG GSANG BA 'DUS PA'I TSOGS KYI DKYIL 'KHOR STON PA
MIN ZHING, DE LTAR BSHAD PA'I GTZO BO YANG, GSANG BA 'DUS PA'I
DKYIL 'KHOR GYI GTZO BO MA YIN NO, ,'O NA CI ZHE NA, SPYOD BSDUS
LAS, GSANG BA 'DUS PA ZHES BYA BA'I RGYUD

@020B 'DI LAS NI SPROS PA MED PA DANG, SHIN TU SPROS PA MED PA'I
SPYOD PA'I GNAS 'BA' ZHIG BSTAN NO, ,ZHES 'DUS PAR SPROS BCAS
KYI SPYOD PA'I GNAS LA SOGS PA MA GSUNGS PAR BSHAD NAS, SPROS
BCAS KYI SPYOD PA'I TSOGS KYI DKYIL 'KHOR DANG, GNAS

LA SOGS PA RGYAS SHING GSAL BAR BSHAD PA SANGS RGYAS MNYAM SBYOR
YIN PAS, SANGS RGYAS MNYAM SBYOR GYI DKYIL 'KHOR GYI DBANG DU
BYAS PA'I TSOGS KYI DKYIL 'KHOR RGYUD DE LAS GSUNGS PA'I DON
'CHAD PAR BZHAD NAS, SPYOD BSDUS LAS, DE NI

SPROS PA DANG BCAS PA'I SPYOD PA DPAL SANGS RGYAS THAMS CAD DANG
MNYAM PAR SBYOR BA MKHA' 'GRO MA SGYU MA BDE MCHOG CES BYA BA
RNAL 'BYOR CHEN PO'I RGYUD LA 'JUG PAR BYA STE, ZHES GSUNGS NAS,
DE NAS YANG DAG BSHAD BYA BA, ,RNAM PA SNA TSOGS

MCHOG GYUR BA'I, ,MKHA' 'GRO SGYU MA BAD MCHOG BSHAD, CES PA
NAS, BUD MED DAG NI LEGS BSGRUB PA'I, SKAL BZANG RANG GI PHYAG
RGYAS MTSAN, TSOGS KYI DKYIL 'KHOR BRTAG PAR BYA, ZHES PA'I PAR
SANGS RGYAS MNYAM SBYOR GYI RGYUD DRANGS TE, DE LTAR

DRANGS BA'I MNYAM SBYOR GYI RGYUD TSIG DE DAG GI DON 'CHAD PA NI
SPYED BSDUS LAS, ZHES GSUNGS PA'I MDO'I TSIG RNAMS KYI DON RGYA
CHER DGROL BAR BYA STE, DE LA DANG PO KHO NAR SKYED MOS TSAL LA
SOGS PA'I YID DANG RJES SU MTHUN PA'I GNAS, ,ZHES

SOGS KYIS GNAS SGRUB TSUL DANG, DER RTEN GZHAL YAS KHANG BSKYED
TSUL DANG BCAS PA BSHAD NAS, DER LHA'I RNAL 'BYOR SGOM TSUL
'CHAD PA NI DE LA RIM PA NI 'DI YIN TE, DON DAM PA'I BDEN PA LA
DMIGS PA SNGON DU 'GRO BAS BDAG LA BYIN GYIS@021A *, ,BRLAB PA'I RIM
GYIS RDO RJE SEMS DPA'I SKUR BDAG NYID
BSKYED LA, DKYIL 'KHOR GYI BDAG PO'I TSUL GYIS BDAG NYID 'DUG
NAS, ZHES PAS BDAG NYID DKYIL 'KHOR GYI GTZO BOR SKYED TSUL
BSTAN TE, DE NI MNYAM SBYOR

GYI RGYUD TSIG GONG DU DRANGS NAS BSHAD BYAR BGOD PA DE'I NANG
NAS, SANGS RGYAS THAMS CAD MNYAM SBYOR BA, ,SBYOR BA'I DBANG
PHYUG RNAM 'PHRUL BAS, ,RDO RJE SEMS DPA' DPAL GYI LHA, ,DE NI
RNAM PAR 'PHRUL PA'I BDAG, CES PA DE'I DON 'CHAD PA'I TSIG

YIN PAS, SANGS RGYAS MNYAM SBYOR GYI DKYIL 'KHOR GYI GTZO BO RDO
RJE SEMS DPA' SDOM PAR STON PA YIN GYI, GSANG 'DUS KYI DKYIL
'KHOR GYI GTZO BO STON PA GA LA YIN, DE LTAR GTZO BO BSKYED PA
BSTAN NAS, PHYAG RGYA'I 'KHOR SKYED TSUL STON PA NI, DE

NAS DE BZHIN GSHEGS PA THAMS CAD BUD MED KYI SGYU MA LTA BUR RAB
TU BSTAN PAR BYA BA'I PHYIR, LA LA NI BDE MCHOG SGYU MA LTA BUS
'DOD CHAGS KYI RGYUD KYI NGO BO NYID KYIS BCOM LDAN 'DAS KYI
SPYAN SNGAR 'DUG LA, ZHES SOGS, KHYOD KYIS DRANGS PA'I

TSIG DE DAG GSUNGS SO, ,DE DAG NI SANGS RGYAS MNYAM SBYOR GYI
LHA MO YIN GYI, GSANG 'DUS KYI LHA MA YIN LA, DE NAS BCOM LDAN
'DAS BDE BA CHEN PO'I 'KHOR LO SGYUR BA NI, SNGON 'BYUNG BA'I
TSUL GYIS BDAG NYID CAN GYI TING NGE 'DZIN LA

DGONGS PA SNGON DU 'GRO BAS, RANG GI SKU'I DKYIL 'KHOR LA GNAS
PA'I DE BZHIN GSHEGS PA THAMS CAD TSIM PAR BYA'O, ,ZHES KHYAD
PAR GYI NGA RGYAL BSKYED LA ZHES PAS KYANG GTZO BO RANG GI SKU'I
DKYIL 'KHOR TE LUS LA GNAS PA DE BZHIN

@021B GSHEGS PA THAMS CAD CES THA SNYAD BYAS PA'I PHUNG PO THAMS
CAD BDE BA CHEN POS TSIM PAR BYA'O, ,ZHES BSAMS NAS PHYAG RGYA'I
'DOD YON LA SPYOD PAR STON PA YIN GYI, 'DUS PA'I LHA SO GNYIS
LUS LA BKOD PA'I DON GA LA YIN, SANGS

RGYAS MNYAM SBYOR DANG GSANG 'DUS NOR NAS SHAN MA PHYED PA'I
NGANG TSUL 'DI LTA BUS KYANG BAB COL 'DI LTAR SMRA BA LA ZHUGS
PAS NI BDUD RIGS KYI SDE RNAM PAR 'PHEL BAR MA GYUR GRANG, GTZO
BO GSANG 'DUS LA 'KHOR SANGS RGYAS MNYAM SBYOR

GYI LHA MO RNAMS 'BA' ZHIG GIS BSKOR BA'I DKYIL 'KHOR RUNG NA,
GTZO BO 'JIGS BYED LA 'KHOR DGRA NAG LHA BCU GSUM GYIS BSKOR BA
RNAM PA THAMS CAD DU MI RUNG BAR KHYOD RANG GIS SMRAS PA YID LA
ZHOG LA, DRAN PA MA GNAS PA'I

RNAM 'GYUR GSAL BAR MA BYED CIG, GSANG BA 'DUS PA'I RNAL 'BYOR
PAS SPYOD PA BYED PA'I 'DUS PA RANG GI TSOGS KYI DBANG DU BYAS
PA'I DKYIL 'KHOR JI LTAR BYA BA MAN NGAG GIS 'CHAD PA SPYOD
BSDUS SU GSUNGS PA NI, DE NYID LAS, DE'I

RIM PA NI 'DI YIN TE, DANG PO KHO NAR DON DAM PA'I BDEN PA LA
DMIGS NAS, BDAG LA BYIN GYIS BRLABS PA'I RIM GYIS MI BSKYOD PA
PHYUNG STE RJES SU BCUG NAS, DKYIL 'KHOR GYI BDAG PO NYID DU
GNAS LA, DE NAS THA MAL PA'I NGA

RGYAL BSAL TE MI BSKYOD PA'I 'KHOR RNAMS RANG GI SKU'I DKYIL
'KHOR LTA BUR YAN LAG TU GYUR PA'I RNAM PAR SNANG MDZAD LA SOGS
PA'I DKYIL 'KHOR GYI LHA RNAMS SU LHAG PAR MOS PAS DKYIL 'KHOR
GYIS 'KHOR LO'I LHA MA

@022A *, ,LUS PA RANG GI PHYAG RGYA DANG RIL POR 'DZIN PA DANG,
RJES SU GZHIG PA'I RIM GYIS DON DAM PA'I BDEN PA LA 'JUG GO,
ZHES SOGS RGYA CHER GSUNGS PA DAG YIN MOD KYI, DE DAG GI DON
'DIR BSHAD PAR BYA BA'I

SKABS MA YIN PAS MA SMRAS SO, ,YANG LUS DKYIL DANG LUS LA LHA
BKOD PA TZAM GYI KHYAD PAR YANG MA PHYED DO, ,ZHES SMRA BA YANG
SHIN TU MI 'THAD DE, RNAL 'BYOR BLA MED GZHIR BZHAG LA, LUS LA
LHA 'GOD PA LA SKYE MCHED DANG SKU GSUNG THUGS

BYIN GYIS BRLABS PA'I PHYIR 'GOD PA NI, MIG SOGS STONG NYID DU
SBYANGS PA'I NGANG NAS, GNAS DE DANG DER CHO GA GSUM MAM, SA BON
TZAM MAM SKAD CIG GIS LHAR BSKYED PA YIN TE, GDONG DRUG GI RGYUD
LAS, MIG SOGS BYIN GYIS BRLAB PA

LA ZHES SOGS DRANGS NAS, LUS DKYIL NI, RNAL 'BYOR PA RANG GI LUS
LA GNAS PA'I RTZA THIG RLUNG SOGS LUS KYI CHA SHAS GANG YANG
RUNG BA CIG RGYUR BYAS PA DGOS PA STE, RDO RJE DRIL BU BAS 'DI
DAG GNAS SU RNAL 'BYOR PA, ,RTZA YIN DPA' BO NYI SHU

BZHI; ;LUS KYI KHAMS SU BRTAG PAR BYA, ZHES GSUNG LA, LUS KYI
CHA SHAS LAS GRUB PA'I LHA DE LUS KYI NANG GI GNAS RNAMS SU BKOD
PA ZHIG DGOS TE, SLOB DPON PRDZ+NY'A RAK+sHI TAS BDE MCHOG GI
SKABS SU 'UG GDONG MA, RNA BA'I BUG PA'I NANG

DU SGOM PAR BSHAD CING, SLOB DPON SGRON MA CAN GYI SDES, KYEE
RDOR LUS DKYIL 'CHAD PA'I SKABS SU, JI SRID RDUL PHRA RAB DANG
MNYAM PA'I DPA' BO DANG DPA' MO'I DBANG PHYUG MA DE'I BDAG NYID
LAS SKYES PA, DPA' BO DE RNAMS THAMS CAD SGRUB PA PO RANG GI

@022B LUS KYI NANG DU BSGOM MO, ,GANG DPA' MO'I DBANG PHYUG MA
DE RNAMS THAMS CAD DE NYID KYI NANG DU BSGOM MO, ,ZHES BSHAD
PA'I PHYIR RO, ,DE LTAR YIN PA DE'I PHYIR SHIN TU ZAB PA'I LUS
DKYIL 'DI SKYED TSUL RNAMS LUS DKYIL SKYED TSUL DU MI 'GYUR BA'I
SKYON

GTAN MED DE, RTZA 'KHOR LO LNGA, 'KHOR LO LNGA LA RDO RJE'I LUS
LA RANG GRUB TZAM NAS YOD LA, DE LHA MO RNAMS DANG, 'KHOR LO
LNGA'I DBUS KYI THIG LE PHYI THUN MONG GI RTZA DANG BCAS PA GTZO
BO YAB YUM LTAR BSKYED NAS LUS KYI NANG SO SO'I GNAS SU BSGOMS

PAS BLOS BTAGS MIN NO, ,YUL YUL CAN GYI LHA BCU GNYIS DANG, KHRO
BO BCU NI DPAL GSANG BA 'DUS PA 'PHAGS SKOR GYI LUS DKYIL GYI
SKABS SU BSHAD PA DANG, MAN NGAG 'DIR BSHAD PA GNYIS 'GOD SA
DANG SKYED GZHI KHYAD PAR MED PAS, 'DI DAG

JI LTAR LUS DKYIL DU MI 'GYUR ZHES SMRAS PA LA BRJOD PAR BYA
STE, 'DI LTAR RANG GI LUS KYI CHA SO SO RGYUR BYAS NAS, CHA DE
DANG DE YONGS SU GYUR PA LAS LHA SO SOR BSKYED DE LUS KYI GNAS
SO SOR 'GOD PA'I LUS DKYIL SGRUB TSUL KHYOD KYIS SMRAS PA

'DI NI, KHO BO CAG GI BLA MA RJE THAMS CAD MKHYEN PAS, GANGS
RI'I KHROD 'DIR SNGON MA BYUNG BA'I LEGS PAR BSHAD PA THUN MONG
MIN PA'I LUS DKYIL SGRUB TSUL GSUNGS PA DE'I GNAD LEGS PAR MA
LON KYANG, RJE'I GSUNG RAB LAS GSUNGS PA'I RAGS

PA TZAM GYI GSUNG GI RJES ZLOS BYAS PAR ZAD KYI, KHO BOS LUS
DKYIL DANG LHA BKOD PA TZAM GYI KHYAD PAR YANG MA PHYED CES
SMRAS PA DE SU ZHIG LA SMRAS PA AE GO, GO NA KYEE RDOR BDE MCHOG
LA SOGS PA'I LUS DKYIL, SGRUB THABS BYED PA PO SNGA MA RNAMS

@023A *, ,KYIS BYAS PA'I SGRUB THABS DU MA ZHIG 'DUG PA DE DANG
DER, LUS LA LHA BKOD PA TZAM DU MA SONG BA'I LUS DKYIL SGRUB
TSUL KHYAD PAR BA 'DI DANG 'DI LTAR BSHAD DO ZHES SGRUB THABS DE
DANG DE DAG RANG GI TSIG DRANG RGYU CUNG

ZAD TZAM DGOS PA YIN GYI DE DAG GANG NA YANG ZUR TZAM YANG MED
PAR KHYOD KYIS KHO BO CIG GI LANG MO BZLAS PA TZAM ZHIG SMRAS
NAS, SNGA MA DE DAG LA SKYON MED DO ZHES ZER PA NI, SNA BCAD MA
GA-YAR PA'I RGYAN GYIS GZANGS MTHO BAR BYED PA DANG

MTSUNGS PA NGO TSA BOR BA'I 'JUG PA YIN NO, ,YANG RGYUD RGYA
GZHUNG TSAD LDAN NAS MA BSHAD PA'I RTZOD PA SPONG BA LA MCHOG TU
SDUG BSNGAL BA'I DKA' BA BAB PAS CI YANG RUNG BA'I BRDOL GTAM
'DI LTAR SMRA DGOS PA BYUNG STE, RNAL 'BYOR BLA MED SPYI

LAS BSHAD TSUL, KYEE RDO RJE'I RGYUD DANG 'GREL PAS BSHAD TSUL,
RANG GI KHAS BLANGS PA'I GRUB MTHA' NAS BSHAD TSUL, ZHES SMRAS
NAS, DANG PO 'CHAD PA NA, DPAL YE SHES GSANG BA'I SGRUB THABS
SLOB DPON SHES RAB GSANG BAS MDZAD PAR, PHYI NANG

GI GNAS GNYIS KA LA LHA MTHUN PAR 'GOD PA BDE MCHOG LUS DKYIL
LTA BU BSHAD NAS, YANG NA RGYUD KYI MAN NGAG BSGOM, ,'DI NA
'KHOR LO DRUG KYANG YOD, CES SOGS DRANGS NAS, 'DIS KYANG KYEE
RDOR LUS DKYIL DANG CHA 'DRA BA'I LUS DKYIL GCIG

MA BSTAN NAM, ZHES SMRAS PAS NI DGAG SGRUB LA DMUS LONG LTA BUR
GYUR KYANG RANG GIS MI SHES PA'I GLEN PA GSAL BAR BYAS SO, ,'DI
LTAR KHYED CAG 'DOD PA LTAR KYEE RDOR LUS DKYIL MA GRUB PAR 'DOD
PA'I RGOL PA'I GANG ZAG GI NGOR, KYEE RDOR

@023B LUS DKYIL DE LTA BU SGRUB PAR 'DOD PAS, KHYOD KYIS 'DI
SMRAS PA MA YIN NAM, MO GSHAM GYI BU BZHI MA GRUB PAR 'DOD PA'I
RGOL BA'I NGOR LHA SBYIN MO GSHAM GYI BU DANG GZUGS DBYIBS CHA
'DRA BAR AE GRUB SMROS SHIG, DA MA GRUB NA KHYOD 'DOD PA

LTAR GYI KYEE RDOR LUS DKYIL GZHI MA GRUB PAR 'DOD PA'I RGOL
BA'I NGOR YE SHES GSANG BA'I SGRUB THABS KYI TSUL DE KHYOD 'DOD
PA LTAR GYI KYEE RDOR LUS DKYIL DANG CHA 'DRA BAR 'BUD DO, ,DE
YANG DE'I NGOR MA GRUB NA SGRUB BYED BSGRUB BYA MTSUNGS PA'I

MA GRUB PA'I RTAGS KYIS RANG GI DAM BCA' BSGRUB PA SHIN TU GLEN
PA GO BAR BYED PA'O, ,YANG BDE MCHOG SDOM PA 'BYUNG BA'I LE'U
BZHI PAR, RNAM PA LNGA YI LHA RNAMS NI, ,GZUGS DANG TSOR BA 'DU
SHES DANG, ZHES PA NAS, 'OD GSAL GI 'PHANG THOB

PAR 'GYUR, ZHES PA'I BAR DRANGS SHING, DE'I 'GREL PAR, 'DI DAG
KYANG RIM PA JI LTA BAR ME LONG LA SOGS PA'I YE SHES KYI BDAG
NYID DE, ZHES SOGS DRANGS NAS GAL TE 'DI RNAMS LUS LA LHA 'GOD
PA YIN GYI LUS DKYIL MA YIN NO SNYAM

NA; MA YIN TE, DE NYID LAS SANGS RGYAS NYID 'BRAS RGYUR RU
'GYUR, ZHES PA DE NYID SANGS RGYAS KYI MTSAN NYID 'BRAS BU DANG
DE'I RGYUR YANG 'GYUR RO, ,JI LTAR 'GYUR ZHE NA, GSUNGS PA MIG
SOGS RNAMS LA BSGOM BYA STE, ZHES PA RANG NYID RDO RJE SEMS

DPAR GYUR NAS MIG LA SOGS PA'I SKYE MCHED RNAMS LA BCOM LDAN
'DAS DE NYID 'BRAS BU DANG DE'I RGYUR YANG 'GYUR RO, ,GZUGS KYI
SGOR BSGOM PAR BYA'O, ,ZHES BYA BA'I DON TE, DE GSUNGS PA, BCOM
LDAN 'DAS DE NYID SA'I SNYING PO'I RNAM

@024A *, ,PAS MIG GI SKYE MCHED LA GNAS NAS GZUGS GSUM RNAM PAR
SBYANG TE, RDO RJE'I MIG GI SKYE MCHED STER BAR MDZAD DO, ,ZHES
BSHAD LA, DE'I DON YANG SDOM 'BYUNG GI RGYUD TSIG 'DI RNAMS KYI
DON LUS

DKYIL STON BYED DU GRUB CHEN KLU'I BYANG CHUB KYIS GSANG 'DUS
LUS DKYIL GYI SKABS SU DRANGS NAS BSHAD PA BYAS PA'I PHYIR RO,
,DES NA SDAM 'PHYUNG RTZA 'GREL LAS, KYEE RDOR LUS DKYIL DANG
CHA 'DRA BA'I LUS DKYIL GYI RNAL 'BYOR ZHIG KYANG

BSTAN PAR SHES PAR BYA'O, ,ZHES BRIS SO, ,DE LA KHYOD KYIS SDOM
'BYUNG LE'U BZHI BA'I GZHUNG, RNAM PA LNGA YI LHA RNAMS NI, ZHES
PA NAS, RNAM LNGA GCIG TU RDZOGS BYANG CHUB, CES PA'I BAR LUS
DKYIL BSGOM TSUL STON PAR BYAS NAS DRANGS

PAS NI, RANG NYID PHYUGS SU GO BAR BYAS TE, 'DI LTAR DE DAG NI,
PHUNG PO LNGA RNAM PAR DAG PA DANG YE SHES LNGA DANG DE BZHIN
GSHEGS PA LNGA'I RANG BZHIN GYI MNGON BYANG LNGA LAS DRUG PA RDO
RJE SEMS DPA'I SKU GCIG TU RDZOGS PAR STON

PA YIN PAS, PHYI'I DKYIL 'KHOR GYI GTZO BO MNGON BYANG LNGA LAS
RDZOGS TSUL MNGON BYANG LNGA'I RNAM DAG DANG BCAS PA STON PA YIN
NO, ,DE'I PHYIR DE NYID KYI 'GREL PAR, BSKYED PA'I RIM PA BSGOMS
PAS DE DAG GI RNAM PAR DAG

PA KHO NAS MNGON PAR BYANG CHUB PA RNAM PA LNGA PO BSGOM PAR
BYA'O, ZHES STON PA RNAM PA LNGA ZHES PA LA SOGS PA'O, ,DE LA
RNAM PA LNGA PO RNAMS GCIG NYID DU YANG DAG PAR RDZOGS PA'I
BYANG CHUB RTOGS PA NI 'DI YIN PAS, DRUG PA NI RDO RJE

@024B 'CHANG ZHES GSUNGS SO, ,DE LTAR RDO RJE 'CHANG MNGON BYANG
LNGA LAS RDZOGS PA DE NYID KYI MIG LA SOGS PA'I SKYE MCHED BYIN
GYIS BRLABS NAS, DE LTAR SKYE MCHED BYIN GYIS BRLABS KYI LHA'I
RNAM DAG 'CHAD PA NA, MIG LA SOGS PA DRUG LA BSGOM PA'I

SA SNYING LA SOGS PA DRUG NI, DBANG PO DRUG RNAM PAR DAG PA
DANG, SA SNYING SOGS DE DANG 'KHYUD PAR BSGOM PA'I GZUGS RDO RJE
MA LA SOGS PA DRUG NI YUL DRUG DAG PA DANG, YUL DANG YUL CAN GYI
LHA DE DAG SNYOMS PAR 'JUG PA'I

BDE BA CHEN PO'I YE SHES NI MIG GI DBANG PO'I RNAM PAR SHES PA
LA SOGS PA RNAM SHES DRUG RNAM PAR DAG PA THUGS RDO RJE'I RANG
BZHIN TE DE LTAR NA, SKYE MCHED BYIN RLABS KYI LHA DE DAG NI
SKYE MCHED BCU GNYIS DANG KHAMS BCO BRGYAD RNAM

PAR DAG PAR 'GYUR RO, ZHES BYA BA'I DON YIN LA, DON 'DI NYID NI,
YUL NI DRUG TU DRAN PA STE, ZHES SOGS KYI 'GREL PAR SHIN TU GSAL
BAR BSHAD CING, SANGS RGYAS NYID 'BRAS RGYU RU 'GYUR, ZHES PA
YANG, 'DI LTAR MIG LA SOGS PA'I

SKYE MCHED BYIN GYIS BRLABS PA'I 'BRAS BU NI, SANGS RGYAS NYID
KYI RDO RJE'I MIG GI SKYE MCHED LA SOGS PA BSKYED PA'I RGYUR
'GYUR BA'I DON YIN LA, DE LTAR STON PAR 'DOD NAS DE'I 'GREL PAR
RANG RDO RJE SEMS DPAR GYUR NAS MIG LA SOGS PA'I SKYE

MCHED RNAMS LA BCOM LDAN 'DAS DE KHO NA, GTI MUG RDO RJE LA SOGS
PA'I TSUL DU BSGOM PAR BYA'O, ,ZHES PA'I DON NO, ,DE SKAD DU, DE
NYID BCOM LDAN 'DAS SA'I SNYING PO'I RNAM PA YIS, MIG GI SKYE
MCHED LA GNAS TE, GZUGS GSUM RNAM

@025A *, ,PAR SBYANGS NAS RDO RJE'I MIG GI SKYE MCHED STER BAR
BYED DO ZHES RGYAS PAR GSUNGS SO, ,DE RNAMS NYID RGYAS PAR STON
PA MIG GI DBANG MO ZHES PA LA SOGS PA'O, ,ZHES BSHAD DO, ,DE
NYID BCOM LDAN 'DAS SA'I SNYING PO'I RNAM

PA YIS, ZHES SOGS NI 'GREL PA MKHAN POS GZHAN NAS DRANGS PA'I
TSIG YIN NO, ,DE LTAR RNAM DAG BSHAD PA RNAMS KYI DON BSDUS TE
STON PA NA, 'GREL PA DE DAG GIS 'DI LTAR GSUNGS PA YIN TE,
BSKYED PA'I RIM PA SGOM PA PO'I

RDO RJE SEMS DPA'I SKU RU DMIGS PA SNGON DU 'GRO BA'I BCOM LDAN
'DAS STONG PA NYID DANG RO GCIG PA'I SKU 'DI'O, ,ZHES NGES PAR
BZUNG NAS MIG LA SOGS PA'I DBANG PO RNAMS DANG, GZUGS LA SOGS
PA'I YUL RNAMS KYI RANG BZHIN

MED PA NYID MNGON DU BYAS NAS, JI LTA BA BZHIN SA BON PHYAG
MTSAN YONGS SU GYUR PA YIS MIG LA SOGS PA RNAMS SU GZUGS RDO RJE
MA LA SOGS PA LA 'KHYUD PA'I GTI MIG RDO RJE LA SOGS PA BSGOM
PAR BYA'O, ,ZHES SKYE MCHED BYIN RLABS

LA GSAL BAR BSHAD DO, ,'DI LTAR BSHAD PA 'DI LUS DKYIL SGOM TSUL
STON PA YIN NA, KHYOD RANG GI LUS LA LHA BKOD PA TZAM DANG LUS
DKYIL SGOM TSUL GYI KHYAD PAR JI LTAR 'BYED PA SMRAS PA NA, SKYE
MCHED BYIN RLABS KYI LHA BSKYED TSUL SDOM 'BYUNG

'GREL PAR DRANGS MA THAG PA 'DI LTAR BYAS PA LUS LA LHA 'GOD PA
TZAM YIN GYI LUS DKYIL BSGOM PA MA YIN PAR SMRAS PA DANG KHAS
BLANGS DNGOS SU 'GAL LO, ,SLOB DPON KLU BYANG GI 'DUS PA'I LUS
DKYIL SKABS SU, SDOM 'BYUNG GI LE'U BZHI

@025B PA'I LUNG 'DI DAG DRANGS NAS BSHAD PA BYAS SO, ,ZHES SMRA
BA NI, RDZUN SHIN TU CHEN PO STE, RNAM GZHAG RIM PAR SKU'I DKYIL
'KHOR GYI RNAM PAR BZHAG PA STON PA'I SKABS SU RNAM SHES THUGS
RDO RJE NYID SA'I SNYING PO'I TING NGE 'DZIN GYIS MIG GI DBANG
PO LA BKOD

PAS, GZUGS GSUM LA 'OD GSAL BAS THOGS PA MED PAR BYAS PA'I RDO
RJE'I MIG GI DBANG PO STZOL BAR 'GYUR RO, ,ZHES SOGS NI RNAM
GZHAG RIM PA MDZAD PA PO RANG GI GSUNG YIN GYI LUNG GZHAN DRANGS
PA MA YIN PA NI KLOG SHES TZAM GYIS GO NUS LA

DE'I SHES BYED DU RNAM GZHAG RIM PAR, JI SKAD DU RNAL 'BYOR
THAMS CAD BCOM LDAN 'DAS, ,RDO RJE SEMS DPA' DE BZHIN GSHEGS,
,KHAMS GSUM PA NI MA LUS KYANG, ,DE YIS NYE BAR LONGS SPYOD
NYID, CES BDE MCHOG LAS GSUNGS TE, ZHES PA NI

MKHA' 'GRO MA SGYU MA BDE MCHOG CES GRAGS PA SANGS RGYAS MNYAM
SBYOR LAS DRANGS PA YIN GYI, SDOM 'BYUNG GI LUNG DRANGS PA NI
MIN NO, ,DES NA RNAM GZHAG RIM PA'I SKABS DER SDOM 'BYUNG GI
LUNG DRANGS PA GCIG KYANG MED LA RNAM GZHAG LAS DE LTAR

GSUNGS PA DE DAG NI, RNAM GZHAG RIM PA RANG NYID LAS DON 'DI
NYID GSAL BAR RTZA BA'I RGYUD LAS, RDO RJE'I SKYE MCHED DE DAG
KYANG, ,BYANG CHUB SEMS DPA'I DKYIL 'KHOR MCHOG ,CES PA DANG,
ZHES SOGS KYI GSANG 'DUS RTZA RGYUD KYI TSIG DE

DAG 'CHAD BYED DU GSUNGS KYIS, SDOM 'BYUNG GI TSIG DE DAG LA
SBSHAD PA BYAS PAR 'KHRUL PA'I GZHI TZAM YANG MED DO, ,SMRAS PA,
LUG LTAR GLEN PA'I GLEN PA LA, SMRAS PAS GO BAR GA LA 'GYUR,
,PYUGS NI DBYUG PAS MA GTEGS PAR, ,BSHAD PAS@026A *, ,LAS LA 'JUG NUS
SAM, ,DE LTA NA YANG SHES RIG DANG
CUNG ZAD LDAN NA BRTAG PAR BYA'O, ,SDOM 'BYUNG RTZA 'GREL DE DAG
GIS KYANG KHYOD 'DOD PA'I KYEE RDOR LUS DKYIL DANG CHA 'DRA BA'I
LUS DKYIL BSTAN PAR SMRA BA NI GONG DU BSHAD PA

LTAR BRJOD PAR BYA'O, ,YANG KYEE RDO RJE'I RGYUD LAS GSUNGS
TSUL, DE GRUB CHEN GYIS JI LTAR BKRAL BA'I TSUL DANG BCAS PA
SMRA BAR RLOM NAS 'DI SKAD CES, RTZA BA'I RGYUD LAS, AE'I RNAM
PA LHA MO SPYAN, ,WAm GYI RNAM PA BDAG MAR BRJOD, ,MA NI LHA MO
GOS

DKAR MO, ,YA YE RNAM PA BDAG MAR BRJOD, CES YI GE BZHI'I DBYIBS
KYI 'KHOR LO BZHI DANG, DE DAG LHA MO BZHI'I RANG BZHIN DU
GSUNGS LA, DON LHAG MA RNAMS RGYUD KYI DBU ZHABS RNAMS SU DON
THOB LA GSAL BAR BYUNG YANG TSIG DNGOS SU GSAL BAR MA

GSUNGS SO, ,DON DE NYID GSAL POR BYA BA'I PHYIR BSHAD PA'I RGYUD
SAMBHU tIR RTEN BRTEN PA'I LUS DKYIL SGRUB TSUL RNAMS GSAL BAR
GSUNGS TE, DRUG PA'I RAB BYED GSUM PAR HE RU KA LA SOGS PAR LHA,
,GZUGS MDZES PA NI YANG DAG BYUNG, ,LUS NI

DKYIL 'KHOR NYAMS DGA' BAR, ,SGO BZHIR JI SKAD GSUNGS PA'O,
,RANG GI YAN LAG BRGYAD BYUNG BAS, ,KA BA DE YIS BSKOR NAS GNAS,
,DNGOS PO KUN GYI MNYAM PA'I PHYIR, ,GRU BZHI PAR NI RAB TU
GRAGS, ,SKU GSUNG THUGS KYI NGO BOS NI, ,'KHOR

LO GSUM NI GCIG TU GSUNGS, ,RI NI MGO BO'I ZE 'BRU LA, ,JI LTAR
RTZOM CHEN LA SOGS RIM, ,BLA MA'I DUS THABS RIM NYID KYIS, ,DE
NI RDZOGS PA'I DKYIL 'KHOR GNAS, ,RKANG PA'I MTHIL DU RTZOM CHEN
RLUNG, ,GZHU YI DBYIBS SU RNAM

@026B BAR GNAS, ,SUM MDO YI NI GNAS SU NI, ,DE BZHIN GRU GSUM
'BAR BA NYID, ,ZLUM PO'I RNAM PA'I GZUGS KYIS NI, ,CHU NI LTO
BAR RNAM PAR GNAS, ,SNYING KHA YANG NI SA NYID DE, ,KUN NAS GRU
BZHI PA NYID DO, ,SGAL TSIGS DBYUG GU'I GZUGS KYIS

NI; ;RI RAB RI RGYAL DE BZHIN NO, ,ZHES RTEN LUS DKYIL, KYEE RDO
RJE DANG BDE MCHOG GNYIS THUN MONG DU GSUNGS PA DANG, BRTAN PA
LUS DKYIL YANG DANG PO'I RAB BYED BZHI BAR, YANG DAG SBYOR BYUNG
MTSAN NYID NI, ,DE NAS MCHOG TU RAB BSHAD

BYA; ;AE NI SA RU SHES PAR BYA, ,LAS KYI PHYAG RGYA SPYAN MA
NYID, ,SNYING RJE CHEN MO THABS CHEN MO, ,RANG BZHIN SNA TSOGS
SPYOD YUL MA, ,LTE BAR SNA TSOGS 'DAM SKYES MA, ,SPRUL PA'I
'KHOR LOR RNAM PAR GNAS, ,WA NI CHU RU SHES PAR BYA, ,

CHOS KYI PHYAG RGYA MA M'A KI, BYAMS PA DANG NI SMON LAM TSUL,
,LHA MO RDO RJE'I RIGS GTZO MA, ,SNYING KHAR CHU SKYES 'DAB
BRGYAD MA, ,CHOS KYI 'KHOR LO YANG DAG GNAS, ,MA NI MA RU BRJOD
PA STE, ,PHYAG RGYA CHEN MO GOS DKAR MO, ,DGA' DANG STOBS

KYI RNAL 'BYOR GYIS, ,LHA MO PAD+MA'I RIGS BYUNG MA, ,LKOG MAR
CHU SKYES 'DAB BRGYAD GNYIS, ,LONGS SPYOD 'KHOR LOR YANG DAG
GNAS, ,YA NI RLUNG GI RANG BZHIN TE, NYON MONGS THAMS CAD RAB
'JOMS BYED, ,DAM TSIG PHYAG RGYA CHEN MOR

NGES; ;LHA MO LAS KYI RIGS GTZO MA, ,BTANG SNYOMS YE SHES RNAL
'BYOR GYIS, ,SGRON MA 'KHOR BA SGROL BA MO, ,'DAM SKYES 'DAB MA
SUM CU GNYIS, ,BDE CHEN 'KHOR LO CHEN POR GNAS, ZHES 'KHOR LO
'DI DAG LA LHA MO 'DI RNAMS

@027A *, ,DGOD PAR GSUNGS SHING SNYE MA'I BZHI PAR, DE LTAR 'DI
RNAMS KHAMS DANG PHYAG RGYA DANG, TSAD MED PA DANG PHA ROL TU
PHYIN PA RNAM PAR DAG PA'I NGO BO RNAMS TE, STONG PA NYID DANG
SNYING RJE'I NGO BO NYID KYIS NA SHES RAB DANG

THABS KYI RANG BZHIN SPYAN MA LA SOGS PA'I LHA MO RNAMS SPRUL PA
LA SOGS PA'I 'KHOR LO RNAMS LA MOS PAR BYA'O, ,AE WAm MA Y'A'I
YI GE BRJOD PAR BYA'O, ,ZHES PA BRJOD PAR BYA BA DANG, RJOD BYED
DAG DBYER MED PAR MOS PA BSKYED PA'I RIM PA LA KHA CIG

TU; AE WAm MA YA'I YI GE RANG GI NGO BO RNAMS DANG, KHA CIG TU
PHYAG RGYA LA SOGS PA'I NGO BO CAN RNAMS KYANG BSGOM PAR BYA'O,
,ZHES GSUNGS PAR 'GYUR RO, ,ZHES GSOL BAR GSUNGS PA'I PHYIR RO,
,'O NA 'KHOR LO BZHI LAS MA BSTAN NO SNYAM

NA MA YIN TE, BDE CHEN 'KHOR LO CHEN POR GNAS, ZHES PA'I DON,
BDE BA'I RTEN BYANG SEMS KYI GTZO BO SPYI BOR GNAS PAS SPYI BO
LA BDE CHEN ZHES BYA LA, DE LAS BYUNG BA'I BYANG SEMS GSANG
'KHOR DU BAB PAS DER BDE BA CHEN PO SKYED PAR BYED PAS GSANG

GNAS LA'ANG BDE CHEN DU BTAGS PAR 'GREL PA LAS 'BYUNG BAS, TSIG
GCIG GIS STENG 'OG GI 'KHOR LO GNYIS CHAR BSTAN PA YIN NO, ,SNYE
MA DANG POR YANG, 'ON KYANG GTZUG TOR DANG, SPYI BO DANG, MGRIN
PA DANG, SNYING KHA DANG, LTE BA DANG, GSANG

BA DANG, NOR BU'I DBUS SU CHUD PA'I RIM PA JI LTA BAR BZHI DANG,
SUM CU RTZA GNYIS DANG, BCU DRUG DANG, BRGYAD DANG, DRUG CU RTZA
BZHI DANG, SUM CU RTZA GNYIS DANG, BRGYAD KYI DRANGS CAN PADMA
NYID, BHA GA NYID DAD 'KHOR LO NYID DU BSTAN PAR BYA BA RNAMS
KYI

@027B DBUS SU MDUD PA'I GZUGS SO, ,ZHES 'KHOR LO LNGA DANG DRUG
DANG, BDUN GYI RTZA 'DAB KYI GRANGS GSAL BAR GSUNGS SO, ,DE LTA
BU'I 'KHOR LO LNGA'I DBUS SU GTZO BO RIGS LNGA THIG LE LAS
BSKYED PA NI, BRTAG PA DRUG PA'I BZHI PAR, RTAG TU BZHUGS PAR

'DOD PA NI, ,SANGS RGYAS KUN GYI SDOM PA DAG ,YANG NA ME LONG
LTA BU'I TSUL, ZHES PA NAS, SHIN TU RNAM DAG YE SHES CHER, ,LHA
MO KUN GYI RANG BZHIN CAN, ,RDO RJE SEMS DPA' ZHES BYAR BSHAD,
,BDE BA DAM PA RU NI BRJOD, CES DANG, 'GREL BA SNYE MAR, LHA

MO KUN GYI STE SPYAN MA DANG, M'A MA K'I DANG, GOS DKAR MO DANG,
SGROL MA DANG, RDO RJE BSNYEMS MA RNAMS KYI RANG BZHIN NO, ,ZHES
RIGS LNGA'I YUL RNAMS GSAL BAR BSHAD CING, RDO RJE BSNYEMS MA NI
RDO RJE DBYINGS KYI DBANG PHYUG MA DANG DON GCIG LA, TSIG

RKANG THA MA GNYIS KYIS NI RIGS LNGA LA RDO RJE SEMS DPAS RGYAS
'DEBS PA ZIN PA YIN NO, ,YAN LAG GI LHA RNAMS LUS LA SKYED TSUL
YANG, BRTAG PA DANG PO'I BZHI PAR, DE LTAR RIGS NI LNGA RNAMS
DANG, ,YE SHES LNGA DANG PHYAG RGYA LNGA, ,'DI LAS RDO RJE
SNYING PO

DANG; ;KHRO BO KHAMS GSUM SEMS CAN SKYE, ,NANG GI DBYE BA 'DI
NYID NI, ,BLA MA'I ZHAL LAS RNYED PAR 'GYUR, ZHES GSUNGS LA,
DE'I DON SNYE MAR, GANG YANG DE RNAMS LA SKYES PA RNAMS NI, SEMS
DPA' ZHES PA RANG RANG GI RIGS CAN GYI BYANG CHUB

SEMS DPA' SA'I SNYING PO'I RIGS LA SOGS PA, MIG NI GTI MUG RDO
RJE'O, ,ZHES PA LA SOGS NANG GI SKYE MCHED BDAG NYID KYI BSKYED
DE, RNAM PAR DAG PA'I RANG BZHIN DU 'CHAD PAR 'GYUR PA RNAMS
DANG, GZUGS RDO RJE MA LA SOGS PA PHYI'I SKYE

@028A *, ,MCHED DAM, GZUGS LA SOGS PA RNAM PAR DAG PA'I RANG
BZHIN RNAMS DANG, SA LA SOGS PA'I KHAMS RNAM PAR DAG PA'I RANG
BZHIN LA SPYAN MA LA SOGS PA RNAMS SO, ,KHRO BO RNAMS KYANG
GSHIN RJE GSHAD LA SOGS PA

DAD PA LA SOGS PA'I RNAM PAR DAG PA'I NGO BO RNAMS SO, ,ZHES
GSAL BAR GSUNGS SO, ,GAL TE RIGS LNGAS BYANG SEMS SPRO TSUL STON
GYI, LUS DKYIL GYI LHA MI STEN SNYAM NA, LUNG DE'I RJES KHO NA
LA SEMS CAN GYI PHUNG PO YANG DE BZHIN KHO

NAR RGYU'I RGYUD KYI RDO RJE 'DZIN PA'I RANG BZHIN KHO NA'O,
,ZHES SGRUB BYED DU MA DANG BCAS NAS LUS DKYIL DU SGRUB PA'I
PHYIR, MDOR NA RTZA RGYUD DU LUS DKYIL GYI RNAL 'BYOR DON THOB
LA YOD PA DE NYID BSHAD PA'I RGYUD KYI RGYAL PO 'DIS GSAL BAR

GSUNGS PA, BLA MA BRGYUD PA'I MAN NGAG GIS 'CHAD TSUL 'DI LTA
BU'I SGO NAS RNAM PAR GSAL BAR RTOGS NUS PA YANG GNAD KYI DON DU
SHES PAR BYA'O, ,ZHES 'BREL MED KYI BAB COL MKHAS PA RGYUD CHEN
PO'I DON SHES PA DAG YID

'BYUNG BA SKYED PAR BYED PA DAG MANG DU BRIS SO, ,BRJOD PAR BYA
STE, BRTAG GNYIS SU, AE'I RNAM PA LHA MO SPYAN ZHES RKANG PA
BZHIS NI, YI GE BZHI'I DBYIBS CAN GYI, RTZA 'KHOR BZHI PO DE
NYID RIM PA BZHIN, LTE BAS, SNYING KHA CHU, MGRIN

PA MED SPYI PA RLUNG GI KHAMS YIN ZHING, SPYAN MA SA, M'A MA K'I
CHU, GOS DKAR MO ME, SGROL MA RLUNG GI KHAMS YIN PAS, RTZA 'KHOR
LO BZHI LA LHA MO BZHI'I THA SNYAD KYIS GSUNGS LA, DE YANG
GZHUNG DE NI SDOM PA'I DBYE BA 'CHAD PA'I

@028B SKABS YIN ZHING, DE LA GANG SDOM NA SPYI BO'I HAm YIG ZHU
BA DANG, LTE BA'I GTUM MO AAm YIG 'BAR BA GNYIS SDOM, GNAS GANG
DU SDOM NA 'KHOR LO BZHI'I DBUS SU SDOM ZHES SHES PAR BYA BA'I
CHED DU, GANG DU SDOM PA'I GNAS STON PAR BZHED NAS,

AE YIG RNAM PA LHA MO SPYAN, ZHES GSUNGS SO, ,'DI GSUNGS PA YIN
PAS RDZOGS RIM GYI YAN LAG DE LTAR STON PA'I GZHUNG YIN PAR MA
GO BAR, BSKYED RIM GYI LUS DKYIL STON BYED DU SMRAS PAS, BRTAG
GNYIS KYI RGYUD KYI BRDA RAGS PA TZAM

YANG MA CHAGS PA GSAL BAR BYAS SO, ,SAMBHU tA'I BRTAG PA DRUG
PA'I RAB BYED GSUM PA LAS DRANGS PA DE DAG GI DON DE LTAR DU
SMRAS PAS NI, SAMBHU tA'I RGYUD 'GREL BA DANG BCAS PA'I RAB BYED
'DIS DON 'DI STON GYI RGYUS CI YANG MED PA GSAL PAR BYAS TE,

'DI LTAR RAB BYED 'DI NI RGYUD DU BSKYED RIM PA'I DKYIL 'KHOR
GSUNGS PA'I NGES DON RDZOGS RIM PA'I DKYIL 'KHOR 'CHAD PA YIN
PAS, DE'I PHYIR RAB BYED 'DI'I THOG MAR MAN SNYE LAS, SHES RAB
MCHOG GI RDZOGS PA'I RIM PA'I DKYIL 'KHOR LA

SOGS PA RGYAS PAR BSTAN PA'I CHED DU 'DRI BA, THOS LAGS ZHES PA
LA SOGS PA STE, ZHES GSUNGS SO, ,DE'I PHYIR RAB BYED 'DI'I THOG
MAR RGYUD DU, LHA LAGS NYAN PAR 'CHAL LAGS NA, ,NANG GI DKYIL
'KHOR MCHOD PA LA, ,SOGS PA

LAS NI JI LTAR LAGS, ZHES 'BYUNG BA'I NANG GI DKYIL 'KHOR ZHES
PA NI RDZOGS RIM GYI DKYIL 'KHOR YIN GYI, BSKYED RIM PA'I LUS
KYI DKYIL 'KHOR LA ZER BA MA YIN NO, ,DE YANG BDE MCHOG RTZA
RGYUD DU GANG DU HE RU KA BSKYED PA'I GNAS

@029A *, ,'BYUNG BZHI RI RAB GZHAL YAS KHANG DANG BCAS PA DANG,
DE'I NANG DU PADMA'I STENG DU DBYANGS GSAL BKOD NAS MNGON BYANG
LNGA LAS BSKYED RIM PA'I HE RU KA RDZOGS TSUL GSUNGS PA DE NYID
BSHAD RGYUD SAMBHU tAS, DE DAG THAMS

CAD NANG LA SBYAR BA'I NGES DON GYI BSHAD PA GSUNGS NAS, RTZA
RGYUD DU SBAS PA'I RDZOGS RIM GSAL BAR MDZAD PA NI, BRTAG PA
DRUG PA'I RAB BYED GSUM PAR, HE RU KA LA SOGS PA'I LHA, ZHES
SOGS KYIS DRANGS PA 'DI DAG LA SOGS PA RNAMS

YIN NO, ,DE YANG 'DI LTAR BDE MCHOG RTZA RGYUD DU, BSKYED RIM
GYI SKABS SU, GSANG BA MCHOG GIS DGYES PA SOGS KYI TSIG BZHI
DANG, BA'I NGA GNAS ZHES SOGS KYI TSIG BZHIS, 'BYUNG BA RIM
BRTZAGS SGOM PA DANG, ,RI STENG SNA CHAGS PADMA

YI; ;LTE BAR A'A LI K'A LI SKYES, ZHES PA'I STENG DU RI RAB
BSGOM PA DANG, DE'I STENG DU PADMA DANG, DE'I LTE BAR DBYANGS
GSAL LAS HE RU KA BSKYED PAR BSHAD PA 'DI'I SKABS SU RDZOGS RIM
SBAS PA'I DON BSHAD RGYUD SAMBHU tAS BSTAN PA NI, RKANG

PA'I MTHIL DU RTZAM CHEN RLUNG, ,GZHU YI DBYIBS SU RNAM PAR
GNAS, ZHES PA NAS, SGAL TSIGS DBYIG PA'I GZUGS KYIS NI, ,RI RAB
RI RGYAL DE BZHIN NO, ,ZHES PA'I BAR GYIS BSKYED RIM PA'I 'BYUNG
BA RIM BRTZEGS DANG, RI RAB NANG

LA BSHAD PA NA LAS KYI RKANG PA NAS MGO BO'I BAR STON PAR MDZAD
NAS, DE 'DRA BA DE YANG RDZOGS RIM PA'I LUS KYI DKYIL 'KHOR YIN
PAR, JI LTAR RTZOM CHEN LA SOGS RIM, ,BLA MA'I DUS THABS RIM
NYID KYIS, ,DE NI RDZOGS PA'I DKYIL

@029B 'KHOR GNAS, ZHES PA 'DIS BSTAN PA YIN TE, DE YANG RDZOGS
RIM PAS GANG LA GNANG DU BSNUN PA'I GZHIR GYUR PA'I RDO RJE'I
LUS KYI DBANG DU MDZAD PA'O, ,NAG PO SPYAD PAS LUS KYI DKYIL
'KHOR LA PHYI NANG GNYIS GSUNGS PA'I PHYI NI BSKYED RIM PA'I LUS
DKYIL

YIN LA, NANG GI BSHAD MA THAG PA LTAR RDZOGS RIM PAS GANG LA
GNAD DU BSNUN PA'I LUS KYI DKYIL 'KHOR, LUS NI DKYIL 'KHOR NYAMS
DGA' BAR, ZHES PA NAS, GRU BZHI BAR NI RAB TU GRAGS, ZHES PA'I
BAR NI RTZA RGYUD DU PHYI'I GZHAL YAS KHANG GRU BZHI SGO BZHI

PA BSHAD PA NANG LA SPYAR NAS, LUS 'DOM GANG GRU BZHI YAN MAN
DANG PHAN TSUN DU MNYAM PA LA BSHAD PA STE, DE NYID RDZOGS RIM
PAS GANG LA GNAD DU BSNUN PA'I RDO RJE'I LUS NGOS 'DZIN PA'I
DBANG DU MDZAD PAS NGES DON GYI BSHAD PA YIN GYI BSKYED

RIM PA'I LUS DKYIL GYI RTEN GZHAL YAS KHANG STON PA'I DBANG DU
MDZAD PA MA YIN NO, ,SKU GSUNG THUGS KYI NGO BOS NI, ,'KHOR LO
GSUM NI GCIG TU GSUNGS, ZHES PA NI, BDE MCHOG GI PHYI DKYIL LA
SKU GSUNG THUGS KYI DKYIL 'KHOR GSUM YOD PA DE

NANG LA BSHAD PA NA, RDZOGS RIM PAS GANG LA GNAD DU BSNUN PA'I
RTZA'I 'KHOR LO GSUM LA BYA BA'I DON NO, ,DES NA SAMBHU tA'I
RGYUD DE DAG GI RGYUD DON NI 'DI LTAR YIN PAS LUS ZHES PA'I TSIG
GANG BYUNG THAMS CAD LUS DKYIL LA 'CHAD PA NI

BLUN PO CHOS LA DBANG ZOS NAS SPYI BRTOL LHUR LEN PA, 'JIG RTEN
PHA ROL BTANG BA'I NGANG TSUL YIN PAR SHES PAR BYA'O, ,GZHUNG DE
DAG RTZA RGYUD GANG GI DON 'CHAD PA'I BSHAD RGYUD YIN KYANG
RGYUS MED PA LA RTZA RGYUD KYI DON GANG TSUL JI LTAR

@030A *, ,'CHAD PA'I RNAM GZHAG PHYOGS MTHONG TZAM YANG 'ONG
BA'I GO SKABS GA LA YOD, 'DI DAG KYEE RDOR GYI LUS DKYIL GYI
RTEN GYI DKYIL 'KHOR STON PA YIN NA NI, CI KYEE RDOR GYI LUS
DKYIL LA SKU GSUNG THUGS KYI RNAM GZHAG

JI LTAR SBYOR, KYEE RDOR GYI PHYI DKYIL LA 'BYUNG BZHI'I STENG
DU RI RAB BSGOM PA MED PA LA, LUS DKYIL LA SGAL TSIGS RI RAB TU
SGOM PA 'ONG BA'I RGYU MTSAN GANG YIN, DE GNYIS NANG 'GAL LO
ZHES BRJOD NA JI LTAR SMRA, GONG DU MAN SNYE'I LUNG DRANGS MA
THAG

PA LTAR, DRI BAS RDZOGS RIM PA'I DKYIL 'KHOR JI LTAR LAGS DRIS
PA'I LAN DU BSKYED RIM PA'I LUS DKYIL GSUNGS PA LAS MA 'BREL BA
CI ZHIG 'BYUNG BAR 'GYUR, ZHES SHES PA RANG BZHIN DU GNAS PA DAG
GIS BSAM PAR BYA'O, ,BRTAG PA DANG PO'I

RAB BYED BZHI PAR, YANG DAG SBYOR 'BYUNG MTSAN NYID NI, ,DE NAS
MCHOG TU RAB BSHAD BYA, ZHES THABS DANG SHES RAB YANG DAG PAR
SBYOR BA LAS BYUNG BA'I BDE BA CHEN PO'I YE SHES KYI MTSAN NYID
BSHAD PAR ZHAL GYIS BZHES NAS, DE NYID 'CHAD PA NI,

GSANG BA MCHOG GIS DGYES PA SOGS KYI DON AE WAm MA YA SOGS DANG
SBYAR NAS, RTZA RGYUD KYI GLENG GZHI'I NGES DON RDZOGS RIM LA
BSHAD RGYUD KYIS 'CHAD PA, AE NA SA RU SHES PAR BYA, ZHES SOGS
TE, RDO RJE MKHA' 'GROS BSHAD PA DANG,

SAMBHU tAS 'DI LTAR BSHAD PA 'DRA'O, ,DE LA AE WAm MA YA'I YI GE
BZHIS MTSON PA'I DON NI, NANG LUS KYI RTZA 'KHOR LA GNAD DU
BSNUN PA DANG, PHYI'I PHYAG RGYA DANG SNYOMS PAR 'JUG PA DANG,
DE 'DRA BA'I THABS LA BRTEN NAS SKYES PA'I BDE STONG GI

@030B YE SHES GSUM LAS, DANG PO'I DBANG DU BYAS PA NI YI GE
BZHIS MTSON PA'I LTE SNYING MGRIN PA SPYI BO'I RTZA 'KHOR BZHI
STE, YI GE BZHIS RTZA 'KHOR BZHI PO DE NYID SA LA SOGS PA KHAMS
BZHI'I RANG BZHIN DU YANG SHES PAR BYA'O, ,GNYIS PA NI

LAS RGYA'I BUD MED RIGS BZHI LA SPYAN MA LA SOGS PA BZHI'I RIGS
SU GSUNGS PA BZHI DANG, YE SHES KYI PHYAG RGYA SPYAN MA LA SOGS
PA LHA MO'I RNAM PAR SGOM PA BZHI YI GE BZHIS MTSON PA STE,
SPYAN SOGS BZHI YANG SA LA SOGS PA'I KHAMS

BZHI RNAM PAR DAG PAR BRJOD DO, ,GSUM PA NI, DE LTAR PHYI'I
PHYAG RGYA BZHI DANG SNYOMS PAR 'JUG PA DANG, NANG LUS KYI RTZA
'KHOR BZHI LA GNAD DU BSNUN PA LAS SKYES PA'I THABS BDE BA CHEN
PO'I YE SHES DANG, STONG NYID RTOGS PA'I SHES RAB YANG

DAG PAR SBYAR BA LA LDOG PAS BYE BA'I THUN MONG MA YIN PA'I
BYAMS SOGS BZHI AE WAm LA SOGS YI GE BZHIS MTSON PA STE, GZHUNG
DE DAG GIS TSUL 'DI NYID STON PA YIN GYI, RTZA 'KHOR BZHI LA
SPYAN MA SOGS BZHI SGOM PA'I LUS DKYIL STON PA'I DOGS

PA TZAM YANG RGYUD KYI BRDA RAGS PA TZAM CHAGS PA YAN CHAD LA
SKYE BA'I GO SKABS GA LA YOD, 'DI LTAR 'CHAD SHES NA YANG DAG
SBYOR BA DANG, DE LAS BYUNG BA'I MTSAN NYID BSHAD PAR ZHAL GYIS
BZHES PA'I DON GO BAR 'GYUR BA

YIN GYI, BSHAD RGYUD KYI GZHUNG 'DI DAG RTZA RGYUD KYI GLENG
BZHI'I NGES DON 'CHAD PA'I GZHUNG YIN PA TZAM GYIS RGYUS KYANG
PMED PA LA, 'DI DAG GIS DON JI 'DRA ZHIG STON PA'I RGYUS 'ONG
DON JI LTAR YOD, KHYOD KYIS BLUN@031A {NGOR LAN} *, ,PO'I TSOGS KYI
DBUS SU GUR BRTAG SAM GSUM
SHES PAR SPYI BRTOL GYIS KHAS 'CHE BA'I TSUL NI 'DI 'DRA'O,
,SAM+DHU tA'I GZHUNG DE DAG GIS BSTAN PA'I DON GYI GTZO BO DE
LTAR YIN PA LA 'GREL BAS, ZHAR BYUNG GI TSUL DU, BSKYED RIM

PAS BUD MED RIGS BZHE LHA MO BZHIR BSGOM PA'AM, YE SHES KYI
PHYAG RGYA SPYAN MA SOGS BZHI GANG RUNG DANG, YANG DAG PAR
SBYAR BA LAS BYUNG BA'I BSKYED RIM BA'I BDE STONG GI YE SHES
KYANG AE WAm SOGS YI GE BZHIS MTSON NUS PAR 'CHAD PA NI,
BSKYED

PA'I RIM PA LA KHA CIG TU AE WAm MA YA'I YI GE RANG GI NGO BO
RNAMS DANG, KHA CIG TU SPYAN MA LA SOGS PA'I NGO BO CAN RNAMS
KYANG BSGOM PAR BYA'O ZHES PAR 'GYUR RO, ,ZHES PA'O, ,BSHAD
RGYUD LAS 'DI LTAR NA RTZA 'KHOR BZHI DANG YI GE BZHI SBYAR
NAS GLENG

GZHI'I NGES DON GSUNGS PA'I DON, NAG PO BA'I RDZOGS RIM RIM PA
BZHE BA'I RGYUD KYI RIM PA ZHES BYA BA 'CHAD PA YIN PAS, RTZA
BSHAD SBYAR TE GRUB CHEN GYI DGONGS PA LTAR 'CHAD PA LA MKHAS
PA'I MDUN SAR NGAN SKYUGS KYI RGYA MTSO KHA NAS 'BYIN PA LA

JI MI SNYAM PAR MA BYED CIG ,GZHAN YANG 'DI LTAR, AE NI SA RU
SHES PAR BYA, ZHES SOGS 'DI DAG GIS RTZA 'KHOR LO BZHI LA
SPYAN MA SOGS SGOM PAR STON PA'I DBANG DU BYAS PA YIN KYANG DE
TZAM GYIS KYEE RDOR GYI LUS DKYIL KHYOD 'DOD PA DE LTA BU
BSTAN  PAR SGRUB PA NI HA CANG THAL BA'I GTAM YIN TE, BSHAD
RGYUD RDO 'PHRENG BA DANG, SGRUB THABS MDOR BYAS DANG, RNAM
GZHAG RIM PA LA SOGS PA RNAMS KYI GSANG 'DUS MI BSKYOD PA'I
LUS DKYIL STON PA'I GZHUNG GIS KYANG KHYOD 'DOD PA LTAR KYI
KYEE RDOR GYI LUS DKYIL

@031B BSTAN PAR THAL, LTE BA LA SOGS PA'I GNAS GZHIR SPYAN MA
LA SOGS PA BZHI PO DE DAG BSGOM PAR BSTAN PA'I PHYIR RO,
,GZHAN YANG PHA RGYUD MA RGYUD DU MA ZHIG LAS PHUNG PO LNGA
SANGS RGYAS LNGAR BSHAD PA DANG, SA LA SOGS PA'I KHAMS BZHI
SPYAN SOGS

BZHI DANG, LTE BA SNYING KHA SOGS SU SANGS RGYAS LNGA SGOM PA
DANG, SPYAN MA SOGS SGOM PAR BSHAD PA SHIN TU MANG BAS, DE
THAMS CAD KYIS KHYAD 'DOD PA'I KYEE RDOR GYI LUS DKYIL DE NYID
BSTAN PAR THAL LO, ,'DI LTAR KHYOD 'DOD PA'I KYEE RDOR GYI LUS

DKYIL DE NYID BSTAN PA'I KHUNGS SU 'GRO BA'I LUNG ZHIG 'DREN
PAR 'DOD NA NI, RTEN GZHAL YAS KHAD BSKYED TSUL KHYED RANG
'DOD PA DE LTA BU DANG, BRTEN PA LHA BSKYED TSUL YANG, RTZA
'KHOR LO LNGA'I DBUS SU RIGS LNGA YAB YUM LNGA MNYAM PAR SBYOR

BA'I SKU MDOG PHYAG MTSAN KHAMS KYI RNAM GZHAG SOGS KHYOD 'DOD
PA DE LTA BU LA, 'KHOR GYI LHA MO'I SKU MDOG PHYAG MTSAN
GRANGS RNAMS KHYOD 'DOD PA DE LTA BU DANG, DE YANG KYEE RDOR
GYI BSKYED RIM SGOM TSUL GYI DBANG DU BYAS NAS GSUNGS PA'I
KHUNGS RNAM

PAR DAG PA CIG DRANG RGYA DGOS PA YIN GYI, BDE MCHOG RTZA
RGYUD LA SOGS PAR SBAS TE GSUNGS PA BSHAD RGYUD SAMBHU tA SOGS
KYIS GSAL BAR BSHAD PA'I RDZOGS RIM GYI RNAM GZHAG STON PA'I
GZHUNG RNAMS DANG, RIGS LNGA YUM BZHI'I THA

SNYAD GANG BYUNG THAMS CAD DANG, LUS LA RTZA 'KHOR DANG RTZA
'DAB KYI GRANGS 'DI YONG STON PA THAMS CAD KHYOD KYIS KYEE
RDOR GYI LUS DKYIL STON PA'I KHUNGS SU DRANGS PA 'DI DAG GIS
NI, BLA MED KYI RGYUD SDE GANG GI YANG BRJOD BYA RAGS PA TZAM
GYI

@032A *, ,PHYOGS MTHONG BA YANG MED CING, BSKYED RDZOGS KYI
RNAM DBYE LA KUN TU 'THOMS PA'I NGANG TSUL GSAL BAR SGROGS
PA'I CHONG DE 'DON PA LA DUB DUB LTAR DU 'BAD PA YIN NO, ,DE'I
MAN SNYER RTZA 'KHOR DANG RTZA 'DAB KYI GRANGS BSTAN PA

DRANGS NAS KYEE RDOR GYI LUS DKYIL BSTAN PAR BSGRUBS PAS KYANG
'BREL MED CHEN PO GSAL BAR BYAS LA, KHYOD LTAR NA DUS KYI
'KHOR LO'I NANG GI LE'U DANG, BDE MCHOG GI RDZOGS RIM NAG PO
DPYID THIG GI GZHUNG RNAMS KYIS KYANG, KYEE RDOR GYI

KHYOD 'DOD PA'I LUS DKYIL 'DI GSAL ZHING RGYAS PAR 'CHAD PA
NYID DU HA CANG THAL BAR 'GYUR TE, KHYOD KYIS DRANGS PA'I LUNG
'DI DAG LAS LUS KYI RTZA 'KHOR SOGS STON PA LHAG PAR YANG
RGYAS PA'I PHYIR RO, ,SAM+BHU tA'I BRTAG PA DRUG PA'I RAB BYED


BZHI BAR, RTAG TU BZHUGS PAR 'DOD PA NI, ,SANGS RGYAS KUN GYI
SDOM PA BDAG ,CES SOGS KHYOD KYIS DRANGS PA 'DI DAG GI DON NI
'DI YIN TE, BDE MCHOG RTZA RGYUD KYI GLANG GZHI'I TSIG ,GSANG
BA MCHOG GI DGYES PA NA, ,THAMS CAD BDAG NYID

RTAG TU BZHUGS, ZHES PA'I NGES DON 'CHAD PA LA BSHAD RGYUD KYI
TSIG 'DI DAG GSUNGS PA YIN LA, MAN SNYER, GSANG CHEN MCHOG TU
SKYED PA NA, ZHES BTON NAS 'CHAD DO, ,DE YANG DON 'DI DAG
BSHAD PAR ZHAL GYIS BZHES NAS NYAN PAR BSKUL BA NA,

YANG DAG SBYOR 'BYUNG MTSAN NYID NI, BSHAD PAR BYA YIS LHA MO
NYON, ZHES GSUNGS SHING, DE LA YANG DAG SBYOR BA NI, PHYI ROL
GYI PHYAG RGYA DANG RNAL 'BYOR BA'I RDO RJE DANG PAD+MA YANG
DAG PAR SBYOR BA DANG LTE BA'I GTUM MO'I THIG LE 'BAR BA DANG,

@032B SPYI BO'I HAm YIG ZHU BA'I KHAMS DKAR DMAR YANG DAG PAR
SBYOR BA YIN LA, DE LTAR SBYOR BA LAS BYUNG BA'I BDE BA CHEN
PO LHAN CIG SKYES PA'I YE SHES NI YANG DAG SBYOR 'BYUNG STE,
DE NYID SKABS 'DIR NGES DON GYI RDO RJE SEMS DPA' DANG, BYANG
CHUB KYI

SEMS RDO RJE ZHES BYA BA'I DON DU 'CHAD PA YIN TE, DE NYID KYI
'GREL BA MAN SNYER, YANG DAG SBYOR 'BYUNG MTSAN NYID NI, RDO
RJE SEMS DPA' RANG GI NGO BO STE BYE BRAG TU BSAHD PA'I KHYAD
PAR RNAMS KYIS DANG POR RNAM PAR BSHAD ZIN TO, ,YANG NA

YANG SBYOR NI PHYI ROL GYI SHES RAB DANG THABS KYI PAD+MA DANG
RDO RJE DAG DANG, NANG GI GTUM MO DANG KHU BA DAG SBYOR BA'O,
,DE YOD NA 'BYUNG NGO ZHES PAS, 'BYUNG BA NI LHAN CIG SKYES
PA'I DGA' BA'I RANG BZHIN BYANG CHUB KYI SEMS RDO RJE'O, ,ZHES
CHES GSAL BAR GSUNG

SO; ;DES NA SKABS 'DIR RDO RJE SEMS DPA' ZHES GSUNGS PA NI, DE
'DRA LHAN SKYES KYI BDE BA CHEN PO'I YE SHES LA ZER BA YIN
GYI, KYEE RDOR LUS DKYIL GYI LHA'I RIGS BDAG STON PA GA LA
YIN, DE'I 'OG TU GLENG GZHI'I TSIG DE NYID KYI DON KHAMS LA

SBYAR NAS 'CHAD PA NA, GSANG BA DANG, MCHOG DANG, DGYES PA
DANG, THAMS CAD BDAG NYID DANG, RTAG TU BZHUGS ZHES PA LNGAS
RIM PA BZHIN DU GONG DU BSHAD PA LTAR YANG DAG PAR SBYAR BA'I
GNAS SKABS KYI REG PA SRA BA SA'I KHAMS DANG,

KHU BA CHU KHAMS GTUM MO'I ME DMAR PO ME KHAMS, KHAMS DKAR
DMAR GA-YO BA'I RLUNG GI KHAMS RNAMS RTEN DANG, DE BZHI LA
BRTEN PA'I LHAN CIG SKYES PA'I DGA' BA NAM MKHA'I KHAMS TE,
KHAMS LNGA PO DE NYID BRTEN PAR 'CHAD

@033A *, ,PA NI, GSANG BA LA NI SA YI KHAMS, ,MCHOG MA DE
BZHIN DU NI CHU, ,DGYES PA LA NI ME RU BSHAD, ,THAMS CAD BDAG
NYID RLUNG LA GNAS, RTAG TU GZHUGS PAR BRJOD PA 'DI, ,SANGS
RGYAS KUN GYI SDOM PA DAG, CES PA STE,  DE'I 'GREL BA MAN
SNYER, GSANG BA NI KUN TU RGYU STE, DE LA YOD PA NI, GSANG
CHEN ME'I KHAMS SO, ,DE'I PHYIR MCHOG GI PHUL DU BYUNG BA CHU
STE, SDUD PAR BYED PA NYID KYIS 'DOD CHAGS SKYED PA'I PHYIR
RO, ,DGYES PA NI ME STE ME YOD NA 'DOD CHAGS

LHAG PA'I PHYIR RO, ,RLUNG NI THAMS CAD BDAG NYID DE, SA LA
SOGS PA'I KHAMS GSUM PO THAMS CAD LA KHYAB PAR BYED PA NYID
KYI PHYIR 'DI'I BDAG NYID DO ZHES PAS NAS, ,YANG DAG GNAS NI
SANGS RGYAS KUN BDAG BDE BA MCHOG ,CAS 'BREL LO, ,

RTAG TU ZHES PA 'GYUR BA MED PA NYID KYIS MUR THUG PA MED PA'I
DUS SU GNAS PA 'DI RAB TU GSUNGS PA NI, GSANG CHEN MCHOG GI
DGYES PA NA, ,KUN LA BDAG NYID RTAG TU BZHUGS, ZHES PA 'DIS
RNAM PAR SNANG MDZAD LA SOGS PA SANGS RGYAS

RNAMS KUN GYI BDAG NYID, SHES RAB BDE BAS MCHOG TU BYED, KHYAB
PAR BYED DO ZHES PA, SANGS RGYAS KUN BDAG KHU BA'I NGO BO SA
BON LA SOGS PA RNAMS KYIS NYE BAR MTSON PA, STONG PA NYID DANG
RO GCIG PA NYID KYIS NAM MKHA' MTSUNGS PA'I PHYIR, NAM MKHA'I

KHAMS DGA' BA THAMS CAD KYI NGO BO'O, ,DE SKAD DU YANG PHYAG
RGYA CHEN PO THIG LER GSUNGS PA, GSANG BA ZHES PA 'DIR DGA'
BA, ,MCHOG CES PA NI MCHOG TU 'GYUR, ,DGYES PA ZHES PA KHYAD
DGA'I DGA', ,LHAN SKYES KUN BDAG NA BZHUGS PA'O,,

@033B ZHES SO, ZHES BSHAD PA LTAR RO, ,YANG GONG DU BSHAD PA
LTAR KYI YANG DAG PAR SBYOR BA LAS BYUNG BA'I BDE BA CHEN PO
LHAN CIG SKYES PA'I YE SHES DE NYID LA, LDOG PA'I SGO NAS DBYE
BA BYAS PA'I YE SHES LNGAR 'JOG PA'I TSUL GLENG GZHI'I TSIG
CHEN PA LNGA

PO DE DANG SBYAR NAS 'CHAD PA NI, YANG NA ME LONG LTA BU'I
TSUL, ,DE BZHIN YANG NA MNYAM PA NYID, ,SO SOR RTOG PA'I CHO
GA BZHIN, ,DE BZHIN BYA BA NAN TAN LA, ,RTAG TU BZHUGS PAR
BRJOD PA 'DI, ,SHIN TU RNAM DAG RANG BZHIN CAN, ZHES PA STE,
DE NYID KYI

'GREL PA MAN SNYER, ME LONG LHA BU GANG GI NGO BO KUN MTHONG
BA YIN PA DE NI DE SKAD CO, ,GSANG BA NI CHOS KYI DBYINGS RNAM
PAR DAG PA STE, ZHES PA NAS, RTAG TU BZHUGS PA SHIN TU RNAM
DAG GI CHOS KYI YE SHES TE MU MTHA' MED PA'I DUS SU GNAS PA'I

PHYIR RO, ZHES PA'I BAR GYIS, GLENG GZHI'I TSIG TSAN PA LNGA
DANG YE SHES LNGA RE RE NAS SBYAR NAS BSHAD PA LTAR RO, ,DE
LTAR RDO RJE DANG PAD+MA YANG DAG PAR SBYAR BA DANG, KHAMS
DKAR DMAR YANG DAG PAR SBYAR BA LAS BYUNG BA'I BDE BA CHEN PO
LHAN CIG SKYES PA'I

YE SHES LNGA LDOG PA'I SGO NAS YE SHES LNGAR BZHAG PA DE NYID
PHUNG PO LNGA RNAM PAR DAG PA'I LDOG CHA NAS NGES DON GYI RNAM
SNANG LA SOGS PA NGES DON GYI DE BZHIN GSHEGS PA RNAMS SU YANG
'JOG PA'I TSUL GLENG GZHI'I TSIG TSAN PA LNGA'I DON DU

'CHAD PA NI, DE BZHIN RNAM PAR SNANG MDZAD NYID, ,YANG NA RIN
CHEN 'BYUNG GNAS LA, ,YANG NA 'OD DPAG MED PA YIS, ,GANG TSE
RTAG BZHUGS DON LA ZHES PA STE, 'DI LA MAN SNYER GSAL BA RNAM
SNANG, MCHOG RIN 'BYUNG, DGYES PA 'OD DPAG MED,

@034A *, ,THAMS CAD BDAG NYID DON YOD DU BYAS NAS, RTAG TU
BZHUGS PA NI SHIN TU RNAM DAG YE SHES CHE ZHES 'BREL TE, SNGAR
BZHIN DU RTAG TU BZHUGS PA MI BSKYOD PA'O, ,ZHES PA'I DON TO,
,ZHES GSUNGS SO, ,DE LTAR KHAMS LNGA DANG,

YE SHES LNGA DANG, DE BZHIN GSHEGS PA LNGA RNAMS NI MI GNAS
PA'I MYANG 'DAS KYI NGO BO DANG, DUS TSAD MED PAR 'TSO BA'I
RGYU DANG, GZHAN GYI YANG TSOGS GNYIS KYI LUS RGYAS PAR BYED
PA'I PHYIR RTZI LNGA'I DNGOS PO STE RANG BZHIN DANG,

DON DAM PA'I BYANG CHUB KYI SEMS DE NYID KYI RANG BZHIN GZUNG
BYA LONGS SPYOD RDZOGS PA'I SKUR SHAR BAS GONG BU ZHES BYA BA
DANG, STONG PA NYID DANG GNYIS SNANG PHRA MOS KYANG BAR MA
CHOD PA'I LHAN SKYES KYI BDE BA CHEN PO DE MNGON SUM DU SO SOR
RANG

GI RIG PA'I YE SHES KYIS MTHONG BA NI SA BCU'I DBANG PHYUG KHO
NAS YIN PAS RTOGS DKA' BA'I PHYIR, THIG LE'I GZUGS TE THIG
LE'I DON PHRA MOR BSHAD PA'O, ,'DI DANG 'DRA BA MED PAS DPE
MED PA DANG, BYANG CHUB KYI SEMS DE NYID DE BZHIN GSHEGS

PA LNGA LA SOGS PA'I RANG BZHIN YIN PAR MA ZAD, SPYAN SOGS LHA
MO LNGA'I RANG BZHIN NO ZHES STON PA NI, BDUD RTZI LNGA YI
RANG BZHIN DNGOS, ,THIG LE'I GZUGS TE YID LTA BU, ,SHIN TU
RNAM DAG YE SHES CHO, ,LHA MO KUN GYI RANG BZHI CAN, ZHES PA  

STE, 'DI'I 'GREL BA MAN SNYER, DE LTAR GSUNGS PA'I RIM GYIS,
'DUD RTZI LNGA'I DNGOS GONG BU, ZHES PA KHAMS DANG YE SHES
DANG DE BZHIN GSHEGS PA LNGA RNAMS NI MI GNAS PA'I MYA NGAN
LAS 'DAS PA'I NGO BO NYID KYI PHYIR DANG, DUS MTHA'

@034B YAS BAR CHAD PA MED PAR 'TSO BA'I RGYU NYID KYI PHYIR
DNAG, GZHAN RNAMS KYI YANG TSOGS GNYIS RGYAS PAR BYED PA'I
PHYIR BDUD RTZI RNAMS TE, DE'I DNGOS NI DE RNAMS KYI RANG
BZHIN DANG, GONG BU NI BYANG CHUB KYI SEMS KYI RANG BZHIN
LONGS SPYOD RDZOGS PA'I SKU'O, ,

THIG LE'I GZUGS ZHES PA PHA BA STE, KU SHA'I RTZE MO LTA BU'I
BLO CAN LA SA BCU'I DBANG PHUG RNAMS KHO NAS MTHONG BAR BYA BA
NYID KYI PHYIR RO, ,DPE MED PA ZHES PA DPE LAS 'DAS PA STE,
GANG NA YANG 'DI 'DRA BA'I BDUD RTZI'I RANG BZHIN CUNG ZAD
KYANG YOD

PA MA YIN NO, ,LHA MO KUN GYIS TE, SPYAN MA DANG, M'A MA KA'I
DANG, GOS DKAR MO DANG, SGRON MA DANG, RDO RJE BSNYEMS MA
RNAMS KYI YANG RANG BZHIN NO, ,ZHES GSUNGS PA LTAR RO, ,DE
LTAR KHAMS DANG, YE SHES DANG, DE BZHIN GSHEGS PA LNGA

LNGAR PHYE BA'I LNGA PA RNAMS NI RDO RJE SEMS DPA' ZHES BSHAD
CING RDO RJE SEMS DPA' DE YANG SKABS 'DIR LHAN CIG SKYES PA'I
BDE BA CHEN PO NYID LA BRJED CES STON PA NI, RDO RJE SEMS DPA'
ZHES BYAR BSHAD, ,BDE BA DAM PA RU NI BRJOD, RANG  

BYUNG NGO BO 'DI NYID NI, ,CHOS KYI SKUR NI RAB TU BSGRAGS,
,DE YI SHES RAB LHAN CIG SKYES, ZHES GSUNGS TE, ,DE'I 'GREL BA
MAN SNYER, DE LTAR GSANG BA ZHES PA LA SOGS PA RNAMS KYI DON
RNAM PA GSUM BRJOD PAS KHAMS DANG YE SHES DANG,

DE BZHIN GSHEGS PA BZHI RNAMS KYI BRTEN PA LNGA BA'I RANG
BZHIN NYID DU RGYAS PAR BSTAN CING RTEN DANG BRTEN PA'I DNGOS
PO NI LDOG PA'I DBYE BA NYE BAR BZUNG NAS SO, ,LNGA PA DE YANG
STONG PA NYID DANG SNYING RJE DBYER MED PA NYID KYIS RDO RJE
'DZIN PA'I RANG BZHIN

@035A *, ,NYID DO, ,ZHES GSUNGS PAS RDO RJE SEMS DPA' ZHES PA
LA SOGS PA STE, PHAL CHER BSHAD ZIN TO, ,RDO RJE SEMS DPA'
ZHES PA 'DI NI CHOS KYI SKU RU RAB TU BSGRAGS TE, CHOS KYI SKU
GSAL BAR BYED PA'O, ,SNYING RJE'I RANG

BZHIN GYI BDE BA CHEN PO'I NGO BO NYID YIN NA YANG STONG PA
NYID RTOGS PA LA DRI MA MA LUS PA'I RTZA BA MED PAS NA GTZO
BO'I PHYIR RO, ,ZHES GSUNGS PA LTAR RO, ,DE YANG RDO RJE SEMS
DPA' ZHES PA'I RDO RJE'I DON BDE CHEN DANG STONG NYID RTOGS

PA'I SHES RAB DBYER MI PHYED PA LA BYED PAR SNYING RJE'I RANG
BZHIN GYI ZHES SOGS 'DIS BSTAN PA YIN NO, ,DE LTA BAS NA LNGA
TSAN GSUM PO DE NYID KYI BZHI RTEN DANG LNGA PA BRTEN PAR BYAS
NAS, LNGA PA DE YANG RDO RJE SEMS DPA' ZHES PA'I MING CAN

BDE BA CHEN PO LHAN CIG SKYES PA'I YE SHES NYID YIN PAR BSNYON
DU MED PAR BSHAD PA 'DI NYID LA KHYOD KYIS RDO RJE SEMS DPA'
ZHES BYAR BSHAD, CES PA 'DI DE BZHIN GSHEGS PA LNGA'I RIGS
BDAG TU GYUR BA'I DE BZHIN GSHEGS PA

DRUG PA RDO RJE SEMS DPA' NYID BSTAN PA YIN NO ZHES SMRAS PAS
NI, SAM+BHU tA RTZA 'GREL GYI RGYUS CI YANG MED PA GSAL BAR
BYAS LA, GLENG GZHI'I TSIG LNGA, KHAMS LNGA DANG SBYAR NAS
'CHAD PA'I TSE NA RTAG TU BZHUGS, ZHES PA'I TSIG

LNGA PO DE NYID, KHAMS LNGA PA LA SBYAR NAS 'CHAD PA'I GZHUNG,
RTAG TU BZHUGS PAR 'DOD PA NI, ,SANGS RGYAS KUN GYI SDOM PA
BDAG ,CES PA DE NYID GLENG GZHI'I TSIG LNGA DANG YE SHES LNGA
SBYAR NAS 'CHAD PA'I GZHUNG GI MGO BO LA MA

@035B SBYAR NAS, KHYOD KYIS DRANGS PA 'DIS SAMBHU tA'I RGYUD
KYI GZHUNG SPEL BA TZAM LA YANG MA SBYANGS PA GSAL BAR BYAS
SHING, GONG DU JI SKAD BRJOD ZIN PA LTAR GZHUNG 'DI DAG GIS
RIGS LNGA YAB YUM RNAMS LUS KYI RTZA 'KHOR LO LNGA'I DBUS SU
SGOM PA'I

BSKYED RIM BSTAN PA YIN NO ZHES ZER BA NI GNAS MA YIN PA LA
LOG PAR RTOG PA 'TSANG BAR BYED PA YIN PAR RGYUD 'DI'I RTZA
'GREL GYI RGYUS YOD PA ZHIG YIN NA NI, MI SHES PA'I DON CI
YOD, RGYUD DE NYID KYI BRTAWG PA DANG PO'I RAB BYED BZHI

PA'I THOG MAR, SEMS CAN KUN LA MNYAM PA'I PHYIR, ,GRUB GSUM
RGYA CHEN GZUGS CAN NYID, TSANGS SOGS LHA DANG LHA MIN BCAS,
DE RNAMS KYI NI GNAS SU 'GYUR, DE NYID SHES RAB PHA ROL PHYIN,
KUN RDZOB RNAM PA'I GZUGS CAN MA, 

DE  NYID YUL LAS RNAM PAR 'DAS, ,SROG CHAG KUN GYI SNYING LA
GNAS, ZHES PA'I 'GREL BA MAN SNYER, GTAN LA PHAB PAR GYUR BA
NI NGES PA STE NGES PA'I DON RGYAS PAR BDE BA CHEN PO'O, ,CI
LTAR 'DI NGES PA'I DON YIN ZHE NA, GSUNGS PA MNYAM NYID PHYIR,

ZHES PA SEMS CAN RNAM KUN BDE BA CHEN PO BYANG CHUB KYI SEMS
DANG LHAN CIG RO GCIG PA NYID KYI PHYIR TE DE'I BDAG NYID KYI
PHYIR, ZHES PA'I DON NO, ,ZHES PA NAS SROG CHAGS KUN GYI
SNYING LA STE, SEMS LA DE'I BDAG NYID KYIS GNAS SHING SROG

CHAGS RNAMS KYANG DE'I RANG BZHIN NO 'O NA DE KHO NA NYID MA
RTOGS PA'I SKABS SU BDE BA CHEN PO NYAMS SU MYONG BA MA YIN
NAM, CI LTAR SEMS CAN GYI SEMS KYI BDAG NYID DU BRJOD CE NA,
BDE BA CHEN PO NYAMS SU MYONG BAR RUNG BA NYID KYIS SO, ,ZHE 
@036A *, ,RGYAS PA DANG BCAS PAR GTAN LA 'BEBS PAR 'GYUR RO,
,ZHES PA'I BAR GYIS PHA ROL TU PHYIN PA'I THEG PAR SHES RAB KYI
PHA ROL TU PHYIN PA NYID NGES PA'I DON DU GSUNGS PA LTAR BLA NA
MED PA'I RGYUD 'DIR DER MA ZAD BDE

BA CHEN PO YANG NGES PA'I DON YIN PA SOGS SU RGYAS PAR BSHAD
CING, 'DIR SROG CHAGS KUN GYI SNYING LA GNAS, ZHES PA DANG,
'DI'I 'GREL BAR BDE BA CHEN PO NYAMS SU MYONG BAR RUNG BA NYID
KYIS SO, ,ZHES 'CHAD PAR 'GYUR BAR GSUNGS PA

NI 'OG TU KHAMS GSUM SEMS CAN SKYED, CES PA DANG, DE'I 'GREL BAR
'DOD PA DANG, GZUGS DANG, GZUGS MED PA'I KHAMS GSUM RNAMS 'DI
PA'O, ,ZHES PA KHAMS GSUM PA STE, SEMS CAN PHUNG PO YANG DE
BZHIN KHO NAR RGYU'I RGYUD KYI

RDO RJE 'DZIN PA'I RANG BZHIN KHO NA'O, ,ZHES GSUNGS PA DON 'DRA
LA, DE NI KHAMS GSUM GYI SEMS CAN RNAMS KYI SEMS KYI CHOS NYID
RANG BZHIN RNAM DAG GLO BUR GYI DRI MA 'BRAL RUNG DANG BDE BA
CHEN PO'I YE SHES SKYER RUNG GI NGO BOR GNAS PA DE NYID

LA RGYU RGYUD KYI RDO RJE 'DZIN PA ZHES GSUNGS PA YIN GYI, KHAMS
GSUM GYI SEMS CAN KUN GYI PHUNG SOGS LHAR SGOM PA'I LUS DKYIL
GZHUNG 'DI DAG GIS BSTAN PAR 'DOD PA NI GZUGS MED KHAMS PA'I LUS
DKYIL SMRA BA SNGON MED PA'I GZHUNG

LUGS SO, ,DE LTAR NGES PA'I DON DU BSGRUBS PA'I BDE BA CHEN PO
DE NYID, THEG PA GZHAN GYIS BSKAL PA GRANGS MED DU MAS THOB PAR
BYA DGOS PA'I RDZOGS PA'I SANGS RGYAS KYANG RGYUD 'DI'I LAM GYIS
TSE GCIG LA THOB PAR NUS PA'I MYUR

@036B LAM GYI GTZO BO YIN PAR STON PA NI, MDOR BSDUS PAS NI
SANGS RGYAS NYID, CES SOGS DANG, DE 'DRA BA'I BDE CHEN DE YANG
RDO RJE DANG PAD+MA MNYAM PAR SBYAR BA'I 'DOD CHAGS LAS SKYE
DGOS KYANG, SEMS CAN GZHAN NYON MONGS PA GANG GIS BCINGS PA'I

NYON MONGS PA DE NYID KYIS DAG PAR BYED KYI NYON MONGS PAS
'CHING NUS PA MA YIN NO ZHES, GTI MUG CHAGS DANG NGA RGYAL DANG,
ZHES SOGS KYIS RGYAS PAR SGRUB STE, DE'I MJUG TU, DE LTAR NA BDE
BA CHEN PO'I YE SHES DE NYID LAS 'BRAS BU'I GNAS SKABS

KYI LHA'I RNAM PA MI 'DRA BA THAMS CAD SKYE BA DANG, 'BRAS BU'I
GNAS SKABS KYI LHA'I RNAM PA MI 'DRA BA CI TZAM SPROS PA DE DAG
THAMS CAD KYANG NGES DON GYI RDO RJE SEMS DPA' BDE STONG DBYE
MED KYI YE SHES MTHAR THUG PA DE'I NGO BO YIN NO ZHES STON PA
NI, DE

LTAR RIGS NI LNGA RNAMS DANG, ZHES PA NAS, BLA MA'I ZHAL LAS
RNYED PAR 'GYUR, ZHES PA'I BAR KHYOD KYIS DRANGS PA DE RNAMS YIN
NO, ,DON 'DI NI DE NYID KYI 'GREL BA MAN SNYER, DE LTAR PHUNG PO
RNAM PAR DAG PA'I NGO BO SANGS RGYAS LNGA RNAMS TE, 'DI RNAMS

KYANG STONG PA NYID KHO NA NYID DO, ,ZHES PAS STONG PA NYID DANG
SNYING RJE DBYER MED PA NYID KYIS NA DRUG PA RDO RJE SEMS DPA'I
RANG GI NGO BO KHO NA'O, ,ZHES PA NAS, RDO RJE 'DZIN PA 'DI KHO
NA BDAG NYID LA DBYE BAR BYA'O, ,ZHES PAS, DGA' BA LA SOGS PA'I
DBYE BA THA DAD PA'I

LHAN CIG SKYES PA'I BDE BA CHEN PO'I NGO BO NI GSAL BAR BLA MA
LAS RTOGS PAR BYA STE, ZHES SOGS KYI BAR GYIS GSAL BAR BSHAD DO,
,DE'I PHYIR 'DI LAS RDO RJE SNYING PO DANG KHRO BO SKYE ZHES PA
NI, PHYI NANG GI SKYE MCHED RNAM PAR DAG PAR BSHAD PA'I LHA
RNAMS

@037A *, ,DANG; DAD SOGS RNAM PAR DAG PA'I KHRO BO RNAMS BDE BA
CHEN PO 'DI LAS SKYE BA DANG, BDE BA CHEN PO'I RANG BZHIN GYI
RDO RJE SEMS DPA'I NGO BO NYID DU STON PA YIN GYI, YAN LAG LHAR
BSGOM PA'I LUS DKYIL SGOM TSUL STON PA GA

LA YIN, SKABS 'DIR MAN SNYER, MIG NI GTI MUG RDO RJE'O, ,ZHES PA
LA SOGS PAS, NANG GI BDAG NYID CAN GYI SKYE MCHED RNAM PAR DAG
PA'I RANG BZHIN DU 'CHAD PAR 'GYUR BA RNAMS DANG, ZHES SOGS
DRANGS NAS DE DAG GIS YAN LAG GI

LHA BSKYED PA'I LUS DKYIL BSTAN PAR SMRAS PA DANG, GONG DU LUS
LA LHA BSKYED TSUL TZAM DANG, ,LUS DKYIL SGOM PA'I KHYAD PAR
'BYED PA NA, SKYE MCHOD BYIN RLABS KYI LHA SGOM PA RNAMS LUS LA
LHA BKOD PA TZAM YIN GYI, LUS DKYIL SGOM TSUL MA

YIN PAR SMRAS PAS KHAS BLANGS 'GAL LO, ,DE BZHIN DU RDO RJE GUR
GYI LE'U BDUN PAR, SEN MO BA SBU DE BZHIN KHAMS, ZHES PA NAS, SA
YE KHAMS NI RNAM DAG PA, ,SPYAN NI 'KHOR LO MDZES PA NYID, ,RDO
RJE BTZUN MO DANG PO STE, ,PAD+MA'I BU MO TSA BA

NYID; ;SGROL MA RLUNG NI RNAM DAG PA, ZHES PA'I BAR DRANGS PAS
NI, LHA LA LUS KYI KHAMS KYI DAG PA SBYAR BA DE NYID LUS DKYIL
STON PAR SMRAS PAS, LUS KYI DAG PA DANG LUS DKYIL SGOM PA'I SHAN
MA PHYED PA GSAL BAR BYAS SO, ,YANG KYEE RDO RJE'I RGYUD KYI DON

GRUB CHEN RNAMS KYIS JI LTAR BKRAL BA'I TSUL 'CHAD PA'I LUGS SU
BYAS NAS, 'DI LTAR BRIS TE, DE LTAR KYEE RDO RJE'I RGYUD GSUM
LAS LUS DKYIL SGOM TSUL GSAL BAR GSUNGS PA DE SA DRUG PA LA GNAS
PA'I SEMS DPA' CHEN PO DPAL BI RLA

@037B BA'I ZHABS KYI GDAMS NGAG TU, LUS KYI DKYIL 'KHOR MTHONG
NAS RTAGS BRTAN PA, ZHES SOGS DANG, LAM BSDUS BAR, DKYIL 'KHOR
LNGA LA BTUD DE BSKRUN, ZHES SOGS SU DON BSDUS NAS BSTAN CING,
MAN NGAG MA NYAMS PAR GRUB CHEN RNAMS KYI

SNYAN BRGYUD DU GTAN LA PHAB PA YIN NO, ,MAN NGAG 'DI'I LUGS
'PHAGS YUL GYI GRUB CHEN PHYI MA RNAMS KYIS JI LTAR BKRAL NA,
GRUB PA'I SLOB DPON NAG PO PAS, ,BDAG NYID CHEN PO RGYAL BA'I
SKU, ,PHYI ROL DE BZHIN NANG DE BZHIN, ,DE BZHIN GSANG

PAR SHES PAR BYA, ,RKANG PA BSKYOD PA MDOR DRONG SHES, ,LTO BA
RTAG TU CHUR BSTAN PAS, ,STOD DU DBYIBS KYI GZHIR SHES BYA,
,'KHOR LO BDE BA DE BZHIN GNAS, ,BHA GA NAM MKHA' YIN PA'O,
,BSHAD LAM DRAG GTUM DUR KHROD CHE, ,GSANG GNAS

DBYIBS CAN DE BZHIN DU, ,RNA BA DGOD DANG GA-YER KHAR BRJOD,
,KHA NI TSANG TSING 'BAR BA SNA, ,MI ZAD DMYAL TSOGS MIG TU
BSTAN, ,SHI RA SHING NI DNGOS PO STE, ,ME TOG DBANG PO 'BRAS BUR
BCAS, ,KA BA GCIG DANG SGO DGUR LDAN, ,BDAG

MED HE RU KA BDE BA, ,THABS DANG SHES RAB YA NAS 'BREL, ,NYI ZLA
GA-YAS DANG GA-YON GYI STE, ,GNYIS MED 'BREL BAS RTAG TU PHRA,
ZHES RTEN GZHAL YAS KHANG LUS DKYIL DANG, SKU DANG PHYAG RGYA
YUM GYI TSOGS, ,'BRAS BU SDE PA SKAD CIG DGA', ,

RANG BZHIN NYID DU RTAG PAR GNAS, ,BZHI GNYIS NAS BRTZAMS DRUG
CU'I BAR, ,DE SOGS STONG PHRAG BDUN CU GNYIS, ,DE LAS RGYAS PAR
BRJOD MI LANG, ,RANG BZHIN SPRUL PA RGYAL BAS GSUNGS, ,ZHES
'BYUNG BA'I DON, ,SKU NI RIGS LNGA, PHYAG RGYA

@038A *, ,NI YUM LNGA, YUM GYI TSOGS NI RTZA 'DAB LA GNAS PA'I
LHA MO BRGYA LNGA BCU RTZA GNYIS BSTAN LA, DE RNAMS GANG DU 'GOD
NA, BZHI GNYIS TE SNYING KHA CHOS KYI 'KHOR LO RTZA 'DAB BRGYAD
DANG, LTE BAR RTZA 'DAB DRUG CU RTZA BZHI

DANG; DE GNYIS PAR NAS MGRIN PAR BCU DRUG ,SPYI BO DANG GSANG
GNAS SO GNYIS RE STE, PHO BRANG LNGA LA SNGAR GYI LHA RNAMS 'GOD
PAR BSHAD PA YIN NO, ,ZHES BRIS SO, ,DE LA LUS KYI DKYIL 'KHOR
MTHONG NAS RTAGS BSTAN PA ZHES SOGS

KYI DON JI LTAR YIN PA NI ZUR TZAM 'OG TU 'CHAD LA, NAG PO BA'I
LUNG DRANGS PA DE NYID NI 'BREL MED DE, 'DI LTAR KHYOD KYIS KYEE
RDOR GYI DKYIL 'KHOR KA BA GCIG PA DANG, SGO DGU PAR KHAS LEN PA
AE YIN, DE LTA MA YIN NA KA

BA GCIG PA DANG SGO DGUR LDAN ZHES PA LUS DKYIL GYI RTEN GZHAL
YAS KHANG JI LTAR SBYOR, DE BZHIN DU SHI RA SHID NI DNGOS PO
STE, ,ME TOG DBANG PO 'BRAS BUR BCAS, ZHES PA DANG, NYI ZLA
GA-YAS DANG GA-YON GYI STE, ZHES PA YANG LUS DKYIL

GYI GANG STON PA YIN SMRA DGOS SO, ,GZHAN YANG BHA GA NAM MKHA'
YIN PA'O, ,ZHES PAS LUS DKYIL GYI GANG ZHIG BSTAN PAR 'DOD, ,DES
NA BRJOD BYA'I DON 'DI YIN BSHAD RGYU MED PA'I LUNG PHYOGS SU
GTAN MI 'GRO BA 'BA' ZHIG DRANGS PAS CIR

YANG MI 'GYUR RO, ,DE LA KA BA GCIG CES PA NI AA WA DH'U T'I YIN
ZHING, SGO DGUR LDAN ZHES PA NI LUS KYI BU GA DGU YIN LA, NYI
ZLA GA-YAS DANG GA-YON GYI STE, ZHES PA NI, GA-YAS GA-YON GYI RO
RKYANG GNYIS YIN ZHING, RO RKYANG GNYIS KYI NANG NAS 'ONGS

@038B TE; SGO DGU LA 'BYUNG 'JUG BYED PA'I RLUNG RNAMS AA WA
DH'U T'I'I NANG DU THIM PA LAS, LTE BA'I BDAG MED MA GTUM MO'I
ME AA THUNG DANG, SPYI BO'I HE RU KA HAm YIG GNYIS PHRAD PA'I
THABS SHES SBYAR BA'I STOBS KYIS BDE STONG GNYIS SU MED PA'I YE
SHES RGYUD

LA 'BRAL SHING SKYE BA NYID RTOGS DKA' BA'I DON GYIS NA SHIN TU
PHRA BA YIN NO, ,ZHES STON PA NI, BDAG MED HE RU KA BDE BA,
,THABS DANG SHES RAB YE NAS 'BREL, ZHES PA DANG, GNYIS MED 'BREL
BA RTAG TU PHRA, ZHES PA'O, ,DE'I PHYIR 'DI DAG GIS

LUS DKYIL GYI RTEN GZHAL YAS KHANG BSTAN PAR SMRA BA NI BYUNG
RGYAL DU SMRA BA'O, ,GZHAN YANG SKU DANG PHYAG RGYA YUM GYI
TSOGS, ,'BRAS BU BDE BA SKAD CIG DGA', ,RANG BZHIN NYID DU RTAG
PAR GNAS, ,BZHI GNYIS NAS BRTZAMS DRUG CU'I BAR, ZHES PA'I DON
NI,

NGO BO NYID KYI SKU LA SOGS PA'I SKU BZHI DANG, PHYAG RGYA CHEN
PO LA SOGS PA'I PHYAG RGYA BZHI DANG, SPYAN MA LA SOGS PA'I YUM
BZHI DANG, GNAS BRTAN PA LA SOGS PA'I SDE PA BZHI DANG, RNAM PA
SNA TSOGS

PA'I SKAD CIG MA LA SOGS PA'I SKAD CIG MA BZHI DANG, DGA' BA
MCHOG DGA' LA SOGS PA'I DGA' BA BZHI STE BZHI TSAN DE RNAMS DANG
RTZA 'KHOR BZHI SBYOR TSUL BRTAG GNYIS DANG SAM+DHA'U tIR RGYAS
PAR GSUNGS PA DE'I DON YIN PA LA, DE LTAR YIN MIN

THE TSOM TZAM YANG MA SKYES PAR KHYOD KYIS LUS DKYIL SGOM PA LA
SBYOR TSUL BLO BZO'I MUN SPRUL HA CANG THAL BA 'DI LTAR SMRAS
PAS NI, KHYOD RANG NYID KYI MTSAN NYID YONGS SU RDZOGS PAR BSTAN
PA YIN NO, ,YANG 'DI SKAD CES DE BZHIN DU RDO RJE'I GLU'I 'GREL

@039A *, ,PAR; MA LA AA BE ZHES BYA BA NI, DBANG PO'I DPA' MO'I
DBANG PHYUG MA THAMS CAD 'DU BA'I, DPA' BO THAMS CAD KYI SGRAS
NI RTAG PA LA SOGS PA'I 'KHOR LO BSGYUR BA DRUG GO ,DPA' MO'I
DBANG PHYUG MA THAMS CAD KYI SGRAS NI GTI

MUG RDO RJE MA LA SOGS PA 'KHOR LOS BSGYUR BA DRUG GO ,JI SRID
RDUL PHRA RAB DANG MNYAM PA DPA' BO DANG DPA' MO'I DBANG PHYUG
MA, DE'I BDAG NYID LAS SKYES PA DPA' BO DE RNAMS THAMS CAD SGRUB
PA PO RANG GI LUS KYI NANG DU BSGOM MO ZHES 'BYUNG LA, DE'I

DON 'KHOR LO BSGYUR BA DRUG NI, PHO BRANG LNGA'I DBUS KYI RIGS
LNGA DE RNAMS KYI DBU RGYAN RDO RJE SEMS DPA' DANG DRUG YIN LA
RDUL PHRA RAB DANG MNYAM PA NI RTZA RGYUD PHYI MAR RI RAB DANG
MNYAM PA'I RNAL 'BYOR MA ZHES BSHAD PA'I DON LTAR, LUS KYI RTZA
RNAMS

SPYAN MA LA SOGS PA'I LHA MO RNAMS SU BSKYED ZIN PA YIN LA, DE
RNAMS KYANG SGRUB PA PO'I BI TZU BRDZA DU BSKYED PA'I LUS LA
'GOD PAR 'GREL BA DE NYID DU BSHAD DO, ,DE BZHIN DU YONGS SU
RDZOGS PA'I PAn+dI TA NGAG DBANG GRAGS PA DANG, RGYAL BA MNGA'

BDAG MEE TRI PA GNYIS KYI MAN NGAG BRGYUD PA LAS KYANG, MAN NGAG
'DI DANG PHAL CHER 'DRA BA'I KYEE RDO RJE'I LUS DKYIL 'BYUNG BA
DANG, RJE ZHAM LCAM SRING, MKHAS PA MANG LAM PA, BLA MA KO BRAG
PA LA SOGS PA MKHAS PA DANG, GRUB PA BRNYES PA'I RNAL

'BYOR GYI DBANG PHYUG RAB TU MANG PO RNAMS KYIS THOS BSAM SGOM
GSUM GYI GTAN LA PHAB CING, YI GER BKOD PA'I BSTAN BCOS MANG DU
MDZAD PA YIN NO, ,ZHES BRIS PA NI SNYING PO MED PA'I GTAM YIN
TE, DPA' BO DANG DPA' MO'I DBANG PHYUG MA THAMS

@039B CAD SGRUB PA PO RANG GI LUS KYI NANG DU SGOM, ZHES BSHAD
PA TZAM GYIS KHYOD 'DOD PA LTAR GYI KYEE RDO RJE'I LUS DKYIL
'GRUB PA LA PHAN RGYU CI YANG MED PA'I PHYIR TE, GZHAN DU NA
RGYUD RGYA GZHUNG GANG YIN KYANG RUNG, LUS DKYIL STON PA'I TSIG
YIN NA, KHYOD 'DOD

PA LTAR GYI KYEE RDOR LUS DKYIL STEN PA'I TSIG YIN PAS KHYAB PAR
THAL BA'I PHYIR DANG, LUS KYI NANG DU LHA BSGOM PA YIN NA LUS
DKYIL BSGOM PA YIN PAS KHYAB PAR THAL BA'I PHYIR DANG, DE LTAR
YIN NA LUS LA LHA BKOD PA TZAM DANG, LUS DKYIL LA

KHYAD PAR CHEN PO YOD PAR KHYOD RANG GIS GONG DU SMRAS PA GZHI
NAS NYAMS PAR 'GYUR BA'I PHYIR RO, ,GZHAN YANG RJE BTZUN SA SKYA
BA CHEN PO LA SOGS PA'I RJE BTZUN GONG MA DE DAG GIS GRUB CHEN
BIR+WA BA'I GSUNG NGAG GI DON PHYIN CI LOG PAR BKRAL

BA'I TSUL 'DI LTAR YIN ZHES BSNYON DU MED PA SMRA RGYU DGOS PA
YIN GYI, RJE BTZUN SA SKYA PA LA SOGS PA'I DGONGS PA JI LTA BA
YIN PAR GRUB KYANG, DE TZAM LA YID CHES PAR MI BYED PA'I RGOL
BZHIG YIN NA, DE'I NGOR ZHAM LCAM SRING DANG, BLA MA MANG LAM PA
LA

SOGS PAS TSUL 'DI 'DOD PAR 'DOD PAS YID CHES SU RE BA NI BZHAD
GAD KYI GNAS YIN NO, ,GZHAN YANG 'DI SKAD CES, BYE BRAG TU SA
DRUG GI DBANG PHYUG DPAL BIR+WA BA'I SMROS 'DZIN GRUB CHEN DGRA
LAS RNAM RGYAL GYIS GSAL BAR BSHAD DO, ,JI SKAD DU,

RNAL 'BYOR CHES MCHOG RANG GIS LUS, ,GRUB PA'I DKYIL 'KHOR SKAD
CIG BLTA, ,LTE BA DRUG CU RTZA BZHI'I RTZA, ,SA YI RANG BZHIN
SPYAN MA SER, ,LAS KYI PHYAG RGYA'O, ,SNYING GA BRGYAD KYI RTZA
RNAMS LAS, ,RDO RJE BTZUN MO M'A MA K'I, MDOG SDO GRI GUG THOD
PA 'DZIN, ,GAR

@040A *, ,GYIS LEGS ROL CHU YI KHAMS, ,CHOS KYI PHYAG RGYA'O,
,MGRIN PA'I 'KHOR LO LONGS SPYOD CHER, ,BCU DRUG RTZA LAS GOS
DKAR MO, ,ME KHAMS RNAM DAG KHA DOG DMAR, ZHAL GCIG PHYAG GNYIS
MDZES BA MA, ,PHYAG RGYA CHEN PO'O,,

GSANG BAR PAD+MA SUM CU GNYIS, SGROL MA LJANG SNGO RLUNG GI
KHAMS, ,STENG GI BDE CHEN 'KHOR LO LA, ,RDO RJE DBYINGS KYI
DBANG PHYUG MA, ,SUM CU GNYIS LDAN KHA DOG DKAR, ,BDE CHEN NAM
MKHA' NYID DU BRJOD, ,DAM TSIG GI PHYAG RGYA'O, ,RNAM SNANG LA
SOGS

SANGS RGYAS RNAMS, ,'KHOR LO'I DBUS SU ROL CING GNAS, ,ZHAL SKU
MDOG MTSAN LA SOGS PA, ,JI LTAR RGYUD LAS GSUNGS BZHIN BSGOM,
,BSAM GTAN MA LUS RNAL 'BYOR GANG, ,RGYAL CHEN 'KHOR LOS BSGYUR
BA LNGA, ,BDE BA DAM PA'I

YUL DANG BCAS, ,GA-YAS BRKYANG BA YI ROL PA'I SKU, ,'KHOR LO'I
MDOG MTSUNGS ZHAL GCIG PA, ,'KHOR LO PAD+MA RDO RJE DANG, ,RIN
CHEN RAL GRI GA-YAS NA STE, ,GA-YAS MIN PAR NI DRIL BU'O, ,KUN
GYI DBANG BSKUR GNAS SU NI, RDO RJE SEMS

DPA' ZLA BA'I MDOG ,SHES RAB MA DANG MNYAM SBYAR BA, ,RDO RJE
DRIL BU 'DZIN PA BSGOM, ,MIG DANG RNA BA SNA DANG NI, ,LCE LUS
YID LA SA SNYING NGO, ,RDO RJE 'DZIN DANG NAM MKHA'I SNYING,
,'JIG RTEN DBANG PHYUG SGRIB SEL DANG, KUN TU BZANG RNAMS

RIGS DRUG GI ,MDOG DANG MTSAN MA JI BZHIN SKU, ,LNGA PA SNA
TSOGS RDO RJE STE, ,RAL GRI DAG NI SPANGS PA'O, ,LAS KYI PHYAG
RGYA'O, ,DE BZHIN GZUGS SGRA DRI DANG RO, ,REG DANG CHOS KYI
KHAMS RNAMS LA, ,GZUGS KYI RDO RJE MA SOGS DRUG,

@040B BDAG PO'I MDOG CAN PHYAG GNYIS MA, ,ME LONG PI WAm DRI
RO'I SNOD, ,NA BZA' CHOS 'BYUNG 'DZIN PA'O, ,CHOS KYI PHYAG
RGYA'O, ,LAG PA GA-YAS PAR GSHIN RJE GSHED, ,GA-YON LA SHES RAB
MTHAR BYED DO, ,BSHAD SGOR PAD+MA MTHAR BYED DO, ,BGEGS

MTHAR BYED PA GSANG GNAS SU'O, ,DPUNG GA-YAS MI GA-YO GA-YON
'DOD RGYAL, PUS MO GA-YAS PAR DBYUG SNGON CAN, ,GA-YON PA LA NI
STOBS PO CHE, ,GTZUG TOR CAN NI SPYI BO STE, ,RKANG MTHIL DAG LA
GNOD MDZES SO, ,KUN KYANG KHA DOG

NAG PO STE, ,GNYIS DANG GSUM PA DKAR DMAR PO, ,THO BA BE CON PAD
BZANG PO, ,RDO RJE RAL GRI LCAGS KYU DANG, ,DBYUG PA RTZE GSUM
CHOS 'KHOR LO, ,GTUN SHING RNAMS NI GA-YAS NA STE, ,GA-YON KUN
SDIGS MDZUB MDZAD PA'O, ,PHYAG

RGYA CHEN PO'O, ,KHRO BO RNAMS LA 'KHYUD PA'I YUM, ,BDE BA'I
RANG BZHIN KHRO MO BCU, ,RANG GI YAB DANG 'DRA BA STE, ,LHA MO'I
CHA LUGS 'DZIN PA LA, ,DAM TSIG GI PHYAG RGYA'O, ,THAMS CAD RTZA
LAS SKYES PA'I DNGOS, ,SKU GSUNG THUGS

KYI 'KHOR LO MCHOG ,MKHAS PAS RANG GI LUS NYID LA, ,DNGOS GRUB
PHYIR NI 'BAD PAS SGOMS, ,GZHAN YANG RDO RJE'I SA GZHI STE,
,RKANG MTHIL GNYIS YIN RTZIB RUS RNAMS, ,RDO RJE'I RvA BA RGYAS
PA STE, ,KUN GA-YOG RDO RJE'I RvA BA'O, ,

ME NI SEN MO NYI SHU DANG, ,JI LTAR SNA TSOGS RDO RJE NI, ,MA
LUS SKYED CING SPRO BYED PA, ,SPYI BOR GNAS PA'ANG DE BZHIN NO,
,LAS KYI PHYAG RGYA RGYA'O, ,GTUM DRAG BSHAD GI DBYIBS CAN TE,
,GSANG BA'I TSANG TSING KHA RU'O, ,'BAR BA ZHES BYA'I DUR KHYOD
NI, ,SNA YI@041A{NGOR LAN} *, ,BU GA GNYIS NA GNAS, ,NYAL SOGS DE BZHIN
MI
BZAD PA, ,MIG GNYIS LA NI GNAS PA'O, ,HA HAR DGOD DANG GA-YER KA
CAN, ,RNA BA GNYIS NA GNAS PA'O, ,CHOS KYI PHYAG RGYA'O, ,RKANG
PA'I LUS NI RLUNG CHEN PO, ,SUM MDO MA

STE LTO BA CHU, ,BRANG NI SA RU SHES BYA STE, ,SGAL TSIGS RI RAB
TU BRJOD DO, ,PHYAG RGYA CHEN PO'O, ,LUS KUN MNYAM PA GRU BZHI
PA, ,RTZA YI BU GA SGA BZHI YIN, ,RKA BA BRGYAD PO RKANG RNAMS
DAG, MIG NI RTZEG PA LNGA RNAMS SO, ,RNA BA RTA BABS SNA BA

GU, LCE NI MCHOD PA MCHU SNAM BU, ,SO NI DRA BA LA SOGS RGYAN,
,MA LUS SA RU BSAM PA'O, ,DAM TSIG GI PHYAG RGYA'O, ,RTEN DANG
BRTEN PA'I LUS DKYIL THAMS CAD PHYAG RGYA BZHIR BSDUS NAS GSAL
BAR GSUNGS PA'I PHYIR RO,,ZHES

SMRAS SO, ,'DI LA BSHAD PAR BYA STE, PHYAG RGYA BZHI PA ZHES BYA
BA'I GZHUNG KHYOD KYIS JI SKAD SMRAS PA 'DI LTA BU CHEN DZE' TA
RI PAS MDZAD PA RTZOD MED CIG YOD NA NI MKHAS PA SNGA PHYI GANG
YANG RUNG BA CIG TZAM LA YANG GRAGS PAR

RIGS PA LA, MKHAS PA SNGA PHYI SU LA YANG MA GRAGS SHING, RGYA
BOD KYI MKHAS PA GANG GIS KYANG KHUNG SU DRANGS PA TSIG GCIG
KYANG MED LA, DE'I PHYIR BSTAN 'GYUR GSAR RNYING GANG GI NANG NA
YANG 'DI LTA BU MED DO, ,DE BAS NA 'DI LTA BU

DRANGS KYANG KHO BO CAG LA KHUNGS SU MI 'GYUR LA, GZHUNG DE LTA
BU SU ZHIG GIS BYAS KYANG RUNG KHYED 'DOD PA LTAR GYI LUS DKYIL
'GRUB PA LA PHAN PA LTA ZHOG, GNOD PAR 'GYUR BA YIN NO, ,JI LTAR
ZHE NA, GSUNG NGAG RING PO CHE'I GDAMS NGAG

@041B GI LUGS KYIS LUS DBYIBS KYI DKYIL 'KHOR SGOM PA'I TSE NA,
RTZA'I DKYIL 'KHOR PHO BRANG LNGA'I LHA BRGYA LNGA BCU RTZA BDUN
DANG, ZHAR LA DRAN PAR BYA BA SKYE MCHED KYI LHA BCU GNYIS, YAN
LAG LA KHRO BO BCU STE BRGYA DANG BDUN CU RTZA DGRUR BZHED

CING, KHYED KYANG LUGS DE NYID SMRA BAR RLOM PA MIN NAM CI, DE
LTAR NA PHO BRANG LNGA'I RTZA 'KHOR GYI DBUS SU, DE BZHIN GSHEGS
PA LNGA YUM DANG BCAS PA SA BON LNGA LAS BSKYED NAS, RTZA 'DAB
SO SO LA 'KHOR GYI LHA MO 'KHOR LO RANG RANG

GI RTZA 'DAB KYI GRANGS NGANG MNYAM PAR SKYED PAR RJE BTZUN SA
SKYA PA CHEN PO LA SOGS PA RNAMS KYIS GSUNGS PA LTAR 'DOD DGOS
PA LA, PHYAG RGYA BZHI PA ZHES BRJOD PA'I GZHUNG 'DI NI, SNYING
KHAR BRGYAR KYI RTZA RNAMS LAS, ,RDO RJE BTZUN MO

M'A MA K'I, ZHES SOGS KYIS SNYING KA'I 'KHOR LO RTZA 'DAB BRGYAD
PA YONGS SU GYUR PA LAS, M'A MA K'I BSKYED PA SOGS SU BSTAN 'DUG
PA 'DI LUGS DE DANG JI LTAR MI 'GAL BAR 'DUG PA SOMS SHIG, GZHAN
YANG RTZA BA'I DKYIL

'KHOR GYI 'KHOR GYI LHA BRGYA LNGA BCU RTZA GNYIS BSKYED PA STON
PA'I TSIG ZUR TZAM YANG GZHUNG 'DI NA MI SNANG ZHING, ZHAR LA
DRAN PAR BYA BA'I SKYE MCHED KYI LHA DANG, YAN LAG GI KHRO BO
RNAMS BSHAD PA TZAM DU 'DUG PAS, 'DIS KHYOD 'DOD PA'I LUS

DKYIL YONG SU RDZOGS PA GSAL BAR BSTAN PA JI LTAR 'GRUB, GZHAN
YANG RJE BTZUN SA SKYA PA CHEN PO RANG NYID KYIS LUS DBYIBS KYI
DKYIL 'KHOR SGOM TSUL MDZAD PA LAS, YAN LAG GI H'Um BCU'I KHRO
BO YANG DRAN PAR BYA'O, ,ZHES PA TZAM LAS

@042A *, ,MA GSUNGS KYANG, BLA MA 'PHAGS PA LA SOGS PA RJES 'JUG
GI GTZO BO RNAMS KYIS PADMA MTHAR BYED KHA LA 'GOD PAR BSHAD
CING, KHYOD KYIS DRANGS PA'I GZHUNG 'DIR, BSHAD SGOR PADMA MTHAR
BYED DE, ZHES BSHAD

PAS KHA DANG BSHAD LAM JI LTAR MI 'GAL BA SOMS SHIG, GZHAN YANG
PADMA MTHAR BYED BSHAD SGROR 'GOD PA NI, RGYUN TSAD LDAN GYI
GZHUNG GANG DANG YANG MI MTHUN ZHING, DU MA ZHIG DANG 'GAL BA'I
PHYIR, RGYU MTSAN DES KYANG 'DI DZ'E TA RI

BAS MDZAD PA MA YIN PAR NGES SO, ,GZHAN YANG KHYOD KYIS GONG DU,
DRIL BU BA'I GZHUNG DRANGS NAS 'BYUNG BZHI'I RLUNG SGO BZHIR
BSKYED PA DANG, BDE MCHOG DANG KYEE RDOR GYI LUS RTEN GYI DKYIL
'KHOR DU BSKYED TSUL MTHUN MONG BA YIN PAR KHAS BLANGS

SHING, KHYOD KYIS DRANG PA'I PHYAG RGYA BZHI ZHES PA'I GZHUNG
'DIR NI, RTZA'I BU GA SGO BZHI YIN, ZHES BSHAD PA YANG 'GAL BA
YIN NO, ,KHYOD KYIS GZHUNG 'DI DANG GSUNG NGAG RIN PO CHE'I GDAM
NGAG GNYIS GCIG TU 'DOD PA LA DOGS SPONG

BYAS PA'I SKABS SU, GZHUNG 'DIR MIG SOGS LA SEMS DPA' DRUG 'GOD
PAR BSHAD CING, GDAMS NGAG TU MIG SOGS LA GTI MUG RDO RJE SOGS
'GOD PAR BSHAD PA'I DOGS PA BSUS NAS, DE'I LAN DU RDO RJE GUR
LAS, YID LA KUN TU

BZANG PO YIS, ,DE NYID MKHA' 'GO BDAG MED MA, 'DI RNAMS SKYI SA
NI THAMS CAD SBYANG, ZHES KUN BZANG DANG BDAG MED MA GCIG PAR
BSHAD PA'I RIGS PAS GZHAN RNAMS LUGS GNYIS GANG BKOD KYANG 'GAL
BA MED DO, ,ZHES SMRAS

@042B PA NI, RGYUD DON GTAN NAS MA GO BA'I GZU LUMS YIN TE, 'DI
LTAR, GTI MUG RDO RJER RAB SBYOR BAS, ,MIG GI RNAM PAR SHES PA
SBYANG ZHES PA NAS, YID LA KUN TU BZANG PO YIS, ZHES PA'I BAR
GYIS CHOS CAN NANG GI SKYE MCHED DRUG SEMS DPA' DRUG GIS SBYONG
BAR

BSHAD NAS, DE RNAMS KYI CHOS NYID GLO BUR DRI BCAS KYI DE BZHIN
NYID DE BDAG MED MA SGOM PAS SBYONG BAR STON PA NI, DE NYID
MKHA' 'GRO BDAG MED MA, ZHES PA YIN PAS, DE NYID CES PA DE BZHIN
NYID LA ZER BA YIN GYI, KUN BZANG DE NYID CES SPREL RGYU

GA LA YIN, BDAG MED MA NI GSHEGS MA YIN ZHING, KUN BZANG NI SEMS
DPA' YIN LA, DE'I PHYIR DE GNYIS GCIG YIN PAR 'DOD PA KHYOD NI
PHYUGS LAS KYANGS PHYUGS SO, ,YANG KHYOD KYIS GZHUNG DU KHRO BO
BCU LA RANG 'DRA'I YUM YOD PAR BSHAD  

LA, GDAMS NGAG TU YUM MA BSHAD PAS 'GAL LO SNYAM NA, MI 'GAL TE,
RGYUN GYI NYAMS LEN LA DMIGS PA NYUNG BA DANG, KHRO BO BCU'I
KYED RDOR GYI GZHUNG PHAL CHE BA NAS YUM DNGOS SU GSAL POR MA
BSHAD PA DE DANG MTHUN PAR BYAS PA LA, YUM

DANG BCAS PA SGOM NUS NA, RJE BTZUN RIN PO CHE RDO RJE 'CHANG
GNYIS PAS, KHRO BO BCU YUM DANG BCAS PAR GUR RGYUN DU GSUNGS PAS
'GAL BA MED DO, ,ZHES BRIS SO, ,'DIS NI GSHIN RJE'I GSHED NAG PO
ZHAL GCIG PHYAG GNYIS PA LA RANG 'DRA'I YUM

RO LANGS MA NAG MO ZHAL GCIG PHYAG GNYIS MA GSAL BAR SMRAS PA
YIN PAS, RO LANGS MA NAG MO ZHAL GCIG PHYAG GNYIS MA MI SRID DO,
,ZHES BLUN PO'I TSOGS KYI DBUS SU CA CO'I SGRA BSGRAGS PA THAMS
CAD, RANG GI TSIG GIS NYAMS

@043A *, ,PAR BYAS PA YIN NO, ,GZHAN YANG KHYOD KYIS 'DI SKAD
CES,'ON KYANG BSHAD PA'I RGYUD RDO RJE 'PHRENG BAR LE'U DRUG
TZAM MTHUN PAR YUL NYI SHU RTZA BZHI DANG, NANG GI GNAS NYI SHU
RTZA BZHIR SBYAR BA BDE MCHOG GI LUS DKYIL DU

YANG BSHAD LA, LE'U DRUG CU RTZA GSUM PAR YANG GSANG BA 'DUS PA
NYID KYIS LUS DKYIL GSAL BAR BSHAD DO, ,LE'U BCU BDUN PAR KYEE
RDO RJE'I LUS DKYIL 'DI CHA 'DRA BAR GSUNGS PA STE, JI SKAD DU,
'KHOR LO'I GRANGS KYI DBYE BA YIS, ,DE

BZHIN RMAD DU BYUNG BA'I MCHOG, 'KHOR LO DRUG PA RTEN BCU DRUG,
LUS LA LHA YI GZHAL YAS KHANG, ,RNAL 'BYOR JI BZHIN GNAS JI
BZHIN, ,ZHES LUS GZHAL YAS KHANG DU SKYED TSUL MDO TZAM DANG,
RLUNG GI 'KHOR LOR GNAS PA'I RTZA, ,'DAB

DRUG RLUNG GI MKHA' LA SPYOD, ,'DAB GSUM ME YI 'KHOR LOR BSHAD
RTZA GSUM NAS NI RIM GYIS 'CHAR, ,DE BZHIN LONGS SPYOD 'KHOR LO
YANG, ,RTZA NI BCU DRUG YANG DAG BRJOD, ,CHOS KYI 'KHOR LOR GNAS
PA'I RTZA, ,BRGYAD NI KUN LA KHYAB PA'O, ,

DE BZHIN SPRUL PA'I 'KHOR LOR YANG, ,DRUG CU RTZA BZHI 'CHAR BAR
BSHAD, ,BDE BA CHEN PO'I 'KHOR LO CHER, ,RTZA NI SUM CU RTZA
GNYIS SU, ,DE LTAR MDOR BSDUS RIM PA YANG, ,BRGYA DANG SUM CU'I
GCIG LHAG PA, ,RTZA RNAMS SU NI YANG DAG

BSHAD, CES GSANG GNAS RLUNG 'KHOR LA 'DAB MA DRUG, SUM MDO ME
'KHOR LA GSUM, LTE BA SPRUL 'KHOR LA RE BZHI, SNYING KHAR CHOS
'KHOR LA BRGYAD, MGRIN PA LONGS SPYOD 'KHOR LO LA BCU DRUG, SPYI
BO BDE CHEN 'KHOR LO LHA

@043B SO GNYIS RNAMS RTZA'I MING DANG BCAS PA BSHAD NAS, PHUNG
PO LNGA'I BDAG NYID LUS, ,MKHA' 'GRO LNGAR NI RAB TU GRAGS, ,DE
NYID 'BYUNG BA LNGA YIS NI, YE SHES LNGA NI RNAM PAR GNAS, ,DE
PHYIR 'BAD PA THAMS CAD KYIS, ,RTZA YI 'KHOR LO SHES PAR BYA,
,JI

LTAR CHU YI DBUS KYIS SHING, ,MYUR DU YANG NI 'PHEL NAS 'GRO, DE
LAS 'BRAS BU SOGS LDAN PA, STER BA 'DI LA THE TSOM MED, ,DE
BZHIN PHUNG PO'I SHING ZHES BYA, ,RTZA YI CHU YIS 'PHEL NAS NI,
,'PHEL BAS YANG DAG 'BRAS BU NI, ,THAMS CAD MKHYEN PA

NYID STER BYED, ,LHA YI RNAM PA'I NGO BO YIS, ,RTZA RNAMS RANG
BZHIN BSGOM PAR BYA, ZHES SO, ,DE LA TSIG RKANG DANG PO GNYIS
KYI DON 'KHOR LO LNGA'I DBUS SU MKHA' 'GRO LNGA BSGOM PA DANG,
TSIG RKANG PHYI MA GNYIS KYIS RTZA 'DAB RNAMS LA LHA MO

BRGYAD DANG SUM CU SO CIG 'GOD PA BSTAN TE, RGYAS PAR SLOB DPON
AA LANG KA KA LA SHA'I 'GREL PAR BSHAD DO, ,ZHES BZHAD GAD KYI
SLAD DU CHED KYIS BKOD DO, ,DE LA BSHAD RGYUD RDO RJE 'PHREN BAR
GSANG 'DUS SOGS KYI LUS DKYIL BSHAD PAS

KHYOD KYI KYE RDOR GYI LUS DKYIL DE LTA BU 'GRUB PA LA PHAN PA
CI YANG MED CING, RLUNG GI 'KHOR LO GNAS PA'I RTZA, ,'DAB DRUG
RLUNG GI MKHA' LA SPYOD, ,'DAB GSUM ME YI 'KHOR LOR BSHAD, ,RTZA
GSUM NAS NI RIM GYIS 'CHAR, ZHES PA NI, KHYOD

RANG NYID KYIS DRANGS PA'I RTZA BA'I RTZA GSUM NAS NI YANG DAG
BSHAD, CES PA DE NAS TSIG RKANG PA DRUG SONG BA NA, SMIN MA'I
DBUS NA RLUNG 'KHOR LO, ,ZHES RLUNG GI 'KHOR LO 'DAB MA DRUG PA
DE NYID SMIN MA'I DBUS NA GNAS PAR DNGOS SU BSHAD CING, DE

@044A *, ,NAS SHLOO KA GCIG SONG BA NA, RTZA GSUM GRU GSUM ME
DKYIL 'KHOR, ,MGRIN PA'I 'OG TU BSHAD PA YIN, ZHES MI 'KHOR GRU
GSUM RTZA 'DAB GSUM PA DE NYID MGRIN PA'I 'OG TZAM NA GNAS PAR
DNGOS SU BSHAD

BA LA, KHYOD KYIS RLUNG 'KHOR 'DAB MA DRUG PA GSANG GNAS NA
DANG, ME 'KHOR 'DAB MA GSUM PA SUM MDOR GNAS PA RGYUD 'DI NYID
KYIS BSTAN PAR SMRAS PA 'DIS, RGYUD KYI YIG 'PHRENG KHA YAR ZHIG
MTHAR CHAGS SU KLOG PA'I BYA BA TZAM YANG MA

BYAS BZHIN DU, SPYI RTOL 'BA' ZHIG GIS NGO TSA BOR BA'I SMRA BA
LHUR LEN PA GSAL BAR BYAS LA, AA LANG KA KA K'A LA SHA'I 'GREL
BAR NI, MGRIN PA LONGS SPYOD KYI 'KHOR LO'I 'OG GI ME 'KHOR LA
RTZA DBU MA LA BRTEN PA'I MDUD PA GSUM DANG, NU

MA GA-YAS GA-YON GYI RTZA GNYIS DANG, RTZA 'DAB GSUM STE BRGYAD
YOD PAR DANG, SMIN 'TSAMS KYI RLUNG GI 'KHOR LO LA 'DAB MA DRUG
DANG, SMIN MA GA-YOS GA-YON GYI RTZA GNYIS TE BRGYAD YOD CING,
DE DAG LA BTANG ZUNG LA SOGS PA RLUNG BRGYA RTZA

BRGYAD KYI NANG NAS BRGYAD PO DE NYID RGYU BAR DNGOS SU BSHAD
PAS, RTZA 'KHOR DE GNYIS GSANG GNAS DANG SUM MDO NA YOD PA SOGS
AA LANG KA KA LA SHA'I 'GREL BAR BSHAD DO, ,ZHES ZER BA NI HA
CANG THAL BA'I RDZUN CHEN POS MNGON SUM

LA BSNYON PAR BYED PA'O, ,PHUNG PO LNGA YI BDAG NYID LUS, ,MKHA'
'GRO LNGAR NI RAB TU GRAGS, ZHES PA NI, SGRUB PA PO'I LUS KYI
PHUNG PO LNGA LA MKHA' 'GRO LNGA DANG, DE BZHIN GSHEGS PA LNGA'I
THA SNYAD BYAS PAR STON PA YIN GYI, RTZA 'KHOR

@044B LNGA'I DBUS SU RIGS LNGA SGOM PA'I LUS DKYIL STON PA GA LA
YIN, LHA MO'I RNAM PA'I NGO BO YIS, ,RTZA RNAMS RANG BZHIN BSGOM
PAR BYA, ZHES PA YANG PHUNG PO NGA'I SHING LJON PA 'DI NYID KYI
RTZA STONG PHRAG BDUN CU RTZA GNYIS PO THAMS CAD GTUM MO'I

MES ZHU BA'I BYANG CHUB KYI SEMS KYI CHU RGYUN GYIS 'PHEL ZHING
KHYAB PAR BYAS PA LAS, BDE BA CHEN PO'I YE SHES GONG NAS GONG DU
'PHEL ZHING DE LA BRTEN NAS THAMS CAD MKHYEN PA'I 'BRAS BU STER
BAR BYED PA YIN NO, ,ZHES DA BZHIN PHUNG PO'I

SHI BA ZHES BYA, ZHES SOGS KYIS BSTAN NAS, DE LTAR RTZA RNAMS
DANG, KUN DA LTA BU'I BYANG CHUB KYI SEMS PHRAD PA LAS, BDE BA
CHEN PO STER BA'I LHA MO'I BYA BA BYED PA'I RGYU MTSAN GYIS,
RTZA RNAMS LHA MO'I RANG BZHIN, ZHES GSUNGS PA YIN GYI, RTZA

RNAMS LHA MO'I SKU'I RNAM PAR SGOM PA STON PA GA LA YIN, GAL TE
YIN DU CHUG KYANG 'KHOR GYI LHA BRGYA DANG LNGA BCU RTZA GNYIS
SGOM PA'I LUS DKYIL BSTAN PA'I SHES BYED DU, BRGYA DANG SUM CU
RTZA GCIG SGOM PAR BSHAD PA DRANGS PA LAS BZHAD GANG

DU 'OS PA GANG ZHIG YOD, RIGS PA MI SHES PA'I BLUN PO RNAMS LA
NI RNAM 'GYUR 'DI LTA BU 'OS PA KHO NA'O, ,LUS KYI GZHAL YAS
KHANG DU YANG, ,DE NYID KYI NI NANG BZHUGS PA, ,DE BZHIN GSHEGS
DANG LHA MO DANG, ,GZUGS LA SOGS DANG

SANGS RGYAS SRAS, ,KHRO BO BCU ZHES BYA BA NI, ,DE NYID MCHOG NI
YANG DAG BZHUGS, ,ZHES PA TSIG RKANG DRUG PO 'DIS LUS GZHAL YAS
KHANG DU BSKYED PA'I RJES SU BRTEN PA LHA BSKYED PA LA DE BZHIN
GSHEGS PA LNGA DANG, SPYAN MA SOGS

@045A *, ,LHA MO BZHI DANG, GZUGS RDO RJE MA SOGS LNGA DANG,
RGYAL BA'I SRAS PO BRGYAD DANG, KHRO BO BCU STE, LHA SUM CU SO
GNYIS PO BSGOM PA'I LUS DKYIL STON PA YIN LA, DE NYID KYIS KHYED
'DOD PA LTAR GYI KYEE RDOR GYI LUS

DKYIL DANG CHA 'DRA BA'I LUS DKYIL BSTAN PAR SMRA BA NI, PHYOGS
THAMS CAD RNAM PAR BSLAD PA'I GTAM MO, ,DE LTAR PHYIN CI LOG GI
SMRA BA 'DI THAMS CAD RDOL GTAM 'BA' ZHIG LAS MA 'DAS PA'I TSUL
MDO TZAM ZHIG RDZOGS PAR BSHAD

ZIN NAS,, ` ,,DA NI 'DI BRJOD PAR BYA STE, KHYED KYIS KYEE RDO
RJE'I LUS KYI DKYIL 'KHOR LA RTZOD PA SPANG BA'I PHYIR DU RGYA
CHER SMRAS PA DE THAMS CAD N CUNG ZAD PHYOGS SU 'GROR RUNG BA
TSIG GCIG KYANG MA DMIGS PA'I PHYIR CHU SHING GI SDONG

PO BZHIN DU BRJOD BYA'I DON GYI SNYING POS STONG YANG TSIG GI
YAL 'DAB RGYAS PAR RMONGS PA'I BYA TSOGS MGU BAR BYED PA TZAM
ZHIG TU ZAD DO, ,DE LTA MOD KYI RJE BTZUN SA SKYA PA CHEN PO LA
SOGS PA RJE BTZUN GONG MA GANG GI GSUNG RAB NA'ANG 'DI NYID

RGYUD KYI TSIG GANG DANG YANG SBYAR BA MED CING, KHYAD PAR DU
YANG DZE' TA RI PAS MDZAD PA'I PHYAG RGYA BZHI PA ZHES BYA BA'I
KHUNGS DRANGS PA ZUR TZAM YANG MED PAS DE DANG GSUNG NGAG RING
PO CHE'I GDAMS NGAG GNYIS,, ,,

GZHUNG DANG, ,GDAMS NGAG CES BSGRIGS NAS 'CHAD PAR 'DOD PA NI
RANG 'DOD PA NI RANG 'DOD KYI GZU LUMS 'BA' ZHIG YIN LA, SA SKYA
PA'I RJE BTZUN GONG MA DAG GI BZHED PA NI GRUB CHEN BIRWA PA'I
GSUNG NGAG RDO RJE'I TSIG RKANG ZUR TZAM BSTAN PA DE

@045B NYID ZHAL NAS ZHAL DU BRGYUD PA'I BLA MA DAM PA'I GDAMS
NGAG GIS GSAL BAR MDZAD PA'I MAN NGAG KHYAD PAR CAN DU BZHED PA
YIN GYI, RTZA 'KHOR SO SO'I THA SNYAD DANG, PHUNG PO LNGA GSHEGS
PA LNGA DANG, KHAMS BZHI GSHEGS MA BZHI ZHES

SOGS KYI THA SNYAD GAR YOD PA'I PHA RGYUD MA RGYUD THAMS CAD
KYIS KYEE RDO RJE'I LUS DKYIL 'DI NYID BSTAN PAR MI BZHED DO,
,DE BAS NA 'DI NYID TSUL BZHIN DU SGRUB PAR 'DOD NA NI, 'DI NYID
GRUB CHEN BERWA PA'I GSUNG NGAG

GI DON DU SONG TSUL PHYIN CI MA LOG PAR 'CHAD SHES PA CIG DGOS
PA YIN LA, DE LTAR 'CHAD SHES PA DANG, RGYUD SDE RTZOD MED GZHAN
DANG 'GAL BA'I DOGS PA LEGS PAR DPYOD SHES PA ZHIG BYUNG NA RGYU
MTSAN GZHAN

'TSOL BA'I NGAL BAS CI ZHIG BYA, RGRUB CHEN BIRWA PA'I GSUNG GI
DON DU SONG BAR GRUB KYANG, DE NYID MI 'THAD DO ZHES SHES LDAN
SU ZHIG SMRA BAR BYED, DE LTAR NA KHYED 'DOD PA'I LUS DKYIL SGOM
TSUL DE NYID GRUB CHEN BIRWA PA'I GSUNG NGAG GI

DGONGS PAR SONG TSUL LEGS PO ZHIG 'CHAD NA RANG LA 'CHAD RGYU CI
'DUG SOR MO NANG DU KHUG LA SOMS SHIG, DE BZHIN DU RGYUD SDE
GZHAN DANG MI MTHUN PA'I DOGS PA GCOD PAR 'DOD NA, RTOGS LDAN LA
SKYE BA'I DOGS PA BLO LA SHAR NAS

DE LA LAN PHYIN CI MA LOG PAR 'DEBS SHES PA CIG DGOS PA YIN, DE
'DRA BA'I RIGS AE YIN PAR 'DUG SNYAM DU KHA NANG DU PHYOGS LA
SOMS SHIG, RTOGS LDAN LA 'CHAR BA'I DOGS PA JI LTA BA ZHE NA,
SPYAN MA RIN 'BYUNG GI YUM DU

@046A *, ,BYAS PA NI, RIGS LNGA YAB YUM GYI RNAM GZHAG STON PA'
RGYUD SDE THAMS CAD DANG MI MTHUN NO SNYAM DU DOGS PA LTA BU'O,
,GZHAN YANG DOGS PA DPYAD DGOS PA MANG DU YOD MOD KYI RE ZHIG MA
BRIS SO, ,'DIR SMRAS

PA, RNAM DPYOD BLO BROS YAL GA'I KHYON YANGS SHING, ,LEGS BSHAD
ME TOG DKAR PO'I DRI BSUNG GIS, ,SKAL BZANG YID KYI GDUNG BA KUN
SEL BA, ,SNGON MED YONGS 'DU'I DBANG PO 'DI NA 'KHRUNGS, ,YONGS
SU RDZOGS PA'I BDE GSHEGS

BSTAN PA'I KHUR, ,GANG GI DPUNG PA'I KA BAS YONGS BZUNG BA,
,SPOBS PA'I STOBS RDZOGS KHO BO DANG MTSUNGS PA'I, ,SMRA MKHAS
CHE NA 'DI NA GZHAN YOD MIN, ,GSUNG RAB MA LUS LTA BA'I MIG
STONG LDAN, ,GANG GI LAG NYAL RIGS PA'I

RDO RJE YIS, ,RGOL NGAN LHA MIN KUN GYI KLAD 'GEMS DER, ,DMUS
LENG GLEN PA DBYUG PAS GA-YUL 'GYED DO, ,NYIN BYED BYE BA LAS
RGYAL RIGS PA'I 'OD, ,PHYOGS KUN 'GENGS PA'I GZI 'RJID MA BZOD
PAR, ,THUB PA'I BSTAN LA THAN

SKYE LA 'BYUNG PO'I BYA, ,LTAS NGAN SRIN BYA LTA BUR CA CO
SGROG, MI GTZANG TSOGS KYIS LUS BYUGS SPRE'U GANG, ,DRI NGAN
NYES PA GZHAN LA BGO BYED CING, ,RIGS PA'I SBAR KHYIM MI BZAD
SENG GE LA, ,RANG NYAMS SLAD DU CO 'DRI CI YANG

RTZOM, ,SDANG BAS RAB BSKYOD PHRAG DOG LCE GNYIS KYIS, ,RNAM
RGYAS BRDZUN GYI DUG NI RAB SPRO ZHING, ,DGE BA'I SROG 'PHROG
BLO NYAMS GDUG PA'I SPRUL, ,MUN PA'I KHUNG BUR LHUR 'JUG AE MA
MTSAR, ,GZHUNG LUGS SON LA 'THAD

@046B DANG MI 'THAD CES, ,RNAM PAR DPYAD PA MKHAS PA'I TSUL
MTHONG NAS, ,BLUN RMONGS RANG GI NGANG TSUL MI LTA BAR, ,DGAG
SGRUB SMYON PA'I ZLOS GAR CI YANG BYED, ,TSIG BZHI'I DON YANG
RTOGS PA'I NUS MED PAR, ,'BREL MED TSIG GI DPUNG TSOGS

'TSOL BA'I PHYIR, ,LUS SEMS YONGS SU GDUNG BA'I DKA' THUB KYIS,
,RANG GI MIG LA BRTZE BA MA DOR ZHIG, ,DING SANG THUB PA'I BSTAN
PA NI, ,SNUM ZAD MAR ME LTAR GYUR BA, ,CUNG ZAD TZAM GYI LHAG MA
LA, ,BRTEN PA'I GNAS

SKABS THOB 'DI YANG, ,BDUD RIGS 'BYUNG POS YOD BSGYUR ZHING,
,'JIG RTEN PHA ROL YONGS BTANG BA, ,BSHES GNYEN GZUGS CAN DU MA
YIS, ,PHYOGS 'TSAMS KUN NAS RNAM PAR DKRUGS, ,MA SBYANGS SKYE
BO'I TSOGS NANG, ,RDZUN

GYI 'PHRENG RING BRGYUS PA YIS, ,RMONGS PA NGO MTSAR SKYED PA'I
GTAM, ,BLUN PO'I YID LA 'BAB 'GYUR ZHING, ,MDO RGYUD GZHUNG LA
LEGS SBYANGS PA, ,GZUR GNAS MKHAS PA'I SKYE BO NI, ,LEGS NYES
'BYED PA'I MTHU LDAN

PA'I, ,BLO GROS GSAL LDAN CHON DKYON MED, ,DE LTA NA YANG BDAG
GIS NI, ,GSUNG RAB LOG PAR SGRUB BYED PA, ,MA BZOD BSTAN LA GUS
PA'I BLOS, ,GNAD LA REG PA'I GTAM 'DI BSNYAD, ,KYEE RDO RJE'I
LUS KYI DKYIL 'KHOR

LA RTZOD PA SPONG BA'I ZOL GYIS, RGYUD SDE DU MA'I DON LOG PA
'BA' ZHIG TU SMRA BA'I PHYIN CI LOG GI GTAM GYI SBYOR BA LA
ZHUGS PA'I SMRA BA NGAN PA RNAM PAR 'THAD PA'I BSTAN BCOS GNAM
LCAGS 'KHOR LO ZHES BYA BA 'DI NI, ,

@047A *, ,RGYAL BA'I GSUNG RAB MA LUS PA'I DON DRI MA MED PA'I
RIGS PAS RNAM PAR 'BYED PA LA MKHAS PA'I MDUN SAR 'JIGS PA MED
PA KHYU MCHOG RLABS PO CHE'I GNAS THOB PA, SDE SNOD GSUM DANG
RGYUD SDE BZHI'I

DGONGS DON PHYIN CI MA LOG PAR MTHONG BA'I BLO GROS KYI MIG CA
NA, SHA'KYA BTZUN PA DGE LEGS DPAL BZANG POS,GRUB PA'I GNAS
MCHOG 'BROG RI BO CHE DGA' LDAN RNAM PAR RGYAL BA'I GLING DU
SBYAR BA'O, ,DGE'O,