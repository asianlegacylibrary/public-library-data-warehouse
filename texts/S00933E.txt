@001A *, ,RJE BTZUN BYAMS PA MGO BO LA BRTEN PA'I 'PHO BA'I RNAM
PAR BZHAG PA DGA' LDAN ZHING DU BGROD BA'I BDE LAM ZHES BYA BA
BZHUGS SO, ,

@001B #, ,NA MO A'AR+YA MEE TRI YI, RING NAS GOMS PA'I THUGS
RJE'I PHYAG BRKYANG STE, ,SRID MCHO NYAM NGA'I GA-YANG DU LHUNG
BA RNAMS, ,PHAN BDE PADMA'I DGA' TSAL LA 'GOD PA, ,MI PHAM

MGON GYIS BDAG SOGS 'GRO 'DI SKYONGS, ,DE'ANG RJE BTZUN BYAMS
MGON LA BRTEN PA'I 'PHO BA'I GDAMS PA 'CHAD PA LA, SPYIR 'PHO
BA'I MAN NGAG NYAMS SU LEN TSUL TSIG ZIN LA GSAL BAR BSHAD PA NI
KHA

SBYOR SOGS MA RGYUD KYI SKOR SHAS CHE LA, 'ON KYANG PHA RGYUD
GSANG BA 'DUS PA'I BSRE 'PHO'I GNAD RNAMS KYANG 'DI DAG DANG DON
MTHUN ZHING, KHYAD PAR 'PHO BA'I GDAMS PA MTHAR THUG PA SEMS
DBEN SGRUB TSUL

GYI GZHUNG RNAMS YIN PAR MKHAS GRUB THAMS CAD MKHYEN PAS BSKYED
RIM DNGOS GRUB RGYA MTSOR GSUNGS PA LTAR YIN NO, ,RGYUD SDE 'OG
MA RNAMS SU DE'I RNAM GZHAG DNGOS SU GSUNGS PA MED KYANG, BLA MA
DAM PA

GONG MA RNAMS KYIS DES RGYAS BKAB NAS 'OD DPAG MED DANG BYAMS
MGON SOGS LA BRTEN PA'I 'PHO BA'I RNAM GZHAG MDZAD PA NI RGYUD
DON MAN NGAG GIS PHYE BA'I SROL PHUL DU PHYIN PAR SNANG STE,
DGAG BYA DANG

DGOS PA PHYOGS MTHUN PA RNAMS LA DBANG GI RNAM GZHAG DANG LAS
TSOGS CI RIGS PA RNAMS RGYUD SDE DANG LHAG PA'I LHA THA DAD PA
SO SO LA PHAN TSUN DU RGYAS BKAB PA NI 'PHAGS BOD KYI GZHUNG
TSAD LDAN RNAMS LAS

@002A #, ,MANG DU 'BYUNG NGO, ,DES NA 'DIR DAM PA'I PHYAG BZHES
BZHIN RGYAL TSAB BYAMS PA MGON PO LA BRTEN PA'I 'PHO BA'I GDAMS
PA NYAMS SU LEN PA LA, RANG GIS SKYONG TSUL,

GZHAN LA KHRID 'DEBS TSUL, GSHIN PO'I DON DU BYA TSUL DANG GSUM,
DANG PO LA SBYOR DNGOS GNYIS PA LAS, SBYOR BA 'GAL RKYEN DANG
BRAL ZHING MTHUN RKYEN TSANG BA ZHIG DGOS LA, DAG PA'I ZHING DU
BGROD PA'I

'GAL RKYEN GYI GTZO BO NI MA DAG 'KHOR BAS BSDUS PA'I LUS LONGS
SPYOD GNYEN BSHES SOGS LA CHAGS PA 'DI NYID YIN TE, KHAMS SO SO
LA RANG RANG GI SRED BAS BDAG GIR BYAS MA BYAS KHO NA KHAMS DE
DANG

DE LAS 'DAS MA 'DAS KYI DON DU GSUNGS SO, ,RANG GI NGOS NAS TSE
'DI'I PHUN TSOGS LA ZHEN PA MA BTANG NA, SANGS RGYAS BYANG CHUB
SEMS RNAMS CI TZAM THUGS RJE CHE'ANG 'DREN PAR MI NUS TE, SRIN
MO'I GLING DU CHAD

PA'I CHONG PA RNAMS SPYAN RAS GZIGS KYI SPRUL PA RTA MCHOG BA
LHAS 'DZAM BU'I GLING DU SGROL BAR BZHED KYANG, TSONG DPON MA
GTOGS PA RNAMS DE DAG GI BSLU BRID LA CHAGS PA'I DBANG GIS PHYIR
LTUNG STE SRIN MO'I

KHA ZAS SU GYUR PA BZHIN NO, ,DES NA DAL 'BYOR RNYED DKA' ZHING
TSE LA LONG MED PA'I TSUL BSAM STE, DGRA 'DUL GNYEN SKYONG SOGS
SMYON PA'I ZLOS KAR LTA BU'I TSE 'DI'I SNANG SHAS BZLOG PA DANG,
LAS NGES

@002B PA DANG 'PHEL CHE BA'I DBANG GIS PHYI MAR 'GROS NGAN SONG
LAS 'OS MED CING, DER SKYES NA YUN TSAD LAS 'DAS PAR SDUG BSNGAL
BZOD GLAGS MED PA MYONG DGOS LA, GAL TE PHYI MAR NGAN SONG DUM
LHUNG YANG 'KHOR BA 'DI LAS GTAN DU THAR PA ZHIG

MA BYUNG NA, LAS BYAS PA CHUD MI ZA BA'I DBANG GIS SRID PA'I
RTZE MO'I BAR DU SONG YANG PHYIR NGAN SONG NGAN 'GRO'I GA-YANG
SA BRGYUD MAR LTUNG BA LAS MA 'DAS PA'I TSUL BSAMS TE PHYI MA'I
SNANG SHAS BZLOG PA DANG GNYIS KYI SGO NAS KHAMS

GSUM 'KHOR BA MTHA' DAG LA BTZON RA LTA BU'I 'DU SHES KYIS ZHEN
PA GTING NAS LOG BA ZHIG MED MI RUNG DU DGOS SO, ,MTHUN RKYEN
SGRUB TSUL YANG, THEG CHEN 'PHO BA'I MAN NGAG NI, STOBS LNGA
NYID YIN ZHES TSE 'DI LA ZHEN PA BCAD DE DAG PA'I

ZHING DU SKYE 'DOD KYI 'PHEN PA YANG YANG GTONG ZHING, 'PHO BA'I
DMIGS RNAM YUN DU GOMS PAR BYED PA DANG, KHYAD PAR YO BYAD GANG
YOD DGE 'DUN LA BSNYEN BSKUR SOGS RNAM DKAR GYI PHYOGS SU BTANG
STE, DE'ANG 'PHO BA 'BYONGS PA'I RGYUR SMON LAM

RNAM PAR DAG PAS MTSAMS SBYOR BA NI DAG PA'I ZHING DU SKYE BA
'DZIN PA'I THABS KYI GTZO BOR GSUNGS SO, ,DER SKYE 'DOD KYI 'DUN
PA RNAL MA SKYE BA LA ZHING GI BKOD PA YID YUL DU 'CHAR DGOS LA,
DE'ANG MDZOD LAS, GNAS NAS GNAS 'OG

JI SRID PA, DE NAS DE YI GONG DE SRID, ,CES PA LTAR GYI RIGS PAS
GZHAL NA 'DI NA STENG DU DPAG TSAD SUM 'BUM NYI KHRI'I MTSAMS SU
LHA'I BU RAB DGA' LDAN GYIS BSKYANGS PA'I DGA' LDAN SPYI'I GNAS
YOD CING, DE'I NGOS GCIG NA GRONG

@003A *, ,LAS DGON PA'I TSUL DU DAG PA'I ZHING MCHOG DGA' LDAN
YID DGA' CHOS 'DZIN GYI GNAS, SPYIR BSKAL PA BZANG PO'I SANGS
RGYAS THAMS CAD KYIS SKYE BA MNGON PAR SKYE BA'I MDZAD PA STON
PA'I GNAS SU TSOGS

GNYIS KYI SPYOD PAS BSGRUBS PA YIN LA, BYE BRAG DA LTA'I DUS KYI
KHYAD PAR DU BYAS PA 'DI NI RJE BTZUN BYAMS PA MGON PO'I THUGS
BSKYED KYI MTHU LAS GRUB PA YIN NO, ,DE'I SNOD BCUD KYI 'BYOR BA
BSAM GYIS MI KHYAB PA'I TSUL SOGS SU STON PA'I MDO

BOD DU 'GYUR BA MI SNANG YANG, DKON MCHOG BRTZEGS PA'I CHOS KYI
RNAM GRANGS DU MAR SANGS RGYAS KYI ZHING MANG PO'I BKOD PA
GSUNGS PA DANG CHA MTSUNGS PAS, DE DAG GI RIGS PA'I 'GROS SBYAR
TE BSAM PA DANG, LHAG PAR ZHING DE'I DBUS NA

RJE BTZUN BYAMS MGON GYI BZHUGS NAS CHOS KYI PHO BRANG RGYAL
MTSAN MTHON PO GSER GYI RGYA PHIB NYI MA STONG GI 'OD LAS LHAG
CING, NOR BU'I DRA 'DRA BYED DANG DRIL BU GA-YER KHA'I TSOGS
KYIS SPRAS PA, LHA'I DBANG PO'I RNAM PAR RGYAL BA'I KHANG

BZANG LAS KYANG 'BUM 'GYUR GYIS LHAG PA DANG, DE'I MDUN DU CHOS
STON PA'I KUN DGA' RAB THA GRU YANGS SHING RGYA CHE LA KHOR YUG
TU RIN PO CHE'I LJON SHING GI PHRENG BAS BSKOR BA, GSER GYIS
GZHI LA BEEd'UR+YA'I MIG MANG RIS SU DRIS SHING

MNAN NA NE MA BYED CING, BTEG NA SPAR BYED PA, DE'I GONG DU SENG
GES BTEG PA'I RIN PO CHE'I KHRI'I STENG DU RJE BTZUN BYAMS PA
MGON PO MTSAN DPE'I GZI 'OD 'BAR ZHING, SHER PHYIN ZAB MO'I
GDAMS PA RGYUN MI 'CHAD PAR 'DOMS PA

@003B DANG, GA-YAS SU NAM MKHA' DRI MA MED PA DANG, GA-YON DU
RGYAL SRAS 'JAM DPAL SNYING PO SOGS RGYAL SRAS RGYA MTSOS BSKOR
NAS BZHUGS PA'I BKOD PA LA YANG YID LA BYED PA NI, DER SKYE 'DOD
KYI 'DUN PA SKYE BA'I THABS MCHOG

TU 'GYUR BAR MA ZAD ZHING SBYONG GI MAN NGAG KYANG BLA NA MED
PAR GSUNGS SO, ,DE LTAR BLO SBYONG BA'I DMIGS RTEN DU ZHING BKOD
KYI BRIS THANG SOGS BYUNG NA SHIN TU LEGS LA, DE MA 'BYOR YANG
BYAMS MGON GYI SKU BRIS 'BUR CI

RIGS SOGS SKU GSUNG THUGS KYI RTEN LEGS PAR BKRAM STE, GTZANG
ZHING GYA NOM PA'I MCHOD PA PHUL DU PHYIN PA BSHAM, STAN BDE BA
LA SPYOD LAM TSUL MTHUN GYIS 'KHOD DE SKYABS SEMS SNGON DU BTANG
NAS KUN SLONG RNAM PAR

DAG PA ZHIG GSAL BTAB STE DNGOS GZHI LA 'JUG PAR BYED DGOS SO,
,RANG NYID LUS SEMS BDE BA TZAM ZHIG GI PHYIR ZHING DER SKYE BA
DON DU GNYER BA NI KUN SLONG MA DAG PA YIN PAS, KUN SLONG 'CHOS
TSUL YANG BRTAN PA MA THOB PAR

DU SNYIGS MA BOD BA'I GNAS 'DI LTA BUR SKYE BA BLANGS NA, SLAR
YANG RKYEN DANG GROGS NGAN PA JI LTA BU ZHIG GI DBANG DU 'GYUR
NGES PA MED PAS, DES NA SLAR MI LDOG PA'I DAG ZHING KHYAD PAR
CAN ZHIG TU SKYE BA LEN DGOS PAS DE'I NANG NAS

KYANG RANG CAG GANG LA LAS 'BREL CAN SHIN TU CHE BA RJE BTZUN
BYAMS MGON YIN PAS, ZHING KHYAD PAR CAN 'DI NYID DU SKYE BA
BLANGS TE RGYAL BA MA PHAM MGON PO'I GSUNG GI BDUD RTZI LA LONGS
SPYOD CING, DES BSTAN PA'I DON ZAB RGYAS AAM

@004A *, ,BRAL BA'I NYAMS LEN MTHA' DAG DANG, KHYAD PAR DU RGYA
CHE BA'I LAM RIM BYAMS SNYING RJE BYANG CHUB KYI SEMS RNAMS LAM
GYI SROG TU BYAS, DMIGS MED KYI LTA BAS RGYAS BTAB NAS LAM GONG
MA THAMS CAD

RIM GYIS BGROD DE, MTHAR THUG SKU BZHI'I GO 'PHANG MNGON DU BYAS
LA, 'PHRIN LAS NYI SHU RTZA BDUN GYI SGO NAS MKHA' MNYAM SEMS
CAN THAMS CAD KYANG BLA MED BYANG CHUB KYI GO 'PHANG LA 'GOD PAR
BYA'O SNYAM DU SEMS BSKYED BCOS MTSUN CHAD KYI

SGO NAS GSAL 'DEBS DGOS SO, ,ZAB RGYAS KYI LAM GANG LA THOG MAR
GTZO BOR SLOB PA'ANG, DBU MA SNYING PO LAS, YANG DAG SHES TSOL
SNGON BTANG STE, DON DAM RNAM PAR NGES GYUR NAS, ,LTA NGAN 'THIB
GNAS 'JIG RTEN LA, ,SNYING RJE

KUN TU SKYED NAS SU, ,ZHES SOGS LTAR DBANG PO SHIN TU RNON POS
THOG MAR YANG DAG PA'I LTA BA BTZAL TE, DE'I SGO NAS SNYING RJE
CHEN PO SOGS LA 'JUG PAR GSUNGS, GDUL BYA THUN MONG BA SHAS CHER
GYI DON DU 'GYUR BA NI, DBU MA 'JUG

PA LAS, SNYING RJE'I SEMS DANG GNYIS SU MED BLO DANG, ,ZHES
GSUNGS PA LTAR, DANG POR THABS KYI CHA LA MYONG BA BRTAN POR
BYAS TE, GZOD DBU MA'I LTA BA TSOL BA YIN NO, ,DER SKYE BA'I
RGYU TSOGS KUN GYI GTZO BOR GYUR BA NI, DER SKYE

'DOD KYI KUN SLONG RNAM PAR DAG PA 'DI KHO NA YIN PAS, KUN SLONG
GI KHYAD PAR LA DE'I SNOD BCUD KYI YON TAN LUNG RTOGS KYI BSTAN
PA GANG LA GTZO BOR BYED PA DE DANG SGO MTHUN PA'I RIGS 'DRA'I
GNAD TSANG BA ZHIG MI RUNG DU DGOS SO, ,

@004B DNGOS GZHI NI, DGA' LDAN ZHING MCHOG YID DGA' CHOS 'DZIN
NAS, RGYAL TSAB BYAMS PA MGON PO THUGS RJE'I GTER, ,RGYAL SRAS
RGYA MTSO'I 'KHOR DANG BCAS PA KUN, ,BRTZE BAS 'DIR GSHEGS MDUN
GYI NAM MKHAR BZHUGS, ,

ZHES BRJOD PA NA SKAD CIG GIS DGA' LDAN NAS RJE BTZUN BYAMS MGON
'KHOR DANG BCAS PA BYA NAM MKHA' LA 'PHUR BA BZHIN THOGS PA MED
PAR BYON TE, SMIN MTSAMS MDA' GANG GI THAD KYI MDUN GYI NAM
MKHAR SENG KHRI PAD ZLA SOGS KYI

GDAN LA DGYES BZHIN BRTAN PAR BZHUGS PHAR BSAMS, DE NAS, JI
SNYED SU DAG CES PA NAS, CHEN POR BSNGO, ,ZHES PA'I BAR GYIS YAN
LAG BDUN PA RGYAS PA'AM, BSDU NA, GUS PAS PHYAG 'TSAL MCHOD
TSOGS MA LUS 'BUL, ,

SDIG LTUNG KUN BSHAGS DGE LA RJES YI RANG, ,RTAG TU BZHUGS SHING
CHOS 'KHOR BSKOR BAR BSKUL, ,DGE TSOGS KUN KYANG BYANG CHUB CHEN
POR BSNGO, ,ZHES BSAG SBYANG MDOR BSDUS PA BYA, ,STON PA BCOM
LDAN 'DAS DE BZHIN GSHEGS

PA DGRA BCOM PA YANG DAG PAR RDZOGS PA'I SANGS RGYAS RGYAL BA
BYAMS PA MGON PO RGYAL SRAS RGYA MTSO'I TSOGS DANG BCAS PA THAMS
CAD LA PHYAG 'TSAL LO, ,MCHOD DO, ,SKYABS SU MCHI'O, ,ZHES LAN
BDUN NAM NYER GCIG BRGYA RTZA

SOGS BRJOD CING, SKABS 'DIR BYAMS MGON GYI SKU LAS BDUD RTZI'I
RGYUN BABS PA RANG GI SPYI BO NAS ZHUGS, LUS THAMS CAD GANG LAS
THOG MED NAS BSAGS PA'I SDIG SGRIB NYES LTUNG THAMS CAD DANG,
'DI SNANG GI ZHEN PA

@005A *, ,SOGS DAG PA'I ZHING DU SKYE BA DANG 'PHO BA 'BYONGS PA
LA GEGS BYED KYI DRI MA THAMS CAD BYANG ZHING DANG, ,DE'I SKU
GSUNG THUGS KYI BYIN RLABS RNAMS RANG RGYUD LA ZHUGS PA'I MOS PA
BYED, DE NAS, RANG

LUS SHEL GYI BUM PA LTAR GSAL BA'I, ,DBUS SU DBU MA SMAD PHRA
STONG YANGS PA, ,YAR SNE SPYI BO'I GTZUG TU KHA PHYE ZHING, ,MAR
SNE LTE BA'I 'OG TU SLEB PA YI, ,SNYING GA'I THAD KYI DH'U TI'I
DBUS NYID DU, ,SHIN TU PHRA BA GNYUG MA'I RLUNG SEMS

DANG, ,DBYER MED DKAR GSAL 'OD KYI THIG LE'I GZUGS, ,YANG ZHING
'PHAR LA KHAD PA'I RNAM PAR 'GYUR, ,CES BRJOD CING, RANG GI LUS
SHEL GYI BUM PA BZHIN PHYI BLTAS NANG GSAL BA'I DBUS CUNG ZAD
RGYAB GZHUNG LA NYE BA'I CHAR DBU MA

RAG DUNG KHA GYEN BSLANG LTA BU, MAR SNE PHUGS RDUG LTE 'OG SOR
GSUM GYI THAD DU SLEB BA, YAR SNE GRO SOG BCAD PA BZHIN SPYI
BO'I GTZUG DANG KHA DA CHAD KYI TSUL DU BU GA YANGS HA RE YOD
PA, SNYING GA'I THAD KYI DBU MA'I NANG DER SHIN TU PHRA BA'I
RLUNG

SEMS DANG DBYER MI PHYED PA'I THIG LE DKAR PO KHA DOG DKAR LA
CUNG ZAD DMAR BA'I MDANGS CHAGS PA 'OD KYI RANG BZHIN CAN SHIN
TU GSAL ZHING 'TSER BA, RLUNG CUNG ZAD PHOG PA TZAM GYIS KYANG
BSKYOD NUS PA'I SHING PA LA LTA BU, SHIN TU

YANG ZHING 'PHAR LA KHAD 'PHUR LA KHAD PA ZHIG TU BSAMS, SKABS
'DIR SNGAGS BLA MED LTA BU'I RTZE GSUM DANG 'KHOR LO BZHI'I SGOM
TSUL LA SOGS PA MED PAR, LUS KYI DKYIL DU RTZA DBU MA SROG SHING
GI TSUL DU BSGOM PA TZAM YIN PAS

@005B SKABS DON DE TZAM GYIS 'GRUB CING, RGYUD SDE 'OG MA LA'ANG
SBYAR CHOG PAR MNGON, DE'ANG ZHAL LUNG LAS, LAM BZANG PO YIS YID
'ONG GNAS, ,LAS NGAN GYIS NI SRID PAR SKYON, ,ZHES PA LTAR RNAM
SHES 'PHO BA'I SGO NGAN PA RNAMS 'GOG

BA GAL CHE ZHING, BLA MED NAS GSUNGS PA'I LAM 'GOG BYED KYI YI
GE RNAMS SKABS 'DIR MI 'ONG BAS, SGO DE RNAMS GONG DU BDUD RTZI
'BEB SBYANG BYAS PA'I MTHAR, 'OD DANG BDUD RTZI GSER ZHUN MA LTA
BUS DAM GYI BKAG CING, RNAM SHES

SGO DE RNAMS NAS 'PHO MI NUS PAR BYIN GYIS BRLABS PA'I MOS PA
BYAS PAS 'GRUB BO, ,DE NAS BYAMS MGON RANG GI SPYI BOR SPYAN
'DREN PA'I PHYIR GSOL BA 'DEBS PA'I 'DUN PA DRAG PO DANG BCAS
TE, RTZA BA'I BLA MA SKYABS GSUM KUN 'DUS

KYI; ;NGO BO BLO BZANG RGYAL BA'I DBANG PO DANG, ,DBYER MED
BYAMS MGON THUGS RJE'I GTER KHYOD LA, ,SNYING NAS GSOL BA 'DEBS
SO BYIN GYIS RLOBS, ,ZHES DAL BU'I SGO NAS LAN GSUM MAM GCIG
BRJOD PAS, SKYABS YUL MTHA' DAG BSDUS

TE BYAMS MGON LA THIM ZHING, DE NYID RANG GI SPYI BOR BYON NAS
RIGS BDAG GI TSUL DU BZHUGS PA'I DMIGS PA BYAS LA, DE LTAR GSOL
BA BTAB PAS SKYABS YUL RNAMS, ,RIM GYIS BSDUS TE MA PHAM MGON LA
THIM, ,DE NYID RANG

GI SPYI BOR RIGS BDAG GI ,TSUL BZHUGS DBU MA SMAD YANGS STOD
PHRA BA'I, ,THUGS KA'I THAD DU MEEm YIG GSER GYI MDOG ,YE SHES
LNGA LDAN BDE BA'I RANG BZHIN CAN, ,'OD ZER 'BAR MA MTHONG STE
DE'I NGO BOR, ,'PHO 'DUN DRAG POS SLAR

@006A *, ,YANG GSOL 'DEBS BYA, ,ZHES PA'I TSIG RIS LTAR LA, DE'I
RTZA DBU MA'I MAR SNE DANG RANG GI RTZA DBU MA'I YAR SNE GNYIS
SRUB CUNG ZAD KYANG MED PAR 'BYAR ZHING DBYER MED LTA BUR GYUR
PA'I MOS PA BYED PA

GAL CHE'O, ,DE NAS RANG SEMS 'OD KYI THIG LE DE NYID KYIS DBU
MA'I LAM NAS YAR BLTAS PAS BYAMS MGON GYI THUGS KA NA GNYIS SU
MED PA'I YE SHES BDE BA CHEN PO'I RANG BZHIN MEEm YIG GSAL ZHING
DVANGS PA 'OD LAM ME YOD PA MTHONG

NAS DES YID PHROGS TE, RANG NYID KYANG DER SLEB NAS DE DANG GCIG
TU 'DRE BA ZHIG BYUNG NA SNYAM PA'I 'DUN PA DRAG PO DANG BCAS,
'GRO SGROL THABS KYI RNAM PA MA LUS GZIGS, ,KUN LA THUGS RJE NYE
RING MED PAR 'JUG ,GZHAN PHAN 'PHRIN LAS

DUS LAS MI YOL BA, ,SKYABS MCHOG MTSUNGS MED KHYOD LA GSOL BA
'DEBS, ,'DI SNANG ZHEN PA'I 'CHANG MA BCAD DU GSOL, ,LAS NGAN
SDIG SGRIB MA LUS SBYANG DU GSOL, ,GNAD GCOD GSHIN RJE'I 'JIGS
LAS BSKYAB TU GSOL, ,'KHRUL

SNANG BAR DO'I 'PHRANG LAS BSGRAL DU GSOL, ,MI KHOM NGAN SONG
SKYE SGO BCAD DU GSOL, ,ZAB LAM 'PHO BA 'BYONGS PAR BYIN GYIS
RLOBS, ,LAM BZANG BAG CHAGS MNGON DU GYUR BAR MDZOD, ,YID DGA'
CHOS 'DZIN GNAS DER DRANG DU GSOL,

ZHES PHUR TSUGS SU GSOL BA 'DEBS PA GSUM MAM BDUN SOGS BYAS PAS
SPYI BO'I BYAMS MGON GYI THUGS KA NAS 'OD ZER SDOM GYI BA THAG
LTA BU ZHIG DBU MA'I LAM NAS MAR 'ONGS RANG SEMS 'OD KYI THIG LE
LA REG PAS, KHAB

@006B LEN GYIS RTZAGS PHYE LA REG PA'AM, NYA LA LCAGS KYUS BTAB
PA BZHIN DU YAR DRANGS, THUR SEL DRAG TU BSDAM PAS 'OG NAS BTAG
PAR BSAM LA HI KA CES BRJOD PA NA SNYING GA'I THAD TZAM DU SLEB
PA'I DMIGS PA DANG, KA ZHES BRJOD DE SNGAR

GYI RANG GNAS SU PHAB, YANG HI KA CES BRJOD PAS MGRIN PA DANG
MGO BO'I NANG TZAM TSANGS BUG GI BAR DU SLEB PA'I DMIGS PA SOGS
BYAS TE, HI KA GSUM BDUN NYER GCIG SOGS 'DEBS SHING, DE RE RE'I
MTHAR YANG KA ZHES SNGAR GYI RANG GNAS SU PHAB,

TSANGS BUG NAS PHYIR THON PA'I DMIGS PA YANG YANG BYAS NA TSE LA
GNOD PAR GSUNGS PAS, NYIN RE RER YANG RANG GI DBU MA NAS BYAMS
MGON GYI DBU MAR ZHUGS TE, DE'I THUGS KA'I MEEm YIG LA REG TZAM
PA LA NA RE TZAM BYA, DAM PA 'GA' ZHIG HI KA DANG

PHAd GDAM PA CAN DU GSUNGS KYANG, PHYIS KYI BLA MA RNAMS RLUNG
GYEN DU BZLOG PA LA HIKA BZANG BAR GSUNGS LA, DE'ANG KHA NAS
HIKA CES BRJOD PA TZAM MA YIN PAR, DE DANG MNYAM DU RLUNG GYEN
DU 'DREN PA SKYIG BU'I RNAM PA LTA BU ZHIG DGOS PA YIN

NO; ,'DIR RANG SEMS 'OD KYI THIG LE GYEN DU 'PHANG BA'I DMIGS PA
SKYONG TSUL YANG, 'PHAN BYA ZUR DU BZHAG NAS RANG NYID 'PHEN PA
PO LOGS SU YOD PA LTA BUR BSAM STE CI TZAM BSGOM YANG SPYI GTZUG
ZA BA DANG CHU SER 'DZAG PA SOGS KYI RTAGS

BYUNG NA'ANG, 'PHO BA GNAD DU SONG BA MIN PAR KUN MKHYEN 'JAM
DBYANGS BZHAD PA'I RDO RJES GSUNGS PAS 'DI GO BA SHIN TU GNAD
CHE LA, DE'ANG DANG NGA'I LUS NGA'I SEMS ZHES PA'I 'CHAR TSUL
ZHIB TU BYAS NA DBU MA 'JUG PAR, ` GANG PHYIR 'JIG RTEN SA BON
TZA@007A *, ,BTAB NAS, ,ZHES PA'I RIGS PA SBYAR TE RNAM BSHAD
DGONGS PA RAB GSAL LAS BLO LHAN SKYES LA BDAG PHUNG THA MI DAD
DU SNANG BAR GSUNGS PA BZHIN 'CHAR BA'I SKABS KYANG YOD LA, RNAM
'GREL LAS, MCHOG

GZHAN DON DU GNYER PHYIR DANG, ,ZHES SOGS LTAR NOR GYI BDAG PO
BZHIN BRJE TSONG BYED BA'I BDAG PO LTA BU THA DAD PA'I TSUL DU
'CHAR BA'I SKABS KYANG SRID PAS, DBU MA LUNG RIGS GTER MDZOD DU,
RES LUS KYI STENG NA YOD BA LTA BU, RES SEMS KYI STENG NA

YOD BA LTA BU ZHES GSUNGS SO, ,DES NA SKABS 'DIR PHYI'I LUS RTEN
NI RANG DANG NGO BO THA DAD BA'I GNAS KHANG LTA BUR BSAMS LA,
RANG NYID RNAM PAR SHES PA'I NGO BO 'OD KYI THIG LE DE NYID DANG
NGO BO GCIG TU YOD PA, DE GYEN DU 'PHANG BA'I SHUL NA 'PHEN PA

BO'I NGA ZHIG LUS RGYU MED PA LTA BU'I 'CHAR TSUL BYUNG NA
SKYONG TSUL GNAD DU SONG BA YIN NO, ,MJUG TU SPYI BO'I BYAMS
MGON 'OD DU ZHU BA TSANGS BUG NAS MAR BSTIM PAS, DBU MA'I YAR
SNE'I KHA GSER ZHUN GYI KHU BA LTA BUS YONGS SU BCAD PAR MOS NA
BYIN

RLABS KHYAD PAR CAN 'JUG PA DANG TSE BSRING BA'I THABS SU'ANG
'GYUR BAR GSUNGS SO, ,NAM ZHIG 'CHI KHA'I TSE LAG LEN DU BYA
TSUL NI, PHYI NANG GI 'CHI LTAS BRTAG PA DANG, ZLOG PA'I THABS
SOGS GZHAN NAS 'BYUNG BA BZHIN BYAS PAS, ZLOG MI NUS

PAR NGES PA NA, HA CANG LUS ZUNGS MA ZAD PA'I MTSAMS SU BYA DGOS
SHING, DE'I DMIGS PA SKYONG LUGS GSHIN PO LA BYA TSUL 'OG TU
'BYUNG BA DANG 'DRA'O, , ` GNYIS PA GZHAN LA 'DEBS TSUL NI, CHOS
NYAN BA'I KUN SPYOD TSUL DANG MTHUN PAS

@007B MDUN DU 'KHOD BCUG LA, SANGS RGYAS CHOS DANG ZHES SOGS
SKYABS SEMS LAN GSUM BYA ZHING, DE'I TSE SLOB MAS KYANG BLA MA'I
GSUNG GI TSIG RIS DANG BSTUN NAS SKYABS SEMS KYI DMIGS PA SKYONG
DGOS SO, ,DE NAS, NAM MKHA'I MTHA' DANG MNYAM

PA'I SEMS CAN THAMS CAD KYI DON DU RDZOGS PA'I SANGS RGYAS KYI
GO 'PHANG RIN PO CHE CI NAS KYANG THOB PAR BYA, DE'I PHYIR DU
'PHO BA'I GDAMS PA ZAB MO 'DI NYID GSAN PAR BYA'O SNYAM PA DANG,
KHYAD PAR DUS THOG MA MED PA ZHIG NAS NGAN SONG GSUM DU SDUG

BSNGAL MTHA' YAS PA BAR MTSAMS MED PAR MYONG BA LAS, DA RES
STABS LEGS KYIS LAN GCIG THAR TE DAL 'BYOR GYI RTEN KHYAD PAR
CAN THOB, SANGS RGYAS KYI BSTAN PA RIN PO CHE DANG MJUL, PHYI
NANG GI RTEN 'BREL PHUN SUM TSOGS PA 'DI LTA BU

'GRIG PA'I SKABS 'DIR MA MTHA' 'ANG NGAN SONG GI SKYE SGO BCAD
DE, PHYIN CHAD DER MI LTUNG BA ZHIG BYED DGOS LA, DE'ANG MDZOD
LAS, BZOD THOB NGAN SONG YONGS MI LTUNG, ,ZHES DANG, 'PHAGS PA'I
NYI KHRI SNANG BAR, BZOD PA THOB PA NI NGAN

'GRO YONGS SU MYA NGAN LAS 'DAS PA YIN NO, ,ZHES MYANG 'DAS
BRGYAD KYI GRANGS SU GSUNGS PA LTA BU RTOGS PA GONG MAR SON PA'I
STOBS KYIS NGAN 'GRO'I SGO KHEGS PA NI RANG CAG LTA BUR RE ZHIG
'BYUNG DKA' BAS, DES NA BTZAN THABS 'TSANG RGYA

'PHO BA'I GDAMS PA 'DI LTA BU ZHIG GI SGO NAS NGAN SONG NGAN
'GRO'I SKYE SGO MTHA' DAG 'GOG PAR BYED DGOS, DE'ANG SANGS RGYAS
THAMS CAD THUGS RJE BYIN RLABS KHYAD PAR MED KYANG, MTHUN PA'I
SMON LAM MCHOG TU RMAD BYUNG ZHING, ,SPYAD PA

@008A *, ,SPYOD TSE NA YANG MCHED GYUR LA, ,SKAL BZANG GCIG LA
MDZAD PA MTHAR PHYIN PA'I, ,RDZOGS PA'I SANGS RGYAS STONG ZHES
GSUNGS PA LTAR, BSKAL PA BZANG PO'I RNAM 'DREN 'DI DAG THUGS
BSKYED SMON

LAM LHAN CIG PA'I STOBS KYIS GCIG GI BSTAN PA LA ZHUGS PHYIN
BSKAL BZANG RNAM 'DREN GANG YANG RUNG BA ZHIG GI BSTAN PA LA
NGES CAN DU SMIN CING GROL BAR GSUNGS, KHYAD PAR BDAG CAG GI
STON PA THUB PA'I DBANG PO DANG RJE BTZUN BYAMS

MGON RNAM GNYIS SLOB PA LAM GYI GNAS SKABS SU BLA SLOB, SKU
MCHED, MDZA' BSHES SOGS KYI RNAM PAS 'BRAL MED LTA BUR 'KHRUNGS
TSUL SKYES RABS SOGS SU GSAL BA LTAR YIN LA, DER MA ZAD DA
LTA'ANG BYAMS MGON GYIS

THUB PA'I DBANG PO MCHOD RTEN GYI RNAM PAR RTAG TU SPYI BOR BKUR
BA LTA BU THUGS BSKYED 'BREL BA LHAG PAR CHE BAS, RANG CAG THUB
PA'I DBANG PO'I RJES 'JUG RNAMS RJE BTZUN BYAMS MGON GYIS RJES
SU 'DZIN PA'I RTEN 'BREL GYI SGO KHYAD DU 'PHAGS

PA ZHIG YOD, DE'I RGYU MTSAN GYIS BYAMS PAS ZHUS PA'I MDO, BYAMS
PA LUNG BSTAN PA'I MDO, BYAMS PA 'BYUNG BA'I MDO, BYAMS PA SENG
GE'I SGRA'I MDO RNAMS SU SANGS RGYAS SH'AKYA THUB PA'I BSTAN PA
'DI LA THOS BSAM CUNG ZAD RE

BGYIS PA DANG, SKU GSUNG THUGS KYI RTEN SKYU RU RA'I 'BRU TSAD
TZAM BZHENGS PA, NYIN ZHAG GCIG LA BSLAB PA SNAR TZAM BSRUNG
BTSUN CHAD KYANG BYAMS MGON GYIS RJES SU 'DZIN CING DE'I BSTAN
PA DANG MJAL BAR GSUNGS, JO BO YAB

@008B SRAS BKA' GDAMS GONG MA RNAMS KYANG BYAMS MGON GYI ZHING
DU BYON CING, RJES 'JUG RNAMS LA'ANG DER SMON LAM 'DEBS DGOS
ZHES NAN TAN DU GSUNGS, RJE BLA MA'ANG SKU TSE RJES MAR DGA'
LDAN DU 'BYON PAR LHAG PA'I LHA DU MAS LUNG

BSTAN CING, DE'I RTEN 'BREL GYIS DGON PA'I MING LA'ANG DGA' LDAN
RNAM PAR RGYAL BA'I GLING ZHES BTAGS PA LA BRTEN NAS GRUB MTHA'
SPYI LA'ANG RI BO DGA' LDAN PA ZHES MTSAN DU CHAGS PA BYUNG, RJE
BLA MA LA BRTEN PA'I BLA MA'I RNAL

'BYOR KUN GYI NANG NA BYIN RLABS MI ZAD PA'I GTER DU GYUR PA
DGA' LDAN LHA BRGYA MAR GRAGS PA 'DI NYID YIN ZHING, DE'I SKABS
SU'ANG DGA' LDAN GYI BYAMS MGON GYI THUGS KA NAS SPYAN 'DREN PA
DANG, DE LA BRTEN PA'I 'PHO BA'I SKABS

SU'ANG SKU'I RNAM PA GSAL 'DEBS TSUL TZAM MA GTOGS DGA' LDAN GYI
GNAS SU 'PHO BAR BYED PA 'DI DANG GNYIS KA KHYAD PAR MED, DES NA
RANG CAG RJE BLA MA'I BSTAN PA RIN PO CHE 'DIR BSAM SBYOR CI
RIGS PAS 'BREL THOGS PA RNAMS KYIS

DGA' LDAN GYI GNAS DER SKYE BA'I RGYU BSGRUBS NA SANGS RGYAS
BYANG SEMS RNAMS THUGS BSKYED 'BREL BA'I STOBS KYIS SHIN TU SA
CHOD CHEN PO 'BYUNG BAS, DE YID LA BZHAG NAS RANG GI SGO GSUM
NUS PA GANG YOD KYIS DER SKYE BA'I RGYU

BSGRUB BA DANG, SNGON CHAD BGYIS PA'I DGE TSOGS JI SNYED CIG YOD
PA THAMS CAD KYANG BLOS GCIG TU BSDOMS TE ZHING MCHOG DAM PA DE
NYID DU SKYE ZHING, RGYAL BA BYAMS PA MGON PO'I GSUNG GI BDUD
RTZI NGOMS MED DU MYANG NAS, SA LAM GYI

@009A *, ,RTOGS PA KHYAD PAR CAN MYUR DU BGROD PA'I RGYUR BSNGO
BA DANG, 'OG NAS 'BYUNG BA'I CHO GA'I TSIG RIS RNAMS LA'ANG DED
KYIS JI LTAR BRJOD PA DANG MTHUN PA'I DMIGS PA MA YENGS PAR BYAS
TE GSAN PAR ZHU,

DGA' LDAN ZHING MCHOG YID DGA' CHOS 'DZIN NAS, ,ZHES BA NAS,
MCHOD DO, ,SKYABS SU MCHI'O, ,ZHES SPYAN DRANGS TE YAN LAG BDUN
PA, BDUD RTZI 'BEB SBYANG SOGS GONG BZHIN BYA, DE NAS, KHYOD LUS
SHEL GYI BUM PA ZHES DANG,

DE NYID SLOB MA'I SPYI BOR RIGS BDAG GI ,ZHES TSIG BSGYUR TE
TSIGS BCAD GZHAN RNAMS SNGAR BZHIN BYA BA'AM, YANG NA, KHYED
RANG LUS DRANG BOR BSRANG STE GNAS PA SHEL GYI PHYA MA BUS PA
BZHIN PHYI BLTAS NANG GSAL BA'I DBUS SU RTZA DBU

MA SMAD PHRA LA STOD YANGS PA, MAR SNE LTE 'OG TU SLEBS SHING,
YAR SNE SPYI BO'I GTZUG TU RGYA MTHONGS KHA PHYE BA LTAR YANGS
THA LE YOD PA'I MAR SNE'I NANG DU RANG SEMS KYI NGO BO THIG LE
DKAR LA DMAR BA'I MDANGS CHAGS PA, SHIN TU

GSAL ZHING 'TSER BA 'PHAR LA KHAD PA ZHIG TU GSAL BTAB STE, MDUN
NA BZHUGS PA'I RGYAL BA BYAMS PA MGON PO 'KHOR DANG BCAS PA LA
GDUNG SHUGS DRAG POS GSOL BA 'DI BZHIN 'DEBS PAR MDZOD, RTZA
BA'I BLA MA SKYABS

GSUM KUN 'DUS KYI, ,X X SNYING NAS GSOL BA 'DEBS SO BYIN GYIS
RLOBS, ,DE LTAR DU GSOL BA BTAB PAS 'KHOR GYI TSOGS RNAMS ME
LONG LA HA BTAB PA BZHIN MTHA' NAS RIM PA BZHIN GCIG LA GCIG
THIM PA'I TSUL GYIS

@009B GTZO BO LA THIM, DE NYID KHYED RANG GI SPYI BOR BYON NAS
RIGS BDAG GI TSUL DU BZHUGS PA'I SKU'I DKYIL DRANG THAD DU RTZA
DBU MA SMAD YANGS SHING STOD PHRA BA, THUGS KA'I THAD DU RGYAL
BA MA PHAM MGON PO'I THUGS GNYIS SU MED PA'I YE SHES KYI NGO BO
MA YIG

GSER GYI KHA DOG LTA BU GSAL ZHING 'OD ZER LNGA 'PHRO BAS MTSAN
PA, DE'I DBU MA'I MAR SNE DANG KHYED RANG GI DBU MA'I YAR SNE
GNYIS SHIN TU KHA MNYAM PAR SBYAR TE DBYER MED LTA BUR GYUR PA'I
MOS PA DANG, RANG SEMS 'OD KYI THIG LE'I RNAM PA DE NYID KYIS

BYAMS PA MGON PO'I THUGS KA'I SA BON NOR BU'I SGRON ME LTA BUR
SHIN TU 'OD GSAL BA DE NYID MTHONG BA LA BRTEN NAS DGA' BA DANG
DAD PA TSAD MED PA SKYE ZHING, RANG NYID KYANG DE'I DRUNG DU
SLEB NA SNYAM PA'I 'DUN PA SHUGS DRAG TU BYED PA DANG, DE NAS
NGED

KYI TSIG RIS BZHIN PHUR TSUGS SU GSOL BA BTAB PA'I MTHAR, NGED
KYIS HIKA CES BRJOD PA NA RANG SEMS THIG LER GSAL BA DE NYID
RLUNG GIS GYEN DU BTEGS, BYAMS MGON GYI THUGS KA'I SA BON LAS
'OD ZER LCAGS KYU LTA BU ZHIG BYUNG NAS

GYEN DU DRANGS, KA ZHES BRJOD PA NA SLAR YANG SNGAR GYI RANG
GNAS SU BABS PA'I DMIGS PA SOGS SPEL MAR BYED DGOS PA THUGS LA
'DZIN PAR ZHU, ZHES TSIG LHUG BA'I SGO NAS BRDA SPROD CING, MANG
PO LA LHAN DU BYED PA'I TSE KHYED RANG RNAMS ZHES

MING TSIG SBYAR NA BDE'O, ,DE NAS 'GRO SGROL THABS KYI ZHES SOGS
GONG DANG 'DRA LA, 'DI'I SKABS SU BLA MAS KYANG TSIG RIS BZHIN
SLOB MA'I LUS KYI RTZA GSAL 'DEBS BA DANG, RNAM SHES PAR BA'I
DMIGS PA SOGS BYED DGOS SO, ,

@010A *, ,MJUG TU, 'DIS MTSON DGE BAS BDAG GZHAN 'GRO BA KUN,
,ZHES SOGS DANG, SA BCU'I DBANG PHYUG RGYAL TSAB CES SOGS DANG,
'DI NAS SHI 'PHOS GYUR MTHAG ,CES SOGS BSNGO SMON GYIS MTSAMS
SBYOR BAR

BYA'O;; ` GSUM PA GSHIN PO LA BYA TSUL NI CHO GA GANG YANG RUNG
BA DANG 'BREL BA'I LHO SGO LTA BU'I MJUG YIN NA RNAM SHES DGUG
PA ZUR DU MI DGOS LA, DE LTAR MIN TSE TSIG TU DNGOS SU BRJOD MI
BRJOD JI LTAR YIN KYANG DKON MCHOG GSUM

GYI BDEN STOBS BSKUL NAS GSHIN PO'I RNAM SHES BKUG BA'I DMIGS PA
NAN TAN BYA BA NI SNGON 'GROR MED MI RUNG DU DGOS SO, ,DE NAS,
SKYABS SEMS DANG SPYAN 'DREN DKYUS LTAR BYA, BAR DO NGO SPROD
SNGA PHYIR BYED LUGS KYI LAG LEN MI 'DRA BA CI

RIGS SNANG YANG, TSOGS BSAG SGRIB SBYANG BDUD RTZI 'BEB SBYANG
SOGS KYI DMIGS PA SKYONG RGYU'I DON DU MTSAMS 'DIR BYAS NA PHAN
CHE BAR SNANG BAS, DE'I TSUL NI, 'O LAGS SO, ,'JIG RTEN 'DI NAS
PHA ROL TU SONG ZHING TSE LAS 'DAS PA CHE GE

MO ZHES BGYI BA KHYOD NYON CIG ,'DUL BA LUNG LAS, SKYES PA'I THA
MA 'CHI BA STE, ,'DUS PA'I THA MA 'BRAL BA YIN, ,ZHES DANG, RJE
BDAG NYID CHEN POS, MI RTAG SRIN POS MA ZOS PA'I, ,SEMS CAN DE
NI 'GA' MA MCHIS, ,GSUNGS PA LTAR

KHAMS GSUM 'KHOR BA'I GNAS 'DIR LAS NYON GYI DBANG GIS SKYE
BZHIG BLANG PHYIN SKYE MTHA' 'CHI BA'I CHOS LAS MA 'DAS SHING,
GNYEN MDZA' BSHES SOGS DANG LHAN CIG CI TZAM 'GROGS KYANG BRTZE
BA MED PA'I 'CHI BDAG GI PHO NYAS SLEBS

@010B PAN PHAN TSUN GTAN BRAL DU GYUR NAS MYA NGAN CHEN PO LDANG
BA'ANG MCHOG DMAN BAR MA KUN GYI THOG TU YOD PA'I 'JIG RTEN
SPYI'I NGANG TSUL YIN TE, CHED DU BRJOD PA'I TSOM LAS, MDZA' BA
YUN RING 'KHOD 'KHOD NAS, ,'CHI BAS SO SOR 'BRAL 'GYUR

TE; ;MYA NGAN CHEN PO LDANG BAR 'GYUR, ,DE YANG 'JIG RTEN 'DI NA
NGES, ,ZHES SANGS RGYAS THUGS RJE CAN GYIS GSUNGS PA LTAR YIN,
DE LTA BU'I 'CHI BA DE DA LAN KHYOD KYI THOG TU BABS TE, TSE
SNGA MA'I SNANG BA NI NUB, PHYI MA MA RNYED PAS DA LTA SRID

BA BAR DO NA GNAS BA'I SKABS YIN, DE'ANG GANG GIS SHES NA MDZOD
LAS, SNGON DUS SRID 'BYUNG SHA TSUGS CAN, ,DBANG PO KUN TSANG
THOGS MED RGYU, ,LAS KYI RDZU 'PHRUL SHUGS DANG LDAN, ,MI LDOG
DE NI DRI ZA'O, ,ZHES GSUNGS PA LTAR

GANG DU SKYE 'GYUR GYI PHYI'I LUS DANG DBYIBS MTSUNGS PA, DBANG
PO KUN TSANG ZHING LAS KYI RLUNG GIS PA DAS TE SNGON BGROD DKA'
BA'I GNAS RNAMS LTA CI SMOS, 'JIG RTEN GYI KHAMS MTHA' YAS PA'I
PHA ROL TU'ANG SKAD CIG TZAM GYIS SLEB

NUS PA'I RDZU 'PHRUL LTA BU YOD PA, DE'I STOBS KYIS SNGAR 'DRIS
PA'I GNYEN DANG MDZA' BSHES LA SOGS PA THAMS CAD KYI RTZAR SONG
STE GTAM LA SOGS PA SMRAS KYANG LAN MI STER ZHING SHI BA'I GTAM
BYED PA SOGS KYIS SEMS LHAG PAR

SKYO ZHING SDUG BSNGAL BA DANG, LAS LAS GRUB PA'I DGRA GNYEN GYI
SNANG BA SNA TSOGS PAS BLO SNA BRING DE, RES 'GA' DGA' ZHING
SPRO BA DANG, RES 'GA' 'JIGS SHING SKYI GA-YA' BA'I DGA' SDUG GI
SNANG BA 'GYUR LDOG SNA TSOGS PA GLO BUR GLO

@011A *, ,BUR DU 'BYUNG BA'ANG PHYED RANG BAR DOR GNAS PA'I
RTAGS YIN, SNGAR 'BYUNG BA BZHI'I RLUNG THIM BA'I STOBS KYIS RI
BO NYIL BA, RGYA MTSO 'KHRUGS PA, NAGS LA ME SHOR BA, BSKAL PA'I
RLUNG GA-YO BA LTA BU'I SGRA

SHIN TU YANG BA SNYING 'GAS BLTA BU DANG, DUG GSUM GYI RANG
GZUGS DKAR DMAR NAG PA'I GA-YANG SA CHEN PO GSUM DU LHUNG BA'I
NYAMS SHAR BA DE DAG GI TSE SNGA MA'I LUS RTEN DOR BA YIN TE, DA
LTA SNGAR DANG MI 'DRA BAR NANG DU RAGS PA'I KHAMS

DKAR DMAR MI GNAS PA'I STOBS KYIS PHYI'I YI ZLA SOGS KYI SNANG
BA MI 'CHAR ZHING, LUS LA GRIB MA'ANG MED PA 'DI RTEN DE NYID
DOR ZIN PA'I RTAGS YIN, SPYIR CHOS THAMS CAD SGYU MA LTA BU YIN
MOD KYANG, KHYAD PAR BAR DO'I SKABS KYI

BDE SDUG DGA' 'JIGS SOGS KYI SNANG BA 'DI NI, RMI LAM DU MES
TSIGS PA DANG, LHA'I DPAL 'BYOR LA SPYAD PA BZHIN DNGOS GNAS LA
PHAN GNOD CI YANG 'BYUNG RGYU MED PAR MA ZAD, DE LA 'KHRUL SNANG
DU NGO MA SHES PAR RJES SU 'BRANGS NA

SKYE GNAS NGAN PA SNA TSOGS SU 'KHRID PAS SHIN TU BSGRIM DGOS,
RIGS DRUG SO SOR SKYE BA'I RTAGS KYI SNANG BA 'CHAR TSUL YANG,
DMYAL BAR SKYE NA LCAGS KHANG DANG GANGS RI'I 'KHYAG SPUBS, YI
DVAGS SU SKYE NA MYA NGAM GYI THANG DMAR PO

SOGS RANG RANG GI GNAS KYI BKOD PA SHAS CHER 'CHAR LA, KHA DOG
NI DMYAL BA'I BAR DO SOL BA LTA BU, YI DVAGS KYI BAR DO DU BA
LTA BU, DUD 'GRO'I BAR DO CHU LTA BU, 'DOD PA'I LHA MI'I BA DO
GSER LTA BU, GZUGS KHAMS PA'I BAR

@011B DO NI DKAR POR MNGAL 'JUG GI MDO LAS GSUNGS, 'GRO TSUL
LHA'I BAR DO GYEN DANG, MI'I BAR DO THAD KA ,NGAN SONG GI BAR DO
SPYI'U TSUGS SU 'GRO BAR GSUNGS LA, MDZOD 'GREL LAS PHYI MA'I
'GRO BA DE DANG DE'I 'GRO TSUL DANG CHA MTSUNGS PAR

YANG BSHAD, KHYAD PAR 'KHOR BA'I BTZON RA'I NANG DU 'KHRID BYED
KYI GTZO BO SRED PA YIN PAS, BRDZUS TE SKYEN GNAS LA SRED PA
SKYE, DROD GSHER LAS SKYE NA DRI RO LA SRED PA SKYE, SGO NGA
DANG MNGAL LAS SKYE NA RIGS MTHUN GYI GANG ZAG MTHONG STE

TSUL MIN GYI SPYOD PA LA LOG PAR ZHEN PA'I DBANG GIS MTSAMS
SBYOR BA YIN ZHING, DE LTAR SKYE BA BLANG PHYIN 'PHRAL DANG YUN
DU SDUG BSNGAL LAS MA 'DAS, DE BAS KHYED RANG GI MGON SKYABS SU
BDAG GIS BCOM LDAN 'DAS RGYAL BA BYAMS PA MGON

PO 'KHOR DANG BCAS PA MDUN GYI NAM MKHAR SPYAN DRANGS NAS BZHUGS
YOD CING, ZHING DANG DNGOS PO BSAM PA PHUN SUM TSOGS PAS DGE
RTZA RNAM PAR DAG BA BYED BZHIN PA 'DI YIN PAS, KHYOD RANG GIS
KYANG 'KHRUL SNANG GZHAN GYI RJES SU MA 'BRANGS

PAR DGE RTZA 'DI DAG BLOS BLANGS TE DGA' BA BSGOM PA DANG, KHYAD
PAR RGYAL BA BYAMS PA MGON PO LA DAD GUS SHUGS DRAG POS GSOL BA
RTZE GCIG TU BTAB NA BAR DO'I SEMS CAN CHU NANG GI GZINGS LTAR
DU KHA BSGYUR SLA BAS, NGAN 'GRO'I SKYE SRID

BZLOG NAS ZHING KHYAD PAR CAN DU SKYE BA LA THE TSOM MED, DES NA
NGED KYI TSIG RIS BZHIN DU YAN LAG BDUN BA'I DMIGS RNAM DANG,
RES GZHAN NA MED PA'I BLO LTOS BCAS TE PHUR TSUGS SU GSOL BA
BTAB PA'I MTHAR BYAMS MGON KHYED RANG GI SPYI BOR SPYAN

@012A *, ,DRANGS TE, NGED KYIS HIKA LAN GSUM BTAB PA'I TSE BYAMS
MGON GYI THUGS KA'I SA BON DANG DBYER MED DU BSTIM ZHING, PHAt
CES BRJOD PA'I SKABS SU BYAMS PA MGON PO SKAD CIG NYID LA DGA'
LDAN GYI GNAS

GSHEGS, DE'I THUGS KA NAS PHYIR PHYUNG STE PADMA'I SBUBS SU YID
LUS BLANGS NAS BYAMS MGON GYI SRAS KYI THU BOR 'GYUR NGES PA YIN
POS, DE LTAR GYI 'DUN PA DANG MOS GUS RTZE GCIG TU SKYONG BAR
ZHU, ZHES BRJOD, DE'I TSE RANG NYID KYIS

KYANG MI RTAG PA'I NGANG TSUL DANG, KHYAD PAR DU GSHIN PO DE
NYID BAR DO'I LAM 'BRANG DAM POR 'JIGS PA'I DMAG GIS BSKOR BA,
RGYUS MED KYI GNAS SU GROGS MED GCIG PUR 'KHYAMS SHING, MGON
SKYABS DANG DPUNG GNYEN MA MCHIS PA'I

TSUL BSAMS TE SNYING RJE SHUGS DRAG PO BSKYED NA, CI TZAM SNYING
RJE SKYES PA BZHIN GYI DE'I DON DU DKON MCHOG LA GSOL BA 'DEBS
PA'I BLO'ANG SHUGS DRAG PO 'BYUNG BAS DE LTA BU ZHIG DGOS KYI,
RJE BTZUN MI LA RAS PAS, MI SHI BA RO YI SNGAS

MGO LA, ,NOR LEN 'DOD KYI BAN BON CA CO 'DON, ,ZHES PA LTAR
GSHIN PO DE'I RNAM PAR SHES PA DA LTA GNAS SKABS CI 'DRA ZHIG TU
YID SNYAM PA YID KYI DGU NA'ANG MED PAR, GNYEN BSHES SOGS MGU BA
'BA' ZHIG LHUR BYAS TE RANG GZHAN

GNYIS KA BSLU BAR MI BYA'O, ,DE LTAR DANG PA DANG SNYING RJE
ZUNG DU 'JUG PA'I BSAM PA KHYAD PAR CAN GYI NGANG NAS YAN LAG
BDUN PA DANG, MTSAN LAN BDUN NA MNYER GCIG SOGS BRJOD DE BDUD
RTZI 'BEB SBYANG SOGS BYA BA GONG DANG 'DRA LA, KHYOD

@012B LUS ZHES SOGS DANG, DE LTAR ZHES SOGS KYI TSIGS BCAD TSAN
PA GNYIS NGAG TU MA BRJOD PAR RANG GIS TSIG RIS BZHIN DMIGS PA
BSKYANGS PAS 'THUS SO, ,GSOL 'DEBS KYI TSIG RNAMS GO RIM BZHIN
DU BRJOD CING, MTHAR HIKA

GSUM DANG PHAt LAN GCIG BRJOD PA'I TSE DMIGS PA SKYONG TSUL GONG
DU BRDA SPROD PA'I SKABS BSHAD PA BZHIN BYA'O, ,DE NAS, RGYAL
BA'I DKYIL 'KHOR BZANG ZHING DGA' BA DER, ,PADMO DAM PA SHIN TU
MDZES LAS SKYES, ,BCOM LDAN MA PHAM

MGON POS MNGON SUM DU, ,LUNG BSTAN PA YANG TSE 'DAS DER THOB
SHIG ,CES DANG, 'DIS MTSON DGE BAS BDAG GZHAN 'GRO BA KUN, ,ZHES
SOGS DANG, 'DI NAS SHI 'PHOS GYUR MA THAG ,CES SOGS SMON LAM
RNAM PAR DAG PAS MTSAMS

SBYANG BAR BYA'O, ,STOBS BCU MNGA' BA MA PHAM MGON PO YI, ,THUGS
RJE BYIN RLABS GRU GZINGS LA BRTEN NAS, ,MI BZAD 'KHOR BA'I MTSO
LAS RAB BRGAL TE, ,ZHING MCHOG NOR BU'I GLING DU PHYIN GYUR CIG
,DE NAS BYAMS MGON SRAS DANG

BCAS PA YI, ,ZHAL BZANG MIG GI BDUD RTZIR 'GYUR BA DANG, ,ZAB
RGYAS GDAMS PA'I DGA' STON MYANG BA YIS, ,YANG DAG LAM BZANG LUS
STOBS RGYAS GYUR CIG ,CES RJE BTZUN BYAMS PA MGON PO LA BRTEN
PA'I 'PHO BA'I RNAM PAR

BZHAG PA DGA' LDAN ZHING DU BGROD PA'I BDE LAM ZHES BYA BA 'DI
NI KHYA DGE'I DGON NAS YANG DAG BA'I SGRUB PA LA GCIG TU GZHOL
BA DGE SLONG BLO BZANG DKON MCHOG GIS BSKUL NGOM? ` BTZUN PA
DKON MCHOG BSTAN PA'I SGRON MES

@013A *, ,DGON GSAR DGA' LDAN RAB RGYAS GLING DU SBYAR BA'I YI
GE PA NI DGE SLONG DKON MCHOG KUN DGA' 'O,,

@013B BLANK PAGE