[#THE FOLLOWING TEXT IS INCOMPLETE]
@001A *, ,MKHAS MCHOG SBYIN PA DAR RGYAS DPAL BZANG POS MDZAD
PA'I SEMS BSKYED SPYI DON GSAL BA'I ME LONG ZHES BYA BA BZHUGS
SO, ,

@001B #, ,NA MO GU RU, RGYAL BA'I GSUNG LA RING NAS SBYANGS PA'I
MTHUS, ,RGYAL BA'I DGONGS PA JI BZHIN THUGS SU CHUD, ,RGYAL BA'I
BSTAN PA PHYOGS BCUR RGYAS

MDZAD PA, ,RGYAL BA'I DBANG PO 'JAM DPAL SNYING POR 'DUD, ,CES
MCHOD PAR BRJOD NAS 'DIR GANG 'CHAD PA SKABS SU BAB PA NI, SEMS
BSKYED PA NI GZHAN DON PHYIR, ,ZHES

SOGS KYI SKABS SU GZHUNG GI 'PHROS 'GOD PA, GZHUNG DON, SPYI DON
GSUM LAS, DANG PO NI, GZHUNG 'DI GANG LAS 'PHROS NA, MDO LAS,
SHVA RI'I BU, 'DI LA BYANG CHUB SEMS

DPA' SEMS DPA' CHEN PO RNAM PA THAMS CAD DU MNGON PAR RDZOGS PAR
'TSANG RGYA BAR 'DOD PAS SHES RAB KYI PHA ROL TU PHYIN PA LA
BRTZON PAR BYA'O, ,ZHES PA'I

MDO 'DI LAS 'PHROS PA YIN TE, 'PHROS TSUL MDO 'DI'I SKABS SU
THEG CHEN SEMS BSKED DE NYID SBAS DON GYI SGO NAS BSTAN PA LA,
'O NA DE NYID GSAL BAR STON

TSUL DE JI LTA BU YIN ZHE NA, DE'I LAN STON PA LA DRANGS MA THAG
PA'I GZHUNG 'DI BYUNG BA YIN PA'I PHYIR, GNYIS PA GZHUNG GI DON
NI, SEMS BSKYED PA NI, ZHES PAS

@002A *, ,MTSON BYA THEG PA CHEN PO'I SEMS BSKYED DE BSTAN
ZHING, GZHAN DON PHYIR, YANG DAG RDZOGS PA'I BYANG CHUB 'DOD,
,CES PAS SEMS BSKYED KYI

MTSAN NYID DANG DMIGS YUL RNAMS BSTAN PA YIN TE, 'PHREL BA LAS,
SEMS BSKYED PA RANG GI NGO BO DMIGS PA DANG BCAS PA, SEMS BSKYED
PA NI GZHAN DON PHYIR,

YANG DAG RDZOGS PA'I BYANG CHUB 'DOD, ,CES BYA BA YIN TE, ZHES
GSUNGS PA'I PHYIR, DE YANG MDO LAS BSTAN TSUL DANG MI 'DRA STE,
YUM BAR MA LAS THEG CHEN SEMS

BSKYED KYI DMIGS YUL GZHAN DON DANG BYANG CHUB GNYIS DNGOS SU
BSTAN NAS MTSAN NYID SHUGS LA BSTAN LA, 'DIR DE THAMS CAD DNGOS
SU BSTAN PA'I PHYIR, SHAR

CHEN NAM MKHA' RGYAL MTSAN GYI SPYI DON LAS, RAB 'BYOR GYI LE'UR
SHVA RI'I BU, 'DI LA BYANG CHUB SEMS DPA' SEMS DPA' CHEN PO RNAM
PA THAMS CAD DU MNGON

PAR RDZOGS PAR 'TSANG RGYA BAR 'DOD PAS SHES RAB KYI PHA ROL TU
PHYIN PA LA BRTZON PAR BYA'O, ,ZHES PAS THEG CHEN SEMS BSKYED
KYI DMIGS YUL GZHAN DON

@002B DANG BYANG CHUB GNYIS DNGOS SU BSTAN NAS MTSAN NYID SBAS
DON GYI TSUL DU BSTAN PA DE NYID RJE BTZUN GYI SA 'DIR DNGOS SU
'CHAD PA LA, SEMS BSKYED PA NI GZHAN DON PHYIR, ,YANG DAG RDZOGS
PA'I BYANG CHUB

'DOD; ;CES GSUNGS PA'I PHYIR, GZHAN DON PHYIR ZHES PA'I GZHAN
DON NI, BYANG CHUB SEMS DPA' RANG LAS GZHAN PA'I GANG ZAG GI
RGYUD KYI MYANG 'DAS LA BYED PA YIN TE, RGYUD SDE SPYI RNAM

LAS, GZHAN DON NI, GZHAN RGYUD KYI MYANG 'DAS YIN LA ZHES GSUNGS
PA'I PHYIR, DE YANG GZHUNG 'DIR GZHAN DON DON GNYER GYI 'DUN PA
THEG CHEN SEMS BSKYED KYI RGYUR DGOS PA DANG, BYANG CHUB

DON GNYER GYI 'DUN PA THEG CHEN SEMS BSKYED KYI GROGS SU DGOS
PAR SHES PAR BYA BA'I CHED DU THEG CHEN SEMS BSKYED LA 'DUN PA
DE GNYIS KYI MING GIS BTAGS NAS BSTAN PA YIN LA

'DUN PA DE GNYIS KYI GO RIM YANG YOD DE, DANG POR RANG NYID KYIS
RDZOGS PA'I BYANG CHUB THOB NAS DE'I RJES SU GZHAN RZDOGS BYANG
LA 'GOD PA 'BYUNG YANG, 'DUN PA DE GNYIS KYI SKYE RIM GYI DBANG
DU

BYAS NA, DANG POR GZHAN DON DON GNYER GYI 'DUN PA SKYES NAS DE'I
RJES SU BYANG CHUB DON GNYER GYI 'DUN PA SKYE DGOS PA'I PHYIR,
RNAM BSHAD LAS, GZHAN DON DANG BYANG CHUB GNYIS KYI BYANG CHUB

@003A *, ,SNGON LA 'BYUNG YANG DE GNYIS KYI DON GNYER GYI BSAM
PA NI, GO RIM LDOG STE BSKYED DGOS PAR SHES PAR BYA'O, ,ZHES
GSUNGS PA'I PHYIR, 'O NA 'DUN PA DE GNYIS

KYIS RDZOGS PA'I BYANG CHUB LA DMIGS PA MTSUNGS SAM ZHE NA, MI
MTSUNGS TE, THEG CHEN SEMS BSKYED KYI GROGS SU GYUR PA'I 'DUN PA
DES RDZOGS BYANG LA DMIGS KYANG, DE'I

RGYUR GYUR BA'I 'DUN PA DES DE LA MA DMIGS PA'I PHYIR TE, GSER
PHRENG LAS, DE LTAR BTAGS CHOS GNYIS LAS RGYUR GYUR BA'I 'DUN PA
NI, GZHAN DON LA DMIGS PAS GZHAN SDUG

BSNGAL DANG BRAL 'DOD TZAM YIN CING BYANG CHUB LA MA DMIGS TE,
DE NI SEMS BSKYED DANG RGYU 'BRAS YIN PAS SEMS BSKYED KYI SNGON
DU 'BYUNG DGOS ZHES DANG, BTAGS CHOS GNYIS PA NI,

GROGS SU GYUR PA'I SMON LAM STE, DE NI, GZHAN CHED DU RDZOGS
BYANG LA DMIGS PA'O, ,ZHES GSUNGS PA'I PHYIR, KHA CIG, YANG DAG
RDZOGS PA'I BYANG CHUB 'DOD, ,CES PA'I DON GNYER

GYI 'DUN PA DE RDZOGS BYANG DON GNYER GYI 'DUN PA LA 'DOD PA MI
RIGS TE, DE LTAR 'DOD PA NI, SPYIR PHAR PHYIN LAM RIM GYI RNAM
GZHAG CUNG ZAD TZAM YANG MI SHES SHING, KHYAD PAR DU

@003B SKABS 'DIR GDAGS GZHI THEG CHEN SEMS BSKYED DANG, BTAGS
CHOS 'DUN PA GNYIS KA GTAN LA PHAB PA'I DGOS PA CI YANG MA SHES
PA YIN PA'I PHYIR TE, RNAM BSHAD SNYING PO RGYAN LAS,

SKABS 'DI'I DON GNYER GYI 'DUN PA BYANG CHUB DON GNYER LA 'DOD
PA NI, PHA ROL TU PHYIN PA'I LAM GYI RIM PA'I RNAM GZHAG CUNG
ZAD TZAM YANG MI SHES SHING 'DIR GDAGS GZHI BTAGS CHOS

GTAN LA PHAB PAS CI PHYED MA SHES PA YIN NO, ,GZHAN YANG DE MI
'THAD DE, SKABS 'DIR DNGOS BSTAN GYI 'DUN PA YIN NA, 'DUN PA MA
YIN DGOS PA'I PHYIR TE, DE YIN NA, THEG CHEN SEMS

BSKYED YIN DGOS PA'I PHYIR, DE YANG YIN TE, SKABS 'DIR THEG CHEN
SEMS BSKYED LA GZHAN DON DON GNYER GYI 'DUN PA DANG, RDZOGS
BYANG DON GNYER GYI 'DUN PA GNYIS KYI MING GIS BTAGS NAS

BSTAN PA TZAM YIN PA'I PHYIR, 'DOGS RIGS TE, 'DOGS PA'I CHOS
GSUM TSANG BA'I PHYIR, DE LA GZHAN DON DON GNYER GYI 'DUN PA'I
MING GIS BTAGS PA'I RGYU MTSAN YOD DE, THEG CHEN

SEMS BSKYED DE RANG GI RGYUR GYUR PA'I GZHAN DON DON GNYER GYI
'DUN PA LAS BYUNG BAS RGYU MING 'BRAS LA BTAGS PA YIN PA'I
PHYIR, DE GNYIS RGYU 'BRAS SU YANG 'GYUR TE, GANG ZAG DE'I

@004A *, ,RGYUD LA DGE BA'I CHOS GZHAN DON DON GNYER GYI 'DUN PA
YOD NA, DE'I RGYUD LA NGES PAR THEG CHEN SEMS BSKYED KYANG
'BYUNG LA, DE MED NA MI 'BYUNG BA'I 'BREL PA GRUB PA'I

PHYIR, DE LTAR BTAGS PA LA DGOS PA YOD DE, GZHAN DON DON GNYER
GYI 'DUN PAS BYANG CHUB SEMS DPA'I RGYUD LA SPYOD PA'I RTEN SEMS
BSKYED DANG, SPYOD PA PHAR PHYIN DRUG GI NYAMS LEN RNAMS GONG

NAS GONG DU 'PHEL BAR 'GYUR RO, ,ZHES SHES PAR BYA BA'I CHED YIN
PA'I PHYIR, THEG CHEN SEMS BSKYED LA BYANG CHUB DON GNYER GYI
'DUN PA'I MING GIS BTAGS NAS BSTAN PA YIN TE, 'DOGS PA'I

CHOS GSUM TSANG BA'I PHYIR, 'DOGS PA'I RGYU MTSAN YOD DE, THEG
CHEN SEMS BSKYED DE RANG GI GEGS SU GYUR PA'I BYANG CHUB DON
GNYER GYI 'DUN PA DANG MTSUNGS LDAN RNAM PA LNGA MTSUNGS YIN
PA'I PHYIR, RNAM PA LNGA NI,

RTEN MTSUNGS PA, DMIGS PA MTSUNGS PA, RNAM PA MTSUNGS PA, DUS
MTSUNGS PA, RDZAS MTSUNGS PA RNAMS SO, ,DE LTAR BTAGS PA LA DGOS
PA YOD DE, 'BRAS BU LA RE BA 'CHA' BA'I SMON LAM NI, SPYIR DON
GNYER

GYI 'DUN PA YIN LA, YANG DAG BAR RDZOGS PA'I BYANG CHUB DON
GNYER GYI 'DUN PA NI, 'BRAS BU BYANG CHUB LA RE BA 'CHA' BA'I
SMON LAM YIN ZHING, BYANG CHUB SEMS DPA' RNAMS LA SMON LAM DE
LTA BU DANG LDAN PA'I SEMS

@004B DE SKYE'O, ,ZHES SHES PAR BYA BA'I CHED YIN PA'I PHYIR,
GSUM PA DNGOS LA GNOD BYED YOD DE, THEG CHEN SEMS BSKYED DE
GZHAN DON DON GNYER GYI 'DUN PA DANG, BYANG CHUB DON GNYER GYI
'DUN PA GNYIS PO GANG YANG MA

YIN PA'I PHYIR TE, 'DUN PA YIN NA, SEMS BYUNG YIN DGOS SHING,
THEG CHEN SEMS BSKYED YIN NA, GTZO SEMS YIN DGOS LA, SEMS DANG
SEMS BYUNG 'GAL BA YIN PA'I PHYIR RO, ,DANG PO GRUB STE, 'DUN
PA, MOS PA, DRAN

PA, TING NGE 'DZIN, SHES RAB LNGA PO GANG RUNG YIN NA, SEMS
BYUNG YIN PAS KHYAB PA'I PHYIR, SEMS BYUNG YUL NGES LNGA LA DE
RNAMS 'DREN DGOS PA'I PHYIR, SEMS BYUNG NGA GCIG GI SDOM TSIG
LAS, 'DUN MOS DRAN TING

SHES RAB STE, ,DE DAG YUL NGES LNGA YIN NO, ,ZHES GSUNGS PA'I
PHYIR, GNYIS PA DANG GSUM PA SLA'O, ,KHA CIG, ,TSIG RKANG DANG
PO GNYIS KYI THEG CHEN SEMS BSKYED KYI MTSAN NYID DANG, DMIGS
YUL TZAM ZHIG BSTAN

NAS DBYE BA DE NYID 'DIR 'CHAD PA LA, DE YANG SA GSER ZLA BA ME,
,ZHES SOGS KYI GZHUNG 'DI BYUNG ZER NA, MI 'THAD DE, TSIG RKANG
DANG PO GNYIS KYIS THEG CHEN SEMS BSKYED KYI DBYE BA BSTAN PA'I
PHYIR, DE'I SKABS SU THEG

CHEN SEMS BSKYED KYI DBYE BA ZHAR LA BSTAN PA'I PHYIR, DE YANG
YIN TE, DE'I SKABS SU THEG CHEN SEMS BSKYED KYI MTSAN NYID DANG
DMIGS YUL GTZO BOR BSTAN NAS DBYE BA ZHAR LA BSTAN PA'I PHYIR,
'GREL BA LAS,,

@005A *, ,DBYE BA ZHAR LA BRJOD NAS ZHES DANG, DE'I DON 'CHAD PA
NA RNAM BSHAD SNYING PO RGYAN LAS, SEMS BSKYED KYI DBYE BA DKYUS
MA'I 'PHROS DON YIN PAS MTSAN NYID DANG, DMIGS YUL STO

BA'I ZHAR LA BRJOD NAS ZHES GSUNGS PA'I PHYIR TE, DMIGS YUL
BYANG CHUB DANG, GZHAN DON GNYIS PO DE, YUM RGYAS 'BRING BSDUS
GSUM LAS BSTAN TSUL YOD DE, YUM BAR MA NYI KHRI LAS RGYAS BSDUS

GNYIS KYI SGO NAS BSTAN PA BZHIN DU, RGYAS PA YUM 'BUM PA DANG,
BSDUS PA BRGYAD STONG PA GNYIS LAS KYANG RGYAS BSDUS KYI SGO NAS
BSTAN PA'I PHYIR, DE DANG DE NI MDO BZHIN DU, ,BSDUS DANG RGYAS
PA'I SGO NAS

BRJOD, ,CES GSUNGS PA'I PHYIR, KHYAB STE, DE DANG DE NI ZHES
PA'I DE SGRA DANG PO DE, DMIGS YUL BYANG CHUB DANG, DE SGRA
GNYIS PA GZHAN DON LA 'JUG PAR BYA DGOS SHING, MDO BZHIN DU ZHES
PA'I MDO NI,

NYI KHRI LA BYED DGOS PA'I PHYIR, SNYING PO RGYAN LAS, DMIGS YUL
BYANG CHUB DANG GZHAN DON DE NI CHOS CAN ZHES DANG, MDO BZHIN DU
ZHES PA STONG PHRAG NYI SHU LNGA PA LA NGES PAR BSHAD DGOS PA'I
PHYIR, ZHES

GSUNGS PA'I PHYIR, GSUM PA SPYI DON LA, RTEN, RGYU, NGO BO,
,PHAN YON BSHAD PA DANG BZHI LAS, DANG PO LA KHA CIG GIS, NANG
PA'I GRUB MTHA' SMRA BA BZHI GAS 'GRO BA DRUG KA'I RTEN LA THEG
CHEN SEMS

@005B BSKYED GSAR DU SKYE BA YOD PAR KHAS LEN PAS THEG CHEN GYI
BKA' KHAS MI LEN KYANG DE KHAS LEN ZER BA MI 'THAD DE, BYE BRAG
SMRA BAS DE LTAR KHAS MI LEN PA'I PHYIR TE, DES THEG CHEN SEMS
BSKYED KHAS MI

LEN PA'I PHYIR, DES THEG PA CHEN PO'I RNAM GZHAG KHAS MI LEN
PA'I PHYIR, GZHAN YANG BYE BRAG SMRA BAS THEG CHEN SEMS BSKYED
MI LEN PAR THAL, DES THEG CHEN GYI SDE SNOD KHAS MI LEN PA'I
PHYIR, DES

THEG CHEN GYI BKA' KHAS MI LEN PA'I PHYIR, RGYUD SDE SPYI RNAM
LAS, THEG PA CHEN PO'I BKA' MI 'DOD DO, ,ZHES GSUNGS PA'I PHYIR,
PHYE BRAG SMRA BAS THEG CHEN GYI BKA' KHAS MI LEN KYANG, DE KHAS
LEN

PA'I BYE BRAG SMRA BA YOD DE, BYE BRAG SMRA BA LA THEG CHEN GYI
BKA' KHAS LEN MI LEN GNYIS YOD PA'I PHYIR, DE LA THEG CHEN GYI
SDE SNOD KHAS LEN MI LEN GNYIS YOD PA'I PHYIR, DER THAL, DE LA
THEG CHEN GYI

SDE SNOD MED CES SKUR BA 'DEBS MI 'DEBS GNYIS YOD PA'I PHYIR,
GNAS MA BU PA'I SDE PA DANG, KHA CHE BYE BRAG SMRA BA GNYIS KA
LA DE 'DRA GNYIS GNYIS YOD PA'I PHYIR TE, RGYUD BLA MA'I DAR
ti-KA LAS,

GNAS MA BU PA'I SDE PA LA THEG PA CHEN PO'I SDE SNOD LA SKUR BA
'DEBS PA DANG MI 'DEBS PA GNYIS YOD LA, KHA CHE BYE BRAG TU SMRA
BA SOGS LA YANG GNYIS SU YOD PAR SHES PAR BYA'O, ,ZHES GSUNGS
PA'I PHYIR, DE

@006A *, ,BZHIN DU MDO SDE PAS THEG CHEN GYI BKA' KHAS MI LEN
KYANG RIGS PA'I RJES 'BRANG GI MDO SDE PAS DE LTAR KHAS LEN
ZHING, LUNG GI RJES 'BRANG GI MDO SDE PAS DE LTAR KHAS MI

LEN TE, DRANG NGES RNAM 'BYED KYI DKA' 'GREL LAS, RGYAL TSAB
THAMS CAD MKHYEN PAS RIGS PA'I RJES 'BRANG GI MDO SDE PA RNAMS
THEG CHEN GYI BKA' KHAS LEN PAR BZHED KYANG MKHAS GRUB SMRA
BA'I NYI MAS

NYAN THOS SDE PA THAMS CAD KYIS THEG CHEN GYI BKA' KHAS MI LEN
PAR BZHED LA, RJE NYID KYI DGONGS PA SNGA MA LTAR YIN PAR SEMS
SO, ,ZHES GSUNGS PA'I PHYIR, YANG KHA CIG ,THEG CHEN SEMS
BSKYED DNGOS SU SKYE BA'I

LUS RTEN YIN NA, MI KHOM PA BRGYAD DANG BRAL BAS KHYAB ZER NA
MI 'THAD DE, NGAN SONG GSUM GYI RTEN LA DE DNGOS SU SKYE BA
YOD PA'I PHYIR, KHYAB STE, NGAN SONG GSUM PO GANG RUNG YIN NA,
MI KHOM PA BRGYAD PO GANG

RUNG YIN DGOS PA'I PHYIR, BRGYAD STONG 'GREL CHEN GYI LUNG
SLOB DPON KLU SGRUB KYIS TSIGS BCAD DU BSDEBS PA SMON LAM THEM
SKAS MA LAS, DMYAL BA YI DvAGS DUD 'GRO DANG, ,TSE RING LHA
DANG KLA KLO DANG, ,LOG

LTA SANGS RGYAS KYIS STONG PA, ,LKUG PA 'DI DAG MI KHOM
BRGYAD, ,CES GSUNGS PA'I PHYIR, DMYAL BA YI DvAGS DUD 'GRO
GSUM DANG, LHA TSE RING PO RNAMS NI, MI MA YIN PA'I MI KHOM PA
DANG, KLA KLO'I MI DANG,

@006B LOG LTA CAN GYI MI DANG, SANGS RGYAS MA BYON PA'I YUL
MTHA' 'KHOB KYI MI DANG, DBANG PO MA TSANG BA'I MI DANG, LKUG
PA RNAMS NI, MI'I MI KHOM PA'O, ,SMON 'JUG SO SO'I RTEN BSHAD
PA LA, KHA CIG ,THEG

CHEN SEMS BSKYED DNGOS SU SKYE BA'I RTEN GYI GANG ZAG YIN NA,
SMON SEMS DNGOS SU SKYE BA'I RTEN GYI GANG ZAG YIN PAS KHYAB
ZER BA DANG, THEG CHEN SEMS BSKYED DNGOS SU SKYE BA'I RTEN GYI
GANG ZAG YIN NA,

'JUG SEMS DNGOS SU SKYE BA'I RTEN GYI GANG ZAG YIN PAS KHYAB
ZER NA, 'JUG SDOM BZUNG BA'I THEG CHEN GYI TSOGS LAM THOB KHA
MA'I LAM MA ZHUGS KYI GANG ZAG CHOS CAN, DER THAL, DE'I PHYIR,
RTAGS

GRUB STE, THEG CHEN LAM DU ZHUGS KHA MA'I LAM MA ZHUGS KYI
GANG ZAG YIN PA'I PHYIR, RTZA BAR 'DOD NA, DANG PO LA, 'JUG
SDOM BZUNG BA'I THEG CHEN GYI TSOGS LAM SKAD CIG DANG PO LA
GNAS PA'I SEMS

DPA' CHOS CAN, KHYOD KYI RGYUD LA SMON SEMS YOD PAR THAL, 'DOD
PA'I PHYIR, 'DOD MI NUS TE, DE'I RGYUD KYI SEMS BSKYED YIN NA,
'JUG SEMS YIN DGOS PA'I PHYIR, MA GRUB NA, DE CHOS CAN, KHYOD

KYI RGYUD KYI SEMS BSKYED YIN NA, 'JUG SEMS YIN DGOS PA'I
PHYIR, DER THAL, KHYOD 'JUG SDOM THOB PA'I RJES THOB YE SHES
LA GNAS PA'I SEMS DPA' YIN PA'I PHYIR, GNYIS PA LA,

@007A *, ,'JUG SDOM MA THOB PA'I THEG CHEN GYI TSOGS LAM SKAD
CIG DANG PO THOB KHA MA'I LAM MA ZHUGS KYI GANG ZAG CHOS CAN,
DER THAL, DE'I PHYIR, RTAGS GRUB STE, THEG CHEN LAM DU

ZHUGS KHA MA'I GANG ZAG YIN PA'I PHYIR, RTZA BAR 'DOD NA, 'JUG
SDOM MA THOB PA'I TSOGS LAM SKAD CIG DANG PO LA GNAS PA'I SEMS
DPA'I RGYUD LA 'JUG SEMS YOD PAR THAL, 'DOD PA'I PHYIR, 'DOD

MI NUS TE, DES 'JUG SDOM MA THOB PA'I PHYIR, KHYAB STE, RNAM
BSHAD LAS, 'JUG SDOM DANG 'JUG SEMS 'GAL YANG DE BSKYED PA NI,
SDOM PA BZUNG BA'I DBANG KHO NA LAS SHES PAR BYA'O, ,ZHES

GSUNGS PA'I PHYIR, YANG KHA CIG ,SMON SEMS DNGOS SU SKYE BA'I
RTEN GYI GANG ZAG YIN NA, THEG CHEN SEMS BSKYED DNGOS SU SKYE
BA'I RTEN GYI GANG ZAG YIN PAS KHYAB ZER BA DANG, 'JUG SEMS

DNGOS SU SKYE BA'I RTEN GYI GANG ZAG YIN NA, THEG CHEN SEMS
BSKYED DNGOS SU SKYE BA'I RTEN GYI GANG ZAG YIN PAS KHYAB ZER
NA, SMON SEMS THOB KHA MA'I BYANG SEMS TSOGS LAM PA CHOS CAN,
DER THAL, DE'I

PHYIR; RTAGS GRUB STE, SMON SEMS THOB KHA MA'I GANG ZAG YIN
PA'I PHYIR, DER THAL, 'JUG SEMS THOB CING SMON SEMS THOB KHA
MA'I BYANG SEMS YOD PA'I PHYIR TE, 'JUG SEMS THOB LA SMON

@007B SEMS MA THOB PA'I BYANG SEMS YOD PA'I PHYIR, RTAGS SLA,
RTZA BAR 'DOD MI NUS TE, BYANG CHUB SEMS DPA' YIN PA'I PHYIR,
GNYIS PA LA, 'JUG SEMS THOB KHA MA'I BYANG SEMS TSOGS LAM PA
CHOS

CAN; DER THAL, DE'I PHYIR, RTAGS SLA, 'DOD MI NUS TE, THEG
CHEN GYI GANG ZAG YIN PA'I PHYIR, KHA CIG ,THEG CHEN SEMS
BSKYED DNGOS SU SKYE BA'I SEMS RTEN YIN NA, THEG CHEN SEMS
BSKYED KYI RGYU

YIN PAS KHYAB ZER NA, BUM PA'I CHOS NYID RTOGS PA'I THEG CHEN
LAM DU 'JUG KHA MA'I GANG ZAG GI RGYUD KYI SNYING RJE CHEN PO
CHOS CAN, DER THAL, DE'I PHYIR, KHYAB STE, DE 'DRA'I GANG ZAG
DE THEG CHEN

SEMS BSKYED DNGOS SU SKYE BA'I LUS RTEN CAN GYI GANG ZAG YIN
PA'I PHYIR TE, DE THEG CHEN LAM DU 'JUG KHA MA'I GANG ZAG YIN
PA'I PHYIR, RTZA BAR 'DOD NA, DE CHOS CAN, KHYOD MED NA, THEG
CHEN SEMS BSKYED MED DGOS

PAR THAL, KHYOD DE'I RGYU YIN PA'I PHYIR, RTAGS KHAS, 'DOD NA,
BUM PA'I DGAG GZHI CHOS CAN, DER THAL, DE'I PHYIR, MA GRUB NA,
DE CHOS CAN, DER THAL, BUM PA'I CHOS NYID MED PA'I PHYIR TE,
BUM PA MED PA'I PHYIR,

RTZA BAR 'DOD NA SLA, KHA CIG ,BYANG SEMS YIN NA, DANG PO THEG
CHEN SEMS BSKYED RANG RGYUD LA SKYES NAS DE'I RJES SU STONG
NYID RTOGS PA'I LTA BA RANG RGYUD LA SKYE BAS KHYAB ZER NA,
BYANG SEMS DBANG RNON CHOS CAN,

@008A *, ,DER THAL, DE'I PHYIR, RTAGS SLA, 'DOD NA, DES DANG
POR BYANG CHUB MCHOG TU SEMS BSKYED NAS DE'I RJES SU STONG
NYID RTOGS BA'I LTA BA RANG RGYUD LA SKYED PAR THAL, 'DOD PA'I
PHYIR, 'DOD MI NUS

TE; DES DANG POR STONG NYID RTOGS PA'I LTA BA RANG RGYUD LA
BSKYED NAS DE'I RJES BYANG CHUB MCHOG TU SEMS SKYED PA'I
PHYIR, MA GRUB NA, DER THAL, BYANG SEMS DBANG RNON YIN NA,
THEG CHEN LAM DU MA ZHUGS PA'I SNGON DU STONG

NYID RTOGS PAS KHYAB PA'I PHYIR TE, RNAM BSHAD SNYING PO RGYAN
LAS, BYANG CHUB MCHOG TU SEMS BSKYED PA'I SNGA ROL TU STONG
NYID RTOGS PA 'GRO DGOS PA NI, GDUL BYA GNYIS KYI NANG NAS
DBANG PO RNON PO LA YIN GYI, RTUL

PO LA NGES PA MED LA ZHES GSUNGS PA'I PHYIR, GZHAN YANG, BYANG
SEMS DBANG RTUL YIN NA, DANG POR BYANG CHUB MCHOG TU SEMS
BSKYED NAS DE'I RJES SU STONG NYID RTOGS PA'I LTA BA RANG
RGYUD LA SKYED PAS KHYAB PAR THAL,

BYANG SEMS LA DE LTAR KHYAB PA'I PHYIR, RTAGS KHAS, 'DOD MI
NUS TE, BYANG SEMS DBANG RTUL DE LA DANG POR BYANG CHUB MCHOG
TU SEMS BSKYED NAS DE'I RJES SU STONG NYID RTOGS PA'I LTA BA
RANG RGYUD LA SKYED PA GCIG DANG, DANG

POR STONG NYID RTOGS PA LTA BA RANG RGYUD LA BSKYED NAS DE'I
RJES SU BYANG CHUB MCHOG TU SEMS SKYED PA GNYIS YOD PA'I PHYIR
TE, RNAM BSHAD LAS, DBANG RTUL LA NGES PA MED LA ZHES GSUNGS
PA'I PHYIR, 'ON KYANG SPYIR

@008B BYANG SEMS DBANG RTUL DE DANG POR BYANG CHUB MCHOG TU
SEMS BSKYED NAS DE'I RJES SU STONG NYID RTOGS PA'I LTA BA TSOL
BAR BYED PA YIN TE, DBU MA RGYAN LAS, YANG DAG DAD PA'I RJES
'BRANG BA, ,RDZOGS PA'I BYANG CHUB SEMS

BSKYED NAS, ,THUB PA'I BRTUL ZHUGS BLANGS BYAS TE, ,DE NI YANG
DAG SHES TSOL BRTZON, ,ZHES GSUNGS PA'I PHYIR, YANG KHA CIG
,BYANG SEMS DBANG RNON YIN NA, STONG NYID TSAD MAS RTOGS PAS
KHYAB KYANG BYANG SEMS

YIN NA, DE LTAR MA KHYAB STE, BYANG SEMS LA STONG NYID TSAD
MAS RTOGS MA RTOGS GNYIS YOD PA'I PHYIR ZER NA, DE YIN NA,
STONG NYID TSAD MAS RTOGS PAS KHYAB PAR THAL, BYANG SEMS DBANG
RTUL YIN NA, STONG NYID

TSAD MAS RTOGS PAS KHYAB PA'I PHYIR TE, STONG NYID TSAD MAS
RTOGS NA STONG NYID RTOGS PAS MA KHYAB PA'I PHYIR, MA GRUB NA,
SLOB DPON DBYIG GNYEN CHOS CAN, DER THAL, DE'I PHYIR, MA GRUB
NA, SLOB DPON DBYIG GNYEN

GYI STONG NYID CHOS CAN, MED PAR THAL, GZHAL BYA MA YIN PA'I
PHYIR, MA GRUB NA, DE CHOS CAN, TSAD MAS GZHAL BYA YIN PAR
THAL, GZHAL BYA YIN PA'I PHYIR, 'DOD NA, DE CHOS CAN, TSAD MAS
GZHAL BAR THAL,

'DOD PA'I PHYIR, 'DOD NA, DE CHOS CAN, TSAD MAS RTOGS PAR
THAL, 'DOD PA'I PHYIR, 'DOD NA, DNGOS SU 'GAL LO, ,GONG DU
'DOD NA, SLOB DPON DBYIG GNYEN CHOS CAN, KHYOD KYI STONG NYID
YOD PAR THAL,

@009A *, ,KHYOD GZHI GRUB PA'I PHYIR, RTZA BAR 'DOD NA, SLOB
DPON DBYIG GNYEN CHOS CAN, KHYOD KYIS STONG NYID MA RTOGS PAR
THAL, KHYOD SEMS TZAM PA YIN PA'I PHYIR, KHYAB STE, SKABS 'DIR
BYE BRAG SMRA BA, MDO SDE

PA, SEMS TZAM PA, THAL 'GYUR PA RNAMS GANG RUNG YIN NA, STONG
NYID MA RTOGS PAS KHYAB PA'I PHYIR, STONG NYID RTOGS PA'I GRUB
MTHA' SMRA BA'I GANG ZAG YIN NA, RANG RGYUD PA YIN PAS KHYAB
PA'I PHYIR, GONG DU MA GRUB NA

SLOB DPON DBYIG GNYEN CHOS CAN, SEMS TZAM PA YIN PAR THAL,
SEMS TZAM PAR GYUR BA'I BYANG SEMS TSOGS LAM PA YIN PA'I
PHYIR, DE BZHIN DU JO BO RJE'I BLA MA SHA'I LA RAKsh'I TA BYE
BRAG SMRA BAR GYUR PA'I BYANG SEMS TSOGS

LAM PA DANG, DPAL LDAN ZLA BA GRAGS PA DE THAL 'GYUR BAR GYUR
PA'I BYANG SEMS TSOGS LAM PA YIN PAR YANG SHES PAR BYA'O, ,BYE
BRAG SMRA BA SOGS BRJED MA THAG PA BZHI PO GANG RUNG DU GYUR
PA'I BYANG SEMS SBYOR LAM

PA NI MED DE, BYANG SEMS SBYOR LAM PA YIN NA, STONG NYID RTOGS
PAS KHYAB PA'I PHYIR, RANG RES THEG CHEN SEMS BSKYED YIN NA,
RDZOGS PA'I BYANG CHUB THOB PAR 'DOD PA'I SEMS KHYAD PAR CAN
YIN PAS KHYAB BYAS

PA LA KHO NA RE, BYANG CHUB SEMS DPA' YIN NA, RDZOGS PA'I
BYANG CHUB THOB PAR 'DOD PA'I GANG ZAG YIN PAS KHYAB PAR THAL,
THEG CHEN SEMS BSKYED LA DE'I PHYIR, 'DOD NA, BYANG SEMS TSOGS
LAM PA CHOS

@009B CAN; DER THAL, DE'I PHYIR ZER NA, DE GNYIS KA LA 'DOD
BYAS PA LA, BYANG SEMS TSOGS LAM PA CHOS CAN, KHYOD KYIS
RDZOGS PA'I BYANG CHUB THOB PAR 'DOD PAR THAL, KHYOD DE THOB
PAR 'DOD PA'I GANG ZAG YIN PA'I

PHYIR ZER NA MA KHYAB STE, 'DOD NA, DE CHOS CAN, KHYOD KYIS
RDZOGS PA'I BYANG CHUB THOB PAR THAL, 'DOD PA'I PHYIR, 'DOD
NA, DE CHOS CAN, KHYOD SANGS RGYAS PAR THAL, 'DOD PA'I PHYIR,
'DOD NA, KHYOD KYIS RNAM

MKHYEN THOB PAR THAL, 'DOD PA'I PHYIR, 'DOD MI NUS TE, KHYOD
SEMS CAN YIN PA'I PHYIR, GONG DU BYANG SEMS TSOGS LAM PA CHOS
CAN, KHYOD KYIS RDZOGS PA'I BYANG CHUB THOB PAR THAL, ZHES
'PHANGS PA NA, BYANG

SEMS TSOGS LAM PAS RDZOGS PA'I BYANG CHUB THOB PA CI'I PHYIR
ZER NA, DE CHOS CAN, KHYOD KYIS RDZOGS PA'I BYANG CHUB MA THOB
PAR THAL, ZHES 'PHANGS PA NA, DE LA 'DOD ZER NA, RTZIS DANG
BYAS PAS BYANG

SEMS TSOGS LAM PAS RDZOGS PA'I BYANG CHUB MA THOB PAR 'DOD ZER
NA, BYANG SEMS TSOGS LAM PAS RDZOGS PA'I BYANG CHUB MA THOB
PAR 'DOD PAR THAL, DES RDZOGS PAS BYANG CHUB THOB PAR 'DOD

PA'I PHYIR ZHES BRJOD NA, RTAGS MA GRUB ZER NA DNGOS 'GAL LO,
,ZHES BRJOD, KHA CIG ,SA DANG PO PA'I RGYUD KYI SEMS BSKYED
YIN NA, BYANG SEMS MTHONG LAM PA'I RGYUD KYI SEMS BSKYED YIN

@010A *, ,PAS KHYAB ZER NA, SA DANG PO'I SKAD CIG GNYIS PA LA
GNAS PA'I SEMS DPA'I RGYUD KYI SEMS BSKYED CHOS CAN, DER THAL,
DE'I PHYIR, RTAGS GRUB STE, SA DANG PO'I SKAD CIG GNYIS PA DES
DANG PO

YIN PA'I PHYIR, SA DANG PO LA MTHONG LAM DANG, SGOM LAM GNYIS
KA YOD PA'I PHYIR TE, DE'I SKAD CIG DANG PO MTHONG LAM DANG,
DE'I SKAD CIG GNYIS PA NAS RGYUN MTHA'I BAR CHAD MED LAM GYI
BAR SGOM LAS YIN PA'I PHYIR

DE LTAR YANG BRGYAD STONG 'GREL CHEN LAS, DE BAS NA, SA DANG
PO'I SKAD CIG MA DANG PO MTHONG BA'I LAM YIN LA, DE LAS GZHAN
SKAD CIG MA GNYIS PA LA SOGS PA NAS RDO RJE LTA BUR BRJOD PA
BAR CHAD MED PA'I LAM GANG LAS

DE MA THAG SANGS RGYAS KYI SA KUN TU 'OD THOB PAR 'GYUR BA'I
BAR 'DI DAG THAMS CAD CHOS KYI DBYINGS MCHOG GI DON LA SOGS
PAR SO SOR RTOGS PA'I PHYIR SGOM PA'I LAM YIN PAR BSHAD DO,
,ZHES GSUNGS PA'I

PHYIR; KHA CIG ,SA DANG PO'I SKAD CIG GNYIS PA LA GNAS PA'I
SEMS DPA'I RGYUD KYI SEMS BSKYED DE LA SMON SEMS DANG, 'JUG
SEMS GNYIS KA YOD ZER NA, DE MI 'THAD PAR THAL, DE'I RGYUD KYI
SEMS BSKYED

YIN NA, SMON SEMS YIN DGOS PA'I PHYIR, MA GRUB NA, DE LA GNAS
PA'I SEMS DPA' CHOS CAN, KHYOD KYI RGYUD KYI SEMS BSKYED YIN
NA, SMON SEMS YIN DGOS PAR THAL, KHYOD MNYAM GZHAG YE SHES LA
GNAS

@010B PA'I SEMS DPA' YIN PA'I PHYIR, BAR CHAD MED LAM LA GNAS
PA'I SEMS DPA' YIN PA'I PHYIR TE, SGOM LAM BAR CHAD MED LAM LA
GNAS PA'I SEMS DPA' YIN PA'I PHYIR, DES NA SA DANG PO'I SGOM

LAM LA GNAS PA'I SEMS DPA' YIN NA, SGOM LAM BAR CHAD MED LAM
LA GNAS PA'I SEMS DPA' YIN PAS KHYAB KYANG SA DANG PO'I SGOM
LAM YIN NA, SGOM LAM BAR CHAD MED LAM YIN PAS MA KHYAB STE,

SA DANG PO'I SGOM LAM PA'I RGYUD KYI SNYING RJE CHEN PO DANG,
KUN RDZOB SEMS BSKYED DANG, GANG ZAG GI BDAG MED RTOGS PA'I
MKHYEN PA RNAMS BAR CHAD MED LAM MA YIN PA'I PHYIR TE, DE
RNAMS MNYAM

GZHAG YE SHES MA YIN PA'I PHYIR TE, DE RNAMS MNYAM GZHAG YE
SHES DANG, RJES THOB YE SHES GANG YANG MA YIN PA'I PHYIR, GONG
DU KHYAB STE, BAR CHAD MED LAM DANG RNAM GROL LAM GANG RUNG
YIN

NA; MNYAM GZHAG YE SHES YIN DGOS PA'I PHYIR, GZHAN YANG, THEG
CHEN SEMS BSKYED YIN NA, THEG CHEN GYI RTOGS RIGS YIN PAS
KHYAB STE, DE YIN NA, THEG CHEN GYI THABS KHYAD PAR CAN YIN

DGOS PA'I PHYIR, THEG CHEN GYI THABS SHES KYI RTOGS RIGS GNYIS
'GAL YANG THEG CHEN GYI THABS SHES GNYIS MI 'GAL TE, THEG CHEN
SEMS BSKYED KYI 'KHOR DU BYUNG BA'I SHES RAB THEG CHEN GYI 

@011A *, ,THABS SHES GNYIS KA YIN PA'I PHYIR, THEG CHEN SEMS
BSKYED THOB NA, SNYING RJE CHEN PO THOB PAS KHYAB KYANG SNYING
RJE TSAD MED THOB PAS MA KHYAB STE, BYANG SEMS YIN NA, DANG PO
DE THOB

PAS KHYAB KYANG GNYIS PA DE THOB PAS MA KHYAB PA'I PHYIR, BSAM
GTAN GYI DNGOS GZHI MA THOB PA'I BYANG SEMS TSOGS LAM PAS
SNYING RJE TSAD MED MA THOB PA'I PHYIR, DES TSAB MED BZHI PO
GANG YANG MA THOB PA'I PHYIR, ,DER THAL, TSAD MED BZHI PO GANG
RUNG

YIN NA, RANG GI BDAG RKYEN DU GYUR PA'I BSAM GTAN GYI DNGOS
GZHI LA BRTEN NAS THOB PAS KHYAB PA'I PHYIR, MNGON PA KUN BTUS
LAS, PHYI ROL PA'AM, NYAN THOS SAM, BYANG CHUB SEMS DPA' YANG

RUNG STE, DAG PA'I BSAM GTAN BZHI LA BRTEN NAS TSAD MED PA
RNAMS MNGON PAR SGRUB BO, ,TSAD MED PA RNAMS JI LTA BAR MNGON
PAR SHES PA LNGA YANG DE BZHIN NO, ,ZHES GSUNGS PA'I PHYIR,
GZHAN

YANG, SNYING RJE CHEN PO YIN NA, SNYING RJE TSAD MED YIN PAS
KHYAB PAR THAL, THEG CHEN SEMS BSKYED THOB NA, SNYING RJE TSAD
MED THOB PAS KHYAB PA'I PHYIR, RTAGS MKHAS, 'DOD MI NUS TE,
SNYING RJE CHEN

PO DANG, SNYING RJE TSAD MED GNYIS LA MU BZHI YOD PA'I PHYIR
TE, SNYING RJE CHEN PO YIN LA SNYING RJE TSAD MED MA YIN PA'I
MU, SNYING RJE TSAD MED YIN LA SNYING RJE CHEN PO MA YIN PA'I
MU, GNYIS KA YIN PA'I MU,

@011B GANG YANG MA YIN PA'I MU DANG BZHI YOD PA'I PHYIR, DANG
PO YOD DE, BSAM GTAN GYI DNGOS GZHI MA THOB PA'I BYANG SEMS
TSOGS LAM PA'I RGYUD KYI SNYING RJE LTA BU DE DE YIN PA'I
PHYIR, GNYIS PA YOD DE,

PHYI ROL PA DANG NYAN RANG GI RGYUD KYI SNYING RJE TSAD MED
LTA BU DE YIN PA'I PHYIR, GSUM PA YOD DE, THEG CHEN GYI TSOGS
LAM CHEN PO YAN CHAD KYI GANG ZAG GI RGYUD KYI SNYING RJE LTA
BU DE YIN PA'I PHYIR, BZHI

PA GO SLA ZHING, RIGS PA 'DI LA BRTEN NAS BYAMS PA CHEN PO
DANG, BYAMS PA TSAD MED GNYIS KYI KHYAD PAR YANG SHES PAR
BYA'O, ,BYAMS PA DANG SNYING RJE GNYIS DMIGS PA 'DRA YAD RNAM
PA ME 'DRA STE,

BYAMS PA DE SEMS CAN BDE BA DANG LDAN 'DOD KYI RNAM PA CAN
DANG, SNYING RJE DE SEMS CAN SDUG BSNGAL DANG BRAL 'DOD KYI
RNAM PA CAN YIN PA'I PHYIR, DMIGS PA 'DRA STE, DE GNYIS KA
SEMS CAN

LA DMIGS PAR MTSUNGS PA'I PHYIR, RANG LUGS NI, SGRA MI SNYAN
PA DANG, ZA MA DANG, MA NING DANG, CHOS SPONG DANG, MTSAMS MED
KYI LAS STOBS CHEN BSAGS LA MA SBYANGS BA DANG, GZUGS

MED PA DANG, 'DU SHES MED PA'I LHA, TSANGS CHEN PA RNAMS MA
GTOGS PA'I LHA MI KLU DANG, DMYAL BA LA SOGS PA'I NGAN SONG
GZHAN RNAMS KYI RTEN LA'ANG THEG CHEN SEMS BSKYED BA SAR DU
SKYE

@012A *, ,BA YOD DE, MDO LAS, DE TSE LHA MI STONG PHRAG
BRGYAS, ,BYANG CHUB TU NI SEMS BSKYED DO, ,ZHES DANG, KLU'I
RGYAL PO RGYA MTSOS ZHUS PA'I MDO LAS, KLU NYI KHRI CHIG STONG
GIS BYANG CHUB MCHOG

TU SEMS BSKYED PAR GSUNGS PA DANG, DRIN LAN BSAB PA'I MDO LAS
BDAG CAG GI STON PA DMYAL BA'I SHING RTA 'DREN PA'I GYANG DU
'KHRUNGS PA'I TSE BYANG CHUB MCHOG TU SEMS BSKYED PAR GSUNGS
PA'I

PHYIR; RGYA CHER ROL PA LAS, LHA DANG, KLU DANG, GNOD SPYIN
DANG, DRI ZA DANG, LHA MA YIN DANG, NAM MKHA' LDING DANG, MI
'AM CI DANG, LTO 'PHYE CHEN PO GRANGS LAS 'DAS PA DAG GIS BLA
NA MED PA YANG

DAG PAR RDZOGS PA'I BYANG CHUB MCHOG TU SEMS BSKYED DO, ,ZHES
GSUNGS PA'I PHYIR RO, ,'O NA, BDAG CAG GI STON PA 'DIS RTEN
GANG LA THUGS BSKYED PA YIN ZHE NA, 'DI LA MDO LAS BSHAD TSUL
DU MA YOD DE,

MDO SDE BSKAL BZANG LAS RDZA MKHAN GYI KHYE'U SNANG BYED KYI
RTEN LA DANG POR BYANG CHUB MCHOG TU THUGS BSKYED PAR GSUNGS,
SNYING RJE PAD+MA DKAR PO'I MDO LAS BRAM ZE RGYA MTSO'I RDUL
GYI RTEN LA DANG POR THUGS BSKYED PAR

GSUNGS, PHUNG PO GSUM PA'I MDO LAS SNGON TSONG DPON GYI BU
MNGON DGA'I RTEN LA DE BZHIN GSHEGS PA MDZES CHEN GYI DRUNG DU
DANG POR THUGS BSKYED PAR GSUNGS, DRIN LAN BSAB PA'I MDO LAS
DMYAL BA'I SHING RTA

@012B 'DREN PA'I GYAD KYI RTEN LA SEMS BSKYED PAR GSUNGS PA'I
PHYIR, DANG PO GRUB STE, MDO SDE BSKAL BZANG LAS, NGA NI SNGON
TSE DMAN PAR BYUR PA'I TSE, ,DE BZHIN GSHEGS PA SH'AKYA THUB
CHEN LA, ,'JAM GANG ZHIG

GI DBUL BA BYAS NAS KYANG, ,DANG POR BYANG CHUB TU NI SEMS
BSKYED DO, ,ZHES GSUNGS PA'I PHYIR, 'DUL BA LUNG DANG, MNGON
PA MDZOD LAS KYANG DE DANG MTSUNGS PAR GSUNGS SO, ,GNYIS PA
GRUB STE, BU STON CHOS 'BYUNG

LAS, SNYING RJE PAD+MA DKAR PO NAS BRAM ZE RGYA MTSO'I RDUL
GYI RTEN LA SEMS DANG POR BSKYED PAR BSHAD DO, ,ZHES DANG,
BSTAN PA SBYI RNAM LAS, DE YANG SNYING RJE PAD DKAR DU, ,SNGON
TSE STON BA BRAM ZE'I BU, ,RGYA MTSO'I

RDUL DU GYUR PA'I TSE, ,SEMS BSKYED PAR NI GSUNGS PA YIN,
,ZHES GSUNGS PA'I PHYIR, GSUM PA GRUB STE, BU STON CHOS 'BYUNG
LAS, PHUNG PO GSUM PA LTAR NA, STON PA 'DI TSONG DPON GYI BU
MNGON DGAR

GYUR NAS DE BZHIN GSHEGS PA MDZES CHEN LA DANG POR SEMS BSKYED
PAR BSHAD DO, ,ZHES DANG, BSTAN PA SPYI RNAM LAS, PHUNG PO
GSUM PA'I MDO LAS NI, SNGON GYI DUS KYI TSONG DPON BU MNGON
DGA' ZHES BYAR GYUR

PA'I TSE, ,SANGS RGYAS MDZES CHEN ZHES BYA BAR, ,SEMS BSKYED
PAR NI GSUNGS PA YIN, ,ZHES GSUNGS PA'I PHYIR, BZHI PA GRUB
STE, DRIN LAN BSAB PA'I MDO LAS, STON PA 'DI SNGON RIGS LA
GNAS PA'I

@013A *, ,DUS NA LAS KYI NUS PAS DMYAL BA'I LCAGS BSREGS KYI
SA GZHI LA SHING RTA 'DREN PA'I GYAD CIG TU SKYES SO, ,DE'I
TSE ZLA BO STOBS CHUNG BA LA SRUNG MA AA WANG GIS YANG YANG

BSNUN SHING ZHIN TU GTZE BA BSKYED DE, DE'I RKYEN GYIS BYANG
CHUB TU SEMS BSKYED DO, ,DE NAS AA WANG LA SNYING RJE'I SEMS
CUNG ZAD SKYED CIG CES SMRAS PAS, DE RAB TU KHROS NAS MDUNG
RTZE GSUM PA BSNUN

PAS TSE'I DUS BYAS TE DMYAL BA'I SHING RTA 'DREN PA PO DMYAL
BA LAS THAR TE BSKAL PA BRGYAD KYI SDIG PA BYANG BAR GYUR TO,
,ZHES GSUNGS PA'I PHYIR, 'O NA DE DAG LAS RANG LUGS GANG GI
RJES SU 'BRANGS

PA YIN ZHE NA, BYE BRAG SMRA BA LA SOGS PA'I NYAN THOS SDE PA
RNAMS MDO SDE BSKAL BZANG GI RJES SU 'BRANGS SHING, THEG CHEN
PA KHA CIG SNYING RJE PAD DKAR DANG, KHA CIG PHUNG PO GSUM PA
LTAR KHAS LEN LA,

RANG RGYUD PA NI DRIN LAN BSAB PA'I MDO LTAR KHAS LEN NO, ,DES
NA SMON SEMS RGYUD LA SKYES RUNG GI GANG ZAG THAMS CAD KYI
RGYUD LA 'JUG SEMS KYANG SKYE RUNG BA YIN NO, ,BYAS PA LA KHO
NA RE, DE MI

'THAD PAR THAL, 'JUG SEMS THOB PA LA 'JUG SDOM THOB DGOS, DE
THOB PA LA SO THAR GYI SNOM PA THOB DGOS PA'I PHYIR, GNYIS PA
GRUB STE, LAM SGRON LAS, SO SO THAR PA RIGS BDUN GYI, ,RTAG

@013B TU SDOM GZHAN LDAN PA LA, ,BYANG CHUB SEMS DPA'I SDOM PA
YI, ,SKAL BA YOD KYI GZHAN DU MIN, ,ZHES GSUNGS PA'I PHYIR ZER
NA MA KHYAB, DE NI, 'JUG SDOM RGYUD LDAN GYI GANG ZAG KHYAD
PAR CAN DE LA SO THAR GYI

SDOM PA DANG LDAN PA ZHIG DGOS ZHES PA'I DON YIN PA'I PHYIR,
GNYIS PA RGYU NI, THEG CHEN SEMS BSKYED DE RGYU BZHI LA BRTEN
NAS SKYE BA YOD DE, RGYAL BA LA DMIGS PA'I DAD PA DANG, RGYAL
BA'I BSTAN PA LA DMIGS

PA'I DAD PA DANG, RGYAL SRAS GONG MA'I SPYOD PA LA DMIGS PA'I
DAD PA DANG, BLA NA MED PA'I BYANG CHUB LA DMIGS PA'I DAD PA
RNAMS LA BRTEN NAS SKYE BA YOD PA'I PHYIR, DKON MCHOG SGRON
MA'I MDO LAS, RGYAL DANG

RGYAL BA'I CHOS LA DAD BYED CING, ,RGYAL SRAS RNAMS KYI SPYOD
LA DAD BYED PA, ,BYANG CHUB BLA NA MED LA DAD GYUR NAS, ,SKYES
BU CHEN PO RNAMS KYI SEMS SKYE'O, ,ZHES GSUNGS PA'I PHYIR,
THEG CHEN SEMS BSKYED

DE RKYEN BZHI LA BRTEN NAS SKYE BA YOD DE, SANGS RGYAS KYI SKU
GZUGS MTHONG BA'I RKYEN BYAS NAS 'DI LTA BU ZHIG THOB NA SNYAM
PA DANG, SANGS RGYAS DANG BYANG SEMS GONG MA RNAMS KYI YON TAN
MTHONG ZHING

THOS PA'I RKYEN BYAS NAS 'DI LTA BU ZHIG THOB NA SNYAM PA
DANG, SANGS RGYAS KYI BSTAN PA NUB PA LA MI BZOD PA DANG, SEMS
CAN SDUG BSNGAL GYIS MNAR BA LA MI BZOD PA RNAMS LA BRTEN NAS
SKYE BA

@014A *, ,YOD PA'I PHYIR, DE STOBS BZHI LA BRTEN NAS SKYE BA
YOD DE, RGYU RIGS SAD PA DANG, SNGON DGE RTZA MANG DU GOMS PA
DANG, SEMS BSKYED PA'I PHAN YON MTHONG BA DANG, TSE 'DIR DGE
RTZA

MANG DU GOMS PA RNAMS LA BRTEN NAS SKYE BA YOD PA'I PHYIR, DE
LTAR RGYU BZHI RKYEN BZHI STOBS BZHI LA BRTEN NAS SKYE BAR
BSHAD PA RNAMS NI, RGYU RKYEN MTHA' CHOD PA'I DBANG DU BYAS PA
YIN GYI, MDOR BSDU NA,

THEG CHEN SEMS BSKYED DE LA, RANG GI NYE LEN DU GYUR PA'I
SNYING RJE CHEN PO LAS BYUNG BA ZHIG NGES PAR DGOS TE, MDO SDE
RGYAN LAS, DE YI RTZA BA SNYING RJER 'DOD, ,CES GSUNGS PA'I
PHYIR, GSUM PA NGO BO LA

MTSAN NYID, DBYE BA, SMON 'JUG GI KHYAD PAR BSHAD PA'O, ,DANG
PO NI, RANG GI GROGS SU GYUR PA'I GZHAN DON DU RDZOGS PA'I BYANG
CHUB LA DMIGS PA'I 'DUN PA DANG MTSUNGS LDAN DU BYUNG ZHING THEG
CHEN LAM

GYI 'JUG SGO'I RIGS SU GNAS PA'I THEG CHEN GTZO BO YID KYI
RNAM RIG DE, THEG CHEN SEMS BSKYED KYI MTSAN NYID, DE'I MTSAN
NYID KYI ZUR DU RIGS GNAS SMOS PA LA DGOS PA YOD DE, THEG CHEN
TSOGS LAM

'BRING LAN CHAD LA GNAS PA'I GANG ZAG GI RGYUD KYI SEMS BSKYED
RNAMS THEG CHEN LAM GYI 'JUG SGO MA YIN KYANG DE RNAMS THEG
CHEN SEMS BSKYED DU BSDU BAR BYA BA'I CHED YIN PA'I PHYIR, DE
RNAMS THEG

@014B CHEN LAM GYI 'JUG SGO MA YIN TE, DE DAG THOB PA DANG DUS
MNYAM DU THEG CHEN LAM DU ZHUGS MA THAG PA'I GANG ZAG MED PA'I
PHYIR, KHA CIG, THEG CHEN GYI TSOGS LAM CHUNG NGU DE THEG CHEN
LAM GYI 'JUG SGO YIN ZER NA,

DE MI 'THAD DE, THEG CHEN LAM GYI 'JUG SGO YIN NA, THEG CHEN
SEMS BSKYED YIN DGOS PA'I PHYIR, DE YIN NA, BYANG CHUB KYI
SEMS YIN DGOS PA'I PHYIR, DE LTAR BYANG CHUB LAM RIM LAS,
RGYAL BAS PHAR PHYIN DANG, SNGAGS

KYI THEG CHEN GNYIS SU GSUNGS KYI, DE LAS GZHAN PA'I THEG CHEN
NI, MED DO, ,DE GNYIS GANG GI SGO NAS 'JUG KYANG 'JUG SGO NI,
BYANG CHUB KYI SEMS KHO NA YIN PA'I PHYIR TE, ZHES GSUNGS PA'I
PHYIR, KHA CIG, ,THOGS

MED SKU MCHED KYIS SEMS BSKYED SEMS BYUNG DU BZHED DE, MDO SDE
RGYAN LAS, DAM PA RNAMS KYI SMON LAM NI, ,SEMS PA 'DUN DANG
BCAS PA STE, ,ZHES DANG, DE'I 'GREL BA LAS, YON TAN GSUM DANG,
GNYIS LA

DMIGS PA DANG LDAN PA'I SEMS PA NI, SEMS BSKYED PA ZHES BYA'O,
,ZHES GSUNGS PA'I PHYIR DANG, GSER PHRENG LAS, BYANG SAR BYANG
CHUB SEMS DPA' RNAMS KYI SMON LAM GYI MCHOG NI, SEMS BSKYED
PA'O, ,ZHES

'BYUNG BAS, THOGS MED SKU MCHED KYI BZHED PA LA SMON LAM SEMS
KYI NGO BOR BZHED CING ZHES DANG, DBYIG GNYEN GYIS NGO BO SEMS
PA LA BZHED DE, ZHES GSUNGS PA'I PHYIR ZER NA MA KHYAB STE,
LUNG DE RNAMS

@015A *, ,KYI DON NI, THEG CHEN SEMS BSKYED LA SMON LAM DANG
SEMS PA'I MING GIS BTAGS NAS BSTAN PA TZAM YIN PA'I PHYIR, DE
LTAR MA YIN NA, THEG CHEN SEMS BSKYED CHOS CAN, SEMS BYUNG

YIN PAR THAL, THOGS MED SKU MCHED KYIS KHYOD SEMS BYUNG DU
KHAS LEN PA'I PHYIR, RTAGS KHAS, MA GRUB NA, 'PHAGS PA THOGS
MED CHOS CAN, KHYOD KYIS CHOS DE SEMS BYUNG DU KHAS LEN NA,
CHOS DE SEMS BYUNG

YIN PAS KHYAB PAR THAL, KHYOD TSAD MA'I SKYES BU YIN PA'I
PHYIR TE, SHING RTA'I SROL 'BYED YIN PA'I PHYIR, 'ON KYANG
SLOB DPON SHvANITA PAS NI, THEG CHEN SEMS BSKYED LA SEMS SEMS
BYUNG GNYIS KA YOD PAR BZHED

DE; NYI KHRI DAG LDAN LAS, SEMS BSKYED PA'I NGO BO ZHES BYA BA
LA, SEMS NI, YID DANG, 'DUN PA STE ZHES GSUNGS PA'I PHYIR, DES
NA SKU MCHED GNYIS DANG MTHUN PAR 'PHAGS SENG GNYIS KAS KYANG
THEG CHEN

SEMS BSKYED GTZO SEMS SU BZHED PA YIN TE, NYI KHRI SNANG BA
LAS, SEMS BSKYED PA ZHES BYA BA LA, SEMS NI, RNAM PAR SHES PA
STE, RNAM PAR RIG PA'O, RNAM PAR SHES PA DE YANG GANG ZHE NA,
YID KYI RNAM PAR SHES PA STE,

DKAR PO'I CHOS THAMS CAD LA DMIGS PA NI, DE LA SRID PA'I PHYIR
RO, ,ZHES DANG, 'GREL CHUNG DON GSAL LAS, BDEN MOD KYI ZHES
SEMS BSKYED YIN NA, SEMS BYUNG MA YIN PAS KHYAB PA LA BDEN KHA
GNANG

@015B BA'I PHYIR, GNYIS PA DBYE BA LA, DPE'I SGO NAS DBYE BA,
GROGS KYI SGO NAS DBYE BA, SA MTSAMS KYI SGO NAS DBYE BA,
BZHED TSUL GYI SGO NAS DBYE BA, SGRAS BRJOD RIGS KYI SGO NAS
DBYE BA, NGO BO'I SGO NAS DBYE BA DANG DRUG LAS,

DANG PO LA, SA LTA BU'I SEMS BSKYED NAS SPRIN LTA BU'I SEMS
BSKYED KYI PAR NYER GNYIS YOD LA, DE YANG MDO LAS, SH'A RI'I
BU, 'DI LA BYANG CHUB SEMS DPA' SEMS DPA' CHEN PO GNAS PA MED
PA'I TSUL DU SHES RAB

KYI PHA ROL TU PHYIN PA LA GNAS TE ZHES PA NAS DE BZHIN GSHEGS
PA'I SPYOD LAM STON PAR 'DOD PA GLANG PO CHE'I LTA STANGS KYIS
LTA BAR 'DOD PAS KYANG SHES RAB KYI PHA ROL TU PHYIN PA LA
BSLAB PAR BYA'O, ,ZHES PA'I BAR

MAD TSAN NYER GNYIS KYIS SA LTA BU'I SEMS BSKYED LA SOGS PA'I
SEMS BSKYED NYER GNYIS SBAS DON GYI TSUL DU BSTAN LA ZHES SGOM
SDE SPYI DON LAS BSHAD DO, RTZA BAR DE RNAMS DNGOS SU BSTAN
KYANG GROGS DANG CHOS

MTHUN GNYIS SHUGS LA BSTAN TO, ,GNYIS PA LA, 'DUN PA DANG
MTSUNGS LDAN GYI SEMS BSKYED NAS CHOS SKU DANG MTSUNGS LDAN
GYI SEMS BSKYED PAR NYER GNYIS YOD PA'I PHYIR TE, 'GREL BA
LAS, 'DUN PA DANG

ZHES PA NAS CHOS KYI SKU DANG LDAN PA NI, ZHES PA'I BAR GSUNG
PA'I PHYIR, GSUM PA LA, MOS PA SPYOD PA'I SEMS BSKYED, LHAG
BSAM DAG BA'I SEMS BSKYED, RNAM PAR SMIN PA'I SEMS BSKYED,
SGRI 

@016A *, ,PA SPANGS PA'I SEMS BSKYED DANG BZHI YOD CING, DANG PO
TSOGS SBYOR, GNYIS PA MA DAG SA BDUN, GSUM PA DAG PA SA GSUM,
BZHI PA SANGS RGYAS KYI SAR 'JOG PA YIN

TE; MDO SDE RGYAN LAS, SEMS BSKYED DE NI SA RNAMS LA, ,MOS DANG
LHAG BSAM DAG PA DANG, RNAM PAR SMIN PA GZHAN DU 'DOD, ,DE BZHIN
SGRIB PA SPANGS PA'O, ,ZHES GSUNGS PA'I PHYIR, BZHI PA LA,

RGYAL PO LTA BU'I SEMS BSKYED, RDZI BO LTA BU'I SEMS BSKYED,
MNYAN PA LTA BU'I SEMS BSKYED DANG GSUM YOD CING, DE RNAMS SO
SO'I MTSAN GZHI YOD DE, DPER NA, YUL DE'I RGYAL PO DES THOG

MAR RANG NYID BDE BAR BYAS NAS DE'I RJES SU RANG GI 'BANGS RNAMS
BDE BAR 'DOD PA DE BZHIN DU, THOG MAR RANG NYID SANGS RGYAS NAS
DE'I RJES SU SEMS CAN GZHAN SANGS RGYAS PAR 'DOD PA'I BYANG CHUB

SEMS DPA'I RGYUD KYI SEMS BSKYED DE RGYAL PO LTA BU'I SEMS
BSKYED DANG, RDZI BO DES THOG MAR BA LANG LA SOGS PA'I PHYUGS
RNAMS RTZvA CHU 'DZOMS PA'I SA CHA BDE BA'I GNAS LA BKOD NAS
DE'I RJES

SU RANG NYID BDE BAR BYA SNYAM DU 'DOD PA BZHIN DU THOG MAR SEMS
CAN GZHAN THAMS CAD SANGS RGYAS KYI SAR BKOD NAS DE'I RJES SU
RANG NYID SANGS RGYAS PAR 'DOD PA'I BYANG CHUB SEMS DPA'I RGYUD

@016B KYI SEMS BSKYED DE RDZI BO LTA BU'I SEMS BSKYED DANG,
GRU'I NANG GI MNYAN PA DE RANG DANG GRU'I NANG GI MGRON RNAMS
LHAN CIG TU CHU'I PHA ROL TU SGROL BAR 'DOD PA LTAR, RANG DANG
SEMS CAN THAMS CAD LHAN CIG TU SANGS RGYAS PAR

'DOD PA'I BYANG CHUB SEMS DPA'I RGYUD KYI SEMS BSKYED DE MNYAN
PA LTA BU'I SEMS BSKYED YIN PA'I PHYIR, DE YANG SNAR THANG BCOM
LDAN RIGS PA'I RAL GRIS DANG PO SEMS BSKYED DNGOS GNAS PA YIN
KYANG, THA MA GNYIS

LOG SHES YIN TE, SEMS CAN THAMS CAD RANG NYID KYI SNGAR DANG DUS
MNYAM DU SANGS RGYAS PA MI SRID PA'I PHYIR DANG, DE LA DGOS PA
MED PA'I PHYIR, DPER NA, SKRA BREGS NAS CHOS GRANGS RTOG PA
BZHIN NO, ,ZHES BSHAD KYANG

RJE RIN PO CHE NAS BYANG CHUB KYI SEMS BSKYED TSUL DANG, THUGS
SBYONG TSUL BSAM LAS 'DAS PA YOD PAR GSUNGS PAS GSUM GA SEMS
BSKYED MTSAN NYID PA YIN GSUNGS, LNGA PA LA, DON DAM SEMS BSKYED
DANG, KUN RDZOB SEMS

BSKYED GNYIS LAS, DANG PO NI, DON DAM SEMS BSKYED DANG KUN RDZOB
SEMS BSKYED GANG RUNG GANG ZHIG ,RDZOGS PA'I BYANG CHUB KYI DON
DAM PA'I GNAS LUGS LA GNYIS SNANG NUB CING THEG CHEN GYI SHES
RAB KHYAD PAR CAN GYI

RTOGS RIGS SU GNAS PA'I THEG CHEN 'PHAGS RGYUD KYI GTZO BO YID
KYI RNAM RIG DE, DON DAM SEMS BSKYED KYI MTSAN NYID, MTSAN GZHI
NI, THEG CHEN 'PHAGS RGYUD KYI STONG NYID MNGON SUM DU RTOGS
PA'I YID KYI RNAM PAR

@017A *, ,SHES PA DE YIN NO, ,DE LTAR YIN KYANG DE YIN NA, DON
DAM SEMS BSKYED YIN PAS MA KHYAB STE, BYANG SEMS 'PHAGS PA'I
RGYUD KYI STONG NYID MNGON SUM DU RTOGS PA'I YID KYI RNAM PAR
SHES PA YIN

NA; DON DAM SEMS BSKYED YIN PAS KHYAB KYANG SANGS RGYAS 'PHAGS
PA'I RGYUD KYI GANG ZAG GI BDAG MED RTOGS PA'I YID KYI RNAM PAR
SHES PA DANG, KUN RDZOB SEMS BSKYED RNAMS DON DAM SEMS BSKYED MA
YIN PA'I PHYIR, DON

DAM SEMS BSKYED DANG, KUN RDZOB SEMS BSKYED GANG RUNG YIN NA,
THEG CHEN GYI RTOGS RIGS YIN PAS KHYAB STE, DANG PO DE YIN NA,
THEG CHEN GYI SHES RAB KYI RTOGS RIGS YIN DGOS PA DANG, GNYIS PA
DE YIN NA, THEG

CHEN GYI THABS KYI RTOGS RIGS YIN DGOS PA'I PHYIR, DON DAM SEMS
BSKYED DE DAM PA GSUM DANG LDAN PA YIN TE, LUNG NOD PA DAM PA,
SGRUB PA DAM PA, KHONG DU CHUD PA DAM PA GSUM DANG LDAN PA'I
PHYIR, DANG PO GRUB STE,

BSKAL CHEN GRANGS MED GCIG GI PAR DU SANGS RGYAS MNYES PAR BYAS
NAS GDAMS NGAG MANG DU THOS PA DANG LDAN PA'I PHYIR, GNYIS PA
GRUB STE, BSKAL CHEN GRANGS MED GCIG GI BAR DU TSOGS GNYIS BSAGS
PA'I

STOBS KYIS THOB PA'I PHYIR, GSUM PA GRUB STE, STONG NYID CHU LA
CHU BZHAG PA BZHIN DU MNGON SUM DU RTOGS PA'I PHYIR, RTAGS RIM
PA BZHIN GRUB STE, MDO SDE RGYAN LAS, RDZOGS PA'I SANGS RGYAS
RAM MNYES BYAS

@017B BSOD NAMS YE SHES TSOGS RAB BSAGS, ,CHOS LA MI RTOG YE
SHES NI, ,SKYES PHYIR DE NI DAM PAR 'DOD, ,CES GSUNGS PA'I
PHYIR, SA MTSAMS NI, THEG CHEN GYI MTHONG LAM NAS SANGS RGYAS
KYI SA'I BAR NA YOD DO, ,RNAM

BSHAD LAS, DE NI, MTHONG LAM YAN CHAD NA YOD KYI, SO SO'I SKYE
BO LA NI, MED DO, ,ZHES GSUNGS PA'I PHYIR, GNYIS PA NI, KUN
RDZOB SEMS BSKYED, THEG CHEN SEMS BSKYED, BYANG CHUB KYI SEMS
RNAMS DON GCIG

GO ,DRUG PA LA, SMON SEMS DANG, 'JUG SEMS GNYIS YOD DE, SPYOD
'JUG LAS, BYANG CHUB SEMS DE MDOR BSDU NA, ,RNAM PA GNYIS SU
SHES BYA STE, ,BYANG CHUB SMON PA'I SEMS DANG NI, ,BYANG CHUB
'JUG

PA NYID YIN NO, ,ZHES GSUNGS PA'I PHYIR, DE YANG SMON SEMS YIN
NA, 'JUG SDOM THOB PAS MA KHYAB KYANG, 'JUG SEMS YIN NA, 'JUG
SDOM THOB PAS KHYAB STE, RNAM BSHAD LAS, 'JUG SDOM DANG, 'JUG

SEMS GNYIS 'GAL YANG ZHES SOGS GSUNGS PA'I PHYIR, DES NA, BYANG
SEMS MNYAM GZHAG PA'I RGYUD KYI SEMS BSKYED YIN NA, SMON SEMS
YIN PAS KHYAB KYANG BYANG SEMS RJES THOB PA'I RGYUD KYI SEMS

BSKYED YIN NA, 'JUG SEMS YIN PAS KHYAB STE, 'JUG SDOM MA THOB
PA'I THEG CHEN GYI TSOGS LAM SKAD CIG DANG PO LA GNAS PA'I SEMS
DPA'I RGYUD KYI SEMS BSKYED DE, SMON SEMS YIN PA'I PHYIR, THEG
CHEN TSOGS

@018A *, ,LAM SKAD CIG DANG PO LA GNAS PA'I SEMS DPA'I RGYUD KYI
SEMS BSKYED RJES THOB YE SHES YIN PA'I PHYIR, DE LTAR RJE BTZUN
GYI SKABS GNYIS PA'I THAL PHRENG GI SHOG BU GNYIS PAR

BSHAD DO, ,BYANG PHAGS GYI RGYUD KYI SEMS BSKYED MNGON GYUR BA
YIN NA, 'JUG SEMS YIN PAS KHYAB STE, RJE BTZUN GYI SPYI DON LAS,
DES NA, BYANG 'PHAGS KYI RGYUD LA SMON PA SEMS BSKYED YOD KYANG
DE MNGON GYUR DU

MED DE, BYANG 'PHAGS KYI RGYUD KYI SEMS BSKYED MNGON GYUR BA DE
YIN NA, SPYOD PA NYAMS LEN GYI BYA BAS DNGOS SU ZIN PAS KHYAB
PA'I PHYIR ZHES GSUNGS PA'I PHYIR, SPYOD PA NYAMS LEN GYI BYA
BAS DNGOS SU ZIN PA'I

SEMS BSKYED YIN NA, 'JUG SEMS YIN PAS KHYAB, BYANG SEMS RJES
THOB PA'I RGYUD KYI SEMS BSKYED YIN NA, SPYOD PA PHAR PHYIN DRUG
SOGS GANG RUNG GI NYAMS LEN GYI BYA BAS DNGOS SU ZIN PAS KHYAB
STE, SBYIN SOGS PHAR

PHYIN DRUG PO GANG RUNG GI NYAMS LEN GYI BYA BAS DNGOS SU ZIN
KYANG RUNG, MA ZIN KYANG RUNG 'JUG SDOM MA THOB PA'I SEMS BSKYED
YIN NA, SMON SEMS YIN DGOS PA'I PHYIR TE, LAM RIM CHEN MO LAS,
SBYIN PA LA

SOGS PA'I SPYOD PA LA SLOB KYANG RUNG MI SLOB KYANG RUNG JI SRID
SDAM PA MA BZUNG BA DE SRID DU NI, SEMS BSKYED DE SMON PA'I SEMS
YIN LA ZHES GSUNGS PA'I PHYIR, DE YANG SPYIR DANG POR SMON SEMS
BSKYED NAS DE'I

@018B RJES SU 'JUG SEMS BSKYED PA YIN TE, SPYOD 'JUG LAS, 'GRO
BAR 'DOD DANG 'GRO BA YI, ,BYE BRAG JI LTAR SHES PA LTAR, ,DE
BZHIN MKHAS PAS 'DI GNYIS KYI, ,BYE BRAG RIM BZHIN SHES PAR BYA,
,ZHES DANG,

SGOM RIM LAS, 'GRO BA DE DAG LA PHAN PA'I PHYIR SANGS RGYAS SU
GYUR CIG CES GANG THOG MAR DON DU GNYER BA DE SMON PA'I SEMS SO,
,GANG PHAN CHAD SDOM PA BZUNG NAS TSOGS RNAMS LA ZHUGS PA NI,
'JUG PA'I SEMS

SO; ;ZHES GSUNGS PA'I PHYIR, 'ON KYANG KHYAB PA MA NGES TE, LAM
MA ZHUGS NAS 'JUG SDOM THOB PA'I THEG CHEN TSOGS LAM SKAD CIG
DANG PO LA GNAS PA'I SEMS DPA'I RGYUD LA DANG PO 'JUG SEMS SKYES
PA'I PHYIR, SPYOD

PA NYAMS LEN GYI BYA BAS DNGOS SU ZIN PA'I DON NI, 'JUG SDOM
THOB PA'I RJES SU RNAM MKHYEN DON GNYER GYI DRAN 'DUN DU RE BAS
DNGOS SU ZIN PA'I DON YIN TE, RNAM BSHAD LAS, GTONG BA'I SEMS PA
SPEL BA'I

RNAM PAR SHAR BA'I DUS NYID NA RNAM MKHYEN DON GNYER GYI DRAN
'DUN DU RE BAS DNGOS SU YOD PA NI, SPYOD PA NYAMS LEN GYI BYA
BAS DNGOS SU ZIN PA'I DON YIN LA, DE LTA BU MED PA'I DUS NA
DNGOS SU MA ZIN PA'O, ,ZHES

GSUNGS PA'I PHYIR, DES NA SMON SEMS NI, THEG CHEN GYI TSOGS LAM
NAS RGYUN MTHA'I BAR DU YOD PAR KHAS BLANGS PA LA NYES PA MED
PAR MNGON NO, ,RGYUN MTHA'I RGYUD LA STONG NYID MNGON SUM DU
RTOGS PA'I BLO

@019A *, ,MNGON GYUR DU YOD KYANG DE'I RGYUD LA THEG CHEN SEMS
BSKYED MNGON GYUR DU MED PA'I PHYIR TE, DE'I RGYUD LA ZIN BYED
SPYOD PA NYAMS LEN GYI BYA BA DNGOS SU YOD KYANG ZIN BYA THEG
CHEN SEMS

BSKYED DNGOS SU MED PA'I PHYIR, BYANG SEMS MNYAM GZHAG PA'I
RGYUD LA THEG CHEN SEMS BSKYED DANG, SNYING RJE CHEN PO SOGS YOD
KYANG MNGON GYUR DU YOD MI DGOS TE, RNAM BSHAD LAS, STONG NYID
LA RTZE GCIG TU MNYAM

PAR BZHAG BZHIN PA'I DUS NYID NA GANG ZAG DE'I RGYUD LA THEG
CHEN SEMS BSKYED SOGS YOD MOD KYI, SEMS CAN THAMS CAD KYI DON DU
SANGS RGYAS THOB PAR GYUR CIG SNYAM PA'I BLO MNGON GYUR DU GA LA
DGOS ZHES

GSUNGS PA'I PHYIR, DES NA BYANG SEMS MNYAM GZHAG PA'I RGYUD KYI
SEMS BSKYED RNAMS SPYOD PA NYAMS LEN GYI BYA BA MNGON GYUR PAS
ZIN KYANG DES DNGOS SU MA ZIN BAR KHAS LEN NO, ,'JUG SEMS KYI SA
MTSAMS

THEG CHEN GYI TSOGS LAM NAS SANGS RGYAS KYI SA'I BAR NA YOD,
YANG THEG CHEN SEMS BSKYED LA DNGOS BTAGS KYI SGO NAS DBYE NA,
RAGS PA BRDA LAS BYUNG BA'I SEMS BSKYED DANG, PHRA BA CHOS NYID
KYIS THOB

PA'I MA BSGOMS STOBS KYIS SKYES PA GNYIS LAS, DANG PO LA, GROGS
DGE BA'I BSHES GNYEN GYI STOBS LAS BYUNG BA'I SEMS BSKYED DANG,
SNGON DGE BA'I RTZA BA DU MA BSAGS PA'I STOBS LAS BYUNG BA'I
SEMS

@019B BSKYED DANG, THEG CHEN GYI SDE SNOD MANG DU THOS PA'I
STOBS LAS BYUNG BA'I SEMS BSKYED DANG, CHE 'DIR THOS BSAM GYI
DGE BA YANG YANG GOMS PA'I STOBS LAS BYUNG BA'I SEMS BSKYED DANG
LNGA YOD DE, MDO SDE RGYAN

LAS; GROGS STOBS RGYU STOBS RTZA BA'I STOBS, ,THOS STOBS DGE BA
GOMS PA LAS, ,MI BRTAN PA DANG BRTAN 'BYUNG BA, ,GZHAN GYI BRTAN
PA'I SEMS BSKYED BSHAD, ,CES GSUNGS PA'I PHYIR, BRTAN MI BRTAN

GYI KHYAD PAR NI, DANG PO MI BRTAN PA DANG, THA MA BZHI BRTAN
PAR KHAS LEN PA'I PHYIR TE, GSER PHRENG LAS, DANG PO MI BRTAN LA
THA MA BZHI BRTAN PA'O, ,ZHES GSUNGS PA'I PHYIR, GNYIS PA BSGOMS
STOBS KYIS

SKYES PA NI, DON DAM SEMS BSKYED DO, ,SEMS BSKYED BRTAN PA'I
RGYU LA MANG DU YOD DE, NAG PO'I CHOS BZHI SPANGS SHING DKAR
PO'I CHOS BZHI LA SBYANGS NA BRTAN PAR 'GYUR BA'I PHYIR, DGE
RTZA SOGS RDZOGS

BYANG DU BSNGOS NA YANG BRTAN PAR BLO GROS RGYA MTSOS ZHUS PA'I
MDO LAS GSUNGS PA'I PHYIR TE, DE NYID TSIGS BCAD DU BSDEBS PA
LAS, JI LTAR RGYA MTSO CHE NANG CHU THIGS LTUNG, ,RGYA MTSO MA
ZAD BAR DU DE MI

'DZAD; ;DE BZHIN BYANG CHUB YONGS BSNGOS DGE BA YANG, ,BYANG
CHUB MA THOB PAR DU DE MI 'DZAD, ,CES GSUNGS PA'I PHYIR, GSUM PA
SMON 'JUG GI KHYAD PAR LA, MKHAS PA SNGA MA'I LUGS 'GOD PA DANG,
RANG

@020A *, ,LUGS GNYIS LAS, DANG PO NI, SLOB DPON LHA DBANG BLOS
TSOGS LAM CHUNG NGU BA'I RGYUD KYI SEMS BSKYED SMON SEMS DANG,
TSOGS LAM 'BRING NAS SANGS RGYAS KYI SA'I BAR GYI

SEMS BSKYED RNAMS 'JUG SEMS SU BZHED PA YIN TE, DES GZHUNG 'DI'I
DNGOS BSTAN GYI SA LTA BU'I SEMS BSKYED DE SMON SEMS DANG, DNGOS
BSTAN GZHAN RNAMS 'JUG SEMS SU BZHED PA'I PHYIR, DES MDZAD

PA'I SHER PHYIN DON SGOM 'GREL BA LAS, BYANG CHUB KYI SEMS NI,
RNAM PA GNYIS TE, SMON PA BYANG CHUB KYI SEMS DANG, 'JUG PA
BYANG CHUB KYI SEMS SO, ,DE LA SMON PA BYANG CHUB KYI SEMS NI,
SA LTA BU'O, ,'JUG PA

BYANG CHUB KYI SEMS NI, GSER LTA BU NAS SPRIN LTA BU'I BAR NYI
SHU RTZA GCIG GO, ZHES GSUNGS PA'I PHYIR, GSER PHRENG LAS KYANG
DE DANG MTHUN PAR GSUNGS SO, ,SLOB DPON YE SHES GRAGS PA NI,
TSOGS LAM PA'I

RGYUD KYI SEMS BSKYED RNAMS SMON SEMS DANG, SBYOR LAM NAS SANGS
RGYAS KYI SA'I BAR GYI SEMS BSKYED RNAMS 'JUG SEMS SU BZHED PA
YIN TE, DES GZHUNG 'DE'I DNGOS BSTAN GYI SEMS BSKYED DANG PO
GSUM

SMON SEMS DANG, LHAG MA BCU DGU 'JUG SEMS SU BZHED PA'I PHYIR
TE, DES MDZAD PA'I 'GREL BA LAS, 'DUN SOGS GSUM GYI DBYE BA YIS,
,SMON PA'I SEMS NI RNAM PA GSUM, ,'JUG PA ZHES BYA'I SEMS

@020B RNAMS NI, ,BCU DGU RNAMS SU 'DOD PA YIN, ,ZHES GSUNGS PA'I
PHYIR, SLOB DPON SANGS RGYAS YE SHES ZHABS KYIS NI, TSOGS SBYOR
BA'I RGYUD KYI SEMS BSKYED SMON SEMS DANG, THEG CHEN 'PHAGS PA'I
RGYUD KYI SEMS

BSKYED RNAMS 'JUG SEMS SU BZHAD PA YIN TE, DES MDZAD PA'I SDUD
PA'I DKA' 'GREL LAS, SMON PA BYANG CHUB KYI SEMS NI, 'JIG RTEN
PA THAMS CAD KYI YIN LA, 'JUG PA BYANG CHUB KYI SEMS NI, RAB TU
DGA'

BA NAS BRTZAMS TE ZHES GSUNGS PA'I PHYIR, SLOB DPON CHOS KYI
BSHES GNYEN NI, TSOGS MA BLANGS PA'I SEMS BSKYED SMON SEMS DANG,
TSOGS BLANGS PA'I SEMS BSKYED 'JUG SEMS SU BZHED PA YIN TE, DES
MDZAD

PA'I 'GREL BSHAD TSIG GDAL LAS, SMON PA ZHES PA NI, SMON TZAM
STE, TSOGS GSOG PA'I SEMS BSKYED PA'I TSOGS BLANGS PAR MA BYAS
PA'O, ,'JUG PA ZHES BYA BA NI, DGE BA'I BSHES GNYEN MNYES PAR
BYAS TE YANG

DAG PAR BLANGS PA LAS BYUNG BA'I SEMS BSKYED PA TZAM STE ZHES
GSUNGS PA'I PHYIR, GNYIS PA RANG LUGS NI, SMON SEMS DANG, 'JUG
SEMS GANG RUNG GANG ZHIG ,SPYOD PA NYAMS LEN GYI BYA BAS DNGOS
SU MA ZIN PA'I RAB

TU PHYE BA, SMON SEMS KYI MTSAN NYID DANG, DE GANG ZHIG, SPYOD
PA NYAMS LEN GYI BYA BAS DNGOS SU ZIN PAS RAB TU PHYE BA, 'JUG
SEMS KYI MTSAN NYID, RJE BTZUN GYI SPYI DON LAS, 'O NA, SPYOD PA
NYAMS LEN GYI BYA BA

@021A *, ,DE JI 'DRA ZHIG LA 'JOG PA YIN SNYAM NA, 'JUG SDOM
THOB PHYIN GYI BYA BA SOGS LA SPYOD PA NYAMS LEN GYI BYA BAR
'JOG PA YIN GYI, SBYIN PA DANG TSUL KHRIMS LA SOGS PA NYAMS
LEN GYI BYA BAR MI 'JOG STE,

DE TZAM GYI NYAMS LEN THEG DMAN LA'NG YOD PA'I PHYIR, ZHES
GSUNGS PA'I PHYIR, RAB TU PHYE BA NI, KHO NA'I DON YIN NO, ,DE
YANG GZHUNG 'DI'I DNGOS BSTAN GYI SA LTA BU'I SEMS BSKYED NAS
BKOD MA'I CHU LTA BU'I SEMS

BSKYED KYI BAR BCU DGU LA SMON SEMS DANG, 'JUG SEMS GNYIS KA'I
CHA YOD CING, SGRA SNYAN LTA BU'I SEMS BSKYED SMON SEMS KHO NA
DANG, THA MA GNYIS 'JUG SEMS KHO NA YIN LA, DNGOS BSTAN NYER
GNYIS PO DE,

BZHIS BSDUS TSUL YANG YOD DE, SA LTA BU'I SEMS BSKYED, GSER
LTA BU'I SEMS BSKYED, ZLA BA TSES PA LTA BU'I SEMS BSKYED, ME
LTA BU'I SEMS BSKYED DANG BZHI NI, MOS PA SPYOD PA'I SEMS
BSKYED DANG, GTER

LTA BU'I SEMS BSKYED, RIN PO CHE'I 'BYUNG GNAS LTA BU'I SEMS
BSKYED, RGYA MTSO LTA BU'I SEMS BSKYED, RDO RJE LTA BU'I SEMS
BSKYED, RI'I RGYAL PO LTA BU'I SEMS BSKYED, SMAN LTA BU'I SEMS
BSKYED, DGE

BA'I BSHES GNYEN LTA BU'I SEMS BSKYED DANG BDUN NI, LHAG BSAM
DAG PA'I SEMS BSKYED, YID BZHIN GYI NOR BU LTA BU'I SEMS
BSKYED, NYI MA LTA BU'I SEMS BSKYED, CHOS KYI SGRA DBYANGS
SNYAN PA LTA BU'I

@021B SEMS BSKYED, RGYAL PO LTA BU'I SEMS BSKYED, BANG MDZOD
LTA BU'I SEMS BSKYED, LAM PO CHE LTA BU'I SEMS BSKYED, BZHON
PA LTA BU'I SEMS BSKYED, BKOD MA'I CHU LTA BU'I SEMS BSKYED,
SGRA SNYAN LTA BU'I SEMS

BSKYED DANG DGU NI, RNAM PAR SMIN PA'I SEMS BSKYED DANG, CHU
BO'I RGYUN LTA BU'I SEMS BSKYED DANG, SPRIN LTA BU'I SEMS
BSKYED GNYIS NI, SGRIB PA SPANGS PA'I SEMS BSKYED YIN NO,
,YANG GZHUNG 'DI'I DNGOS BSTAN GYI SEMS

BSKYED DANG PO GSUM NI, THEG CHEN GYI TSOGS LAM CHUNG NGU
'BRING CHEN PO GSUM GYIS RIM PA BZHIN DU BSDUS, ME LTA BU'I
SEMS BSKYED NI, SBYOR LAM GYIS BSDUS, GTER LTA BU'I SEMS
BSKYED NAS CHOS KYI SGRA DBYANGS

LTA BU'I SEMS BSKYED KYI BAR BCU NI, SA DANG PO NAS BCU PA'I
BAR GYIS RIM PA BZHIN DU BSDUS, RGYAL PO LTA BU'I SEMS BSKYED
NAS BKOD MA'I CHU LTA BU'I SEMS BSKYED KYI BAR LNGA NI, KHYAD
PAR GYI LAM GYIS BSDUS

ZHES 'GREL PA LAS BSHAD LA, 'DI'I KHYAD PAR GYI LAM NI, SLOB
DPON AA BHYA KA RAS SA BCU PA LA BSHAD KYANG RANG LUGS DAG PA
SA GSUM LA BYED PA YIN TE, RNAM BSHAD LAS, DE'I 'OG TU MNGON
SHES DRUG DANG

LDAN PA SOGS LNGA NI, KHYAD PAR GYI LAM GYIS BSDUS TE, DAG PA
SA GSUM GYIS BSDUS PA'I PHYIR ZHES GSUNGS PA'I PHYIR, PHYI MA
GSUM LA, SHAR CHEN NAM SGOM SDE SPYI DON LAS THA MA GSUM SBYOR
DNGOS MJUG

@022A *, ,GSUM GYI SGO NAS SANGS RGYAS KYI SAS BSDUS PAR BSHAD
PA NI, MKHAS GRUB RJES GSUM GA BYANG SEMS KYI SA LA BSHAD
KYANG RANG LUGS THA MA GNYIS SANGS RGYAS KYI SA MTSAN NYID PA
DANG, DANG PO SANGS

RGYAS KYI SA'I SBYOR BA STE, RGYUN MTHA'I GNAS SKABS KYI SEMS
BSKYED LA BYA'O, ,ZHES GSUNGS PA'I PHYIR, DE YANG DNGOS BSTAN
GYI DBANG DU BYAS PA YIN GYI, SPRIN LTA BU'I SEMS BSKYED RGYUD
LDAN GYI BYANG SEMS MED PA MA

YIN TE, MDO SDE RGYAN LAS, RGYAL SRAS RNAMS KYI SEMS BSKYED
PA, ,SPRIN DANG 'DRA BA NYID DU BSTAN, ,ZHES GSUNGS PA'I
PHYIR, DE YANG TSOGS LAM CHUNG NGU'I GNAS SKABS SU RDZOGS
BYANG LA 'DUN PA RGYA CHE, 'BRING

GI GNAS SKABS SU RDZOGS BYANG SGRUB PA'I BSAM PA RGYA CHE,
CHEN PO'I GNAS SKABS SU DE LAS KYANG LHAG PA'I BSAM PA RGYA
CHE, SBYOR LAM GYI GNAS SKABS SU RDZOGS BYANG SGRUB PA'I SBYOR
BA RGYA CHE BA SOGS DE DANG DE'I

GNAS SKABS SU GROGS DE DAG GTZO CHE BA'I RGYU MTSAN GYIS DE
DAG DANG SBYAR NAS RIM PA LTAR BSHAD DO, ,YANG 'DI'I DNGOS
BSTAN GYI SEMS BSKYED NYER GNYIS PO DE THEG CHEN GYI LAM LNGAR
'DU TSUL YOD DE, 'DI'I DNGOS BSTAN

GYI SA LTA BU'I SEMS BSKYED, GSER LTA BU'I SEMS BSKYED, ZLA BA
TSES PA LTA BU'I SEMS BSKYED DANG GSUM NI, THEG CHEN GYI TSOGS
LAM DANG, ME LTA BU'I SEMS BSKYED NI, THEG CHEN GYI SBYOR LAM
DANG, GTER

@022B LTA BU'I SEMS BSKYED PHAL CHE BA RNAMS THEG CHEN GYI
MTHONG LAM DANG, RIN PO CHE'I 'BYUNG GNAS LTA BU'I SEMS BSKYED
SOGS LHAG MA BCO LNGA THEG CHEN GYI SGOM LAM DANG, THA MA
GNYIS THEG CHEN GYI MI SLOB LAM YIN

PA'I PHYIR, DE YANG YIN TE, 'DI'I DNGOS BSTAN GYI GTER LTA
BU'I SEMS BSKYED SA DANG PO DANG, RIN PO CHE'I 'BYUNG GNAS LTA
BU'I SEMS BSKYED SA GNYIS PA DANG, RGYA MTSO LTA BU'I SEMS
BSKYED SA GSUM PA DANG,

RDO RJE LTA BU'I SEMS BSKYED SA BZHI PA DANG, DI'I RGYAL PO
LTA BU'I SEMS BSKYED SA LNGA PA DANG, SMAN LTA BU'I SEMS
BSKYED SA DRUG PA DANG, DGE BA'I BSHES GNYEN LTA BU'I SEMS
BSKYED SA BDUN PA DANG, YID BZHIN

NOR BU LTA BU'I SEMS BSKYED SA BRGYAD PA DANG, NYI MA LTA BU'I
SEMS BSKYED SA DGU PA DANG, CHOS KYI SGRA DBYANGS SNYAN PA LTA
BU'I SEMS BSKYED SA BCU PA YIN PA'I PHYIR DANG, RGYAL PO LTA
BU'I SEMS BSKYED, BANG MDZOD LTA

BU'I SEMS BSKYED, LAM PO CHE LTA BU'I SEMS BSKYED, BZHON PA
LTA BU'I SEMS BSKYED, BKOD MA'I CHU LTA BU'I SEMS BSKYED DANG
LNGA LA SA BRGYAD PA, DGU PA, BCU PA GSUM GA'I CHA YOD, SGRA
SNYAN LTA BU'I SEMS

BSKYED SA BCU PA DANG, CHU BO'I RGYUN LTA BU'I SEMS BSKYED
DANG, SPRIN LTA BU'I SEMS BSKYED GNYIS SANGS RGYAS KYI SA YIN
PA'I PHYIR, SKABS 'DIR DAG PA DANG MA DAG PA'I KHYAD PAR NI,
BDEN 'DZIN MNGON GYUR PA DAG MA

@023A *, ,DAG LA BYED DO, ,KHA CIG, 'DI'I DNGOS BSTAN GYI SA
LTA BU'I SEMS BSKYED DE, THEG CHEN GYI TSOGS LAM CHEN POS
BSDUS PAR THAL, DE THEG CHEN GYI TSOGS LAM CHUNG 'BRING CHE
GSUM GYIS

BSDUS PA'I PHYIR ZER NA MA KHYAB STE, MA GRUB NA, DER THAL,
'DI'I DNGOS BSTAN GYI SEMS BSKYED DANG PO GSUM PO DE DE GSUM
GYIS BSDUS PA'I PHYIR, GONG GI MA KHYAB MTSAMS LA, 'DI'I DNGOS
BSTAN GYI SEMS

BSKYED DANG PO NI, THEG CHEN GYI TSOGS LAM CHUNG 'BRING CHE
GSUM GYIS BSDUS NA, DE SDUD BYED DE GSUM GA YOD DGOS PAR THAL,
DE DE GSUM GYIS BSDUS PA'I PHYIR, RTAGS KHAS, 'DOD NA, BUM PA
SDUD BYED KYI KA

BUM GNYIS KA YOD PAR THAL, BUM PA KA BUM GNYIS KYIS BSDUS PA'I
PHYIR, KHYAB PA 'GRIG, MA GRUB NA, DER THAL, BUM PA KA BUM
GNYIS KYI NANG TSAN YIN PA'I PHYIR, RTZA BAR 'DOD NA, BUM PA
SDUD BYED KYI

KA BA YOD PAR THAL, BUM PA SDUD BYED KYI KA BUM GNYIS KA YOD
PA'I PHYIR, RTAGS KHAS, 'DOD NA SLA'O, ,RANG LUGS KYI SA
MTSAMS 'JOG TSUL DE LTAR YIN KYANG SLOB DPON BU DHA SHR'I NI,
DNGOS BSTAN GYI THA MA

BRGYAD KYI NANG NAS RGYAL PO LTA BU'I SEMS BSKYED, BANG MDZOD
LTA BU'I SEMS BSKYED, LAM PO CHE LTA BU'I SEMS BSKYED, BZHON
PA LTA BU'I SEMS BSKYED DANG BZHI SA BRGYAD PA DANG, BKOD MA'I
CHU LTA BU'I SEMS

@023B BSKYED DANG, SGRA SNYAN LTA BU'I SEMS BSKYED SA DGU PA
DANG, CHU BO'I RGYUN LTA BU'I SEMS BSKYED DANG, SPRIN LTA BU'I
SEMS BSKYED SA BCU PAR BZHED PA YIN TE, GSER PHRENG LAS, BUD
NGHA SHR'IS THA MA BRGYAD LAS DANG PO

BZHI SA BRGYAD PA DANG, DE NAS GNYIS SA DGU PA DANG, DE NAS
GNYIS SA BCU PA'O, ,ZHES 'CHAD CING ZHES GSUNGS PA'I PHYIR,
GONG DU BKOD MA'I CHU DANG NI, ,ZHES BSHAD NA BKOD MA'I CHU
DANG, CHU MIG LA KHYAD PAR

GANG YOD CE NA, DE YOD DE, SA'I DNGOS GZHI LAS, CHU MIG NI,
GLO NAS CHU 'BYUNG BA GANG YIN PA'O, ,BKOD MA'I CHU NI, GYEN
DU 'BYUNG BA GANG YIN PA STE, ZHES GSUNGS PA LTAR YIN PA'I
PHYIR, MDO LAS, GLANG PO

CHE'I LTA STANGS KYIS BLTA BAR 'DOD PAS KYANG SHES RAB KYI PHA
ROL TU PHYIN PA LA BSLAB PAR BYA'O, ,ZHES SOGS KYIS GZHUNG
DE'I DNGOS BSTAN KYI SPRIN LTA BU'I SEMS BSKYED CHOS SKU DANG
MTSUNGS LDAN GYI SEMS BSKYED

DU BSTAN LA, GLANG PO CHE'I LTA STANGS KYIS BLTA BA'I DON YOD
DE, YUM GSUM GNOD 'JOMS LAS GSUNGS PA LTAR, STENG NA 'DUG PA
LA BKYED DE MI LTA, 'OG NA 'DUG PA LA SGUR TE MI LTA, GA-YAS
GYON NA 'DUG PA LA

MIG GZUR TE MI LTA, RGYAB NA 'DUG PA LA 'JING PA BSGYUR TE MI
LTA, THAG RING PO NA 'DUG PA LA BSGRIMS TE MI LTA, THAG NYE NA
'DUG PA LA BSGRIMS PA MED PAR YANG MI LTA BAR JI LTAR 'DUG
PA'I SPYOD LAM DANG, JI LTAR LTA BA'I

@024A *, ,MIG GIS 'JIG RTEN GYI KHAMS THAMS CAD DU SEMS CAN
DANG, CHOS THAMS CAD LA LTA BA NI, GLANG PO CHE'I LTA STANGS
KYIS BLTA BA'I DON YIN PA'I PHYIR, SEMS BSKYED NYER GNYIS PO
DE YANG

SLOB DPON 'PHAGS SENG GNYIS KYIS 'DUN PA SOGS NYER GNYIS DANG
SBYAR NAS BSHAD KYANG BLO GROS MI ZAD PA'I MDO LAS MI ZAD PA
BRGYAD CU DANG SBYAR NAS BSHAD PA YIN LA, MI ZAD PA BRGYAD CU
NI, NYI KHRI DAG LDAN

LAS, SEMS BSKYED BSAM SBYOR LHAG BSAM DANG, ,PHA ROL PHYIN
DRUG TSAD MED DANG, ,MNGON PAR SHES DANG BSDU DNGOS BZHI, ,SO
SOR RIG RTON TSOGS GNYIS DANG, ,BYANG CHUB PHYOGS MTHUN ZHI
GNAS SOGS,

GZUNGS SOGS CHOS KYI MDO BSHAD DANG, ,BGROD GCIG THABS LA
MKHAS PA'O, ,ZHES GSUNGS PA LTAR, SEMS BSKYED PA DANG, BSAM PA
DANG, SBYOR PA DANG, LHAG PA'I BSAM PA DANG, PHAR PHYIN DRUG
DANG,

TSAD MED PA BZHI DANG, MNGON SHES LNGA DANG, SO SOR YANG DAG
PAR RIG PA BZHI DANG, RTON PA BZHI DANG, TSOGS GNYIS DANG,
BYANG PHYOGS SO BDUN DANG, ZHI GNAS DANG LHAG MTHONG GNYIS
DANG, GZUNGS DANG SPOBS

PA GNYIS DANG, CHOS KYI SDOM BZHI DANG, BGROD PA GCIG PA DANG,
THABS LA MKHAS PA RNAMS SO, ,SEMS BSKYED PA'I TSAD KYANG YOD
DE, SPYI DON ROL MTSO LAS, BYANG CHUB KYI SEMS SBYONG BA'I MAN
NGAG BZHIN

@024B DU SPYANGS PA LA BRTEN NAS YID LEGS PAR 'KHUL THUB PA'I
MYONG PA KHYAD CAN SKYES PA NI, THEG CHEN SEMS BSKYED SKYES
PA'I TSAD YIN, DE NI, BU RAM GYI SHUN PA'I NANG GI RO MNGAR BA
DANG 'DRA LA, MYONG BA KHYAD PAR CAN

MA SKYES GONG GI GZHAN DON DU RDZOGS BYANG THOB PAR 'DOD PA'I
BSAM PA NI, BU RAM GYI SHUN BA'I RO MNGAR BA TZAM DANG 'DRA
STE ZHES GSUNGS PA'I PHYIR, LHAG BSAM BSKUL BA'I MDO LAS, BU
RAM SHING SHUN SNYING PO

CI YANG MED, ,DGA' BAR BYA BA'I RO NI NANG NA 'DUG, SHUN PA
ZOS PA'I MIS NI BU RAM RO, ,ZHIM PO RNYED PAR NUS PA MA YIN
NO, ,JI LTAR SHUN PA DE BZHIN SMRA BA STE, ,RO LTA BU NI 'DI
LA DON SEMS YIN, ,DE LTA BAS NA SMRA

LA DGA' SPANGS TE, ,RTAG TU BAG YOD BYOS LA DON SEMS SHIG ,CES
GSUNGS PA'I PHYIR, SKABS 'DIR MTHA' CUNG ZAD DPYAD PA LA, KHA
CIG, SEMS BSKYED YIN NA, THEG CHEN SEMS BSKYED YIN PAS MA
KHYAB

STE, THEG DMAN GYI SEMS BSKYED YOD PA'I PHYIR ZER BA MI 'THAD
DE, RJE BTZUN GYI THAL PHRENG LAS, KHA CIG, THEG DMAN GYI KUN
RDZOB SEMS BSKYED YOD ZER NA, THEG DMAN GYI BYANG CHUB KYI
SEMS YOD PAR THAL,

DAM BCA' 'THAD PA'I PHYIR, 'DOD NA, THEG DMAN GYI BYANG CHUB
SEMS DPA' YOD PAR THAL, 'DOD PA'I PHYIR, 'DOD MI NUS TE, BYANG
CHUB SEMS DPA' YIN NA, THEG CHEN GYI GANG ZAG YIN DGOS PA'I

@025A *, ,PHYIR, KHO NA RE, THEG DMAN GYI KUN RDZOB SEMS
BSKYED YOD PAR THAL, THEG DMAN GYI SEMS BSKYED YOD PA'I PHYIR,
DER THAL, THEG DMAN GYI BYANG CHUB TU SEMS BSKYED PA YOD PA'I
PHYIR NA MA

KHYAB STE, MA GRUB NA, DER THAL, MDO LAS, CHOS KYI RNAM GRANGS
'DI BSHAD PA NA, GANG ZAG KHA CIG GIS NI, NYAN THOS KYI BYANG
CHUB TU SEMS BSKYED, KHA CIG GIS NI, RANG SANGS RGYAS KYI
BYANG CHUB TU SEMS

BSKYED DO, ,ZHES GSUNGS PA'I PHYIR, YANG KHO NA RE, THEG DMAN
GYI SEMS BSKYED YOD PAR THAL, NYAN RANG GI SEMS BSKYED YOD
PA'I PHYIR, MA GRUB NA, DER THAL, DE'I RGYUD LA SNYING RJE
CHEN PA YOD PA'I PHYIR, MA GRUB

NA, DER THAL, DE'I RGYUD LA SNYING RJE TSAD MED YOD PA'I PHYIR
NA MA KHYAB, RTAGS GRUB STE, DE'I RGYUD LA TSAD MED BZHI GA
YOD PA'I PHYIR, MNGON PA KUN BTUS LAS, PHYI ROL PA'AM, NYAN
THOS SAM, BYANG CHUB SEMS

DPA' YANG RUNG STE ZHES SOGS GSUNGS PA'I PHYIR DANG, LAM RIM
LAS KYANG, SEMS CAN BDE BA DANG 'PHRAD PA DANG, SDUG BSNGAL
DANG BRAL NA SNYAM PA'I BYAMS PA DANG, SNYING RJE TSAD MED PA
NI NYAN RANG LA YOD KYANG

SEMS CAN THAMS CAD LA BDE BA SGRUB PA DANG, SDUG BSNGAL SEL BA
KHUR DU BZHES PA NI, THEG CHEN MIN PA LA MED PAS SNYING STOBS
KYI BSAM PA LHAG PA'I LHAG BSAM BSKYED DGOS TE ZHES GSUNGS
PA'I PHYIR,

@025B 'O NA THEG PA CHE CHUNG GI KHYAD PAR GANG GI SGO NAS
'BYED PA YIN ZHE NA, DE 'CHAD PA LA LAM RIM LAS, STONG NYID
RTOGS PA'I SHES RAB KYIS THEG PA CHE CHUNG 'BYED PA MIN GYI,
BYANG CHUB KYI SEMS DANG, SPYOD PA RLABS CHE BA RNAMS

KYIS 'BYED PA YIN TE, RIN CHEN PHRENG BA LAS, NYAN THOS THEG
PA DE LAS NI, BYANG CHUB SEMS DPA'I SMON LAM DANG, ,SPYOD PA
YONGS BSNGO MA BSHAD DES, ,BYANG CHUB SEMS DPAR GA LA 'GYUR,
,ZHES LTA BAS MA PHYE ZHING SPYOD

PAS PHYE BAR GSUNGS SO, ,ZHES GSUNGS PA'I PHYIR, GZHAN YANG,
CHEN PO BDUN DANG LDAN PAS THEG CHEN ZHES BRJOD PA YIN TE, MDO
SDE RGYAN LAS, DMIGS PA CHE BA NYID DANG NI, DE BZHIN SGRUB PA
GNYIS DAG DANG, ,YE

SHES BRTZON 'GRUS RTZOM PA DANG, ,THABS LA MKHAS PAR GYUR PA
DANG, ,YANG DAG 'GRUB PA CHEN PO DANG, ,SANGS RGYAS 'PHRIN LAS
CHEN PO STE, ,CHEN PO BDUN DAG NA PA'I PHYIR, ,THEG CHEN ZHES
NI NGES PAR BRJOD, ,CES GSUNGS

PA'I PHYIR, CHEN PO BDUN NI, STONG PHRAG BRGYA BA SOGS LA
DMIGS PAS DMIGS PA CHE BA DANG, RANG GZHAN DON GNYIS SGRUB PAS
SGRUB PA CHE BA DANG, BDAG MED GNYIS SHES PAS YE SHES CHE BA
DANG, GRANGS MED GSUM DU BRTZON

'GRUS RTZOM PAS RTZOM PA CHE BA DANG, SNYING RJE'I DBANG GIS
'KHOR BAR GNAS SHING SHES RAB KYIS NYON MONGS MED PAR BYED PAS
THABS MKHAS PA CHE BA DANG, STOBS BCU SOGS 'GRUB PAS 'GRUB PA
CHE BA DANG, MDZAD PA BCU