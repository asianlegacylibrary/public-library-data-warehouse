*, ,DPAL RDO RJE 'JIGS BYED KYI RIM PA DANG PO'I KHRID RGYUN MAN
NGAG SNANG BRNYAN KUN 'CHAR GSAL BA'I ME LONG ZHES BYA BA BZHUGS
SO,, ,,

@001A #, ,NA MO GU RU BADZRA BHEE RA W'A YA, GRANGS MED RGYAL
BA'I YE SHES PHUNG PO MA LUS GCIG BSDUS 'JAM PA'I DBYANGS, ,PHYI
NANG GSANG BA'I GSHIN RJE GDUL PHYIR GTUM DRAG KHROS PA'I GAR
MDZAD PA, ,BCOM LDAN DUS DGRA'I DBANG PO GANG DANG DBYER

MED KUN MKHYEN TZONG KHA PA, ,DUS RNAMS KUN DU BDAG SNYING DBUS
ROL 'BRAL MED RJES BZUNG BYIN GYIS RLOBS, ,BLO BZANG RGYAL BA
GNYIS PA'I LUNG RTOGS CHOS, ,THUB BSTAN RNAM RGYAL KHANG BZANG
RTZER BZUNG NAS, ,SKAL LDAN LEGS BRIS GZHON NU'I TSOGS RNAMS

KUN, ,DBUGS 'BYIN BSHES GNYEN LHA DBANG YONGS LA 'DUD, ,GSANG
CHEN MTHAR THUG BLA MED RGYUD KUN GYI, ,GTZO BOR GYUR BA GSHIN
RJE GSHED PO YI, ,RGYUD RGYAL SNYING PO RIM PA DANG PO'I LAM,
,DAM PA'I GSUNG LA BRTEN NAS 'DIR BSHAD BYA, ,DE LA DPAL RDO RJE
'JIGS

BYED KYI RIM PA DANG PO'I RNAM GZHAG BSHAD PA LA GNYIS, SPYI'I
RNAM GZHAG MDOR BSTAN PA DANG, SKABS DON BYE BRAG TU BSHAD PA'O,
,DANG PO NI, STONG NYID LA RTZE GCIG TU GNYIS SNANG GI SPROS PA
ZHI BA'I SGO NAS MNYAM PAR BZHAG PA'I SGRIB BRAL LHAN SKYES KYI
BDE BA CHEN PO'I YE SHES

DANG, RLUNG SEMS TZAM LAS GRUB PA'I BZHIN LAG GI RNAM PA CAN GYI
SKU GNYIS NGO BO DBYER MI BYED PAR ZUNG DU 'JUG PA'I RGYAL BA'I
GO 'PHANG NI, BLA MED KYI RGYUD DAG GI BRJOD BYA'I GTZO BO DANG,
DE'I GDUL BYA'I THOB BYA MTHAR THUG YIN ZHING, DE YANG GZHI
DUS NA SEMS CAN LA SHIN TU

@002A #, ,PHRA BA'I GNYUG MA'I LUS SEMS GNYIS YOD PA LA BRTEN
NAS SGRUB PAR BYED PA YIN NO, ,DE LA GNYUG MA'I SEMS DANG LUS JI
LTA BU ZHE NA BSDUS TE BRJOD NA, DANG PO SEMS DE NI, RANG NYID
MNGON DU GYUR BA'I TSE SPROS PA'I MTHA' DANG BRAL BA STONG NYID
MNGON SUM DU

RTOGS PA LTA BU'I YUL SNANG CAN, SEMS CAN THAMS CAD KYI RGYUD LA
THOG MA MED PA NAS SKAD CIG KYANG RGYUN MA CHAD PAR RJES SU
ZHUGS PA, RANG GI NGO BO DRI MA'I RANG BZHIN DU MA SKYES PA'I
GSAL RIG SHIN TU DAG PA, RKYEN LAS DANG NYON MONGS PA'I DBANG DU
GYUR NA NI NGAN 'GRO DANG 'KHOR BA'I GNAS

SU SKYE YANG, THABS MKHAS KHYAD PAR CAN DANG LDAN NA RANG 'BRAS
SANGS RGYAS KYI YON TAN KYANG BSKYED NUS PA'O, ,RANG GI NGO BO
LA DRI MA'I BSLAD PA MA ZHUGS PA SOGS KYANG DPER NA, GSER BZANG
PO NI GA-YA' SOGS DANG BCAS PA'I TSE RANG GI NGO BO NI G-YAS
SOGS DANG MA 'DES SHING, GZHAN GYIS

'BYED NUS PA DANG, DE BZHIN DU CHU NI RNYOG PA DANG BCAS NA'ANG
RANG NGOS NAS DE DANG 'BRAL RUNG BA DANG, NYI MA'I 'OD DANG
RLUNG NI GTZANG MI GTZANG GANG LA REG KYANG RANG NGOS NAS DE
DANG MA 'DRES SHING 'BRAL RUNG YIN LA, DE DAG GI SKYON YON DANG
RE ZHIG 'BREL YANG NGO BO NI DE DAG GI RKYEN GYIS BSGYUR MI NUS
PA LTAR,

GNYUG MA'I SEMS PHRA BA NI, DRI MA DANG BCAS PA'I TSE YANG DRI
MA'I RANG BZHIN DU MA SKYES SHING DRI MA DANG 'BRAL RUNG DU GNAS
PA ZHIG STE 'CHI BA 'OD GSAL GYI DUS SU MNGON DU 'GYUR RO,
,GNYIS PA PHRA BA'I LUS NI, SHIN TU PHRA BA'I SEMS DE DANG NGO
BO GCIG CING DE'I BZHON PAR GYUR BA'I

RLUNG SHIN TU PHRA BA STE SEMS DE DANG 'BRAL MI RUNG DU GNAS
PA'O, ,SGRUB GZHI DE LTA BU LA BRTEN NAS THOB PA'I 'BRAS BU
MTHAR THUG ZUNG 'JUG GI GO 'PHANG DANG, DE THOB BYED KYI LAM
DANG BCAS PA NI, RDZOGS PAR RDO RJE 'CHANG GIS BLA MED KYI RGYUD
LAS GSUNGS KYI, GZHAN

@002B RGYUD SDE 'OG MA RNAMS DANG, THUN MONG BA'I MDO SDE LAS NI
MA BSHAD DO, ,SPYIR BLA MED PA RGYUD LA'ANG DBYE BA DRUG YOD
KYANG, 'DIR GSHIN RJE GSHED KYI DBANG DU BYAS NA, DE LTAR STON
PA'I DPAL RDO RJE 'JIGS BYED KYI RTZA RGYUD RGYAS PA SHO LO KA
'BUM YOD PA NI, AU RGYAN MKHA' 'GRO'I YUL NA YOD KYANG, 'PHAGS
BOD KYI YUL DU MA 'GYUR LA

SLOB DPON L'A LI TAS RGYUD RGYAS PA LAS BYUNG BA NI DA LTA RTOG
BDUN DU GRAGS PA 'DI NYID DO, ,BSHAD RGYUD NI, RTOGS GSUM DU
GRAGS PA STE, 'DI YANG RTZA RGYUD NAS BSHAD PA'I 'KHRUL 'KHOR
GYI GNAD GSAL BAR 'CHAD PA ZHIG GO ,SPYIR GSHIN RJE GSHED LA
DMAR NAG 'JIGS GSUM YOD CING, DE YANG 'JAM DPAL NYID CUNG ZAD

KHROS PAS DGRA NAG ,CHOS KHROS PAS GSHED DMAR, SHIN TU KHROS PAS
'JIGS BYED DE, DE DAG GI RGYUD KYANG BLA MED PA RGYUD KYI SDER
GTOGS LA, SGRUB THABS KYI SKOR YANG, DPA' BO GCIG PA, RO LANGS
BRGYAD SKOR, BCU GSUM MA, ZHE DGU MA SOGS YOD DO, ,DE RNAMS GANG
NYAMS SU BLANGS NA 'JAM DBYANGS KYIS

RJES SU 'DZIN YANG, LHAG PAR 'JIGS BYED LA BSTEN NA DES RJES SU
'DZIN PAR GSUNGS PAS NA, 'DIR 'JIGS BYED LHA BCU GSUM MA'I DBANG
DU BYAS TE 'CHAD PAR 'GYUR RO,, ,,GNYIS PA LA GSUM, THUN GYI
THOG MAR JI LTAR BYA BA, DNGOS GZHI LA JI LTAR BYA BA, MJUG DANG
THUN MTSAMS SU JI LTAR BYA BA'O, ,

DANG PO LA GSUM, RDOR DRIL DANG NANG MCHOD BYIN GYIS BRLAB TSUL,
SNGON 'GRO GTOR MA JI LTAR BYA TSUL, BDAG BSKYED MCHOD PA BYIN
GYIS BRLAB TSUL LO, ,DANG PO NI, YID DANG MTHUN PA'I GNAS SU
MCHOD RDZAS DANG BRIS SKU SOGS 'TSOGS PAR BYAS NAS, RO GDAN DU
BSAMS PA'I STAN BDE BA LA KHA LHOR PHYOGS PA 'AM,

DER PHYOGS PAR MOS TE, GSHIN RJE GSHED KYI BLA RGYUD GSOL 'DEBS
SNGON DU BTANG LA, THOG MAR LHAR GSAL 'DEBS PA'I TSE, RANG GI
PHUNG PO 'DI PHRA RAGS MA PHYE BAR STOD SMAD NAS RIM GYIS 'OD DU
ZHU BAR BSAM, DE'I TSE BDAG DANG PHUNG PO SOGS KYI CHOS NI BRTEN
NAS BTAGS PA LAS GZHAN DU RANG BZHIN GYIS MED DO SNYAM DU

@003A *, ,STONG NYID KYI LTA BA DRAN PAR BYED CING MNYAM PAR
BZHAG ,STONG PA'I NGANG LAS RANG GI PHUNG PO RNYING PA'I GO SA DER
SNA TSOGS PADMA PHYOGS BZHI'I 'DAB MA DMAR, ME RLUNG GNYIS SER,
BDEN BRAL LJANG, DBANG LDAN NAG ,LTE BA LJANG, ZE'U 'BRU SER BA
ZHIG THOL GYIS BYUNG BAR BSAM, DE'I STENG DU LTE

BA DANG MNYAM PA'I NYI MA'I DKYIL 'KHOR DBYIBS ME SHEL GYI
MAndAL LTA BU DMAR 'KHYIL LE BA ZHIG BYUNG BAR BSAM, LA YAR SNA
TSOGS PADMA'I SNGON DU 'OD SNGON PO KHRU GDA BA SOGS CI RIGS BSAM
PAR BSHAD PA BZHIN BYAS KYANG RUNG NGO, ,NYID DKYIL GYI STENG DU
CHU LAS CHU BUR RDOL BA'I TSUL DU RANG GI GANG BA

BDE STONG DBYER MED KYI YE SHES KYI NGO BOR GNAS PA YONGS SU
GYUR PA LAS, DPAL RDO RJE 'JIGS BYED SKU MDOG MTHING NAG ,RVA
SNGON PO RNON PO GNYIS DANG LDAN PA, MA HE RAB TU KHROS PA'I
GDONG PA CAN ZHAL GCIG PHYAG GNYIS PA, SBOM ZHING THUNG LA SUS
PA 'PHYANG BA, ZHABS G-YAS BSKUM ZHING G-YON BRKYANG

BA'I STOBS KYIS BZHUGS PA, ZHAL RAB TU GDANGS SHING MCHE BA RNON
PO BZHI GTZIGS PA, LJAGS GLOG LTAR 'KHYUG CING ZHAL NAS KHRAG
RGYUN 'DZAG PA, SHANGS NAS RLUNG NAG 'TSUB PA, RAB TU BGRAD PA'I
SPYAN GSUM NYI MA LTAR 'BAR BA SMIN MA DANG RDZI MA DANG SMA RA ME
LTAR RAB TU 'BAR BA, ,DBU SKRA

DMAR SER GYEN DU BRDZES SHING PHYAG GNYIS KYI MTHIL KHRAG RLON
GYIS BYUGS PA LTA BU, PHYAG SEN RNAMS LCAGS KYU LTAR RNO ZHING
RING BA, PHYAG G-YAS GRI GUG DANG G-YON THOD KHRAG 'DZIN PA'O,
,YUM RO LANGS MA SNGON MO GCER BU KHRO MO'I ZHAL CAN, G-YON
THOD KHRAG 'DZIN PAS YAB KYI MGUL NAS BYUNG

CING, G-YAS GRI GUG 'PHYAR BA, ZHABS G-YON PAS YAB KYI BRLA'I
STENG DU 'KHRIL ZHING G-YAS BRKYANG BA, GNYIS KA'I SKU LAS 'OD
ZER DMAR PO PHYOGS BCUR SGOR GYIS 'PHRO BA'I RTZE MOR YE SHES
KYI ME DRAG TU 'BAR BA, THOD BSKAM LNGA'I DBU RGYAN DANG, RLON
PA LNGA BCU'I DO SHAL 'PHYANG BA, YAB

@003B RUS PA'I RGYAN DRUG DANG YUM PHYAG RGYA LNGAS BRGYAN PA
SOGS DANG LDAN ZHING DVANGS SHING GSAL BA LA NGA RGYAL BZHAG GO
,'DIR RANG NYID LHAR BSKYED PA'I DGOS PA YOD DE, 'OG NAS 'BYUNG
BA'I NANG MCHOD SOGS BYIN GYIS BRLAB PA'I CHED YIN PA'I PHYIR
TE, DE'I THA MAL GYI SNANG ZHEN DANG LDAN PA'I SGO NAS MI NUS
PAS, LHA'I NGA

RGYAL GYIS BYED DGOS PA'I PHYIR RO, ,'DIR DOGS PA CUNG ZAD DPYAD
NA, KHA CIG 'DI SNYAM DU 'DIR 'JIGS BYED DNGOS MA YIN BZHIN DU
DNGOS YIN NO SNYAM DU 'DZIN CING BSGOM PAR MI RUNG STE, DE LTAR
'DZIN PA'I BLO DE LOG SHES SU 'GYUR BA'I PHYIR ZHE NA, DOGS PA
DE NI SKABS 'DI 'DRAR MA ZAD, GZHAN DU'ANG SKYE BAS LAN  

'DEBS SHES NA KHYAD CHE'O, ,DES NA SKABS 'DI LTA BU'I TSE BLO DE
RTOG PA YIN YANG LOG SHES SU MI 'GYUR TE DUS DER DNGOS PO'I GNAS
TSOD LA LHA DE DNGOS YIN PAR MI 'DZIN GYI MOS PA'I KHYAD PAR
GYIS RE ZHIG LHA DE DNGOS SO SNYAM DU NGA RGYAL 'JOG PA YIN PA'I
PHYIR RO, ,DPER NA, YID KYIS SPRUL BA'I MCHOD PA TZAM NI, MCHOD
PA DE DANG DE

DNGOS MA YIN BZHIN DU DNGOS SU MOS NAS PHUL CHOG PA DANG, MDUN
DU TSOGS ZHING DU BZHUGS PA'I SKU BRNYAN RNAM, DE YANG MED KYANG
SANGS RGYAS BYANG SEMS SOGS DNGOS SU BZHUGS PA'I MOS PA BYAS
CHOG PA NI, MDO SNGAGS GNYIS KA NAS 'BYUNG BA BZHIN NO, ,DE'I
TSE DNGOS PO'I GNAS TSOD LA YANG LHA

DE DNGOS YIN PAR 'DZIN NA, BLO DE LOG SHES SU 'GYUR TE, DE'I TSE
LHA DNGOS YIN MIN TZAM YANG LEGS PAR MA PHYED PA'I RMONGS PA
CHEN POS LHA MA YIN PA'ANG LHAR ZHEN PA PHYIR RO, ,SKABS
'DIR MA ZAD, BSKYED RIM MTHAR PHYIN NAS LHA'I GSAL SNANG BRTAN
PA'I TSE, LHA'I NGA RGYAL BCOS MIN DU 'BYUNG YANG DE'I

TSE LHA DE NYID DNGOS YIN SNYAM DU MOS NGO TZAM MA YIN PAR
DNGOS GNAS SU LHA DER 'DZIN ZHING KHAS LEN RIGS PA NI MA YIN TE,
DRI MED 'OD LAS, BSGOM PA'I DBANG GIS PHUNG PO DANG KHAMS DANG
SKYE MCHED LA SOGS PA DKYIL 'KHOR 'KHOR BA'I RNAM PAR 'GYUR TE,
DE NYID KYIS NA SANGS RGYAS NYID DU

@004A *, ,YANG DE BZHIN GSHEGS PAS GSUNGS PA MA YIN NAM 'GA' ZHIG
GI BSAM PA 'BYUNG BAR 'GYUR TE, ZHES DOGS PA BKOD NAS, LAN DU,
'ON KYANG THAMS CAD MKHYEN PA'I LAM NYAMS PA DE NI LOG PA'I NGA
RGYAL GYIS ZIL GYIS GNON PAR GYUR NA, BDAG RDO RJE SEMS DPA'

STOBS BCU PA'O ZHES DE LTAR RLOM PAR BYED DO, ,'DI NI STOBS BCU
PA MA YIN TE, STOBS BCU PA'I 'GAL ZLA NYI TSE BA RMONGS PA CHEN
PO'O, ,'DIR RNAL 'BYOR PA 'DI'I SANGS RGYAS NI SNGON MED PA SHIN
TU RMAD DU BYUNG BA CHEN PO STE, SGRIB PA DANG LDAN PA'I PHYIR
RO, ,ZHES GSUNGS SHING, SNGAGS RIM DU DE DRANGS NAS,

DE'I DON 'CHAD PA NA, SKABS DER SANGS RGYAS THOB PAR RLOM PA DE
NI SANGS RGYAS KYI MI MTHUN PHYOGS SU GYUR PA'I RMONGS PA CHEN
PO YIN PAS, SGRIB PA DANG BCAS BZHIN DU SANGS RGYAS SU 'DOD PA
NI SNGON MED PA'O ZHES BZHAD GAD KYI GNAS SU MDZAD, ,ZHES GSUNGS
PA'I PHYIR RO, ,MDOR NA, LHA DE DNGOS MIN KYANG DE

TSE DE DNGOS YIN SNYAM PA'I NGA RGYAL BYED PA MI 'GAL TE, DE
LTAR THA MAL GYI SNANG ZHEN BKAG NAS MCHOG GI SNANG ZHEN BYAS
PAS DGOS PA KHYAD PAR CAN DU MA 'GRUB PAR 'GYUR PA'I PHYIR TE,
DE'I RGYU MTSAN RGYAS PAR NI GZHAN DU SHES DGOS, MOS PA'I KHYAD
PAR RAM RTEN 'BREL GYI CHOS NYID BSAM GYI

MI KHYAB CING, TSUL DER RTOG GE TZAM GYIS RIGS PAS GNOD PA MI
NUS PA'I PHYIR RO, ,RDOR DRIL BYIN GYIS BRLAB PA'I TSUL NI
GZHUNG LTAR LA, MTSON DON NI RDO RJES THABS KYI CHA THAMS CAD
DANG DRIL BUS SHES RAB KYI CHA THAMS CAD MTSON LA, RDO DRIL
GNYIS KAS DON DAM PA'I BYANG CHUB KYI SEMS MTSON NA

YANG RANG LHAR BSKYED PA SKU'I DAM TSIG DANG, RDO RJE THUGS
DANG, DRIL BU GSUNG DANG, RANG LHA YAB YUM DU BSGOM PA PHYAG
RGYA'I DAM TSIG STE DE RNAMS DRAN PA'I SGO NAS RDOR DRIL BZUNG
BAR BYA'O, ,DE NAS NANG MCHOD BYIN GYIS BRLAB PA'I TSUL LA BZHI,
BSANG BA, SBYANG BA, BSKYED PA, BYIN

@004B GYIS BRLAB PA DNGOS SO, ,DANG PO NI, HR'I: sht'I: BRJOD
PA DANG MNYAM DU RANG GI SNYING GA NAS RANG 'DRA'I GSHIN RJE
GSHED YAB RKYANG DPAG TU MED PA SPROS TE, NANG MCHOD KYI SGRUB
GZHI LA GNAS PA'I BGEGS KYI TSOGS RNAMS SPRIN NAG RLUNG GIS BDAS PA
BZHIN DU RGYANG RING DU BSKRAD PAR BSAM MO, ,GNYIS PA

SBYANG BA NI, SVA BH'A WA'I SNGAGS BRJOD PA'I SGO NAS SNGAGS
DE'I DON 'OG NAS 'BYUNG BA LTAR DRAN PAR BYAS TE STONG PAR
SBYANG BAR BYA LA, DE'I DGOS PA NI THA MAL GYI SNANG ZHEN SBYONG
BA DANG, MCHOD RDZAS BDE STONG GI RNAM ROL DU 'CHAR BA'I CHED
DO, ,GSUM PA BSKYED PA NI, STONG PA'I NGANG LAS YAM YIG SNGON
PO ZHIG THOL

GYIS BYUNG BA 'OD DU MER GYIS ZHU BA LAS, RLUNG GI DKYIL 'KHOR
SNGON PO GZHU'I DBYIBS CAN, BCAD KHA RANG DANG SGOR MO PHAR BSTAN
PA, MCHOG MA GNYIS SU BUM PA NAS 'THON PA'I BA DAN GYIS MTSAN
PA, DE'I STENG DU RAM LAS ME DKYIL DMAR PO ZUR GSUM PA ZUR GCIG
RANG LA BSTAN PA ME 'BAR BZHIN PA

DE'I ZUR GSUM GYI STENG DU AA DMAR PO 'AM DKAR PO RE RE, DE
YONGS SU GYUR PA LAS MI MGO RLON PA'I SGYED BU GSUM GYI LTAG PA
DBUS SU BSTAN PA'I 'DZOMS SU AA DKAR PO SNGA MA LAS CUNG CHE
BA LAS THOD PA PHYI DKAR LA NANG DMAR BA DBUS YANGS SHING RGYA
CHE BA, DPRAL BA RANG LA BSTAN PA'I NANG DU SHA LNGA DANG

BDUD RTZI LNGA 'GOD TSUL MI 'DRA BA MANG YANG, 'DIR NANG GI SHAR
LHO NUB BYANG DBUS SU RIM PA BZHIN DU MTSON BYA RNAM SNANG, RIN
'BYUNG, 'OD DPAG MED, DON GRUB, MI BSKYOD PA'I SA BON BRI PA
BZHIN DU, BHRUm, Am, DZIm, KHAm, H'Um LAS BYUNG ZHING, BDAG GI
BLA MA MKHAS PA KHA CIG SBYANG GZHI'I DBANG DU MDZAD

NAS NGO BO RANG RGYUD KYI NYON MONGS PA GTI MUG NGA RGYAL SER
SNA 'DOD CHAGS PHRAG DOG ZHE SDANG RNAMS RIM BZHIN YIN PA LA,
ZHES GSUNGS PA LTAR RAM, KHA CIG 'DI LA KLAN KA 'TSOL 'DUG PAS
YANG NA SPYI 'GRO LTAR NGO BO YE SHES YIN PA LA RNAM PA YANG,
KHYI, GLANG CHEN, RTA, MI'I SHA RNAMS TSANG MA'AM

@005A *, ,GTUB PA GANG RUNG, MTSON BYED MING YIG DANG PO RIM
BZHIN GO GU DA HA NA YIG GIS MTSAN PAR BSKYED DO, ,YANG SHAR
LHO, LHO NUB, NUB BYANG, BYANG SHAR, DBUS DANG LNGAR RIM BZHIN,
MTSON BYA SPYAN MA, MA M'A GI, GOS DPAR MO, SGROL MA, RO LANGS
MA LNGA'I SA BON RIM PAR LAm MAm PAm TAm BAm

LNGA LAS BYUNG ZHING, NGO BO RANG RGYUD KYI SA CHU ME RLUNG NAM
MKHA' DANG RNAM SHES KYI KHAMS RNAMS SAM, YANG NA NGO BO YE SHES
YIN PA LA RNAM PA DRI CHEN RAK TA BYANG SEMS DKAR PO RKANG MAR,
DRI CHU DANG, MTSON BYED MING YIG DANG PO BIR SHU MA RNAMS
KYIS MTSAN PAR BSKYED DO, ,DE YANG SBYANG GZHI DANG SBYAR NA

RANG RGYUD KYI RLUNG LAS YAM DANG, RANG RGYUD KYI DROD LAS RAM
STE DE GNYIS LAS RLUNG DKYIL DANG ME DKYIL BSKYED PA'AM, YE SHES
LAS BSKYED PA GANG RUNG NGO, ME RLUNG GI SA BON STONG PA'I NGANG
LAS BYUNG BAS NI STONG NYID KYI RNAM 'PHRUL DU BLTA BA DANG, SA
BON LAS BSTOD PA NI MING RKYANG BTAGS YOD DU BSTAN PA NYID MTSON
TE GZHAN LA 'ANG

'GRE, RLUNG DKYIL GYI 'OG RLUNG THUR SER, MES GTUM MO, MI MGO
GSUM GYIS LUS NGAG YID GSUM THOD PA'I RDZAS KYIS SPYI BO'I BYANG
SEMS RNAMS MTSON NO, ,SKABS 'DIR THOD PA RDZAS KYI SNOD DU 'JOG
PA'I RGYU MTSAN YOD DE, THOD PA'I SKAD DOD KA P'A LA ZHES PA BDE
SKYONG LA 'JUG PAS BDE STONG

DBYER MED KYI YE SHES MTSON PA'I CHED YIN PA'I PHYIR, THOD PA
BDE SKYONG GI SNOD YIN TE, BDE BA CHEN PO'I RTEN KUN DA LTA BU'I
BYANG CHUB KYI SEMS NI SPYI BO'I RTZA 'KHOR NA GNAS PA'I PHYIR
RO, ,KHA CIG THOD PA PHYI DKAR BAS KHAMS DKAR PO DANG BDE BA,
NANG DMAR BAS KHAMS DMAR PO DANG STONG PA MTSON PAR

'DOD LA GZHAN DAG DE YAS LDOG STE MTSON PAR YANG BZHED DE MI
'GAL, DKAR DMAR GYIS NI KHAMS DKAR DMAR GYI 'DU 'PHROD DANG,
THOD PA DUM BU GCIG PA DANG TSANG BAS NI BDE STONG DBYER MED
MTSON NO, ,SHA LNGA BDUD RTZI'I RDZAS SU 'JOG PA'I RGYU MTSAN
YOD DE, MTSON DON SNGAR BZHIN DANG,

@005B SBYANGS TOGS SPAR GSUM BYAS NAS RANG NYID KYIS LONGS SPYOD
PA DANG, DKYIL 'KHOR GYI LHA LA PHUL BAS DNGOS GRUB MYUR DU
'GUGS PAS LCAGS KYU LNGA DANG, DNGOS GRUB THAMS CAD GSAL BAR
BYED PAS SGRON MA LNGA ZHES KYANG BRJOD PA'I PHYIR, DRI CHEN
SOGS LNGA DER 'JOG PA'I RGYU MTSAN YOD DE, DE LNGA LUS ZUNG

GI DVANGS MA YIN PAS, SBYANGS RTOGS SBAR GSUM BYAS NAS LONGS
SPYOD CING PHUL BAS, RANG NYID LA 'CHI MED KYI GO 'PHANG STER
BA'I RTEN 'BREL YOD PA'I PHYIR RO, ,'DIR SHA LNGA GSHEGS PA DE
BZHIN GSHEGS PA LNGA DANG, BDUD RTZI LNGA GSHEGS MA YUM LNGA'I
NGO BOR BYIN GYIS BRLABS NAS MOS

DGOS TE, SA BON GYI BSKYED TSUL LAS DANG, PHYOGS MTSAMS SU 'GOD
TSUL LAS 'GRUB PA'I PHYIR RO, ,SHA LNGA DANG BDUD RTZI LNGA LA
MTSAN PA'I YI GE DE DAG NI BA LANG SOGS KYI MING YIG DANG PO YIN
TE, GOO BA NI BA LANG, KU KU RA'I BYI, DAndI NI SO LDAN TE GLANG
PO, HA YA NI RTA, NA RA NI MI STE DE

RNAMS KYI DANG PO DANG, YANG, BI tA BSHANG BA, RAK TA KHRAG ,SHU
TRA BYANG SEMS TE KHU BA, MANTRA RKANG MAR, M'U tA GCIN RNAMS
KYI MING YIG DANG PO YIN PA'I PHYIR, MING YIG RNAMS NI 'GRENG
STE GNAS SHING, DE DAG GI BAR SNANG LA STENG DU AOm DKAR PO,
,DE'I 'OG TU A'A: DMAR PO, ,DE'I 'OG TU

H'Um SNGON PO'O, ,KHA CIG YI GE GSUM DE LAS LDOG STE GNAS PAR
YANG BSHAD, BZHI PA BYIN GYIS BRLAB PA NI, RANG GI THUGS KA'I
H'Um LAS 'OD 'PHROS, RLUNG DKYIL BA DAN DANG BCAS PA LA PHOG
PAS, BA DAN G-YOB, RLUNG G-YOS, ME RAB TU 'BAR NAS THOD PA
GDUNGS TE RDZAS RNAMS ZHU ZHING

KHOL BA'I RLANGS PA YI GE GSUM LA PHOG PAS, DE GSUM LAS RIM PA
BZHIN DU 'OD ZER 'PHROS PAS SKU GSUNG THUGS RDO RJE'I LHA TSOGS
RNAMS BKUG NAS YI GE GSUM LA RIM PAR THIM PAS SKU GSUNG THUGS
KYI BDAG NYID DU BSAM, YI GE GSUM YANG MAS RIM NAS THOD PAR
LHUNG STE G-YAS

@006A *, ,SKOR DU LAN GSUM GSUM DKRUGS PA'I MTHAR ZHU BAS, H'Um
GIS RDZAS KYI KHA DOG NGAN PA DRI MI ZHIM PA NUS PA DMAN PA'I
SKYON SBYANGS NAS DVANGS SHING SNGO BA'I RANG BZHIN CAN DU BYAS
PAR BSAM, AA: SA BDUD RTZI KHA DOG DMAR SER GYI RNAM PAR RAM
SNGO DMAR GYI RNAM PAR

BSGYUR, AOm GYIS BDUD RTZI ZAD MI SHES PA'I RANG BZHIN DU MANG
POR SPEL ZHING KHA DOG DKAR DMAR DU BSGYUR BA'I MOS PA BYED
PA'AM, YANG NA KHA DOG DMAR SER NYID DU GNAS PAR BYAS KYANG MI
'GAL, NGAG TU YI GE GSUM LAN GSUM BRJOD CING BYIN GYIS BRLAB
PO, ,DE LA BSKYED PA

NI, DAM TSIG PA'I RDZAS SAM BDUD RTZI YIN LA, RDO RJE GSUM BKUG
NAS BSTIM PA NI YE SHES PA'I BDUD RTZI 'JUG PA'O, ,'DIR KHRID
RGYUN 'GA' ZHIG TU LUS NGAG YID GSUM GYI SDIG SGRIB RNAMS KYANG
THOD PA'I BDUD RTZIR THIM PAR MOS PA'I TSUL BSHAD LA, KHA CIG NI
DE 'GOG PA SNANG STE

BRTAG, ` GNYIS PA SNGON 'GRO'I MCHOD PA JI LTAR BYA BA NI, NANG
MCHOD 'THOR BA DANG MNYAM DU 'AM MIN KYANG LAS SNGAGS BRJOD DE,
BSANG BA DANG SBYANG BA NI NANG MCHOD KYI SKABS LTAR BYAS LA,
BSKYED PA NI, STONG PA'I NGANG LAS RANG GI G-YON NAS G-YAS
PHYOGS SU AA: DKAR PO BRGYAD

TSAR BCU DRUG GAM TSAR GCIG 'PHRENG BYAS NAS 'GRENG BA 'OD DU
ZHU BA LAS THOD PA DKAR PO YANGS SHING RGYA CHE BA DE'I GRANGS
LDAN, DE DAG GI NANG DU BDE STONG GI YE SHES KYI CHA H'Um YIG
SNGON PO RE RE 'GRENG STABS SU BYUNG BAR BSAM DE RNAMS ZHU BA
LAS NGO BO YE SHES DE NYID LA RNAM PA G-YON

NAS BRTZAMS TE, 'DIR DRAG PO'I DBANG DU BYAS NA, DGRA BGEGS KYI
SNYING KHRAG GI MCHOD YON DANG, ZHABS BSIL, SNYING KHRAG GIS
BSGOS PA'I DRI CHAB, DBANG BO'I ME TOG ,SHA CHEN DANG TSIL CHEN
GYI BDUG SPOS, ZHUN CHEN GYI SGRON ME, SHA RUS KYI ZHAL ZAS,
THOD RNGA DANG

@006B RKANG GLING GI ROL MO STE, MCHOD RDZAS SO SO'I RNAM PA
CAN, BYED LAS MGRON RNAMS KYI MIG SOGS DBANG PO DRUG GI SPYOD
YUL DU ZAG MED GYI BDE BAR KHYAD PAR CHAN BSKYED PA'I NUS PA
DANG LDAN PAR BSAM, 'KHRID YIG KHA CIG TU NGO BO LHA DANG MI'I
YO BYAD DE DANG DE PHUN SUM TSOGS PA YIN PA LA ZHES KYANG 'BYUNG
NGO, ,

DE NAS AOm AARGAm AA: H'Um, ZHES SOGS KYIS RDO RJE GSUM GYI
NGO BOR BYIN GYIS BRLAB PO, ` ,SNGON 'GRO'I GTOR MA BYIN BRLAB
NI, GTOR MA LA DMIGS TE BSANG SBYANG BSKYED PA NI, NANG MCHOD
KYI SKABS LTAR RO, ,GTOR MGRON NI, RANG GI THUGS KA NAS RANG
'DRA'I KHRO BO G-YAS LCAGS KYU DANG G-YON ZHAGS

PA THOGS PA BCU DRUG SPROS TE, PHYOGS SKYONG GSAL 'DEBS RGYAS
PAR BYED NA, AOm HR'I: sht'I: ZHES SOGS BRJOD CING BKA' BSGO LA,
SNGAGS DON NI, 'PHROG BYED MCHE BA RNAM PAR 'GYUR BA'I ZHAL CAN,
MA RUNGS PA DBANG PO LA SOGS PA 'DI DAG 'KHOR DANG BCAS PA MYUR
DU KHUG CIG CES PA'O, ,HR'I: NI 'PHROG

BYED, shtR'I: MCHE BA, WI KRI TA RNAM PAR 'GYUR BA, AA NA NA GDONG
NGAM ZHAL, AOm NI MGO 'DREN DANG H'Um DANG PHAt NI BSKUL BA,
SARBA NI THAMS CAD, DU shtRAm NI MA RUNGS PA, AINDRA DMAR PO, ,A'A
DI NA 'DI DAG ,P'A RI W'A RA 'KHOR BCAS, AA KARshA YA DZA
NI MYUR DU KHUG CIG GO ,SPROS PA'I KHRO BO

DE DAG LAS SHAR DANG LHO DANG BYANG DANG 'OG TU GNYIS GNYIS DANG
MTSAMS BZHI DANG NUB RNAMS SU RE RE STENG DU GSUM RNAM PAR YOD
PAS, PHYOGS SKYONG RNAMS KYI SNYING KHA NAS LCAGS KYUS BZUNG,
MGRIN PA NAS ZHAGS PAS BCINGS TE BKAG NAS RANG DANG GTOR MA'I
PHYOGS MTSAMS RNAMS SU 'KHOD

PAR BSAMS LA, DE YANG, SHAR DU DBANG PO, ,DE'I G-YON DU NYE
DBANG, LHOR CHOS RGYAL 'KHOR BCAS, DE'I G-YON DU GSHIN RJE, NUB
DU CHU BDAG ,BYANG DU GNOD SBYIN, DE'I G-YON DU TSOGS BDAG
,BYANG SHAR DU DBANG LDAN, SHAR LHOR ME LHA, LHO NUB TU SRIN PO,
,NUB BYANG DU RLUNG LHA,

@007A *, ,DBANG PO'I G-YAS SU ZLA BA, NYE DBANG GI G-YON DU
NYI MA, DE DAG GI RGYAB TU TSANGS PA, 'OG TU'AM CHU LHA'I G-YAS
SU SA'I LHA MO, ,G-YON DU THAG BZAD RIS RNAMS KHA NANG DU
PHYOGS PA, MNGON RTOGS NAS 'BYUNG BA LTAR RO, ,DE NAS KHRO BO
RNAMS RANG GI SNYING KHAR BSDU,

SLAR YANG KHRO BO PHUR BU THOGS PA BCU DRUG SPROS TE, SNGAGS
BRJOD CING SNGAGS DON GZHAN 'DRA BA LA, K'I LA YA NI PHUR BU
THOB CIG CES PA'O, ,KHRO BO DE DAG GIS PHYOGS SKYONG RNAMS KYI
SPYI GTZUG NAS RKANG MTHIL GYI BAR PHUR BU BTAB PAS, GRUB PA
BRGYAD KYI NANG TSAN GYI RIL BU'I BCUD

LEN GRUB NA, RGAS KHOG GI LUS KYANG GZHON LUS LTAR 'GYUR ZHING,
KHA DOG GSER LTAR 'ONG BA DE BZHIN DU 'DIR YANG, PHUR BUS REG
PAS SKAD CIG GIS RDO RJE 'JIGS BYED YUM BCAS SU GYUR BA'I RIGS
BDAG TU'ANG 'JIGS BYED YUM BCAS RE BZHUGS PAR BSAM, DE NI RGYAS
PA'I DBANG DU

BYAS LA, LHAR BSKYED PA NI THA MAL GYI SNANG ZHEN BKAG NAS LHA'I
'KHOR LOR 'CHAR BA'I CHED DO, ,GZHAN 'GUGS SNGAGS BRJOD NAS BKUG
STE GSAL 'DEBS RGYAS PAR MI BYED PAR LHAR BSKYED PA NI 'BRING,
SNGAGS KYANG MI BRJED PAR 'OD ZER TZAM GYIS BKUG NAS LHAR BSKYED
PA NI BSDUS

PA STE, RGYUN PA'I MNGON RTOGS LA NI GTOR 'BUL MA BYAS KYANG MI
'GAL, MGRON RNAMS KYI LJAGS RDO RJE RTZE GCIG PA DKAR PO 'OD KYI
SPU GU CAN RNAMS SU GYUR PAR BSAMS LA, RANG GI SNYING KHA NAS
LHA MO RO RDO RJE MA THOD PA THOGS PA BCU DRUG SPROS TE, RTZA
SNGAGS TSAR GCIG BRJOD PA DE

MNYAM DU LHA MO RNAMS KYIS BDUD RTZI NAS PHUD BCUS TE, MDUN GYI
NAM MKHAR 'JIGS BYED KYI LHA TSOGS SKAD CIG GIS GSAL BA LA PHUL
BAS BZHES NAS MGRON RNAMS SHA KHRAG GI GTOR MA LA LONGS SPYOD
PA'I GNANG BA BYIN PAR BSAMS LA, LHA MO RNAMS KYIS SLAR YANG
BDUD RTZI GRUS BCUS

@007B NAS ZHES MGRON RNAMS LA 'BUL BAR BSAM, GTOR SNGAGS KYI DON,
SNGAGS TSAN DANG PO BDUN GYI AOm YA SOGS BDUN NI AOm YA MAN TA
KA H'Um PHAD CES PA STE, LHAG MA BDUN NI GSHIN RJE 'KHOR BCAS
KYI MING DANG SPEL BA YIN LA, DGOS PA NI DE DAG GI RGYUD BYIN
GYIS RLOBS PA'I CHED DO, ,BHU TZA RA NI, SA LA

SPYOD PA CHOS RGYAL NANG SGRUB 'KHOR BCAS, PA TA LA TZA RA NI
SA 'OG NA SPYOD PA STE TZA MUndI 'KHOR BCAS, KHE TZA RA YA NI
MKHA' LA SPYOD PA STE DPAL LDAN LHA MO 'KHOR BCAS, P'U RA WA NAm
GA NAm NI SHAR DU GNAS PA STE ZHI BA'I GSHIN RJE DKAR PO 'KHOR
BCAS, DAKshI NA DI KA YA NI LHO PHYOGS PA STE RGYAS PA'I

GSHIN RJE SER PO 'KHOR BCAS, PANYTZI MA NI NUB PHYOGS PA STE
DBANG GI GSHIN RJE DMAR PO 'KHOR BCAS, AUTTA RA DI GA YA NI BYANG
PHYOGS PA STE DRAG PO'I GSHIN RJE SNGON PO 'KHOR BCAS LA PHUL
BAR BSAM, AOm AI SOGS KYI HR'I: sht'I SOGS BCU NI LAS SNGAGS KYI
YI GE DANG, AI SOGS NI PHYOGS

SKYONG GI MING YIG DANG PO SPEL BA STE, DGOS PA NI SNGAR BZHIN
NO, ,DE YANG AI NI AINDRA STE DBANG PO'I MING YIG DANG PO, ,DE
BZHIN DU YA NI YA MA STE GSHIN RJE'I, WA NI WA RU nA STE CHU
LHA'I, KshE NI YA KshE STE GNOD SBYIN GYI MING YIG THA MA, KO NI
KI'U SHIG BYIN GYI, AE NI AE DHA NI STE ME LHA'I, AA NI AA SHA SA
STE

KHRAG THUNG NGAM, AA BHI RAKshA STE MNGON PAR SRUNG BA SRIN
PO'I, DE NI DE WA BA YU STE RLUNG LHA'I MING YIG DANG PO, ,BHYO
NI SA STE SA'I LHA MO, ,SARBA THAMS CAD TE PHYOGS RNAMS LA
SBYAR, BHU TE BHYA: NI, 'BYUNG PO RNAMS TE DE DAG GI 'KHOR DU
'ONGS PA'I 'BYUNG PO RNAMS LA'ANG 'BUL LO, ,SLAR YANG SPROS PA'I
TZARTZI KA LA SOGS

PAS MCHOD PAR BSAMS LA, AOm DA SHA SOGS KYIS MCHOD, DE YANG, DA
SHA NI BCU, DIKKA NI PHYOGS, LO KA NI 'JIG RTEN, P'A LA SKYONG
BA, SA P'A RI W'A RA 'KHOR DANG BCAS PA, AARGAm NI MCHOD YOD,
PRA T'ITZTSA NI SO SOR BZHES SHIG ,H'Um SV'A H'A NI GZHI TSUGS
ZHES PA STE, DE BZHIN DU SHAPTA'I BAR LA

@008A *, ,RIGS 'GRE, DE NAS NANG MCHOD KYANG PHUL LA, BCOM LDAN
CHOS RJE SOGS KYIS 'PHRIN LAS BCOL, PHYOGS SKYONG RNAMS KYI
SPYI BO'I RIGS BDAG GI THUGS KAR GSHIN RJE GSHED KYIS YIG BRGYAS
BSKOR BAR BSAMS LA, DE'I YIG BRGYA BRJOD CING LHAG CHAD BSKANG,
RIGS BDAG

GI THUGS KA'I YIG BRGYA LAS BDUD RTZI'I RGYUN BABS PAS LHAG CHAD
KYI NYES PA THAMS CAD DAG PAR BSAM PAR 'KHRID 'GA' ZHIG LAS
BYUNG YANG, 'DIR YIG BRGYA BRJOD PA NI LHAG CHAD GSO BA'I CHED
DU YIN PAS, DMIGS PA DE LTAR BYAS TSE MGRON GYI NYES PA DAG PA'I
CHED DU BYAS PAR SONG

PAS DPYOD, BZOD GSOL BYAS NAS RANG GNAS SU GSHEGS TE SGRUB PA
PO'I 'PHRIN LAS BSGRUB PA'I CHED DU RANG PHYOGS SU 'KHOD PAR
BSAM MO, ,'DI LA'ANG RANG DANG NYE BA'I PHYOGS MTSAMS SU 'KHOD
PAR BZHED PA DANG, PHYOGS SKYONG RANG RANG GI BZHUGS GNAS SU
'KHOD PAR 'DOD PA'I TSUL GNYIS SO, ,

` GSUM PA BDAG BSKYED MCHOD PA NI, MCHOD 'GO RANG GI G-YAS
PHYOGS NAS BRTZAMS PA MA GTOGS BYIN RLOBS KYI SKABS SNGAR BZHIN
DANG 'ON KYANG BRGYAD TSAR NI RGYAS PAR NA LHA GRANGS DANG MNYAM
PA'O, ,SLOB DPON KHRI CHEN BLO BZANG DAR RGYAS ZHAL SNGA NAS NI,
'DI LTAR, 'KHRID

RGYUN LA MED CING SGRUB THABS DANG MI MTHUN PA'I BDAG BSKYED
'BA' ZHIG GI TSE 'BUL BA'I YUL GANG YANG MED BZHIN DU PHYI NANG
GSANG BA DE KHO NA NYID KYI MAndAL 'BUL BA'I KHRID BYED PA NI
RJE'I DGONGS PA DANG 'GAL BAR BSHAD PAS, DE LTAR MDZAD PA NI
'KHRID RGYUN 'GA' ZHIG TU SNANG MOD, DKYIL

'KHOR SGRUB MCHOD KYI SKABS LTA BU YIN NA MA GTOGS, BDAG BSKYED
KYI MNGON RTOGS RKYANG BA'I SKABS SU 'DIR MAndAL GYI RNAM GZHAG
MDZAD PA NI MI RUNG BAR AE YIN MA SHES KYANG, CHO GA'I RNAM DBYE
DOD PAR BYAS TSE 'BU LA MI DGOS PA YANG BDEN PAR MNGON NO, ,DE
LTAR CHO GA GZHAN LA

@008B YANG  'GRE BAS, 'DIR NI MI 'CHAD DO, ,DER MA ZAD, PAn CHEN
DGE 'DUN RGYA MTSO DANG, PAn CHEN THAMS CAD MKHYEN PA RNAM PA
GNYIS KYIS MDZAD PAR BCU GSUM MA 'DI BDAG MDUN THA MI DAD 'JUG
PA GCIG YIN PAR RJE'I DGONGS PA YIN PAR BSHAD NAS BDAG MDUN GYI
MCHOD PA GNYIS CHAB GCIG TU

BYIN BRLAB BYA BAR GSUNGS LA, RGYAL DBANG LNGA BA DANG, CANG GYA
ZHABS DRUNG SOGS NI, MNGON RTOGS RKYANG BA'I SKABS SU BDAG MDUN
'JUG PA GCIG MI GCIG PA'I THA SNYAD MI 'THOB PAR BSHAD PAS, 'DIR
DE 'THAD PA LTAR MTHONG NGO, ,'ON KYANG KHONG RNAM GNYIS KYI
DGONGS PA YANG DKYIL 'KHOR

SGRUB PA LTA BA'I SKABS LA DGONGS PAR MNGON TE, GZHAN DU NA KLAN
KA 'JUG CING, KHYAD PAR DU PAn CHEN RIN PO CHES DING SANG NAG 'GROS
SU BKOD PA'I BAR MA 'DI GTOR 'BUL SKABS SLA CHOS SU SONG BAR
BZHED PA'I PHYIR RO, ,RDO RJE SEMS DPA'I BSGOM BZLAS NI LOGS SU
SHES PAR BYA LA, SKABS

'DIR KHA CIG NI, RDOR SEMS BSGOM PA'I TSE RANG NYID RDO RJE
'JIGS BYED YIN PA'I DMIGS PA NGES PAR BYED DGOS PAR 'DOD KYANG,
KHO BO NI DE MI RUNG BA MIN YANG THA MAL PA'I RNAM PA CAN DU
GSAL BA'I SPYI BOR RDOR SEMS BSGOMS NA LEGS SAM SNYAM, GAL TE
MNGON RTOGS SNGA MA SONG ZHING, PHYI MA

YANG 'JUG DGOS PAS LHA'I NGA RGYAL LAS MA 'DAS SO SNYAM NA MI
'GAL TE, LHA'I NGA RGYAL YANG BLOS GSAR DU BCOS PA YIN GYI,
'GYUR MED MIN ZHING, TSOGS ZHING GI THOG MAR YANG, RANG NYID
'JIGS BYED ZHAL GCIG PHYAG GNYIS PAR GSAM PA'I ZHES PA SLAR YANG
LHAR BSKYED PAR BSTAN

PA'I PHYIR RO, ,GNYIS PA THUN DNGOS GZHIR JI LTAR BYA BA LA,
SGRUB THABS 'DIS MA TING NGE 'DZIN GSUM GYI CHINGS DANG, RNAL
'BYOR BZHI'I CHINGS GNYIS KA THOB PAS PHYI MA LA, RNAL 'BYOR
DANG RJES SU RNAL 'BYOR DANG SHIN TU RNAL 'BYOR DANG RNAL 'BYOR
CHEN PO BZHI STE, DANG PO NI, STONG NYID BSGOMS PA

@009A *, ,NAS RGYU RDO RJE 'DZIN PA'I BAR DANG, GNYIS PA NI,
'JAM DPAL GYI THUGS GAR NYI MA BSKYED PA NAS 'BRAS BU RDO RJE
'DZIN PA'I BAR DANG, GSUM PA NI MKHA' GSANG BYIN RLOBS NAS YE
SHES KYI GZHAL YAS KHANG BSTIM PA'I BAR DANG, BZHI BA NI DE NAS
BZLAS PA'I BAR RO, ,

'DIR DANG PO'I DBANG DU BYAS NAS GSUM, DANG PO SBYOR BA, DKYIL
'KHOR RGYAL MCHOG ,LAS RGYAL MCHOG GI TING NGE 'DZIN LA BSLAB
TSUL LO, ,DANG PO LA BZHI, 'CHI BA CHOS SKUR 'KHYER BA'I LAM
KHYER YAN LAG DANG BCAS PA LA BSLAB TSUL, GANG DU 'TSANG RGYA
BA'I RTEN GZHAL YAS KHANG

BSKYED NAS BAR DO LONGS SKUR 'KHYER BA'I LAM KHYER RGYU RDO RJE
'DZIN PA BSKYED TSUL, SKYE BA SPRUL SKUR 'KHYER BA'I LAM KHYER
'BRAS BU RDO RJE 'DZIN PA BSKYED TSUL, SKU GSUM GYI GO 'PHANG
'DOD CHAGS KYI CHOS KYIS THOB PAR BSTAN PA'I PHYIR RIG MA'I 'DOD
YON LA LONGS SPYOD TSUL LO, ,DANG PO LA

GSUM, SDAGS SPYOD PA'I RTEN KHYAD PAR CAN 'DZAM BU GLING BA'I
MI MNGAL SKYES KHAMS DRUG LDAN DU SKYE BA LEN PA'I RGYUR SKYES
NAS MYONG 'GYUR GYI LAS MNGON PAR 'DU BYA BA DANG MTHUN PAR
TSOGS ZHING MCHOD CING SDOM PA 'DZIN TSUL, DE'I 'OG TU 'CHIB 'OD
GSAL MNGON DU BYED PA DANG CHOS MTHUN PAR YE SHES KYI

SA BSGOM TSUL, 'BYUNG BZHI'I DKYIL 'KHOR BSKYED DE 'GAL RKYEN
'GOG PA'I PHYIR SRUNG 'KHOR BSGOM TSUL LO, ,DANG PO NI, RANG
NYID 'JIGS BYED ZHAL GCIG PHYAG GNYIS PAR GSAL BA'I THUGS KAR
SNA TSOGS PADMA DANG NYI MA LA GNAS PAS H'Um GI 'OD ZER GYIS
LONGS SPRUL GYI 'JIG RTEN GYI KHA KHAMS MTHA'

YAS MU MED PA RNAMS KYANG GSAL BAR BYAS DE NA BZHUGS PA'I ZHES
SOGS KYI DON DRAN PA'I SGO NAS RDO RJE 'JIGS BYED BLA MA DANG
BCAS PA MDUN GYI NAM MKHAR SPYAN DRANGS, DE'I TSE BLA MA NI
SPYAN DRANGS PA'I 'JIGS BYED DE'I SPYI BO'I RTZA ZHAL GYI STENG,
SRIN ZHAL GYI MDUN DU RIGS BDAG,

@009B GI RNAM PAR YOD PAR BSAM, SPYAN 'DREN PA'I GNAS LA, SPYIR
RANG BZHIN GYI GNAS ZHES PA, CHOS SKU LA RANG BZHIN GYI GNAS SU
BYAS NAS GZUGS SKU'I RNAM PAR SPYAN 'DREN PA DANG, LONGS SKU LA
RANG BZHIN GYI GNAS SU BYAS NAS SPRUL SKU'I RNAM PAR SPYAN 'DREN
PA DANG, GNAS BYE BRAG PA 'OG MIN LTA

BU DANG, RANG GI SANGS RGYAS KYI ZHING NAS SPYAN 'DREN PA SOGS
LAS 'DIR NI LONGS SPRUL GYI ZHING NAS SPYAN 'DREN PA YIN NO,
,BLA MA YANG TZA BA'I BLA MA ZHES PA, DNGOS KYI BLA MA STE DBANG
BSKUR RGYUD BSHAD MAN NGAG GNANG BA'I BLA MA RNAMS BLA MA GCIG
TU 'DUS PAR BSAM PA'AM, SO SOR GANG BDE YIN

LA, KHYAD PAR CHOS 'DI'I NYAMS 'KHRID KYI BLA MA'O, ,'OD ZER
RANG GI SNYING KHAR BSDU ZHING DE NI SNYING KHAR RTZA 'KHOR YOD
PA DOR RO, ,DE NAS GANG GI DRIN GYIS BDE CHEN GNAS, ,ZHES SOGS
KYI TSIGS BCAD GCIG GIS BLA MA LA PHYAG BYA ZHING, DON NI, BLA
MA GANG GI BKA' DRIN GYIS MTHAR THUG GI BDE BA

CHEN PO'I GNAS NI, DUS SKAD CIG STE SNYIGS DUS KYI TSE THUNG
GCIG LA THOB PAR 'GYUR BAR MDZAD PA'I BLA MA RIN PO CHE DBANG GI
RGYAL PO DANG CHOS MTSUNGS PA'I 'BRAS DUS KYI RDO RJE CAN RDO
RJE 'CHANG GI RNAM PAR BLTAS PA'I ZHABS KYI PADMO LA GUS PAS
'DUD DO CES PA STE, ZHABS KYI PADMO NI ZHABS NYID LA PADMO'I

MING GIS BTAGS PA YIN GYI, PADMA'I GDAN NI MIN NO, ,DE'I DON
YANG SKU'I CHA DMA' SHOS LA 'DUD PA NI SHIN TU'ANG GUS PA'I DON
TE, YON TAN KHYAD PAR CAN GZHAN LA 'DUD PA LTA CI SMOS PA'O,
,GZUGS MCHOG SOGS KYIS 'JIGS BYED LA PHYAG 'TSAL ZHING, DON NI,
'BRAS DUS KYI BDE BA

CHEN PO'I YE SHES GZUGS SKU'I RNAM PAR SHAR BAS NA GZUGS MCHOG
,CHES CHER KHROS PAS NA MCHOG TU DRAG PO CHE, MI MTHUN PA'I
PHYOGS KUN LAS RGYAL BAS NA DPA' BO, ,SKU GSUNG THUGS KYI PHYI
NANG GSANG BA'I GNAS RNAMS SANGS RGYAS KHO NA'I MNGON SUM GYI
SPYOD YUL YIN PAS NA

@010A *, ,MCHOG GI SPYOD YUL CAN, GDUL DKA' BA PHYI NANG GSANG
BA'I GSHIN RJE SOGS 'DUL BA'I SGO NAS SEMS CAN GYI DON MDZAD
PA'I RDO RJE 'JIGS BYED LA PHYAG 'TSAL LO ZHES PA STE, DE LA
DRANG NGES GNYIS YOD PA'I 'BRAS DUS KYI BDE STONG DBYER MED KYI YE
SHES DE NGES DON GYI RDO RJE 'JIGS

BYED DANG DE NYID GZUGS SKU'I RNAM PAR ROL PA'I 'JIGS BYED NI
DRANG DON GYI RDO RJE 'JIGS BYED DO, ,DE NAS RANG GI SNYING KHA
NAS TZARTZI KA SOGS MCHOD PA'I LHA MO BZHI PO RE RE YANG MANG
DU SPROS TE, MCHOD YON SOGS KYIS MCHOD PAR BSAM DE YANG, AOm
HRI: shtI: HAS MCHOD YON 'BUL ZHING, SNGAGS

DON NI 'PHROG BYED MCHE BA GZIGS PA LA ZHES GANG LA 'BUL PA YUL
GYI KHYAD PAR, AOm H'Um H'Um PHAt KYIS ZHABS BSIL, THA MAL GYI
SNANG ZHEN BCAD DE BDE STONG GI RNAM SPRUL ZHES NGO BO'I KHYAD
PAR, AOm WI KRI NAS GA GA: YIS HRI ,RNAM PAR 'GYUR BA'I ZHAL
CAN SEMS CAN MA RUNGS PA

BSGRAL BA'I SNYING KHRAG GI DRI ZHES RGYU'I KHYAD PAR, AOm KU MA
RA R'U PI NI DZA: DZA: H'Um PHAt KYIS ME TOG ,YID DU 'ONG BA'I
GTZUGS CAN CES RNAM PA'I KHYAD PAR, AOm HRI: HA HE PHAt KYIS
BDUG SPOS, 'PHROG BYED DGYES PA'I CHED DU ZHES DGOS PA'I KHYAD
PAR, AOm D'IBTA NAS SV'A H'AS MAR ME, DON NI,

SPYAN GYI DBANG PO DGYES PA'I CHED DU ZHES YUL GYI GNAS GANG LA
'BUL BA'I KHYAD PAR BSTAN, ZHAS ZAS DANG ROL MO GNYIS RANG MING
GIS SMOS PA NI THA MA'I GSAL BYED DE, KHYAD PAR DE LTAR SHES
PA'I SGO NAS PHUL NA PHUL DU BYUNG BA'I MCHOD PAR 'GYUR BAR BSHAD
DE, ,BSHAGS PA NI, SGO

GSUM DANG 'BREL BA'I SDIG PA THAMS CAD BSHAGS PAR BGYI'O, ,TSUL
JI LTAR NA 'DAS PA'I DUS SU RANG RGYUD LA SKYES SHING, DA LTAR
GYI DUS SU RANG RGYUD LA BYUNG BA'I SDIG PA RNAMS NI DUG KHONG
DU SONG BA LTA BU'I 'GYOD SEMS DANG BCAS TE BSAL BA STE BSHAGS
PA'I SGO NAS MED PAR

@010B BYA BA DANG, DER MA ZAD PHYIN CHAD MI BYED PAR TSOGS ZHING
KHYED KYI SPYAN SNGAR KHAS BLANGS PA'I BSDOM PAR BRJOD DO, ,DUS
GSUM GYI SDIG PA BSHAGS PA DE BZHIN DU DUS GSUM GYI BSOD NAMS
THAMS CAD LA RJES SU YI RANG NGO, ,TSUL DE LTAR BYAS NAS BSAGS
PA'I DGE PA RNAMS BDAG GZHAN KUN BLA MED RDZOGS PA'I BYANG CHUB
TU

BDE BLAG 'GRO BA'I RGYUR BSNGO'O, ,YANG NA BDE 'GRO BLA MED
BYANG CHUB KYI RGYUR BSNGO BA'O, ,DKON MCHOG GSUM LA SKYABS SU
'GRO, ZHES SOGS RKANG BA BZHIS, SKYABS SU 'GRO BA DANG, SEMS CAN
THAMS CAD 'KHOR BA DANG NGAN SONG LAS SGROL ZHING SANGS RGYAS LA
'GOD PA DANG, DE'I CHED DU BYANG

CHUNG TU SMON PA'I SEMS BSKYED PAR BSTAN TO, ,LUS 'BUL BA NI,
YON TAN RGYA MTSO LTAR TSAD MED PA'I TSOGS ZHING KHYED RNAMS LA
BDAG GI LUS 'BUL ZHING, LAM BSTAN NI, SANGS RGYAS DANG DA'I SRAS
BYANG SEMS RNAMS KYI 'BYER PA'I LAM DU GYUR BA SBYIN SOGS KYI
TSUL DE, SKU GSUM

DANG YE SHES LNGA LDAN GYI GO 'PHANG THOB PA'I PHYIR DU RAB TU
DANG BAS RANG RGYUD LA BRTEN PAR BGYI'O ZHES PA NI DON BSDUS PA
STE, 'DI NI 'JUG SEMS SU YANG 'GYUR RO, ,RIGS LNGA'I SDOM BZUNG
NI, SANGS RGYAS BYANG CHUB SEMS DPA' KUN, ,ZHES SOGS KYIS STON
TE, 'DI YANG DON BSDUN

GZHAN RNAMS NI SLA ZHING, NYES SPYOD SDOM PA'I, DGE BA CHOS SDUD
KYI, SEMS CAN DON BYED KYI TSUL KHRIMS GSUM DANG, DKON MCHOG
GSUM LA SKYABS SU 'GRO BA LA NYIN MTSAN THUN DRUG TU SLOB PA 'AM
SLOB 'DOD SBYOR BA NI, RNAM SNANG GI SDOM PA'I BSLAB BYA LA SLOB
TSUL DANG, DE BZHIN DU, RGYAL BA'I THUGS

NYIS SU MED PA'I YE SHES MTSON BYED KYI CHAGS TSAD DANG LDAN
PA'I RDO RJE DANG, STONG NYID KYI RANG SGRA SGROGS PAR SEMS PA'I
SGO NAS CHAGS TSAD DANG LDAN PA'I DRIL BU 'DZIN PA NI DRIL BU'I
DAM TSIG DANG, RANG LHAR BSGOM NAS LAS DANG YE SHES KYI PHYAG
RGYA TSUL BZHIN SNYOMS PAR 'JUG PAS LHA MCHOD

@011A *, ,PA NI PHYAG RGYA'I DAM TSIG ,RANG LA SNGAGS KYI LAM
STON PA'I BLA MA MCHOD PA NI SLOB DPON GYI DAM TSIG STE, DE
SNGAR BZHIN BSTEN PA NI, MI BSKYOD PA'I DANG, ZANG ZING GI
SBYIN PA, CHOS KYI SBYIN PA, BYAMS PA'I SBYIN PA, MI 'JIGS PA
SKYABS KYI SBYIN PA RNAMS SNGAR BZHIN BSTEN

PA NI RIN 'BYUNG GI DANG, PHYI BYA SPYOD DANG, GSANG BA RNAL
'BYOR DANG RNAL 'BYOR BLA MED NYAN RANG BYANG SEMS KYI THEG PA
GSUM GYI LUNG RTOGS KYI CHOS LA SNGAR BZHIN SLOB PA NI 'OD DPAG
MED KYI DANG, PHYI NANG GSANG BA DE KHO NA NYID KYI MCHOD PA LA
SLOB PA NI DON GRUB KYI RIGS KYI SDOM PA'I BSLAB BYA LA SLOB
TSUL

LO, ,MA BSGRAL BA SOGS NI NYON SGRIB LAS MA BSGRAL BA'I TSANGS
PA DANG BRGYA BYIN SOGS BDAG GIS BSGRAL BAR BYA ZHING, SHES
SGRIB LAS MA GROL BA'I NYAN RANG DGRA BCOM RNAMS BDAG GIS SGROL
BA DANG, SDUG BSNGAL GYIS MNAR NAS DBUGS MA PHYIN PA'I SEMS CAN
RNAMS BDAG GIS DBUGS 'BYUNG

STE, SEMS CAN THAMS CAD MI GNAS PA'I MYA NGAN LAS 'DAS PA'I
DBYINGS LA 'GOD PAR BYA'O ZHES PA'O, THUN MONG MIN PA'I SDOM PA
'DIR SMOS PA NI, SDOM PA SNGAR MED GSAR DU SKYE BA DANG, NYAMS
PA SOR CHUD PA'I CHED DU MIN KYANG, SDOM PA SKYE ZIN GNAS PA
DANG, GONG 'PHEL DU 'GYUR BA'I DGOS PA YOD DO,

'DIR SDOM PA MA BZUNG NA'ANG CHO GA LA CHAD LHAG TU NI MI 'GYUR
RO, ,DE NAS TSAD MED BZHI BSGOM PAR BYA ZHING, DANG PO GSUM NI
SPYI LTAR LA, BZHI PA BTANG SNYOMS NI, SEMS CAN THAMS CAD RNYED
PA DANG, MA RNYED PA DANG, BDE BA DANG, MI BDE BA DANG, SNYAN PA
DANG, MI SNYAN PA DANG, BSTOD PA DANG MI BSTOD

PA'I 'JIG RTEN GYI CHOS BRGYAD MGO SNYOMS LA 'GOD PA DANG, GZUNG
BA DANG 'DZIN PA'I CHOS LA PHYIN CI LOG TU 'DZIN PA'I RNAM PA
RTOG PA DE DAG NYE BAR ZHI BA'I BTANG SNYOMS LA 'GOD PAR DAM
BCA' BA'O, ,CHOS BRGYAD 'DREN TSUL LA MING MI 'DRA BA YOD KYANG
DON 'DRA BA YIN NO, ,TSOGS

@011B ZHING NI, MTHAR RANG GNAS SU GSHEGS PA DANG, DE NYID DU MI
DMIGS PAR BSGOM PA DANG, RANG LA BSDU BA DANG, STONG PA NYID DU
BSGOM PA RNAMS SU YOD PA LAS 'DIR PHYI MA LTAR RO, ,STONG PA
NYID DU BSGOM PA LA MI DMIGS PA'I THA SNYAD MDZAD KYANG, RNAM
BSHAD 'DOD 'JO LAS MI SNANG BAR BYAS PA TZAM LA MI

DMIGS PA ZHES PA'I BSGOM TSUL YOD PAR BSHAD CING, MKHAS GRUB
KYIS KYANG DE LTAR GSUNGS SO, ,TSOGS ZHING NAS 'DI'I BAR GYI MTSON
DON NI SA BCAD KYI SKABS SU BSHAD CING 'CHAD PAR 'GYUR RO, `
,GNYIS PA 'CHI BA 'OD GSAL MNGON DU BYAS PA DANG CHOS MTHUN PAR YE
SHES KYI SA'I STONG

NYID BSGOM TSUL LA GNYIS, SBYANG GZHI BSHAD PA DANG, DE DANG
MTHUN PA LA STONG NYID BSGOM TSUL LO, ,DANG PO NI, 'DZAM BU'I
GLING BA'I MI MNGL SKYES KHAMS DRUG LDAN GYIS 'CHI BA 'OD
GSAL MNGON DU BYED PA'I TSUL YOD DE, DE 'CHI BA'I TSE THOG MAR
SA CHU LA THIM PA'I SKABS SU PHYI RTAGS SU LUS BYING

BA'I NYAMS DANG, NANG RTAGS SU SMIG RGYU LTA BU'I SNANG BA
'CHAR, CHU ME LA THIM PA'I SKABS KYI RTAGS SU MCHU DANG LCE
BSKAMS SHING SO LA DREG PA CHAGS PA DANG, NANG RTAGS SU DU BA
LTA BU'I SNANG BA 'CHAR, ME RLUNG LA THIM PA'I PHYI RTAGS SU LUS
KYI DROD MTHA' NAS SDUD PA DANG, NANG RTAGS SU MKHA' SNANG MI
KHYER LTA

BU'I SNANG BA 'CHAR, RLUNG RNAM SHES LA THIM PAR BRTZAMS PA NA
PHYI RTAGS SU PHYI'I DBUGS KYI RGYU BA 'CHAD CING, NANG RTAGS SU
MAR ME 'BAR BA LTA BU'I SNANG BA 'CHAR, KUN RTOG G-YO BYED
KYI RLUNG SNANG BA LA THIM PA'I SNANG BA RANG DUS SU STON GNAM
G-YA' DAG PA LA ZLA 'OD KYIS KHYAB PA LTA BU'I DKAR LAM PA'I

SNANG BA 'CHAR, DE MCHED PA LA THIM PA'I TSE DE LA NYI 'OD KYIS
KHYAB PA LTA BU DANG, DE NYER THOB LA THIM PA'I TSE SROD KYI MUN
PA 'THUG PO'I SMAG GIS KHYAB BLTA BU'I SNANG BA 'CHAR ZHING,
NYER THOB DE 'OD GSAL BA THIM PA'I TSE SLONG BYED KYI RKYEN GSUM
DANG BRAL BA'I THO RANGS KYI NAM MKHA' STONG SANG LTA BU'I SNANG
BA 'CHAR BA'I

@012A *, ,SGO NAS DE MNGON DU BYED PA'I PHYIR RO, ,GNYIS PA LA
GNYIS, SNGAGS GNYIS KYI DON BSHAD PA'I SGO NAS STONG NYID BSGOM
TSUL DNGOS DANG, SBYANG GZHI DANG CHOS MTHUN SBYOR BA'I TSUL LO,
,DANG PO NI, SNGAGS GNYIS KYI DANG PO'I DON NI, AOm GYI AA AU MA
GSUM GYIS SKU GSUNG THUGS RDO RJE GSUM MTSON

ZHING, DE GSUM GCIG TU GYUR PA'I AOm GYIS RDO RJE GSUM DBYER MI
PHYED PA DE MTSON, MTSON DON DE DRAN PA'I SGO NAS NGAG TU BRJOD
NA BSOD NAMS MANG DU SDUD PAS NOR BU 'DZIN PA'I SNGAGS ZHES
BRJOD DE, RGYUD RDO RJE RTZE MO LAS, AOm NI CI ZHIG YIN PAR
BRJOD, ,MCHOG DANG NOR DANG DPAL DANG G-YANG, ,

SKAL BZANG RNAM PA DANG LDAN ZHING, ,DAM BCA' BA DANG BKRA SHIS
DON, ,NOR BU 'DZIN PA'I SNGAGS SU BRJOD, ,ZHES GSUNGS PA'I
PHYIR, SVA BH'A WA NI RANG BZHIN GYIS, SHUDDHA: NI RNAM PAR DAG
PA, SARBA DHARMA NI CHOS THAMS CAD DE, YUL GZUNG BAS BSDUS PA'I
CHOS THAMS CAD DANG RANG BZHIN GYIS RNAM PAR

DAG PA'I DON DANG, SVA BH'A WA SHUDDHA NI SNGAR BZHIN DANG, AA
HAm NI NGA'O STE YUL CAN NGA SOGS 'DZIN PAS BSDUS PA'I CHOS
THAMS CAD RANG BZHIN GYIS RNAM PAR DAG PA STE, MDOR NA, GZUNG
'DZIN GYIS BSDUS PA'I CHOS THAMS CAD RANG NYID BDEN 'DZIN GYIS
JI LTAR BZUNG BA LTAR MED PA NI RANG BZHIN

GYIS RNAM PAR DAG PA'I DON NO, ,SNGAGS GNYIS PA'I DON AOm NI
SNGAR BZHIN DANG, SH'U N+YA T'A NI STONG PA NYID, DZNY'A NA NI
YE SHES, BADZRA NI MI PHYED PA, SVA BH'A WA NI RANG BZHIN, AATMA
KO NI BDAG NYID, AA HAm NI NGA'O STE, YUL STONG PA NYID DANG YUL
CAN BDE BA CHEN PO'I YE SHES DBYER MED PA'I LAM GYI CHOS

SKU LA NGA RGYAL BZHAG NAS BSGOM PA'I DON TE, KONYA HAm, ZHES
SUM 'KHYOG 'BYUNG BA NI PA L'U TA YIN PAS MIG 'DZUM GSUM YUN DU
BKLAG DGOS PA'I DON NO, ,'DIR CHOS SKU LA NGA RGYAL 'JOG PA NI
GZHI DUS DANG LAM 'BRAS KYI CHOS SKU GSUM LAS PHYI MA GNYIS YIN
LA, 'BRAS DUS KYI CHOS SKU NI

@012B SANGS RGYAS YIN KYANG DE LA NGA RGYAL 'JOG PAR BSHAD PA NI
MOS PA GTZO BOR BYED PA STE, DE YANG RGYAL DBANG DGE 'DUN RGYA
MTSO DANG, PAn CHEN THAMS CAD MKHYEN PAS 'BRAS DUS KYI CHOS SKU
LA NGA RGYAL GTZO BOR BYED PAR BSHAD CING DE LTAR GSUNGS PA
GZHAN YANG YOD LA, NAM MKHA' RGYAL MTSAN ZHABS NI LAM DUS KYI

CHOS SKU LA BSHAD DE MI 'GAL LO, ,LAM DUS KYI SKABS SU YANG
STONG NYID RTOGS MA RTOGS KYI DBYE BAS GNYIS SU 'GYUR LA, RTOGS
PA LA'ANG BDE STONG DBYER MED KYI YE SHES SU SONG MA SONG GNYIS
YOD DO, ,SPYIR BDE STONG DBYER MED KYI YE SHES DE LA SPYI DON SBAS
DON MTHAR THUG GSUM YOD KYANG

'DIR DANG PO'I DBANG DU BYAS PA YIN LA, LAM DUS KYI LHAN SKYES
KYI DBANG DU BYAS PA'I BDE STONG DBYER MED KYI YE SHES DNGOS NI
BSGOMS STOBS KYIS RLUNG DBU MAR ZHUGS PA'I DBANG GIS GTUM MO
SBAR BAS BYANG SEMS BZHUN NAS SKYES PA ZHIG DGOS TE, RIM LNGA
GSAL SGRON LAS,

BDE STONG SBYONG BAR GSUNGS PA'I BDE BA NI LHAN SKYES KYI DGA'
BA YIN LA, DE THOG MAR SKYE BA NI RO RKYANG GI RLUNG AA WA DHU
T'IR BTZUD PA'I DBANG GIS GTUM MO SBAR NAS BYANG SEMS BZHUS PA
LAS SKYE LA, ZHES GSUNGS PA'I PHYIR RO, ,GZHI DUS KYI CHOS SKU
NI RANG BZHIN GYIS MED PA'I STONG

NYID DO, DE LA YUL GYI CHOS SKU ZHES THA SNYAD BYED KYANG CHOS
SKU DNGOS MIN LA, DE RTOGS PA'I SLOB PA'I YE SHES RNAMS LA SKABS
'DIR YUL CAN GYI CHOS SKUR BRJOD PA'ANG BTAGS PA TZAM MO, ,RANG
DANG TSOGS ZHING GI LHA DANG DE DAG LAS GZHAN PA'I CHOS THAMS
CAD RANG RANG GI GDAGS GZHI CHA

SHAS SOGS LA BRTEN NAS MING DANG BRDA LAS THA SNYAD KYIS BTAGS
PA TZAM GYIS 'JOG PA'I PHYIR NA, DE RNAMS PHAN TSUN LTOS PA'I
RTEN 'BREL YIN LA, LTOS MED RANG BZHIN GYIS GRUB PA'I RTAG
MTHA', THA SNYAD DU BYA BYED MI RUNG BA'I CHAD MTHA', 'DI GNYIS
SU RANG BZHIN GYIS GRUB PA DANG DE GNYIS

@013A *, ,KA MA YIN PAR YANG RANG BZHIN GYIS GRUB PA'I MTHA'
BZHI DANG BRAL BAR BSHAD PA LTAR RAM, CUNG ZAD MI 'DRA BA RANG
BZHIN GYIS GRUB PA'I RTAG MTHA', THA SNYAD DU MED PA'I CHAD
MTHA', DE GNYIS SU GRUB PA'I RTAG MTHA', DE GNYIS GANG RUNG DU
YANG MED PA'I CHAD MTHA' STE

CHOS THAMS CAD RTAG CHAD KYI MTHA' BZHI DANG BRAL BA'I BDAG MED
PA'I RANG BZHIN STONG PA NYID DU BSGOM MO, ,BZHI GSUNGS PA NI,
BLO LA LTOS TE MTHA' GZHAN SEL BA'I MED YIN GYI, MTHA' BZHI
KA'ANG RTAG CHAD KYI MTHA' GNYIS SU MI 'DU BA MIN NO, ,'DIR RANG
BZHIN GYIS STONG CES PAS RTAG

MTHA' SEL ZHING, BRTEN NAS BTAGS PA'I PHYIR ZHES PAS CHAD MTHA'
SEL TE, THA SNYAD DU YOD PAS RANG BZHIN GYIS MED PA'I DON NO,
,DE YANG SPYIR CHOS THAMS CAD RANG BZHIN GYIS MED CING THA SNYAD
DU YOD PAR MTHA' GNYIS DANG BRAL YANG, 'DIR BLOS 'DZIN TSUL LA LTOS
NAS 'GOG PA YIN NO, ,'O NA, STONG NYID BSGOM

RGYU YOD NA DE LTAR YIN MOD, STONG NYID THOS BYUNG GI SHES RAB
TZAM GYIS KYANG MA NGES PA DAG GIS JI LTAR BYA SNYAM NA, RAB
BYUNG NA STONG NYID BSGOMS BYUNG GIS RTOGS PA'AM, MED NA BSAM
BYUNG DANG, DE YANG MED NA THOS BYUNG GI SHES RAB KYIS RTOGS
DGOS PA NI, SKABS 'DIR YANG, SNGAGS KYI

CHED DU BYA BA'I GDUL BYA LA DGOS PA YIN LA, GAL TE DE DAG MED
NA, STONG NYID KYI GO BA MDOR BSDUS PA YIN NA'ANG RNAM DAG GI
PHYOGS GTOGS ZHIG NGES PAR DGOS SO, ,GANG ZAG 'DI 'AM STONG NYID
RTOGS PA ZHIG GIS KYANG, 'DI LTAR BYAS NA LEGS PAR BSHAD DE,

RANG GI THUGS KHA NAS 'OD 'PHROS, SNOD BCUD LA PHOG PAS, DE
RNAMS 'OD KYI RNAM PAR ZHU NAS RANG LA THIM, RANG NYID KYANG 'OD
DU ZHU NAS MI SNANG ZHING MI DMIGS PAR BSAM, STONG NYID RTOGS PA
MA YIN NA'ANG, RE ZHIG RANG GZHAN KUN RDZOB PA'I CHOS RNAMS BLO
NGOR MI SNANG

@013B BAR BYA STE, SPYIR CHOS RNAMS MED PA MIN KYANG DE LTAR MED
PA BZHIN BYED PA NI, DGOS PA'I DBANG YIN PAS MI 'GAL BAR MA ZAD,
RTEN DANG BRTEN PA BSGOM PA'I GROGS SU 'GYUR PA NI, RJE'I RNAM
BSHAD 'DOD 'JO DANG, MKHAS GRUB NOR BZANG RGYA MTSO'I DGONGS
PA'ANG YIN NO, ,

GZHAN YANG, KHO BO CAG GIS ZHUS PA'I 'KHRID RGYUN LAS, RANG YAB
YUM GYI SBYOR MTSAMS DANG H'Um GI NA DA LAS 'OD ZER 'PHROS,
TSOGS ZHING DANG SNOD BCUD LA PHOG PAS DE RNAMS 'OD DU ZHU NAS
RANG LA THIM PAS SMIG SGYU LTA BU DANG, RANG GI STOD SMAD SOGS
NAS ZHU STE THUGS

KHA'I H'Um LA THIM PAS DU BA LTA BU DANG, H'Um GI ZHABS KYU'I
A'U NI HA LA THIM PAS ME 'KHYER DANG, HA MGO BO LA THIM PAS MAR
ME DANG, DE ZLA TSES LA THIM PAS SNANG BA DKAR LAM PA DANG, DE
THIG LE LA THIM PAS MCHED PA DMAR LAM PA DANG, DE N'A DA LA THIM
PAS NYER THOB NAG LAM PA DANG,

N'A DA DE 'OD GSAL DU THIM PAS THO RANGS NAM MKHA'I RANG MDOG
LTA BU'I SNANG BA SHAR BYUNG SNYAM DU MOS DGOS PAR BSHAD PAS,
'DI LTAR BYED PA NI 'CHI RIM DANG CHOS MTHUN SBYOR BA DANG, DE'I
LAM KHYER LA PHAN CHE BA ZHIG GO ,GNYIS PA NI, SNGAGS GNYIS KYI
DON DRAN PA'I SGO NAS STONG NYID SGOM TSUL 'DI LA 'CHI BA CHOS
SKYUR 'KHYER

BA'I RNAL 'BYOR DANG LAM KHYER ZHES BYA STE, SBYANG GZHI LA
'DZAM BU GLING PA'I MI MNGAL SKYES KHAMS DRUG LDAN ZHIG  ,RANG
GI GZUGS SOGS PHUNG PO LNGA, SA SOGS KHAMS LNGA, MIG SOGS DBANG
PO LNGA, GZUGS SGRA SOGS YUL LNGA, GZHI DUS KYI ME LONG LTA BU'I
YE SHES SOGS YE SHES LNGA STE RAGS PA NYER LNGA RIM GYIS THIM

NAS 'CHI BA 'OD GSAL MNGON DU BYED PA DANG CHOS MTHUN ZHING,
SGRUB PA PO RANG NYID KYI 'CHI BA SBYONG PAR BYED, RDZOGS RIM
GYI SKABS SU BSGOMS STOBS KYIS RLUNG DBU MAR ZHUGS GNAS THIM
GSUM BYAS PA LAS BYUNG BA'I DPE DON GYI 'OD GSAL DANG RNAM PA
MTHUN PA DANG, DE LTA BU'I RTOGS PA SKYE PA'I DGE RTZA SMIN BYED DU
'GYUR,

@014A *, ,'BRAS BU'I SKABS SU YUL DAG PA GNYIS LDAN GYI DBYINGS
DANG, YUL CAN SGRIB BRAL GYI BDE BA CHEN PO'I YE SHES GNYIS CHU
LA CHU BZHAG BZHIN DU RO GCIG TU ZHUGS PA'I RGYAL BA'I THUGS YE
SHES CHOS SKU DANG RNAM PA MTHUN ZHING, DE LAM DU BYAS PA'I TSUL
GYIS MNGON DU 'GYUR BA'I NUS PA KHYAD PAR CAN 'JOG PA YIN PA'I

PHYIR RO, ,SKABS 'DIR STONG NYID BSGOM PA LA YE SHES KYIS ZHES
BRJOD PA'I RGYU MTSAN YOD DE, GZHI LA SNOD KYI 'JIG RTEN SNGA MA
ZHIG STONG NAS NAM MKHA' STONG SANG DU GNAS PA DE NYID KYIS SNOD
KYI 'JIG RTEN PHYI MA ZHIG GI RTEN BYED PA DE BZHIN DU, 'DIR
BSGOMS PA'I STONG NYID KYIS 'BYUNG BZHI DANG RTEN BRTEN BA'I

DKYIL 'KHOR DANG BCAS PA BSKYED PA'I GZHI BYED PA'I RGYU MTSAN
GYIS DE LTAR BRJOD PA'I PHYIR, 'DIR STONG NYID BSGOMS PA LA DGOS
PA YOD DE, GTZO BOR NI 'CHI BA CHOS SKUR 'KHYER BA'I LAM KHYER
DANG, GZHAN GONG DU BSOD NAMS KYI TSOGS BSAGS NAS, 'DIR YE SHES
KYI TSOGS GSOG PA DANG, STONG

NYID RTOGS PA'I YE SHES KYI GZUNG RNAMS DE NYID RTEN BRTEN
PA'I DKYIL 'KHOR GYI RNAM ROL DU 'CHAR BA'I ZAB GSAL GNYIS MED
KYI RNAL 'BYOR KHYAD PAR CAN 'GRUB PA DANG, SRUNG BA'I MCHOG TU
'GYUR BA'I DGOS PA YANG YOD PA'I PHYIR RO, ,GSUM PA 'BYUNG
BZHI'I DKYIL 'KHOR BSKYED NAS 'GAL RKYEN 'GOG PA'I CHED DU SRUNG

'KHOR BSGOM PA LA GNYIS, 'BYUNG BZHI BSKYED DE THUN MONG BA'I
SRUNG 'KHOR BSGOM TSUL DANG, THUN MONG MA YIN PA'I SRUNG 'KHOR
BSGOM TSUL LO, ,DANG PO NI, CHOS SKU 'BA' ZHIG LA MI GNAS PAR
GZUGS SKUR LDANG NAS SEMS CAN GYI DON BYA'O SNYAM PA'I 'PHEN PA
DANG LDAN PAS NUS NA BLO'I CHA PHYE

STE, STONG PA'I NGANG LAS YAm SNGON PO ZHIG THOL GYIS BYUNG BA
LAS RLUNG GI DKYIL 'KHOR DU BA'I MDOG CAN GZHU GDUNGS PA LTA
BU'I MCHOG MA GNYIS SU RGYAL MTSAN DANG LCE GSUM PAS MTSAN PA,
BCAD KHA PHYI LA BSTAN PA, DE'I STENG DU RAm DMAR PO LAS ME DKYIL
ZUR GSUM

@014B PA ZUR GCIG MDUN DU BSTAN PA, KHA LA ME 'BAR BAS MTSAN PA,
DE'I STENG DU LAM DKAR PO LAS CHU DKYIL DKAR PO ZLUM PO DBUS SU
BUM PA CHUS GANG BAS MTSAN PA, DE'I STENG DU LAM SER PO LAS SA
DKYIL GRU BZHI PA ZUR BZHIR RDO RJES MTSAN PA, ,DE DAG GI YI GE
RNAMS NYAL 'GRENG GANG

BDE BYA'O, ,'DIR 'BYUNG BA RIM BRTZEGS BSGOM PA'I DGOS PA NI,
SBYANG GZHI SNOD KYI 'JIG RTEN SNGA MA ZHIG STONG NAS PHYI MA
'CHAGS PA NA, DANG POR RLUNG DKYIL NAS 'CHAGS PA SOGS DANG CHOS
MTHUN SBYOR BA'I CHED DO, ,DUS KYI 'KHOR LO'I LUGS LA ME DKYIL
DNGOS GNAS PA YOD CING,

MNGON PA NAS ME DKYIL DNGOS GNAS PA YOD PAR MA BSHAD KYANG SKYON
MED DE, 'BYUNG BA GZHAN GSUM LA ME RDUL YOD PAS CHOS MTHUN DU
SBYOR BA YIN PA'I PHYIR RO, ,SA DKYIL GYI DBUS STENG DU H'Um YIG
SNGON PO ZHIG BYUNG BA ZHU STE, SNA TSOGS RDO RJE MNGON RTOGS
LTAR GYI RVA CAN GYI LTE BA LA

H'Um GIS MTSAN PA DBYIBS ZLUM POR RUNG, DE LAS 'OD ZER RLUNG
DKYIL GYI 'OG TU 'PHROS PAS RDO RJE'I SA GZHI STE, SA DKYIL DANG
STENG NGOS MNYAM PA BYAS KYANG MI 'GAL BAR SEMS, LOGS SU 'PHROS
PAS RDO RJE'I RVA BA ZLUM PO 'OG GUR GYI SMAD LTA BU, STENG DU
GDUGS BTEGS PA LTAR

'PHROS PAS TSA CHE'O STOD SOG GUR GYI STOD KYI RNAM PA CAN LTA
BU'I RDO RJE'I GUR, YANG 'PHROS PAS GUR GYI 'OG DANG MTHA'I
STENG GI MTSAMS SU RDO RJE'I BLA BRE BRES PA, RDO RJE'I SA GZHI
RVA GUR RNAMS KYANG RDO RJE BSNEL MA'AM, CHU RGYUG 'BUM BRTZIGS
GANG RUNG DU RDO RJE CHE BA RNAMS KYI KHONG SENG

DU CHUNG BA RNAMS KYIS RDUL PHRA RAB KYI TSUL DU GTAMS PA BAR
MTSAMS MED PA DUM BU GCIG TU GYUR PA'I PHYI ROL DU, DE DAG LAS
'PHROS PA'I YE SHES KYI ME RAB TU LBAR NAS BRTZAMS TE DKAR SER
DMAR LJANG SNGO PA'I KHA DOG SNA LNGA PO 'JIG DUS KYI ME LTAR
PHYOGS MTSAMS THAMS CAD

@015A *, ,TU 'PHRO BA, NAG PHYOGS PA RNAMS KYIS 'DA' NUS PA LTA
ZHOG BLTAR MI BZOD PA, DKAR PHYOGS PA RNAMS KYIS YID DU 'ONG
BA'I RNAM PA CAN DU MTHONG BAR BSAM PAR BSHAD DO, ,SRUNG 'KHOR
'DI BSGOM PA DE, SGRUB THABS BSGOM PA LA BGEGS KYI BAR

CHAD MI 'BYUNG BA'I CHED YIN LA, DER MA ZAD THUN MONG MA YIN
PA'I SRUNG 'KHOR YANG DE'O, ,GNYIS PA THUN MONG MA YIN PA'I
SRUNG 'KHOR NI, RVA BA'I DBUS SU BHRUm SER PO ZHIG BYUNG BA
YONGS SU GYUR PA LAS, BKA'I 'KHOR LO SER PO YE SHES BCU'I BDAG
NYID LAS BYUNG BA'I

RTZIBS BCU PA DBYIBS MDUNG LCAGS KYI SBUBS YANGS PA GNYIS KHA
SPRAD PA LTA BU'I STENG 'OG GI RTZIBS GNYIS MDUNG RTZE GCIG PA'I
RNAM PA LA, LTE BA'I PHRAD MTSAMS KYI PHYOGS BZHI DANG, MTSAMS
BZHIR YU BA THUG PA'I RTZIBS RAL SO GNYIS MA LTA BU BRGYAD, LTE
BA'I DBUS

DANG STENG 'OG GI SBUBS STONG GI BAR SNANG DANG, PHYOGS MTSAMS
KYI RTZIBS RNAMS KYI RTZE MO LA CUNG ZAD MA REG PA'I GNAS RNAMS
SU SNA TSOGS PADMA DANG, ZLA BA DANG, NYI MA'I GDAN GSUM GSUM
BRTZEGS PA'I DBUS KYI GDAN LA, RANG NYID GNOD MDZES RGYAL PO SKU
MDOG DANG RTZA ZHAL

MTHING KA, ZHAL GSUM KA'I DBU THOD KYI RDZA MA DANG MGRIN PA
GCIG PA LA, SNYAN PHAN CHAD 'BUR PO GSUM DU DOD PA'I RNAM PA
CAN, G-YAS G-YON GYI SOG PA'I DKAR YOL KHA GNYIS NAS DPUNG MGO
GSUM GSUM YAS MAN DU GYES PA'I PHYAG DANG PO GNYIS KYI RANG
'DRA'I YUM LA 'KHYUD

CING, G-YAS 'OG MA GNYIS RIN PO CHE DANG LCAGS KYU, G-YON 'OG
MA GNYIS KYIS PADMA DANG ZHAGS PA 'DZIN PA, KHRO BO'I NYAMS
YONGS SU RDZOGS SHING, G-YAS BSKUM G-YON BRKYANG NAS ME DPUNG
'BAR BA'I DBUS NA BZHUGS PA, YAB YUM SNYOMS PAR ZHUGS PA'I SBYOR

@015B MTSAMS DANG THUGS KA'I SA BON GYI 'OD ZER GYIS, PHYOGS
BCU'I SANGS RGYAS THAMS CAD KHRO BO BCU'I RNAM PAR SPYAN DRANGS,
RANG GI ZHAL DU ZHUGS THUGS KAR CHAGS PA CHEN PO'I MES ZHU BA
RDO RJE'I LAM NAS YUM GYI PADMAR SONG STE RANG MDOG CAN GYI
THIG LE BCU DANG, DE LAS DE LTA BU'I

H'Um RING PO BCUR GYUR PA ZHU BA LAS, KHRO BO BCUR GYUR H'Um
RING PO ZHES PA LA KHA CIG A'U RING PO DANG LDAN PA'I H'Um LA
'DOD CING, LA LA H'Um YIG N'A DA CAN LA 'DOD DO, DANG PO LTAR NA
H'Um THUNG DGAR BA'I CHED YIN LA, PHYI MA LTAR NA DPYAD DGOS SO,
,DE NAS 'KHOR GSHIN RJE GSHED SOGS NI SGRUB THABS

BZHIN GSAL BTAB STE, RE RE NAS H'Um ZHES BRJOD DE BSKUL BA YUM
GYI PADMA STE MNGAL GYI SGO NAS PHYIR SPROS, SHAR SOGS PHYOGS
MTSAMS BRGYAD DANG, STENG 'OG GI GDAN LA G-YON BRGYANG GIS
'KHOD PAR BSAMS SHING, GZHAN BRGYAD KHA NANG LTA DANG, GTZUG TOR
'KHOR SGYUR NI,

GTZO BO'I STENG GI MDUN ROS SU CUNG ZAD YOL BA'I GDAN LA ZHAL
NUB DANG, RDO RJES 'OG NI GTZO BO'I 'OG GI RGYAB NGOS SU CUNG
ZAD YOL NAS ZHAL SHAR DU GZIGS PA'O, ,SPRO BA'I TSE SLAR RANG GI
THUGS KAR 'DREN PAR BSHAD PA NI, RGYAS PA'I DBANG DU BYAS PA YIN
YANG, 'DON CHA'I TSIG ZIN DANG MI MTHUN

PAR MNGON NO, ,KHRO BO THAMS CAD KYANG MCHE BA GTZIGS SHING,
ZHAL SO SO YANG DMAR LA ZLUM PA'I SPYAN GSUM GSUM DANG LDAN PA
SOGS SGRUB THABS LTAR DANG, 'JIGS SU RUNG BA'I RDO RJE CHE CHUNG
SNA TSOGS DANG, BCU KA LA'NG KHRO CHUNG ZHUN MA'I KHU BA
BYIR 'THOR BA LTA BU DANG,

YE SHES KYI ME RVA BA'I PHYI ROL DU'ANG 'PHRO BAS GDUG PA CAN
THAMS CAD TSAR GCOD PAR BSAM, DE YANG KHRO BO RNAMS KYIS RANG
PHYOGS BZUNG NAS MI 'KHOR LA, 'KHOR LO NI SA GZHI RVA GUR KHRO
BO RNAMS LA MA REG PAR G-YAS BSKOR DU MGYOGS PAR 'KHOR BAR BSAM
ZHING,

@016A *, ,'DI LA KHRO BO'I SNGAGS BZLA BA DANG, 'KHOR LO 'KHOR
BA'I GNAD, BSGRUB BYA SBA BA'I GNAD, KHRO BO ZHAL GZIGS PA'I
GNAD, 'PHRIN LAS MDZAD PA'I GNAD RNAMS 'DOD NA, GZHAN DU SHES
PAR BYA'O, ,GNYIS PA GANG DU 'TSANG RGYA BA'I GNAS KYI RTEN
GZHAL

YAS KHANG BSKYED DE BAR DO LONGS SKUR 'KHYER BA'I LAM KHYER
RGYU RDO RJE 'DZIN PA BSKYED PA LA GNYIS, RTEN GZHAL YAS KHANG
BSHAD PA DANG, LAM KHYER RGYU RDO RJE 'DZIN PA BSKYED PA'O,
,DANG PO LA GNYIS, GZHAL YAS KHANG GO DON DANG, GZHAL YAS KHANG
DNGOS BSKYED PA'O, ,DANG PO NI,

RANG NYID GNOD MDZES SU GNAS PA DE NYID YONGS SU GYUR BA LAS,
SGRUB THABS NAS 'BYUNG BA BZHIN GYI RDO RJE SEMS DPAR GYUR, DE
YANG ZHU BA LAS CHOS 'BYUNG PHYI DKAR LA NANG DMAR BA, 'OG TU
PHRA ZHING STOD YANGS PA, DBYIBS CUNG ZAD MI 'DRA BA YOD
KYANG DMAR GTOR MGO MJUG ZLOG PA LTA BU,

ZUR GCIG MDUN DU BSTAN PA STE, CHOS 'BYUNG PHYI DKAR BAS BDE
BA DANG, NANG DMAR BAS STONG PA MTSON PA'AM LDOG STE MTSON PA
GANG BYAS KYANG MI 'GAL SNYAM, CHOS 'BYUNG NYID KYIS BDE STONG
DBYER MED KYI YE SHES MTSON, ZUR GSUM GYIS RNAM THAR SGO GSUM
DANG, SHES RAB MA'I

BHA GA'I DBYIBS KYIS LHAN SKYES KYI BDE BA DANG, 'OG PHRA
ZHING STOD YANGS PAS NI, MOS SPYOD KYI SA'I YON TAN PHRA ZHING
SA GONG MA RNAMS YON TAN JE RGYAS SU YOD PA MTSON NO, ,CHOS
'BYUNG GI 'OG ZUR NAS PAm YIG LJANG KHU ZHIG BYUNG BA YONGS SU
GYUR PA LAS, YU BA 'OG ZUR NAS

'THON PA'I SNA TSOGS PADMA LTE BA RGYA CHE ZHING 'DAB MA CHUNG
PA STE 'DAB MA DKAR SER DMAR LJANG BA'I KHA DOG SNA TSOGS SPEL
BA, 'DAB MA'I GRANGS RE BZHI'AM, SO GNYIS SAM, BCU DRUG YOD PA
GANG RUNG, 'DAB MA'I SHAR GYI PHYI MTHA' NAS NUB KYI PHYI
MTHA'I BAR SGO TSAD NYER GCIG STE CHA PHRAN GYA BZHI YOD

@016B PA DANG, LHO MTHA' NAS BYANG MTHA'I BAR YANG DE LTAR YOD
PA'I LTE BA LJANG GE SAR SER PO, ,LTE BA'I PHYI MTHA' NAS PHYI
MTHA'I BAR GYI RGYA LA SGO TSAD NYI SHU STE CHA PHRAN BRGYAD
CU'O, ,DE'I LTE BAR H'Um SNGON PO NYAL 'GRENG GANG RUNG LA SNA
TSOGS RDO RJE'I RGYA NI PADMA'I LTE BA DANG MNYAM PA, RVA NYI
SHU PA DANG BCU

GNYIS PA GANG RUNG, RVA RNAMS PHYOGS MDOG GAM RVA KHRA GANG
BDE, LTE BA SNGON PO, DBYIBS BRE LEB KHA SBUBS PA LTA BU GRU
BZHI PA, DPANGS NI, CHA PHRAN BZHI DANG LNGA DANG CHA CHEN
BZHI DANG LNGAR YANG BSHAD SNANG BA LAS RVA NYI SHU PA LA PHYI
MA GANG RUNG, RA BCU GNYIS PA LA NI DPANG CHA CHEN GCIG TU
BSHAD, DE GNYIS KA LA'ANG STE BA'I RGYAR

SGO TSAD BCU GNYIS, RVA DBUS MA RNAMS KYI RTZA BA LA CHA PHRAN
GSUM DBUS LA CHA PHRAN BZHI, RTZE MO LA CHA PHRAN GCIG ,PHYOGS
RVA RNAMS KYI RTZA BA LA GNYIS, DBUS LA GSUM, RTZER CHA PHRAN
SUM GNYIS, RVA THAMS CAD KYI SRID LA CHA PHRAN BCU DRUG
,PHYOGS RVA RNAMS DBUS RVA'I TSANGS THIG NAS PHYOGS PHYOGS

SU CHA PHRAN BRGYAD RE SONG BA'I MTSAMS NAS RVA'I PHYI DANG,
DRUG RE SONG PA NA NANG MTHA' 'THON ZHING, DBUS RVA'I CHA
PHRAN GNYIS PHYIR SONG BA'I MTSAMS SU ZUG PA, CHA PHRAN GNYIS
PHYOGS SU MA SLEB PA NI GUG PA'I CHA LA SONG BA DANG, ,DE
RNAMS CHU SRIN GYI KHA NAS 'THON PA'O, ,DGOS PA NI

GZHAL YAS KHANG GI RTEN GYI DON DU YIN LA, MTSON DON NI SNA
TSOGS PADMAS 'KHOR BA'I NYES PAS MA GOS PA DANG, RDZOGS RIM
GYI SKABS GNAD DU BSNUN PA'I RTZA 'KHOR MTSON, SNA TSOGS RDO
RJES YE SHES LNGA DANG, RTEN BRTEN PA'I DKYIL 'KHOR RNAMS YE
SHES LNGA'I RNAM ROL DU 'CHAR DGOS PA DE MTSON

NO, ,GNYIS PA GZHAL YAS KHANG DNGOS BSKYED PA NI, SNA TSOGS
RDO RJE'I LTE BA'I DBUS SU BHRUm DKAR PO LAS 'KHOR LO DKAR PO
RDO RJE'I YU BA CAN GYI LTE BAR BHRUm GYIS MTSAN PA YONGS SU
GYUR PA LAS, RNAM SNANG DKAR PO MNGON RTOGS BZHIN DANG, DBU BA
LAS GZHAL YAS KHANG MTSAN NYID THAMS CAD

@017A *, ,YONGS SU RDZOGS PAR GYUR PAR BSAM, GZHAL YAS KHANG
GI RGYA DPANGS NI, DE'I SHAR GYI NANG MTHA' NAS NUB KYI
NANG MTHA'I BAR GYI RGYA TSAD NI CHA PHRAN BZHI LA SGO TSAD DU
BYAS PA'I SGO TSAD BRGYAD, RTZIG PA LNGA BSDOMS PA'I ZHENG
CHA PHRAN GCIG ,DPANGS CHA PHRAN BCU GSUM, DE'I STENG DU PHA
GU DMAR PO DPANGS

CHA PHRAN GCIG ,ZHENG CHA PHRAN PHYED GNYIS YOD PA'I PHYED
RTZIG PA LAS PHYIR 'PHAGS PA'I PHYI NGOS SU RIN PO CHE ZUR
GSUM DANG, ZLUM PO DANG, GRU BZHI LA SOGS PA KHA DOG SNA TSOGS
PA SPEL BA 'BUR DOD BYAS PAS SMRAS PA, DE'I STENG GI PHYOGS
BZHIR BAR 'TSAM PAR, RDO SMUG PO RDO RJE'I SNYING PO CAN GYI
KA CHUNG RE RE

DE'I STENG DU MU TIG DMAR PO'I PRE RE RE, DE'I STENG DU SPUG
GI GZHU THUNG RE, DE'I MCHOG MA GNYIS SU SHEL GYI KA CHUNG RE,
DE'I STENG DU BEE d'URYA SNGON PO'I BRE RE, DE'I STENG DU
DNGUL GYI GZHU RING STE, LA LAR GZHU THUNG DE NYID SKOR RU
KHAR BTANG BA'I PHYOGS BZHIR SHEL GYI KA CHUNG RE BYED PAR YANG
BSHAD, DE DAG GI STENG DU GSER GYI SKA

RAGS ZHENG CHA PHRAN GCIG PA LEB MOR YOD PA PHYOGS THAMS CAD
DU 'KHOR MAR BTANG BA, TSUL DE LTA BUR BRTZEGS PA'I GSER GYI
SKA RAGS BZHI KA BSDOMS PA'I DPANGS CHA PHRAN GCIG, ,KA PA BRE
PHUL DANG BCAS PA GONG 'OG BZHI BSDOMS PA'I DPANGS LA CHA
PHRAN GCIG STE THAMS CAD BSDOMS PA LAS CHA PHRAN

GNYIS SO, ,KHYAD PAR DU GZHAL YAS KHANG GI ZUR DU RDO'I KA BA
SOGS YOD PA BYA DGOS SHING, DE YANG GZHU GONG 'OG NI ZUR DANG
'THUN PAR BYA'O, ,PHYOGS BZHI'I RTZA THIG DANG TSANGS THIG
'PHRAD MTSAMS NAS G-YAS G-YON DU CHA PHRAN GNYIS SONG BA NA
SGO TSAD GCIG NI SGO 'KHYUD, DE NAS KYANG CHA  

PHRAN GNYIS RE G-YAS G-YON DU SONG BA SGO 'GRAM, DE NAS CHA
PHRAN GNYIS RE PHYIR SONG BA SGO LOGS KYI NANG NGOS, DE'I
RTZIG GDONG GI BAR NA SGO MED PA MA GTOGS, YA THEM MA THEM
'GRAM RNAMS SGO JI LTA BA BZHIN BTZUGS PA'I YA THEM GYI RTZIG
PA NI DPANGS JI LTAR RIGS PAR SGO LOGS KYI RTZIG

@017B PA DANG MNYAM PAR BTANG BA, DE'I STENG DU PHA GU KA BA
BRE PHUL SOGS KYANG SNGAR BZHIN NO, ,PHYOGS BZHI'I RTZA THIG
DANG TSANGS THIG 'PHRAD MTSAMS NAS NANG DU CHA PHRAN RE SONG
BA NA, GSER GYI RDO RJE RTZE LNGA BA'AM, RTZE GSUM PA'I
'PHRENG BAS ZLUM POR BSKOR BA LA DPANGS CHA PHRAN GCIG PA,

DE DANG 'BREL BAR RDO RJE'I MIG MANGS RIS SU RGYUGS PA'I
MTSAMS SU RDO RJE'I 'PHRENG BAR BRTAN PA'I KA BA ZHENG CHA
PHRAN GCIG ,DPANGS CHA PHRAN BCU GSUM YOD PA PHYOGS BZHIR
GNYIS GNYIS TE BRGYAD BTZUGS, DE'I PRE BA THU THUNG GZHU RING
DANG BCAS PA LA CHA PHRAN GNYIS TE KA PA'I RTZA BA NAS DE'I
BAR

CHA PHRAN BCO LNGA, DE'I STENG DU GDUNG 'KHOR DPANGS CHA PHRAN
GCIG PA, GDUNG 'KHOR DANG SHAR NUB LHO BYANG GI KA BA 'PHRAD
MTSAMS SU GDUNG DANG STENG MNYAM PAR BYAS TE SNE MO BKAL PA'I
GDUNG RING DPANGS CHA PHRAN GCIG PA THAL MAR BTANG BA, 'ON
KYANG GDUNG 'DI GDUNG 'KHOR 'PHRAD

MTSAMS SU BKAL BA DANG GDUNG GI STENG DU RANG SOR BZHAG PA
GNYIS KYI KHYAD PAR LAS NANG GI DPANGS CHA PHRAN BCU DRUG DANG
BCU BDUN DU'ANG 'GYUR BAS BRTAG ,GDUNG 'OG GI KA BA NI, TSANGS
THIG DANG RDO RJE'I PHRENG BA 'PHRAD MTSAMS NAS G-YAS G-YON
DU CHA PHRAN LNGA LNGA SENG BA'I MTSAMS NAS

BTZUGS PA STE, 'DI'ANG RDOR 'PHRENG GI BAR DANG STENG DU GZHAG
PA LA KHYAD PAR YOD PAS ZHIB CHA GYIS, DE LTAR BYAS PAS STENG
'OG GNYIS KA LA RE MIG DGU PA 'ONG, DBUS KYI RE MIG GRU BZHI
PA MA GTOGS RE MIG GZHAN RNAMS KYI 'OG NGOS SU GNAM RGYAN,
,SHAR LHO NUB

BYANG GI KA GDUNG RNAMS RIM PA BZHIN DKAR SER DMAR LJANG PA
LA, RIM PAR 'KHOR LO NOR BU PADMA RAL GRIS MTSAN PA'O, ,PHYI
'KHYAMS GRU BZHI BA'I LCAM 'GEL BA'I TSUL NI, ZUR LCAM
KHRA BO LCAM SNE PHYI MA LA CHU SRIN MA GA RA'I MGO YOD PA
GSER GYI SKA

@018A *, ,RAGS RNAMS LA BKAL BA'I SNE MO GSER GYI SKA RAGS LAS
CHA PHRAN PHYED GNYIS PHYIR THAL BA, NANG MA GDUNG 'KHOR ZLUM
PO LA BKAL BA, DE BZHIN DU PHYOGS BZHI'I SGO 'KHYUD KYI NGOS
NAS GDUNG PHRENG LA BTANG BA, SGO 'KHYUD PHAN

TSUN GYI GSER GYI SKE RAGS GNYIS PA LA SNE MO BKAL BA'I ZHENG
CHA PHRAN GCIG SRID CHA PHRAN LNGA PA LA LCAM SNE PHYI MA
DANG, SGO 'KHYUD G-YAS G-YON GYI GSER GYI SKA RAGS RNAMS KYI
STENG DU LCAM SNE PHYI MA CHA PHRAN RE RE PHYIR THAL BA'I MOR
CHU SRIN MA GA RA'I MGO YOD PA DANG, LCAM SNE

NANG MA RNAMS RDO RJE'I GDUNG ZLUM GYI STENG DU 'KHOR BAR
BKAL, YANG GDUNG ZLUM GYI STENG DU PHYI MA DANG, NANG MA DBUS
KYI RGYA THOD GRU BZHI PA'I GDUNG LA CHA PHRAN RE NANG DU
THAL BA'I LCAM 'GEL, 'DIR PHYI NANG GI LCAM RNAMS CIG TU BYED
PA'I SROL YANG SNANG STE MI 'GAL, SGO

LOGS G-YAS G-YON GYI GSER GYI SKA RAGS KYI STENG DU CHA
PHRAN RE RE'I SAR CHU SRIN GYI MGO YOD PA'I LCAM THUNG BTZUGS,
LCAM GRANGS NI PHYOGS BZHIR NYER BRGYAD RE BYA BAR BSHAD, RGYA
THOD GRU BZHI BA'I LCAM SNE NANG MA RNAMS KYI STENG DU GUD DU
BTAGS PA'I BRE PHUL LCAM SNE SNGA MA

RNAMS LAS CHA PHRAN PHYED RE NANG DU THAL BA'I SNE MO DANG,
'OG GI LCAM SNE GNYIS SU GSAL BYED KYI NOR BU DGA' BAS 'KHYIL
BAS MDZES PAR BYA, 'GA' ZHIG LAS STENG DU BTAGS PA DE MI SNANG
NGO, ,DE DAG LA GRAL BTANG STE THOG 'GEB, PHYI KHYAMS KYI
LCAM SNE PHYI MA

LA CHU SRIN GYI MGO BO YOD PA BYAS TE DE RNAMS KYI STENG DU
GDUNG THUNG RE BTANG BA'I LAM SNE NI CHU SRIN GYI MGO PO YOD
PA LAS CHA PHRAN PHYED KYIS RING BA'O, ,DE'I STENG DU BYA 'DAB
BKAL BA'I SNE MO LA, RIN PO CHE'I SHAR BU DKAR PO SPYI BLUGS
MCHU MED MGO MJUG ZLOG PA LTA BU 'AM,

@018B DUS RGYAN RNYING BA'I ZA RA TSAGS LTA BU, BYA 'DAB ZHENG
CHA PHRAN GNYIS, KHA CIG LTAR BYA 'DAB KYI RTZA BAR RAM, SHAR
BU'I THAD KYI BYA 'DAB KYI STENG DU MDA' YAB DKAR PO PADMA
'DAB MA PHYED PA'I DBYIBS CAN, DPANGS ZHENG GNYIS KAR CHA
PHRAN RE RE YOD PA PU SHU LTAR BSLANGS PA, CHU

SRIN GCIG GI KHA NAS GCIG GI KHAR RIN PO CHE'I PHRENG BA'I DRA
BA NYIS BSHIBS SU 'PHYANG BA, CHU SRIN RNAMS KYI KHA'I DBUS
NAS RIN PO CHE'I BRA PHYED SUM BSHIBS SU 'PHYANG BA'I SNE MOR
NOR BU SBOM PO GSER GYI PAtS BSDOMS PA, DRIL CHUNG DANG,
RNGA YAB RIN PO CHE'I YU BA CAN BTAGS PA SPEL MAR

BRGYAN PA, DRA BA PHYI MA'I KHUG PA'I DBUS SU NOR BU PA tAS
BSDOMS PA CHE BA RE RE DANG, DE'I G-YAS G-YON DU CHUNG BA
RE, CHU SRIN RNAMS KYI KHA 'GRAM G-YAS G-YON DU NOR BU PA
tAS BSDOMS PA CHE BA RE DANG, DE'I 'OG TU CHUNG BA RE, DRA BA
NANG MA'I STENG GI NANG NGOS SU KHA CIG TU PADMA LA ZLA BA
PHYED PA LA LAR NYI MA LA RDO RJES ?

PHYED PA, 'GA' ZHIG TU PADMA LA RIN PO CHE DMAR PO CHA DGU PA
DANG, RDO RJE SNGON PO RTZE LNGA PA GYEN DU BSGRENG BA RNAMS
NI SPEL MAR GNAS PA, DE DAG GI G-YAS G-YON DU ME LONG LA
BTAGS PA'I GOS KHA DOG SNA TSOGS PA BYI'U KHRUG KHAR BSGRIGS
PA'I 'PHAN CHUNG RE RE, DE'I G-YAS G-YON DU DE LAS THUNG
TZAM GYI ME TOG

SNA TSOGS PA'I 'PHRENG BA RE RE STE, DE RNAMS KYI RTZE MO ZLA
PHYED RDO RJE SOGS LA MA REG PA'O, ,STENG GI ZUR BZHIR SPRE'U
KHA NANG BLTA MJUG MA MDA' YAB KYI STENG DU BKAL PA LAG TU
GDUGS 'DZIN PA RE RE'AM, YANG NA GSER GYI BUM PA CHA PHRAN
GCIG PA BZHI NAS YU BA CHA PHRAN GNYIS 'THON PA'I G-YOGS CHA
PHRAN GNYIS PA'I

GDUGS DKAR PO DAR LCE'I SHAM BU DANG BCAS PA, ZLA PHYED RDO
RJE TOG GIS MTSAN PA, GDUGS RTOG DANG BCAS PA'I DPANGS LA CHA
PHRAN GSUM, G-YOGS LA CHA PHRAN PHYED GSUM, G-YOGS KYI STENG
DU RIN PO CHE'I DRA BA DRA PHYED NYIL LER 'PHYANG BA'O, ,YONGS
GRAGS KYI GDUGS LA SHAM BU 'DUG MOD, 'DIR GDUGS RANG LA DAR
GYI SHAM BU YOD MED DPYAD DGOS PAR SNANG NGO, ,

@019A *, ,PHYOGS BZHIR MDA' YAB KYI STENG DU, GSER GYI BUM PA
NAS 'THON PA'I RGYAL MTSAN DANG BA DAN BRGYAD BRGYAD BYED PA'I
DON NI, PHYOGS RE RER RGYAL MTSAN GNYIS DANG BA DAN GNYIS RE
STE, SO SOR BGRANG NA BCU DRUG 'BYUNG BA'I DON YIN GYI, PHYOGS
RE

RE NA RGYAL MTSAN BRGYAD DANG BA DAN BRGYAD YOD PA MIN NO,
,RGYAL MTSAN DANG BA DAN GYI KHYAD PAR NI, KHEBS KYI NANG DU
DAR LCE GSUM PA SUM KHUG 'KHYOG CING 'GYING BA LA NI SROG
CHAGS GSUM GYI MTSAN MA SOGS YOD PA RGYAL MTSAN DANG, DE MED
PA NI BA DAN NO, ,

MTSAN MA DE LDAN GYI DAR LCE'I RTZER RNGA YAB DANG DRIL BU
GA-YER KHA SIL SIL GYI SGRA LDAN NO, ,GZHAN YANG, NGANG PA KLU
ZA BA DANG, RMA BYA DANG, MI'AM CI PHO MO RNAMS KYI MTSAN MA
YOD PA NI RGYAL MTSAN DU'ANG BSHAD, SROG CHAGS GSUM NI, SENG
GE RKANG PA BRGYAD

NYA SPU RGYAS PA, CHU SRIN MA KA RA GSUM MO, ,SENG GE RKANG PA
BRGYAD CES PA NI, SENG GE DANG MKHA' LDING 'DUS PA LAS BYUNG
BA'I SENG GE STE, SENG GE'I SPAR MO BZHI DANG, KHYUNG GSHOGS
GNYIS SDER MO GNYIS DANG BRGYAD YIN LA, SENG GE'I MGO BO LA
KHYUNG GI MCHU CAN

NO, ,NYA DANG SRAM LAS NYA SPU CAN DE MGO LUS NYA LA SRAM GYI
MCHE BA DANG MJUG MA CAN NO, ,DUNG DANG CHU SRIN LAS CHU SRIN
MA GA RA STE, LUS NI DUNG DANG CHU SRIN GYI MGO CAN NO ZHES
BSHAD, G-YOGS SOGS NI SNGAR BZHIN NO, ,DBUS KYI RE MIG STENG
DU GSER GYI

RGYA PHIB 'BUBS TSUL NI, RGYA MTHONG GRU BZHI PA'I KHA GDANG
GI MTSAMS BZHI NAS RTZA BA ZUG PA'I KA BA MGO MJUG BSAGS KHA
CAN ZHENG CHA PHRAN GCIG DANG DPANGS CHA CHEN GSUM PA GNYIS
GNYIS MGO SHAR NUB TU DUNG PA'I BAR DU SGROGS THUNG BTANG STE,
DE'I STENG

@019B DU RGYA PHIB KYI GDUNG ZHENG CHA CHEN GCIG DANG SRID SGO
TSAD DRUG GAM LNGA YOD PA'I GDUNG LEB BTANG, PHYI KHYAMS GRU
BZHI BA'I PHYOGS MTSAMS KYI KHA GDANGS LA KA BA BRE PHUL SOGS
SNGAR BZHIN BYAS TE, CHA PHRAN RE RE'I PAR BTZUGS PA'I STENG DU
GDUNG PHYOGS THAMS CAD DU THAL RGYUGS

SU BTANG BA, KA BA NAS GDUNG GI BAR BSDOMS PA'I DPANGS LA SGO
TSAD GCIG YOD PA, LCAM SNE NANG MA RGYA PHIB KYI GDUNG DANG
SGROGS THUNG GNYIS LA BKAL CING, PHYI MA KHA GDANGS KYI GDUNG
LA BKAL BA'I CHA PHRAN PHYED RE PHYIR THAL BA PHYOGS BZHI'I
LCAM SNE PHYI MA RNAMS KYI STENG

NGOS SU PAD 'DAB PHYED PA'I DBYIBS CAN GYI CHU SKYOR GYEN DU
LANGS PA BYAS TE, RGYA PHIB KYI THOG 'GEB, RGYA PHIB KYI LHO
BYANG GI GDUNG SNE GNYIS SU MGRIN PA DANG BCAS PA'I KHYUNG
MGO'I RVA BAR DU YID BZHIN GYI NOR BU 'BAR BAS MTSAN PA,
KHYUNG GI KHA NAS SKUD PA DMAR PO LAS

BRGYUS PA'I RIN PO CHE'I PHRENG BA'I DRA BA DANG, DE'I G-YAS
G-YON DU DRA BA PHYED PA 'PHYANG BA'I SNE MO SGROGS THUNG LA
SLEB PA, LCAM SNE PHYI MA RNAMS LA'ANG CHU SRIN GYI MGO YOD
PA'I KHA NAS DRA BA DRA PHYED 'PHYANG BA, DE LTA BU'I RGYA
PHIB RTA RGYAB CAN GYI DBUS SU, GSUNG RGYUN 'GA' ZHIG LAS,

GSER GYI KHANG BU DPANGS ZHENG GNYIS GAR CHA PHRAN GNYIS RE
YOD PA'I NANG DU RDO RJE 'JIGS BYED KYI RGYUD RNAMS BZHUGS CES
GSUNGS, LA LAR DE MED PAR, PADMA R'A GA'I PAD SPUNGS CHA PHRAN
GNYIS PA BYA BAR BSHAD, DE'I STENG DU RIN PO CHE CHA DGU PA'I
TOG DPANGS CHA PHRAN GCIG PA'I

STENG DU RIN PO CHE'I RDO RJE RTZE LNGA PA SRID CHA PHRAN GCIG
PA GYEN DU BSGRENG BA BYA BA DANG, LA LAR TOG GDUGS LTAR SUM
BRTZEGS CAN DU BSHAD, GANG LTAR YANG GZHAL YAS KHANG GI 'OG GI
MTHIL NAS TOG GI RTZE MO'I BAR SGO TSAD BRGYAD YOD PA BYAS
TSE, RGYA MNYAM DPANGS MNYAM DANG

@020A *, ,'OG GI MTHIL NAS BAR GYI GDUNG GI BAR SGO TSAD BZHI
YOD PAS RGYA PHYED DPANGS MNYAM MO, ,PHYOGS BZHI'I SGO 'KHYUD
KYI STENG GI LCAM NI, SNGAR BSHAD PA'I PHYI KHYAMS GRU BZHI
PA'I LCAM SNE PHYI MA 'PHEL BA'I GDUNG DANG, SGO 'KHYUD KYI
PHYI NGOS

SU GRANG LA BTANG BA'I GDUNG GNYIS KYI BAR DU LCAM BZHI PHRAD
LA BTANG, SGO 'KHYUD PHYI NGOS KYI GDUNG DANG, SGO LOGS KYI
STENG GI GSER GYI SKA RAGS THOG TU BKAL BA'I LCAM SNE PHYI MA
GSER GYI SKA RAGS LAS CHA PHRAN PHYED PHYIR THAL BA, SGO
'KHYUD PHAN TSUN DU THAL BA'I

LCAM SNER CHU SRIN GYI MGO BYA, SGO LOGS G-YAS G-YON GYI STENG
DU PAD CHOD KYI PHUR BU BTZUGS TE CHU SRIN GYI KHA BYAS NAS THOG
BKAB, DE LTA BU'I LCAM RNAMS KYI DPANGS LA CHA PHRAN PHYED DANG,
GRAL MA THOG DANG BCAS PA'I DPANGS LA CHA PHRAN PHYED YIN PAS
BSDOMS 

NA CHA PHRAN GCIG GO, ,SGO 'GRAM G-YAS G-YON DU SGO'I RU
GZHI ZHENG CHA PHRAN PHYED PA, PHAN TSUN GYI 'GRAM GNYIS DANG
STENG NGOS SU PAD CHOD YOD PA BTZUGS LA SGO GLEGS ZHENG CHA
PHRAN PHYED GNYIS YOD PA 'BYED BSDOMS NAS BYED CING, PHYE TSE
PHYIR 'GRO BA PHYOGS

MDOG ,SGO'I YA THEM DANG GDUNG GI BAR DU SHAR DU 'KHOR LO DKAR
PO NYIS BRTZEGS NYIS GSHIBS, DE BZHIN DU LHOR RIN PO CHE, NUB
TU PADMA, BYANG DU RAL GRI RNAMS KYANG NGO, ,GZHAL YAS KHANG
GI 'OG GI ZUR THIG GIS BCAD PA'I STENG 'OG RNAMS SHAR DKAR

BA SOGS DANG, 'DIR RTZIG PA'I NANG THAMS CAD NI MDOG SNGON
PO'O, ,SGO BZHI YANG PHYOGS MDOG ,RTZIG PA'I MTHA' SKOR DU
'DOR SNAM DMAR PO DPANGS CHA PHRAN GCIG ,ZHENG CHA PHRAN GNYIS
YOD PA'I STENG DU LHA MO PHYAG NA MCHOD RDZAS SNA TSOGS

@020B THOGS PA GAR STABS LA SOGS PA'I BZHUGS STANGS DANG, KHA
DOG SNA TSOGS PA, GZHAL YAS KHANG LA PHYOGS TE MCHOD PA BYED
BZHIN PA'O, ,SGO DANG SGO 'KHYUD KYI PHYI MTSAMS DANG GZHAL
YAS KHANG GI PHYI NANG GI ZUR RNAMS SU ZLA BA PHYED PA LA RIN
PO CHE DMAR PO DANG RDO RJE RTZE LNGA PAS MTSAN PA

RE RE STE GRANGS NI NYER BZHI 'BYUNG YANG, MKHAS PA KHA CIG SO
GNYIS SU BZHED DE BRTAG ,RTA BABS NI, SGO SO SO'I MDUN DU
SNA TSOGS RDO RJE'I LTE BA ZAD MTSAMS SU BANG RIM THOG MA'I
DPANGS DE DANG MNYAM ZHING, BANG RIM BZHI PA RE RE'I DANGS SU
SGO TSAD RE DANG ZHENG CHA PHRAN GSUM

SRID CHA PHRAN BCU DRUG TU MNYAM PA, DBUS RVA'I G-YAS G-YON
DU BANG RIM RE RE LA'ANG THEM SKAS RIM PA BZHI BZHI'I 'AM LNGA YOD
PA GANG RUNG, SNA TSOGS RDO RJE'I RVA DANG THEM LA GCIG GIS
GCIG BSGRIBS PA MED CING GSAL BA, SNA TSOGS RDO RJE RVA GSUM
MA LA DPANGS NI SGO TSAD GCIG

NGES PAR DGOS SHING, ,DE LAS MA MTHOS KYANG MI 'GAL, THEM PA
GONG MA'I G-YAS G-YON DU RVA RTZA BA'I THAD LA STEGS BU GRU
BZHI PA JI LTAR 'TSAMS PA'I STENG DU PHYOGS RE RER G-YAS
G-YON GYIS PHYE BA'I BZHI BZHI STE, GSER GYI BUM PA NAS THON
PA'I STEGS KA BA BUM PA DANG

BCAS PA'I DPANGS CHA PHRAN LNGA RE, RTA BABS DANG SGO LOGS
NGOS KYI BAR NA CHA CHUNG GCIG STE KA BA RNAMS PHYOGS MDOG YIN
LA, KA BA NANG MA DANG SGO LOGS PAR YANG CHA CHUNG GCIG GO
,'GA' ZHIG G-YAS G-YON RE RE RAG PA BZHI BZHI DANG, DE DAG
GI STENG DU GDUNG BZHI 'GREL BA

SOGS CUNG ZAD MI 'DRA BA'I LUGS KYANG YOD, GANG LTAR YANG KA
BA'I STENG DU GDUNG BTANG NAS DE'I STENG DU SNAM BU DANG PO
GSER SNAM SER PO, SRID CHA PHRAN PHYED GSUM RE YOD PA, DE'I
STENG DU SNAM BU GNYIS PA SHAR BU DKAR PO BZHI SNGON PO LA
DBYIBS SNGA MA BZHIN DU YOD PA, 

@021A *, ,SNAM BU GSUM PA RIN PO CHE NI, GZHI DMAR PO LA ZUR
GSUM DANG GRU BZHI SOGS KYIS MDZES PA STE, DE GNYIS KYI DPANGS
CHA PHRAN RE RE DANG SRID CHA PHRAN GSUM GSUM, SNAM BU BZHI PA
RTA RMIG NI GZHI LJANG KHU LA RTA RMIG GI RI MOS MTSAN PA, SRID
CHA PHRAN LNGA

SNAM BU LNGA PA MUN SNAM NI SNAM BU GONG 'OG GI BAR STONG STE,
KA BA ZHENG CHA PHRAN GCIG ,DPANGS CHA PHRAN PHYED GNYIS RE
PHYOGS MDOG CAN PHYI NANG DU BSGRIGS PA, SNAM BU DRUG PA WA
RAndA NI KHA DOG SNA TSOGS PA, SRID CHA PHRAN LNGA, SNAM BU BDUN
PA YANG MUN SNAM STE SNGAR BZHIN

LA, KA BA DE'I PHYI MTHA' DANG MUN SNAM 'OG MA'I KA BA'I NANG
MTHA' GNYIS THAD DRANG POR YOD PA, BRGYAD PA SHAR BU, DGU PA RIN
PO CHE, BCU PA RMIG PA, BCU GCIG PA MDA' YAB RNAMS G-YAS G-YON
DANG RGYAB 'BREL PAR GNAS PA'I KHA DOG DANG DBYIBS SNGAR BZHIN
DANG,

'OG MA GSUM GYI SRID CHA PHRAN BCU BZHI DANG, MDA' YAB KYI SNAM
BU'I SRID CHA PHRAN BCU STE, MDA' YAB DANG DE'I SNAM BU NI GCIG
MIN NO, ,MUN SNAM GNYIS MA GTOGS PA'I SNAM BU RNAMS DPANGS CHA
PHRAN RE RE DANG ZHENG SNAM BU THAMS CAD LA CHA PHRAN GSUM GSUM
STE, CHA

PHRAN BZHI BZHIR YANG RUNG BAR BSHAD, SNAM BU BZHI PA'I SRID LA
CHA PHRAN GSUM BYED PA'I LUGS SNANG YANG, RTZA TSIG LAS LNGAR
BSHAD PA DANG MI MTHUN NO, ,KHA CIG MDA' YAB KYI SNAM BU'I STENG
DU SNAM BU DKAR PO MDA' YAB DANG KHA MNYAM PAR BYA BAR BSHAD
CING,

LA LAR DE MI 'BYUNG NGO, ,DE'I DBUS SU PHAN ZLA 'AM ZLA RGYANG
GI STENG DU NI, GSER GYI 'KHOR LO RTZIBS BRGYAD PA, DPANGS ZHENG
GNYIS KAR CHA PHRAN GNYIS SAM RE RE GYEN DU BSLANGS PA DE'I
G-YAS G-YON DU RI DAGS PHO MO NYAL STABS SU GNAS SHING, MIG
'KHOR

@021B LO'I RTZE MOR LTA BA'I DPANGS LA CHA PHRAN PHYED GNYIS SAM
GCIG ,DE GNYIS KYI RGYAB TU MDA' YAB PHYI NANG GNYIS BTZUGS PA'I
NANG MAR SPRE'U GDUGS 'DZIN PA DANG, PHYI MA LA GSER BUM DU
RGYAL MTSAN DANG BA DAN SPEL MAR BYAS PA, WA RAndA'I SNAM BU'I
STENG GI MCHOG MA GNYIS SU'ANG DE LTA BU DANG

RTA MIG 'OG MA LA'ANG DE LTAR BYED PAR BSHAD CING MUN SNA GNYIS
KYI STENG GI SNAM BU 'DEGS BYED KYI SENG GE RKANG PA BRGYAD PA
DANG, RMYA BYA DANG MI 'AM CI'I GZUGS BRNYAN BYA BAR SNGAGS RIM
NAS BSHAD DO, ,DE YANG WA RAndA SNAM BU NI SDOD MI NYAN PAR
SNANG BA DE LA 'DEGS BYED 'DI BYAS NA LEGS SAm

SNYAM, GLANG RGYAB KYI STENG GI NANG NGOS SU BLA RE RNAM PAR
BKRA BA SRID CHA PHRAN DRUG PA DANG DRA BA DRA PHYED MDZES PAR
BYAS PA, GSER SNAM LA BTAGS PA'I GOS KHA DOG SNA TSOGS SPEL MAR
'PHYANG BA SOGS SO, ,RTA BABS KYI G-YAS G-YON DU RDO RJE'I LTE
BA DRUG PA LA GSER GYI BUM PA NAS 'THON PA'I DPAG

BSAM GYI SHING LA LHA RDZAS KYI RIN PO CHE'I 'PHRENG BA DANG GOS
'PHYANG BA'I YAL GA DRUG PA CAN GYI DBUS MA LA KHYIM BDAG DMAR
PO MDZOD LDAN KHA NANG DU PHYOGS PA, DE'I MDUN NAS BRTZAMS TE
MTHA' SKOR DU YAL GA DRUG LA 'KHOR LO SER PO RTZIBS BRGYAD PA,
NOR BU SER PO RTZIBS DRUG PA'AM SNGON

PO RTZIBS BRGYAD PA, BUD MED SNGON PO, RTA MCHOG LJANG KHU,
GLANG CHEN DKAR PO, DMAG DPON NAG PO RAL GRI CAN RNAMS SO, ,DE
DAG GI STENG GI NAM MKHAR RANG PHYOGS KYI DE BZHIN GSHEGS PA'I
MDOG CAN GYI GRUB CHEN RE, DE DAG GI NAM MKHA'I SPRIN GSEB NAS
LHA'I BU KHA DOG SNA TSOGS

PAS ME TOG BZUNG STE CHAR 'BEB PA'O, ,^RDOR RA ME RI DANG BCAS
PA'I PHYI ROL DU DUR KHROD RNAMS KYIS BSKOR BA'I BUR KHROD
BRGYAD NI, SHAR DU GTUM DRAG ,LHOR KENG RUS CAN, NUB TU RDO RJE
'BAR BA, BYANG DU TSANG TSING KHRIGS PA, BYANG SHAR DU HA HA
RGOD PA, SHAR LHOR BKRA SHIS MCHOG GAM

@022A *, ,TSAL, LHO NUB DU MUN PA DRAG PO, NUB BYANG DU KI LI KI
LI'I SKRA SGROGS PA RNAMS SO, ,DE NA GNAS PA'I SHING BRGYAD NI,
SHAR DU N'A GA GE SAR, LHOR KAdKE LA, NUB TU TZUN TA, BYANG DU AA
SHVAT'VA, BYANG SHAR DU NE GRO DHA, SHAR LHOR KA RANYDZA, LHO
NUB TU PA tA BRGA, NUB BYANG DU BRTHI RNAMS SO, ,

SHING DE DAG GI RTZA BAR RIM BZHIN SHAR DU BRGYA BYIN DKAR PO,
LHOR GSHIN RJE SNGON PO, NUB TU CHU LHA DKAR PO, BYANG DU GNOD
SBYIN SER PO, BYANG SHAR DU DBANG PHYUG DKAR PO, SHAR LHOR ME
LHA DMAR PO, LHO NUB TU SRIN PO SNGON PO, NUB BYANG DU RLUNG LHA
DU BA'I MDOG CAN RNAMS RANG RANG GI BZHON PA LA ZHON TE

ZHAL GCIG PHYAG BZHI PA DANG PO GNYIS THUGS KAR THAL MO SBYAR
NAS G-YAS 'OG MA RNAMS KYIS RIM PA BZHIN RDO RJE DBYUG PA SPRUL
NOR BU SKYUGS PA'I NE'U LE RTZE GSUM BGRANG 'PHRENG RAL GRI BA
DAN BSNAMS PA DANG, G-YON THAMS CAD THOD KHRAG THUGS KAR BZUNG
NAS RANG GI YUM LA 'KHYUD

PA'O, ,SHING DE DAG GI RTZE MOR GNAS PA'I PHYOGS SKYONG RNAMS
KYI BZHON PA'I GDONG BRNYAN GYI ZHING SKYONG BRGYAD NI, SHAR DU
GLANG PO'I GDONG CAN DKAR PO, LHOR MA HE'I GDONG CAN SNGON PO,
,NUB TU SPRUL GDONG CAN DKAR PO, ,BYANG DU MI GDONG CAN SER PO,
,BYANG SHAR DU GLANG GDONG CAN DKAR PO, ,

SHAR LHOR RA SKYES GDONG CAN DMAR PO, ,LHO NUB TU RO LANGS GDONG
CAN SNGON PO, ,NUB BYANG DU SHA BA'I GDONG CAN DUD KHA STE, DE
THAMS CAD KYANG DRAG CING GTUM LA RDZU 'PHRUL CHE BA, ZHAL GCIG
PHYAG GNYIS PA SHING GSEB NAS LUS PHYED PHYIR 'THON PA, G-YAS THOD
PA KHRAG GI GANG PA

'DZIN CING, GA-YON THAMS CAD GTOR MA BZUNG NAS BREL BA'I TSUL DU
GNAS PA'O, ,SHING DE DAG GI MDUN NGOS SU CHU BRGYAD DANG, DE DAG
LA GNAS PA'I KLU BRGYAD NI, SHAR GYI CHUR NOR RGYAS DKAR PO,
,LHOR PADMA DKAR PO, ,NUB TU KA KO tA SNGON PO, ,BYANG DU 'JOG
PO DMAR PO, ,BYANG SHAR

@022B DU PADMA CHEN PO DKAR PO, ,SHAR LHOR DUNG SKYONG SER PO,
,LHO NUB TU RIGS LDAN DKAR PO, ,NUB BYANG DU MTHA' YAS SNGON PO,
,DE THAMS CAD KYANG ZHAL GCIG PHYAG GNYIS PA STOD LHA'I LUS
DANG SMAD SPRUL MJUG CAN, DBU LA SPRUL MGO'I GDENGS GA BDUN DANG
LDAN PA PHYAG THAL MO SBYAR NAS GTZO BO LA 'DUD PA'O,

KLU DE DAG GI NAM MKHAR SPRIN BRGYAD NI, SHAR DU SGROGS PA, LHOR
G-YO PA, NUB TU DRAG PO, ,BYANG DU CHER SGROGS PA, BYANG SHAR
DU BRTAN PA, SHAR LHOR GANG BA, LHO NUB TU 'BEBS PA, NUB BYANG
DU GTUM PA STE THAMS CAD KYANG GLOG 'PHRENG 'KHYUG CING 'BRUG
SGRA SGROGS PA, SER BA DANG CHAR 'BEBS

BA'O, ,DUR KHROD DER GNAS PA'I RI BRGYAD NI, SHAR DU RIN PO
CHE'I LHUN PO, ,LHOR MA LA YA SER PO, ,NUB TU KE LA SHAR DKAR
PO, ,BYANG DU MANDA RA LJANG KHU, BYANG SHAR DU DBANG CHEN NAG
PO, ,SHAR LHOR SPOS DANG LDAN SER PO, ,LHO NUB TU GANGS CAN DKAR
PO, ,NUB BYANG DU DPAL RI SNGON PO'O, ,

RI DE DAG LA GNAS PA'I MCHOD RTEN BRGYAD NI, SHAR DU RDO RJE
DKAR PO, ,LHOR RDO RJE NAG PO, ,NUB TU RDO RJE CHAGS PA DKAR PO,
,BYANG DU RDO RJE 'DUS BYAS SER PO, ,BYANG SHAR DU RDO RJE THUGS
DKAR PO, ,SHAR LHOR SKU RDO RJE DMAR PO, ,LHO NUB TU RIN PO CHE'I
RDO RJE NAG PO, ,NUB BYANG DU CHOS RDO RJE LJANG KHU'O

ZHES PA BZHIN NAM, YANG NA BRGYAD PO BYANG CHUB MCHOD RTEN GYI
RNAM PA CAN NO, ,GZHAN YANG, KENG RUS DANG, GSAL SHING GIS PHUG
PA'I RO DANG, SHING LA DPYANGS PA SOGS MNGON RTOGS BZHIN NO,
,SNGAR BSHAD PA DE DAG GI MTSON DON RAGS PA NI, DE YANG GZHAL
YAS

KHANG RNAM SNANG LAS BSKYED PA NI, GZHAL YAS KHANG GZUGS PHUNG
RNAM PAR DAG PA RNAM SNANG GI NGO BOR MOS PA DE MTSON, GZHAL YAS
KHANG GRU BZHI BAS NI, SANGS RGYAS DANG SEMS CAN GYI DE KHO NA
NYID MI MNYAM PA MED PA DANG, SGO BZHIS NI RIM PA BZHIN DU, DRAN
PA NYE BAR GZHAG

@023A *, ,PA BZHI, YANG DAG PA SPONG BA BZHI, RDZU 'PHRUL GYI
RKANG PA BZHI, DBANG PO LNGA RNAM PAR DAG PA MTSON, RTA BABS
KYIS BSAM GTAN BZHI, MCHOD PA'I LHA MOS TING NGE 'DZIN BZHI, RIN
PO CHE'I RGYAN SOGS KYIS NI GDUL BYA'I RE BA SKONG BA, DRIL CHUNG
GI SGRAS GDUL BYA LA

CHOS STON PA, NANG GI RDO RJE'I 'PHRENG BA ZLUm POS CHOS KYI
'KHOR LO BSKOR BA SOGS DANG, DUR KHROD KYIS BDAG MED PA DANG,
KENG RUS SOGS KYIS MI RTAG PA DANG 'KHOR BA'I NYES DMIGS MTSON,
CHU RNAMS KYIS BYANG CHUB KYI SEMS, KLU RNAMS KYIS PHAR PHYIN
SHING RNAMS KYIS RTZA

MES GTUM MO, ,SPRIN GYIS BYANG SEMS DKAR PO, ,MCHOD RTEN RNAMS
KYIS SKU GSUM GYI GO 'PHANG, GRUB THOB KYIS DE MNGON DU BYED
PA'I GANG ZAG MTSON PA SOGS YIN NO, ,GNYIS PA BAR DO LONGS SKUR
'KHYER BA'I LAM KHYER RGYU RDO RJE 'DZIN PA BSKYED PA LA GNYIS,

GDAN BSKYED PA DANG, DNGOS SO, ,DANG PO NI, RE MIG GRU BZHI PA'I
DBUS SU YAM SNGON PO ZHIG THOL GYIS BYUNG BA 'OD DU MER GYIS ZHU
NAS, RLUNG GI DKYIL 'KHOR KHA DOG NAG LA CUNG ZAD DMAR BA'I
MDANGS CAN DBYIBS ZLUM PO DRAG TU G-YO BZHIN PA ZHIG TU GYUR,
RLUNG DKYIL DE'I

STENG DANG, NANG GI SHAR MA GTOGS PA'I PHYOGS GZHAN GSUM DANG,
SGO BZHI'I NANG DU SNA TSOGS PADMA DANG, DE'I STENG DU NYI MA'I
GDAN BCAS ZUNG RE RE, NANG GI SHAR GYI RE MIG GI NANG DANG RE
MIG GI PHYI NANG GI GRVA BZHIR SNA TSOGS PADMA DANG ZLA BA'I
GDAN ZUNG 'BREL RE RE

BSAM MO, ,'DIR RLUNG DKYIL DE KHA DOG NAG PAS NI MNGON SPYOD KYI
LAS SGRUB PA MTSON ZHING, ZUNG ZAD DMAR BAS GTUM MO 'ANG MTSON
NO, ,GNYIS PA NI, 'PHEN PA SNGON DU BTANG NAS, GDAN DBUS MA NYI
DKYIL GYI STENG DU DBYANGS KYI AA GNYIS KYI DANG PO AA THUNG SER

@023B PO ZHIG BYUNG DE YONGS SU GYUR PA LAS ZLA BA'I DKYIL 'KHOR
NYA GANG BA, STENG NGOS SU 'OD ZER DKAR PO 'PHRO BA ZHIG LA NGA
RGYAL GZHAG ,DE'I STENG DU CHU LAS CHU BUR RDOL BA LTAR BYUNG
BA'I DH'I: YIG SER PO SGRA LDAN 'OD ZER 'BAR BA LA SEMS BZUNG,
DH'I YONGS SU GYUR PA LAS GSER GYI RDO RJE PHYED PA'I YU

GCAN GYI RAL GRI SNGON PO SO GNYIS MA'I RNAM PA CAN GYI YU BA'I
LTE BA 'AM, RAL GRI'I RTZA BA'I DBUS SU DH'I: SER PO MTSAN PA,
DE LAS 'OD ZER 'PHROS, GSHEGS PA LNGA, GSHEGS MA LNGA, SEMS DPA'
BCU DRUG ,SEMS MA BZHI, KHRO BO BCU SOGS KYI NGO BOR GYUR PA
THAMS CAD

'JAM DPAL RIGS LNGA'I RNAM PA CAN, SHAR DANG SHAR LHO PA, LHO
DANG LTO NUB PA, NUB DANG NUB BYANG BA, BYANG DANG BYANG SHAR BA
STENG PHYOGS PA RNAMS RIM PA BZHIN DU, SKU MDOG NI SNGO SER DMAR
LJANG DKAR PA STE PHYAG G-YAS RIM PA BZHIN DU, RDO RJE RIN PO
CHE PADMA RAL GRI 'KHOR

LO DANG, G-YON THAMS CAD NA PO TI 'DZIN PA'I RNAM PAR SPYAN
DRANGS RAL GRI LA THIM PAS, DE YONGS SU GYUR PA LAS RANG NYID
RGYU RDO RJE 'DZIN PA 'JAM DPAL GZHON NUR GYUR PA SKU MDOG SER
PO GZHON NU BCU DRUG LON PA'I NA TSOD CAN, G-YAS RAL GRI 'PHYAR
ZHING, G-YON SDIGS

MDZUB DANG BCAS PAS GLEGS BAM THUGS KAR 'DZIN PA RGYAN THAMS CAD
KYIS BRGYAN CING MTSAN DPE GSAL RDZOGS KYIS SPRAS PA SHIN TU
PHRA BA'I RLUNG SEMS KYI RANG BZHIN CAN 'JA' TSON LTAR DANGS
SHING GSAL BA ZHIG LA NGA RGYAL 'JOG GO ,DE LTAR BAR DO

LONGS SKUR 'KHYER BA'I RNAL 'BYOR 'DI NI, GZHI DANG RNAM PA
MTHUN TSUL YOD DE, GZHI LA 'DZAM BU'I GLING GI MI MNGAL SKYES
KHAMS DRUG LDAN ZHIG GIS 'CHI BA 'OD GSAL MNGON DU BYAS NAS, 'OD
GSAL DE LAS LANGS PA DANG DUS MNYAM DU 'OD GSAL DE'I GZHON

@024A *, ,PAR GYUR PA'I RLUNG 'OD ZER LNGA PAS NYER LEN DANG
SEMS KYIS LHAN CIG BYED RKYEN BYAS TE, DNGOS GNAS LA RLUNG SEMS
TZAM PAS DBANG PO KUN TSANG BA'I BAR DO'I LUS 'GRUB PA DANG RNAM
PA MTHUN PAR RLUNG SEMS TZAM LAS GRUB PA'I RGYU RDO RJE 'DZIN PA
MOS PAS

BSKYED PA YIN PA'I PHYIR, RNAL 'BYOR 'DI LA BAR DO LONGS SKUR
'KHYER BA'I RNAL 'BYOR ZHES BRJOD PA'I RGYU MTSAN YOD DE, DE
GZHI LA 'DZAM BU'I GLING PA'I MI MNGAL SKYES ZHIG GIS 'CHI BA
'OD GSAL MNGON DU BYAS PA'I MTHAR BAR DO'I LUS 'GRUB PA DANG
CHOS MTHUN PAS SGRUB

PA PO RANG NYID LA 'BYUNG 'GYUR GYI BAR DO SBYONG PAR BYED,
RDZOGS RIM GYI SKABS SU DPE DON GYI 'OD GSAL GNYIS LAS SGYU MA'I
SKU GNYIS 'GRUB PA DANG RNAM PA MTHUN ZHING, DE'I DGE RTZA SMIN
BYED DU 'GYUR PA DANG, 'BRAS DUS KYI LONGS SKU DNGOS DANG RNAM
PA MTHUN ZHING, DE DA

LTA NAS LAM BYED KYI TSUL DU BSGOMS PAS SKU DE 'GRUB PA'I NUS PA
KHYAD PAR CAN 'JOG PA'I PHYIR RO, ,RGYU RDOR 'DZIN BSKYED PA 'DI
SPYANG GZHI PAR DO DANG CHOS MTHUN PA YANG YIN TE, RA MIG GI DBUS
KYI RLUNG DE, 'CHI BA 'OD GSAL GYI BZHON PA'I RLUNG DANG, AA YIG
LA

BYUNG BA'I ZLA BA'I DKYIL 'KHOR DE 'CHI BA 'OD GSAL GYI SEMS
DANG, DH'I: YIG SER PO BAR DO'I NGAG DANG, RAL GRI DE NI BAR
DO'I YID DANG, DE LAS 'OD ZER 'PHROS TE BDE BAR GSHEGS PA SOGS
SPYAN DRANGS PA SOGS BAR DO'I BYA BA DANG, DE RNAMS LAS 'JAM

DPAL DU GYUR PA NI BAR DO'I LUS NGAG YID GSUM GCIG CAR DU GRUB
PA DANG CHOS MTHUN PA'I PHYIR RO, ,DE BSKYED PA NI, SBYONG BYED
LAM GYI SKABS DANG CHOS MTHUN TE, RE MIG GI DBUS KYI RLUNG DE
SGYU LUS GNYIS KYI SGRUB GZHIR GYUR PA'I 'OD GSAL GNYIS KYI
BZHON

@024B PA'I RLUNG DANG, AA LAS BYUNG BA'I ZLA BA DE 'OD GSAL
GNYIS KYI SEMS DANG, ZLA BA'I DBUS KYI DH'I: NI DAG MA DAG GI
SGYU MA'I SKU GNYIS KYI GSUNG DANG, RAL GRI DH'I: SA MTSAN PA NI
SKU DE GNYIS KYI THUGS DANG, DE LAS 'OD ZER 'PHROS BDE BAR
GSHEGS PA THAMS CAD

SPYAN DRANGS PA NI SKU DE GNYIS KYI MDZAD PA DANG, DE GNYIS LAS
'JAM DPAL DU GYUR PA NI 'OD GSAL GNYIS LAS SKU DE GNYIS 'GRUB PA
DANG RNAM PA MTHUN ZHING DE LTA BU'I RTOGS PA SKYE BA'I DGE
RTZA SMIN BYED DU 'GYUR BA'I PHYIR RO, ,DE BSKYED PA NI, 'BRAS
BU'I GNAS SKABS DANG CHOS MTHUN

TE, RE MIG GI RLUNG DE MI SLOB PA'I ZUNG 'JUG GI DNGOS RGYUR
GYUR PA'I RLUNG DANG, AA YIG LAS BYUNG BA'I ZLA BA DE ZUNG 'JUG
GI SKU DE'I DNGOS RGYU DON GYI 'OD GSAL DANG, ZLA BA'I DH'I: NI
LONGS SKU'I NGAG DANG, RAL GRI NI LONGS SKU'I THUGS DANG, DE LAS
'OD ZER 'PHROS PA SOGS NI LONGS SKU'I MDZAD

PA DANG, DE RNAMS LAS 'JAM DPAL DU BSKYED PA NI LONGS SKU DNGOS
DANG RNAM PA MTHUN ZHING, DE LTA BU DA LTA NAS 'BRAS BU LAM BYED
KYI TSUL DU BSGOMS PAS, MTHAR RGYAL BA'I LONGS SKU 'GRUB PA'I
NUS PA KHYAD PAR CAN 'JOG PA YIN PA'I PHYIR, 'JAM DPAL GYI THUGS
KA'I NYI MA NI, SBYANG

GZHI DANG CHOS MTHUN SBYOR TSUL MED KYANG MTSON DON YOD DE, LAM
DUS DANG 'BRAS 'DUS KYI 'OD GSAL GNYIS MTSON PA YIN PA'I PHYIR
RO, ,GSUM PA SKYE BA SPRUL SKUR 'KHYER BA'I RNAL 'BYOR LA GNYIS,
'BRAS BU RDO RJE 'DZIN PA MNGON BYANG LNGA DANG MTHUN PAR BSKYED
TSUL, ,DE NYIS SKYE

PA SPRUL SKUR 'KHYER BA'I RNAL 'BYOR DU BSTAN PA'O, ,DANG PO NI,
SNGAR BSTAN PA'I SKU PHRA BA DE THA MAL BA'I MIG GI SPYOD YUL
MA YIN PAS, DE DE DAG GI YUL DU 'GYUR BAR BYA'O SNYAM PA'I 'PHEN
PA BTANG NAS, 'JAM DPAL GYI THUGS KAR AA YIG LAS NYI MA'I DKYIL
'KHOR ZHIG BYUNG

@025A *, ,BAR BSAM, DE'I NGANG NAS SEMS CAN ZHI BAS GDUL BAR
BYA'O SNYAM NAS, NYI MA'I DKYIL 'KHOR DE LAS 'OD ZER 'PHROS SEMS
CAN THAMS CAD KYI SDIG SGRIB SBYANG BA SOGS KYI SGO NAS DE RNAMS
KYI DON BYAS, PHYOGS BCU'I SANGS RGYAS BYANG SEMS THAMS CAD 'JAM
DPAL

RIGS LNGA'I RNAM PAR SPYAN DRANGS, DE RNAMS 'JAM DPAL DANG BCAS
PA NYI MA LA ZHUGS PAS NYI MA'I DKYIL 'KHOR DE YANG 'OD ZER GYIS
DPAG TSAD STONG PHRAG BRGYAR KHYAB PAR BYED PA'I NYI MA'I DKYIL
'KHOR CHEN POR GYUR PAR BSAMS NGA RGYAL 'JOG, DE'I DBUS SU H'Um
YIG

MTHING GA BZOD PAR DKA' BA'I 'OD ZER CAN ZHIG BSAMS TE, DE'I
NGANG NAS ZHI BAS 'DUL MI NUS PA'I GDUG PA CAN CHUNG TU 'DUL BAR
BYA'O SNYAM NAS H'Um YIG LAS YIG 'BRU TZAM MA YIN PAR H'Um ZHES
PA'I SGRA 'BRUG STONG LTAR LDIR BA PHYOGS BCUR SPROS PAS 'DUG PA
CAN

DE RNAMS BTUL, SEMS CAN THAMS CAD KYI DON BYAS NAS H'Um YIG LA
THIM PAR BSAM, H'Um YIG DE LAS KHRO BO'I RDO RJE KHA DOG NAG PO
'JIGS SU RUNG BA, PHYOGS RVA RNAMS SHIN TU GDENGS PA, LTE BA'I
SGO NGA'I DBUS SU H'Um YIG GIS MTSAN PA ZHIG LA SEMS 'JOG

DE'I NGANG NAS GDUG PA CAN 'BRING PO RNAMS 'DUL BA'I SGO NAS
SEMS CAN GYI DON BYA'O SNYAM NAS, RDO RJE DE LAS RDO RJE PHRA
MO'I TSOGS SPRO ZHING RDO RJE PHRA MO DE RNAMS LAS DANG DE SPRO
BA DANG DUS MNYAM DU SANGS RGYAS SOGS BZHI DANG, RDO RJE 'JIGS
BYED YUM BCAS DANG YUM

MED DPAG TU MED PA SPROS, GDUG PA CAN RNAMS BTUL, ,SPRUL PA NAM
MKHA'I KHAMS THAMS CAD, DPER NA, TIM GYI GANG BU LTAR PHAN TSUN
GCIG LA GCIG CAR BA'I TSUL GYIS BAR 'TSAMS MED PAR GANG BA
RNAMS, RANG RANG GI GDAN NYI MA LA GNAS

@025B BA'I 'OD ZER DANG, YAB YUM SNYOMS PA BZHUGS PA'I BYANG
CHUB KYI SEMS SOGS KYIS SEMS CAN THAMS CAD LA DBANG BSKUR, SGRIB
BA SBYONG BA'I SGOMS SMIN PAR BYAS TE, RDO RJE 'JIGS BYED KYI GO
'PHANG LA BKOD, DE DAG SNGAR SPROS PA RNAMS DANG LHAN CIG TU
'DUS NAS, RTZA BA'I RDO RJE H'Um DANG BCAS

PA LA THIM PAR BSAM STE NGA RGYAL 'JOG ,DE'I NGANG NAS SLAR YANG
GDUG PA CAN CHEN PO 'DUL BA'I SGO NAS SEMS CAN GYI DON BYA 'O
SNYAM DU 'PHEN PA BTANG STE, DE LAS KHA CHAD 'GYUR LTAR GYI
'BRAS BU RDO RJE 'DZIN PA YAB YUM GYI SKUR LDANG BA BYA'O,, `
,,GNYIS PA NI, 'BRAS

BU RDO RJE 'DZIN PA BSKYED PA 'DI LA SKYE BA SPRUL SKUR 'KHYER
BA'I RNAL 'BYOR ZHES BYA STE, SBYANG GZHI DANG SBYAR TSE, PHA
MA'I KHU KHRAG GI DBUS SU BAR DO'I RNAM SHES ZHUGS PA DANG CHOS
MTHUN ZHING, SGRUB PA PO RANG NYID KYI MA DAG PA'I SKYE BA
SBYONG BAR BYED, RDZOGS RIM GYI SKABS SU SGYU MA'I

SKU GNYIS KYIS RAGS PA'I SPRUL SKU 'DZIN PA DANG CHOS MTHUN
ZHING DE LTAR 'GRUB PA'I DGE RTZA SMIN BYED DU 'GYUR, 'BRAS DUS
KYI LONGS SKU DNGOS KYIS 'DOD KHAMS SU RAGS PA'I SPRUL SKU STON
PA DANG RNAM PA MTHUN ZHING DE DE LTA BU DA LTA NAS LAM BYED KYI
TSUL GYIS BSGOMS PAS SPRUL

SKU DNGOS GNAS PA 'GRUB PA'I NUS PA KHYAD PAR CAN 'JOG PA'I
PHYIR RO, ,'DI BSKYED PA NI, SBYANG GZHI SKYE BA DANG CHOS MTHUN
PA YIN TE, SNGAR GYI ZLA BA'I DKYIL 'KHOR DE PHA LAS THOB PA'I
BYANG SEMS DKAR PO DANG CHOS MTHUN, 'JAM DPAL GYI THUGS KA'I NYI
MA DE MA LAS THOB PA'I KHAMS

DMAR PO DANG CHOS MTHUN, 'JAM DPAL DANG BCAS PA NYI MA LA ZHUGS
PA NI KHU KHRAG GI DBUS SU RNAM SHES ZHUGS PA DANG CHOS MTHUN,
,'OD ZER GYIS DPAG TSAD STONG PHRAG BRGYAR KHYAB PA'I NYI MA'I
DKYIL 'KHOR DU GYUR PA NI KHU KHRAG RNAM SHES GSUM 'DRES PA GSUM
DANG CHOS MTHUN

@026A *, ,H'Um YIG DE MNGAL GYI GNAS SKABS SU NGAG SMRA BA'I NUS
PA BYED PA LCE RKAN GRUB PA DANG CHOS MTHUN, KHRO BO RDO RJE NI
MNGAL GYI YID DANG CHOS MTHUN, DE LAS RDO RJE PHRA MO SPROS PA
NAS RDO RJE LA THIM PA'I BAR NI, MNGAL GYI SKABS SU SANGS RGYAS
KYI SGRAS BSTAN PA'I PHUNG PO LNGA

DANG, SEMS DPA'I SGRAS BSTAN PA'I DBANG PO LNGA, SEMS MA'I SGRAS
BSTAN PA'I SKYE MCHED, KHRO BO'I SGRAS BSTAN PA'I YAN LAG RNAMS
'PHEL BA DANG CHOS MTHUN, ZLA BA DANG DE'I STENG GI NYI MA RDO
RJE H'Um DANG BCAS PA LAS 'BRAS BU RDO RJE 'JIGS BYED DU GYUR PA
NI MNGAL GYI LUS PHYI ROL TU

BTZAS PA DANG CHOS MTHUN DU YOD PA'I PHYIR RO, ,SBYONG BYED LAM
GYI SKABS DANG YANG CHOS MTHUN TE, 'JAM DPAL DANG BCAS PA NYI MA
LA ZHUGS PA NI DAG MA DAG GI SGYU MA'I SKU GNYIS RANG GI SNGAR
GYI PHUNG PO RAGS PA LA ZHUGS NAS LAM DUS KYI SPRUL SKU 'DZIN PA
DANG RNAM PA MTHUN

H'Um NI LAM DUS KYI SPRUL SKU DE'I GSUNG DANG, RDO RJE NI DE'I
THUGS DANG RNAM PA MTHUN, DE LAS RDO RJE PHRA MO SPRO BA NAS RDO
RJE LA THIM PA'I BAR NI SPRUL SKU DE'I MDZAD PA DANG RNAM PA
MTHUN, DE RNAMS LAS 'BRAS BU RDO RJE 'DZIN PAR GYUR PA NI SPRUL
SKU DE'I SKU DANG RNAM PA MTHUN ZHING, DE LTA BU

'GRUB PA'I DGE RTZA SMIN BYED KHYAD PAR CAN DU 'GYUR BA YIN PA'I
PHYIR RO, ,SBYANGS PA 'BRAS BU'I GNAS SKABS DANG YANG CHOS MTHUN
TE, 'JAM DPAL DANG BCAS PA NYI MA LA ZHUGS PA NI LONGS SKU DNGOS
KYIS RAGS PA'I SPRUL SKU STON PA DANG CHOS MTHUN, H'Um DANG RDO
RJE NI RIM BZHIN

RAGS PA'I SPRUL SKU'I GSUNG THUGS DANG CHOS MTHUN, RDO RJE PHRA
MO SPRO BA NAS THIM PA'I BAR NI SPRUL SKU DE'I MDZAD PA DANG
CHOS MTHUN, DE RNAMS LAS 'BRAS BU RDO RJE 'DZIN PAR GYUR PA NI,
RAGS PA'I SPRUL SKU DNGOS DANG CHOS MTHUN ZHING, DE DA LTA NAS
'BRAS BU LAM BYED KYI

@026B TSUL DU BSGOMS PAS SPRUL SKU DNGOS GNAS PA 'GRUB PA'I NUS
PA KHYAD PAR CAN 'JOG PA'I PHYIR RO, ,MNGON BYANG LNGA'I SGO NAS
BYANG CHUB PA DANG CHOS MTHUN TE, AA YIG LAS BYUNG BA'I ZLA BA
DE, ME LONG YE SHES KYI NGO BO ZLA BA LA BYANG CHUB PA DANG,
DH'I: BSKYED PA NAS NYI MA'I DKYIL 'KHOR CHEN POR GYUR PA'I

BAR NI MNYAM NYID YE SHES KYI NGO BO NYI MA LAS BYANG CHUB PA
DANG, H'Um YIG MTHING GA NAS H'Um LA ZHUGS PA'I BAR NI SOR RTOGS
YE SHES KYI NGO BO GSUNG SA BON LAS BYANG CHUB PA DANG, KHRO
BO'I RDO RJE BSKYED PA NAS RDO RJE LA THIM PA'I BAR NI BYA GRUB
YE SHES KYI NGO BO THUGS PHYAG MTSAN LAS BYANG CHUB PA DANG, ZLA

NYI RDO RJE H'Um DANG BCAS PA LAS 'BRAS BU RDO RJE 'DZIN PAR
GYUR PA NI CHOS DBYINGS YE SHES KYI NGO BO SKU YONGS RDZOGS LAS
BYANG CHUB PA YIN PA'I PHYIR RO, ,TSOGS ZHING NAS 'DI'I BAR GYI
LAM LNGAR 'JOG TSUL YOD DE, 'GRO BA BZANG POR SKYE 'GYUR LTA
LAS BSAGS NAS MTHAR 'CHI BA'I SNGA ROL GYI SMIG

RGYU'I BAR NI GZHI DUS KYI TSOGS LAM, SMIG RGYU NAS MNGAL DU
'JUG DUS KYI 'CHI BA 'OD GSAL TSUN CHAD NI GZHI DUS KYI SBYOR
LAM, DE GNYIS GZHI DUS KYI MOS SPYOD KYI SA DANG SA BCU'I DANG
PO, MNGAL DU NYING MTSAMS SBYAR MA THAG PA'I LUGS LDOG GI NYER
THOB NAS MNGAL GYI SEMS CAN MGO

MJUG MA BSGYUR GYI BAR ZLA BA BCU'I SKABS NI, RIM BZHIN GZHI DUS
KYI SA GNYIS PA RAB TU DGA' BA NAS GZHI DUS KYI SA BCU GCIG PA
CHOS KYI SPRIN, PHYI ROL TU BTZAS MA THAG PA NI GZHI DUS KYI MI
SLOB LAM KUN TU 'OD YIN LA, DE YANG PHAR PHYIN THEG PAS SA BCU
GCIG PA KUN TU 'OD

YIN PAR 'DOD KYANG, 'DIR NI, MOS SPYOD KYI SA NI SA BCU PA'I
DANG POR BYAS NAS, SA BCU PA LA BCU PA TZAM DANG, KHYAD PAR GYI
LAM DANG, BAR CHAD MED PA'I LAM GSUM DU PHYE BA'I STENG DU KUN
TU 'OD BSNAN PAS SA BCU BZHIR BYED KYANG DON LA MI 'GAL LO, ,DE
DAG SBYONG BYED BSKYED RIM

@027A *, ,DANG SBYAR NA, TSOGS ZHING NAS SDUD RIM MA BYAS KYI
BAR LAM DUS KYI TSOGS LAM, SDUD RIM BYED PA'I 'OD ZER SPRO
BSDU'I SKABS SNGAGS GNYIS KYI DON BSGOMS PA NAS, 'JAM DPAL GYI
THUGS KAR NYI MA'I DKYIL 'KHOR BSKYED PA'I BAR SBYOR LAM, NYI MA
DE LAS 'OD 'PHROS PA NAS, 'JAM

DPAL NYI MA'I DKYIL 'KHOR LA ZHUGS PA'I BAR NI MTHONG LAM, NYI
MA'I STENG GI H'Um NAS RDO RJE'I LTE BA LA H'Um GIS MTSAN PA'I
BAR NI SGOM LAM SA BCU GCIG ,RDO RJE DE LAS 'OD 'PHROS PA NAS
TSUR MA BSDUS PA'I BAR NI SA BCU GNYIS PA KHYAD PAR GYI LAM DANG
'OD ZER RNAMS TSUR 'DUS TE RDO RJE LA THIM PA

NAS RDO RJE 'JIGS BYED DU MA GYUR PA'I BAR NI BCU GSUM PA BAR
CHAD MED PA'I LAM DANG, DER GYUR PA NI 'DIR SA BCU BZHI PA KUN
TU 'OD RDO RJE'I SA STE MI SLOB LAM MO, ,BSDU NA, SBYANG GZHI'I
SKYE BA LEN PO DE NYID, BSOD NAMS KYI LAS KYIS 'PHANGS PA LTAR
PHUNG PO SNGA MA DOR NAS

BAR DOR SKYES TE, DE NAS 'DZAM BU'I GLING GI DBUS SU MIR SKYE BA
BZHIN DU, TSOGS ZHING LA BRTEN NAS BSOD NAMS KYI TSOGS BSAGS,
'CHI RIM LTA BU'I SNGAGS GNYIS KYI DON BSGOMS NAS, RGYU RDO RJE
'DZIN PAR BSKYED, DE LAS 'BRAS BU RDO RJE 'DZIN PA NI GZHAL YAS
KHANG GI DBUS SU

BSKYED PA'I TSUL TE RGYAS PAR GONG DU BRJOD ZIN TO, ,'DI YAN
CHAD YUM BCAS TZAM NI DANG PO SBYOR BA'O, ,'BRAS BU RDO RJE
'DZIN PA GSAL 'DEBS TSUL NI, MNGON RTOGS KYI SKABS BZHIN TE, DE
YANG DON GYI GTZO BO RNAMS BSDU NA, RANG NYID 'BRAS BU RDO RJE
'DZIN PA DPAL RDO RJE

'JIGS BYED SHIN TU KHROS PA SKU MDOG MTHING NAG ,DBUS KYI RTZA
ZHAL DANG, G-YAS G-YON GYI RVA RTZA'I ZHAL GSUM GSUM STE BDUN
PO SNYAN TSUN GYI DBU THOD DANG MGRIN PA GCIG PA LA SNYAN PHAN
CHAD 'BUR MO BDUN DOD KYI TSUL LTA BU LA BZHUGS ? ZHAL DANG
'KHOR ZHAL 'DOD TSUL MI 'DRA

@027B BA YOD KYANG 'DIR ZHAL 'KHOR TSUL NI, RTZA ZHAL NAG PO MA
HE'I GDONGS CAN, DE'I STENG DU SRIN ZHAL DMAR PO ZHAL NAS KHRAG
'DZAG PA, DE'I STENG DU 'JAM DPAL GYI ZHAL SER PO YID TZAM KHROS
PA, RVA'I RTZA BA'I G-YAS KYI ZHAL GSUM GYI DBUS MA SNGON PO,
,DE'I G-YAS ZHAL LTAG PA'I

PHYOGS SU GNAS PA DMAR PO, ,G-YON ZHAL RTZA ZHAL PHYOGS SU GNAS
PA SER PO RVA RTZA'I G-YON ZHAL GSUM GYI DBUS MA DKAR PO,
,G-YAS ZHAL DUD KHA RTZA ZHAL PHYOGS SU YOD PA G-YON ZHAL NAG
PO LTAG PA'I PHYOGS SU YOD PA STE, KHRO ZHAL BRGYAD KYI SPYI BOR
RUS PA'I 'KHOR

LO RTZIBS BRGYAD PA RE RE, MDUN GYI RTZIBS LNGA BA'I MU 'KHYUD
KYI STENG DU DRAG PO'I THOD SKAM LNGA LNGA, DE RNAMS KYI KHA NAS
RUS PA'I DRA BA DRA PHYED 'PHYANG BA SOGS DANG, SNYAN G-YAS
G-YON GYI SNER RUS PA'I 'KHOR LO LA RUS PA'I DRA PHYED SUM
BSHIBS 'PHYANG BA, 'DI MA HE'I, SNYAN LA MI BDE

BAS ZHIB CHA GYIS, MGUL PA'I THAD DU RUS PA'I 'KHOR LO RTZIBS
BCU DRUG PA, DPUNG MGO G-YAS G-YON DU 'KHOR LO RTZIBS BRGYAD
PA'I DRUG PA, RGYAB DU DE LTA BU, 'KHOR LO RNAMS KYI MTSAMS SU
RUS PA'I DRA BA LNGA BSHIBS SAM BDUN SKOR KHAR BTANG NAS SPREL
BA, 'KHOR LO RNAMS

LA RUS PA'I DRA PHYED SUM BSHIBS SU 'PHYANG BA, SNYING KHA'I
THAD KYI MDUN RGYAB DU 'KHOR LO RTZIBS BRGYAD PA RE DANG, RUS
PHRENG NYIS BSHIBS PHRAG GONG G-YAS NAS MCHAN KHUNG G-YON DANG
PHRAG GONG G-YON NAS MCHAN KHUNG G-YAS SU BTANG BA'I MDUN
RGYAB KYI 'KHOR LOR SBREL BA DANG

'KHOR LO DER RUS PA'I DRA PHYED SUM BSHIBS SU 'PHYANG BA NI NYI
GDAN LA MA SLEB TZAM MO, ,PHYAG ZHABS KYI MKHRIG MA'I MDUN DU
'KHOR LO RE, DE RNAMS KYI BAR RUS PA'I DRA BA NYIS BSHIBS KYIS
SNGAR BZHIN SBREL BA DANG, RUS PA'I DRA PHYE SUM BSHIBS KHA YAR
BLTA BA, DBUR DPUNG

@028A *, ,RGYAN DANG, GRU MO'I RGYAN DANG, ZHABS KYI PUS MO'I
RGYAN SOGS KYANG SHES PAR BYA, SPRUL GYI MCHOD PHYIR THOGS NI
G-YAS G-YON DU SE RAL KHAR BYAS PA'O, ,'JAM DPAL GYI ZHAL CUNG
ZAD KHROS SHING, DBU SKRA LHAS MAR BSLABS PA'I SNE MO NANG DU
BKUG

PA'I RTZE MOR NOR BU YU BA CAN GYIS RAL PA'I THOR COG GI SROG
SHING BYAS PA, RAL PA BSGYUR THAG LEN GNYIS DKRIS PA'I STENG GI
KHUGS DANG, G-YAS G-YON GYI KHUG PA GNYIS TE ZUR PHUD LNGA
LDAN CES GSUNG LA, YANG THOR TSUGS STENG NGOS SU KHUG PA GCIG
DANG ZUR

BZHIR KHUG PA RE RER YANG BSHAD PA LTA BU DANG, ME TOG GIS THOD
BRGYAN CING, RIN PO CHE'I DBU RGYAN SNYAN RGYAN DANG BCAS PA'O,
,PHYAG RGYA'I TSUL NI, DPUNG MGO G-YAS G-YON GYI SOG PA'I DKAR
YOL GYI KHA RE RE'I NANG DU G-YAS G-YON GYI PHYAG BCU BDUN BCU

BDUN GYI TSIG MGO RNAMS TSUD PA, DE YANG MDUN PHYAG BRGYAD DANG
RGYAB PHYAG BRGYAD RNAMS STENG 'OG TU BSGRIGS PA, RGYAB MDUN GYI
PHYAG RIM PA GNYIS SU BSGRIGS PA'I GYES MTSAMS NAS 'THON PA'I
PHYAG GNYIS KYIS GLANG LPAGS 'DZIN PA DANG, MDUN PHYAG BRGYAD

GNYIS KYI G-YAS DANG POS GRI GUG DANG, G-YON DANG YOS THOD PA
BZUNG NAS SUM GYI MCHAN 'OG NAS 'KHYUD PA, YUM RO LANGS MA SNGON
MO ZHAL GCIG PHYAG GNYIS KYIS GRI THOD BZUNG NAS SNGAR BZHIN YAB
LA 'KHYUD PA'O, ,PHYAG GI SOG PA'I DKAR YOL ZHES

BSHAD PA NI, YE SHES KYI SKU 'JA' TSON LTA BU LA DE KHO NA LTAR
YOD PA'I NGES PA MED MOD, 'ON KYANG DPE TZAM LA MI 'GAL LO,
,PHYAG MTSAN GZHAN GO SLA ZHING, BHI DHI PA LA NI, LCAGS KYI
MDUNG THUNG GI RNAM PA CAN GYI LCAGS DBYUG SNE PHRA BA'I RTZER
RMA BYA'I

@028B SGRO'I CHUN PO BYAS PA, GTUN SHING NI DKYIL PHRA LA SNE MO
SBOM PA, CHU GRA NI DPUNG MGO NAS CUNG ZAD 'ONG BA'I DPUNG MGO
RGYAS SHING SKED MAN PHRA BA, KA NA YA NI MDUNG LA ZHAGS PA
BTAGS PA, KHA tVAm KA NI BDE MCHOG GI PHYAG MTSAN LTA BU, 'KHOR
LO NI RAL GRI SO GNYIS MA'I RNAM PA CAN GYI GCOD

PA'I 'KHOR LO RDO RJE THO BA NI RVA NYI SHU PA YANG BSHAD CING,
YU BA'I RTZE DANG THO BA'I MGO LA RDO RJE RTZE LNGA PA PHYED PA
CAN NO, ,ME THAB NI GRU GSUM LA ME SGO RE YOD PA KHA LA ME
'BRAR BA'O, ,THOD TSAL NI MI MGO RLON PA'I YA THOD SKRA DANG BCAS
PA'O, ,SDIGS MDZUB NI, SDIGS MDZUB BYAS PA'I

LAG PA 'DZIN PA'O, ,'PHAN RTZE GSUM PA NI, MDUNG RTZE GSUM PA LA
BTAGS PA'I DAR LCE GSUM PA'I 'PHAN NO, ,RLUNG RAS NI ZUR GSUM
PA'I DAR KHRA'O, ,ZHABS KYI GYES TSUL YANG G-YAS G-YON GYI
ZHABS BRGYAD PO RE RE NAS MDUN RGYAB TU BSGRIGS PA'I 'OG GI SROG
CHAGS RNAMS NI

ZHABS DANG MGO STON PHYOGS MTHUN PAR RGYAB TU MNAN PA'O, ,SROG
CHAGS GZHAN NI SLA ZHING, BYA CHEN PO NI LUS NAG LA MGO DANG
MCHU DKAR BA'I 'OL BA STE, YONGS GRAGS NI NE LE'O GSUNG, KHYIM
BYA NI LUS NAG LA SHA'I SKED SKOR CAN MI SKAD SMRA BA'I BYA ZHIG
GO ,BZHAD NI LUS

DKAR LA MCHU SER BA MGUL PA KHRA BO CAN GYI BYA ZHIG ,'KHOR
ZHAL CAN GYI TSANGS PA GDONG BZHI PA DANG, DBANG PO DKAR PO,
,KHYAB 'JUG NAG PO, ,MGRIN SNGON CAN RNAMS G-YAS KYI ZHABS 'OG
TU DANG, GDONG DRUG DMAR PO, LOG 'DREN GLANG GDONG CAN DKAR PO,
,

ZLA BA DKAR PO, ,NYI MA DMAR PO RNAMS G-YON GYI ZHABS 'OG TU
MNAN PA'O, ,PHYAG G-YAS RNAMS KYIS PHYAG MTSAN DANG BCAS PA'I
SDIGS MDZUB CUNG ZAD KHA 'OG TU BSTAN NAS GDENGS PA DANG, G-YON
RNAMS KYIS PHYAG MTSAN DANG BCAS PA'I SDIG MDZUB

@029A *, ,CUNG ZAD KHA GYEN DU BSTAN NAS GDENGS PA'O, ,LHA DE'I
RGYAN PHYAG MTSAN RNAMS NI YE SHES KYI RANG BZHIN DU MOS DGOS
PAR MA ZAD, ZHABS 'OG GI 'JIG RTEN PA DANG SROG CHAGS RNAMS
KYANG YE SHES KYI NGO BOR MOS DGOS PA YIN LA 'JIG RTEN PA DE
RNAMS ZHABS 'OG TU MNAN

PAR BSGOM PA NI DE DAG ZIL GYIS GNON PA'I MTSON BYED DO,, RANG
NYID DAM TSIG SEMS DPA'I THUGS KA'I ZLA GDAN LA, SHIN TU PHRA
BA'I RLUNG SEMS KYI RANG BZHIN CAN GYI YE SHES SEMS DPA' 'JAM
DPAL SNGAR BZHIN DANG, DE'I THUGS KA'I GNAS SU A'A LAS NYI DKYIL
GYI DBUS

SU, GNYUG MA'I SEMS KYI NGO BO TI NGE 'DZIN SEMS DPA' H'Um YIG
MTHING GA 'OD ZER LNGA 'PHRO BA, YUM NI BSHAD ZIN PA LTAR TE,
PHYAG RGYA LNGA NI DBU'I 'KHOR LO SNYAN RGYAN MGUL RGYAN GDU BU
SKE RAGS RNAMS SU BSHAD, DAM TSIG PA NI YE SHES PA 'GRO BA DANG
'DU BA'I GZHI YIN PAS DE

LTAR BSHAD CING, YE SHES SEMS DPA' NI, 'DIR BDE STONG DBYER MED
KYI YE SHES BZHON PA'I RLUNG DANG BCAS PA LHA SKU'I RNAM PAR
SHAR BAS NA DER BRJOD LA, TING NGE 'DZIN SEMS DPA' NI, GANG LA
DMIGS NAS BSGOMS PAS TING NGE 'DZIN KHYAD PAR CAN SKYE BA'I RGYU
BYED PAS NA DE

LTAR BSHAD DO, ,SEMS DPA' SUM BRTZEGS BYAS PA SBYANG GZHI DANG
SBYOR TSUL YOD DE, DAM TSIG SEMS DPA' NI RANG GI RNAM SMIN GYI
LUS RAGS PA DANG CHOS MTHUN, YE SHES SEMS DPA' NI GNYUG MA'I
RLUNG SEMS GNYIS KYI NANG MAR RLUNG DANG CHOS MTHUN, TING NGE
'DZIN

SEMS DPA' NI DE GNYIS KYI NANG NAS SEMS DANG CHOS MTHUN PA'I
PHYIR RO, ,DE NI LAM GYI SKABS DANG MTHUN TE, DAM TSIG SEMS DPA'
NI DAG MA DAG GI SGYU MA'I SKU GNYIS PHUNG PO RAGS PA LA ZHUGS
NAS RAGS PA'I SPRUL SKU 'DZIN PA DANG CHOS MTHUN, YE SHES SEMS

@029B DPA' NI RAGS PA'I SPRUL SKU GNYIS KYI THUGS KA'I SGYU MA'I
SKU GNYIS DANG CHOS MTHUN, TING NGE 'DZIN SEMS DPA' NI SGYU MA'I
SKU GNYIS KYI RGYUD KYI YE SHES DANG CHOS MTHUN PA'I PHYIR, DE
NI 'BRAS BU DANG YANG MTHUN TE, RIM PA BZHIN DU SPRUL SKU LONGS
SKU CHOS SKU DANG RNAM PA DANG MTHUN PA'I PHYIR RO, ,BZHI PA RIG

MA DANG SBYOR TSUL NI, YAB KYI GSANG GNAS H'Um SNGON PO ZHIG TU
GYUR PA DE ZHU BA LAS RDO RJE SNGON PO RTZE LNGA PA RVA DBUS MA
SBUGS STONG GI RNAM PA CAN GYI BU GAR PHAt YIG SER PO MGO NANG
DU BSTAN PAS BAR MTSAMS MED PAS BKAG PA, 'DI LA PHYI YONGS GRAGS
LTAR LA RDO RJE GZUGS BRNYAN SHAR BA BZHIN DU'ANG

BSHAD, YUM GYI GSANG GNAS H'Um LAS PADMA DMAR PO 'DAB BRGYAD
SBUB SBUB BA ZE'U 'BRU SER PO DANG BCAS PA'I LTE BAR SBUG GU
KHONG SENG DU PHAt KYIS BKAG PAR BSAM, DE LTAR BSAM PA LA DGOS PA
YOD DE, YAB KYI GSANG GNAS KYI RTZA 'DAB BZHI PA'I RTZA 'KHOR
DH'U T'I DANG BCAS PA RDO RJE RTZE LNGA PAS MTSON

YUM GYI GSANG GNAS KYI RTZA 'KHOR BRGYAD YOD PA NI, PADMA 'DAB
MA BRGYAD PAS MTSON, AOm DANG A'A: GNYIS KYIS YAB YUM GYI BYANG
SEMS DKAR DMAR GNYIS MTSON PA'I PHYIR RO, ,'DIR RANG DANG RIG
MA'I LUS LHAR SGOM PA LHA'I 'DU SHES, MKHA' GSANG BYIN GYIS
RLABS TE YI GE BKOD PA SNGAGS

KYI 'DU SHES, THABS 'DI LA BRTEN NAS ZAG MED KYI BDE BA MNGON DU
BYA'O SNYAM PA CHOS KYI 'DU SHES TE, 'DU SHES GSUM DANG LDAN
DGOS LA DE LTAR DRAN BZHIN PAS SNYOMS PAR 'JUG CING, AOm SARBA
TA TH'A GA TA SOGS BRJOD PA'I SGO NAS RJES CHAGS KYI NGA RGYAL
'DZIN PA YIN TE, DON NI, AOm NI

SNGAR BZHIN DANG, SARBA TA TH'A GA TA NI DE BZHIN GSHEGS PA
THAMS CAD, AA NU R'A GA NI RJES SU CHAGS PA BADZRA NI RDO RJE,
SVABH'A WA TH'A NI RANG BZHIN GYI A'ATMA KAm NI BDAG NYID, AA HAm NI
NGA'O STE, DE BZHIN GSHEGS PA THAMS CAD KYI RJES SU CHAGS PA'I
RANG BZHIN GYI BDAG NYID NGA'O SNYAM DU NGA RGYAL

@030A *, ,BYA BA YIN PA'I PHYIR, DE LTAR PHYAG RGYA DANG SBYAR
BA LA DGOS PA YOD DE, CHAGS PA LAM DU BYAS PA LA BRTEN NAS BDE
STONG DBYER MED KYI YE SHES BSKYED PA DANG, RTEN DANG BRTEN PA'I
DKYIL 'KHOR YE SHES DE'I RNAM ROL TU 'CHAR BA DANG, RDZOGS RIM
GYI BDE STONG DBYER MED KYI YE SHES KHYAD

PAR CAN SKYE BA'I DGE RTZA SMIN BYED DU 'GYUR BA'I CHED YIN PA'I
PHYIR RO,, ,,GNYIS PA DKYIL 'KHOR RGYAL MCHOG GI TING NGE 'DZIN
'CHAD PA LA GSUM, DKYIL 'KHOR BA'I LHA SPROS TE MDZAD PA MDZAD
NAS DKYIL 'KHOR LA 'GOD PA BSKYED MCHED SOGS BYIN GYIS RLOB PA,
YE SHES

PA DGUG GZHUG DBANG BSKUR RGYAS 'DEBS PA'O, ,DANG PO LA GNYIS,
LHA BSKYED PA DANG, SPROS TE 'PHRIN LAS MDZAD NAS DKYIL 'KHOR LA
'GOD PA'O, ,DANG PO NI, GONG DU BSHAD PA LTAR NGA RGYAL BZUNG
STE, RANG GI THUGS KA'I H'Um LAS 'OD ZER LCAGS KYU LTA BU PHYOGS
BCUR SPROS

BAS MKHA' KHYAB KYI SANGS RGYAS THAMS CAD 'JIGS BYED ZHE DGU MA
'AM 'JIGS BYED YAB YUM KYI RNAM PAR SPYAN DRANGS, RANG GI RTZA
ZHAL DU BCUGS THUGS KAR SLEB BA NA CHAGS PA CHEN PO'I MES ZHU
NAS THIG LE CHEN PO GCIG TU GYUR, SKU'I DBYIBS RGYUD RDO RJE'I
LAM NAS YUM

GYI PADMAR SONG STE THUGS KHAR SLEBS PA NA THIG LE CHA GNYIS SU
GYUR, DE'I TSE PHAt YIG GNYIS GYI ZUR CUNG ZAD PHYE BAR MOS DGOS
SO, ,CHA GCIG 'OD DU ZHU NAS BHRUm DKAR PO ZHIG TU GYUR PA LAS
RDOR RVA SOGS MED PA'I GZHAL YAS KHANG GSAR BCAS DANG, THIG LE
CHA GCIG GDAN DE

RNAMS KYI STENG DU CHA BCU BDUN DU GYUR PAR BSAM, DE RNAMS YONGS
SU GYUR PA LAS DBUS SU H'Um LAS RDO RJE SNGON PO RTZE LNGA PA
LTE BA LA H'Um GIS MTSAN PA SOGS RANG GI SA BON LAS PHYAG MTSAN
BSKYED PA SGRUB THABS BZHIN DANG, DE RNAMS LAS LHA'I TSOGS SPROS
'GRO BA'I DON BYAS NAS PHYAG MTSAN

@030B DANG SA BON LA THIM PA LAN CI NUS BYAS PA'I MTHAR, PHYAG
MTSAN RNAMS 'OD DU ZHU NAS, DBUS KYI GDAN LA DPAL RDO RJE 'JIGS
BYED SOGS LHA BCU GSUM THOD PA BZHI DANG BCAS PA BCU BDUN DU
GYUR PAR BSAM MO, ,SPYIR YAB KYI PANG NAS YUM GYI MA 'KHYUD PA
YIN YANG 'DIR TZA RTZI KA SOGS BZHI'I PANG

NAS YAB BZHIS 'KHYUD PAR BYA DGOS SO, ,GNYIS PA LHA SPROS NAS
MDZAD PA MDZAD DE BSDUS NAS DKYIL 'KHOR LA 'GOD PA'I TSUL NI,
LHA DE DANG DE'I SGO NAS ZHE SDANG SOGS 'DI DANG 'DI SBYANG BAR
BYA'O SNYAM DU 'PHEN PA BTANG NAS, AOm HNY'I: shR'I: SOGS BRJOD
DE DANG POR GTZO BO YAB YUM BSKUL BAS, YAB

YUM GRANGS MED PAR GYUR NAS YUM GYI BA SPU'I SGO NAS SAM MNGAL
SGO NAS PHYIR SPROS TE, PHYOGS BCUR SONG, SEMS CAN THAMS CAD KYI
ZHE SDANG SBYANGS, DE RNAMS CHOS KYI DBYINGS KYI YE SHES LA
BKOD, SPRUL PA RNAMS YAB YUM ZUNG GCIG TU 'DUS NAS, RANG NYID
YAB YUM GNYIS SO SO LA

THIM PAR BSAMS SHING, 'DIR LHA RNAMS YUM GYI THUGS KA NAS PHABS
TE YAB KYI RDO RJE'I LAM NAS THUGS KAR DRANGS, YAB NYID KYI
THUGS KA NAS PHYIR SPRO BA'I KHRID RGYUN YOD KYANG, GSANG 'DUS
DANG SBYAR TSE MI 'THAD PA MI SNANG YANG, 'DON CHA'I TSIG ZIN
DANG MI MTHUN SNYAM, DE BZHIN DU AOm

DZI NA RDZIG SOGS RE RE NAS BRJOD PAS GTI MUG GSHIN RJE GSHED
SOGS RE RE NAS GRANGS MED PAR GYUR PA PHYIR SPROS TE, SO SO NAS
MDZAD PA MDZAD ZIN PA NA BSDUS TE LHA SO SO DANG THOD PA BZHI
RNAMS RANG GI GDAN LA 'KHOD PA DANG GZHAL YAS KHANG DAM TSIG
PA'I GZHAL YAS KHANG LA THIM

PAR BSAM, YAB YUM ZUNG RE RE SEMS CAN RE RE'I SPYI BOR 'KHOD DE
SBYOR 'TSAMS NAS SPROS PA'I 'OD GYIS SEMS CAN DE DANG DE DAG GI
NYES SKYON SBYONG PA DANG, THUGS KA SOGS NAS SPROS PA'I 'OD ZER
GYIS SBYONG BA CI RIGS BYA'O, ,'DIR 'GOD RGYU'I LHA YAB YUM
RNAMS SO SOR

@031A *, ,PHYE NA NYER DRUG YOD KYANG, YAB YUM ZUNG RE RE GCIG
TU BGRANG BA'AM, DE BZHIN GSHEGS PA BZHI'I YUM RNAMS TZA RTZI KA
SOGS BZHIR 'DU BA DANG, YUM BZHI'I YAB RNAMS DE BZHIN GSHEGS PA
BZHIR 'DU BA'I TSUL GYIS LHA BCU GSUM DANG, THOD PA

BZHI STE BCU BDUN NO, ,DE BZHIN GSHEGS PA LNGA NI, DKYIL 'KHOR
GZHAN GYI MI BSKYOD PA SOGS LNGA DANG, RO LANGS MA NI RDO RJE
DBYINGS KYI DBANG PHYUG MA 'AM M'A MA KI DANG, TZA RTZI KA SOGS
SPYAN SOGS BZHI, THO BA GSHIN RJE BSHED SOGS NI GSHIN RJE GSHED
SOGS BZHI, SHAR LHO SOGS

BZHI'I THOD PA BZHI NI, RIM PA BZHIN DU GZUGS DANG DRI RDO RJE
MA'I NGO BO DANG, SGRA RDO RJE MA RO RDO RJE RJE MA REG BYA RDO RJE
MA'I NGO BO DANG, BZHI KA'ANG CHOS DBYINGS RDO RJE MA'I NGO BO
YIN NO, ,SBYANG GZHI NYON MONGS PA LNGA DANG KHAMS BZHI NI GO
SLA YANG, BDUD BZHI LAS PHUNG PO'I BDUD NI NYER LEN GYI PHUNG PO
LNGA

DANG, NYON MONGS PA'I 'DUD NI RTZA NYON DANG NYE BA'I NYON MONGS
PA RNAMS DANG, 'CHI BDAG GI BDUD NI LAS NYON GYI DBANG GIS
SROG DBANG 'GAG PA'I CHA DANG, LHA'I BU'I BDUD NI DGE BA'I CHOS
LA BAR DU GCOD PA'I CHA DANG DGA' RAB DBANG PHYUG LHA BU STE,
'ON KYANG BRGYA BZHI'I CHO GA

LAS BDUD BZHI KA LA GANG ZAG ZHIG KYANG BSHAD DE BRTAG GO ,DKYIL
'KHOR RGYAL MCHOG GI LHA BSKYED PA 'DI, SBYANG GZHI DANG CHOS
MTHUN MI SBYOR YANG, SGYU LUS DANG, ZUNG 'JUG GI SKABS SU MA DAG
PA'I SNOD BCUD SBYOR BAR CHOS MTHUN ZHING, 'BRAS BU LONGS SPYOD
RDZOGS SKUS

RTEN BRTEN PA'I DKYIL 'KHOR BYE BA SPRUL NAS SNOD BCUD SBYONG BA'I
SGO NAS SEMS CAN GYI DON MDZAD PA DANG CHOS MTHUN NO, ,'GA' ZHIG
'DIR PHYOGS SKYONG DGUG BSKYED BYED KYANG, DE NI DKYIL 'KHOR
SGRUB PA DANG 'JUG PA BDAG TU BYED PA'I SKABS YIN NA MA GTOGS
,MNGON RTOGS RKYANG PA'I SKABS

@031B 'DIR MI 'THAD PAR BSHAD PA BZHIN MTHONG NGO, ,'ON KYANG
DENG SANG GI PHAR MA DER SKABS 'DIR PHYOGS SKYONG DGUGS BSKYED
BYAS SNANG YANG, CHO GA'I RNAM DBYE LEGS PAR PHYE BA ZHIG MA YIN
PAR GSAL LO, ,MNGON RTOGS 'DI RJES MDZAD PAR GYIS SNANG YANG, RJE
NYID KYIS MDZAD PA'I MNGON RTOGS

KHA BSKANG BA ZHIG YIN KYANG, RJES MDZAD PA NI MA YIN PAR NGES
SO, ,GNYIS PA SKYE MCHED SOGS BYIN GYIS BRLAB PA LA GNYIS, SKYE
MCHED BYIN GYI BRLAB PA DANG, SKU GSUNG THUGS BYIN GYIS BRLAB PA'O,
,DANG PO NI, GTZO 'KHOR THAMS CAD KYI RTZA ZHAL GYI SPYAN GNYIS
GNYIS SU RDO RJE

MIG SOGS KYI NGO BO KshIm DKAR PO SOGS KYI NGO BOR BSGOM PA'AM,
YANG NA, MIG 'BRAS DANG NGO BO DBYER MED PA'I KshIm SOGS RE RE
BYUNG BA YONGS SU GYUR BA LAS 'KHOR LO DKAR PO SOGS DANG, DE LAS
RDO RJE MIG DKAR PO SOGS MNGON RTOGS BZHIN BSKYED PA ZHAL PHYIR
BLTA BA YAB RKYANG ME

LONG NANG DU GZUGS BRNYAN SHAR BA LTA BU 'AM YUM BCAS KYANG RUNG
BAR BSHAD LA, RDO RJE MIG NAS RDO RJE YID KYI BAR NI RIM PA
BZHIN DU, SA SNYING PHYAG RDOR NAM SNYING 'JIG RTEN DBANG PHYUG
SGRIB SEL KUN BZANG RNAMS DANG DON GCIG GO ,DES NA BLA MA KHA
CIG RDO RJE YID 'JAM DBYANGS LA BZHED

PA NI 'THAD SNYAM PA MED DO, ,GNYIS PA SKU GSUNG THUGS BYIN GYIS
BRLAB PA LA GNYIS, RDO RJE GSUM BSKYED DE YE SHES PA SPYAN
DRANGS NAS MCHOD PA'I TSUL DANG, BYIN GYIS BRLABS NAS NGA RGYAL
'DZIN PA'I TSUL LO, ,DANG PO NI, LHA THAMS CAD KYI THUGS KAR
H'Um SNGON PO LAS RDO RJE SNGON PO RTZE LNGA

BA'I LTE BA'I NANG DU H'Um LAS RDO RJE SNGON PO DANG, DE LAS
THUGS RDO RJE SGRUB THABS LTAR BSKYED, MGRIN PA'I RTZA 'KHOR YOD
PAR A'A: LAS PADMA DMAR PO A'A: SA MTSAN PA DANG, DE LAS GSUNG
RDO RJE, SPYI BO'I RTZA 'KHOR YOD PAR AOm LAS 'KHOR LO DKAR PO
AOm GYIS MTSAN PA LAS

@032A *, ,SKU RDO RJE DANG, DE RNAMS KYI THUGS KAR RANG RANG GI
PHYAG MTSAN GYI LTE BAR SA BON GYIS MTSAN PA CAN DU BSKYED, DE
NAS RANG DANG RDO RJE GSUM GYI LHA'I THUGS KA'I SA BON GYI 'OD
ZER GYIS PHYOGS BCU'I SANGS RGYAS THAMS CAD RDO RJE GSUM GYI
RNAM PAR NAM MKHA'I KHAMS GANG BA

SPYAN DRANGS TE, AOm HR'I: sht'I: HA SOGS KYIS MCHOD CING, DE'I
TSE MCHOD PA'I LHA MO RIM BZHIN SPRO ZHING BSDU'O, ,GNYIS PA
BYIN GYIS BRLABS NAS NGA RGYAL 'DZIN PA NI, RANG GI THUGS KA'I
H'Um GI 'OD ZER GYIS THUGS RDO RJE, GSUNG RDO RJE SKU THUG RDO
RJE RNAMS RIM PAR BKUG NAS LHA RNAMS

KYI RDO RJE GSUM LA RIM PAR BSTIMS PA DANG NGA RGYAL YANG DE
LTAR BYA, KHA CIG RANG 'DRA GNYIS PA RE CHAD NAS THIM PAR BSAM
PA YANG LUGS GCIG STE DE MA BYAS KYANG CHOG NGA RGYAL 'DZIN PA'I
SNGAGS KYI DON AOm SARBA TA TH'A GA TA'I DON NI SNGAR BZHIN
DANG, TZITTA NI THUGS, W'AKKA NI GSUNG,

K'A YA NI SKU STE, LHAG MA NI SNGAR LTAR TE, DON BSDU NA, DE
BZHIN GSHEGS PA THAMS CAD KYI SKU DANG GSUNG DANG THUGS RDO
RJE'I RANG BZHIN GYI BDAG NYID DE NGA'O SNYAM PA'I NGA RGYAL BYA
BA'O, ,'DIR THUGS BYIN RLABS SNGON DU 'BYUNG BA NI 'JAM DBYANGS
SHES RAB 'AM THUGS KYI LHA YIN PA DANG, DES

RJES SU 'DZIN PA'I TSE SNGON DU SGRUB PA PO'I YID BYIN GYIS RLOB
PAR BYED PA SOGS KYI SGO NAS YIN NO GSUNG, GSUM PA YE SHES PA
'GUG GZHUG DBANG BSKUR RGYAS 'DEBS LA GNYIS, YE SHES PA BKUG NAS
GZHUG PA DANG, DBANG BSKUR NAS RGYAS 'DEBS PA'O, ,DANG PO NI,
'JAM DPAL RANG

BZHIN MAS SPYAN 'DREN PA SNANG BA LA, KHA CIG BDAG BSKYED KHO NA
LA DE MI DGOS PAR GSUNG PA LTAR RAM, GAL TE 'DIS SPYAN 'DREN NA,
LAS BYED SPRUL PA GSHIN RJE 'KHOR DANG BCAS, ZHES PA NI, DPA'
GCIG GI DBANG DU BYAS LA, 'DIR GTI MUG GSHIN RJE GSHED SOGS
'KHOR DANG

@032B BCAS, ZHES BSGYUR BAR MDZAD PA LTAR THANG SNYAM MO, ,'JAM
DPAL RANG BZHIN MA'I DON BSDU NA CHOS SKU'I DBANG DU BYAS TSE
'JAM DBYANGS KYI RANG BZHIN STONG PA'I CHOS SKU NI CHOS KUN LA
NAM MKHA' LTAR KHYAB PAS GNAS BYE BRAG PA'I NGES BZUNG MED DO,
,DE'I PHYIR SNGAR MA SLEB PA'I GNAS SU

GSAR DU 'GRO 'ONG GI BYED PA DANG BRAL BA'O, ,YANG DBYAR SOGS
DUS BZHI NI GZHAN ZHIG NAS TSUR 'ONG BA LTA BU MA YIN PAR NYI
MA'I BGROD PA'I DBANG GIS DE DANG DER BYUNG BA LTAR, THUGS RJE
CHEN PO YANG SEMS CAN RJES SU 'DZIN MI 'DZIN GYI 'GRO 'ONG LTAR
SNANG YANG PHYOGS RIS KYI 'GRO 'ONG MED PAS

THAMS CAD LA KHYAB PO, YANG ZLA BA'I GZUGS BRNYAN NI CHU NANG DU
'CHAR YANG DER MI 'PHO BA LTAR SPRUL PA YANG DE DANG DER 'PHO BA
MED KYANG, CHU GAR YOD SAR ZLA BA'I GZUGS BRNYAN 'CHAR BA LTAR
GDUL BYA GAR YOD DER SPRUL PA SNANG BAS NA, DES 'DIR BDAG
GIS SPYAN 'DREN ZHES SOGS NI GO

SLA'O, ,DES NA SNGAGS TZAM GYIS SPYAN 'DREN PA'I DBANG DU BYAS
NA, AOm HR'I: HA BHO SOGS KYI DON YOD DE, AOm NI BSHAD DZIN,
HR'I: 'PHROG BYED, HA BZHAD PA'AM RMAD BYUNG, BHO KYI, MA H'A
CHEN PO, KRO BHA KHRO'O, A'A GATZTSA A'A GATZTSA NI TSUR BYON
GNYIS, AATMA KA BDAG NYID, P'ATZTSA MCHOD PA, PRA TI

SO SO, GRA HA ZHES SHIG ,PRA RA S'A DA DANG BA 'AM BKA' DRIN
BDAG ,DH'I MAN BLO, KU RU MDZOD CIG ,SV'A H'A NI GZHI TSUGS SHIG
PA STE, BSDU NA, AOm 'PHROG BYED RMAD BYUNG KYEE KHRO CHEN, ,TSUR
BYON TSUR BYON BDAG GI NA, ,RAB DANG MCHOD PA SO SOR BZHES,
,BDAG LA BLO LDAN BKA'

DRIN MDZOD, ,SV'A H'A ZHES BRJOD CING BSAM, DE NAS HR'I: shRthI:
BRJOD CING KHRO BO SPROS NAS PHYI NANG GI BGEGS BSKRAD, HR'I:
sht'I: HA SOGS KYIS MCHOD LHA SPROS TE MCHOD PA 'BUL, MUNGGAR
DZA ZHES BRJOD CING PHYAG RGYA BYA, DE'I TSE SHAR GYI SGO BAS
PHYAG MTSAN 'PHYAR TZAM GYI BRDA' BYAS PAS,

@033A *, ,YE SHES PA RNAMS DAM TSIG PA'I STENG DU KHA LTA PHYOGS
DAD MTHUN PAR BKUG NAS BRTZEGS PA LTAR BYA, DANtA H'Um ZHES PAS,
LHO SGO NAS BRDA BYAS PAS YE SHES PA RNAMS DAM TSIG PA SO SO
LA THIM NAS 'DRES PAR BSAM, PADMAS GYIS, YE SHES PA RNAMS RANG
RANG GI DAM TSIG

PA SO SO DANG DBYER MED SONG NAS DGYES BZHIN BZHUGS PAR BSAM,
KHANG LA HO SA LHA RNAMS SGRUB PA PO'I DBANG DU BYAS PAR BSAM
ZHING, DE GNYIS KYI TSE YANG SGO PA GNYIS KYI PHYAG MTSAN GYI
BRDA BYAS PAR BSAM MO, ,GNYIS PA DBANG LHA SPYAN DRANGS NAS
MCHOD PA SOGS NI, SLAR YANG AOm HR'I:

TA SOGS BRJOD CING THUGS KA NAS 'OD ZER 'PHROS, PHYOGS BCU'I
SANGS RGYAS THAMS CAD SPYAN DRANGS TE, SNGAGS TZAM GYIS MCHOD,
SANGS RGYAS RNAMS NI ZHES SOGS KYI DON, JI LTAR BLTAMS PA SOGS
DANG 'DRA STE, DE YANG SH'AKYA THU PA SOGS SKU BLTAMS MA THAG PA'I
TSE,

LHA KLU SOGS KHRUS GSOL BA LTAR, DAG PA'I LHA'I CHU STE YE SHES
KYI BDUD RTZI'I CHUS SPYI BO NAS DBANG BSKUR BAS SKU GANG, DRI
MA DAG PA SOGS YIN LA, GTZO BO'I RTZA ZHAL GYI TSANGS BUG GI
STENG DU MI BSKYOD PA ZHAL GCIG PHYAG GNYIS RDOR DRIL 'DZIN PA
YUM BCAS SAM, YAB RKYANG SA

GNON MNYAM GZHAG GI PHYAG RGYA CAN RDO RJE SKYIL MO KRUNG GIS
BZHUGS PA, SHAR DANG SHAR LHO BA SOGS KYANG SHES PAR BYA ZHING,
YAB RKYANG YIN NA SPYI 'GRO LTAR RO, ,'DIR BDAG MDUN THA MI DAD
MIN PAS GTZO BO LAS BYE MI DGOS TE MCHOD PA RNAMS THUGS GA NAS
SPROS PA'I

LHA MO RNAMS KYIS MCHOD PAR BSAM DGOS PAS SO, ,DKYIL 'KHOR SGRUB
PA'I BDAG MDUN THA MI DAD YIN NA GTZO BO LAS GNYIS SU PHYE STE
MCHOD CING, DBANG LHA RANG NYID LA BSDU, RGYAS BTAB PA NI, LHA
DE DANG DE RNAMS RIGS DE DANG DER SHES PA'I CHED DO, ,GSUM PA
LAS RGYAL

@033B MCHOG GI TING NGE 'DZIN LA BZHI, MCHOD BSTOD JI LTAR BYA
BA, BSKYED RIM GYI DMIGS PA JI LTAR BYA BA, DGA' DRAN TSUL,
BZLAS PA BYA TSUL LO, ,DANG PO NI, MCHOD PA SNGAR BYIN GYIS MA
BRLABS NA, 'DIR BRLABS TE, AOm Y'A MANTA KA SA BHA RE W'A RA
AARGTAm PRA T'ITZTSA SV'A H'A NAS SHA PTA'I BAR

GYIS MCHOD PA'AM, YANG NA, HR'I: HA SOGS KYI MTHAR, 'DOD YON
SNGAR BZHIN SBYAR, 'DI LTAR BYED PA NI RJE'I DGONGS PAR MNGON
LA, 'ON KYANG TSIGS BCAD DANG SBYOR NA RGYAL BA RNAMS NI ZHES
SOGS LTA BU DANG, BDAG MDUN THA MI DAD LA TSIGS BCAD SNGAGS DANG
BCAS PA BRJOD, LA

CIG TU RGYAL SRID BDUN YANG 'BUL BAR BSHAD LA, KHRID RGYUN 'GA'
ZHIG LAS DE 'BUL BAR MI SNANG BAS CI RIGS SU BYAS KYANG MI 'GAL,
DE DAG NI PHYI BUM DBANG DANG 'BREL BA'I MCHOD PA'O, ,DRI CHAB
SNGON DU 'BYUNG BA'I RGYU MTSAN YANG SNGAR LTAR RUNG BAR BSHAD,
NANG MCHOD NI, RE MIG

DBUS MA'I STENG GI NAM MKHAR RTZA BRGYUD BLA MA RNAMS KYIS GANG
BAR BZHUGS PAR MOS PA 'AM, GTZO BO'I RTZA ZHAL GYI STENG GI RIGS
BDAG GI BLA MA'I THUGS KA'I ZLA GDAN GYI DBUS SU RTZA BA'I BLA
MA DANG MTHAR BRGYUD PA'I BLA MA RNAMS KYIS BSKOR NAS BZHUGS PAR
BSAMS LA, G-YON PA'I

MTHEB SRIN GYIS SMIN MTSAMS NAS NANG MCHOD GYEN DU GTOR BAS,
BLA MA RNAMS KYI LJAGS 'OD ZER GYI SPU DGUS BRANGS NAS GSOL BAS
THUGS RGYUD TSIM PAR BSAMS TE, MTSAN MTHAR 'BRU GSUM BTAGS TE
'BUL, RANG GI SNYING KHA'I THAD NAS DKYIL 'KHOR BA'I LHA SO SO'I

SNGAGS KYI MJUG TU 'BRU GSUM BTAGS LA 'BUL ZHING RGYUD SDE BZHIR
'BREL GYI YI DAM RNAMS DANG 'JIG RTEN LAS 'DAS PA'I CHOS
SKYONG LA YANG 'BUL, LTE BA'I THAD NAS DPA' BO DANG DPA' MO
RNAL 'BYOR MA RNAMS DANG, DUR KHROD KYI PHYOGS SKYONG SOGS LA
'BUL, PUS MO'I THAD NAS GZHI

@034A *, ,BDAG GNYUG MAR GNAS PA DANG SEMS CAN THAMS CAD LHAR
GYUR PA LA 'BUL LO, ,DE NAS 'OD ZER GYIS PHYOGS BCU'I SANGS
RGYAS BYANG SEMS 'JAM DPAL GSHIN RJE GSHED KYI RNAM PAR SPYAN
DRANGS NAS RANG GI LUS LA THIM PAR BSAMS LA, BDUD RTZI MYANGS

PAS BDE CHEN SKYES PAR BSAM, DE'I TSE LJAGS 'OD ZER GYI SPU GUS
NANG MCHOD GSOL BAR BSAMS PA THAMS CAD LA 'DRA STE, GSANG DBANG
DANG 'BREL PA'I MCHOD PA'O, ,YAB YUM SNYOMS PAR ZHUGS PA'I LHAN
SKYES KYI BDE BAS, DKYIL 'KHOR BA THAMS CAD TSIM PAR BSAMS

PA NI SHER DBANG DANG 'BREL PA'I MCHOD PA'O, ,BDE BA DES STONG
NYID LA RTZE GCIG TU MNYAM PAR 'JOG PA TSIG DBANG DANG 'BREL
BA'I DE KHO NA NYID KYI MCHOD PA'O, ,BSTOD PA NI, GNYIS MED THUN
MONG MA YIN ZHES SOGS KYIS BSTOD CING, DE YANG 'JIGS BYED GSHIN
RJE GSHED LA PHYAG

'TSAL BSTOD, ZHES PA YAN GYIS 'KHOR NAMS KYIS GTZO BO DANG,
GSHIN RJE GSHED PO RAB BRJID PA, NAS PHYAG NA RAL GRI PHYAG
'TSAL BSTOD CES PA'I BAR GYIS GTZO BOS 'KHOR DANG, SLAR YANG
SANGS RGYAS KUN GYI ZHES SOGS TSIGS BCAD GCIG GIS 'KHOR RNAMS
KYIS

GTZO BO LA BRAG CHA'I DBYANGS BZHIN DU BSTOD, DE DAG GI DON
BSDUS TE BSHAD NA, LHAN SKYES KYI BDE BA CHEN PO'I YE SHES THUN
MONG MA YIN PA DE NI YUL SHES BYA THAMS CAD LA KHYAB PA'I SKU
RANG GI NGO BOR 'CHANG ZHING, THUGS RJE CHEN PO 'GRO BA KUN LA
SNYOMS PAR MDZAD PA'I

THABS KYI SGO NAS RGYAL BA THAMS CAD BSKYED PAS RGYAL BA KUN GYI
YAB DANG, CHOS DBYINGS DE BZHIN NYID LA RO GCIG TU GYUR PA'I
SHES RAB KYI SGO NAS DE THAMS CAD BSKYED PAS, DE'I YUM DANG, DE
LTAR YIN NA'ANG YE SHES SEMS DPA' RGYAL SRAS GZHON NU'I TSUL
'DZIN PAS

@034B DE'I SRES KYI KHYAD PAR LDAN PA DANG, CHOS KYI SKU LAS MI
G-YO ZHING 'GRO BA LA RIS SU BCAD PA MED KYANG, SA 'OG SA STENG
SA BLA GSUM GYI GDUG PA CAN MA LUS PA 'DUL BA'I PHYIR DU KHRO
BO'I DBANG PO GSHIN RJE GSHED KYI RNAM PAR BSTAN PA LA PHYAG
'TSAL LA BSTOD CES PA NI GTZO BO'I BSTOD PA'I DON

BSDUS PA'O, ,'KHOR LA BSTOD PA'I DANG PO GTI MUG GSHIN RJE GSHED
NI, GSHIN RJE GSHED PO RAB TU 'JIGS PA GTI MUG 'JOMS PAR BYED
PA'I RDO RJE'I NGO BO KHYOD NI STON PA SANGS RGYAS KUN GYI SKU
RDO RJE'I NGO BOR BLTAS NAS PHYAG 'TSAL BA DANG, GNYIS PA SER
SNA GSHIN RJE GSHED NI, PHRA MA DANG NGA RGYAL

SER SNA SOGS 'JOMS PAR BYED PA'I RDO RJE SANGS RGYAS THAMS CAD
KYI THUGS RDO RJE DANG MTSUNGS PAR BLTAS NAS PHYAG 'TSAL BA
DANG, GSUM PA 'DOD CHAGS GSHIN RJE GSHED NI, 'DOD CHAGS 'JOMS
PAR BYED PA'I RDO RJE SANGS RGYAS THAMS CAD KYI GSUNG RDO RJE
DANG MTSUNGS PAR BLTAS NAS PHYAG 'TSAL

BA DANG, BZHI PA PHRAG DOG GSHIN RJE GSHED NI, PHRAG DOG 'JOMS
PAR BYED PA'I RDO RJE SANGS RGYAS THAMS CAD KYI SKU RDO RJE DANG
MTSUNGS PAR BLTAS NAS PHYAG 'TSAL BA DANG, SLAR YANG GTZO BO NI
SANGS RGYAS THAMS CAD KYI DNGOS PO STE NGO BO YIN PA DANG, SANGS
RGYAS THAMS CAD GCIG TU 'DUS PA DANG,

SANGS RGYAS THAMS CAD KYI GTZO BO YIN PA'I SGO CAS BSTOD CING
PHYAG 'TSAL BA YIN NO, ,SPYIR GSHIN RJE'I THA SNYAD LA PHYI NANG
GSANG BA'I GSHIN RJE GSUM YOD PAS, DE'I GSHED PA'ANG PHYI NANG
GSANG GSUM YOD DE, DE YANG LAS KYI GSHIN RJE SOGS GZUGS CAN GYI
RJE RNAMS PHYI'I GSHIN RJE DANG, DE'I GSHED

NI LHA DRAG POR KHROS PA'I 'JIGS BYED 'KHOR BCAS LTA BU DANG,
LAS NYON RNAMS NANG GI GSHIN RJE DANG, ,DE'I GSHED NI BDE STONG
DBYER MED KYI YE SHES LTA BU DANG, ,RO RKYANG DU RGYU BA'I LAS
RLUNG NI GSANG BA'I GSHIN RJE DANG, DE'I GSHED NI RO RKYANG GI
RGYU BA DHVYAH'IR ZHUGS GNAS THIM GSUM BYED PA LTA BU YIN

@035A *, ,PA'I PHYIR TE, DAR PAN A'A TZARYAS, PHYI DANG NANG
DANG GZHAN RNAMS KYI, ,DUS DGRA'I TSUL DU SHES PAR BYA, ,ZHES
GSUNGS PA'I PHYIR, SKABS 'DIR 'JAM DPAL GSER MDOG MAS BSTOD PA
NI, SPROS PA LA DGA' NA MA GTOGS MI DGOS PAR BSHAD CING, BSTOD
PA DE BDAG MDUN THA

MI DAD KYI SKABS DANG, GTOR 'BUL GYI BSKYED CHOG RGYAS PA BYED
PA'I TSE 'DON DGOS SO,, GNYIS PA BSKYED RIM LA DMIGS PA JI LTAR
BYA BA NI, 'GO NAS 'DI'I BAR GYI DMIGS RNAMS KYI SKABS DE DANG
DER DE LAS GZHAN PA'I DMIGS PA MI MTHUN PA'I RNAM RTOG YID LA
MI BYED CING, BYING RGOD KYI DBANG

DU MA SONG BA DANG, SBYANG GZHI SBYONG BYED DO LEGS PAR PHROD PA
DANG, RTEN BRTEN PA RNAMS 'JA' TSON LTAR GSAL BA LA NUS PA CI
YOD KYIS BSLAB ZHING, DE YANG THOG MAR 'JOG BSGOM LA GTZO BO
ZHAL GCIG PHYAG GNYIS PA'I SKU SPYI NAS GSAL NA DE LA DANG, MI
GSAL NA SKU'I CHA GANG GSAL BA LA SEMS

'DZIN CING, SKU YANG DANG POR RGYAN MED DANG, CUNG ZAD GOMS NA
RGYAN BCAS DANG SKU YONGS RDZOGS DE LA RIM GYIS YUM DANG 'KHOR
BSNAN TE RDZOGS PAR 'CHAR BA LA BSLAB, GOMS NA SNGA MA MDOR BAR
PHYI MA GSAL 'DEBS DGOS PA DANG, RAGS PA BRTAN NA PHRA MO'I RNAL
'BYOR LA BSLAB PA SOGS RGYAS

PAR NI GZHAN DU SHES DGOS, LHA GANG DANG GANG LA YANG DE DANG DE
DNGOS YIN NO SNYAM DU NGA RGYAL BYA DGOS TE, DE NI LHA MYUR DU
'GRUB PA DANG, LAS GANG BYED KYANG NUS PA DANG LDAN PA SOGS DGOS
PA KHYAD PAR CAN YOD PA'I PHYIR RO, ,SGRUB THABS THUN BZHIR BYAS
NAS BSGOM PA'I TSE, THOG MTHA' GNYIS RGYAS

SHING BAR PA BSDUS PA DANG, THOG MA RGYAS SHING GZHAN GSUM BSDUS
PA DANG, YANG BZHI GA RGYAS PA DANG, DMIGS BSAL BZHI KA'ANG
BSDUS PA BYED PA'I LUGS BSHAD LA, DE'I BYED TSUL YANG LEGS PAR
SHES DGOS, BSDUS TE BYED TSUL NI BDAG GIS GZHAN DU BSHAD ZIN PAS
MI SPRO'O,, ,,

@035B GSUM PA DAG PA DRAN PA NI, ZHAL DGU NI, MDO'I SDE, LUNG DU
BSTAN PA'I SDE, TSIGS SU BCAD PA'I SDE, DBYANGS KYIS BSNYAD PA'I
SDE, CHED DU BRJOD PA'I SDE, GLING GZHI'I SDE, RTOGS PA BRJOD
PA'I SDE, 'DAS PA BRJOD PA'I SDE, SKYES RAB KYI SHIN TU
RGYAS PA'I SDE, RMAD DU BYUNG BA'I SDE

GTAN LA DBAB BA'I SDE STE GSUNG RAB YAN LAG BCU GNYIS PO DE
RNAMS YAN LAG DGUR 'DUS PA'I SGO NAS CHOS STON PA MTSON LA, YAN
LAG DGUR BSDU TSUL YANG, CHED BRJOD DANG RTOGS BRJOD KYI SDE
GNYIS GLING GZHI'I NANG DU BSDUS NAS GCIG TU BYA ZHING, TSIGS
SU BCAD PA'I SDE NI

DBYANGS KYIS BSNYAD PA'I SDER BSDUS NAS GCIG TU BYAS PAS DGU'O,
,DE LTAR BYUNG BA 'AM 'DAS BRJOD KYI SDE GLING GZHI'I YAN LAG TU
BSDU BA'I LUGS KYANG SNANG, RVA GNYIS KYIS NI THUN MONG PA'I
DBANG DU BYAS NA, KUN RDZOB BDEN PA DANG, DON DAM BDEN PA GNYIS
MTSON LA, THUN MONG MA YIN

PA'I DBANG DU BYAS NA KUN RDZOB SGYU MA'I SKU DANG DON DAM 'OD
GSAL GYI YE SHES GNYIS SO, ,PHYAG SO BZHI DANG DE'I STENG DU SKU
DANG GSUNG DANG THUGS TE GSUM BSNAN PA'I SO BDUN GYIS NI LAM
BYANG CHUB KYI PHYOGS KYI CHOS SO BDUN MTSON TE, DE YANG, DRAN
PA NYER GZHAG BZHI, YANG DAG SPONG BA BZHI, RDZU

'PHRUL GYI RKANG PA BZHI, DBANG PO LNGA, STOBS LNGA, BYANG CHUB
KYI YAN LAG BDUN, 'PHAGS LAM YAN LAG BRGYAD DE SO SOR PHYE NA SO
BDUN NO, ,ZHABS BCU DRUG GIS NI, RTOGS BYA NANG STONG PA NYID LA
SOGS PA BCU DRUG DANG, DE RTOGS BYED KYI LAM BDE BA CHEN PO
RGYAS PA'I RANG BZHIN CAN YIN PAS

YUM DANG SBYOR BA, STONG NYID BCU DRUG RTOGS PA'I BDE STONG
DBYER MED KYI YE SHES MTSON BYED ZHABS BCU DRUG GIS ,NANG GI
CHOS DANG, PHYI DANG, PHYI NANG GNYIS GA'I CHOS SOGS BDEN PAR
'DZIN PA'I BDEN 'DZIN BCU DRUG MTSON BYED GYI MA LA SOGS PA BCU
DRUG ZIL GYIS GNON PAR

@036A *, ,MTSON PA'I CHED DU DE DAG ZHABS 'OG TU BRDZIS PA'O,
,YANG, MI LA SOGS PA BRGYAD NI, RIL BU'I GRUB PA DANG, DE BZHIN
DU MIG SMAN DANG, RAL GRI DANG, SA 'OG TU 'GRO BA DANG, NAM
MKHAR 'PHUR PA DANG, LUS MI SNANG BA DANG, 'CHI MED DANG, NAD
KUN 'JOMS PA'I DNGOS

GRUB STE BRGYAD DANG, BYA RGOD SOGS BRGYAD NI, SKU'I DBANG PHYUG
DANG, DE BZHIN DU GSUNG DANG, THUGS DANG, RDZU 'PHRUL DANG, KUN
'GRO DANG, GNAS DANG, CI 'DOD BSKYED DANG, YON TAN GYI DBANG
PHYUG STE BRGYAD DAG PA MTSON PA YIN LA, DE LTA BU'I SANGS RGYAS
KYI GO 'PHANG DE SGRIB BYED KYI DRI

MAS G-YOGS PA DANG BRAL BA NI GCER BUS MTSON PA DANG, SKRA GYEN
DU BRDZES PA NI MYA NGAN LAS 'DAS PA STE, MTHAR THUG GI THAR
PA'AM CHOS SKU MTSON PA'O, ,DE DAG NI MDOR BSDUS PA YIN ZHING,
DAG PA RGYAS PAR NI L'A LI TA'I GZHUNG DANG, SO NA SHR'I DANG
RDO RJE GRUB PA'I 'GREL PAR

BSHAD CING, DE YANG ZHE DGU MA LAS, ZHAL DGU GZA' DGU ,SPYAN
NYER BDUN RGYU SKAR NYER BDUN DANG SBYAR NAS BSHAD PA SOGS YOD
KYANG MA BRIS,, ` ,BZHI PA BZLAS PA BYA TSUL LA, PHRENG BA BYIN
RLABS NI MNGON RTOGS BZHIN NAM GTZO RKYANG DU BSKYED PA GANG
RUNG BYAS TE, DE YANG

ZHI KHRO SBRAG SGRUB THUN MONG MA YIN PA 'DOD NA, LOGS SU SHES
PAR BYA ZHING, THUN MONG BA NI YE SHES SEMS DPA'I THUGS KAR NYI
GDAN ZLA GDAN DANG, DE'I STENG DU 'KHOR LO RTZIBS DRUG PA DANG,
H'Um YIG DH'I: YIG TU BSGYUR BA LA, MDUN NAS BRTZAMS TE G-YAS
BSKOR DU RTZIBS DRUG LA AOm

AA RA PA TZA NA BKOD, YIG 'BRU RNAMS 'KHOR LO LA MA REG TZAM DU
GNAS PA'I 'KHOR LO G-YAS SU 'KHOR BA'I TSE YIG 'BRU G-YON DU
'KHOR BA LTA BU LAS 'OD ZER 'PHROS LUS KYI NANG THAMS CAD GANG
SGRIB GNYIS MI SHES PA'I MUN PA 'THUG PO DANG BCAS PA THAMS CAD
BSAL NAS SHES

@036B RAB KYI SNANG BA THOB, 'OD ZER PHYIR 'PHROS SEMS CAN THAMS
CAD LA PHOG PAS DE RNAMS KYI MI SHES PA'I MUN PA THAMS CAD BSAL,
SHES RAB KYI SNANG BA KHYAD PAR CAN LA BKOD PAR BSAM LA AA RA PA
TZA BZLA'O, ,YANG NA ZLA GDAN GYI DBUS SU DH'UI: DANG MTHA' SKOR
DU AA RA PA TZAS BSKOR NAS BZLAS

PA BYA'O, ,DE NAS GDAN 'KHOR LO YIG 'BRU DANG BCAS PA NYI DKYIL
DU GYUR, DH'I: YIG KYANG H'Um YIG TU GYUR PA'I PHYI ROL TU MDUN
NAS BRTZAMS TE G-YAS BSKOR DU PHYI NAS RIM PA BZHIN DU RTZA
SNGAGS LAS SNGAGS YA M'ANTA KA RNAMS G-YAS SKOR GYIS 'KHOD PAR
BSAM, DE'I TSE DBUS KYI

H'Um YIG LA SEMS BZUNG LA, LHA 'GUG PA'I BSAM PAS BGRANG PHRENG
MI MGO'I 'PHRENG BAR GSAL BA'I SMIN MTSAMS NAS GTZO RKYANG NGA MA
RTEN BRTEN PA YONGS RDZOGS RE 'BEBS PA'AM H'Um YIG RE CHAD DE
SNYING KHA'I H'Um YIG LA THIM PAR BSAMS LA PHRENG RDOG RE DBAB
PA DANG, LHA THAMS

CAD KYI ZHAL NAS SNGAGS 'DON PA DANG, SNGAGS 'PHRENG LAS 'OD ZER
SPRO BSDU SOGS GZHAN MNGON RTOGS DANG BSNYEN YIG SOGS LAS SHES
PAR BYA'O, ,YA MA R'A DZ'A'I SNGAGS DON LA, YA MA NI GSHIN RJE,
R'A DZ'A NI RGYAL PO, SA DO GANG DU, ME YA BDAG LA, YA ME GSHIN
RJE MO

DO CHOS, RU nA DGRA, YOD MI 'BYUNG BAR, YA DA GANG ZHIG ,YO SKYE
GNAS, NI RA YA GTAN NAS, KshE YA ZAD PAR BYED PA, YA KshE GNOD
SBYIN MO, YATZTSA GANG YANG, NI R'A MA YA NI 'GRUL PAR MDZOD CIG
PA STE, 'DI'I NGES DON GYI BSHAD PA DE DANG CUNG MI 'DRA'O,
,HR'I: shdRIm: SOGS

NI 'PHROG BYED MCHE BA RNAM PAR 'GYUR BA'I ZHAL CAN NO, ,YA
M'ANTA KA NI GSHIN RJE MTHAR BYED CES PA'O, ,BADZRA BE RA YI
SOGS NI RDO RJE RO LANGS MTSUR SPYON CES PA STE GZHAN SLA'O,
,GTI MUG GSHIN RJE GSHED KYI SNGAGS BZLA BA'I TSE TZA RTZI GA'I
YAB KYI THUGS KHAR YANG SNGAGS

@037A *, ,PHRENG 'GOD PA SOGS BYA BAR BSHAD CING, MTHAR YIG
BRGYA BZLA, GRUB NA THUN THAMS CAD DANG, MA GRUB NA THUN THA
MA'I MTHAR GTOR MA 'BUL ZHING, RGYUN GYI RNAL 'BYOR LA YOD DAM
MED KYANG RUNG, GTOR MGRON YANG RGYAS BSDUS CI LTAR BYED KYANG
LOGS SU BSKYED

DGOS KYI, DING SANG PHAL CHER GYIS 'DON PA LTAR GCIG TU MI
BYA'O, ,'BUL RGYU'I GTOR MA'I RDZAS NI, RGYU ZAN DANG, SRAN MA
DANG, SHA DANG, NYA SHA DANG, CHAN THUG DANG, 'KHUR BA DANG,
CHANG DANG, CHU DANG, SGO SKYA DANG, 'O MA SOGS DANG, GZHAN YANG
CI RIGS PAR BSHAD CING

'BUL TSUL NI SNGAR BZHIN NO,, ^ GSUM PA MJUG DANG THUN MTSAMS SU
JI LTAR BYA BA NI, DUR KHROD SRUNG 'KHOR DANG BCAS PA GZHAL LAS
KHANG LA THIM PA SOGS KYIS NYER BSDU BYAS NAS 'OD GSAL LAS SLAR
LANG SKAD CIG GIS LHA'I SKUR LDANG NGO, ,'DI LTAR BYAS

PA'I DGOS PA NI, RDZOGS RIM GYI SKABS SU 'CHI RIM BZHIN DU RLUNG
RNAMS SNYING KHA'I MI SHIG BA'I THIG LE LA BSDUS PA'I 'OD GSAL
LAS SGYU MA'I SKUR LDANG BA'I DGE RTZA SMIN BYED DU 'GYUR BA'O,,
THUN MTSAMS SU YANG LHA'I NGA RGYAL LA CI NUS SU GNAS PA DANG,
LUS NGAG GI

BYA BA RNAMS KYANG LHA'I SGO GSUM GYI MDZAD PAR BLTA ZHING, BZA'
BTUNG GTOR MA LTAR BYIN GYIS BRLABS TE, KHA THAB KHUNG, LAG PA
GNYIS DGANG BLUG ,BZA' BTUNG BSREG RDZAS SU MOS NAS LHA THAMS
CAD 'DUS PA'I BDAG NYID SNYING KHA'I TING NGE 'DZIN SEMS DPA' LA
'BUL, NYAL

BA'I TSE SNOD BCUD 'OD GSAL DU BSDUS NAS LTA BA DRAN BZHIN PA'I
NGANG NAS NYAL BA DANG, LDANG BA'I TSE TZA RTZIG SOGS KYIS BSKUL
BAR MOS PA DANG, KHRUS KYI TSE DE RNAMS KYIS KHRUS BYA BAR MOS
PA NI, KHRUS KYI RNAL 'BYOR RO, DE LTAR NYAMS SU BLANGS PAS RDZOGS
RIM

@037B GYI RTOGS PA KHYAD PAR CAN SKYE BA'I RGYUD SMIN PA DANG,
LHAG PA'I LHAS TSE RABS KUN TU RJES SU 'DZIN PA DANG, TSOGS BDE
BLAG TU RDZOGS NAS MYUR DU 'TSANG RGYA BA SOGS DON PHUN SUM
TSOGS PA THAMS CAD 'GRUB PAR 'GYUR BAR GSUNGS PA LA NGAS PA DRANGS
TE, DE DAG LEGS PAR 'GRUB PA'I RTEN DU

DBANG THOB NAS DAM TSIG DANG SDOM PA TSUL BZHIN DU SRUNG BA'I
SGO NAS THA NA THUN RE TZAM YANG NYAMS SU LEN PA LA 'BAD PAR BYA
ZHING, DAL BA DON LDAN DU BYA'O,, ,,SMRAS PA, 'JAM DPAL ZHI KHRO
DUS KYI MTHA' 'DIR YANG, ,NGUR SMIG GAR GYIS RNAM ROL BLA MA
MCHOG ,KUN MKHYEN

CHOS KYI RGYAL PO BTZONG KHA PA'I, ,THUGS BCUD SNYING PO MAN
NGAG 'DI KO MTSAR, ,TSUL 'DIR BRTEN PA'I LEGS BSHAD MANG MOD
KYI, ,DAM PA'I GSUNG GIS BSKUL ZHING RANG NYID KYANG, ,CHOS KYI
BGO SKAL 'DOD PAS GZHUNG MANG LA, ,JI BZHIN 'DRIS PA'I TSUL GYIS
'DI NYID BGYIS, ,

GANG 'DIS MI 'DOD GYA GYUS YID DKRUGS PA'I, ,BLO NGAN PHYOGS
LHUNG CAN LA DGA' SPRO'I DPAL, ,STER BAR MI NUS 'ON TE GZUR GNAS
'GAR, ,CUNG ZAD PHAN PAR SRID TSE DON DANG BCAS, ,'DIR 'BAD LAS
BYUNG LEGS SPYAD AAMRi TA, ,JI SNYED BDAG RGYUD RIN CHEN K'A LA
SHAR, ,GCIG

TU 'KHYIL BA GANG DE 'GRO BA KUN, ,'CHI MED ZUNG 'JUG GO 'PHANG
THOB PHYIR BSNGO, ,CES PA 'DI NI, LUGS GNYIS KYI MNGA' BDAG CHEN
PO KO'U SHRI NANG SO YES KYIS DON GNYER CAN 'GA' ZHIG LA PHAN
PA'I DON DU DGONGS NAS, GNANG SBYIN DANG BCAS TE GSUNG GIS BSKUL
BA LA BRTEN NAS,

SLOB DPON RIN PO CHE RDO RJE 'CHANG CHEN PO BLO BZANG SBYIN PA
DANG KHRI CHEN BLO BZANG DAR RGYAS RNAM PA GNYIS KYI DRUNG DU
CHOS 'DI'I DBANG RGYUN DANG, KHYAD PAR SNGA MA'I DRUNG DU 'DI'I
NYAMS 'KHRID RDZOGS PAR BLO 'DZIN GYI TSUL DU THOB CING, GSHIN
RJE GSHED KYI RNAL 'BYOR LA NYAMS LEN PHYOGS

@038A *, ,TZAM ZHIG BGYID PAR RLOM PA DANG, 'DIR CO NE'I SNGAGS
DANG MTSAN NYID KYI BLA MA'I GO SAR GNAS PA'I SH'AKYA'I DGE
SLONG BSHAD SGRUB MING CAN GYIS, 'DI SKOR GYI GZHUNG MANG PO
MTHONG BA LA BRTEN, 'DI LAS RGYAS PAR SPRO NUS MOD KYANG MANG DU
DOGS

NAS CUNG ZAD BSDUS PA'I TSUL GYIS SBYAR BA'O, ,LEGS BSHAD DRI
LDAN RTZI MA GHIS,, GZUR GNAS SOM NYI'I DUG SEL KYANG, ,PHRAG
DOG GYA GYU'I DUG 'CHANG BA'I, ,LTO 'PHRO'I RIGS KYIS KHA LA
'DOD,, CES KYANG SMRAS SO, ,MANGGA LAm,
