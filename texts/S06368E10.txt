` SNGAGS RIM BSDUS DON ZHES BYA BA BZHUGS SO, ` RGYAL BA KHYAB BDAG RDO RJE
'CHANG CHEN PO'I LAM

GYI RIM PA GSANG BA KUN GYI GNAD RNAM PAR PHYE BA ZHES BYA BA,
BLA MA DAM PA RNAMS DANG RJE BTZUN 'JAM PA'I DBYANGS KYI ZHABS
KYI PADMO LA SKYE BA KUN TU GUS PA CHEN POS PHYAG 'TSAL ZHING
SKYABS SU

MCHI'O, ,GANG GIS ZHABS PAD GTZUG NA GUS BSTEN PAS, ,SRID ZHI'I
RGUD PA GCOD PA'I DRI MED LAM, ,BRTZE BA'I THUGS KYIS JI BZHIN
'DOMS MDZAD PA, ,BSHES GNYEN DAM PA RNAMS

KYI ZHABS LA 'DUD, ,DRI MED MKHA' LA YID 'PHROG 'JA' CHEN BZHIN,
,SPROS KUN NYER ZHI'I DBYINGS LAS MA GA-YOS PAR, ,RNAM ROL SKU
YI BKOD PAS LHA YI TSOGS, ,RAB 'BYAMS SPRO MDZAD

'KHOR LO'I MGON DES SKYONGS, ,DE YIS JI SNYED GSUNGS PA'I GSANG
BA'I GNAS, ,MA LUS SDUD MDZAD RIG SNGAGS 'CHANG BA'I RJE, ,MTHU
STOBS MGON LA BDAG GIS GUS BTUD KYI, ,DA NI BDUD

@015B SDE BAG YOD BSTEN PAR RIGS, ,RGYAL BA KUN GYI YAB GCIG
'JAM PA'I DBYANGS, ,DGYES NAS SPYAN RAS TZAM GYIS BTZAS PA
LA'ANG, ,RGYAL BA'I DGONGS ZAB RTOGS PA'I RNAM DPYOD KYI, ,

MCHOG SBYIN MDZAD CES THOS NAS RING ZHIG NAS, ,RGYUN MI CHAD DU
LHAG PA'I LHAR BSTEN CING, ,DA DUNG KHYOD KYI ZHABS PAD SPANGS
NAS NI, ,NAM YANG SKYABS GZHAN MED DO MKHYEN PA'I GTER, ,

BDAG GI RE BA 'BRAS BU MCHIS PAR MDZOD, ,RGYUD DON MKHAS PAS
BKRAL BA JI BZHIN DU, ,TSUL BZHIN SGRUB PAR 'DOD PA MANG PO
DANG, ,RAB 'BYAMS GZHUNG LA MKHYEN PA RAB RGYAS PA, ,SKAD

GNYIS SMRA PAS RING NAS BSKUL GYUR CING, ,SKYE DGU'I GTZUG NA
BSOD NAMS DU MAS BRJID, ,DPAL LDAN RDO RJE THEG PA PHYOGS KUN
TU, ,RGYAS PA'I KHUR 'DZIN LHAG BSAM BZANG PO CAN, ,DE

YIS YANG YANG NYE BAR BSKUL BA DANG, ,GZHUNG LUGS GDAMS PAR MA
SHAR PHYOGS RES TSIM, ,LUNG DON DRI MED RIGS PAS DPYOD MA NUS,
,MANG DU THOS KYANG SGRUB LA MI BRTZON PA, ,DE YIS

RGYAL BA DGYES PAR MI NUS PAR, ,GZIGS NAS BSTAN LA TSUL BZHIN
LEGS SLOB PA'I, ,SNGON GYI DAM BA'I SPYOD PAS BDAG GI YID, ,CHES
CHER DRANGS PAS DE DAG RNAMS KYI LUGS, ,GSAL
@016A *, ,BA'I PHYIR DU 'DI NA 'BAD PA LA, ,ZHING SKYES LHAN CIG
SKYES DANG SNGAGS SKYES KYI, ,MKHA' 'GRO'I TSOGS KYIS BU LA MA
BZHIN DU, ,BRTZE BAR DGONGS NAS DNGOS GRUB

KUN STZOL ZHING, ,BGEGS KUN NYE BAR ZHI BA'I BKA' DRIN MDZOD,, `
DRI MED RIGS PAS RANG GZHAN GZHUNG LUGS KYI, ,LEGS NYES BSHAD
PA'I KHYAD PAR MA PHYED CING, ,THEG PA CHE

CHUNG SNGAGS DANG PHAR PHYIN GYI, ,THUN MONG BA DANG THUN MONG
MA YIN PA'I, ,KHYAD PAR GTZO BO JI BZHIN MA PHYED PAR, ,BSTAN PA
SPYI DANG THEG PA CHEN PO DANG, ,KHYAD PAR RDO RJE THEG PA SKAL
LDAN GYI, ,'JUG

SGO MCHOG CES SMRA BA'ANG DAD PA TZAM, ,DE PHYIR KYE KYE BLO
GROS 'DUN LDAN DAG ,RNAM DAG RIGS PAS BLO GROS MIG SPYONGS LA,
,PHAS KYI RGOL BAS BSKYOD PAR MI NUS PA'I, ,BSTAN PA'I GNAD LA

NGES PA BRTAN PO TSOL, 1 ,SMYUNG BAR GNAS DANG KHRUS KYI CHO GA
SOGS, ,BSGOM BZLAS PHYOGS RE SHES PAS BYA SPYOD KYI, ,RGYUD DON
SHES PAR SMRA NA BZHAD GAD GZHI, ,DE PHYIR RGYUD DON LAM DU

BSGRIG PA GCES, ,DE YANG BYA BA SPYI YI RGYUD BZHI DANG, ,KHYAD
PAR LEGS GRUB BSAM GTAN PHYI MA'I RGYUD, ,RGYA GAR MKHAS PA
GNYIS KYIS BKRAL BA BZHIN, ,DGONGS PA BTZAL NAS GSAL

@016B BAR PHYE BA 'DI, ,BYA RGYUD MTHA' DAG LTA BA'I MIG GCIG GO
2 ,SPYOD RGYUD GTZO BO RNAM SNANG MNGON BYANG DON, ,MKHAS GRUB
SANGS RGYAS GSANG BAS BSHAD PA BZHIN, ,RNAL 'BYOR GNYIS KYI

RIM PA BSHAD PA 'DI, ,SPYOD PA'I RGYUD LA BDE BLAG 'JUG PA'I
SGO, 3 ,RNAL 'BYOR RGYUD RNAMS KUN GYI MCHOG GYUR PA, ,DPAL LDAN
DE NYID BSDUS PA'I 'O MA'I MTSO, ,MKHAS PA GSUM GYI GZHUNG

GI SRUB SHING GIS, ,LEGS PAR BSRUBS LAS BYUNG BA'I BDUD RTZI
MCHOG ,DRI MED DBANG GIS SMIN ZHING SDOM LA GNAS, ,DE YIS THUN
BZHIR BZLAS SHING BSGOMS PA YIS, ,LHAG PA'I LHA YI

SKU GSUNG THUGS DANG NI, ,RANG GI SGO GSUM GCIG TU SBYOR BYED
PA'I, ,RNAL 'BYOR GSUM GYIS SEMS NI LEGS SBYANGS PAS, ,DNGOS
GRUB SGRUB PA'I SGO GSUM GANG RUNG DU, ,ZHUGS

NAS RANG GI LHA YIS MCHOG BSTZAL PAS, ,LAM BZANG BDE BLAG BGROD
PA 'DI YIN NO, ,DE PHYIR PHYAG RGYA 'CHING BA'I RIM PA DANG,
,CHOG KHRIGS RIM PA TZAM ZHIG SHES PA LA, ,RNAL 'BYOR

RGYUD DON SHES PAR SMRA MOD KYANG, ,LAM GYI GNAD RNAMS DA GDOD
BTZAL DGOS SO, 4 ,DPAL LDAN RDO RJE THEG PA'I MTHAR THUG PA,
,RNAL 'BYOR BLA MED RGYUD SDE RGYA MTSO'I DON, ,MA LUS SDUD

@017A *, ,BYID LAM GYI SPYI YI CHINGS, ,LAM GYI GO RIMS NGES
PA'I TSUL DANG NI, ,SNGON DU BSNYEN BAS RGYUD NI SBYANGS PA YIS,
,GANG DU DKYIL 'KHOR BRI BA'I SA YI CHA,,

YONGS SU DAG PAR BYED PA'I CHO GA RNAMS, ,MKHAS PA'I GZHUNG
BZHIN SHIN TU GSAL BAR BSHAD, 5 ,ZAB MO'I LAM GYI SNOD DU SGRUB
BYED PA'I, ,DBANG GI NYER BSDOGS DAM PA STA

GON YIN, ,DE PHYIR STA GON CHO GA DAG PA NI, ,SHIN TU KHYAD PAR
CHE BAR MTHONG GYUR NAS, ,CHO GA'I YAN LAG PHRA MO RNAMS KYANG
NI, ,MKHAS PA'I GZHUNG LAS YANG DAG LEGS BTUS NAS, ,SRAS

BCAS RGYAL BA'I BZHED DANG MI 'GAL BAR, ,SHIN TU GSAL BA'I DAG
GIS LEGS PAR BSHAD, 6 ,SKAL LDAN GANG DU BCUG NAS DBANG BSKUR
BA'I, ,DKYIL 'KHOR RGYAL BA RNAMS KYI ZHING

DANG SKUR, ,TSUL BZHIN BSGRUBS NAS MNYES PAR BYED PA YI, ,CHO
GA'I RIM PA MKHAS BA'I GZHUNG BZHIN BSHAD, 7 ,BDE CHEN THAR BA'I
GRONG KHYER MCHOG NYID DU, ,RANG NYID TSUL BZHIN ZHUGS

NAS DBANG MNOS TE, ,'KHOR LO'I MGON NYID BLA MAR GYUR BA LA,
,GNANG BA RNYED NAS GLU YIS MCHOD PA'I MTHAR, ,SKAL BZANG SLOB
MA NYID BZHIN BZHUGS PA YI, ,CHO GA'I GTZO BO DE YI

@017B YAN LAG RNAMS, ,LEGS PAR DMIGS PHYE SO SOR BRDA 'PHROD
PA'I, ,THABS TSUL MAN NGAG SHIN TU GSAL BAR BYAS, 8 ,BDE GSHEGS
DRUG GI RANG BZHIN DBANG DRUG GIS, ,SLOB MA'I

SHES RGYUD LEGS PAR SBYANGS PA YIS, ,RGYAL BA DRUG DANG 'BREL
BA'I BSKYED RIM GYIS, ,SPRUL PA'I SKU MCHOG 'GRUB PA'I GZHIR
BYED PA, ,DRI MED BUM PA'I DBANG GI NGO BO DANG, ,DE YI YAN

LAG CHO GA PHRA MO RNAMS, ,SNGAGS RIG RNAMS KYI BZHED PA DE
BZHIN DU, ,GO SLA'I DBYANGS KYIS MA 'DRES GSAL BAR BYAS, 9 ,BUM
DBANG GANGG'A'I CHU RGYUN BSKUR BA YIS, ,THA MAL SNANG ZHEN

LUS KYI DRI MA BKRUS, ,GSANG DBANG YE SHES BDUD RTZI MYANGS PA
YIS, ,NGAG GNAS RLUNG GI RGYU BA SNGAGS SU 'CHAR, ,GSUM PA LHAN
SKYES DGA' BA'I LCAGS KYU YIS, ,YID KYI SKYES BU DON

DAM DBYINGS SU DRANGS, ,BZHI PA ZUNG 'JUG DON LA NGO SPRAD PAS,
,MTHAR THUG SKYEL SA'I GNAD LA THE TSOM BCAD, ,DBANG BZHI'I GNAD
DON TSUL BZHIN NGES PA LAS, ,MCHOG TU GYUR PA'I

GDAMS PA YOD MIN ZHES, ,RANG GI RTOGS PA GLU RU BLANGS PA 'DI,
,BLA MA RNAMS DANG 'JAM PA'I DBYANGS LA 'BUL, ,DE SKAD SMRAS
PA'ANG DBANG GI RIM PA RNAMS, ,LAM GYI SNGON 'GRO TZAM,

@018A *, ,DU ZAD DO ZHES, ,RTZA BA BOR NAS YAL GA TSOL RNAMS
KYI, ,YID MUN STUG PO ZHI BA'I DON DU'O, 10 ,RNAM DPYOD BRTZON
PA'I GRU GZINGS NYAMS CHUNG ZHING, ,DED

DPON MKHAS PA'I BSHES GNYEN MA BSTEN PAS, ,GSANG SNGAGS GZHUNG
LUGS RGYA MTSO MA MTHONG BAR, ,PHYOGS RE'I LAM GYIS BGROD PAR
'DOD PA'I LUGS, ,LEGS PAR BKAG NAS

MKHAS PA DGYES PA'I LAM, ,RIM GNYIS RIM BZHIN BSKYED NAS RGYAL
BA'I SAR, ,MA TSANG MED PA'I LAM GYIS BGROD DGOS ZHES, ,SHING
RTA CHEN PO'I LUGS BZANG GSAL BAR BYAS, 11 ,

THEG PA GZHAN NAS GRANGS MED BSKAL PA YIS, ,RLABS CHEN BSOD NAMS
TSOGS RNAMS RDZOGS DGOS PA'I, ,GZUGS SKU'I RGYU RNAMS 'BAD PA
CHUNG DU LAS, ,YONGS SU RDZOGS PA

BYED PA'I THABS MKHAS MCHOG ,BSKYED PA'I RIM PAS SBYANG GZHI
SBYONG TSUL DANG, ,RGYUD LA JI LTAR SKYED PA'I RIM PA RNAMS,
,DRI MED LUNG DANG RIGS PA'I RJES 'BRANGS NAS, ,RANG BZOS MA
BSLAD

SHIN TU GSAL BAR BSHAD, 12 ,DPAL LDAN 'DUS PA DUS KYI 'KHOR LO
DANG, ,'KHOR LO SDOM PA DGYES PA RDO RJE YI, ,RDZOGS RIM LAM
GYIS JI LTAR BGROD PA'I TSUL, ,SPYI YI RNAM GZHAG

@018B TSIG SPYIR MA LAS SHING, ,LUNG DON RIGS PA PHRA MOS LEGS
DPYAD NAS, ,DON GYI KHOG RNAMS LOGS PAR DPYIS PHYIN PAR, ,TSIG
ZUR PHYIN PAR GSAL BAR BSHAD PA LA, ,GNAS GSUM

MKHA' 'GROS BRTZE BAS BZOD PAR MDZOD, 13 ,BSHES GNYEN DAM PA
RING DU BSTEN PA YIS, ,PHYOGS RES MA TSIM GZHUNG LUGS GDAMS PAR
SHAR, ,LUNG DON RIGS PA PHRA MOS 'BYED NUS

SHING, ,THOS BA'I DON LA SGRUB PA SNYING POR BYED, ,SMIN BYED
DBANG DANG GROL BYED LAM DANG NI, ,BSGRUBS PA'I 'BRAS BU KUN LA
MA RMONGS PAS, ,RDO RJE THEG PA'I LAM GYIS BGROD BYED PA, ,DE

LA MKHAS RNAMS GSANG SNGAGS PA ZHES SMRA, 14, ` RNAM DPYOD YANGS
PA'I MKHA' LA RAB 'PHAGS TE, ,LEGS BSHAD 'OD STONG PHYOGS BCUR
SPROS PA YIS, ,RAB 'BYAMS

SNGAGS GZHUNG PAD TSAL KHA 'BYED PA'I, ,GSANG DON KUN GSAL NYI
MA DENG NAS SHAR, ,RDO RJE THEG PA'I SBRANG RTZI'I BCUD BLANGS
NAS, ,DNGOS GRUB GNYIS KYI DGA' STON BYED 'DOD PA'I, ,SKAL

LDAN BLO GSAL RKANG DRUG LDAN PA'I TSOGS, ,DGA' BA'I DAR DIR
PHYOGS BCUR DA SGROGS SHIG ,RGYUD SDE RIN CHEN BZHI LAS LEGS
BSGRUBS SHING, ,SMIN BYED DBANG GI BANG RIM BZHI DANG LDAN, ,

@019A *, ,RIM GNYIS GZI BRJID BLTA BAS MI NGOMS LA, ,'BRAS BU
SKU BZHI'I LCOG GIS RAB MDZES PA, ,SNA TSOGS KHAMS DANG LDAN
PA'I GSUNG RAB MTSO, ,BLO GROS

BRTZON PA'I MGYOGS 'GROS BSRUBS PA LAS, ,GANGS CAN GSER GYI SA
GZHI'I KHYON YANGS SU, ,THUB BSTAN RGYA MTSO'I RGYAN DU BSKRUN
PA 'DI, ,MANG DU GSAN PA'I THOS PAS RMONGS PA

BCOM, ,TSUL BZHIN BSGRUBS PA'I RTOGS PAS RANG RGYUD BTUL, ,LHAG
BSAM DAG PA'I THUGS KYIS BSTAN LA DGONGS, ,BSTAN PA'I RTZA LAG
DAM PA MANG PO DANG, ,RLABS CHEN

BSOD NAMS STOBS LAS RIGS MTHOR 'KHRUNGS, ,RMAD BYUNG MDZAD PA
BZANG POS 'GRO BA SKYONG, ,THUB BSTAN RGYAS PA'I KHUR GYIS MI
NGAL BA'I, ,GSANG SNGAGS 'DZIN PA DE YIS BSKUL LAS

YIN; ;LHAG PA'I LHA LA RTAG TU GSOL BTAB CING, ,YONGS 'DZIN
MKHAS PA'I GSUNG GI RJES ZHUGS NAS, RIG SNGAGS 'CHANG GI GZHUNG
LUGS RGYA MTSO LA, ,ZHIB TU BRTAGS NAS SBYAR

MOD DE LTA NA'ANG, ,BLO GROS SBYANGS PA DRAN PA'I STOBS DMAN
PAS, ,NONGS PAR GANG GYUR RGYAL DANG RGYAL SRAS LA, ,BSAM PA
THAG PAS SO SOR BDAG 'CHAGS PAS, ,NONGS PA RGYU BCAS BYANG

@019B ZHING DAG PAR MDZOD, ,GSANG CHEN LAM GYI RIM PA 'DIR 'BAD
PAS, ,RLABS CHEN TSOGS GNYIS MANG DU BSAGS PA RNAMS, ,MAR GYUR
'GRO BA KUN GYI RE SKONG BA'I, ,ZUNG 'JUG RDO RJE 'CHANG

DBANG THOB PHYIR BSNGO, ,DES NI TSE RABS KUN TU DNGOS GRUB GZHI,
,THEG MCHOG BSHES GNYEN 'BAD PAS MNYES BYAS NAS, ,TSUL BZHIN
BSKUR BA'I RNAM DAG DBANG BZHI YIS, ,ZAB MO'I

LAM GYI SNOD DU 'GYUR BAR SHOG ,DE TSE BLA MA DPA' BO DPA' MO'I
TSOGS, ,DPANG DU BZHAG NAS LEGS PAR KHAS BLANGS PA'I, ,BSRUNG
DANG BZA' DANG BSTEN PA'I DAM TSIG GI ,BCAS PA'I MTSAMS LAS

'DA' BAR MA GYUR CIG ,RIM GNYIS SPYOD DANG BCAS PA'I RGYUD DON
LA, ,GTUGS PA MED PA'I DRI MED RIGS PA YIS, ,MA RTOGS LOG RTOG
THE TSOM KUN BCAD NAS, ,BRTZON PAS SGRUB PA SNYING POR BYED PAR
SHOG ,

DE LTAR SLOB PA'I RLABS CHEN SPYOD PA LA, ,MTHU LDAN RNAMS KYIS
RTAG TU GROGS MDZAD PAS, ,BAR DU GCOD PA'I MING YANG MED PA
DANG, ,'DOD PA'I RKYEN RNAMS YID BZHIN 'BYOR PAR SHOG ,BSTAN PA
KHO

NA LHAR BCAS 'GRO BA YI, ,BDE LEGS KUN GYI RTZA BAR YID CHAS
NAS, ,LUS SROG YAL BAR GYUR KYANG MI GTONG BA'I, ,SNYING STOBS
CHEN BOS DAM CHOS 'DZIN GYUR CIG ,GSANG DON LEGS PAR PHYE BA 'DI
@20A *, ,YIS KYANG, ,THEG PA MCHOG GIS BGROD PA MTHA' YAS LA,
,GZHUNG LUGS GDAMS PAR 'CHAR PA'I RKYEN BYAS NAS, ,BSTAN PA'I
SNYING PO RING DU GSAL BYED SHOG ,MTSAMS

SPRIN GZHON NUS 'KHYUD PA'I GSER GYI RIS, ,AINDRA N'I LA'I
THOR COG BCINGS PA BZHIN, ,DMAR SER SKU YIS YID 'PHROG GANG GI
GTZUG ,MTHON MTHING RAL PA'I ZUNG PHUD LNGAS MDZES PA'I,,

'JAM DBYANGS DE YIS TSE RABS KUN TU BDAG ,DGYES BZHIN RJES SU
BZUNGS PA'I DRIN LAS NI, ,GTING DPAG DKA' BA'I CHOS TSUL RGYA
MTSO LA, ,BLO GROS THOGS PA MED PAR 'JUG PAR SHOG,

CES RJE THAMS CAD MKHYEN PA CHEN POS MDZAD PA'I RDO RJE 'CHANG
CHEN PO'I LAM GYI RIM PA GSANG BA KUN GYI GNAD RNAM PAR PHYE
BA MTSAN GZHAN SNGAGS RIM CHEN MOR GRAGS PA'I DBU ZHABS DANG
BAR

SKABS KYI BSDUS DON TSIGS SU BCAD PA RNAMS RANG NYID KYI KHA
TON DU BYA BA'I PHYIR ZUR DU PHYUNGS TE, MGON PO GANG GI RING
LUGS SU ZHUGS PA'I THA CHUNG DGE SLONG SU DHARME SHVA RAS DAD
PAS KUN

NAS BSLANGS TE BRIS PA DGE LEGS 'PHEL,, ,, ` RDO RJE 'CHANG
CHEN PO'I LAM GYI RIM PA GSANG BA KUN GYI GNAD RNAM PAR PHYE
BA'I SA BCAD RIG 'DZIN MDZOD KYI LNGE MIG CES BYA BA BZHUGS
SO, ,

@20B ` NA MO GU RU SU DHI K'I RTI BADZRA DHA R'A YA, 'DIR RJE
RIN PO CHE BLO BZANG GRAGS PA'I DPAL GYIS MDZAD PA'I RDO RJE
'CHANG CHEN PO'I LAM GYI RIM PA GSANG BA KUN GYI GNAD RNAM PAR
PHYE BA'I SA

BCAD RIG 'DZIN MDZOD KYI LNGE MIG CES BYA BA LA GNYIS, RGYAL
BA'I BSTAN PA KHO NA THAR 'DOD KYI 'JUG DOGS SU BSTAN PA DANG,
DE LA 'JUG PA'I RIM PA MI 'DRA BA'I SGO BSTAN PA'O, ,GNYIS PA
LA

GNYIS, ,THEG PA SPYI'I DBYE BA DANG, THEG PA CHEN PO'I DBYE
BA'O, ,DANG PO LA BZHI, JI LTAR DBYE BA'I SGO, GANG GIS 'BYED
BA'I RGYU MTSAN, PHYE BA SO SO'I RANG BZHIN, THAMS CAD KYANG
MTHAR 'TSANG RGYA BA'I

YAN LAG TU BSTAN PA'O, ,GSUM PA LA GNYIS, THEG PA DMAN PA'I
RNAM GZHAG DANG, ,THEG PA CHEN PO'I RNAM GZHAG GO, GNYIS PA
THEG PA CHEN PO'I DBYE BA LA GNYIS, THEG PA CHEN PO LA GNYIS

SU DBYE BA DANG, RDO RJE THEG PA LA 'JUG PA'I RNAM DBYE BYE
BRAG TU BSHAD PA'O, ,DANG PO LA GSUM, JI LTAR PHYE BA'I
GRANGS, PHYE BA SO SO'I DON, DE LTAR DU 'BYED PA'I RGYU MTSAN
NO, ,GSUM PA LA GNYIS, RTOG

LDAN LA SKYE BA'I DOGS PA'I GNAS DGOD PA DANG, DE LA LAN GDAB
PA'O, ,GNYIS PA LA GNYIS, GZHAN GYIS BRTAGS PA'I MTHA' DGAG PA
DANG, LEGS PAR GNAS PA'I PHYOGS GZHAG PA'O,,

@21A *, ,GNYIS PA LA GNYIS, THEG PA GNYIS SU 'BYED PA'I RGYU
MTSAN DNGOS DANG, LAM LA KHYAD PAR YOD KYANG 'BRAS BU LA MCHOG
DMAN MED PAR BSTAN PA'O, ,DANG PO LA GSUM

DNGOS KYI DON BSTAN PA, DE'I KHUNGS DGOD BA, DE LA RTZOD PA
SPANG BA'O, ,GNYIS PA LA GNYIS, RNAL 'BYOR BLA MED KYI GZHUNG
NAS BSHAD PA DANG, RGYUD SDE 'OG MA'I GZHUNG NAS BSHAD PA'I
TSUL LO, ,

DANG PO LA GNYIS, RGYUD NAS BSHAD PA'I TSUL DANG, DGONGS 'GREL
RNAMS KYIS JI LTAR BSHAD PA'I TSUL LO, ,GNYIS PA LA GNYIS,
,SLOB DPON YE SHES ZHABS KYI GZHUNG NAS JI LTAR BSHAD

PA DANG, SLOB DPON GZHAN GYIS JI LTAR BSHAD PA'O, ,GNYIS PA
LAM LA KHYAD PAR YOD KYANG 'BRAS BU LA MCHOG DMAN MED PAR
BSTAN PA LA GNYIS, DNGOS KYI DON BSHAD PA DANG, LAM GYI KHYAD

PAR NYID BSHAD PA'O, ,GNYIS PA LA GNYIS, RANG GI LUGS KYI
KHYAD PAR DANG, SLOB DPON GZHAN GYIS BSHAD PA'I KHYAD PAR RO,
,GNYIS PA LA GNYIS, SDOM 'BYUNG 'GREL PA LAS BSHAD

PA'I TSUL DANG, TSUL GSUM SGRON ME LAS BSHAD BA'I TSUL LO,
,GNYIS PA RDO RJE THEG PA LA 'JUG PA'I RNAM DBYE BYE BRAG TU
BSHAD PA LA GSUM, SNGAGS LA 'JUG PA'I SGO MI 'DRA BA CI TZAM

@21B ZHIG YOD PA, 'JUG SGO MI 'DRA PAR 'JOG PA'I KHYAD PAR
NGOS GZUNG BA, KHYAD PAR DE DAG DANG LDAN PA RNAMS KYI LAM
BGROD PA'I TSUL BSTAN PA'O, ,GNYIS PA LA GNYIS, DRI BA DANG,
LAN NO, ,GNYIS PA

LA GNYIS, GZHAN GYI LAN MI 'THAD PAR BSTAN PA DANG, RANG GIS
LAN GDAB PA'O, ,GSUM PA KHYAD PAR DE DAG DANG LDAN PA RNAMS
KYI LAM BGROD PA'I TSUL BSTAN PA LA GNYIS, THEG PA CHEN PO

GNYIS KYI LAM MTHUN MONG BA DANG, THUN MONG MA YIN PA RDO RJE
THEG PA'I LAM GYI RIM PA'O, ,BSTAN PA LA 'JUG PA'I RIM PA MI
'DRA BA'I SGO SPYIR BSTAN PA STE LE'U DANG PO'O,, ,,GNYIS PA
THUN

MONG MA YIN PA RDO THEG PA'I LAM MYI RIM PA LA GSUM, BYA SPYOD
KYI RGYUD KYI LAM MYI RIM PA, RNAL 'BYOR RGYUD KYI LAM MYI RIM
PA, RNAL 'BYOR BLA MED KYI RGYUD KYI LAM GYI RIM PA'O, ,DANG
PO LA GNYIS, BYA SPYOD LA BDAG BSKYED DANG

YE SHES PA GZHUG PA YOD MED DPYAD PA DANG, BYA SPYOD KYI LAM
GYI RIM PA SO SOR BSHAD PA'O, ,DANG PO LA GNYIS, SLOB DPON
RNAMS KYI BZHED PA DGOD PA DANG, DE DAG LAS 'THAD PA'I PHYOGS

BSHAD PA'O, ,GNYIS PA BYA SPYOD KYI LAM GYI RIM PA SO SOR
BSHAD PA LA GNYIS, LAM SDUD PA'I SPYI'I CHINGS BSHAD PA DANG,
LAM GYI RIM PA DNGOS BSHAD PA'O, ,GNYIS PA LA GNYIS, BYA

@22A *, ,RGYUD KYI LAM GYI RIM PA DANG, SPYOD RGYUD KYI LAM
GYI RIM PA'O, ,DANG PO LA BZHI, LAM SGOM PA'I SNOD DU RUNG BAR
BYA BA, SNOD DU GYUR NAS DAM TSIG DANG SDOM PA DAG

PAR BYA BA, DAM TSIG LA GNAS NAS SNGON DU BSNYEN PA JI LTAR
BYA BA, BSNYEN PA LAS SU RUNG NAS DNGOS GRUB JI LTAR BSGRUB
PA'O, ,GSUM PA LA GNYIS, SNGON DU BSNYEN PA DGOS PA'I RGYU

MTSAN DANG, BSNYEN PA BYA BA'I RIM PA'O, ,GNYIS PA LA GNYIS,
BZLAS BRJOD DANG BCAS PA'I BSAM GTAN DANG, BZLAS BRJOD LA MI
LTOS PA'I BSAM GTAN NO, ,DANG PO LA GSUM,

BZLAS BRJOD YAN LAG BZHI'I SNGON DU JI LTAR BYA BA, BZLAS
BRJOD YAN LAG BZHI'I BSAM GTAN DNGOS, BZLAS BRJOD YAN LAG
BZHI'I BSAM GTAN GYIS MJUG TU JI LTAR BYA BA'O, ,DANG PO

LA BZHI, THOG MAR GNAS KHANG DU JI LTAR BYA BA, PHYI ROL TU
KHRUS BYAS TE SGRUB KHANG DU 'JUG PA'I TSUL, CHAS SU ZHUGS TE
STAN LA 'KHOD NAS MCHOD PA BYIN GYIS BRLABS PA, BDAG DANG GNAS
LA BSRUNG

BA BYA BYA'O, ,GNYIS PA BZLAS BRJOD YAN LAG BZHI'I BSAM GTAN
DNGOS LA GNYIS, BZLAS BRJOD KYI YAN LAG GI BSAM GTAN DANG, DE
LA BRTEN NAS BZLAS BRJOD JI LTAR BYA BA'O, ,DANG PO LA GNYIS

@22B RANG NYID LHAR BSKYED PA DANG, MDUN DU YE SHES PA SPYAN
DRANGS PA LA MCHOD PA SOGS SO, ,GNYIS PA LA DRUG ,RTEN BSKYED
PA, BRTEN PA LHA SPYAN DRANGS TE BZHUGS SU GSOL BA, PHYAG RGYA
BSTAN PA,

MCHOD BSTOD BYA BA, BSHAGS PA LA SOGS PA BYA BA, TSAD MED BZHI
BSGOM PA'O, ,BZHI PA LA GNYIS, MCHOD PA 'BUL BA DANG, BSTOD PA
BYA BA'O, ,GNYIS PA DE LA BRTEN NAS BZLAS BRJOD JI LTAR

BYA BA LA GSUM, BZLAS PA'I YUL BGRANG 'PHRENG 'DU BYAS NAS
BGRANG BA'I TSUL, DMIGS PA GANG LA DMIGS NAS BZLAS BRJOD BYA
BA'I TSUL, 'GAL RKYEN BYUNG NA BZLAS PA BSKYAR BA'I TSUL

LO; ;GNYIS PA LA GNYIS, YI GA'I GZUGS LA DMIGS PA'I BZLAS
BRJOD DANG, YI GE'I SGRA LA DMIGS PA'I BZLAS BRJOD DO, ,DANG
PO LA GNYIS, MDUN GYI THUGS KA'I YI GE'I GZUGS

LA DMIGS PA DANG, RANG GI SNYING GA'I YI GE'I GZUGS LA DMIGS
PA'I BZLAS PA'O, ,GNYIS PA BZLAS BRJOD LA MI LTOS PA'I BSAM
GTAN LA GNYIS, ME DANG SGRA GNAS KYI BSAM GTAN BSHAD

PA DANG, SGRA MTHA'I BSAM GTAN BSHAD PA'O, ,GNYIS PA LA GNYIS,
SGRA'I GNAS SKABS GTOD PA'I RIM PA DANG, SGRA MTHA'I BSAM GTAN
DNGOS SO, ,BYA BA'I RGYUD KYI LAM BGROD BA'I RIM

@23A *, ,PA STE LE'U GNYIS PA'O,, ,,GNYIS PA SPYOD RGYUD KYI
LAM GYI RIM PA LA BZHI, LAM SGOM PA'I SNOD DU RUNG BAR BYA BA,
SNOD DU GYUR NAS DAM TSIG DANG SDOM PA DAG PAR BYA BA,

DAM TSIG LA GNAS NAS SNGON DU BSNYEN PA JI LTAR BYA BA, BSNYEN
PA LAS SU RUNG NAS DNGOS GRUB JI LTAR SGRUB PA'O, ,GSUM PA LA
GNYIS, RNAL 'BYOR GYI DBYE BA DANG, PHYE BA'I DON SO SOR BSHAD
PA'O, ,

GNYIS PA LA GNYIS, MTSAN MA DANG BCAS PA'I RNAL 'BYOR BSHAD PA
DANG, MTSAN MA MED PA'I RNAL 'BYOR BSHAD PA'O, ,DANG PO LA
GNYIS, PHYI'I YAN LAG BZHI'I BZLAS BRJOD DANG, NANG GI

YAN LAG BZHI'I BZLAS BRJOD DO, ,SPYOD PA'I RGYUD KYI LAM BGROD
PA'I RIM PA STE LE'U GSUM PA'O,, ,,GNYIS PA RNAL 'BYOR RGYUD
KYI LAM GYI RIM PA LA GNYIS, RGYUD LAS JI LTAR BSTAN

PA'I TSUL DANG, DE'I DON NYAMS SU BLANG BA'I RIM PA'O, ,GNYIS
PA LA BZHI, LAM SGOM PA'I SNOD DU RUNG BAR BYA BA, SNOD DU
GYUR NAS DAM TSIG DANG SDOM PA DAG PAR BYA BA, DAM TSIG LA
GNAS

NAS SNGON DU BSNYEN PA JI LTAR BYA BA, BSNYEN PA LAS SU RUNG
NAS DNGOS GRUB JI LTAR SGRUB PA'O, ,GSUM PA LA GNYIS, MTSAN MA
DANG BCAS PA'I RNAL 'BYOR DANG, MTSAN MA MED PA'I RNAL 'BYOR
RO,

@23B DANG PO LA GNYIS, RAGS PA LHA LA DMIGS PA'I THUN BZHI'I
RNAL 'BYOR DANG, PHRA BA PHYAG MTSAN LA DMIGS PA'I THUN BZHI'I
RNAL 'BYOR RO, ,DANG PO LA GNYIS, THUN BZHIR BSGOM PA DANG, DE
MI NUS PAS JI

LTAR BYA BA'O, ,DANG PO LA GNYIS, SLOB MA'I DBANG TZAM ZHIG
THOB PA'I THUN BZHI'I RNAL 'BYOR DANG, SLOB DPON GYI DBANG
THOB PA'I THUN BZHI'I RNAL 'BYOR RO, ,GNYIS PA PHRA BA PHYAG
MTSAN LA DMIGS PA'I THUN BZHI'I

RNAL 'BYOR LA GSUm, PHRA MO SGOM PA'I DGOS PA, PHRA MO LA DMId
NAS SEMS BRTAN PAR BYA BA, BRTAN PA THOB NAS SPRO BSDU SOGS
BYA BA'I TSUL LO, ,GNYIS PA MTSAN MA MED PA'I RNAL 'BYOR LA
GSUM, DE NYID BSDUS

PA NAS GSUNGS PA'I TSUL, BSHAD RGYUD NAS GSUNGS PA'I TSUL,
BSGOM PA'I TSUL MDOR BSDUS TE BSTAN PA'O, ,GNYIS PA LA BZHI,
DE BZHIN GSHEGS PA'I RIGS KYI BSGOM TSUL, RDO RJE'I RIGS KYI
BSGOM TSUL

RIN PO CHE'I RIGS KYI BSGOM TSUL, PADMA'I RIGS KYI BSGOM TSUL
LO, ,BZHI PA BSNYEN PA LAS SU RUNG NAS DNGOS GRUB JI LTAR
BSGRUB PA LA GSUM, BSAM GTAN GYIS DNGOS GRUB SGRUB PA'I TSUL,
BZLAS

BRJOD GYIS DNGOS GRUB BSGRUB PA'I TSUL, SBYIN SREG GIS DNGOS
GRUB BSGRUB PA'I TSUL LO, ,RNAL 'BYOR RGYUD KYI LAM BGROD BA'I
RIM PA STE LE'U BZHI PA'O,, ,,GSUm PA RNAL 'BYOR BLA MED KYI
RGYUD KYI LAM GYI RIM PA LA 
@024A *, ,GSUM, LAM SDUD PA'I SPYI'I CHINGS BSHAD PA, LAM GYI GO
RIM BSHAD PA, GO RIM CAN GYI LAM NYID BSHAD PA'O, ,GSUM PA LA
BZHI, LAM SGOM PA'I SNOD DU BYA BA, SNOD DU BYAS

NAS DAM TSIG DANG SDOM PA DAG PAR BYA BA, DAM TSIG LA GNAS NAS
LAM JI LTAR NYAMS SU BLANG BA, NYAMS SU BLANG BA, NYAMS SU
BLANGS PA'I 'BRAS BU MNGON DU BYED TSUL LO, ,DANG PO LA BZHI,
SNGAGS KYI LAM NYAN ZHING SGOM

PA LA DBANG NGES PAR DGOS PAR BSTAN PA, DBANG BSKUR BA'I DPON
SLOB PHAN TSUN DU BRTAG DGOS PA, BRTAGS PAS RUNG NA GSOL BA GDAB
CING BSNYEN PA BYA BA, BSTEN PA LAS SU RUNG NAS DBANG JI

LTAR BYA BA'I RIM PA'O, ,GNYIS PA LA GNYIS, MA BRTAGS PAR ZHUGS
PA'I NYES DMIGS DANG, BRTAG PA'I THABS BSTAN PA'O, ,GSUM PA
BRTAGS PAS RUNG NA GSOL BA GDAB CING BSNYEN PA BYA BA

LA GSUM, SLOB MAS GSOL BA GDAB PA, SLOB DPON GYIS BSRUNG BA BYA
BA, SNGON DU BSNYEN PA BYA TSUL LO, ,BZHI PA BSNYEN PA LAS SU
RUNG NAS DBANG JI LTAR BYA BA'I RIM PA LA GNYIS, ,CHO GA BYA
BA'I

DUS BSTAN PA DANG, CHO GA JI LTAR BYA BA'I RIM PA'O, ,GNYIS PA
LA GNYIS, DBANG GI CHO GA'I RIM PA DNGOS DANG, DBANG GI YAN LAG
TU GYUR PA'I CHO GA'O, ,DANG PO LA GSUM, SA'I CHO GA ,STA GON

@024B GYI CHO GA ,DNGOS GZHI'I CHO GA'O, ,DANG PO LA DRUG ,SA
BRTAG PA, SA BSLAD BA, SA SBYANG BA, SA GZUNG BA, BSRUNG ZHING
BYIN GYIS BRLAB PA, GNAS DANG DKYIL 'KHOR GZHAN LA SA CHO GA
DGOS MI DGOS BSHAD

PA'O; ;GSUM PA LA GSUM, SA BRKOS NAS SBYAD PA, RDZAS SNGAGS TING
NGE 'DZIN GSUM GYIS SBYANG BA, BLA NA MED PA'I DAG PAS SBYANG
BA'O, ,DANG PO LA GNYIS, SA'I ZUG RNGU DAG PA'I CHED DU BRKO BA
DANG, LTO

'PHYE BRTAGS NAS RKO BA'O, ,GNYIS PA LA GSUM, LTO 'PHYE GANG LA
BRTAG CING GNAS PA DANG RGYU BA'I TSUL, DE SHES NAS JI LTAR BRKO
BA'I TSUL, BRKOS LEGS NYES KYI SKYON YON BSTAN PA'O, ,BZHI PA SA

GZUNG BA LA GSUM, LHA'I RNAL 'BYOR BYAS TE GSOL BA GDAB CING
DKYIL 'KHOR GDEG PA, LANGS TE NGA RGYAL BZUNGS NAS BGEGS LA DKA'
BSGO BA, STANGS STABS BYA BA DMIGS BSAL DANG BCAS PA'O,

LNGA PA BSRUNG ZHING BYIN GYIS BRLABS PA LA GNYIS, SNGON MGRON
BSKYED NAS BGEGS DGUG PA DANG, BKUG PA'I BGEGS LA PHUR BUS GDAB
PA'O, ,GNYIS PA LA GNYIS, PHUR BU DANG DE'I BSKYED CHOG JI

LTAR BYA BA DANG, PHUR BUS 'DEBS PA'I TSUL DMIGS BSAL DANG BCAS
PA'O, ,LAM GYI GNAD SHES SHING BSNYEN PA SNGON DU SONG BAS SA'I
CHO GA JI LTAR BYA BA'I RIM PA STE LE'U LNGA PA'O,, ,,GNYIS PA

@025A *, ,STA GON GYI CHO GA LA GSUM, STA GON SPYI'I RNAM GZHAG
,STA GON SO SO'I CHO GA ,DKYIL 'KHOR GZHAN GYI STA GON BSHAD
PA'O, ,GNYIS PA LA LNGA, SA'I LHA MO STA GON, DKYIL

'KHOR GYI LHA STA GON, BUM PA STA GON, LHA LA GSOL BA GDAB PA,
SLOB MA STA GON NO, ,GNYIS PA LA GNYIS, LHA GNAS NGES PA'I PHYIR
DU THIG GDAB PA DANG, NGES NAS LHA STA GON JI LTAR BYA BA'O,
,DANG

PO LA BZHI, JI TZAM DU THIG GDAB PA'I DKYIL 'KHOR GYI TSAD, DE
TZAM DU THIG 'DEBS PA'I GO RIM DANG DUS SKABS, LAS KYI THIG JI
LTAR GDAB PA'I RIM PA, BTAB PA'I THIG RNAMS KYI DON BSHAD PA'O,

GSUM PA LA GNYIS, THIG SKUD 'DU BYA BA DANG, THIG GDAB PA'I TSUL
LO, ,GNYIS PA LA GNYIS, DKYIL 'KHOR RYI PHYI'I THIG GDAB PA
DANG, NANG GI THIG GDAB PA'I TSUL LO, ,DANG PO LA GNYIS, LUGS

GNYIS KYI THUN MONG GI THIG GDAB TSUL DANG, LUGS GNYIS SO SO'I
THIG GDAB TSUL LO, ,BZHI PA BTAB PA'I THIG RNAMS KYI DON BSHAD
PA LA GNYIS, DKYIL 'KHOR GYI PHYI'I THIG GI DON BSHAD

PA DANG, NANG THIG GDAB PA'I DON BSHAD PA'O, ,DANG PO LA GNYIS,
ZLUM THIG DANG RTA BAB SYI THIG GI DON BSHAD PA DANG, MDA' YAB
NAS RTZIG PA'I BAR GYI THIG GI DON BSHAD PA'O, ,DANG PO LA
GNYIS, ZLUM PO DANG

@025B RVA'I THIG GI DON BSHAD PA DANG, RTA BABS KYI THIG GI DON
BSHAD PA'O, ,GNYIS PA MDA' YAB NAS RTZIG PA'I BAR GYI THIG GI
DON BSHAD PA LA GNYIS, RTZIG PA'I THIG GI DON BSHAD PA DANG, PHA
GU NAS

MDA' YAB KYI BAR GYI THIG GI DON BSHAD PA'O, ,GSUM PA BUM PA STA
GON LA BZHI, BUM PA'I RGYU DANG TSAD DANG GRANGS BSTAN PA, BUM
RDZAS DANG MTSAN MA 'DRI TSUL, BUM PA JI LTAR BSHAMS PA, BUM

PA SGRUB TSUL YAN LAG DANG BCAS PA'O, ,LNGA PA SLOB MA STA GON
LA BZHI, SGO'I SLOB DPON DANG LAS KYI RDO RJE LHAG GNAS BYA
TSUL, SLOB MA LHAG GNAS KYI GRANGS DANG GO RIM, SLOB MA LHAG
GNAS KYI CHO GA DNGOS, DKYIL 'KHOR GDEG CING

RMI LTAS BZANG NGAN LA JI LTAR BYA BA'O, ,GSUM PA LA LNGA, KUN
SLONG BCOS SHING NANG DBANG BSKUR BA, GSOL BA GDAB CING 'DZIN DU
GZHUG BA, SDOM PA GZUNG ZHING BYIN GYIS BRLABS PA, SO SHING 'DOR

ZHING KHYOR CHU SOGS GSUM SBYIN PA, SPRO BA BSKYED CING BSRUNGS
TE RMI LAM BRTAG PAR GDAMS PA'O, ,STA GON GYI CHO GA'I RIM PA
BSTAN PA STE LE'U DRUG PA'O,, ,,GSUM PA DNGOS

GZHI'I CHO GA LA GSUM, YE THIG GDAB CING TSON DGYE BA, BUM PA
DGOD CING DKYIL 'KHOR BRGYAN BA, BSGRUBS SHING MCHOD NAS DBANG
BSKUR BA'O, ,DANG PO LA GSUM, YE THIG GDAB PA, TSON DGYE

@026A *, ,PA'I CHO GA ,DKYIL 'KHOR BRI PA LA BGEGS BZLOG THABS
SO, ,DANG PO LA GNYIS, YE THIG 'DU BYA BA DANG, 'DEBS PA'I RIM
PA GSHEGS GSOL DANG BCAS PA'O, ,GNYIS

PA TSON DGYE BA'I CHO GA LA BZHI, TSON RTZI 'DU BYA ZHING PHUR
BU DBYUNG BA, SLOB DPON DANG SLOB MAS JI LTAR DGYI BA, DKYIL
'KHOR GYI TSON SA BSTAN PO, DKYIL 'KHOR LA MTSAN MA BKOD NAS YE
SHES KYI TSON

GSHEGS SU GSOL BA'O, ,GSUM PA LA GNYIS, DKYIL 'KHOR GYI PHYI'I
TSON SA DANG, NANG GI TSON SA BSTAN PA'O, ,GNYIS PA BUM PA DGOD
CING DKYIL 'KHOR BRGYAN PA LA GNYIS, BUM PA DGOD PA

DANG, DKYIL 'KHOR BRGYAN PA'O, ,GSUM PA BSGRUBS SHING MCHOD NAS
DBANG BSKUR BA LA GNYIS, DKYIL 'KHOR BSGRUB CING MCHOD PA DANG,
DBANG BSKUR BA'I CHO GA'O, ,DANG PO LA GNYIS, DKYIL 'KHOR BSGRUB
PA

DANG, DKYIL 'KHOR MCHOD PA'O, ,DANG PO LA GNYIS, RDUL TSON GYI
DKYIL 'KHOR SGRUB PA'I TSUL DANG, DKYIL 'KHOR GZHAN GYI SGRUB
TSUL LO, ,GNYIS PA DKYIL 'KHOR MCHOD PA LA GNYIS, MCHOD PA DNGOS
DANG, LHAG CHAD

ZHI BAR BYA ZHING BSKOR NAS SGO DBYE BA'O, ,DANG PO LA GNYIS,
NANG DU DKYIL 'KHOR GYI LHA MCHOD PA DANG, PHYI ROL TU GTOR MA'I
MCHOD PA'O, ,DANG PO LA GNYIS, MCHOD PA BYA BA'I RIM PA SPYIR
BSHAD PA DANG, MCHOD

@026B YON GYI CHO GA BYE BRAG TU BSHAD PA'O, ,DKYIL 'KHOR BRIS
SHING BSGRUBS NAS MCHOD PA'I CHO GA'I RIM PA STE LE'U BDUN
PA'O,, ,,GNYIS PA DBANG BSKUR BA'I CHO GA LA GNYIS, RANG NYID
ZHUGS NAS DNGOS

GRUB ZHU ZHING BDEN PA'I BYIN BRLABS BYA BA DANG, GZHAN LA DBANG
BSKUR BA'I CHO GA'O, ,DANG PO LA GNYIS, ZHUGS SHING DBANG BLANGS
NAS GNANG BA NOD PA DANG, DNGOS GRUB ZHU ZHING BDEN PA'I BYIN

RLABS BYA BA'O, ,GNYIS PA GZHAN LA DBANG BSKUR BA'I CHO GA LA
GNYIS, SLOB MA LA DBANG BSKUR BA SNOD RUNG GI CHO GA DANG, LHA
LA DBANG BSKUR BA RAB GNAS KYI CHO GA'O, ,DANG PO LA GSUM, THOG

MAR DBANG BSKUR BA'I CHO GA ,DAM TSIG NYAMS NA GSO BA'I TSUL,
DKYIL 'KHOR GYI MJUG GI CHO GA'O, ,DANG PO LA GNYIS, RDUL TSON
LA BRTEN NAS DBANG BSKUR BA'I CHO GA DANG, DKYIL 'KHOR

GZHAN LA BRTEN NAS DBANG BSKUR BA LA DOGS PA GCAD PA'O, ,DANG PO
LA LNGA, DKYIL 'KHOR DU GZHUG PA, ZHUGS PA LA DBANG BSKUR BA'I
TSUL, DBANG GI MTHA' RTEN GYI CHO GA ,DBANG RNAMS KYI

DON BSHAD PA, MTHA' RTEN BYED TSUL DBANG GI DBYE BSDU DANG BCAS
PA'O, ,DANG PO LA GNYIS, GDONG GA-YOGS DANG BCAS PAR GZHUG PA
DANG, DKYIL 'KHOR MTHONG BA'I BDAG NYID CAN DU GZHUG PA'O, ,

@027A *, ,DANG PO LA GNYIS, YOL BA'I PHYI ROL TU GZHUG PA DANG,
NANG DU GZHUG PA'O, ,GNYIS PA LA GSUM, NANG DU GZHUG CING BSKOR
NAS PHYAG BYA BA, DAM LA GZHAG PA, YE SHES PHAB NAS

BDEN PA BRJOD PA'O, ,RANG NYID 'JUG CING DBANG BLANGS NAS SLOB
MA DKYIL 'KHOR DU GZHUG PA'I RIM PA BSTAN PA STE LE'U BRGYAD
PA'O,, ,,GNYIS PA ZHUGS PA LA DBANG BSKUR BA'I TSUL LA BZHI, BUM
PA'I

DBANG, GSANG BA'I DBANG, SHES RAB YE SHES KYI DBANG, DBANG BZHI
PA BSKUR BA'O, ,DANG PO LA GNYIS, THUN MONG BA RDO RJE SLOB MA'I
DBANG DANG, THUN MONG MA YIN PA RDO RJE SLOB DPON GYI DBANG
BSKUR BA'O,

DANG PO LA GNYIS, DBANG LNGA'I THUN MONG GI RNAM GZHAG DANG, SO
SO'I RNAM GZHAG GO ,GNYIS PA LA GNYIS, CHU DBANG GI CHO GA DANG,
DBANG LHAG MA'I CHO GA'O, ,DANG PO LA GNYIS, GSOL BA GDAB

CING SBYANG BA BYA BA DANG, DE LA CHU DBANG BSKUR BA'I RIM PA'O,
,GNYIS PA THUN MONG MA YIN PA RDO RJE SLOB DPON GYI DBANG BSKUR
BA LA GNYIS, SLOB DPON GYI DBANG GI RNAM GZHAG DANG, SLOB DPON
GYI DBANG GI

CHO GA'O, ,GNYIS PA LA GNYIS, SLOB DPON GYI DBANG BSKUR BA'I CHO
GA DANG, DE'I MTHA' RTEN GYI CHO GA'O, ,DANG PO LA GNYIS, DAM
TSIG GSUM SBYIN PA DANG, DAM TSIG GSUM GZUNG ZHING DE NYID BSTAN

@027B PA'O, ;BUM PA'I DBANG BSKUR BA'I CHO GA'I RIM PA BSTAN PA
STE LE'U DGU PA'O,, ,,GSUM PA SHES RAB YE SHES KYI DBANG LA
GNYIS, SHES RAB YE SHES KYI DBANG BSKUR BA DANG, DBANG GSUM PA'I
YE SHES

NGOS GZUNG BA'O, ,GNYIS PA LA GNYIS, DNGOS KYI DON DANG, DE LA
RTZOD PA SPANG BA'O, ,BZHI PA DBANG BZHI PA BSKUR BA LA GNYIS,
RGYUD GZHAN GYI LUGS DANG, DUS 'KHOR BA'I LUGS SO, ,DANG PO LA
GNYIS

DBANG BZHI PA NGOS BZUNG BA DANG, ,DBANG BZHI PA'I TSIG GIS JI
LTAR BSTAN PA'I TSUL LO, ,GSUM PA DBANG GI MTHA' RTEN GYI CHO GA
LA GNYIS, BRTUL ZHUGS DANG LUNG BSTAN PA DANG, RJES GNANG DANG

DBUGS DBYUNG BA'O, ,BZHI PA DBANG RNAMS KYI DON BSHAD PA LA
GNYIS, DBANG MTHA' RTEN DANG BCAS PA'I DON BSHAD PA DANG, DBANG
DON LAM GYI RIM PAR BSGRIGS NAS NGES PA BSKYED PA'O, ,DANG PO LA
GNYIS

BUM DBANG MTHA' RTEN DANG BCAS PA'I DON BSHAD PA DANG, GONG MA
GSUM MTHA' RTEN DANG BCAS PA'I DON BSHAD PA'O, ,GNYIS PA DBANG
GI YAN LAG TU GYUR PA'I CHO GA LA GSUM, LHA TSIM ZHING DNGOS

GRUB SGRUB PA'I THABS SBYIN SREG ,NYAMS CHAG SKONG ZHING MKHA'
'GRO MNYES PA'I THABS TSOGS 'KHOR, CHA LUGS MI NYAMS SHING GZUNG
BA'I DAM TSIG GI YAN LAG RDOR DRIL SOGS KYI TSAD DANG BCAD
@028A *, ,TSUL LO, ,DBANG GONG MA GSUM MTHA' RTEN DANG BCAS BA
BSKUR ZHING 'JUG GI CHO GA BSTAN PA STE LE'U BCU PA'O,, ,,GSUM
PA DAM TSIG LA GNAS NAS LAM JI LTAR

NYAMS SU BLANG BA LA GNYIS, DANG PO THOS BSAM GYIS LAM SHES PAR
BYA BA DANG, SHES PA'I DON BSGOMS PAS NYAMS SU BLANG BA'O,
,GNYIS PA LA BZHI, RIM GNYIS PHYOGS RE PA NYAMS

SU BLANGS PAS 'TSANG RGYA BAR 'DOD PA DGAG PA, RIM GNYIS YA MA
BRAL BAR NYAMS SU BLANG BA'I TSUL, DE GNYIS LA BOGS 'BYIN PA'I
THABS SPYOD PA, DE DAG GANG ZAG GSUM GYI LAM DU JI LTAR

'GRO BA'I TSUL LO, ,DANG PO LA GNYIS, RDZOGS RIM DANG BRAL BA'I
BSKYED RIM GYIS 'TSANG RGYA BAR 'DOD PA DGAG PA DANG, BSKYED RIM
DANG BRAL BA'I RDZOGS RIM GYIS 'TSANG RGYA BAR 'DOD PA

DGAG PA'O, ,DANG PO LA GNYIS, 'DOD PA BRJOD PA DANG, DE DGAG
PA'O, ,GNYIS PA BSKYED RIM DANG BRAL BA'I RDZOGS RIM GYIS 'TSANG
RGYA BAR 'DOD PA DGAG PA LA GNYIS, 'DOD PA BRJOD PA

DANG, DE DGAG PA'O, ,GNYIS PA LA GNYIS, DGAG PA DNGOS DANG, BKAG
PA LA RTZOD PA SPONG BA'O, ,GNYIS PA RIM GNYIS YA MA BRAL BAR
NYAMS SU BLANG BA'I TSUL LA BZHI, RIM PA GNYIS KYI

@028B SGRA'I DON, RIM PA GNYIS KYI GRANGS NGES PA, RIM PA GNYIS
KYI GO RIM NGES PA, RIM GNYIS SO SO'I BSLAB TSUL LA, ,RIM GNYIS
ZUNG 'BREL GYIS BYANG CHUB SGRUB DGOS PAR BSTAN PA STE LE'U BCU
GCIG

PA'O;; ;;BZHI PA RIM GNYIS SO SO'I BSLAB TSUL LA GNYIS, BSKYED
RIM LA BSLAB TSUL DANG, RDZOGS RIM LA BSLAB TSUL LO, ,DANG PO LA
GNYIS, BSKYED RIM SPYI'I RNAM GZHAG DANG,

MNGON PAR RTOGS PA'I RIM PA BSHAD PA'O, ,DANG PO LA GSUM, GANG
GI GNYEN POR BSKYED RIM BSKYED PA'I TSUL, BSKYED PAR BYA BA
BSKYED RIM GYI RNAM DBYE, DE'I SKABS SU STONG NYID JI LTAR BSGOM

PA'O; ;DANG PO LA GNYIS, SPANG BYA NGOS GZUNG ZHING DE 'GOG TSUL
BSTAN PA DANG, GSAL SNANG DANG GNAS PA SGRUB LUGS BSTAN PA'O,
,GNYIS PA LA GSUM, MNGON RTOGS CI TZAM ZHIG

BSGOM BAR BYA BA, GSAL SNANG 'DON TSUL, GNAS PA SGRUB LUGS SO,
,GSUM PA LA GNYIS, GNAS SKABS DANG PO GNYIS SU PHRA THIG BSGOM
TSUL DANG, GNAS SKABS GSUM PAR PHRA

THIG BSGOM TSUL LO, ,GNYIS PA BSKYED PAR BYA BA BSKYED RIM GYI
RNAM DBYE LA GNYIS, YAN LAG BZHI DANG RNAM 'BYOR BZHI'I CHINGS
DANG, YAN LAG DRUG DANG TING NGE 'DZIN GSUM GYI CHINGS BSTAN
PA'O, ,

@029A *, ,GNYIS PA MNGON PAR RTOGS PA'I RIM PA BSHAD PA LA GSUM,
THUN GYI NGO BO'I RNAL 'BYOR, THUN MTSAMS KYI RNAL 'BYOR, RNAL
'BYOR DE DAG RGYA CHE BAR 'JOG LUGS SO,,

DANG PO LA GSUM, RNAL 'BYOR DNGOS KYI SNGON 'GRO, RNAL 'BYOR
DNGOS GZHI YAN LAG DANG BCAS PA, MJUG GI BYA BA'O, ,DANG PO LA
GNYIS, MTHUN RKYEN SGRUB PA TSOGS BSAG PA DANG, 'GAL RKYEN SEL
BA

SRUNG BA'I 'KHOR LO'I, ,GNYIS PA RNAL 'BYOR DNGOS GZHI YAN LAG
DANG BCAS PA LA GSUM, RTEN GZHAL YAS KHANG BSKYED PA, BRTEN PA
LHA BSKYED PA, RDZOGS PAR BYED PA'I YAN LAG GO ,GNYIS

PA LA GSUM, LHA BSKYED PA'I TSUL DNGOS, SBYANG GZHI DANG LAM LA
SBYAR BA, DON GYI GNAD BSDU BA'O, ,DANG PO LA GNYIS, MNGON BYANG
LNGAS BSKYED TSUL DANG, ZHU BA GLUS BSKUL NAS BSKYED TSUL

LO; ;GSUM PA RDZOGS PAR BYED BA'I YAN LAG LA GNYIS, YE SHES PA
GZHUG CING RGYAS BTAB NAS MCHOD CING BSTOD PA DANG, BDUD RTZI
MYANG ZHING BSGOM BZLAS BYA'O, ,GSUM PA MJUG GI BYA

BA LA GNYIS, LUS BRTA ZHING GTOR MA BSKYED PA'I CHO GA DANG,
MGRON BSKYED CING DBUL BA'I CHO GA'O, ,BSKYED PA'I RIM PA BSTAN
PA STE LE'U BCU GNYIS PA'O,, ,,GNYIS PA RDZOGS

@029B RIM LA BSLAB TSUL LA GNYIS, RDZOGS RIM SPYI'I RNAM GZHAG
DANG, THOG MAR SGOM PA'I RDZOGS RIM NGOS GZUNG BA'O, ,DANG PO LA
GNYIS, PHA RGYUD PA'I RDZOGS RIM GYI RNAM GZHAG DANG, MA RGYUD
KYI RDZOGS

RIM GYI RNAM GZHAG GO ,DANG PO LA GNYIS, 'PHAGS LUGS PA'I RDZOGS
RIM GYI RNAM GZHAG DANG, YE SHES ZHABS LUGS KYI RDZOGS RIM GYI
RNAM GZHAG GO ,DANG PO LA GNYIS, DBYE DANG BDEN PA GNYIS

KYI RDZOGS RIM BSTAN PA DANG, DBEN PA GSUM GYI RDZOGS RIM BSTAN
PA'O, ,GNYIS PA MA RGYUD KYI RDZOGS RIM GYI RNAM GZHAG LA GNYIS,
DUS 'KHOR BA'I LUGS KYI RDZOGS RIM DANG, SLOB DBON

GZHAN GYI MA RGYUD KYI RDZOGS RIM MO, ,DANG PO LA GSUM, THOB
BYA'I BDE STONG DBYER MED NGOS GZUNG BA, DE SGRUB PA'I LAM GYI
GRANGS DANG GO RIM NGES PA, MI 'GYUR BA'I BDE BA BYE BRAG TU
BSHAD PA'O, GSUM

PA LA GNYIS, MI 'GYUR BA'I BDE BAS BDAG MED RTOGS PA'I TSUL
DANG, CIR YANG MI 'DZIN PA'I BSAM MED DUS 'KHOR BA'I LUGS YIN PA
DGAG PA'O, ,GNYIS PA SLOB DPON GZHAN GYI MA RGYUD KYI RDZOGS RIM
LA

GNYIS, BDE MCHOG GI RDZOGS RIM DANG, KYEE RDO RJE'I RDZOGS RIM
GYI RNAM GZHAG GO, RDZOGS RIM SPYI'I RNAM GZHAG BSTAN PA STE
LE'U BCU GSUM PA'O,, ,,GNYIS PA THOG MAR BSGOM PA'I

@030A *, ,RDZOGS RIM NGOS GZUNG BA LA GSUM, BSGOM PA'I RTEN RTZA
DANG RLUNG LA SOGS BA BSTAN PA, DE LA JI LTAR GNAD DU BSNUN PA,
DE LA BRTEN NAS STONG NYID BSGOM PA'I TSUL LO, ,DANG

PO LA GNYIS, RTZA BSHAD PA DANG, RLUNG BSHAD PA'O, ,GNYIS PA DE
LA JI LTAR GNAD DU BSNUN PA LA GNYIS, RLUNG GI RNAL 'BYOR DANG,
GTUM MO'I RNAL 'BYOR RO, ,THOG MAR BSGOM PA'I RDZOGS RIM SPYOD

PA DANG BCAS PA DANG LAM GYI 'BRAS BU BSTAN PA'I RIM PA STE LE'U
BCU BZHI PA'O,, ,,ZHES RJE RIN PO CHE BLO BZANG GRAGS PA'I DPAL
GYIS MDZAD PA'I RDO RJE 'CHANG CHEN PO'I LAM KYI RIM PA GSANG

BA KUN GYI GNAD RNAM PAR PHYE BA'I SA BCAD RIG 'DZIN MDZOD KYI
LDE MIG CES BYA BA 'DI NI, MGON PO GANG GI RJES 'JUG GI THA SHAL
DGE SLONG SU DHARME SHVA RA ZHES BYA BA ZHIG GIS BRIS,, ,,BKRA
SHIS DGE

LEGS 'PHEL GYUR CIG ,