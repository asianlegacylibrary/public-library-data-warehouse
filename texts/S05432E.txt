@001A *, ,RDZOGS RIM DPYID KYI THIG LE BZHUGS SO, ,

@001B #, ,BLA MA DANG MKHA' 'GRO'I TSOGS LA PHYAG 'TSAL LO,
,DE LA 'DIR BSKYED PA'I RIM LA LEGS GNAS TE, ,RDZOGS PA'I RIM
PA 'DOD RNAMS LA, ,THABS 'DI RDZOGS PA'I SANGS RGYAS KYIS,

SKAS KYI RIM PA LTA BUR GSUNGS, ZHES BSHAD PA LTAR, BSKYED
PA'I RIM PA LA THUN BZHIR BSLABS SHING RDZOGS PA'I RIM PA
BSGOM PAR 'DOD PA RNAMS KYIS, 'DI LTAR SHES PAR BYA STE, DE LA
RGYUD DANG

DGONGS 'GREL GYIS BSTAN BCOS RNAMS LAS, KHA CIG TU RTZA BA'I
DBYE BA DANG, GRANGS TZAM BSHAD CING, LA LAR RLUNG DANG THIG
LE'I CHAGS TSUL TZAM DANG, KHA CIG TU DE DAG LA DMIGS PA'I

RNAL 'BYOR TZAM DANG, DE LTAR BSGOMS PAS DGA' BZHI'I RTOGS PA
SKYE BA'I RIM PA TZAM DANG, MTHAR THUG GI 'BRAS BU 'GRUB PA'I
TSUL TZAM LAS YONGS SU RDZOGS PAR MA GSUNGS PA MANG LA DE

DAG GI DON DU BSAMS PA'I BOD KYI YI GE'I RIGS LAS KYANG, GTUM
MO'I DMIGS SKOR PHYOGS RE TZAM BSHAD NAS RGYU 'BRAS KYI RIM PA
RDZOGS PAR MA BSTAN PAS, DE DAG MTHA' DAG PAR

MA SHES NA LAM SGOM PA'I RIM PA LA MKHAS PA MGU BA BSKYED PA
MI SHES SO, ,DE LA PHA RGYUD MA RGYUD GNYIS KAS KYANG LAM GYI
GTZO BO LHAN CIG SKYES PA'I BDE BA STON PA LA KHYAD PAR CUNG
ZAD KYANG MED

@002A *, ,LA DE SGRUB PA'I THABS KYANG GTUM MO SDOR BA NYID
YIN PAS, DE SPOR BA'I TSUL RDO RJE BZLAS PA LA SOGS PA'I RLUNG
GI RNAL 'BYOR DANG, YI GE LA DMIGS PA DANG THIG LE'I RNAL
'BYOR

SOGS DU MA ZHIG YOD LA, DE YANG LUS KYI GNAD CHES RU RLUNG LA
SOGS PA'I DMIGS PA BZUNG NAS TSUL JI LTAR BSGOMS PAS GTUM MO
'BAR BA LA, THOG MAR GNAD DU BSNUN PA'I RDO RJE LUS

KYIS CHAGS TSUL SHES DGOS PAS DE BSHAD PA LA GNYIS, 'CHAGS
TSUL RGYAS PAR BSHAD PA DANG, DE LA GNAD DU BSNUN PA'I RNAL
'BYOR RO, ,DANG PO LA GNYIS, RTEN RTZA BSHAD PA DANG, BRTEN PA
THIG

LA DANG RLUNG BSHAD PA'O, ,YANG NA GNAS PA RTZA, GA-YO BA
RLUNG, BKOD PA BYANG CHUB KYI SEMS GSUM DU BSDUS KYANG RUNG
NGO, ,DANG PO LA GRANGS NGES PA DANG, SKYE BA'I GO RIMS NGES
PA DANG, NGO BO NGES PA'O DANG PO LA

DBYE BA DANG, GRANGS NGES PA'I RGYU MTSAN NO, ,DANG PO NI SDE
MA 'BYUNG LAS GSUNGS PA LTAR, RGYAS PAR DBYE NA BDUN KHRI NYIS
STONG DANG, DE DAG GYES PA'I BZHI BRGYA NYI SHU DANG, GNAS
DANG YUL GYIS PHYE BA NYER

BZHI DANG, DA RNAMS KYI RTEN RO RKYANG DBU MA GSUM MO, ,GSUM
DU BSDUS PA NI, BRTEN PA RLUNG DANG, THIG LE DKAR DMAR GSUM DU
NGES PA'I DBANG GIS DANG, RTZA GZHAN RNAMS KYI RTEN GYI GTZO
BO YIN PA'I PHYIR RO, ,

@002B NYER BZHIR DBYE BA NI, ,SNYANG KHA'I 'DAB MA BRGYAD KYI
RGYUD SPYI BO LA SOGS PA'I GNAS NYER BZHIR GNAS PA'I DBANG GIS
YIN LA BRGYA NYI SHUR PHYE BA NI, 'KHOR LO'I GTZO BO BZHI'I
SGO NAS YIN TE, SNYING GA CHOS KYI 'KHOR LO RTZA 'DAB BRGYAD
YOD LA, MGRIN

PA LONGS SPYOD DANG, SPYI BO BDE CHEN DANG, LTE BA SPRUL PA'I
'KHOR LO RNAMS LA RTZA 'DAB GRANGS SNGA MA SNGA MA LAS NYIS
'GYUR DU YOD PAS SO, ,GNYIS PA SKYE BA'I GO RIM NI, RTZA'I
GTZO BO GSUM SUM BSKOR MA DANG, 'DOD MA DANG LNGA CHAGS SHING,

DE'I RJES SU KHYIM MA DANG, GTUM ME DANG, BDUD BRAL MA RNAMS
SKYES, DE NAS SUM BSKOR MA SOGS BZHI PHYOGS MTSAMS SU GNYIS
GNYIS GYES PAS SNYING GA'I RTZA 'DAB BRGYAD DO, ,DE LA PHYOGS
BZHI'I RTZA LA 'BYUNG BZHI SHAS CHER 'BAB

PAS 'BYUNG BA'I RTZA DANG, MTSAMS RNAMS KYI RTZA LAS GZUGS DRI
LA SOGS 'BAB PAS MCHOD PA'I RTZA ZHES BYA'O, ,BDUD BRAL MA NI
DBU MA LA 'KHRIS NAS LTE BA NAS LCE'I BAR GNAS SHING, RTZA
GZHAN DU RLUNG DANG KHAMS RGYU BA LA 'DIS GEGS

BYED CING RANG GI NANG DU 'CHI BA'I TSE MA GTOGS MI RGYU BAS
DUS KYI RTZA DANG, RNAL 'BYOR MA RNAMS KYI 'GOG PA'I RTZA ZHES
BYA'O, ,MCHED PA DANG 'BYUNG BA RTZA BRGYAD KA NAS 'BAB KYANG
SHES CHE CHUNG GI DBANG GIS MING BTAGS PA YIN NO, ,KYEE'I RDO

RJER 'BAD PAS KUN GYI LHAG MA YANG, ZHES BSHAD PA'I DON TO,
,AA BHYAS 'CHI BA'I DUS DANG, RNAL 'BYOR BAS LAM SGOM PA'I
SKABS MA GTOGS BDUD BRAL MAR KHAMS MI 'BAB PA LA SBYAR ZHING,
SLOB DPON SH'AN-TI PAS DER YANG KHAMS 'BAB

@003A *, ,CING RTZA SO GNYIS PAS BDAG MED MA BCO LNGA DANG
SBYAR NAS LHAG MA SPANG ZHES PA NI, DBYANGS BCU DRUG GI THA MA
LHA? MO DANG MI SBYOR BA LA 'CHAD DO, ,GSUM PA NGO BO NGES PA
NI, RO RKYANG DBU MA GSUM GANG DU GNAS PA DANG, JI TZAM SU

GNAS PA DANG, JI LTAR GNAS PA'I TSUL GSUM GYIS SHES PAR BYA'O,
,DE YANG KHA CIG TSIGS PA'I NANG BRGYUNGS PA DANG LHAN CIG
GNAS PAR 'CHAD PA MI 'THAD PAS TSIGS PA'I MDUN GYI PHYOGS NA
GNAS SO, ,SKUD PA LTA BUR BSHAD PA NI SKUD PA RKYANG PA

LTAR GNAS PA'I DON YIN GYI SBOM PHRA'I TSAD MA YIN TE DE LAS
CHES SBOM PAR GNAS PAS SO, ,DE YANG SPYI GTZUG NAS RKANG MTHIL
GYI BAR GNAS SHING, GSANG GNAS NOR BU'I RTZE TSUN CHAD DU GNAS
PA'O, ,DE YANG RO RKYANG GNYIS KYI DBU MA LA LU GU

RGYUD KYI TSUL DU 'KHYUD NAS GNAS SHING 'KHOR LO RNAMS KYI LTE
BAR MDUD PA RE YOD LA, DE YANG PHYAG CHEN THIG LE LAS 'KHOR LO
SO GNYIS BSHAD PA NI, RO RKYANG GI MDUD PA SO SOR BGRANGS PA'I
DBANG GIS YIN GYI 'KHOR LO BCU DRUG LAS MANG

BA MED DO, ,DE YANG MAN NGAG SNYE MA NAS 'KHOR LO BDUN DU
BSHAD PA DANG, BSHAD RGYUD RDO RJE PHRENG BA NAS DRUG TU BSHAD
PA YOD LA, GTZO BO NI YONGS SU GRAGS PA BZHI'O, ,'DI DAG GI
DON GZHAN RNAMS NI LAM GYI RIM PAR GSUNGS PAS DER

BLTA BAR BYA'O, ,'KHOR LO'I LTE BA'I THAD DU 'DAB MA RNAMS KYI
RTZA BA ZUG MTSAMS RTZA GSUM LA GRO SOG BTZUGS PA LTAR GNAS
SO, ,GNYIS PA THIG LE DANG RLUNG BSHAD PA LA, THIG LE BSHAD PA
DANG, RLUNG BSHAD PA'O, ,DANG PO NI RGYUD LAS LUS

@003B GZUNGS BCU DRUG BSHAD PA LA, THOG MAR RA DANG THA MAR HA
GSUNGS PA NI, KHRAG DANG KHAMS DANG RO YIN LA, DE GNYIS THOG
MAR GSUNGS PAS LUS KYI RANG BZHIN DANG GZHAN RNAMS DE'I RNAM
'GYUR DU SHES PA'I PHYIR YIN NO, ,BAR SRID KYI RNAM

SHES THOG MAR GANG DU 'JUG PA DANG, MTHAR GANG NAS DOR BA NI
SNYING GA YIN LA THOG MA'I RTZA CHAGS PA'ANG DE YIN ZHING
KHAMS DKAR DMAR GYI THOG MA'I RANG GNAS KYANG DE NYID YIN NO,
,YONGS SU GRAGS PA'I SNYING GA DANG, RTZA 'KHOR GYI LTE

BA'I SNYING GA DON MI GCIG STE, PHYI MA NI NU MA GNYIS KYI
DBUS KYI THAD DRANG NA YOD PAS SO, ,DE PHYIN CHAD KYI KHAMS
DKAR PO'I GNAS SPYI BO YIN LA, DMAR PO'I GNAS NI LTE BA YIN
NO, ,BAR SKABS SU 'KHOR LO GZHAN RNAMS SU YANG RGYU BAS

DE'I DBANG GI SKU GSUNG THUGS KYI RTZA NYER BZHIR PHYE BA YIN
TE, BSHAD RGYUD RDO RJE PHRENG BAR, THIM DANG LONGS SPYOD BDAG
PO'O ZHES GSUNGS PAS KYANG 'BYED GNAS NYER BZHI'I RTZA LA THIG
LE DKAR DMAR DANG RLUNG SHAS CHER RGYU BA LA SKU GSUNG

THUGS KYI RTZA ZHES BRJOD CING, NYER BZHI PO RE RE LA 'KHOR
THIG LE DKAR DMAR DANG RLUNG RGYU BA'I RTZA STONG PHRAG GSUM
GSUM YOD PAS BDUN KHRI NYIS STONG NGO, ,GTUM MO 'BAR NAS KHAMS
DKAR PO BZHU STE RTZA'I 'DAB MA RNAMS NAS

LTE BA BZHIR 'ONG BA'I CHE BDE BA SKYE BA NI LUS KYIS TSIGS LA
DGA' BZHI'I SKYE TSUL SBYAR BA'I LUGS YIN ZHING, DE LA YANG
YAS BABS DANG MAS BRTAN GYI DGA' BA BZHI BZHI YOD DO, ,RLUNG
DANG THIG LE'I RNAL 'BYOR RNAMS KYIS RTZA MDUD

@004A *, ,'GROL BA YIN LA, DE'I NANG NAS KYANG GTZO BO SNYING
GA'I RTZA MDUD YIN TE, BSHAD RGYUD RDO RJE PHRENG BA LAS, DE
YANG DBYE BAR DKA' BA YI, ,DBUS SU MDUD PA GSUM GYIS DKRIS,
ZHES BSHAD PA LTAR RO, ,MDUD PAS DKRIS

PA'I NANG NA YANG DBU MA LA BUG PA CUNG ZHIG YOD DO, ,SNGAR
BSHAD PA'I LUS KYI GZUNGS KYI NGO BO PHA LAS THOB PA'I RUS PA
DANG RKANG DANG KHU BA GSUM DANG, MA LAS THOB PA'I SHAS DANG
PAGS PA DANG KHRAG GSUM STE, DRUG 'DUS PA'I LUS KYI GNAS RNAMS

SHES PAR BYA BA YIN NO, ,GNYIS PA RLUNG BSHAD PA LA, THUN MONG
GI BSHAD RGYUD NAS BSTAN TSUL DANG, THUN MONG MIN PA'I RGYUD
NAS BSTAN TSUL LO, ,DANG PO NI RDO RJE PHRENG BA LAS BTANG
BZUNG LA SOGS PA'I RLUNG BRGYA DANG BRGYAD BSHAD DO, ,

DE NI RNAM RTOG MI 'DRA BA BRGYA DANG BRGYAD SKYED PA'I SGO
NAS KYANG PHYE LA, 'KHOR LO DRUG TU RGYU BA'I TSUL GYIS KYANG
DBYE'O, ,PHYI MIN 'KHOR LO YONGS SU GRAGS PA BZHI DANG, SMIN
MTSAMS NA RLUNG GI 'KHOR LO 'DAB MA DRUG PA DANG, SNYING GA'I

GONG MGRIN PA'I 'OG NA ME'I 'KHOR LO 'DAB MA GSUM PA YOD PA
RNAMS SO, ,DE LA THOG MAR SNYING GNAS BZUNG STE MTSAN PHYED
KYI DUS NAS NYIN PHYED KYI BAR DU 'KHOR LO RE RE RLUNG DGU DGU
BRGYU BAS LNGA BCU RTZA BZHI DANG, DE NAS BZUNG

STE MTSAN PHYED KYI BAR DU'ANG DE LTAR BRGYU BAS BRGYA DANG
BRGYAD DO, ,GNYIS PA LA GNYIS, PHA RGYUD NAS BSHAD PA DANG, MA
RGYUD NAS BSHAD PA'O, ,DANG PO NI, DGONGS PA LUNG STON NAS
RLUNG BCUR GSUNGS TE, DE LA DBYE BA DANG, GNAS DANG,  

@004B CHAGS PA'I RIM PA DANG, BYED LAS DANG, RGYU BA'I TSUL
DANG, DE LTAR GTAN LA PHAB PA'I DGOS PA'O, ,DANG PO NI, SROG
RLUNG SOGS RTZA BA'I RLUNG LNGA DANG, KRU SOGS YAN LAG GI
RLUNG LNGA'O, ,RDO RJE'I SGO'I RGYUD NAS NI, YAN LAG GI RLUNG
LNGA LA RGYU BA LA SOGS

PA'I MING GI BSTAN TO, ,YAN LAG GI RLUNG LA THA SNYAD SNGA MA
LTAR 'DOGS PA'I RGYU MTSAN NI, RJE 'GOS KYI GSUNG NAS, DE LNGA
PO RIM PA BZHIN DU GNYI MA DANG, SPRUL 'BRA BA DANG, MCHIN PA
DANG, RUS SBAL DANG, GLO BA DANG, RTZANGS PA DANG, SNYING LHA

SBYIN GYI BU MO'I GOS DANG, MKHAL MA GZHU'I DBYIBS DANG 'DRA
BA LAS BYUNG BAS DE LTAR BTAGS GSUNGS SO, ,GNYIS PA NI SROG
RLUNG SNYING GA DANG, THUR SEL 'DOMS DANG, ,GYEN RGYU MGRIN PA
DANG, ME MNYAM LTE BA DANG, KHYAB BYED TSIGS

KUN LA GNAS SHING, YAN LAG GI RLUNG LNGA RIM PA BZHIN DU MIG
LA SOGS PA'I DBANG PO'I SGO LNGA LA GNAS SO, ,GSUM PA NI, ZLA
BA NGO BCU LA DANG PO'I DUS SU RNAM SHES KHU KHRAG GI DBUS SU
ZHUGS MA THAG SROG RLUNG SKYE LA, SROG RLUNG LAS

ZLA BA GNYIS PA'I DUS THUR SEL DANG, DE LAS GSUM PA'I DUS SU
ME MNYAM DANG, DE LAS BZHI PAR KHYAB BYED DANG, DE LAS LNGA
PAR GYEN RGYU'I RLUNG SKYE'O, ,ZLA BA PHYI MA LNGA'I DUS SU
RIM PA BZHIN MIG GI SGO NAS RGYU BA'I RLUNG DANG, SA'I KHAMS

PHAL CHER DANG, RNA BA'I SGO NAS RGYU BA, CHU'I KHAMS DANG
BCAS PA DANG, SNA NAS RGYU BA ME DANG, LCE NAS RGYU BA RLUNG
DANG, LUS KYI DBANG PO RDZOGS PA NAS RGYU BA SKYE ZHING, DE
DAG GI DUS SU YUL RNAMS CI RIGS PAR 'DZIN NO, ,BZHI PA NI,
SROG RLUNG

@005A *, ,GIS SROG RING DU BYED PA DANG, GYEN RGYUS BZA' BTUNG
GYEN DU 'DREN PA SOGS DANG, THUR SEL GYIS THUR DU 'DREN PA
DANG, MNYAM GNAS KYIS MNYAM DU 'JU BA SOGS DANG, KHYAB BYED
KYIS 'GRO BA SOGS BYED CING,

YAN LAG GI RLUNG LNGAS MIG GI SGO NAS RLUNG GI RNAM SHES KYI
BZHIN PA BYAS NAS GZUGS 'DZIN PA'I 'BRAS BU BYED DO, ,DE BZHIN
DU RNAM PAR RGYU BA DANG, YANG DAG PAR RGYU BA DANG, RAB TU
RGYU BA DANG, NGES PAR RGYU BA RNAMS KYIS RANG RANG GI RNAM
SHES KYI

BZHON PA BYAS NAS YUL SO SOR 'DZIN PA'I 'BRAS BU BYED DO, ,YAN
LAG GI RLUNG LNGA NI RTZA BA'I RLUNG GI GNAS SKABS YIN NO,
,SROG RLUNG SGO DE DAG NAS RGYU BA LA MING DE LTAR BTAGS PA'O,
,LNGA PA NI, KHYAB BYED 'CHI BA'I TSE MA GTOGS SNA'I SGO NAS

MI RGYU LA, GZHAN BZHI LA GA-YAS PA NAS RGYU BA DANG, GA-YON
PA NAS RGYU BA DANG, GNYIS KA NAS DRAG PAR RGYU BA DANG, DAL
BAR RGYU BA STE, GYEN RGYU DANG, THUR SEL DANG, ME MNYAM DANG,
SROG RLUNG RNAMS SO, ,DE DAG GSANG BA'I SNA RTZE NAS BYUNG NAS
KUN

RDZOB PA'I SNAR RGYU BA YIN NO, ,RIGS LNGA DANG SBYAR NAS RGYU
BA'I TSUL NI, NYIN ZHAG GCIG LA RLUNG NYI KHRI CHIG STONG DRUG
BRGYA RGYU LA DE LA THABS MGON PO RE'I RLUNG DGU BRGYA PA
PHRAG RE RGYU BA'I TSE SHES RAB LHA MO BZHI'I RLUNG NYIS BRGYA
NYER LNGA RE

RGYU BA YIN LA, DE LA GA-YAS NAS GYEN RGYU KHA DOG DMAR PO DGU
BRGYA PA PHRAG GCIG RGYU BA NI PAD-MA MGON PO'I RGYU BA YIN
LA, DE LA ME'I ME GOS DKAR MO DANG, ME'I RLUNG SGROL MA DANG,
ME'I SA SPYAN MA DANG, ME'I CHU M'A MA K'I'I RLUNG RNAMS

@005B RGYU'O, ,GA-YON PA NAS RGYU BA THUR SEL TE, KHA DOG
LDANG SER LAS KYI MGON PO'I DANG, GNYIS KAS NAS DRAG TU RGYU
BA ME MNYAM STE, KHA DOG SER PO RIN CHEN MGON PO'I DANG, ZHAN
PAR RGYU BA SROG RLUNG KHA DOG SHOL LTAR SNANG BA RDO RJE MGON
PO'I

RGYU BA DGU BRGYA PA PHRAG RA'I TSE YANG DE LTAR SBYAR RO, ,DE
DAG NI DGU BRGYA RE LA 'PHO BA RER BYAS PA STE, DUS 'KHOR NAS
DE NYIS 'GYUR RE LA 'PHO BA RER BYAS NAS 'PHO BA BCU GNYIS SU
GSUNGS SO, ,PAD-MA MGON PO'I RGYU BA DANG POR SMOS PA'I DGOS

PA NI, RDOR BZLAS GSUNG RDO RJE'I BZLAS PA YIN PAS, DANG POR
MGON PO'I RLUNG DE NAS BTZUGS NAS SGOM DGOS PAR SHES PA'I CHED
YIN NO, ,DRUG PA NI, 'CHI BA'I TSES CHU LA THIM PA NAS MTHAR
RNAM SHES SHI BA'I 'OD GSAL DU THIM PA'I

RIM PA DE DAG DANG MTHUN PAR RDZOGS RIM SGOM DGOS PAR SHES
PA'I CHED DU, RTZA RLUNG THIG LE RNAMS DANG POR GANG DU CHAGS
PA DANG, BAR DU RGYU BA'I TSUL DANG, MTHAR GANG DU THIM PA
DANG, JI LTAR THIM PA'I RIM PA RNAMS SHES PAR BYA BA

YIN NO, ,GNYIS PA MA RGYUD NAS BSHAD PA NI, DBYUG GU DRUG CU
RTZA BZHI DANG, CHU TSAD NYI SHU RTZA GNYIS DANG, 'PHO BA BCU
DRUG DANG, THUN TSOD BRGYAD KYI THA SNYAD MTHUN PAR RTZA 'KHOR
BZHI'I 'DAB MA NAS RGYU TSUL BSTAN TE, SNYING GA'I RTZA 'DAB
GCIG DANG

MGRIN PA'I GNYIS DANG, SPYI BO'I BZHI DANG, LTE BA'I BRGYAD
RNAMS RGYU BA'I DUS DANG YUN RING THUNG MNYAM PA STE GO BAR
ZAD DO, ,GNYIS PA DE LA GNAD DU BSNUN PA'I RNAL 'BYOR LA, LUS
GTAN LA PHAB PA'I DGOS PA DANG, RNAL 'BYOR DNGOS SO, , 
@006A *, ,DANG PO NI RDZOGS PA'I RIM PA'I MING THA MAL PA'I
'BYUNG BA THIM RIM DANG, THOG MA'I RLUNG GI RNAL 'BYOR SOGS LA
BSHAD PA YOD KYANG BRTAGS NAS BSTAN PA YIN GYI RDZOGS RIM
MTSAN NYID PA NI, BSKYED RIM MAN CHAD DANG

THUN MONG MIN PA'I DGA' BZHI'I RTOGS PA BSKYED NAS SGRUB DGOS
PA'I PHYIR RO, ,DE LA'ANG SNANG PHYOGS KYI RDZOGS RIM DANG,
STONG PHYOGS KYI RDZOGS RIM MO, ,DANG PO NI RLUNG SEMS TZAM
GYIS SGRUB PA'I SGYU MA LTA BU'I LTA'I SKU DE 'JA' LUS KYI SKU

ZHES KYANG BYA'O, ,LHA'I RNAL 'BYOR GANG YIN BSKYED RIM DU
BZUNG BAR MI BYA STE, SNGAGS KYI SKU DANG YE SHES KYI SKU
GNYIS GSUNGS PA'I SNGA MA BSKYED RIM DANG PHYI MA RDZOGS RIM
YIN PA'I PHYIR RO, ,GNYIS PA STONG PHYOGS LA BDE BA NGOS BZUNG
BA

DANG, ,STONG PA NGOS BZUNG BA DANG, BDE STONG DBYER MED DU
BYED PA'I TSUL DANG DE GNYIS SGRUB PA'I RIM PA'O, ,DANG PO NI,
BDE BA TZAM GYIS MI CHOG STE, SEMS GNAS KYI SA BSGRUBS PA'I
SHIN SBYANGS KYI BDE BA PHYI ROL PA LA'ANG YOD PA'I PHYIR
DANG,

PHAR PHYIN THEG PA NAS BSHAD PA'I RLUNG 'BYUNG 'JUG BGRANGS PA
LAS BYUNG BA'I BDE BA DANG, BYA SPYOD NAS BSHAD PA'I STONG PA
DANG LHA'I RNAL 'BYOR SGOM PA GZHIR BYAS NAS SROG RTZOL BSDAMS
PA LAS BYUNG BA'I BDE BA SOGS LAS KYANG CHES MI

'DRA BA ZHIG DGOS LA, ZAG PA MED PA'I BDE BAS KYANG MI CHOG
STE, DE NI NYAN RANG RNAMS LA'ANG YOD PA'I PHYIR RO, ,'O NA
GANG YIN ZHE NA, ZHU BA'I BDE BA'O, ,GNYIS PA NI, PHAR PHYIN
THEG PAR BSTAN PA LAS LOGS SU GTAN LA 'BEBS

@006B RGYU CUNG ZAD KYANG MED PAS DE NYID GZHIR 'JOG PA YIN
NO, ,GSUM PA NI, RGYUD SDE 'OG MA GSUM DANG PHAR PHYIN THEG
PAR GTAN LA PHAB NAS DE GO BA'I BLO DE NYID THABS DANG BCAS
NAS BSGOM PA YIN GYI STONG PA'I YUL CAN GYI BLO LOGS SU SGRUB

MI DGOS LA, 'DIR NI STONG PA SGOM PA'I YUL CAN GYI BDE BA
THABS MTHA' YAS PAS LOGS SU SGRUB DGOS LA, BDE BA DES STONG PA
YUL DU BYAS NAS SGOM PA BDE STONG DBYER MED PA'I DON YIN GYI,
BDE BA LA STONG PAS RGYAS 'DEBS PA

SOGS MIN NO, ,BDE BA DE'ANG YID KYI SHES PA'I 'KHOR DU BYUNG
GI ,DBANG SHES KYI 'KHOR GYI MIN TE, SO SO SKYE BOS KYANG
STONG PA MNGON SUM DU RTOGS PAR 'GYUR BAS SO, ,BZHI PA NI,
STONG PA THOG MAR SGOM DGOS TE BSKYED RIM GYI'ANG THOG MA

NAS SVA BH'A WA'I SDUGS DON SEMS PAR GSUNGS PA'I PHYIR RO,
,ZHU BA'I BDE BA LA GANG ZHU BA'I BDE BA, DE GANG GIS BZHU BA
DANG, 'JU BA'I PHYIR BYED PA'I RKYEN NO, ,DANG PO NI, SPYI BO
BDE CHEN GYI 'KHOR LO'I LTE BA'I DBU MA'I NANG NA GNAS PA'I

KHAMS DKAR PO HAm YIG GIS MTSON PA'I DON NO, ,GNYIS PA NI, LTE
BA'I 'KHOR LO'I DBU MA'I NANG NA GNAS PA'I THIG LE DMAR PO
'BAR BA LAS 'JU BAR GSUNGS SO, ,GSUM PA NI, ME SBOR BA'I RKYEN
KHA SBYOR LAS, LAS KYI RLUNG GIS

BSKUL BA YIS, ,LTE BA'I DKYIL 'KHOR DU NI 'BAR, ZHES GSUNGS
PA'I RLUNG GI RNAL 'BYOR SGOM PA DANG, DBANG PO GNYIS SBYOR
GYI LAS KYIS BSKUL BA'I RLUNG NGO, ,DE GANG NA GNAS PA NI, RDO
RJE PHRENG BA LAS, SHES BYA DBUS SU RGYU BA'I RLUNG,

@007A *, ,ME SAD BYED PAR SHES PAR BYA, ZHES GSUNGS PAS, DBU
MA'I NANG LTE BA'I 'OG GI GSUM MDO GRU GSUM NA GNAS PA YIN NO,
,RLUNG DE GA-YOS PAS LTE BA'I ME SBAR NAS SPYI BO'I HAm YIG
BZHU STE, LHAN SKYES KYI BDE BA SGRUB

PAR BYED PA YIN NO, ,DE LA GA-YAS GA-YON GYI RGYU BA BCAD DGOS
TE, DE'I RGYU MTSAN GA-YAS GA-YON NAS RGYU BA'I TSE RTOG PA
RAGS PA BCAD MI THUB LA, DE NA MA GA-YOS PA NA ZHU BDE SKYES
NAS RTOG PA RAGS PA GCOD PA'I PHYIR DANG, GA-YAS GA-YON

GYI RLUNG GI RGYU BA 'GAGS PA DE NYID RGYU BA'I RKYEN YIN PA'I
PHYIR RO, ,GA-YAS GA-YON GYI RGYU BA 'GOG PA'I RNAL 'BYOR LA,
RLUNG GI RNAL 'BYOR DANG, THIG LE'I RNAL 'BYOR DANG, GTUM MO'I
RNAL 'BYOR RO, ,DE YANG GTUM MO BYE BRAG PA LA BZUNG

BA YIN GYI, SLOB DPON AA BHYAS GSUM DU PHYE BA LTAR NA RDZOGS
RIM MTHA' DAG GTUM MOR 'DUS PA'I PHYIR RO, ,RLUNG GI RNAL
'BYOR LA'ANG DUS 'KHOR NAS BUM PA CAN LA RTZAL DU 'DON PAR
BSHAD PA DANG, 'PHAGS SKOR NAS RDO RJE BZLAS PA SOGS LA RTZAL 

DU 'DON PAR BSHAD PA SOGS DU MA YOD DO, ,SLOB DPON SANGS RGYAS
YE SHES ZHABS KYIS KUN RDZOB PA'I SNA RTZE DANG, SNYING KHA
DANG, GSANG BA'I SNA RTZIR SPRUL PA'I THIG LE DANG, GSANG BA'I
THIG LE SGOM NAS ME SBOR BA'I THIG LE'I RNAL 'BYOR DANG, dOm
BHI HE RU KA DPON SLOB SOGS

DANG, NAG PO SPYOD PA SOGS KYI GTUM ME LA RTZAL DU 'DON PA
SOGS DU MA YOD KYANG, GRUB CHEN RNAMS KYIS MDZAD PA'I LAM GYI
GNAD MA 'PHYUGS PAR SHES NA, GANG NYAMS SU BLANGS KYANG LHAN
SKYES KYI BDE BA SGRUB NUS PA LA

@007B KHYAD PAR CUNG ZAD KYANG MED DO, ,DE'I NANG NAS KHA
SBYOR LAS, DE'I NANG DU GSON PA'I RTZA, TIL MAR ME YI NGO BO
CAN, ZHES SOGS DPYID KYI THIG LE MDOR BSTAN PA DANG, RGYAS PAR
BSHAD PA'I DON RNAMS SLOB DPON NAG PO PAS DPYID KYI THIG LE
MDZAD

PA'I RJES SU 'BRANGS NAS YI GE RING THUNG GI TSAD LA SOGS PA
DANG, SLOB DPON AA BHYAS YI GE 'GOD PA'I TSUL GSUNGS PA RNAMS
KYI DON BRJOD NA, SNYING KHA'I RTZA MDUD KYIS BCINGS PA'I DBU
MA'I NANG GI BU GA CUNG ZAD TZAM DE'I NANG NA GNAS

PA'I H'Um YIG SNGON PO YUNGS KAR GYI TSAD TZAM 'OD DKAR PO KHA
BA LTA BU 'DZAG PA GNAS PA NI GTUM MO 'BAR BA NA BDE BA BSKYED
PA'I PHYIR DPYID CES BYA LA, DE'I TSE BDE BA BSKYED PA LA SUS
KYANG GEGS BYAR MED PA'I PHYIR MI SHIGS

PA ZHES BYA'O, ,LTE BA'I MDUD PAS BCINGS PA'I DBU MA'I NANG GI
AA THUNG NI THIG LE ZHES BYA'O, ,DE NYID GA-YAS GA-YON GYI
RGYU BA 'GAGS NAS GSUM MDO GRU GSUM GYI DBU MA'I NANG NA GNAS
PA'I ME SAD BYED KYI RLUNG GA-YOS TE ME SBAR BAS NI,

SPYI BO'I HAm YIG BZHU NAS LTE BAR 'DU 'PHROD BYAS PA'I TSE
DPYID DANG THIG LE GNYIS KAR DU 'GYUR LA, DE BZHIN DU SNYING
KHAR 'DU 'PHROD BYAS PA'I TSE YANG 'GYUR RO, ,LTE BA DANG
SNYING KHA DANG, MGRIN PAR GNAS PA'I YI GE GSUM PO 'OG MA

THUNG NGU DANG BAR MA THUNG NGU GNYIS DANG, GONG MA THUNG DU
GSUM GYI TSAD DU BSHAD PA LAS, SPYI BO'I HAm MGRIN PAR SLOB
PA'I TSE ME DANG THAG RING PAS THIG LE CHA GSUM GYI TSAD TZAM
DANG, SNYING KHAR SLEB PA NA ME DANG NYE BAS CHA GCIG ZAD

@008A *, ,NAS CHA GNYIS DANG, LTE BAR SLEB PA'I TSE CHA GCIG
LAS MED PA LA 'CHAD KYANG, SGRA RING THUNG GI TSAD YIN GYIS
THIG LE'I BOD TSOD CHE CHUNG GI DON MIN NO, ,DES NA SGRA
'BYUNG BA'I GNAS, KHOG PA MGRIN PA RKAN DANG LCE, ,SNA

DANG SPYI BOS DANG MCHU, ,ZHES BSHAD PA LTAR LUS KYI NANG GI
SGRA 'BYUNG BA'I GNAS RNAMS 'PHRAD PA NA, LTA BA'I AA YIG
THUNG NGU GCIG DANG SNYING KHA'I H'Um YIG THUNG NGU GNYIS KYI
TSAD DANG, MGRIN PAR THUNG NGU GSUM GYI TSAD TZAM DU GNAS PA'I
NANG

GI BRJOD PA YIN GYI ,PHYI'I DAG GI BRJOD PA MIN NO, ,YI GE
BZHI POS MTSON PA'I DON NI, LTE BA DANG, SPYI BO GNYIS KYIS
LUS MTSON LA, SNYING KHA'I H'Um GIS SEMS DANG, MGRIN PA'I AOm
GYIS NGAG MTSON PAS RNAL 'BYOR PA'I SGO

DRANG PO LAS TSIGS PA PHYOGS LA CUNG ZAD NYE BAR RTZA DBU MA
KHA DOG SNGON PO, GA-YAS RA MA DMAR BA, GA-YON RKYANG MA DKAR
BA, MTHE'U CHUNG GI SBOM PHRA'I TSAD TZAM SPYI BO NAS RKANG
MTHIL GYI BAR DU GNAS SHING, LTE BA'I THAD

DANG, NU MA GNYIS KYI DBUS DANG, MGRIN PA DANG, SKRA MTSAMS
KYI BAR RNAMS SU RO RKYANG GIS DBU MA LA BCINGS PA'I MDUD PA
YOD PA BSAM PAR BYA'O, ,DE NAS LTE BA'I RTZA 'DAB KYI PHYI
NANG GI RIM PA DU MA YOD KYANG,

@008B PHYOGS BZHI DANG MTSAMS BZHIR 'DAB MA BRGYAD DBU MA LA
ZUG CING BU GA THAM MAR YOD PAR BSAM, LTE BA'I DBUS SU ZLA BA
LA GNAS PA'I AA DMAR PO THIG LE N'A DA DANG BCAS PA BSAM
ZHING, DE NAS MDUN NGOS SHAR DU BYAS PA'I RTZA SBUBS KYI NANG
DU YI

GI THAMS CAD LANGS PA'I PHYI NGOS NAS AA NAS BRTZAMS TE
DBYANGS THA MA'I TSEG DRAG LA THUG GI BAR DU DBYANGS YIG BCU
DRUG DGONG, GA-YAS BSKOR DU LHO PHYOGS KYI RTZA'I NANG DU KA'I
SDE TZAN DANG, NUB PHYOGS SU TZA'I SDE DANG, BYANG PHYOGS SU
tA SDE DANG,

MTSAMS KYANG GA-YAS BSKOR BYAS NAS SHAR LHO NAS BRTZAMS TE TA
SDE DANG, BA SDE DANG, MTHAR GNAS KYI YI GE BZHI DANG, DRO
BA'I YI GE LNGA TSAN RNAMS DGOD DO, ,YI GE THAMS CAD KYANG KHA
DOG DMAR PO 'OD CUNG ZAD 'PHRO BA THIG LE N'A DAS BRGYAN PA

LA BYANG CHUB KYI SEMS PA MO LTA BUR 'DZAG PAR BSAM PAR BYA'O,
,SNGAR LTAR SNYING KHAR YANG RTZA 'DAB BRGYAD GSAL GDAB NAS
LTE BA'I NANG DU ZLA BA LA GNAS PA'I H'Um SNGON PO THUR DU LTA
BA DANG, PHYOGS KYI 'DAB MA BZHI LA AA AI AU AE DANG, MTSAMS

BZHI LA YAR LA WA BA DA SNGAR BSHAD PA LTAR THIG LE N'A DA
DANG BCAS PAS BRGYAN PA DANG, YI GE DANG RTZA 'DAB KHA DOG
SNGON PO'O, ,LTE BA'I RTZA 'DAB KHA GYEN LTA DANG, SNYING
KHA'I THUR LTA'O, ,MGRIN PA'I LTE BAR ZLA BA LA GNAS PA'I AOm
DMAR PO MGO GYEN LTA

DANG; 'DAB MA KHA DOG DMAR PO KHA GYEN LTA BCU DRUG GSAL BTAB
NAS, BAR DU RE RE BOR BA'I PHYOGS BZHI DANG MTSAMS BZHI YI GE
SNGA MA BRGYAD RING PO KHA DOG DMAR PO LANGS PA 'GOD DO, ,SPYI
BO'I LTE BAR ZLA BA LA GNAS PA'I HAm DKAR PO MGO THUR DU

@009A *, ,BSTAN PA'I MTHAR 'DAB MA KHA DOG SNA TSOGS PA SUM CU
RTZA GNYIS GSAL BTAB NAS SHAR GYI 'DAB MA NAS GA-YAS BSKOR DU
AA NAS BRTZAMS TE 'DAB MA RE RE DOR BAR DBYANGS YIG BCU DRUG
KHA DOG DKAR PO DGOD DO, ,

THIG LE N'A DA DANG BCAS PA 'OD PA MO LTA BU 'JIG PA NI YI GE
THAMS CAD 'DRA ZHING, SPYI BO'I RTZA 'DAB KHA THUR LTA'O, ,DE
LTAR BSGOMS PAS GTUM MO 'BAR BA'I RGYU MTSAN, YE SHES MTSON
PA'I DON BYANG CHUB KYI SEMS DANG RLUNG YIN LA, RTZA'I

YAL GA'I ZAD MTSAMS MTHAR THUG PA BDUN KHRI NYIS STONG PO
RNAMS RLUNG DANG BYANG CHUB KYI SEMS 'DAB MA SNGAR BSHAD PA
RNAMS KYI NANG DU BDU ZHING, RTOG PA GAR BZHAG GI RJES SU
RLUNG 'GRO BAS RLUNG 'DU BA'I PHUL GZHAN DANG MI 'DRA

BA'I DGOS PA YOD LA THOG MA NAS GTUM MO'I ME 'BAR BA LA DMIGS
PA NI GTUM MO'I PHYOGS TZAM YIN NO, ,DE LTAR BSKYED RIM THUN
BZHIR SGOM PA'I MTHAR SGOM ZHING, 'DAB MA YI GE DANG BCAS PA
DE TZAM GSAL MI NUS NA LTE BAR

YI GE BZHI PO TZAM GSAL BTAB LA DMIGS PA BZUNG NGO, ,DE LTAR
SGOM PA'I MTHAR YI GE RNAMS LA DMIGS PA'I GSAL SNANG SKYES PA
NA SPRUL PA'I 'KHOR LO'I LTE BA'I AA THUNG LA ME RGYA KHAB KYI
SBOM 'PHRA TZAM DRANG PO GA-YO BA MED PA 'BAR

NAS DBU MA'I NANG NAS GYEN DU SONG STE, SPYI BO'I HAm YIG BZHU
BAR DMIGS SHING DE LAS ME 'BAR BA 'DAB MA'I NANG DU SONG STE
SNGAR BKOD PA'I BYANG SEMS KYI YI GE BCU DRUG BZHU NAS HAm
BZHU BA DANG GONG BU GCIG TU 'DRES TE 'OG TU SONG NAS

@009B MGRIN PA'I A'Om YIG DANG GCIG TU 'DRES, DE LAS ME 'BAR
BA 'DAB MA'I NANG DU SONG STE YI GE BRGYAD BZHU NAS AOm BZHU
PA DANG GCIG TU 'DRAS, GONG BU DE NYID 'OG TU SONG STE SNYING
KHA'I H'Um YIG DANG 'DRES, DE LAS ME 'BAR BAS 'DAB MA'I NANG
GI YI GE RNAMS

BZHU NAS H'Um YIG DANG 'DRES, DE BZHU NAS LTE BA'I AAm LA
THIM, DE LAS KYANG ME 'BAR BAS 'DAB MA'I NANG GI SDE TSAN
BRGYAD KYI YI GE BZHU NAS AAm LA THIM, DE BZHU BAS BYANG CHUB
KYI SEMS KYI THIG LE SHEL LTAR DKAR LA'I TSER ZHING DMAR BA'I
MDANGS

CHAGS PA YUNGS 'BRU TZAM DU GSAL BTAB LA DE LA RTZE GCIG TU
BSGOM MO, ,DE YANG SHES PA DE'I NANG DU ZHUGS PAR BSAMS PA LA
RTZE GCIG TU BZHAG GI SHES PAS ZUR NAS DMIGS RTEN LA GTOD PA
LTAR MI BYA'O, ,SKABS 'DIR GNAS CHA RNYED PA

TZAM DGOS PAR MI GZUNG STE, GTUM MO 'BAR NAS LHAN SKYES KYI
BDE BA SGRUB 'DOD PA'I PHYIR RO, ,DE LTAR DMIGS RTEN DANG SHES
PA GNYIS GCIG TU 'DRES PA LTA BU'I NYAMS SKYES KYI BAR DU
BSGOMS NAS, DE NAS THIG LE DE'I DBUS SU MAR ME

BTZUGS PA LTA BU'I ME KHA DOG DMAR BA REG BYA TSA BA RGYA KHAB
KYI SBOM PHRA TZAM RING THUNG SOR BZHI TZAM LA MNYAM PAR BZHAG
GO, ,DE LTAR YUN RING DU BSGOM PA NA SPYI BO'I HAm YIG BZHU
NAS BDE BA SKYE BAR 'GYUR RO, ,'OD ZER GYI RE KH'A SHIN TU
PHRA BA DE YANG

BSIL BAR 'GYUR TE, ZHES GSUNGS PA'I DON NI, SLOB DPON AA BHYA
DANG, SH'A-KYA BSRUNG PA DANG, DBU MA PA TI SOGS KYIS BSIL
PA'I DON BDE BA BSKYED PA LA BSHAD PAS SNGAR REG BYA TSA BA
PHYIS GRANG BAR SONG BA NI MIN TE, DPYID THOB PA YIS

@010A *, ,CHOG SHES DANG, SGOMS PAR 'JUG PA RNAM PAR GNAS,
,ZHES GSUNGS PA LTAR RO, ,DE LTA BU'I SKABS SU BDE BA SKYES PA
TZAM LHAN SKYES KYI BDE BAR MI 'JOG STE, DE LA DBANG DUS KYI
LHAN SKYES DANG, LAM DUS KYI LHAN SKYES DANG,

'BRAS DUS KYI LHAN SKYES RNAMS SU YOD PA'I DANG PO DANG THA MA
GNYIS RA SHIG MI STON LA, BAR PA LA BSKYOD RDZOGS GNYIS BSDUS
PA YOD PA'I RDZOGS RIM GYI LHAN SKYES DANG PO SKYE BA'I TSAD
NI, SNGAR BSHAD PA'I GTUM MO SGOM PA'I STOBS KYIS GA-YAS

GA-YON GYI RGYU BA 'GAGS SHING, DE 'GAGS PA'I STOBS KYIS LTE
'OG NA YOD PA'I ME SAD BYED KYI RLUNG GA-YOS PAS SBAR BA'I
'BAR 'JUG? GI BDE BA SKYES PA NAS 'DZIN PA YIN NO, ,SPYIR
RLUNG GI STOBS KYIS KHAMS PHYIR 'PHE BAR BYED KYANG, RLUNG DES
SBAR

BA'I MES BZHUS PA'I KHAMS NI PHYIR MI 'PHO BA YIN NO, ,DE NAS
SPRO BSDU LA BSLAB PA NI, SKRA YI RTZE MO BRGYA STONG LA,
,GLOG 'GYU BA DANG MTSUNGS PA'I 'OD, ,CES GSUNGS PA LTAR,
SNGAR GYI GTUM MO'I ME SOR BZHI PA DE LAS 'OD 'PHROS NAS 'KHOR
LO

BZHI'I 'DAB MA THAMS CAD KYI NANG DU SONG STE, RTZA'I NANG
SBYANGS NAS SAR MO'I RTZE MO DANG, BA SPU'I BU GA THAMS CAD
KHYAB PAR SGOM ZHING, DE LAS BYUNG BA'I RLUNG SNA BUG GA-YAS
PA NAS 'THON TE SEMS CAN THAMS CAD SANGS RGYAS LA BKOD, DANG
PO SA

SANGS RGYAS ZIN PA DANG BCAS PA RNAMS KYI SNA BUG GA-YON PA
NAS ZHUGS TE, BDE CHEN GYI 'KHOR LO'I BAR GYI RTZA NANG THAMS
CAD SBYANGS NAS SANGS RGYAS KYI YE SHES KYI BDUD RTZI'I GTUM
MO'I DE DANG RO GCIG TU 'DRES PA SNA BUG GA-YAS PA RNAMS

@010B NAS BYUNG STE, RANG GI SNA BUG GA-YON PA NAS ZHUGS TE,
BDE CHEN GYI 'KHOR LO NAS RIM GYI RTZA'I 'DAB MA RNAMS DANG BA
SPU'I BU GA'I BAR RNAMS SU KHYAB PAS RGYUD BYIN GYIS BRLAB PAR
BSAM MO, ,DE NAS DGA' BZHI'I RTOGS PA SKYE TSUL NI KHA SBYOR
LAS, 'KHOR LO

BZHIR NI RAB DBYE PAS, ,SA SOGS 'BYUNG BA CHEN PO DANG, ,THUN
BZHIR BYIN GYIS BRLABS PA DANG, ,PAD-MA BZHIR NI YANG DAG
'BYUNG, ,DGA' BA BZHI YI NGO BO YIS, ,SPYIR BA YI NI MNGON DU
'O, ,MCHOG TU DGA' BA'I NGO BO YIS, ,BYA BA BYED PA'I DNGOS PO
LAS, ,

DPAL LDAN RDO RJE SEMS GZUGS KYIS, ,'DIR NI 'JIG RTEN BDE BAR
ROL, ,ZHES GSUNGS PA'I DON, MAN NGAG SNYE MAR PHYAG CHEN THIG
LE DANGS NAS RGYAS PAR BSHAD DO, ,DE YANG ZLA BA'I CHI BCU
DRUG DANG, NYI MA'I KHYIM BCU GNYIS SU GSUNGS

PA'I ZLA BA BYANG CHUB KYI SEMS DKAR PO DANG, NYI MA BYANG
CHUB KYIS SEMS DMAR PO YIN TE, NGA LA SNGAR BSHAD PA'I GTUM
MO'I RNAL 'BYOR BSGOMS NAS, SPYI BO'I HAm YIG BZHU PA LA BRTEN
NAS BDE CHEN GYI 'KHOR LO'I LTA BA NAS LONGS SPYOD

KYI LTE BA'I BAR LA DGA' BA SKYE ZHING, DE'I NANG NAS KYANG
LUS KYIS TSIGS BZHIR DGA' BA CHUNG NGU DANG, 'BRING DANG, CHEN
PO DANG, SHIN TU CHEN PO BZHI RIM PA BZHIN SKYE'O, ,LONGS
SPYOD NAS CHOS 'KHOR GYI LTE BA'I BAR LA MCHOG DGA' DANG, DE
NAS SPRUL PA'I

LTE BA'I BAR LA KHYAD PAR GYI DGA' BA DANG, DE NAS NOR BU'I
DBUS SU CHUD PA'I BAR LA LHAN CIG SKYES PA'I DGA' BA SKYE
ZHING, DE GSUM LA YANG CHUNG NGU 'BRING CHEN PO SHIN TU CHEN
PO BZHI BZHIR PHYE BAS ZLA BA'I CHA BCU DRUG GO, ,NYI MA'I CHA
BCU GNYIS

@011A *, ,NI KHAMS DMAR PO LA BRTEN NAS SKYES PA'I DGA' BZHI
'KHOR LO BZHI'I PAR LA CHUNG NGU 'BRING CHEN PO GSUM GSUM DU
PHYE BAS BCU GNYIS, DE YANG YAS BABS KYI DGA' BA SNGAR BSHAD
PA LTAR GYI MTSAN NYID YONGS SU

RDZOGS PA GCIG SKYES NA, KHAMS PHYIR MI 'PHO BAR GYEN DU BZLOG
PA RTEN 'BREL GYI CHOS NYID YIN NO, ,BLA MA SNGA MA RNAMS KYI
MAS BRTAN LA DGA' BZHIR PHYE YANG, RGYUD DANG 'BREL PA KHUNGS
THUB RNAMS NAS LHAN SKYES KYI BDE BA CHUNG 'BRING GI DBYE

BA KHO NAR GSUNGS SO, ,DE'I RJES LA YAS BABS KYI DGA' BA LA JI
LTAR DBYE SNYAM NA GSAL BAR MA GSUNGS KYANG? LHAN SKYES KYI
BDE BAR DON GYI 'THOB BO, ,'DI NI BYI BA LO'I DGUN GNAS GOD
DKAR BAS BTEG DUS, ` ,BLA MA RIN

PO CHE BLO BZANG GRAGS PA'I ZHAL SNGA NAS MA RGYUD KYI RDZOGS
RIM DPYID KYI THEG LE, DGE 'DUN BRGYA TZAM LA GNANG DUS, SLOB
DPON DKA' BCU PA DAR MA RIN CHEN GYIS ZIN BRIS MDZAD PA YIN
NO,, ,,