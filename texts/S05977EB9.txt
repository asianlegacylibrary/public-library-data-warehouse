*, ,SVASTI, BKA' DRIN MNYAM MED RTZA BA'I BLA MA DANG,,

DBYER MED SO SOR 'BRANG MA'I ZHABS BTUD NAS, ,DE NYID BSGRUB THABS
MDOR BSDUS AUTPAL 'PHRENG, ,SPEL LEGS SKAL BZANG MGUL BA'I RGYAN
DU DGOD, ,'DIR SO SOR 'BRANG MA BSGRUB PAR 'DOD PAS,

SKYABS 'GRO SEMS BSKYED SNGON DU BTANG, SVA BH'A WAS STONG PAR 
SBYANGS, STONG PA'I NGANG LAS PAm LAS PADMA DANG, AA LAS ZLA BA'I
DKYIL 'KHOR GYI STENG DU RANG GI SEMS NYID PRAm LAS 'KHOR LO PRAm
GYIS MTSAN PA YONGS SU GYUR

PA LAS, RANG NYID SO SOR 'BRANG MTSAN MO SKU MDOG DKAR MO ZHAL 
BZHI PHYAG BRGYAD MA, RTZA ZHAL DKAR PO, GA-YAS SNGO, RGYAB SER, 
GA-YON DMAR BA, ZHAL RE RE'ANG SPYAN GSUM GSUM PA, PHYAG GA-YAS 
PA

@@194A *, ,RNAMS KYIS 'KHOR LO RDO RJE MDA' DANG RAL GRI, GA-YON PA
RNAMS KYIS SDIGS MDZUB ZHAGS PA RTZE GSUM GZHU DANG DGRA STA 
BSNAMS PA, MTSAN DANG DPE BYAD KYIS SPRAS SHING, RIN PO CHE'I

RGYAN SNA TSOGS KYIS BRGYAN PA, DAR BZANG PO'I NA BZAS MDZES PAR 
BKLUBS SHING, 'OD KYI DKYIL 'KHOR 'BAR BA'I DBUS NA ZHABS RDO RJE'I
SKYIL KRUNG GIS BYANG CHUB KYI SHING LA BRTEN PA'I TSUL GYIS

BZHUGS PA, DE'I SPYI BOR AOm, MGRIN PAR A'A: THUGS KAR H'Um, THUGS
KA'I H'Um GI 'OD ZER GYIS, BSGOMS PA DANG 'DRA BA'I YE SHES PA DBANG
LHA DANG BCAS PA SPYAN DRANGS, DZA: H'Um BAm HO: GNYIS SU MED

PAR GYUR, DBANG GI LHAS DBANG BSKUR, RNAM PAR SNANG MDZAD KYIS 
DBU BRGYAN PAR GYUR, MCHOD PA RNAMS PHUL DU BYUNG BA'I LHA RDZAS 
SU GYUR, AOm A'A: H'Um LAN GSUM GYIS BYIN GYIS BRLABS, AOm SARBA TA
TH'A

GA TA AARGHAm NAS SHAPTA'I BAR GYIS MCHOD, DUS GSUM RGYAL BA
KUN GYI THUGS RJE NI, ,YID 'PHROG LHA MO'I GZUGS SU SHAR BA GANG, 
,DRAN PA TZAM GYIS DNGOS GRUB MCHOG STZOL BA, ,RJE BTZUN SO SOR 
'BRANG

MA'I ZHABS LA 'DUD, CES PAS BSTOD, RANG GI THUGS KAR ZLA GDAN LA 
PRAm YIG H'Um GIS MTSAN PA LA SNGAGS 'PHRENG GIS BSKOR BA LA DMIGS
NAS, AOm MA nI DHA RI BADZRI nI MAH'A PRA TI SA RE H'Um H'Um PHAt
PHAt SV'AH'A,

@@194B ZHES CI MANG BZLA'O, ,MJUG TU, DGE BA 'DI YIS MYUR DU BDAG ,SO
SOR 'BRANG MA 'GRUB GYUR NAS, CES SOGS BSNGO BA DANG SMON LAM
BYA'O, ,GANG GI RNAM DPYOD 'O MA'I CHU GTER LAS, ,SGRUB THABS MANDA
RA YI PHRENG MDZES

PA; ;RNAM DPYOD LAG PA'I SOR MOS LEGS SPEL TE, ,BLO LDAN MGRIN PA
MDZES PA'I RGYAN DU BKOD, ,DE LAS 'ONGS PA'I DGE BA'I TSOGS, ,LHA LAM
'GENGS PAR BYED PA DES, ,MTHA' DAG 'GRO BA MA LUS PA, , BDUD BZHI'I
GA-YUL LAS RGYAL GYUR CIG , ,,