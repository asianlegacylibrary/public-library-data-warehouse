*, ,BLO SBYONG TSIG BRGYAD MA'I 'KHRID YIG THEG CHEN DGA' STON SNYING
PO BZHUGS,,

@01B *, ,NA MO GU RA WE, 'DIR SEMS DPA' CHEN PO GLANG RI THANG PA'I BLO
SBYONG TSIG BRGYAD MA'I DON NYAMS SU LEN TSUL LA GSUM, SNGON 'GRO
,DNGOS GZHI, MJUG GO ,DANG

PO NI, GNAS GTZANG MAR RTEN MCHOD BSHAMS PAR LEGS PAR 'KHOD NAS,
PHAN BDE LEGS TSOGS MA LUS PA, ,MTSAN LDAN BLA MAR RAG LAS PAS, ,BSAM
SBYOR GNYIS KYIS

LEGS BSTEN TE, ,MCHOD PA GSUM GYIS MNYES PAR BYA, ,DON CHE RNYED
DKA'I RTEN BZANG 'DI, ,DA LTA NYID DU 'JIG PA'ANG SRID, ,NGAN 'GRO TSA
GRANG BKRES SKOM DANG, ,GLEN LKUGS

BKOL SPYOD SOGS KYIS GZIR, ,BDE 'GRO SKYE RGA NA 'CHI DANG, ,'CHI 'PHO
LTUNG BA SOGS KYIS MNAR, ,BDAG DANG RIGS DRUG 'GRO BA KUN, ,SDUG
BSNGAL MTSO LAS GROL BA'I THABS

@02A *, ,GZHAN DU RES MA MCHIS PAS, ,SLU MED BLA MA DKON MCHOG LA,
,DPUNG GNYEN MCHOG TU 'DZIN 'DOD KYI, ,BSAM PA DRAG POS SKYABS SU
'GRO, ,MCHOG GSUM NAM

MKHA' GANG BA YIS, ,BDAG SOGS MGON SKYABS DPUNG GNYEN MDZOD, ,BLA
MA RNAMS LA SKYABS SU MCHI, ,RDZOGS SANGS RGYAS LA SKYABS SU MCHI,
,DAM PA'I CHOS LA SKYABS SU

MCHI, ,DGE 'DUN RNAMS LA SKYABS SU MCHI, ,LAN GSUM, ,BLA MA MCHOG
GSUM DAM PA LA, ,GUS PAS PHYAG 'TSAL SKYABS SU MCHI, ,BDAG DANG MKHA'
MNYAM 'GRO BA'I

RGYUD, ,MYUR DU BYIN GYIS BRLAB TU GSOL, ,DE LTAR GSOL BA BTAB PA YIS,
,SKYABS YUL RNAMS LAS 'OD ZER 'PHROS, ,BDAG DANG 'GRO BA KUN LA PHOG
,SDIG LTUNG SGRIB PA

MA LUS SBYANGS, ,ZHES BRJOD, ,'GRO KUN BDAG GI MAR GYUR TE, ,DRIN GYIS
BSKYANGS PA SHA STAG YIN, ,SDUG BSNGAL DNGOS DANG 'DI RGYU LA, ,SPYOD
CING BDE BA'I GO SKABS BRAL, ,

@02B 'DI RNAMS SDUG BSNGAL DANG BRAL ZHING, ,BDE BA MCHOG LA DGOD
PA'I PHYIR, ,RNAM 'DREN STOBS BCU MNGA' BA YI, ,GO 'PHANG DAM PA MYUR
DU BSGRUB, ,DE PHYIR BYANG CHUB SEMS SBYONG GI ,GDAMS PA ZAB MO
NYAMS SU BLANGS

LAN GSUM, MKHA' DBYINGS DBUS SU PAD ZLA LA, ,BLA MA SPRUL SKU 'OD
DPAG MED, ,SPYAN RAS GZIGS DANG MTHU CHEN THOB, ,SANGS RGYAS BYANG
SEMS NYAN RANG DANG, ,CHOS SKYONG SRUNG MA'I TSOGS KYIS BSKOR,
,GNAS GSUM RDO RJE

GSUM GYIS MTSAN, ,H'Um YIG 'OD KYIS YE SHES PA, ,SPYAN DRANGS THIM BAS
DBYER MED GYUR, ,GRANGS MANG LUS SPRUL GUS PHYAG 'TSAL, ,MCHOD
RDZAS NAM MKHA' GANG BA 'BUL, ,THOG MED NAS BSAGS SDIG LTUNG
BSHAGS, ,RANG

GZHAN DGE LA SNYING NAS RANGS, ,ZAB RGYAS CHOS 'KHOR TSAD MED SKOR,
,'KHOR BA SRID DU BRTAN PAR BZHUGS, ,'DIS MTSON DGE BA JI SNYED PA,
,RDZOGS BYANG GO 'PHANG THOB PHYIR BSNGO, ,BLA MA MCHOG GSUM DAM
PA LA, ,RTZE GCIG GUS PAS

GSOL BA 'DEBS, ,BDAG DANG MAR GYUR 'GRO KUN GYIS, ,BYANG SEMS 'BYONGS
BAR BYIN GYIS RLOBS, ,SNYING NAS GDUNG SHUGS DRAG PO YIS, ,GSOL BA
RTZE GCIG LEGS BTAB PAS, ,'KHOR TSOGS THAMS CAD 'OD DU ZHU, ,BLA MA

'OD DPAG MED LA THIM, ,DE NYID DGYES BZHIN GDAN DANG BCAS, ,RANG GI
SPYI BOR BYON NAS BZHUGS, ,PHYAG 'TSAL MCHOD CING SDIG PA BSHAGS, ,YI
RANG BSKUL ZHING BZHUGS PAR GSOL, ,DGE BA RANG GZHAN THAMS CAD
KYIS, ,KUN

@003A *, ,MKHYEN GO 'PHANG THOB PHYIR BSNGO, ,KUN 'DUS BLA MA 'OD
DPAG MED, ,RTZE GCIG GUS PAS GSOL BA 'DEBS, ,BDAG DANG MAR GYUR 'GRO
KUN GYIS, ,BYANG SEMS 'BYONGS PAR BYIN GYIS RLOBS, ,ZHES

BRJOD, (GNYIS PA DNGOS GZHI LA BRGYAD LAS,) TSIG RKANG DANG PO BDAG
GIS NI, ,MAR GYUR SEMS CAN THAMS CAD LA, ,CI 'DOD DNGOS GRUB LEGS
STZOL BA'I, ,BSAM 'PHEL YID BZHIN NOR BU LAS, ,LHAG PA'I DON MCHOG

SANGS RGYAS KYI, ,GO 'PHANG BSGRUB PA'I BSAM PA YIS, ,RGYUN CHAD MED
PAR DUS RTAG TU, ,SHIN TU GCES PAR 'DZIN PAR SHOG ,BLA MA 'OD DPAG MED
MGON GYIS, ,RANG LAS SEMS CAN GZHAN DAG RNAMS, ,GCES PAR 'DZIN PA'I
BLO

RNAL MA, ,BCOS MIN SKYE BAR BYIN GYIS RLOBS, ,GNYIS PA BDAG NI GNAS
GANG DU, ,GANG ZAG MCHOG DMAN SU ZHIG DANG, ,'GROGS NAS 'GRO 'AM
'DUG PA'I TSE, ,BDAG NYID 'GROGS YUL DE KUN LAS, ,SHIN TU DMAN

PAR BLTA BYA ZHING, ,SEMS CAN GZHAN LA NGO DGA' SOGS, ,BCOS MIN BSAM
PA THAG PA YIS, ,GZHAN NYID MCHOG TU 'DZIN PAR SHOG ,BLA MA 'OD DPAG
MED MGON GYIS, ,RANG NYID YAL BAR 'DOR BA DANG, ,GZHAN LA

MCHOG TU 'DZIN PA'I BLO, ,BCOS MIN SKYE BAR BYIN GYIS RLOBS, ,GSUM PA
BDAG GIS 'GRO 'CHAG SOGS, ,SPYOD LAM BYA BA'I DUS KUN TU, ,DRAN SHES
BRTAN POS RANG RGYUD LA, ,LEGS PAR BRTAGS TE CHAGS SDANG

@003B SOGS, ,NYON MONGS MNGON GYUR SKYES MA THAG ,'DIS NI BDAG
GZHAN GNYIS KA YANG, ,'DI PHYIR MA RUNG BYED PAS NA, ,BTZAN THABS
GDOD NAS BZLOG PAR SHOG ,BLA MA 'OD DPAG MED MGON GYIS, ,NYON
MONGS MNGON

GYUR SKYES MA THAG ,'BUR 'JOMS GDONG BZLOG BYED PA YI, ,GNYEN PO SKYE
BAR BYIN GYIS RLOBS, ,BZHI PA BDAG GIS RANG BZHIN GYI, ,BSAM PA NGAN
DANG MTSAMS MED SOGS, ,SDIG PA SPYOD DANG SDUG BSNGAL BA, ,DRAG POS

NON SA'I SEMS CAN RNAMS, ,MTHONG TSE BRTZE YUL RNYED DKA' BA, ,RNYED
PAS RIN CHEN GTER MCHOG DANG, ,'PHRAD LTAR SHIN TU DGA' BA YIS, ,GCES
PAR 'DZIN PA'I BRTZE BAR SHOG ,BLA MA 'OD DPAG MED MGON GYIS, ,SEMS

CAN SPYI DANG KHYAD PAR DU, ,SDIG SDUG DRAG POS MNAR RNAMS LA, ,SHIN
TU BRTZE BAR BYIN GYIS RLOBS, ,LNGA PA GANG ZHIG LA BDAG GIS, ,PHAN
BTAGS PA'AM DE MIN KYANG, ,RANG LA PHAN PA BYED SNYAM PA'I, ,RE BA CHE
BA 'GA'

ZHIG GIS, ,PHYIR ZHING GNOD PA CHER BYED PA'I, ,SHIN TU MI RIGS BYED NA
YANG, ,DGE BSKUL BSHES GNYEN DAM PA RU, ,BLTAS TE SHIN TU BYAMS PAR
SHOG ,BLA MA 'OD DPAG MED MGON GYIS, ,SEMS CAN SPYI DANG KHYAD PAR

DU, ,GNOD BYED RNAMS LA BYAMS PA'I SEMS, ,SHUGS DRAG SKYE BAR BYIN
GYIS RLOBS, ,DRUG PA BDAG LA GZHAN GYIS NI, ,PHRAG DOG GIS BSLANGS
GSHE BA DANG, ,SGRO SKUR BRDEG SOGS MI RIGS PA'I, ,BYA BA CI DANG CI
BYED KYANG

@004A *, ,GYOD DANG BUB KHA RANG GIS BLANG, ,KHE DANG RGYAL KHA
GZHAN DAG LA, ,'BUL LA 'GYOD PA MED PA DANG, ,SPRO SEMS SHUGS DRAG
SKYE BAR SHOG ,BLA MA 'OD DPAG MED MGON GYIS, ,GYONG PHAM RANG GIS

LEN PA DANG, ,KHE RGYAL GZHAN LA 'BUL BA'I SEMS, ,SHUGS DRAG SKYE BAR
BYIN GYIS RLOBS, ,(BDUN PA SNYING PO MDOR BSDU NA,) ,SKABS SU BABS TSE
DNGOS SU 'AM, ,GZHAN DU GTZO BOR BSAM PA YIS, ,LUS DANG LONGS SPYOD
DUS

GSUM DGE, PHAN BDE MA RNAMS KUN LA 'BUL, ,MA YI GNOD PA SDIG SGRIB
DANG, ,SDUG BSNGAL KUN KYANG STONG MIN LA, ,GSANG BAS BDAG LA LEN
PAR SHOG ,BLA MA 'OD DPAG MED MGON GYIS, ,BDAG GI BDE DGE GTONG

BA DANG, ,ZHAN GYI SDIG SDUG LEN PA'I SEMS, ,BCOS MIN SKYE BAR BYIN GYIS
RLOBS, ,RANG GI SNA BUG GNYIS NAS RLUNG, ,PHYI LA 'GRO TSE BDE DGE KUN,
,'OD ZER DKAR PO'I RNAM PA YIS, ,RLUNG DANG 'GROGS NAS PHYIR SONG BA,
,MA

RNAMS KUN GYI SNA BU GNAS, ,ZHUGS PAS MA RNAMS BDE BAS TSEM, ,NANG
DU 'JUG TSE MA RNAMS KYI, ,SDIG SGRIB SDUG BSNGAL JI SNYED PA, ,THAMS
CAD 'OD ZER NAG PO YI, ,RNAM PAS MA YI SNA BUG NAS, ,THON NAS RANG GIS
SNA BUG TU, ,

ZHUGS TE RANG LA SMON PAR GYUR, ,BRGYAD PA NYAMS LEN DE DAG DANG,
,DES MTSON KUN BYANG CHOS KUN KYANG, ,NGO BOS GRUB PA'I SKYE 'GAG
DANG, ,RTAG CHAD 'GRO 'ONG GCIG THO DANG, ,MTHA' BRGYAD CHOS SAM
DNGOS PO RU, ,'DZIN PA'I RTOG

@004B PA'I DRI MA YIS, ,MA SPAGS MTHA' BRAL DBU MA'I LAM, ,RANG BZHIN
MED PAR MNYAM PAR BZHAG ,DE LAS LANGS PA'I RJES THOB TU, ,CHOS KUN
RANG BZHIN MED NA YANG, ,THA SNYAD TZAM DU SGYU MA LTAR, ,SNANG
ZHING GRUB PAR SHES PA YIS, ,NGO BOS

GRUB PA'I RTAG MTHA' DANG, ,GTAN NAS MED PA'I CHAD MTHA' RU, ,ZHEN
PA'I 'CHING BA LAS GROL TE, ,BLA MED BYANG CHUB MYUR THOB SHOG ,BLA
MA 'OD DPAG MED MGON GYIS, ,CHOS KUN NGO BOS STONGS PA DANG, ,THA
SNYAD TZAM DU SNANG BA'I BLO, ,ZUNG

'BREL SKYE BAR BYIN GYIS RLOBS, ,SPYI BO'I BLA MA'I GNAS GSUM LAS, ,BDUD
RTZI 'OD ZER DPAG MED BABS, ,LUS BKRUS NAD GDON SDIG SGRIB DANG,
,KHYAD PAR BDAG 'DZIN GCES 'DZIN SBYANGS, ,LUS GANG TSE BSOD YON TAN

DANG, ,KHYAD PAR BYANG CHUB SEMS GNYIS SKYES, ,ZHES BRJOD LA BDUD
RTZI 'BEBS SBYANGS DANG BCAS BSGOM PAR BYA'O, ,GSUM PA MJUG NI, ,BLA
MA 'OD DPAG MED MGON GYIS, ,BDAG GZHAN 'GRO BA MA LUS PAS, ,KHYOD
KYI GO 'PHANG DAM PA DE, ,

MYUR DU THOB PAR BYIN GYIS RLOBS, ,DE LTAR GDUNG SHUGS DRAG PO YIS,
,GSOL BA BTAB PAS DGYES BZHIN DU, ,RANG LA THIM PAS SGRIB GNYIS DAG
,ZUNG 'JUG TSE DPAG MED DU GYUR, ,RANG GI THUGS KA'I HRI: YIG LAS, 'OD
ZER

'PHROS TE 'GRO KUN GYI, ,SDIG SGRIB SBYANGS SHING TSOGS RDZOGS TE, ,TSE
DPAG MED RU GYUR GZUNGS BZLA, ,AOm AA M'A RA nI DZA'I WA NT'I YE SV'A
H'A, 'DI LTAR BGYIS PA'I DGE TSOGS KYIS, ,BDAG DANG MAR GYUR 'GRO BA LA,
,BYANG CHUB

@005A *, ,SEMS MCHOG RIN PO CHE, ,MA SKYES PA RNAMS SKYES GYUR CIG
,SKYES PA NYAMS PA MED PA DANG, ,GONG NAS GONG DU 'PHEL BAR SHOG
,RANG RGYUD SMIN BYED PHYIN DRUG DANG, ,GZHAN RGYUD SMIN BYED
BSDU BZHI SOGS,

RLABS CHEN TSOGS GNYIS RAB RDZOGS TE, ,KUN MKHYEN GO 'PHANG MYUR
THOB SHOG ,SKU LA MTSAN DPE'I DPAL 'BAR ZHING, ,GSUNG DBYANGS YAN
LAG DRUG CUS BRGYAN, ,THUGS NI ZAB YANGS MKHYEN BRTZE'I GTER, ,DPAL

LDAN BLA MA'I BKRI SHOG ,CES SEMS DPA' CHEN PO GLANG RI THANG PA'I BLO
SBYONG TSIG BRGYAD MA'I 'KHRID YIG THEG CHEN DGA' STON SNYING PO
ZHES BYA BA 'DI NI, BAN RGAN DHARMA BHA DRAS RANG GI NYAMS LEN DU
BONG BU'I LO THA SKAR ZLA

BA'I TSES NYER GNYIS LA DNGUL RIR SBYAR BA'O, ,SARBA DZA GA TAm,, ,,