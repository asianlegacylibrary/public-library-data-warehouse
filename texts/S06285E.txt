@09B *, ,BDE MCHOG DRIL BU LUS DKYIL GYI BLA MA'I RNAL 'BYOR
SOGS BZHUGS

@001A #, ,NA MO GU RU SHR'I HE RU K'A YA, SANGS RGYAS CHOS DANG
DGE 'DUN LA, ,RTAG TU BDAG NI SKYABS SU MCHI, ,SEMS CAN KUN GYI
DON GYI PHYIR, ,BDAG NI HE RU KAR GYUR CIG ,

CES SKYABS SEMS LAN GSUM, BDE STONG NGANG LAS RANG NYID HE RU
KA: SKU MDOG SNGON PO ZHAL GCIG PHYAG GNYIS KYIS, ,RDOR DRIL
BZUNG NAS RDO RJE PHAG MO LA, ,'KHYUD CING GA-YAS BRKYANGS

STABS KYIS BZHUGS PAR GYUR, ,RANG GI THUGS KA'I H'Um YIG 'OD ZER
GYIS, ,SNOD BCUD KUN SBYANGS DAG PA RAB 'BYAMS DBUS, ,'KHOR GSUM
YONGS DAG ZAG MED BDE STER BA'I, ,MCHOD TSOGS

RGYA MTSOS YONGS SU GANG GYUR CIG ,SPYI GTZUG PAD ZLAR RDOR SEMS
YUM DANG BCAS, ,BZHUGS PA YE SHES PA DANG DBYER MED PA'I, ,THUGS
KA'I SNGAGS 'PHRENG 'OD DANG BDUD RTZI YIS, ,SGRIB

@002A *, ,SBYANGS RGYAL KUN BYIN RLABS THOB GYUR CIG ,HE RU KA'I
YIG BRGYA BZLA, RDOR SEMS RANG LA THIMS PAS SDIG SGRIB DAG PAR
GYUR, MDUN DU PAD NYI DRAG PO AU MA'I STENG, ,RTZA

BA'I BLA MA 'KHOR LO BDE BA'I MCHOG ,SKU MDOG MTHING GA BEE d'UR
RI BO BZHIN, ,GA-YON SKOR SNGO LJANG DMAR SER ZHAL BZHI PA,
,RTZA PHYAG RDOR DRIL 'DZIN PAS YUM LA 'KHYUD, ,DE 'OG GNYIS
GNYIS

RIM PAS GLANG LPAGS DANG, ,CANG TE'U KHA tR'Am DGRA STA THOD
KHRAG DANG, ,GRI GUG ZHAGS PA RTZE GSUM TSANGS MGO BSNAMS, ,GAR
DGU'I NYAMS LDAN RUS PA'I RGYAN DRUG GSOL, ,THOR COG ZLA PHYED

SNA TSOGS RDO RJES MTSAN, ,MGO RLON 'PHRENG DANG STAG LPAGS SHAM
THABS CAN, ,GA-YAS BRKYANG STABS KYIS ME DPUNG DBUS NA BZHUGS,
,PHAG MO DMAR MO PHYAG RGYA LNGAS BRGYAN CING, ,GRI THOD

@002B BZUNG STE YAB LA 'KHRIL SBYOR MDZAD, ,GTZO BO'I SKU YANG
'BYUNG BZHI RI RAB DANG, ,GZHAL YAS KHANG GI RNAM PAR GNAS PA'I
DBUS, ,CHOS KYI 'KHOR LOR DPYID DANG THIG LE'I DNGOS, ,HE RU KA
DANG PHAG

MO MNYAM PAR SBYAR, ,PHYOGS BZHIR 'BYUNG BA'I RTZA 'DAB MKHA'
'GRO BZHI, ,MTSAMS KYI RTZA 'DAB THOD PA BDUD RTZIR BCAS, ,STOD
BAR SMAD KYI NYER BZHI'I GNAS RNAMS SU, ,RTZIBS SHUN KHONG STONG
KHYER

BA'I RNAM PA RU, ,KHAMS KYI NGO BO DPA' BO NYER BZHI LA, ,RTZA
YI RANG BZHIN DPA' MO NYER BZHIS 'KHYUD, ,DBANG PO'I SGO LA SGO
MTSAMS MA MO BRGYAD, ,BZHUGS SHING GTZO BO'I THUGS KA'I H'Um YIG
GI

'OD KYIS YE SHES 'KHOR LO SPYAN DRANGS TE, ,DAM TSIG PA DANG
DBYER MED BRTAN PAR GYUR, ,AA HAm MNYAM SBYOR BDE BA'I ROL PA
LAS, ,'KHOR LO LNGA YI LHA TSOGS SPRO MDZAD CING, ,BRTAN GA-YO
RAB 'BYAMS

DE YI NGO BOR SDUD, ,BLA MA 'KHOR LO'I MGON PO LA PHYAG 'TSAL,
,NYER SPYOD BKRA SHIS RTAGS RDZAS MCHOD PA'I SPRIN, ,RDZAS BCU
SBYANGS RTOGS SBAR BYAS AA MRI TA, ,LHAN SKYES BDE BA'I DGYES
SKYED PHYAG

RGYAR BCAS, ,DON DAM BYANG CHUB SEMS MCHOG DANG DU 'BUL, ,THOG
MA MED NAS SRID BAR 'KHYAMS PA NA, ,MTSAN MAR 'DZIN PAS YONGS SU
BRLAMS PA YIS, ,SGO GSUM NYES PA JI SNYED BGYIS PA KUN

@003A *, ,DMIGS MED 'OD GSAL DBYINGS SU DAG PAR MDZOD, ,SRID
PA'I RGYU BA LHA MIN MGRIN GCOD PA'I, ,MTSON RNON BDE STONG YE
SHES 'KHOR LO CHE, ,BSKAL PA'I MTHAR YANG LUS CAN YID MKHAS

LA; ;BSKOR BAS DES DON LHA MCHOG RGYAL GYUR CIG ,MAndAL PHUL,
CHOS BDEN BDAG NYID BLA MA HE RU KA: KHYOD MIN SKYABS GZHAN GANG
DU'ANG MI 'TSOL BAS, ,SGO GSUM DRI MA MTHA' DAG DRUNG PHYUNGS
TE, ,

BDE CHEN SKU BZHI THOB PAR BYIN GYIS RLOBS, ,DE LTAR RTZE GCIG
GSOL BA BTAB PA NA, ,SPRUL PA'I PHAG MO MKHA' 'GRO BZHIR BCAS
PAS, ,BUM PA'I DBANG BSKUR LUS KYI SGRIB PA SBYANGS, ,BSKYED RIM
PHRA RAGS SPRUL

SKU 'GRUB PAR BYAS, ,HE RU KA DANG PHAG MO SBYAR BA YI, ,GSANG
RDZAS MYANGS PAS NGAG GI SGRIB PA DAG ,KUN RDZOB SGYU MA'I
RDZOGS RIM BSGOM PA DANG, ,RGYAL GSUNG LONGS SKU 'GRUB PA'I NUS
PA BZHAG ,PHAG

MO RANG LA PHYAG RGYAR GNANG BA DANG, ,SNYOMS PAR ZHUGS PAS DGA'
BZHI'I YE SHES SKYES, ,YID KYI SGRIB BYANG DON DAM 'OD GSAL GYI,
,RDZOGS RIM CHOS SKU DANG BCAS 'GRUB PAR BYAS, ,BDE CHEN THUGS
DANG

SGYU 'PHRUL DRA BA'I SKU, ,ZUNG DU 'JUG PA'I DON LA NGO SPRAD
PAS, ,SGO GSUM SGRIB BRAL ZUNG 'JUG RDO RJE 'CHANG, ,'GRUB PA'I
NUS PA YONGS SU SMIN PAR GYUR, ,DE NAS, LEGS TSOGS 'BYUNG GNAS
BSHES

@003B GNYEN DAM PA BSAM DANG SBYOR BAS TSUL BZHIN BSTEN, ,SPYI
DANG BYE BRAG 'KHOR BAS YID 'BYUNG RNAM DAG TSUL KHRIMS MIG
BZHIN BSRANG, ,RANG LA DPAGS TE, MAR GYUR 'GRO LA BRTZE BAS
BYANG CHUB SEMS BSKYED NAS,

PHYIN DRUG BSDU BZHI'I SPYOD PA KUN LA ZHUM MED SLOB PAR BYIN
GYIS RLOBS, ,DE NAS MTSAN LDAN SLOB DPON MCHOG LAS 'JUG SGO SMIN
BYED DBANG MNOS TE, ,RIGS LNGA SPYI DANG SO SO'I DAM TSIG MA
RGYUD SGOS KYI BSLAB BYA

KUN; ;LEGS BSRUNGS DPA' BO MKHA' 'GRO'I TSOGS RNAMS SGRUB PA'I
MCHOD PAS DGYES GYUR TE, ,MCHOG MTHUN DNGOS GRUB NOR BU'I GTER
GYI SGO BRGYA 'BYED PAR BYIN GYIS RLOBS, ,SGO GSUM DAG BYAS
TSOGS BSAGS

MOS PA'I CHOS KYI SKU LAS LONGS SKU DANG, ,SRUNG 'KHOR DBUS SU
SPRUL SKUR RDZOGS PAS THA MAL SKYE SHI BAR DO SBYANGS, ,LUS KYI
CHA SHAS RTZA KHAMS KUN KYANG DAG PA'I BRTAN GA-YOR BSGYUR BA
YIS, ,BSKYED RIM RAGS

PHRAS MA DAG SNANG ZHEN DRI MA SBYONG BAR BYIN GYIS RLOBS, ,RDO
RJE'I LUS KYI GNAS LUGS GSAL MTHONG RTZA 'KHOR SO SO'I LAM
SBYANGS TE, ,SNYING DBUS SPRIN SGRAR DMIGS PAS GZUNG 'DZIN SNANG
BYED RLUNG RNAMS DH'U

T'IR BSDUS, ,DE LAS 'BYUNG 'JUG GNAS GSUM RANG GDANGS SNGAGS KYI
RGYAL POR SHAR BA YIS, ,SNYING GA'I SBUBS 'BYED BDAG BYIN BRLAB
PA'I RIM PA SKYE BAR BYIN GYIS RLOBS, ,RANG SEMS THIG LE MKHA'
NAS


@004A *, ,GSANG RTZER RDO RJE LA GNAS H'Um LA SIM, ,SGO LNGAR
BSGOMS PAS MNGON SHES LA SOGS YON TAN SNA TSOGS RDO RJES
BSGRUBS, ,YAS SNAR PHYED 'PHAGS RDO RJE'I RTZE MOR KHAMS KYI NYI
ZLA RIGS LNGA YI,

SKAR TSOM BCAS BSGOMS SNA TSOGS RDO RJE'I RIM PA SKYE BAR BYIN
GYIS RLOBS, ,DAM TSIG DANG NI LAS RGYAR ROL PAS RTZA SBYAR RLUNG
BSNOL THIG LE GNYIS, ,NOR BUR 'DUS TE LHAN SKYES DRANGS PAS BDE
STONG SKYIL KRUNG

RNAM BZHI BCINGS, ,YAB RKYANG NOR BUR H'Um SOGS BSGOMS DANG
STONG NYID PHYAG RGYA CHEN MOS KYANG, ,LHAN SKYES BDE STENG NOR
BU 'GENGS PA'I RIM PA SKYE BAR BYIN GYIS RLOBS, ,SUM MDOR CHOS
'BYUNG DKAR DMAR THIG LE

LNGAS MTSAN DBUS SU BUM BA CAN, ,BSGOMS PAS GTUM MO SBAR TE
SNYING GA'I SA BON LNGA BSREGS HAm YIG KYANG, ,ZHU BAS SLAR
MCHOD RGYAL KUN THUGS BCUD BSDUS TE 'BRU DRUG GSO BA SOGS, ,DMAR
CHA SPEL BYED DZV'A

LA DH'A RA'I RIM PA SKYE BAR BYIN GYIS RLOBS, ,SNYING DBUS H'Um
LAS 'OD 'PHROS SDUD RIM GNYIS KYIS STONG BZHI'I 'OD GSAL LAS,
,LONGS SPRUL SKUR LDANG BSRE BA'I MAN NGAG RING NAS GOMS PA
DNGOS GYUR TE, ,YONGS

SU SBYOD BYED BSAM MI KHYAB LAS SLAR YANG GZUGS RDZOGS BSAM MI
KHYAB, ,SPYOD DANG BCAS PAS HE RU KA DPAL GO 'PHANG THOB PAR
BYIN GYIS RLOBS, ,DER MA SON PAR DUS BYAS GYUR NA DPA' BO MKHA'
'GROS MNGON

@004B BSUS TE, ,MKHA' SPYOD GNAS SAM GSANG SNGAGS SGRUB PA'I
RTEN BZANG PHUN SUM TSOGS PA THOB, ,LAM MCHOG 'DI NYID TSUL
BZHIN BSGRUBS PAS MNGON DU GYUR CING SPEL BA YIS, ,NAM MKHA'I
MTHAS GTUGS

'GRO KUN DANG BCAS 'OD GSAL CHOS SKU MYUR THOB SHOG ,CES BSHAR
BSGOM BYA, MJUG TU, 'KHOR LO LNGA YI LHA TSOGS RTEN DANG BCAS,
,GCIG BSDUS NANG GI BLA MA HE RU KA: SPYI BO NAS BYON MI SHIGS
THIG LE'I

DBUS, ,BYANG CHUB BAR DU 'BRAL MED BZHUGS GYUR CIG ,'DI LTAR
BGYIS PA'I ZHES SOGS KYIS BSNGO SMON DANG, BLO BZANG RDO RJE
ZHES SOGS KYIS SHIS BRJOD BYA'O, ,ZHES PA 'DI NI RJE DKON MCHOG
BSTAN

PA'I SGRON ME'I GSUNG SNGA PHYI GUNG BSGRIGS NAS DHARMA BHA DRAS
SBYAR BA'O, ,SHU BHAm,, ,,*, ,BDE MCHOG RDZOGS RIM RIM PA LNGA'I
SMON LAM BZHUGS SO, RNAL 'BYOR MA RGYUD RGYAL POR SPAS PA'I DON,
,GRUB

MCHOG DRIL BU ZHABS KYIS GSAL MDZAD PA, ,ZAB LAM RIM LNGA'I
RTOGS PA MNGON GYUR TE, ,TSE 'DIR HE RU KA DPAL THOB PAR SHOG
,CHOS 'KHOR PADMO'I LTE BAR H'Um YIG DANG, ,RLUNG SNGAGS DBYER
MED RDO RJE'I

BZLAS PA LA, ,SEMS GZHOL BDAG BYIN RLABS PA'I RIM PA YIS, ,DBYE
DKA'I MA RIG MDUD PA 'GROL BAR SHOG ,DH'U T'I'I MAR SNE YAR
SNE'I RDO RJE'I RTZER, ,CHES PHRA'I H'Um DANG NYI ZLA SKAR GSUM
LA, ,

@005A *, ,DMIGS PA SNA TSOGS RDO RJE'I RIM PA YIS, ,LHAN SKYES
BRTAN CING BYANG SEMS RGYAS PAR SHOG ,DAM TSIG LAS CHOS PHYAG
CHEN SGEG MO BZHI'I, ,REG BYA'I BSIR BUS BSKUL BA'I TSANGS

PA'I MES, ,STONG PHRAG DON GNYIS KUNDA BZHUS PA'I CHUS, ,NOR BU
'GENGS PA'I RIM PA MTHAR PHYIN SHOG ,SUM MDO DZV'A LA BH'A RAR
CHOS 'BYUNG NANG, ,RIGS LNGA'I TSOM BUR KHA SBYOR BUM PA CAN,
,BZUNGS

PAS AA HAm 'BAR 'DZAG CHER GA-YOS TE, ,RGYAL KUN THUGS RJE'I 'O
RGYUN 'THUNG BAR SHOG  ,SPYOD PA GSUM DANG BSAM GTAN GNYIS LA
SOGS, ,PHYI NANG THABS MKHAS SGYU 'PHRUL LA BRETEN NAS, ,SGYU
LUS

'OD GSAL DBYER MED ZUNG 'JUG PA'I, ,BSAM MI KHYAB KYI RIM PA
MTHAR BYIN SHOG  ,'DI DHARMA BHA DRAS SBYAR RO,,   ,, *, ,GTOR
MA SOGS KYI BYIN RLABS MDOR BSDUS NI, HA HO HR'I: GSUM, BSGRUB

GZHI'I STENG GI HA DMAR PO'I 'OD KYIS KHA DOG DANG, 'OG GI HO
DKAR PO'I 'OD KYIS DRI RO DANG, BAR GYI HR'I: SNGON PO'I 'OD
KYIS NUS PA'I SKYON THAMS CAD BCOM ZHING BDUD RTZIR GYUR, AOm
A'A: H'Um, GSUm,

HRDI:'I GA-YAS KYI AOm DKAR PO, GA-YON GYI A'A: DMAR PO, MDUN
GYI H'Um SNGON PO GSUM GYI 'OD KYIS RGYA CHER SPEL ZHING BYIN
GYIS BRLABS PAR GYUR, CES PA TZAM GYIS CHOG GO ,'DI 'ANG DHARMA
BHA DRAS SBYAR,,