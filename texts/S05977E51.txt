*, ,NA MO GU RU SHR'I TZAKRA SAm BA RA BADZRA YO GI N'I BHYA:
BDE MCHOG LHA LNGA'I SGRUB THABS SNYING PO BSDUS PA BDE CHEN
'BYUNG GNAS CES BYA BA, LI KHRI'I MTSAMS SPRIN GYIS 'KHYUD DBANG
SNGON GYI, ,LHUN PO LA 'KHU RJE

BTZUN YAB YUM LA, ,GUS PAS BTUD NAS DE NYID BSGRUB PA'I THABS,
,SNYING PO MDOR BSDUS GSER GYI PHRENG BA SPEL, ,'DIR BCOM LDAN
'DAS 'KHOR LO BDE MCHOG GI SGRUB THABS SHIN TU BSDUS PA

NYAMS SU LEN PAR 'DOD PAS, RNAL 'BYOR GYI YO BYAD RNAMS TSOGS
PAR BYAS TE, SANGS RGYAS CHOS DANG DGE 'DUN LA, ,RTAG TU BDAG NI
SKYABS SU MCHI, ,THEG PA GSUM PO THAMS CAD DANG, ,RNAL 'BYOR

GSANG SNGAGS MKHA' 'GRO MA, ,DPA' BO DPA' MO DBANG LHA MO,
,BYANG CHUB SEMS DPA' BDAG NYID CHE, ,KHYAD PAR DU YANG SLOB
DPON LA, ,RTAG TU SKYABS SU MCHI BAR GYI, ,SEMS CAN KUN GYI DON
GYI PHYIR, ,

@058B BDAG NI HE RU KAR GYUR NAS, ,SEMS CAN THAMS CAD HE RU
KA'I, ,GO 'PHANG MCHOG LA DGOD PAR BGYI, ZHES SKYABS 'GRO SEMS
BSKYED LAN GSUM BYA, SKAD CIG GIS RANG NYID HE RU KA YUM DANG
BCAS PA'I SKUR

GYUR, NANG MCHOD BYIN RLABS NI, HA HO HR'I: KHA DOG DRI RO NUS
PA'I SKYON SBYANGS, ZAG PA MED PA'I YE SHES KYI BDUD RTZI'I RGYA
MTSO CHEN POR GYUR, AOm A'A: H'Um LAN GSUM BRJOD LA, BYIN GYIS
BRLABS, MCHOD RDZAS

RNAMS, KHAnd'A RO HES BSANGS, SVA BH'A WAS SBYANGS, STONG PA'I
NGANG LAS, KAm LAS BYUNG BA'I THOD PA YANGS SHING RGYA CHE BA
RNAMS KYI NANG DU, H'Um H'Um ZHU BA LAS BYUNG BA'I MCHOD YON,
ZHABS BSIL, ME TOG ,BDUG SPOS, MAR ME,

ZHAL ZAS, ROL MO LA SOGS PA, RANG BZHIN BDE STONG, RNAM PA MCHOD
RDZAS, BYED LAS DBANG PO DRUG GI SPYOD YUL DU ZAG PA MED PA'I
BDE BA KHYAD PAR CAN BSKYED PAR GYUR, AOm AARGHAm A'A: H'Um,
ZHES PA NAS, SPHARSHA A'A: H'Um

GI BAR GYIS BYIN GYIS BRLABS, RANG HE RU KAR GSAL BA'I THUGS
KA'I H'Um GI 'OD ZER GYIS, 'OG MIN NAS BLA MA DANG GNYIS SU MED
PA'I BCOM LDAN 'DAS 'KHOR LO SDOM PA'I LHA TSOGS MDUN GYI NAM
MKHAR

SPYAN DRANGS, 'OD ZER RANG GI SNYING GAR THIM PAR GYUR, AOm GU
RU TZAKRA SAMBA RA SARBA d'A KI N'I BHYA: ZHES PHYAG BYAS, AOm
SARBA TA TH'A GA TA AARGHAm NAS SHAPTA'I BAR GYIS MCHOD, AOm
A'A: H'Um GIS NANG MCHOD PHUL, YAB

@059A *, ,YUM SNYOMS PA BZHUGS PAS BDE STONG GI YE SHES, GSANG
BA DANG, DE KHO NA NYID KYIS MCHOD, DKON MCHOG GSUM LA BDAG
SKYABS MCHI, ,SDIG PA THAMS CAD SO SOR BSHAGS, ,'GRO

BA'I DGE LA RJES YI RANG, ,SANGS RGYAS BYANG CHUB YID KYIS
BZUNG, ,TSOGS ZHING RNAMS RANG LA THIM PAS BYIN GYIS BRLABS PAR
GYUR, AOm SH'U N+YA T'A DZNYA NA BADZRA SVA BH'A WA A'ATMA
KONYHAm, DE LTAR SNANG BA THAMS CAD

BSDUS PA'I STONG PA'I NGANG LAS, RANG GI SEMS N'A DA'I GZUGS
GYEN DU 'GRENG BA SHIN TU PHRA BA, DKAR LA DMAR BA'I MDANGS
CHAGS PA NAM MKHAR GNAS PAR GYUR, STONG PA'I NGANG LAS, SKAD CIG
GIS RDO

RJE'I SA GZHI, RA BA, GUR, BLA RE, ME RI DANG BCAS PA'I DBUS SU,
'BYUNG BZHI RIM BRTZEGS, RI RAB SNA TSOGS PADMA LA GNAS PA'I SNA
TSOGS RDO RJE'I LTE BAR, SNA TSOGS PADMA 'DAB MA BRGYAD PA'I
DBUS SU

MTSAN DPE'I NGO BO DBYANGS SO GNYIS DANG, GSAL BYED BRGYAD CU
LAS, DBYANGS GSAL GYI GZUGS BRNYAN DANG LDAN PA'I ZLA BA DKAR LA
DMAR BA'I MDANGS CAN, ME LONG DANG MNYAM PA NYID KYI YE SHES,

RANG NAM MKHA'I N'A DAS ZLA BA DKAR LA DMAR BA'I MDANGS CAN
MTHONG BA NA, BDAG GIS SANGS RGYAS YAB YUM GYI BYANG SEMS DKAR
DMAR GYI DBUS SU SKYE BA BLANGS LA, SEMS CAN GYI DON BYA'O SNYAM

@059B PA'I 'PHEN PA DANG LDAN PAS, ZLA BA'I DBUS SU N'A DA ZHUGS
PA LAS, RIM BZHIN, H'Um YIG DKAR LA DMAR BA'I MDANGS CAN DU GYUR
PA NI, SO SOR RTOG PA'I YE SHES H'Um LAS 'OD ZER 'PHROS, DON
GNYIS BYAS, 'DUS, NA

DA LA THIM ZHING, H'Um YIG LHAN SKYES KYI DGA' BA'I RANG BZHIN
DU GYUR PA NI BYA SGRUB YE SHES SO, ,AOm A'A: H'Um AOm SARBA B'I
RA YO G'I N'I K'A YA W'A KA TZI TTA BADZRA SVA BH'A WA A'ATMA
KONYHAm, AOm BADZRA SHUDDH'A: SARBA DHA RM'A BADZRA SHU DDHO
NYAHAm

ZLA BA DBYANGS GSAL H'Um DANG BCAS PA YONGS SU GYUR PA LAS,
,RTEN DANG BRTEN PA'I DKYIL 'KHOR THAMS CAD DUS GCIG TU GRUB PA
NI, CHOS KYI DBYINGS KYI YE SHES TE, DE YANG GZHAL YAS KHANG GRU
BZHI, SGO

BZHI, RTA BABS BZHI DANG BCAS PA, MTSAN NYID THAMS CAD YONGS SU
RDZOGS PA'I DBUS SU SNA TSOGS PADMA 'DAB MA BRGYAD PA'I LTE BAR
NYI GDAN LA, RANG NYID BCOM LDAN 'DAS DPAL HE RU KA SKU MDOG
MTHING GA

ZHAL BZHI PA'I RTZA ZHAL NAG GA-YON ZHAL LJANG, RGYAB ZHAL DMAR,
GA-YAS ZHAL SER BA, ZHAL RE RE YANG SPYAN GSUM PA, PHYAG BCU
GNYIS PA, DPAL BAR RDO RJE RTZE LNGA PA'I 'PHRENG BA 'DZIN PA,
ZHABS GA-YAS

BRKYANGS PAS 'JIGS BYED NAG PO'I MGO BO MNAN PA, GA-YON BSKUMS
PAS DUS MTSAN MA DMAR PO'I NU MA MNAN PA, PHYAG DANG PO GNYIS
KYIS RDOR DRIL 'DZIN PAS RDO RJE PHAG MO LA 'KHYUD PA, DE'I 'OG

@060A *, ,MA GNYIS KYIS GLANG PO CHE'I PAGS PA SDIGS 'DZUB DANG
BCAS PAS BRGYANGS TE 'DZIN PA, GA-YAS GSUM PA NA d'A MA RU, BZHI
PA NA DGRA STA, LNGA PA NA GRI GUG ,DRUG PA NA MDUNG RTZE GSUM
PA,

GA-YON PA'I PHYAG GSUM PA NA RDO RJES MTSAN PA'I KHA tV'Am GA
,BZHI PA NA KHRAG GIS GANG BA'I THOD PA, LNGA PA NA RDO RJE
ZHAGS PA, DRUG PA NA TSANGS PA'I MGO BO GDONG BZHI PA BSNAMS PA,
SNA TSOGS RDO RJES MTSAN PA'I

RAL PA'I THOR COG CAN, DBU RE RE LA THOD PA SKAM PO LNGA LNGAS
BRGYAN CING, DBU'I GA-YON DU CUNG ZAD YO BA'I ZLA BA PHYED PA
'CHANG BA, ZHAL RNAM PAR 'GYUR BA, MCHE BA BZHI BZHI GTZIGS PA,
SGEG PA, DPA' BA, MI

SDUG PA STE SKU'I NYAMS GSUM DANG, RGOD DANG DRAG SHUL 'JIGS SU
RUNG BA STE GSUNG GI NYAMS GSUM DANG, SNYING RJE DANG, RNGAMS
PA, ZHI BA STE THUGS KYI NYAMS GSUM STE NYAMS DGU DANG LDAN PA,
STAG GI

PAGS PA'I SHAM THABS CAN MA'I RGYU MA LA BRGYUS PA'I MI MGO LNGA
BCU'I PHRENG BA 'PHYANG BA, PHYAG RGYA DRUG GIS RGYAS BTAB PA,
MI RUS KYI THAL BAS LUS THAMS CAD LA BYUGS PA'O, ,BCOM LDAN

'DAS LA MNGON DU PHYOGS PAR, BCOM LDAN 'DAS MA RDO RJE PHAG MO
SKU MDOG DMAR MO, ZHAL GCIG ,PHYAG GNYIS KYI PHYAG GA-YON PAS
YAB KYI MGUL NAS 'KHRUNG PA'I THOD PA NA, BDUD BZHI LA

@060B SOGS PA'I KHRAG GIS GANG BA BSNAMS NAS YAB KYI ZHAL DU
STOB PA, GA-YAS PAS PHYOGS BCU'I GDUG PA CAN KUN LA GRI GUG DANG
BCAS PA'I SDIGS MDZUB GYIS BSDIGS PAR MDZAD PA, SPYAN GSUM

DMAR ZHING ME LTAR 'BAR BA, BYIN PA GNYIS KYIS YAB KYI BRLA'I
STENG DU LEGS PAR 'KHRIL BA, THUGS RJE'I BDAG NYID CAN, PHYAG
RGYA LNGAS BRGYAN PA, MI MGO BSKAM PO LNGA'I THOD DANG, BSKAM PO
LNGA BCU'I DO

SHAL CAN, PADMA'I 'DAB MA LA, SHAR DU MKHA' 'GRO MA NAG MO,
BYANG DU L'A MA LJANG GU ,NUB TU KHAndAR HE DMAR MO, LHOR GZUGS
CAN MA SER MO, THAMS CAD KYANG ZHAL GCIG PHYAG BZHI'I GA-YAS
GNYIS

KYIS GRI GUG DANG dA MA RU, GA-YON GNYIS THOD PA DANG KHA tV'Am
GA 'DZIN PA, GCER MO SKRA GROL BA, THOD BSKAM LNGA'I DBU RGYAN
DANG, BSKAM PO LNGA BCU'I DO SHAL CAN, PHYAG RGYA LNGAS BRGYAN
CING GA-YAS BRKYANGS

KYIS BZHUGS PA, MTSAMS SU BDUD RTZI'I BUM PA'I STENG DU, KA P'A
LA BYANG CHUB KYI SEMS KYIS GANG BA RE RE, YAB KYI LTE BA DANG,
THUGS KA DANG, YUM GYI MGRIN PA DANG, SPYI BOR ZLA GDAN LA, YUM
GYI SNYING

PO DANG, NYE SNYING, YUM GYI LTE BA DANG, THUGS KA, YAB KYI
MGRIN PA DANG, SPYI BOR NYI GDAN LA YAB KYI SNYING PO DANG NYE
SNYING RNAMS KHA DOG DMAR PO PHAN TSUN ZHAL SBYOR SHING, 'OD ZER
'KHYUD PA'I RNAM PAR

@061A *, ,GYUR, AOm A'A: H'Um, SNYOMS PAR ZHUGS PAS DGA' BZHI
RIM BZHIN DRANGS, LHAN SKYES KYI BDE STONG DBYER MED DU SBYAR BA
BYANG PHYOGS SO BDUN GYI NGO BO LHA LNGA'I RNAM PAR SHAR BA NAM

MKHA'I 'JA' TSON LTA BUR GYUR, SPRO NA SNGAGS TZAM GYIS GO CHA
DGOD, BSDU NA, LHA RNAMS KYI SPYI BOR ZLA BA LA AOm DKAR PO,
MGRIN PAR PADMA LA A'A: DMAR PO, THUGS KAR NYI MA LA H'Um SNGON
PO, PHEEm THUGS

KA'I H'Um GI 'OD ZER GYIS, BSGOMS PA DANG 'DRA BA'I YE SHES PA
DBANG GI LHA MCHOD PA'I LHA MO DANG BCAS PA SPYAN DRANGS, 'OD
ZER RANG GI SNYING GAR THIM, KHAndA RO HES PHYI 'BRANG BSKRAD,
AOm AARGHAm PRA T'I TZTSA A'A:

H'Um, DZA: H'Um BAm HO: GNYIS SU MED PAR GYUR, AOm YO GA
SHUDDHA: SARBA DHARMA: YO GA SHUDDHO NYAHAm, AOm AARGHAm PRA T'I
TZTSA A'A: H'Um, DE BZHIN GSHEGS PA THAMS CAD KYIS BDAG LA MNGON
PAR DBANG BSKUR DU GSOL, ZHES

GSOL BA BTAB PAS, AOm SARBA TA TH'A GA TA AA BHI shE KA TA SA MA
YA SHRI YE H'Um, ZHES GSUNG ZHING DBANG BSKUR BAS, GTZO BO LA
RDOR SEMS, PHAG MO LA MI BSKYOD PA, MKHA' 'GRO MA SOGS BZHI LA
RIN 'BYUNG

GIS DBU BRGYAN CING, DBANG GI LHA RNAMS KYANG BDAG NYID LA THIM
PAR GYUR, MCHOD PA BYIN GYIS BRLABS TE, AOm SARBA TA TH'A GA TA
AARGHAm NAS SHAPTA'I BAR GYIS MCHOD, DRIN CAN RTZA BA DANG
BRGYUD PAR

@061B BCAS PA'I DPAL LDAN BLA MA DAM PA RNAMS KYI ZHAL DU AOm
A'A: H'Um, NYE SNYING SO SO'I MJUG TU AOm A'A: H'Um BTAGS LA
'BUL, YI DAM DKYIL 'KHOR GYI LHA TSOGS RNAMS KYI ZHAL DU, CHOS
SKYONG BA'I BSRUNG MA

MTHU RTZAL CAN RNAMS KYI ZHAL DU, DPA' BO DANG RNAL 'BYOR MA
DANG, PHYOGS SKYONG DANG ZHING SKYONG DANG, KLU LA SOGS PA RNAMS
KYI ZHAL DU, GZHI BDAG GNYUG MAR GNAS PA DANG SEMS CAN THAMS CAD
LHAR GYUR

PA RNAMS KYI ZHAL DU AOm A'A: H'Um, YAB YUM SNYOMS PAR ZHUGS PAS
LHAN SKYES KYI BDE STONG, GSANG BA DANG DE KHO NA NYID KYI MCHOD
PAS MNYES PAR GYUR, DE NAS YAB YUM GYI SNYING PO NYE SNYING
GNYIS DANG, MKHA' 'GRO

MA BZHI'I SNGAGS BRJOD PA'I SNGAGS MCHOD BYA, SHES SHING SPRO
NA, RKANG BRGYAD GNYIS KYIS BSTOD, BSDU NA, HE RU KA DPAL DPA'
BO CHE, ,RNAM DAG RDO RJE'I DBANG PHYUG DANG, ,RJES CHAGS CHAGS
PA CHE RNAMS KYI, ,RDO

RJE PHAG MO DE LA 'DUD, ,GNAS DANG NYE BA'I GNAS DANG ZHING,
,'DU DANG DUR KHROD GNAS PA YI, ,DPA' BO DPA' MO'I DBANG PHYUG
MA, ,KUN LA BDAG NI PHYAG 'TSAL LO, ,ZHES PAS BSTOD, MTSAMS 'DIR
ZAB PA DANG

RGYA CHE BA'I BSKYED RIM GYI GTZO BO'I RNAL 'BYOR LA RTZE GCIG
TU BRTZON PAR BYA, BSGOM PAS SKYO NA, PHRENG BA GSUNG RDO RJE'I
NGO BOR BYIN GYIS BRLABS LA, DAM TSIG GI BZLAS PA'AM, GONG BU'I
BZLAS PA CI RIGS PA'I SGO

@062A *, ,NAS, AOm SHRI BADZRA HE HE RU RU KAm HUm H'Um PHAt d'A
KI N'I DZ'A LA SHAm WA RAm SV'AH'A, AOm HR'I: HA HA HUm H'Um
PHAt, AOm BADZRA BEE RO TZA N'I YE HUm H'Um PHAt SV'AH'A, AOm
SARBA BUDDHA d'A KI N'I YE BADZRA WARnnA N'I YE HUm H'Um PHAt
SV'AH'A,

AOm d'A KI N'I YE HUm H'Um PHAt, AOm L'A ME HUm H'Um PHAt, AOm
KHAndA RO HE HUm H'Um PHAt, AOm R'U PI n'I YE HUm H'Um PHAt, HE
RU KA'I YIG BRGYA BZLAS, NYER BSDU BYAS TE, SRID PA GSUM 'BAR
SKU NI RJES CHAGS DUL BAR LDAN, ,'OD ZER

SNGON PO STONG LDAN NYI MA BRGYA STONG LDAN, ,RNAM MANG SKU DANG
CHA LUGS RJES CHAGS SEMS DPAR LDAN, ,HE RU KA DPAL DE DANG LHAN
CIG GAR BYED SHOG ,LHA MO TSAD MA DAM TSIG TSAD MA DANG, ,DE
BRJOD

GZHUNG YANG MCHOG TU TSAD MA STE, ,BDEN PA 'DI DAG GIS NI LHA MO
RNAMS, ,BDAG CAG RJES SU 'DZIN PA'I RGYUR GYUR CIG ,SEMS CAN KUN
GYI DON GYI PHYIR, ,BDAG NI HE RU KAR GYUR NAS, ,SEMS CAN

THAMS CAD HE RU KA'I, ,GO 'PHANG MCHOG LA DGOD PAR BGYI, ZHES
DGE BA RNAMS RDZOGS BYANG DU BSNGO, THUN MTSAMS SU YANG SGO GSUM
THA MAL GYI SNANG ZHEN DANG BRAL BA'I TSANGS SPYOD LA GNAS NAS

NYAL BA DANG, LDANG BA DANG, KHRUS DANG, KHA ZAS KYI RNAL 'BYOR
DANG, 'DAS PA DANG, MA 'DAS PA'I GTOR MA'I RIM PA LA BRTZON PAS,
DAL BA DON LDAN DU BYA'O, ,RGYA BOD MKHAS GRUB BYE BAS GSHEGS
PA'I LAM,

@062B DUS MTHA' 'DIR YANG NUS PA MI DMAN ZHING, ,BYIN RLABS GTER
CHEN BDE MCHOG SBAS CHU'I MTSO, ,RNAM DPYOD BRTZON PA'I GRU YIS
LEGS BRGAL TE, ,RIM PA DANG PO'I SNYING PO'I SNYING PO YI, ,PHUN
TSOGS 'DOD

'JO'I BEE d'U RA PHRENG MDZES GANG, ,SPEL BAR BYED PO MDO RGYUD
GZHUNG BRGYA LA, ,LEGS PAR SBYANGS PA'I MANG THOS SPONG BA PA,
,DGE SLONG BLO BZANG CHOS KYI RGYAL MTSAN YIN, ,'DIS MTSON DGE
BAS BDAG GZHAN

'GRO BA KUN, ,MTHONG BA'I CHOS LA DPA' BO MKHA' 'GRO'I DBUS,
,BDE BA MCHOG GI GAR GYIS ROL GYUR CIG ,CES DPAL 'KHOR LO BDE
MCHOG LHA LNGA'I SGRUB THABS SHIN TU BSDUS PA 'DI NI, LAM 'DI LA
LHAG

PAR MOS PAS THUGS DAM BYED 'DOD KYANG, RGYAS PA MA LCOGS PA 'GA'
ZHIG GIS BSKUL BA'I NGOR, TSIG PHRENG BA SDUS SHING DON GYI GNAD
CHAD PA MED PA SNYING POR DRIL TE, MDO RGYUD MAN NGAG 'DZIN PA
SH'AKYA'I

DGE SLONG BLO BZANG CHOS KYI RGYAL MTSAN GYIS, 'BROG RI BO CHE
DGE LDAN RNAM PAR RGYAL BAR BKOD PA'I YI GE PA NI DGE TSUL RIN
CHEN TSE RING CHOS 'PHEL LO,, ,,
