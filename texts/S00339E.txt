@001A *, ,BDE MCHOG TSE LHA DKAR PO'I SGO NAS YUL KHYAD PAR CAN
LA ZHABS BRTAN 'BUL TSUL MKHA' 'GRO BSUN BZLOG DANG BCAS PA 'CHI
MED BDUD RTZI'I BUM BZANG ZHES BYA BA BZHUGS SO,,

@001B #, ,NA MO GU RU SHR'I TZAKRA SAm BHA RA LA L'I TA BADZRA
YA, (DE LA 'DIR RDO RJE SLOB DPON CHEN PO RNAMS LA SKU TSE BSKAL
BRGYAR BZHUGS GSOL 'DEBS PA'I RTEN 'BRAL SGRIG PA'I CHOG DANG
'BREL BAR MKHA' 'GRO

BSUN BZLOG GI BRTAN BZHUGS 'BUL BAR 'DOD PAS GZA' SKAR SOGS
BZANG BA'I DUS SU GNAS YID DU 'ONG ZHING BKRA SHIS PAR, RDO RJE
SLOB DPON GYI KHRI SNA TSOGS RDO RJE'I RE KH'A SA MTSAN PA LEGS
PAR BSHAM, SA YUL 'OS 'GA' ZHIG TU,

STEGS KYI KHAR 'BANG RGYAS NOR BU'I GZUGS CAN MNGAR GSUM GYIS
SBRUS PA MAR GYI RGYAN CAN, MNGAR GSUM DANG MAR GYI RIL BU MANG
POS BSKOR BA MANYDZI'I KHAR BZHAG PA DANG, DE'I GA-YAS SU BUM PA
CHU GTZANG GIS BKANG PA DANG, GA-YON DU KA P'A

LA CHANG GIS BKANG BA BZHAG ,MDUN DU BDE MCHOG YAB YUM LA 'BUL
RGYU'I GTOR MA DANG, MKHA' 'GRO SPYI GTOR, GZHI BDAG GTOR MA
RNAMS BSHAMS SHING, GZHAN YANG TSOGS KYI 'KHOR LO RGYAS PA RDO
RJE SLOB DPON LA 'BUL RGYU'I TSOGS

@002A #, (,PUD; TSOGS ZHING SPYI LA 'BUL RGYU'I TSOGS 'KHOR, MKHA'
'GRO SDE LNGA LA BSTAB RGYU'I TSOGS GTOR RE, MA D'A NA DANG,
B'A LA SOGS TSOGS RDZAS CHA TSANG, 'BUL GTOR DMAR ZLUM LNGA,
MTHA' BDAG MDUN

GYI MCHOD PA CI 'BYOR PA DANG NANG MCHOD SOGS DANG BCAS PA, SLOB
DPON LA 'BUL RGYU'I CHU BZHI'I NYER SPYOD, 'BUL MKHAN RDOR SLOB
KYI MDUN DU RDOR DRIL d'A MA RU NANG MCHOD 'THOR NAS BCAS PA
RNAMS BSHAM, 'BYOR NA 'OG TU 'BUL RGYU'I SKU GSUNG

THUGS RTEN, CHOS GOS GSUM DANG, DBU ZHVA, GDING BA, LHUNG BZED,
'KHAR GSIL, RGYAL SRID SNA BDUN, BKRA SHIS RTAGS BRGYAD DANG
RDZAS BRGYAD RNAMS KYANG BSHAM, 'OG TU MDOS RDZONGS BYED NA, ZUR
DU MDOS GLUD DBUS SU

CHE BA GCIG LA CHUNG BA MANG TZAM DANG CHANG BU GANG MANG BCAS
KYIS BSKOR BA, NAM MKHA' 'JA' RIS, RGYANG BU, PHO GDONG MO
GDONG, PHO KHRAM MO KHRAM, MDA' 'PHANG, YAS RDZAS RIN CHEN SNA
LNGA, 'BRU SNA SOGS LHO RDZAS, TSVA BUL SOGS

@002B BYANG RDZAS, DAR SNA GOS SNA, STAG RAS GZIG RAS, GZUGS
'GROS SOGS MDOS GLUD KYI RDZAS CI 'BYOR PA SPYI LTAR 'DU BYA, DE
NAS SGRUB PA PO RNAMS STAN LA 'KHOD DE SKYABS 'GRO SEMS BSKYED
TSAD MED BZHI BSGOM PA SNGON DU BTANG, BDAG BSKYED BSGOM PA NI,)
SVABH'A WAS

STONG PAR SBYANGS, STONG PA'I NGANG LAS SNA TSOGS PADMA DANG NYI
MA'I DKYIL 'KHOR GYI STENG DU RANG GI SEMS NYID H'Um DKAR PO
DANG HR'I:DMAR PO, DE LAS 'OD 'PHROS, DON GNYIS BYAS, TSUR 'DUS
YONGS SU GYUR PA LAS,

RANG NYID BCOM LDAN 'DAS 'KHOR LO BDE MCHOG DKAR PO ZHAL GCIG
PHYAG GNYIS KYIS BUM PA DMAR PO BDUD RTZIS GANG BA RE RE 'DZIN
PA, DE'I BANG NA YUM RDO RJE RNAL 'BYOR MA DMAR MO ZHAL GCIG
PHYAG GNYIS

KYIS KA P'A LA BDUD RTZIS GANG BA RE RE BSNAMS NAS YAB LA 'KHYUD
PA, GNYIS KA'ANG RUS PA DANG RIN PO CHE'I RGYAN GYIS BRGYAN PA,
YAB RDO RJE'I SKYIL KRUNG, YUM PADMA'I SKYIL KRUNG GIS BZHUGS
PA, MTSAN DPES

BRGYAN PA, DVANGS GSAL 'OD KYI RANG BZHIN CAN DU GYUR, DE'I SPYI
BOR AOm, MGRIN BAR A'A:, THUGS KAR H'Um GIS MTSAN PA, H'Um LAS
'OD 'PHROS, RANG BZHIN GYI GNAS NAS YE SHES PA SPYAN DRANGS,
DZA:H'Um BAm

HO:GNYIS SU MED PAR GYUR, SLAR YANG THUGS KA'I H'Um LAS 'OD ZER
'PHROS, RIGS LNGA 'KHOR BCAS SPYAN DRANGS, AARGHAm (LA SOGS PAS
MCHOD,) DE BZHIN GSHEGS PA RNAMS KYIS BDAG LA MNGON PAR DBANG

@003A *, ,BSKUR DU GSOL, ZHES GSOL BA BTAB PAS, BDUD RTZI'I CHUS
SPYI BO NAS DBANG BSKUR, 'OD DPAG MED KYIS DBU BRGYAN PAR GYUR,
(DE NAS NANG MCHOD RGYAS PA BDE MCHOG LTAR DANG, BDAG

BSKYED MCHOD PA BDE MCHOG LTAR BYIN GYIS BRLAB, BSDU NA,) HA
HO:HR'I:KHA DOG DRI RO NUS PA'I SKYON BCOM ZHING BDUD RTZIR
GYUR, AOm A'A:H'Um, (GSUM BRJOD,) RGYA CHER SPEL ZHING BYIN GYIS
BRLAB PAR GYUR, (CES BRJOD,) AOm TZA KRA

SAm BH'A RA SI TA AARGHAm (NAS) SHAPTA('I BAR GYIS MCHOD, YI GE
BDUN PA LA 'BRU GSUM BTAGS PAS NANG MCHOD 'BUL,) RAB BRJID GANGS
RI'I DBANG PO THUN MTSAMS KYI, ,CHU 'DZIN GZHON NUS 'KHYUD PA
LTA BU'I SKU, ,DRAN PA YIS

KYANG TSE YI MCHOG STZOL BA, ,HE RU KA DPAL YAB YUM LA PHYAG
'TSAL, (,ZHES PAS BSTOD,) RANG GI THUGS KAR NYI MA'I STENG DU
'CHI MED TSE'I BDUD RTZIS GANG BA'I BUM PA'I DBUS SU RDO RJE
DKAR PO RTZE LNGA PA'I

LTE BAR BLA GDAN LA RANG GI SEMS NYID H'Um DKAR PO'I MTHAR
SNGAGS PHRENG KHA DOG DKAR PO GA-YON SKOR DU 'KHOD PAR (BSAMS
LA,) AOm HR'I:HA HA H'Um H'Um PHAt, TSE LA SRUNGS SHIG SV'AH'A,
(ZHES CI 'GRUB BZLA, DMIGS

PA NI; SNYING GA'I H'Um GI THIG LE'I NANG DU BLA MA BDE MCHOG
YAB YUM MTSON GANG BA, DE'I PHYAG MTSAN BUM PA DANG THOD PA LAS
BDUD RTZI'I RGYUN BABS TE LUS KYI NANG THAMS CAD BDUD RTZIS
GANG, SDIG SGRIB NAD GDON PAR CHAD THAMS CAD DAG ,'CHI MED

@003B (TSE'I DNGOS GRUB THOB PAR BSAM, MTHAR YIG BRGYA BRJOD,
MCHOD BSTOD BYAS NAS, MDUN BSKYED SGRUB LA NI, 'BRANG RGYAS LA
DMIGS TE,) AOm BADZRA AA MRi TA(S BSANGS,) SVABH'A WAS BYANGS,
STONG PA'I NGANG LAS SNA TSOGS PADMA DANG NYI MA'I DKYIL 'KHOR
GYI STENG DU H'Um DKAR PO

DANG HR'I:DMAR PO, DE LAS 'OD ZER 'PHROS, DON GNYIS BYAS, TSUR
'DUS YONGS SU GYUR PA LAS, BCOM LDAN 'DAS 'KHOR LO BDE MCHOG
DKAR PO ZHAL GCIG PHYAG GNYIS KYIS BUM PA DMAR PO BDUD RTZIS
GANG BA RE RE 'DZIN

PA; DE'I BANG NA YUM RDO RJE RNAL 'BYOR MA DMAR MO ZHAL GCIG
PHYAG GNYIS KYIS KA P'A LA BDUD RTZIS GANG BA RE RE BSNAMS NAS
YAB LA 'KHYUD PA, GNYIS KA'ANG RUS PA DANG RIN PO CHE'I RGYAN
GYIS BRGYAN PA, YAB RDO RJE'I SKYIL KRUNG, YUM

PADMA'I SKYIL KRUNG GIS BZHUGS PA, MTSAN DPES BRGYAN PA, DVANGS
GSAL 'OD KYI RANG BZHIN CAN DU GYUR, (BUM PA BSANGS SBYANGS,)
STONG PA'I NGANG LAS, PHYI BUM PA LA NANG GZHAL YAS KHANG MTSAN
NYID THAMS CAD YONGS SU RDZOGS PA'I

NANG DU PADMA DANG NYI MA'I GDAN LA H'Um DKAR PO LAS 'OD ZER
'PHROS, DON GNYIS BYAS, 'DUS YONGS SU GYUR PA LAS 'KHOR LO BDE
MCHOG DKAR PO ZHAL GCIG PHYAG GNYIS KYIS BUM PA DMAR PO BDUD
RTZIS GANG BA RE RE 'DZIN PA,

RUS PA DANG RIN PO CHES BRGYAN PA RDO RJE'I SKYIL KRUNG GIS
BZHUGS PA, (KA P'A LA YANG BSANGS SBYANGS,) STONG PA'I NGANG LAS
PHYI THOD PA'I RNAM PA LA NANG GZHAL YAS KHANG MTSAN NYID THAMS
CAD DANG LDAN PA'I NANG DU PADMA DANG NYI MA'I GDAN LA HR'I:DMAR

@004A *, ,BO LAS 'OD ZER 'PHROS, DON GNYIS BYAS 'DUS YONGS SU
GYUR PA LAS RDO RJE RNAL 'BYOR MA DMAR MO ZHAL GCIG PHYAG GNYIS
KYIS BDUD RTZIS GANG BA'I THOD PA RE RE 'DZIN PA, RUS PA DANG
RIN

PO CHES BRGYAN PA PADMA'I SKYIL KRUNG GIS BZHUGS PA, DE RNAMS
KYI SPYI BOR AOm, MGRIN PAR A'A:,THUGS KAR H'Um GIS MTSAN PA,
H'Um LAS 'OD 'PHROS, RANG BZHIN GYI GNAS NAS YE SHES PA SPYAN
DRANGS, DZA:H'Um BAm HO:GNYIS SU MED PAR

GYUR; SLAR YANG THUGS KA'I H'Um LAS 'OD ZER 'PHROS, RIGS LNGA
'KHOR BCAS SPYAN DRANGS, AARGHAm (LA SOGS PAS MCHOD,) DE BZHIN
GSHEGS PA RNAMS KYIS 'DI LA MNGON PAR DBANG BSKUR DU GSOL, ZHES
GSOL BA

BTAB PAS, BDUD RTZI'I CHUS SPYI BO NAS DBANG BSKUR, 'OD DPAG MED
KYIS DBU BRGYAN PAR GYUR, (DE NAS MCHOD PA RNAMS BSANGS
SBYANGS,) STONG PA'I NGANG LAS A'A:LAS BYUNG BA'I THOD PA YANGS
SHING RGYA CHE BA RNAMS KYI NANG DU NGO BO

BDE STONG GI YE SHES LA RNAM PA NANG MCHOD DANG MCHOD RDZAS SO
SO'I RNAM PA KHYED LAS MCHOD YUL RNAMS KYI RGYUD LA ZAG MED KYI
BDE CHEN BSKYED PA'I NUS PA CAN DU GYUR, AOm A'A:H'Um, (GSUM
DANG,) AOm AARGHAm A'A:H'Um, (NAS,) SHAPTA

A'A:H'Um, (GIS BYIN GYIS BRLAB, MCHOD PA RNAMS TSIGS BCAD SNGAGS
DANG BCAS PA'AM BSDU NA,) AOm SHR'I TZAKRA SAMBHA RA SA PA RI
W'A RA AARGHAm PRA T'ITZTSA H'Um SV'AH'A, (ZHES SOGS CHU GNYIS
NYER SPYOD DANG,) AOm A'A:H'Um, (BTAGS PAS NANG MCHOD 'BUL,) RAB
BRJID GANGS

@004B RI'I DBANG PO THUN MTSAMS KYI, ,CHU 'DZIN GZHON NUS 'KHYUD
PA LTA BU'I SKU, ,DRAN PA YIS KYANG TSE YI MCHOG STZOL BA, ,HE
RU KA DPAL YAB YUM LA PHYAG 'TSAL, (,ZHES BSTOD, DE NAS,) LHA
RNAMS KYI GNAS GSUM LAS 'OD

ZER DPAG TU MED PA PHYOGS BCUR 'PHROS, 'KHOR 'DAS KYI BCUD DANG
YON TAN THAMS CAD MTSAN BZANG PO SO GNYIS DANG DPE BYAD BZANG PO
BRGYAD CU DANG A'A LI K'A LI DANG RDO RJE DRIL BU DANG BUM PA
DANG THOD PA BDUD RTZIS GANG BA DANG,

BDUD RTZI DANG 'OD ZER KHA DOG SNA LNGA DANG RIN PO CHE SNA LNGA
DANG BKRA SHIS RDZAS BRGYAD DANG RGYAL SRID SNA BDUN LA SOGS
PA'I RNAM PAR BKUG ,MDUN BSKYED KYI LHA LA THIM, SLAR YANG 'OD
ZER 'PHROS, PHYOGS BCU'I DE BZHIN GSHEGS

PA THAMS CAD KYI THUGS RJE BSKUL BAS DE RNAMS LAS 'CHI BA MED PA
TSE'I DNGOS GRUB BUM PA DMAR PO BDUD RTZIS GANG BA PHYOGS BZHI
MTSAMS BZHI STENG 'OG GNYIS DANG BCU NAS DPAG TU MED PA BYUNG
STE THIM PAR (MOS LA,) AOm HR'I:HA HA

H'Um H'Um PHAt, TSE LA SRUNGS SHIG SV'AH'A, (BRGYA STONG SOGS
BZLA, YIG BRGYA BRJOD, MCHOD BSTOD BYA, GTOR MA) HA HO:HR'I:KHA
DOG DRI RO NUS PA'I SKYON BCOM ZHING BDUD RTZIR GYUR, AOm
A'A:H'Um, (GSUM,) RGYA CHER SPEL ZHING BYIN GYIS BRLAB PAR GYUR,

(CES PAS BYIN GYIS BRLAB,) MDUN BSKYED KYI LJAGS H'Um DKAR PO
LAS SKYES PA'I RDO RJE RTZE GSUM PA DKAR PO NAS 'BRU TZAM 'KHOD
PA'I RDO RJE'I 'OD ZER GYI SBU GUS GTOR MA'I BCUD DRANGS TE GSOL
BAR GYUR, AOm SHR'I TZAKRA SAMBHA RA SA PA RI W'A RA

@005A *, ,AA DAm BA LING TA KHA KHA KH'A HI KH'A HI, (LAN GSUM,)
AOm SHR'I TZA KRA SAMBHA RA SA PA RI W'A RA AARGHAm (SOGS KYIS
MCHOD, SNGAGS DE LA 'BRU GSUM BTAGS PAS NANG MCHOD PHUL,) RAB
BRJID GANGS RI'I DBANG PO (SOGS KYIS BSTOD, MKHA' 'GRO

SPYI GTOR BDE MCHOG GI SGRUB THABS LTAR DANG, GZHI BDAG GTOR MA
SPYI 'GRO LTAR GTONG, DNGOS GZHI NI, 'BUL YUL RDO RJE SLOB DPON
ROL MO'I SGRA DANG BCAS SPYAN DRANGS NAS, GDAN BSHAMS PA LA
BZHUGS SU GSOL, DE NAS, GLUD RDZONGS BYED NA MTSAMS 'DIR MDOS
GLUD YAS RDZAS GZUGS

'GROS SOGS SNGAGS DRUG PHYAG DRUG GIS BYIN GYIS BRLABS LA,) CHOS
DBYINGS DAG PA'I ZHING KHAMS DANG, ,'DZAM GLING NYER BZHI'I GNAS
YUL NAS, ,'JIG RTEN 'DAS DANG MA 'DAS PA'I, ,MKHA' 'GRO DAM CAN
RGYA MTSO DANG, ,SRID PA 'KHOR BA'I GNAS

YUL NAS, ,SDE BRGYAD GDON BGEGS LAN CHAGS SOGS, ,MCHOD SBYIN
MGRON DU GYUR TSAD KUN, ,GNAS 'DIR SPYAN 'DREN GSHEGS SU GSOL,
,KHYAD PAR RDO RJE SLOB DPON CHER, ,GDUNG SEMS 'PHRENG BA'I
MKHA' 'GRO

MA; ;MKHA' SPYOD ZHING GI BYA MA RTA, ,BSUN MA'I TSOGS RNAMS
MGRON DU SBYON, (,ZHES MGRON SPYAN DRANGS, MKHA' 'GRO DNGOS SU
YOD NA NANG DU GTONG ZHING DAR THAG BZUNG NAS PHYOGS SO SOR
'KHOD,) H'Um; SNYIGS DUS MI RNAMS GA-YO SGYU DANG, ,DAM TSIG SEL
BAS

DBYEN SPYOS PAS, ,RIG 'DZIN BLA MA THUGS SUN TE, ,MKHA' SPYOD
ZHING DU DGONGS PA GTAD, ,MGO NAG MI YIS MTSOR BAR, ,MKHA'
'GRO'I TSOGS RNAMS BSUN MAS BREL, ,DAM CAN RGYA MTSO LAS LA
GZHOL, ,GDON BGEGS RKYEN TSOGS

@005B BSKUL LA RINGS, ,DA NI NYAMS CHAG MA LUS BSKANG, ,SKU YI
DAM SEL LUS KYIS BSHAGS, ,GSUNG GI DAM SEL NGAG GIS BSHAGS,
,THUGS KYI DAM SEL YID KYIS BSHAGS, ,SNYIGS DUS SKYE BO'I NGAN
SPYOD KYIS, ,RIG 'DZIN BLA MA

MKHA' 'GRO'I TSOGS, ,THUGS 'GAL NONGS GYUR JI SNYED KUN, ,DAM
TSIG GTZANG MA'I TSOGS KYI GRAL, ,'DIR 'DUS BDAG CAG RTZE GCIG
PAS, ,BSHAGS PAS LHAG MED BYANG GYUR CIG ,NYAMS GRIB MA LUS NGAG
GYUR CIG ,

MKHA' 'GRO DAM CAN RGYA MTSO KUN, ,NYAMS CHAGS BSKANG BAS DGYES
PAR MDZOD, ,MCHOD GTOR RGYA MTSOS DGYES PAR MDZOD, ,TSOGS KYI
'KHOR LOS DGYES PAR MDZOD, ,GDUNG PA'I DBYANGS KYIS DGYES PAR
MDZOD, ,MKHA'

'GRO SHUGS 'GRO 'JIG RTEN RIGS, ,SDE BRGYAD GDON BGEGS MGRON KUN
KYANG, ,MDOS GLUD GSER SKYEMS RGYA MTSO DANG, ,MCHOD SBYIN GTOR
MAS TSIM PAR MDZOD, ,SNANG SRID MDOS SU BSHAMS NAS 'BUL, ,NAM
MKHA' MDZOD

DU BSGYUR NAS 'BUL, ,SKU GLUD MI LAS DGA' BA 'BUL, ,'DOD YON NAM
MKHA' BKANG STE 'BUL, ,GTOR TSOGS LHUN POR SPUNGS NAS 'BUL,
,SKYEMS PHUD RGYA MTSOR BSKYIL NAS 'BUL, ,BRNGAN DANG RDZONGS LA
DGYES

DGUR ROL, ,KUN KYANG MNYOS SHING TSIM PAR MDZOD, , ` SHAR NAS
RDO RJE MKHA' 'GRO MA, ,SNGON MO 'BUM GYIS DAR THAG BSDUS, ,LHO
NAS RIN CHEN MKHA' 'GRO MA, ,SER MO 'BUM GYIS DAR THAG BSDUS,
,NUB NAS PADMA MKHA'

@006A *, ,'GRO MA, ,DMAR MO 'BUM GYIS X BYANG NAS LAS KYI MKHA'
'GRO MA, ,LJANG MO 'BUM GYIS X DBUS NAS BUDDHA MKHA' 'GRO MA,
,DKAR MO 'BUM GYIS X SNA TSOGS MKHA' 'GRO SHUGS 'GRO

YIS; ;GDUNG SEMS 'PHRENG BA'I DAR THAG BSDUS, ,DAM CAN RGYA MTSO
SDE BRGYAD SOGS, ,BSUN MA'I DPUNG TSOGS THAMS CAD GSHEGS, ,RDO
RJE SLOB DPON ZHING 'DIR NI, ,SANGS RGYAS BSTAN PA'I SROG SHING
DU, ,BSKAL BRGYAR

BZHUGS PAR GSOL 'DEBS NA, ,BSUN MA'I TSOGS RNAMS ZLOG TU GSOL,
,SDE BRGYAD GDON BGEGS THAMS CAD KYI, ,BAR CHAD RIGS RNAMS MA
LUS ZLOG ,MTHU BYAD RBOD GTONG MA LUS ZLOG ,BYUR DANG GLENG GZHI
LHAS NGAN

ZLOG ;SKEG DANG SRI NGAN LANGS PA ZLOG ,CHAGS CHE NYAM NGA MTHA'
DAG ZLOG (,GAL CHEN GYER TSIG LAN GSUM SOGS GRANGS GSOG ,GYER
TSIG LAN GSUM BYED NA GNYIS PA'I, SHAR NAS RDO RJE SOGS KYI
SKABS TSIG MTSAMS DANG BSTUN NAS DAR THAG LAS KYI RDO RJES

BSDUS TE SO SOR SBYIN, BSUN MA'I TSOGS RNAMS ZLOG TU GSOL,
,SKABS MKHA' 'GRO MA RNAMS MDOS GLUD PHYOGS SU KHA BSGYUR TE
GSUM PA BSNGO, DE NAS MDOS KHA BSGYUR LA,) DA NI BSUN MA'I MGRON
TSOGS KUN, ,NYAMS CHAG BSKANG ZHING MCHOD TSOGS

KYIS; ;DGYES SHING TSIMS NAS RANG RANG GI ,GNAS SU SKAD CIG
BADZRA MU:(,MTSAMS 'DIR TSOGS DANG GTOR MA THOG STENG DU 'BUL,)
SDE BRGYAD GDON BGEGS LAN CHAGS KYANG, ,KHRO GTUM RNGAM SEMS KUN
SANGS NAS, ,BYAMS

@006B DANG ZHI BA'I BSAM PA YIS, ,RANG RANG GNAS SU TSIMS SHING
DENGS, ,GAL TE DA DUNG MI 'GRO BAR, ,'KHON PA'I SEMS KYIS GNAS
BYED NA, ,'BUM PHRAG KHRO BO KHROS PA YIS, ,MGO PO TSAL BA
BRGYAR 'GAS SHING, ,LUS NI DUM BU STONG DU BYED, ,

DE PHYIR KHE NYEN LEGS BSAMS NAS, ,LA'UR RANG RANG GNAS SU
DENGS, ,AOm BADZRA RAKshA RAKshA H'Um, (ZHES BSUN MA'I TSOGS
RNAMS PHYI MIG MI BLTA BAR BSKRAD, DE NAS,) MDUN DU SENG GE CHEN
PO BRGYAD KYIS BTEG PA'I RIN PO CHE'I KHRI GZHOM GZHIG DANG

BRAL BA SNA TSOGS RDO RJES MTSAN PA'I STENG DU, PADMA DANG NYI
MA'I GDAN LA NGO BO DPAL LDAN BLA MA DAM PA DUS GSUM SANGS RGYAS
THAMS CAD KYI BDAG NYID CAN YIN PA LA RNAM PA DPAL 'KHOR LO BDE
MCHOG DKAR PO ZHAL GCIG PHYAG GNYIS KYIS

BUM PA DMAR PO BDUD RTZIS GANG BA RE RE 'DZIN PA, DE'I BANG NA
YUM RDO RJE RNAL 'BYOR MA DMAR MO ZHAL GCIG PHYAG GNYIS KYIS KA
P'A LA BDUD RTZIS GANG BA RE RE BSNAMS NAS YAB LA 'KHYUD PA,
GNYIS KA'ANG RUS PA DANG RIN PO CHE'I RGYAN GYIS BRGYAN

PA; YAB RDO RJE'I SKYIL KRUNG, YUM PADMA'I SKYIL KRUNG GIS
BZHUGS PA, MTSAN DPES BRGYAN PA, DVANGS GSAL 'OD KYI RANG BZHIN
CAN DU GYUR PA'I SPYI BOR AOm DKAR PO, MGRIN PAR A'A:DMAR PO,
THUGS KAR H'Um SNGON POS MTSAN PA,

THUGS KA'I H'Um LAS 'OD ZER 'PHROS, RANG BZHIN GYI GNAS NAS
'KHOR LO BDE MCHOG DANG, PHYOGS BCU'I RGYAL BA SRAS BCAS THAMS
CAD BDE MCHOG DKAR PO'I RNAM PAR SPYAN DRANGS, MA LUS SEMS CAN
KUN GYI MGON GYUR@007A *, ,CING; (;ZHES SOGS SHO LO KA GCIG BRJOD,) AOm SHR'I
TZAKRA SAMBHA RA SA PA RI W'A RA BADZRA SA M'A DZA:DZA:H'Um BAm
HO: GNYIS SU MED PAR GYUR, SLAR YANG THUGS KA'I H'Um LAS 'OD ZER
'PHROS, RIGS LNGA

'KHOR DANG BCAS PA SPYAN DRANGS, DE BZHIN GSHEGS PA THAMS CAD
KYIS 'DI LA MNGON PAR DBANG BSKUR BA STZAL DU GSOL, ZHES GSOL BA
BTAB PAS, JI LTAR BLTAMS PA TZAM GYIS NI, ,DE BZHIN GSHEGS PAS
KHRUS

GSOL LTAR, ,LHA YI CHU NI DAG PA YIS, ,DE BZHIN BDAG GIS KHRUS
BGYI'O, ,AOm SARBA TA TH'A GA TA AA BHI shE KA TA SA MA YA SHR'I
H'Um, ZHES GSUNG ZHING BDUD RTZI'I CHU RGYUN GYIS DBANG BSKUR
BAS, SKU LUS THAMS CAD GANG, DRI MA THAMS CAD

DAG ;BDE BA CHEN PO'I BDAG NYID DU GYUR, CHU'I LHAG MA SPYI
GTZUG TU GNAS PA YONGS SU GYUR PA LAS 'OD DPAG MED KYIS DBU
BRGYAN PAR GYUR, (DE NAS, SLOB DPON LA 'BUL RGYU'I MCHOD PA DANG
NANG MCHOD SNGAR LTAR BYIN GYIS BRLABS LA, CHU BZHI

NYER SPYOD ROL MO, 'DOD YON LNGA RNAMS RGYAS PAR NA BDE MCHOG GI
MCHOD PHRENG LTA BU'I TSIGS BCAD SNGAGS DANG BCAS PA'AM BSDU NA
SNGAGS TZAM GYIS MCHOD,) AOm SHR'I TZAKRA SAMBHA RA SA PA RI W'A
RA AOm A'A:H'Um, (GIS NANG MCHOD 'BUL,) RAB BRJID GANGS RI'I
DBANG PO THUN

MTSAMS KYI, ,CHU 'DZIN GZHON NUS 'KHYUD PA LTA BU'I SKU, ,DRAN
PA YIS KYANG TSE YI MCHOG STZOL BA, ,HE RU KA DPAL YAB YUM LA
PHYAG 'TSAL, ,ZHES BSTOD, DE NAS, YE SHES TSE 'DZIN MKHA' 'GRO
MA RNAMS KYIS TSE BCUD 'GUGS PA'I NGOS PA DANG

@007B BCAS LAS KYI RDO RJES MDA' DAR GA-YO BA CING,) H'Um HR'I:
SKU GSUM ZHING DANG NYI SHU RTZA BZHI YI, ,NGO MTSAR RGYAN DANG
BKOD RAB 'BAR BA'I ZHING, ,'JA' ZER SPOS SPRIN ME TOG MDANGS
MDZES KUN, ,LHA DANG LHA MO'I 'OD KYI GUR KHANG 'KHRIGS, ,SHAR
PHYOGS

RDO RJE'I RIGS KYI ZHING MCHOG NAS, ,ME LONG YE SHES GSAL 'TSER
d'A KI MA, ,'BYUNG LNGA SKYE 'GRO SKU GSUM RGYAL BA SOGS, ,SNANG
SRID 'KHOR 'DAS DVANGS MA'I BCUD KUN BSDUS, ,RDO RJE SLOB DPON
SKU LA STZAL DU GSOL, ,BSKAL PAR SKU

MCHOG MI 'GYUR BRTAN PA DANG, ,RDO RJE'I RIGS KYI TSE YI RIG
'DZIN THOB, ,DPON SLOB MI 'BRAL LHAN CIG 'GROGS PAR SHOG ,LHO
PHYOGS RIN CHEN RIGS KYI ZHING KHAMS NAS, ,MNYAM NYID YE SHES
GSAL 'TSER d'A KI MA, ,'BYUNG LNGA

SKYE 'GRO SKU GSUM RGYAL BA SOGS, ,SNANG SRID 'KHOR 'DAS DVANGS
MA'I BCUD KUN BSDUS, ,RDO RJE SLOB DPON SKU LA STZAL DU GSOL,
,BSKAL PAR SKU MCHOG MI 'GYUR BRTAN PA DANG, ,RIN CHEN RIGS KYI
TSE YI RIG 'DZIN THOB, ,

DPON SLOB MI 'BRAL LHAN CIG 'GROGS PAR SHOG ,NUB PHYOGS PADMA
RIGS KYI ZHING KHAMS NAS ,SOR RTOG YE SHES GSAL 'TSER d'A KI MA,
,'BYUNG LNGA SKYE 'GRO X SNANG SRID X RDO RJE SLOB X BSKAL PAR
SKU X PADMA RIGS KYI TSE YI

RIG 'DZIN THOB, ,DPON SLOB MI 'BRAL LHAN CIG 'GROGS PAR SHOG
,BYANG PHYOGS LAS KYI RIGS KYI ZHING KHAMS NAS, ,BYA GRUB YE
SHES GSAL 'TSER d'A KI MA, ,'BYUNG LNGA X SNANG SRID X RDO RJE X
BSKAL PAR X LAS KYI

@008A *, ,RIGS KYI TSE YI RIG 'DZIN THOB, ,DPON SLOB MI 'BRAL
LHAN CIG 'GROGS PAR SHOG ,DBUS PHYOGS THUGS KYI RIGS KYI ZHING
KHAMS NAS, ,CHOS DBYINGS YE SHES GSAL 'TSER d'A KI MA, ,'BYUNG

LNGA X SNANG SRID X RDO RJE X BSKAL PAR X THUGS KYI RIGS KYI TSE
YI RIG 'DZIN THOB, ,DPON SLOB MI 'BRAL LHAN CIG 'GROGS PAR SHOG
,MI ZAD SKU DANG 'JA' 'OD YIG 'BRU DANG, ,SNA TSOGS PHYAG MTSAN
ME TOG CHAR BSIL ZHING,,

BKRA SHIS NGO MTSAR BKOD PA'I RDZAS MCHOG KUN, ,THUGS GSUNG SKU
YI DKYIL 'KHOR LA THIMS NAS, ,MI GA-YO 'DZAM GLING BSTAN PA'I
SGRON ME DANG, ,'GRO BA'I DED DPON DAM PAR MNGA' GSOL LO, ,MTHU
STOBS NUS PA'I

BDAG POR DBUGS DBYUNG NGO, ,BKRA SHIS MI 'GYUR BRTAN PAR GSOL BA
'DEBS, (,ZHES PA'I SKABS MDA' DAR RDO RJE SLOB DPON GYI PHYAG TU
DBUL,) RJE BTZUN BLA MA SKU TSE RAB BRTAN CING,, XXX GNAS GYUR
CIG ,` HE RU KA:DPAL NGUR

SMRIG 'DZIN PA'I DPAL, ,BKA' DRIN XXX ZHABS BRTAN SHOG ,CES BLTA
BU DANG, SRAS BCAS RGYAL BA KUN GYI BYIN RLABS DANG, ,BDAG GIS
RTZE GCIG GUS PAS GSOL BTAB MTHUS, ,RJE BTZUN BLA MA MI SHIGS
RDO RJE'I KHRIR, ,TSE MTHA'

YAS PA'I MGON BZHIN RTAG BRTAN SHOG ,CES BRJOD, MDUN GYI NAM
MKHAR DNGOS BRGYUD KYI BLA MA YI DAM SANGS RGYAS BYANG SEMS DPA'
BO MKHA' 'GRO CHOS SKYONG SRUNG MA'I TSOGS SPRIN GYI PHUNG PO
GTIBS BA LTAR BZHUGS PA RNAMS KYIS,

@008B BUM PA DANG THOD PA 'CHI MED TSE'I BDUD RTZIS GANG BA
BSNAMS NAS TSE'I DNGOS GRUB STZOL BA DANG, LA LAS TSE BSRING
BA'I BKRA SHIS KYI GDANGS SNYAN PO SGROGS PA DANG, LA LAS TSE LA
BAR DU GCOD PA'I BGEGS SKROD PA SOGS SO SO'I

MDZAD PA MDZAD CING BLA MA'I SKU TSE BSRING BA LA RTZE GCIG PA'I
RNAM PAR GSAL LEGS PAR BTAB NAS THUGS RJE BSKUL BA'I PHYIR GSOL
BA 'DI LTAR GDAB BO,) ,KHYAB BDAG RDO RJE 'CHANG DANG 'JAM DPAL
DBYANGS, ,DPA' BO RDO RJE BLO BZANG GRAGS PA SOGS, ,

DNGOS BRGYUD BLA MA'I TSOGS RNAMS 'DIR SPYON LA, ,BLA MA'I SKU
TSE BRTAN PAR BYIN GYIS RLOBS, ,AOm HR'I:HA HA H'Um H'Um PHAt,
TSE LA SRUNGS SHIG SV'AH'A, DPAL LDAN 'KHOR LO SDOM PA YAB YUM
DANG, ,TSE MTHA' YAS PA YID BZHIN

'KHOR LO SOGS, ,YI DAM DKYIL 'KHOR LHA TSOGS 'DIR SPYON LA, ,BLA
MA'I SKU TSE BRTAN PAR BYIN GYIS RLOBS, ,AOm HR'I:HA HA H'Um
H'Um PHAt, TSE LA SRUNGS SHIG SV'AH'A, GANG+GA'A'I BYE LA, ,BLA
MA'I SKU TSE BRTAN PAR BYIN GYIS RLOBS, ,AOm HR'I:HA HA H'Um
H'Um PHAt, TSE LA SRUNGS SHIG SV'AH'A, PULLI RA SOGS, SPRUL PA'I

SKU YIS 'GRO BA'I DON MDZAD PA'I, ,GNAS GSUM DPA' BO MKHA' 'GRO
'DIR SBYON LA, ,BLA MA'I SKU TSE BRTAN PAR BYIN GYIS RLOBS, ,AOm
HR'I:HA HA H'Um H'Um PHAt, TSE LA SRUNGS SHIG SV'A H'A, MTHU
STOBS BYIN RLABS GTER CHEN MYUR

@009A *, ,MDZAD MGON, ,DAM CAN CHOS RGYAL DMAG ZOR RGYAL MO
SOGS, ,BKA' SDOD DAM CAN RGYA MTSO 'DIR SPYON LA, ,BLA MA'I SKU
TSE BRTAN PAR BYIN GYIS RLOBS, ,AOm HR'I:HA HA H'Um H'Um PHAt,
TSE LA SRUNGS SHIG

SV'AH'A; BLA MA LHA YI BYIN RLABS BDUD RTZI'I RGYUN, ,'CHI MED
RDO RJE'I TSE SROG BRTAN PA'I DPYID, ,DH'U T'I'I NANG DANG RTZA
'KHOR KUN GANG STE, ,BLA MA'I SKU TSE BSKAL BRGYAR BRTAN GYUR
CIG ,AOm HR'I:HA HA H'Um H'Um PHAt, TSE LA SRUNGS SHIG SV'AH'A,

ZHES GSOL BA BTAB PAS TSOGS ZHING DANG MDUN BSKYED KYI LHA'I
GNAS GSUM LAS 'OD DANG BDUD RTZI'I RGYUN BYUNG, BLA MA'I SKU LUS
KYI NANG THAMS CAD GANG BAS SKU TSE SPEL BA DANG, YANG 'OD ZER
PHYOGS BCUR 'PHROS, RGYAL BA

SRAS BCAS KYI BYIN RLABS NUS MTHU, 'JIG RTEN KHAMS KYI TSE BSOD,
'BYUNG BZHI'I RO BCUD, SRID PA GSUM GYI DPAL 'BYOR PHUN GTZUG
NAS THIM, SKU LUS KYI NANG THAMS CAD GANG BAS, SKU TSE RNAM PAR
BKUG ,BLA MA'I DBU

GTZUG NAS THIM, SKU LUS KYI NANG THAMS CAD GANG BAS, SKU TSE
BSKAL BRGYAR BRTAN PA'I RTEN 'BREL 'GRIG CING SKU GZI BRJID PHUN
SUM TSOGS PA DANG LDAN PAR GYUR PAR BSAMS LA, SNGAGS CI 'GRUB
BZLA, BLA MA RNAMS LA GSOL BA

'DEBS, ,YAB SRAS BRGYUD PA RNAMS KYIS BYIN GYIS RLOBS, ,DPAL
LDAN BLA MA MI 'GYUR BRTAN PA'I SKU, ,MTSAN DANG DPE BYAD LDAN
PA'I GZI BRJID CAN, ,SENG KHRI PAD ZLA NYI MA'I GDAN LA BZHUGS,
,BLA MA MI 'GYUR RDO RJE'I

@009B GDAN LA BZHUGS, ,'GYUR MED RDO RJE'I GDAN LA BZHUGS SU
GSOL, ,SANGS RGYAS BSTAN PA'I GTZO LA BZHUGS SU GSOL, ,'GRO BA
SEMS CAN DON LA BZHUGS SU GSOL, ,MKHA' MNYAM SEMS CAN DON LA
BZHUGS SU GSOL, ,'KHOR BA

MA STONGS PAR DU BZHUGS SU GSOL, ,BLA MA RNAMS LA GSOL BA 'DEBS,
,YAB SRAS BRGYUD PA RNAMS KYIS BYIN GYIS RLOBS, ,DPAL LDAN BLA
MA MI 'GYUR BRTAN PA'I GSUNG, ,'GAG MED CHOS SGRA SGROG PA'I
TSANGS DBYANGS CAN, ,

SENG KHRI PAD ZLA NYI MA'I GDAN LA BZHUGS, ,BLA MA MI 'GYUR RDO
RJE'I GDAN LA BZHUGS, ,'GYUR MED RDO RJE'I GDAN LA BZHUGS SU
GSOL, ,SANGS RGYAS BSTAN PA'I GTZO LA BZHUGS SU GSOL, ,'GRO BA X
MKHA' MNYAM X 'KHOR BA X

BLA MA RNAMS LA X YAB SRAS BRGYUD X DPAL LDAN BLA MA MI 'GYUR
BRTAN PA'I THUGS, ,JI LTA JI SNYED MKHYEN PA'I THUGS RJE CAN,
,SENG KHRI PAD ZLA NYI MA'I GDAN LA BZHUGS, ,BLA MA MI 'GYUR RDO
RJE'I GDAN LA BZHUGS, ,'GYUR MED RDO RJE'I

GDAN LA X SANGS RGYAS BSTAN PA'I GTZO LA X 'GRO BA X MKHA' MNYAM
X 'KHOR BA X ` (RDOR GDAN 'BUL BA NI,) KHRI GDOD NAS DAG PA RDO
RJE'I KHRI, ,GSAL STONG 'DZIN MED RDO RJE'I KHRI, ,SNANG STONG
ZUNG 'JUG RDO RJE'I KHRI, ,KHRI 'DI LAS LHAG PA

GZHAN NA MED, ,KHRI 'DI LA DGONGS NAS BZHUGS SU GSOL, ,GDAN DRI
MA MED PA PADMA'I GDAN, ,MA RIG MUN SEL NYI MA'I GDAN, ,RANG
BZHIN 'OD GSAL ZLA BA'I GDAN, ,GDAN 'DI LAS LHAG PA GZHAN NA
MED, ,GDAN 'DI LA DGONGS NAS

@010A *, ,BZHUGS SU GSOL, ,TSOGS DGE 'DUN 'DUS PA RGYA MTSO'I
TSOGS, ,LAS MNGON DU GYUR PA DPA' BO'I TSOGS, ,DON MCHOG TU GYUR
PA DPA' MO'I TSOGS, ,TSOGS 'DI LAS LHAG PA GZHAN NA MED,,

TSOGS 'DI LA DGONGS NAS BZHUGS SU GSOL, ,ZHING RNAM PAR DAG PA
RGYAL BA'I ZHING, ,RJE DUS GSUM SANGS RGYAS BZHUGS PA'I ZHING,
,MA DANG MKHA' 'GRO 'DU BA'I ZHING, ,ZHING 'DI LAS LHAG PA GZHAN
NA MED, ,ZHING 'DI LA DGONGS NAS BZHUGS

SU GSOL, ,SKU RDO RJE LTA BUR BZHUGS SU GSOL, ,GSUNG TSANGS
DBYANGS LTA BUR BZHUGS SU GSOL, ,THUGS NYI ZLA LTA BUR BZHUGS SU
GSOL, ,SKU TSE RI DBANG LTA BUR BZHUGS SU GSOL, ,YON TAN RGYA
MTSO LTA BUR BZHUGS SU GSOL, ,'PHRIN

LAS CHU BO'I RGYUN BZHIN BZHUGS SU GSOL, ` ,BLO BZANG DANG PO'I
SANGS RGYAS RDO RJE 'CHANG, ,KUN KHYAB PHYI NANG GSANG BA'I SKUR
BSTAN NAS, ,NAM MKHA' JI SRID 'GRO LA BRTZER DGONGS LA, ,PHYI
NANG GSANG BA'I CHOS 'KHOR BSKOR

DU GSOL, ,ME LONG YE SHES CHEN PO'I ROL PA LAS, ,KUN KHYAB
BUDDHA RIGS KYI SKUR BSTAN NAS, ,NAM MKHA' JI SRID X PHYI NANG
GSANG BA'I X SOR RTOG YE SHES CHEN PO'I ROL PA LAS, ,KUN KHYAB
PADMA'I RIGS KYI SKUR BSTAN

NAS; ,NAM MKHA' JI SRID X PHYI NANG GSANG BA'I X CHOS DBYINGS YE
SHES CHEN PO'I ROL PA LAS, ,KUN KHYAB RDO RJE'I RIGS KYI SKUR
BSTAN NAS, ,NAM MKHA' JI SRID X PHYI NANG GSANG BA'I X MNYAM
NYID YE SHES CHEN PO'I ROL BA LAS, ,

@010B KUN KHYAB RIN CHEN RIGS KYI SKUR BSTAN NAS, ,NAM MKHA' JI
SRID X PHYI NANG GSANG BA'I X BYA GRUB YE SHES CHEN PO'I ROL PA
LAS, ,KUN KHYAB 'PHRIN LAS RIGS KYI SKUR BSTAN NAS, ,NAM MKHA'
JI SRID 'GRO LA BRTZE RA DGONGS LA, ,

PHYI NANG GSANG BA'I CHOS 'KHOR BSKOR DU GSOL, ,CHOS MCHOG DANG
PO'I SANGS RGYAS 'KHOR BCAS LA, ,'GRO LA CHOS 'KHOR BSKOR PHYIR
GSOL BTAB PAS, ,BLO BZANG RDO RJE 'CHANG DBANG 'GRUB GYUR NAS,
,'GRO KUN 'DREN PA'I DPAL DU BDAG

GYUR CIG (,TSOGS KYI 'KHOR LO ZHABS BDE BRTAN PA'I GSOL 'DEBS
ZHU RTEN GYI TSUL DU SNGON DU 'BUL BA DANG, GTANG RAG DGA' STON
GYI TSUL DU RJES SU 'BUL BA'I LUGS GNYIS LAS, DANG PO LTAR NA
MTSAMS 'DIR 'DI GA'I TSOGS MCHOD BYA TSUL DNGOS GRUB 'GUG PA'I
LCAGS

RGYU LAS 'BYUNG BA LTAR 'BUL, DE NAS BRTAN BZHUGS KYI MAndAL
RGYAS PA 'BUL DGOS PAS,) RGYAL BA KHYAB BDAG RDO RJE 'CHANG CHEN
PO DANG NGO BO DBYER MA MCHIS PA DPAL LDAN BLA MA DAM PA'I ZHAL
SNA NAS SKU TSE BSKAL PA KHRI PHRAG NAS KHRI PHRAG GI BAR DU
BRTAN PAR BZHUGS

PAR ZHU BA'I YON DU ZHING KHAMS 'BUL BAR ZHU, (SOGS MAndAL RGYAS
PA PHUL NAS,) SA GZHI SPOS KYIS BYUGS SHING ZHES DANG, MDUN GYI
NAM MKHAR SENG KHRI ZHES DANG, BLO BZANG DANG PO'I SANGS RGYAS
(ZHES SOGS BRJOD, MAndAL GYI BSHAD PA 'BUL NA MTSAMS

'DIR BUL LA,) AI DAm GU RU RATNA SOGS BRJOD, (DE NAS SKU LUNG
THUGS RTEN SOGS TSIGS BCAD DBYANG SA DANG BCAS TE 'BUL DGOS PAS,
BLA MA'I PHYAG TU SKU'I RTEN BRIS 'BUR GANG YANG RUNG BA PHUL
TE,) DUS GSUM SANGS RGYAS THAMS CAD KYI NGO BO DPAL LDAN BLA MA
DAM PA

@011A *, ,BSTAN DANG 'GRO BA'I DPUNG GNYEN DANG, BDAG SOGS GDUL
BYA RNAMS KYI BSOD NAMS KYI ZHING DU SKU MI ZAD PA RGYAN GYI
'KHOR LO DUS 'KHOR BA MA STONGS KYI BAR DU BRTAN PAR GYUR CIG ,
` DUS GSUM

RGYAL BA'I SPYI GZUGS BLA MA RJE'I, ,MDZES SKU MI ZAD RGYAN GYI
'KHOR LO'I MDZOD, ,'KHOR BAM STONGS PAR DU BRTAN BZHUGS NAS,
,MTHONG THOS DRAN PAS DON LDAN MDZAD DU GSOL, (,GSUNG RTEN GLEGS
BAM PHUL LA,) ` DUS GSUM X GSUNG

MI ZAD PA RGYAN GYI 'KHOR LO, ZAB PA DANG RGYA CHE BA'I DAM PA'I
CHOS KYI SGRA DBYANGS PHYOGS BCUR SGROG PAR GYUR CIG , ` DUS
GSUM RGYAL BA'I SPYI GZUGS BLA MA RJE'I, ,GSUNG DBYANGS MI ZAD
RGYAN GYI 'KHOR LO'I MDZOD, ,ZAB

DANG RGYA CHE'I CHOS KYI BDUD RTZI YIS, ,RIS MED 'GRO LA PHAN
BDE'I DGA' STON STZOL, (,THUGS RTEN PHUL NAS,) ` DUS GSUM X
THUGS MI ZAD PA RGYAN GYI 'KHOR LO RIM GNYIS ZAB MO'I TING NGE
'DZIN LAS GA-YO BA MED PAR 'GRO BA'I DON

RGYA CHEN PO 'BYUNG BAR GYUR CIG , ` DUS GSUM RGYAL BA'I SPYI
GZUGS BLA MA RJE'I, ,THUGS GSANG MI ZAD RGYAN GYI 'KHOR LO'I
MDZOD, ,PHYIN DRUG RIM GNYIS ZAB MO'I RNAL 'BYOR LAS, ,NAM YANG
GA-YO MED BRTAN PAR BZHUGS

SU GSOL, (,'BRANG RGYAS PHUL NAS,) ` DUS GSUM X GZHOM MED RTAG
PA'I SKU MCHOG PHYI NANG PAR CHAD KYI GA-YUL LAS RNAM PA THAMS
CAD DU RGYAL NAS 'PHRO BA'I BZHI BRGYA RTZA BZHI'I NAD 'JOMS
BDUD RTZI'I SMAN GYI SDONG POR 'KHOR BA

@011B MA STONGS BAR DU BRTAN PAR GYUR CIG , ` BDE STONG LHAN
SKYES SGYU 'PHRUL RDO RJE'I GAR, ,'KHOR 'DAS TSE BCUD DPAL GYI
SNYING PO 'DI, ,PHUL BAS RJE BTZUN BLA MA RDO RJE 'CHANG, ,BDE
MCHOG DPA' BO'I NGO BOR ZHABS BRTAN SHOG ,

(BUM PA PHUL NAS,) ` DUS GSUM X 'JIG RTEN DANG 'JIG RTEN LAS
'DAS PA'I YON TAN GYI PHUNG PO ZAD MI SHES PA YID BZHIN GYI NOR
BU LTAR 'GRO BA'I RE BA MA LUS PA SKONG PAR GYUR CIG , ` MI
'GYUR BDE BA CHEN PO'I YE SHES

GAR; ;BDE MCHOG SGYU 'PHRUL DRA BA'I SKUR BZHENGS PAS, ,YID 'OD
LHAN SKYES DGA' BA'I DVANGS MA'I BCUD, ,'CHI MED TSE YI BDUD
RTZI'I NGO BOR 'BUL, (,TSE CHAD THOD BA BDUD RTZIS GANG BA PHUL
NAS,) ` DUS GSUM X 'KHOR 'DAS

BRTAN GA-YO'I DVANGS BCUD MI 'GYUR SROG GI ZUNGS SU SMIN CING,
THUGS BDE STONG RDO RJE'I RNAL 'BYOR LAS NAM YANG MI GA-YO BAR
PHAN BDE'I 'DOD RGYU YID BZHIN DU 'JO BAR GYUR CIG , ` SPROS
BRAL STONG GZUGS BDE CHEN PHYAG RGYA

CHE; ;SHES RAB RDO RJE'I BTZUN MOR BZHENGS PA YIS, ,RJES CHAGS
DGA' BA ZHU BA'I BDUD RTZI'I RGYUN, ,MI 'GYUR TSE DANG SROG GI
RTEN DU 'BUL, ,` (NA BZA' SNAM SBYAR 'DUL BA NI,) RGYAL KUN SPYI
GZUGS DPAL LDAN BLA MA LA, ,NA BZA'

SNAM SBYAR DRI MED 'DI PHUL BAS, ,KHYOD ZHABS MI 'GYUR GA-YUNG
DRUNG LTAR BRTAN NAS, ,THUB BSTAN MI NUB RGYAL MTSAN 'DZIN PAR
SHOG , ` (BLA GOS 'BUL BA NI,) RGYAL KUN SPYI GZUGS DPAL LDAN
BLA MA LA, ,NA BZA' BLA GOS DRI MED 'DI
@012A *, ,PHUL BAS, ,KHYOD ZHABS MI 'GYUR GA-YUNG DRUNG LTAR
BRTAN CING, ,TSUL KHRIMS DAG PAS SA STENG KHYAB GYUR CIG , (`
MTHANG GOS 'BUL BA NI,) RGYAL KUN SPYI GZUGS DPAL LDAN BLA MA
LA, ,NA BZA' MTHANG

GOS DRI MED 'DI PHUL BAS, ,KHYOD ZHABS MI 'GYUR GA-YUNG DRUNG
LTAR BRTAN CING, ,SDE SNOD GSUM GYI BSHAD SGRUB 'PHEL GYUR CIG
(, ` DBU ZHVA 'BUL BA NI,) RGYAL KUN SPYI GZUGS DPAL LDAN BLA MA
LA, ,RAB MDZES GSER MDOG

PAn ZHVA 'DI PHUL BAS, ,LTA SPYOD GTZANG MA'I BRGYUD PA 'PHEL BA
DANG, ,DGA' LDAN RING LUGS PHYOGS BCUR RGYAS GYUR CIG ,(` GDING
BA 'BUL BA NI,) RGYAL KUN SPYI GZUGS DPAL LDAN BLA MA LA, ,RUNG
MTHUN YO BYAD GDING BA 'DI

PHUL BAS, ,KHYOD ZHABS MI 'GYUR GA-YUNG DRUNG LTAR BRTAN CING,
,SPONG BA BSAM GTAN PHYOGS BCUR RGYAS GYUR CIG (,` LHUNG BZED
'BUL BA NI,) RGYAL KUN SPYI GZUGS DPAL LDAN BLA MA LA, ,BZA'
BCAS BKANG BA'I LHUNG BZED

'DI PHUL BAS, ,GZUGS SKU RI DBANG LTA BUR BRTAN BZHUGS NAS, ,ZAB
RGYAS CHOS KYI DGA' STON STZAL DU GSOL, ,` ('KHAR GSIL 'BUL BA
NI,) RGYAL KUN SPYI GZUGS DPAL LDAN BLA MA LA, ,BYANG PHYOGS SO
BDUN MTSON PA'I GSIL

BYED 'DI, ,PHUL BAS BLO BZANG RGYAL BA'I LUNG RTOGS BSTAN,
,SNYING STOBS CHEN POS MI NUB 'DZIN GYUR CIG , ` (RGYAL SRID SNA
BDUN 'BUL BA NI,) DUS GSUM RGYAL BA KUN GYIS BSNGAGS PA YI,
,THEG MCHOG CHOS KYI SRID LA MNGA'

@012B BSGYUR BA'I, ,RGYAL SRID RIN CHEN SNA BDUN PHUL BA YIS,
,CHOS KYI RGYAL SRID RTAG TU BRTAN GYUR CIG , ` (RTAGS BRGYAD
'BUL BA NI,) 'KHOR LO RGYAL MTSAN GDUGS DANG DPAL BE'U, ,PADMA
BUM BZANG GSER NYA DUNG GA-YAS 'KHYIL, ,MCHOG

TU BKRA SHIS MTSAN PA'I RTAGS BRGYAD PO, ,PHYOGS DUS KUN TU DGE
LEGS 'PHEL PHYIR 'BUL, (, ` RDZAS BRGYAD 'DUL BA NI,) GANG ZHIG
REG CING MTHONG THOS DRAN PAS KYANG, ,MI SHIS KUN SEL PHUN TSOGS
MCHOG STZOL BA'I, ,RGYAL BAS BYIN

GYIS BRLABS PA'I BKRA SHIS RDZAS, ,RNAM BRGYAD PHUL BAS DGE LEGS
'BAR GYUR CIG (,'DI RNAMS 'BUL TSIG RGYAS PAR 'DOD NA GZHAN NAS
BLANG BAR BYA'O, ,DE NAS BLA MA'I ZHABS BRTAN GSOL 'DEBS KYI
RIGS 'DON, GTANG RAG GI MAndAL RGYAS BAR PHUL TE,) SA GZHI

SPOS GYIS DANG, ZHING MCHOG DAM PA RJE BTZUN BLA MA LA, (,SOGS
DANG,) RJE BTZUN BLA MA SKU TSE RAB BRTAN CING, (,ZHES SOGS
BRJOD,) NYI GZHON 'CHAR KA'I MDANGS LDAN LI KHRI LTAR, ,SOGS
'DON ZHING, TSOGS 'KHOR GTANG RAG GI TSUL DU 'BUL NA SKABS

'DIR PHUL TE, LHAG GTOR BTANG ZIN NAS, MDUN BSKYED KYI YE SHES
PA RANG BZHIN GYI GNAS SU GSHEGS, DAM TSIG PA 'OD DU ZHU NAS RIL
BU SOGS SU GYUR, PAR MOS NAS LONGS SPYAD, BKRA SHIS TSIGS SU
BCAD PA DANG, ROL MO'I SGRA DANG ME TOG GI

SIL MAS PHYOGS THAMS CAD DU KHYAB PAR BYED BA SOGS RTEN 'BREL
GANG LEGS BYA'O, ,DE LTAR BDE MCHOG TSE LHA DKAR PO'I SGO NAS
YUL KHYAD PAR CAN LA BRTAN BZHUGS 'BUL TSUL 'DI BZHIN, KHYAB
BDAG 'KHOR LO'I MGON PO RDO RJE 'CHANG PHA BONG KHA PA BDE CHEN
SNYING PO DPAL BZANG PO'I PHYAG BZHES

@013A *, ,JI LTA BA BZHIN DU BSRE BSLAD MED PAR NAG 'GROS SU
BKOD BA'O,, ,,` DAD DAM MTSUNGS MED LHA KLU DGA' TSAL BAS, ,YON
SBYAR MTHUN RKYEN 'BREL TSAD BLA MA YIS, ,TSE RABS 'BRAL

MED MNYES BZHIN RJES 'DZIN CING, ,ZUNG 'JUG RDO RJE 'CHANG DBANG
MYUR THOB SHOG , DGE LEGS 'PHEL,, ,,