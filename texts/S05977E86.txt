*, ,NA MO GU RU BADZRA BHEE RA W'A YA, 'DIR CHOS SKYONG DREGS PA
LCAM SRING LA MDOR BSDUS PA'I TSUL GYIS MCHOD GTOR 'BUL BAR 'DOD
PAS, RANG NYID LHA'I NGA RGYAL DANG LDAN PAS, MCHOD GTOR RNAMS

@120B BSANGS, SBYANGS, BYIN GYIS BRLABS TE, 'DI LTAR, KYEE,
DBANG LDAN MA RU TZE YI DUR KHROD SOGS, ,GAR BZHUGS RDO RJE'I
PHO BRANG DAM PA NAS, ,CHOS SKYONG DREGS PA LCAM SRING 'KHOR
DANG BCAS, ,THOGS MED RDZU 'PHRUL

SHUGS KYIS GNAS 'DIR GSHEGS, ,MDUN DU KHRAG MTSO MCHONG BRAG PAD
NYI'I STENG, ,RTA RO MI RO BRTZEGS PA'I GDAN KHRI LA, ,ZHAL GCIG
PHYAG GNYIS RAB DMAR SRIN PO'I GZUGS, ,ZANGS GRI MDA' GZHU GLO

SNYING RU MTSON 'DZIN, ,SRING MO GDONG DMAR SNGO NAG 'JIGS GZUGS
CAN, ,'BAR BA'I ZANGS GRI LCAGS KYI PHUR BU 'DEBS, ,SROG BDAG
DMAR PO LA SOGS BSHAN PA'I TSOGS, ,'KHOR BCAS ME DPUNG 'BAR

BA'I DBUS SU BZHUGS, ,PHYI NANG GSANG BA'I MCHOD SPRIN RGYA MTSO
DANG, ,SHA KHRAG GTOR MAS ZHING GI KHYON GANG BA, ,ZAG MED YE
SHES BDUD RTZIR BYIN BRLABS TE, ,GNOD SBYIN LCAM SRING 'KHOR
DANG BCAS LA

'BUL, ,AOm RAKMO PR'A nA A'ATMA SA PA RI W'A RA AI DAm BA LIm TA
KHA KHA KH'A HI KH'A HI, ZHES PA GSUM MAM, BDUN GYIS GTOR MA
PHUL, AARGHAm SOGS KYIS MCHOD, AOm A'A: H'Um GIS NANG MCHOD
PHUL, MTHU LDAN BSTAN PA BSRUNG MDZAD

CHOS SKYONG CHE, ,RNAL 'BYOR BU BZHIN SKYONG MDZAD DAM TSIG CAN,
,GNOD SBYIN DREGS PA LCAM SRING 'KHOR BCAS LA, ,SGO GSUM DANG
BA'I SEMS KYIS BDAG BSTOD DO, ,BDAG CAG BYANG CHUB BSGRUB PA'I
MTHUN PA'I

@121A *, ,RKYEN; ;TSE DANG BSOD NAMS 'KHOR DANG LONGS SPYOD
SOGS, ,RTAG TU BSRUNG ZHING SKYONG DANG SPEL BA LA, ,SKAD CIG
TZAM YANG GA-YEL BA MED PAR MDZOD, ,RKYEN NGAN BAR GCOD MA LUS

ZHI BA DANG, ,BSHAD BSGRUB MTHUN RKYEN DANG LA 'BYOR RGYAS PA
DANG, ,SRID ZHI'I SKYE 'GRO MA LUS DBANG BSDU ZHING, ,PHYI NANG
DGRA BGEGS THAL BA'I RDUL DU RLOG ,MDOR NA DENG NAS BYANG CHUB
SNYING PO'I BAR, ,BDAG

CAG DPON SLOB DGON GNAS NOR RDZAS BCAS, ,CHOS SKYONG CHEN PO
KHYOD LA GNYER GTAD PAS, ,RTAG TU GA-YEL MED MGON DANG SKYABS
MDZOD CIG ,CES CHOS SKYONG LCAM SRING LA MCHOD GTOR PHUL NAS,
'PHRIN

LAS 'TSOL BA 'DI YANG, ,CHOS RJE DPAL 'BYOR DBANG PO'I THUGS DAM
DU, SH'AKYA'I DGE SLONG BLO BZANG CHOS KYI RGYAL MTSAN GYIS
'PHRAL DU BGYIS PA'O,, ,,