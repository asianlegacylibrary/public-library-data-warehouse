@001A *, ,ZAB LAM BLA MA MCHOD PA 'JIGS BYED DANG 'BREL BAR
NYAMS SU LEN TSUL GYI 'DON CHOG NAG 'GROS SU BKOD PA SNYAN
BRGYUD BDUD RTZI'I ZEGS MA ZHES BYA BA BZHUGS SO, ,

@001B #, ,NA MO GU RU SU MA TI BADZRA BHEE RA W'A YA, ('DIR ZAB
LAM BLA MA MCHOD BYED DANG 'BREL BAR NYAMS SU LEN TSUL GYI 'DON
CHOG RKYANG PA NAG 'GROS SU 'GOD PA LA, SBYOR BA GNAS KHANG BYI
DOR SOGS DANG MCHOD GTOR

BSHAM TSUL RNAMS BYANG CHUB LAM GYI RIM PA'I SBYOR CHOS DANG,
BSKYED RDZOGS KYI KHRED KYI SKABS NAS BYUNG BA LTAR LA, NGAG
'DON LA THOG MAR SKYABS SEMS BYA BA NI,) RAB DKAR DGE SEMS CHEN
PO'I NGANG NYID NAS, ,BDAG DANG MKHA' MNYAM

MA RGAN SEMS CAN RNAMS, ,DENG NAS JI SRID BYANG CHUB SNYING PO'I
BAR, ,BLA MA DKON MCHOG GSUM LA SKYABS SU 'GRO ,NA MO GU RU
BHYA: NA MO BUDDH'A YA, NA MO DHARMA YA, NA MO SANG+G'A YA, (LAN
GSUM,)

MA SEMS CAN KUN GYI DON GYI PHYIR, ,BDAG NYID BLA MA LHAR GYUR
NAS, ,SEMS CAN THAMS CAD BLA MA LHA'I, ,GO 'PHANG MCHOG LA 'GOD
PAR BYA, (,LAN GSUM,) MA SEMS CAN THAMS CAD KYI

@002A *, ,DON DU BDAG GIS TSE 'DI NYID LA MYUR BA MYUR BAR GDOD
MA'I SANGS RGYAS BLA MA LHA'I GO 'PHANG MNGON DU BYAS, MA SEMS
CAN THAMS CAD SDUG BSNGAL LAS BSGRAL,

BDE CHEN SANGS RGYAS KYI SA LA 'GOD PAR BYA, DE'I PHYIR DU LAM
ZAB MO BLA MA LHA'I RNAL 'BYOR NYAMS SU BLANG BAR BGYI'O, (,LAN
GSUM, RANG LHAR BSKYED CING SNOD BCUD SBYANG BA NI,) AOm SVA
BH'A WA SHUDDH'A:SARBA DHARMA:SVA BH'A

WA SHUDDHONYAHAm, AOmSH'UN+YAT'A DZNY'A NA BADZRA SVA BH'A WA
A'ATMA KONYHAm, RANG DANG SKYABS YUL GYI LHA DANG DE DAG LAS
GZHAN PA'I CHOS THAMS CAD BRTEN NAS BTAGS PA YIN PA'I PHYIR,
RTAG CHAD LA SOGS PA'I

MTHA' BZHI DANG BRAL BA, BDAG MED PA'I RANG BZHIN STONG PA NYID
DU GYUR, STONG PA'I NGANG LAS RANG NYID SKAD CIG GIS DPAL RDO
RJE 'JIGS BYED ZHAL GCIG PHYAG GNYIS KYIS GRI GUG DANG THOD PA

@002B 'DZIN PA'I SKUR BZHENGS PAR GYUR, BDE CHEN NGANG LAS RANG
NYID BLA MA LHA, ,GANG DER GSAL BA'I SKU LAS 'OD ZER TSOGS,
,PHYOGS BCUR 'PHROS PAS SNOD BCUD BYIN BRLABS PAS, ,DAG PAR RAB
'BYAMS 'BA'

ZHIG YON TAN GYI, ,BKOD PA'I KHYAD PAR PHUN SUM TSOGS PAR GYUR,
(,NANG MCHOD BYIN RLABS NI,) AOm HR'I:sht'I:WBI KHRI T'A NA NA
H'Um PHAt, AOm SVA BH'A WA SHUDDH'A:SARBA DHARMA:SVABH'A WA
SHUDDHO NYAHAm, STONG PA NYID DU GYUR, STONG

PA'I NGANG LAS YAm LAS RLUNG GI DKYIL 'KHOR SNGON PO (ZHES PA
NAS,) SBAR ZHING SPEL BAR GYUR, AOm A'A:H'Um, (ZHES 'BRU GSUM
LAN GUM DU BRJOD, MCHOD PA) HR'I:shtr'I: SA BSANGS,) SVA BH'A
WAS BYANGS,) STONG PA'I NGANG LAS A'A:LAS BYUNG BA'I THOD

PA (ZHES SOGS NAS,) ZHU BA LAS BYUNG BA'I MCHOD YON, ZHABS BSIL,
ZHAL BSIL, BSANG GTOR, DRI; ME TOG, (CES PA NAS,) BSKYED PAR
GYUR, AOm AARGHAm A'A:H'Um, (DE BZHIN DU,) AOm P'ADYAmxA'ANYTZA
M'A NAmx PROKshA nAmx GNDHEx

PUshPEx DH'U PEx A'ALO KE x NEE WYDY'Ax SHAPTA A'A:H'Um (GYIS
BYIN GYIS BRLAB, BSDUN,) AOm A'A:H'Um, (LAN GSUM DANG,) NGO BO
YE SHES LA RNAM PA NANG MCHOD DANG, MCHOD RDZAS SO SO'I RNAM PA,
BYED LAS DBANG PO DRUG GI SPYOD YUL DU BDE STONG GI YE SHES

KHYAD PAR CAN BSKYED PAS SA DANG BAR SNANG NAM MKHA'I KHYON
THAMS CAD YONGS SU KHYAB PA'I PHYI NANG GSANG BA'I MCHOD SPRIN
DAM RDZAS SPYAN GZIGS BSAM GYIS MI KHYAB PAS GANG BAR GYUR, (CES
NANG MCHOD DANG MCHOD RDZAS RNAMS BYIN GYIS BRLAB, TSOGS ZHING
GSAL@003A *, (,'DENGS NI,) BDE STONG DBYER MED LHA LAM YANGS PAR KUN
BZANG MCHOD SPRIN 'KHRIGS PA'I DBUS, ,LO MA ME TOG 'BRAS BUS
YONGS MDZES 'DOD DGU'I DPAG

BSAM LJON PA'I RTZER, ,GDONG LNGA 'BAR BA'I RIN CHEN KHRI STENG
CHU SKYES NYI ZLA RGYAS PA'I STENG, ,BKA' DRIN GSUM LDAN RTZA
BA'I BLA MA SANGS RGYAS KUN GYI NGO BO NYID, ,RNAM PA DUR SMRIG
'DZIN PA'I

DGE SLONG ZHAL GCIG PHYAG GNYIS 'DZUM DKAR 'PHRO, ,PHYAG GA-YAS
CHOS 'CHAD GA-YON PA MNYAM GZHAG BDUD RTZIS GANG BA'I LHUNG BZED
BSNAMS, ,GUR KUN MDANGS LDAN CHOS GOS GSUM GSOL

GSER MDOG PAn ZHVAS DBU LA MDZES, ,THUGS KAR KHYAB BDAG RDO RJE
'JIGS BYED ZHAL DGU PHYAG NI SO BZHI PA, ,GRI THOD BZUNG NAS RO
LANGS MAR 'KHYUD LHAN SKYES BDE STONG MCHOG LA ROL, ,GCER

BU MTHING NAG PHYAG RGYA DRUG LDAN YE SHES ME DPUNG 'BAR BA'I
DBUS, ,GRUB CHEN BRGYAD NI MI SOGS RNAM PAR SHAR RNAMS GA-YAS
BSKUMS ZHABS KYIS BRDZIGS, ,DBANG PHYUG BRGYAD NI BYA SOGS

ROL PAR 'CHAR RNAMS GA-YON BRKYANGS ZHABS KYIS MNAN, ,PADMA NYI
ZLA TSANGS DBANG SOGS KYI GDAN STENG MA HE KHROS PA'I ZHAL, ,ME
THAB RGYU ZHAGS KHA t'Am GIS MTSON KUN LAS 'PHAGS PA'I ZAB

@003B KHYAD CAN, ,MA RUNGS 'DUL PHYIR SHIN TU KHROS KYANG BLO
BZANG 'JAM DPAL RDO RJE DNGOS, ,GANG SKU'I SPYI MGRIN SNYING GAS
LTE GSANG GNAS LNGAR PAD ZLA NYI GDAN LA, ,RIM BZHIN 'JIGS BYED
DKAR DMAR MTHING GSER LDANG MA HE'I GDONG BA

CAN; ;ZHAL GCIG PHYAG GNYIS GRI GUG THOD 'DZIN SKU MDOG DANG
MTSUNGS YUM LA 'KHYUD, ,'OD ZER PHYOGS SKYONG GNOD SBYIN GSANG
BA 'JIG RTEN PA RNAMS ZHABS KYI GDAN, ,MTHA' SKOR RIM BZHIN
DNGOS BRGYUD BLA MA YI DAM

DKYIL 'KHOR LHA TSOGS DANG, ,SANGS RGYAS BYANG SEMS DPA' BO
MKHA' 'GRO BSTAN SRUNG RGYA MTSOS BSKOR NAS BZHUGS, ,DE DAG SGO
GSUM RDO RJE GSUM MTSAN H'Um YIG 'OD ZER LCAGS KYU YIS, ,RANG
BZHIN GNAS NAS BSGOMS

PA DANG 'DRA'I YE SHES PA RNAMS SPYAN DRANGS GYUR, ,` CHOS RNAMS
RANG BZHIN 'GRO 'ONG DANG BRAL YANG, ,SNA TSOGS GDUL BYA'I BSAM
PA JI BZHIN DU, ,CIR YANG 'CHAR BA'I MKHYEN BRTZE'I 'PHRIN LAS
KYIS, ,SKYABS MGON

DAM PA 'KHOR BCAS GSHEGS SU GSOL, ,PHUN TSOGS BDE LEGS 'BYUNG
GNAS DUS GSUM GYI, ,RTZA BRGYUD BLA MA YI DAM DKON MCHOG GSUM,
,DPA' BO MKHA' 'GRO CHOS SKYONG SRUNG TSOGS BCAS, ,THUGS RJE'I
DBANG

GIS 'DIR GSHEGS BRTAN PAR BZHUGS, ,AOm GU RU BUDDHA BO DHI SATVA
DHARM'A P'A LAS PA RI W'A RA, AE HYE HI, DZA:H'Um BAm HO:DAM
TSIG PA DANG DBYER MED BRTAN PAR GYUR, (SPRO NA MTSAMS 'DIR
KHRUS GSOL BYA, LAN LAG BDUN PA 'BUL BA LA, DANG PO PHYAG 'TSAL

@004A *, ,BA'I YAN LAG NI,) GANG GI THUGS RJES BDE BA CHEN PO'I
DBYINGS, ,SKU GSUM GO 'PHANG MCHOG KYANG SKAD CIG LA, ,STZOL
MJAD BLA MA RIN CHEN LTA BU'I SKU, ,RDO RJE CAN ZHABS PADMOR
PHYAG 'TSAL

LO; ,RAB 'BYAMS RGYAL BA KUN GYI YE SHES NI, ,GANG 'DUL CIR YANG
'CHAR BA'I THABS MKHAS MCHOG ,DUR SMRIG 'DZIN PA'I GAR GYI RNAM
ROL BA, ,SKYABS MGON DAM PA'I ZHABS LA PHYAG 'TSAL LO, ,NYES KUN
BAG

CHAGS BCAS PA DRUNGS PHYUNG ZHING, ,DPAG MED YON TAN RIN CHEN
TSOGS KYI GTER, ,PHAN BDE MA LUS 'BYUNG BA'I SGO GCIG PU, ,RJE
BTZUN BLA MA'I ZHABS LA PHYAG 'TSAL LO, ,LHAR BCAS STON PA SANGS
RGYAS KUN GYI

DNGOS; ,BRGYAD KHRI BZHI STONG DAM CHOS 'BYUNG BA'I GNAS,
,'PHAGS TSOGS KUN GYI DBUS NA LHANG NGE BA, ,DRIN CAN BLA MA
RNAMS LA PHYAG 'TSAL LO, (,` PHYAG 'TSAL KHA SKONG 'DON PAR
SPRON,) TSOGS MYUR SKYABS YUL 'DUS

SKU MI BSKYOD PA, ,KHYAD CHOS LNGA LDAN RDO RJE 'JIGS BYED DANG,
,DGYES RDOR BYIN RLABS CHE MYUR HE RU KA ,LUS DKYIL LHA TSOGS
RNAMS LA PHYAG 'TSAL LO, ,DUS 'KHOR 'JAM RDOR DGRA NAG GSHED
DMAR DANG, ,'KHOR CHEN

MKHA' SPYOD RTA MGRIN GSANG SGRUB SOGS, ,TSE GCIG SANGS RGYAS
STER BA'I YI DAM LHA, ,BLA MED RGYUD KYI LHA TSOGS LA PHYAG
'TSAL, ,KUN RIG BDE GSHEGS BZHI DANG YUM CHEN BZHI, ,SEMS DPA'
BCU DRUG MCHOD PA'I LHA

@004B MO BRGYAD, ,SGO BA RNAM BZHI MGRON THABS DRUG CU BCAS,
,RNAL 'BYOR RGYUD KYI LHA TSOGS LA PHYAG 'TSAL, ,MNGON BYANG
DKYIL 'KHOR NYIS BRTZEGS GZHAL YAS KHANG, ,RIM PA PHYI NANG BAR
GSUM LA BZHUGS PA'I, ,

RNAM SNANG GTZO 'KHOR BRGYA DANG BCU BDUN BCAS, ,SPYOD RGYUD LHA
TSOGS RNAMS LA GUS PHYAG 'TSAL, ,THUB PA MI 'KHRUGS 'PHAGS MCHOG
TSE LHA GSUM, ,GDUGS DKAR RNAM 'JOMS MI GA-YO 'OD ZER CAN,
,SGROL

SNGON LO GYON SME BRTZEGS GRVA LNGA SOGS, ,BYA RGYUD RIGS GSUM
LHA TSOGS LA PHYAG 'TSAL, ,SNYIGS MA'I MGON PO BCOM LDAN BDE
GSHEGS BDUN, ,SANGS RGYAS SO LNGA BSKAL BZANG RNAM 'DREN STONG,
,PHYOGS BCUR

BZHUGS DANG DUS GSUM BYON PA YI, ,RIGS LNGA'I SANGS RGYAS RNAMS
LA PHYAG 'TSAL LO, ,KUN 'BYUNG MUN PA'I SA BON MTHAR MDZAD CING,
,SDUG BSNGAL ZUG RDU'I RTZA BA DRUNGS NAS 'BYIN, ,RGYAL YUM SHES
RAB PHA ROL

PHYIN LA SOGS, ,THEG GSUM DAM PA'I CHOS LA PHYAG 'TSAL LO, ,'JAM
DBYANGS PHYAG NA RDO RJE SPYAN RAS GZIGS, ,SA YI SNYING PO SGRIB
PA RNAM PAR SEL, ,NAM MKHA'I SNYING PO BYAMS PA KUN TU BZANG,
,NYE BA'I SRAS CHEN

BRGYAD LA PHYAG 'TSAL LO, ,SMON 'JUG GNYIS KYI SEMS BSKYED MTHAR
PHYIN PAS, ,RANG DON SPANGS PAS GZHAN DON LHUN GYIS GRUB, ,STONG
NYID SNYING RJES SRID ZHI'I MTHA' LAS GROL, ,BYANG CHUB SEMS
DPA'I TSOGS LA

@005A *, ,PHYAG 'TSAL LO, ,ZAB MO RTEN 'BREL BCU GNYIS LEGS
BSGOMS PAS, ,RANG BYUNG RANG SANGS RGYAS KYI YE SHES NI, ,BRTEN
PA MED PA'I TSUL GYIS THUGS CHUD PA'I, ,'PHAGS PA RANG

RGYAL RNAMS LA PHYAG 'TSAL LO, ,SPRUL PA'I GNAS BRTAN CHEN PO
BCU DRUG DANG, ,MCHOG ZUNG RAB 'BYOR RAB BZANG GTAD RABS BDUN,
,STON PA'I 'KHOR GYUR 'DUS PA RNAM GSUM GYI, ,NYAN THOS 'PHAGS

PA'I TSOGS LA PHYAG 'TSAL LO, ,DUR KHROD BRGYAD DANG NYI SHU
RTZA BZHI'I YUL, ,SUM CU RTZA BDUN GNAS DANG MKHA' SPYOD SOGS,
,BGRANG YAS NGO MTSAR ZHING NA LEGS BZHUGS PA'I, ,DPA' BO MKHA'
'GRO'I

CHOGS LA PHYAG 'TSAL LO, ,PHYAG DRUG MGON DKAR CHOS RGYAL PHYI
NANG GSANG, ,DMAG ZOR GUR ZHAL PHYAG BZHI RNAM THOS SRAS, ,LCAM
SRING LA SOGS YE SHES SPYAN LDAN GYI, ,CHOS SKYONG SRUNG MA'I
TSOGS LA PHYAG

'TSAL LO, (,BSDUN GONG GI 'PHROR,) DUS GSUM PHYOGS BCUR BZHUGS
PA'I BLA MA DANG, ,RIN CHEN MCHOG GSUM PHYAG 'OS THAMS CAD LA,
,DAD CING MOS PAS BSTOD DBYANGS RGYA MTSOR BCAS, ,ZHING RDUL
MNYAM PA'I

LUS SPRUL PHYAG 'TSAL LO, (,`GNYIS PA MCHOD PA'I YAN LAG LA PHYI
BUM DBANG DANG 'BREL BA'I MCHOD PA 'BUL BA LA, THOG MAR CHU BZHI
'BUL BA NI,) DAG CING DRI MED YID 'ONG BA'I, ,SNGAGS KYI YON
CHAB MCHOG 'DI DAG ,BDAG GIS DAD PAS

@005B 'BUL LA GSAN, ,BZHES NAS BDAG LA BKA' DRIN STZOL, ,AOm
A'A:HR'I:PRA W'A RA SAD K'A RAm AARGHAm PRATITZTSAH'Um SVAH'A,
DAG CINGx SNGAGS KYI ZHABS BSILx BDAG GISx BZHES NASx P'ADYAmx
DAG CINGx ZHAL

BSILx BDAG GISx BZHES NASx A'ANYTZ M'A nAx DAG CINGx BSANG GTORx
BDAG GISx BZHES NASx PROKshA nAm PRA T'ITZTSA H'Um SVAH'A, (NYER
SPYOD ROL MO DANG BCAS PA 'BUL BA NI,) RGYAL BA RNAMS NI YON TAN
MCHOG

GI SKU; ;TSUL KHRIMS RNAM PAR DAG PA'I DRI NGAD LDANG, ,SGYU
MA'I CHOS LA YE SHES DBANG SGYUR ZHING, ,RANG BZHIN RNAM DAG
CHAGS RDUL MI MNGA' YANG, ,BDAG CAG SRI ZHU GUS PA'I TSUL GYIS
SU, ,DRI MCHOG GTZANG

MAR BSHAMS TE PHUL BA YIS, ,BSOD NAMS YAN LAG YONGS SU RDZOGS
GYUR CIG ,AOm YA M'ANTA KA SA PA RI W'A RA GANDHE PRA TITZTSA
H'Um SVH'A, RGYAL BA RNAMS NIx BYANG CHUB YAN LAG RGYAN GYI ME
TOG MDZES, ,SGYU MA'I

CHOS LAx RANG BZHINx BDAG CAGx ME TOG GTZANG MARx BSOD NAMSx AOm
YA M'ANTAx PUshPEx RGYAL BA RNAMS NIx YE SHES PHO BRANG MTSAN
GYI ME TOG SBOS, ,SGYU MA'Ix RANG BZHINx BDAG CAGx

BDUG SPOS GTZANG MARx BSOD NAMSx AO YAx DH'U PEx RGYAL BA RNAMS
NIx MA RIG MUN DANG BRAL BA'I YE SHES GSAL, ,SGYU MA'Ix RANG
BZHINx BDAG CAGx SNANG GSAL GTZANG MARx BSOD

@006A *, ,NAMSx AOm YAx A'A LO KEx RGYAL BA RNAMS NIx NOR BDUN
YON TAN CHOG SHES BDUD RTZI'I ZAS, ,SGYU MA'Ix RANG BZHINx BDAG
CAGx BSHOS BZANGx BSOD

NAMSx AOm YAx NEE WYIDY'Ax SV'AH'A, BLA MED RDO RJE THEG PA'I
DON STON CING, ,SHES RAB DBYANGS KYI RJES 'GRO ROL MO'I SGRA,
,BDUD KYI 'KHOR LO GZHOM PHYIR DBUL BAR BGYI, ,DON GYI DBYINGS
LA MNGA' BRNYES

'DI BZHES SHIG ,AOm YAx SHAPTA PRA T'ITZTSA H'Um SV'AH'A, ('DOD
YON LNGA 'BUL BA NI,) RIN CHEN DBANG GI RGYAL PO BEE d'URGYA,
,SNGON PO LA SOGS KHA DOG DBYIBS KYI GZUGS, ,RNAM GSUM GZUGS KYI
RDO RJE MAR BYAS NAS, ,

DKYIL 'KHOR LHA YI SPYAN LA DBUL BAR BGYI, ,AOm YAx R'U PAx MA
ZIN 'BYUNG BA'I TSOGS PA LAS BYUNG BA'I, ,BRJOD BRAL DBYANGS LA
SOGS PA SGRA YI TSOGS, ,RNAM GSUM SGRA YI RDO RJEx DKYIL 'KHOR

LHA YI SNYAN LAx AOm YAx SHAPTAx GA PUR AA KAR DZ'A TI LA SOGS
PA'I, ,LEGS PAR SPYAR LAS BYUNG BA'I DRI YI TSOGS, ,RNAM GSUM
DRI YI RDO RJEx DKYIL 'KHOR LHA YI SHANGS LAx AOm YAx GANDHEx
LUS

MCHOG RTAS BYED BDUD RTZI'I ZAS SOGS KYI, ,MNGAR SKYUR KHA DANG
BSKAL SOGS PA'I RO, ,RNAM GSUM RO YIx DKYIL 'KHOR LHA YI LJAGS
LAx AOm YAx RA SAx LUS LA REG PA TZAM GYIS BDE STER BA'I,,

@006B DPAG BSAM GOS LA SOGS PA REG BYA'I TSOGS, ,RNAM GSUM REG
BYA'I RDO RJEx DKYIL 'KHOR LHA YI SKU LA 'BUL BAR BGYI, ,AOm YAx
SARPA PRA T'ITZTSA H'Um SV'AH'A, (RIN CHEN SNA BDUN 'BUL BA NI,)
'DZAM BU'I GLING DANG GLING

GZHAN DAG ,'KHOR LO'I TSOGS KYIS GANG BA YANG, ,BLA MA GSHIN
RJE'I GSHED PO LA, ,ZHUM PA MED PAR BCAS TE 'BUL, ,AOm YAM'ANTA
KA SA PA RI W'A TZKRA RATNA PRA TITZTSA H'Um SV'AH'A, 'DZAM
PU'Ix NOR BU'I TSOGS

KYISx BLA MAx ZHUM PAx AOm YAx NA nI RATNAx 'DZAM BU'Ix BTZUN
MO'I TSOGS KYISx BLA MAx ZHUM PAx AOm YAx ST'I RATNAx 'DZAM
BU'Ix BLON PA'I TSOGS KYISx BLA MAx ZHUM PAx AO

YAx PU RU shA RATNAx 'DZAM BU'I GLING DANGx GLANG PO'I TSOGS
KYISx BLA MAx ZHUM PAx AOm YAx HASTI RATNAx 'DZAM BU'I GLING
DANGx RTA MCHOG TSOGS KYISx BLA MAx ZHUM PAx AOm YAx

AA SHVA RATNAx 'DZAM BU'I GLING DANG GLING GZHAN DAG ,DMAG DPON
TSOGS KYIS GANG BA YANG, ,BLA MA GSHIN RJE'I GSHED PO LA, ,ZHUM
PA MED PAR BCAS TE 'BUL, ,AOm YA M'ANTA KA SA PA RI W'A RA
KHANG+GA RATNA PRA

T'ITZTSA H'Um SV'AH'A, (MCHOD PA'I MAndAL 'BUL BA NI,) ZHING
KHAMS 'BUL BAR ZHU, AOm BADZRA BH'U MI A'A:H'Um, DBANG CHEN GSER
GYI SA GZHI, AOm BADZRA RE KHE A'A:H'Um, PHYI LCAGS RI KHOR YUG
GIS BSKOR BA'I DBUS SU RI'I RGYAL PO

@007A *, ,RI RAB, SHAR LUS 'PHAGS PO, LHO 'DZAM BU GLING, NUB PA
LANG SPYOD, BYANG SGRA MI SNYAN, LUS DANG LUS 'PHAGS, RNGA YAB
DANG RNGA YAB GZHAN, GA-YO LDAN DANG LAM MCHOG 'GRO ,SGRA

MI SNYAN DANG SGRA MI SNYAN GYI ZLA, RIN PO CHE'I RI BO, DPAG
BSAM GYI SHING, 'DOD 'JO'I BA, MA RMOS PA'I LO TOG ,'KHOR LO RIN
PO CHE, NOR BU RIN PO CHE, BTZUN MO RIN PO CHE, GLANG PO RIN PO
CHE, RTA MCHOG RIN PO

CHE; DMAG DPON RIN PO CHE, GTER CHEN PO'I BUM PA, SGEG MA,
PHRENG BA MA, GLU MA, GAR MA, ME TOG MA, BDUG SPOS MA, SNANG
GSAL MA, DRI CHAB MA, NYI MA, ZLA BA, RIN PO CHE'I GDUGS, PHYOGS
LAS RNAM PAR

RGYAL BA'I RGYAL MTSAN, DBUS SU LHA DANG MI'I DPAL 'BYOR PHUN
SUM TSOGS PA MA TSANG BA MED PA GTZANG ZHING YID DU 'ONG BA 'DI
DAG DRIN CAN RTZA BA DANG BRGYUD PAR BCAS PA'I DPAL LDAN BLA MA
DAM PA RNAMS DANG,

KHYAD PAR DU YANG BLA MA BLO BZANG THUB DBANG RDO RJE 'CHANG GI
LHA TSOGS 'KHOR DANG BCAS PA RNAMS LA DBUL BAR BGYI'O, ,THUGS
RJES 'GRO BA'I DON DU BZHES SU GSOL, BZHES NAS BDAG SOGS 'GRO BA
MAR GYUR

NAM MKHA'I MTHA' DANG MNYAM PA'I SEMS CAN THAMS CAD LA THUGS
BRTZE BA CHEN PO'I SGO NAS BYIN GYIS BRLAB TU GSOL, ` BYE BA
PHRAG BRGYA'I GLING BZHI LHUN POR BCAS, ,RIN CHEN BDUN DANG NYE
BA'I RIN CHEN SOGS,

@007B KUN DGA' BSKYED PA'I SNOD BCUD PHUN SUM TSOGS, ,LHA MI'I
LONGS SPYOD 'DOD DGU'I GTER CHEN PO, ,DANG BA'I SEMS KYIS PHUL
BYUNG ZHING GI MCHOG ,SKYABS MGON THUGS RJE'I GTER LA DBUL BAR
BGYI, ,`(NANG GI

MAndAL 'BUL BAR SPRO NA,) PAGS PA RAB MDZES GSER GYIS GZHI'I
STENG, ,KHRAG CHEN BDUD RTZI'I CHU YIS CHAG CHAG BTAB, ,SHA
KHRAG ME TOG PHANG PHUNG TSOM PUR GYUR, ,YAN LAG RNAMS LAS GLING
CHEN BZHI DANG NI, ,NYING LAG

GLING PHRAN BRGYAD DU GYUR PA'I DBUS, ,KHOG PA RIN CHEN RDUL
MANG BRTZEGS PA'I RTZER, ,MGO BO RNAM PAR RGYAL BA'I KHANG BZANG
MDZES, ,MIG GNYIS MUN SEL NYI MA ZLA PA DANG, ,SNYING NI YID
BZHIN NOR BU RIN PO CHE, ,DBANG

PO NANG KHROL YONGS SU GYUR PA LAS, ,LHA MI'I 'DOD YON DPAL
'BYOR PHUN SUM TSOGS, ,'DOD DGU'I RGYA MTSO MAndAL BZANG PO 'DI,
,RTZA BRGYUD BLA MA YI DAM DKON MCHOG GSUM, ,SANGS RGYAS BYANG
SEMS DPA' BO

RNAL 'BYOR MA, ,BSTAN SRUNG RGYA MTSOR BCAS LA LEGS 'BUL NA,
,THUGS RJES BZHES NAS BYIN RLABS DNGOS GRUB STZOL, ,AI DAm GU RU
RATNA MAndAL KAm NI RGYA TA Y'A MI, (`SGRUB PA'I MCHOD PA 'BUL
BA NI,) RNAM DAG KHRIMS KYI CHU GTER

CHEN PO'I DBUS, ,RGYA CHEN GZHUNG LUGS MANG THOS RTZA BA LAS,
,DRI MED RIGS PA'I YAL GA 'BUM PHRAG RGYAS, ,GZHAN DRING MI 'JOG
NGES SHES ME TOG BKRA, LAM GTZO GSUM GYI ZE' 'BRU'I ZIL DANG RA
CHAGS, ,SA GSER ZLA BA@008A *, ,ME SOGS SA LAM GYI, ,'BRAS BUS RAB MDZES DPAG
BSAM
DGA' TSAL 'DI, ,DRIN CAN BLA MA MCHOG RNAMS MNYES PHYIR 'BUL,
,RAB BSIL SPONG BDUN MCHOD YON RGYA MTSOR

'KHYIL, ,DAD PA'I ME TOG TSUL KHRIMS DRI ZHIM SPOS, ,THOS PA'I
SGRON ME GTONG BA'I DRI CHAB DANG, ,SHIN SBYANGS LDAN PA TING
'DZIN BDUD RTZI'I ZAS, ,SHES RAB GSUM GYI ROL MO SNA TSOGS
'KHROL, ,NGO TSA KHREL YOD 'DOD YON

SNA TSOGS BCAS, ,MTSANG MED PA'I MCHOD SPRIN RGYA MTSO 'DI,
,RTZA BRGYUD BLA MA'I TSOGS RNAMS MNYES PHYIR 'BUL, (,ZHES
DANG,) ` DNGOS BSHAMS YID SPRUL YID BZHIN RGYA MTSO'I DOGS,
,SRID ZHI'I RNAM DKAR LAS

'ONGS MCHOD RDZAS KYI, ,'DAB STONG RGYAS PAS KUN GYI YID 'PHROG
CING, ,'JIG RTEN 'JIG RTEN LAS 'DAS RANG GZHAN GYI, ,SGO GSUM
DGE BA'I ME TOG CI YANG BKRA, ,KUN BZANG MCHOD PA'I DRI BSUNG
'BUM 'PHRO ZHING,,

BSLAB GSUM RIM GNYIS LAM LNGA'I 'BRAS LDAN PA'I, ,DGA' TSAL RJE
BTZUN BLA MA MNYES PHYIR 'BUL, ,(`NANG GSANG DBANG DANG 'BREL
BA'I MCHOD PA NI,) GUR KUM MDANGS LDAN BZANG PO'I DRI NGAD CAN,
,RO BRGYA'I DPAL 'DZIN

RGYA JA'I BTUNG BA DANG, ,LCAGS KYU LNGA DANG SGRON MA LNGA LA
SOGS, ,SBYANGS RTOGS SBAR BA'I BDUD RTZI'I RGYA MTSOS MCHOD,
(,MTSAMS 'DIR NANG MCHOD KYI BDUD RTZI NAS 'THOR BA PHYAG BZHES
SU MDZAD, ` GSANG BA SHER DBANG 'BREL BA'I MCHOD PA NI,)


@008B YID 'ONG LANG TSO'I DPAL 'DZIN DRUG CU BZHI'I, ,'DOD PA'I
SGYU RTZAL LA MKHAS LUS PHRA MA, ,ZHING SKYES SNGAGS SKYES LHAN
SKYES PHO NYA'I TSOGS, ,MDZES SDUG SGYU MA'I PHYAG RGYA RNAMS
KYANG 'BUL, ,(` DE KHO NA NYID TSIG DBANG DANG 'BREL BA'I MCHOD
PA

NI;) SGRIB BRAL LHAN SKYES BDE BA'I YE SHES CHE, ,CHOS KUN RANG
BZHIN SPROS DANG BRAL BA'I DBYINGS, ,DBYER MED LHUN GRUB SMRA
BSAM BRJOD LAS 'DAS, ,DON DAM BYANG CHUB SEMS MCHOG KHYOD LA
'BUL, ,(` SMAN DANG BDAG NYID BRAN DU 'BUL

BA NI;) NYON MONGS BZHI BRGYA RTZA BZHI'I NAD 'JOMS PA'I, ,BZANG
PO'I SMAN GYI BYE BRAG SNA TSOGS DANG, ,KHYOD MNYES BGYID PHYIR
BDAG BRAN 'BUL LAGS NA, ,NAM MKHA' JI SRID 'BANGS SU GZUNG DU
GSOL, ,(` BYANG SDOM GZUNG BA

NI;) DKON MCHOG GSUM LA BDAG SKYABS MCHI, ,SDIG PA THAMS CAD SO
SOR BSHAGS, ,'GRO BA'I DGE LA RJES YI RANG, ,SANGS RGYAS BYANG
CHUB YID KYIS GZUNG, ,` (SNGAGS SDOM GZUNG BA NI,) SANGS RGYAS
BYANG CHUB SEMS DPA'

KUN; ;BDAG LA DGONGS PAR MDZAD DU GSOL, ,BDAG (MING 'DI ZHES)
BGYI BA NI, ,DUS 'DI NAS NI BZUNG NAS NI, ,BYANG CHUB SNYING BOR
MCHIS KYI BAR, ,JI LTAR DUS GSUM MGON PO RNAMS, ,BYANG CHUB TU
NI NGES MDZAD PA'I, ,BYANG

CHUB SEMS NI BLA NA MED, ,DAM PA BDAG GIS BSKYED PAR BGYI, ,TSUL
KHRIMS KYI NI BSLAB PA DANG, ,DGE BA'I CHOS NI SDUD PA DANG,
,SEMS CAN DON BYED TSUL KHRIMS GSUM, ,SO SOR BRTAN POR BDAG GIS
GZUNG, ,SANGS

@009A *, ,RGYAS CHOS DANG DGE 'DUN TE, ,BLA NA MED PA'I DKON
MCHOG GSUM, ,SANGS RGYAS RNAL 'BYOR LAS SKYES PA'I, ,SDOM PA
DENG NAS BDAG GIS GZUNG, ,RDO RJE RIGS MCHOG CHEN PO YI, ,RDO

RJE DRIL BU'I PHYAG RGYA YANG, ,YANG DAG NYID DU GZUNG BAR BGYI,
,SLOB DPON DAG KYANG GZUNG BAR BGYI, ,RIN CHEN RIGS MCHOG CHEN
PO YI, ,DAM TSIG YID DU 'ONG BA LA, ,NYIN RE BZHIN NI DUS DRUG
TU, ,SBYIN PA RNAM BZHI

RTAG TU SBYIN, ,BYANG CHUB CHEN PO LAS BYUNG BA'I, ,PADMA'I RIGS
CHEN DAG PA LA, ,PHYI DANG GSANG BA THEG PA GSUM, ,DAM CHOS SO
SOR GZUNG PAR BGYI, ,LAS KYI RIGS MCHOG CHEN PO LA, ,SDOM PA
THAMS CAD LDAN PAR

NI; ;YANG DAG NYID DU SO SOR GZUNG, ,MCHOD PA'I LAS NI CI NUS
BGYI, ,BYANG CHUB SEMS NI BLA NA MED, ,DAM PA BDAG GIS BSKYED
PAR BGYI, ,SEMS CAN KUN GYI DON GYI PHYIR, ,BDAG GIS SDOM PA MA
LUS GZUNG, ,MA BSGRAL BA RNAMS BDAG

GIS BSGRAL, ,MA GROL BA RNAMS BDAG GIS DGROL, ,DBUGS MA PHYIN PA
DBUGS DBYUNG ZHING, ,SEMS CAN MYA NGAN 'DAS LA 'GOD, ,` (GSUM PA
BSHAGS PA'I YAN LAG NI, LTUNG BSHAGS, SPYI BSHAGS SOGS BSHAGS
PA'I RIGS DANG, RDOR SEMS BSGOM

BZLAS DANG 'BREL BA'I YIG BRGYA BZLA BAR 'DOD KYANG MTSAMS 'DIR
BYA, BSDU NA,) THOG MED DUS NAS MI DGE SDIG PA'I LAS, ,BGYIS
DANG BGYID STZAL YI RANG CI MCHIS PA, ,THUGS RJE CHE LDAN SPYAN
SNGAR 'GYOD SEMS KYIS, ,BSHAGS

@009B SHING SLAN CHAD MI BGYID SDOM PA NOD, ,` (BZHI PA RJES SU
YI RANG BA'I LAN LAG NI,) CHOS RNAMS RANG BZHIN MTSAN MA DANG
BRAL YANG, ,RMI LAM JI BZHIN SKYE 'PHAGS THAMS CAD KYI, ,BDE
DGA' CIR YANG 'CHAR BA'I RNAM DKAR LA, ,BDAG CAG

BSAM PA DAG PAS YI RANG NGO, ,( `LNGA PA CHOS 'KHOR BSKOR BAR
BSKUL BA'I YAN LAG NI,) PHUL BYUNG MKHYEN BRTZE'I CHU 'DZIN 'BUM
DKRIGS TE, ,MTHA' YAS 'GRO 'DI'I PHAN BDE KUN DA'I TSAL, ,BSKYED
DANG YUN DU GNAS DANG SPEL BA'I

PHYIR; ;ZAB RGYAS CHOS KYI CHAR PA DBAB TU GSOL, ,` (DRUG PA MYA
NGAN LAS MI 'DA' BAR GSOL BA 'DEBS PA'I YAN LAG NI,) RDO RJE'I
SKU LA SKYE 'CHI MI MNGA' YANG, ,ZUNG 'JUG DBANG GI RGYAL PO'I
ZA MA TOG ,BDAG CAG MOS PA JI BZHIN

SRID MTHA'I BAR, ,MYA NGAN MI 'DA' RTAG PAR BZHUGS SU GSOL, ,(`
BDUN PA BSNGO BA'I YAN LAG NI,) DE LTAR BSKRUN PA'I RNAM DKAR
DGE BA'I TSOGS, ,BKA' DRIN GSUM LDAN RJE BTZUN BLA MA YIS, ,TSE
RABS KUN TU 'BRAL

MED RJES 'DZIN CING, ,ZUNG 'JUG RDO RJE 'CHANG DBANG THOB PHYIR
BSNGO, (,SLAR YANG MAndAL RGYAS PA GONG LTAR PHUL NAS,) BLA MA
DANG DKON MCHOG RIN PO CHE RNAM PA GSUM LA PHYAG 'TSAL ZHING
SKYABS SU MCHI'O, ,KHYED RNAMS KYIS BDAG

GI RGYUD BYIN GYIS BRLAB TU GSOL, BDAG DANG MA SEMS CAN THAMS
CAD BSHES GNYEN LA MA GUS PA NAS BZUNGS TE SNANG MCHED THOB GSUM
GYI GNYIS SNANG PHRA MO'I BAR GYI PHYIN CI LOG GI BLO SNA MTHA'
DAG MYUR DU

@010A *, ,'GAG PAR BYIN GYIS BRLAB TU GSOL, BSHES GNYEN LA GUS
PA NAS MI SLOB PA'I ZUNG 'JUG GI BAR GYI PHYIN CI MA LOG PA'I
BLO SNA MTHA' DAG BDE BLAG TU SKYE BAR BYIN GYIS

BRLAB TU GSOL, RKYEN PHYI NANG GI BAR GCOD THAMS CAD NYE BAR ZHI
BAR BYIN GYIS BRLAB TU GSOL, (LAN GSUM,) AI DAm GU RU RATNA
MAndAL LA KAm NIRY'A TA Y'A MI, (ZHES PHUL LA DON CHEN PO GSUM
GYI SGO NAS GSOL BA GDAB, SPRON MTSAMS

'DIR LAM RIM GSOL 'DEBS LAM MCHOG SGO 'BYED KYANG SBYOR CHOS LAS
BLANG STE BTON NA LEGS, DE NAS MTSAN SNGAGS KYI SGO NAS GSOL BA
'DEBS PA NI,) DNGOS GRUB KUN 'BYUNG THUB DBANG RDO RJE 'CHANG,
,DMIGS MED BRTZE BA'I GTER CHEN SPYAN RAS

GZIGS, ,DRI MED MKHYEN PA'I DBANG PO 'JAM DPAL DBYANGS, ,BDUD
DPUNG MA LUS 'JOMS MDZAD GSANG BA'I BDAG ,GANGS CAN MKHAS PA'I
GTZUG RGYAN BLO BZANG GRAGS, ,SKYABS GSUM KUN 'DUS BLA MA

SANGS RGYAS LA, ,SGO GSUM GUS PA'I SGO NAS GSOL BA 'DEBS, ,RANG
GZHAN SMIN CING GROL BAR BYIN GYIS RLOBS, ,MCHOG DANG THUN MONG
DNGOS GRUB STZAL DU GSOL, (,ZHES GSOL 'DEBS BRGYA STONG SOGS CI
NUS SU BZLAS MTHAR,)

DUS GSUM SKYABS GNAS KUN 'DUS KYI NGO BO BLA MA RIN PO CHE LA
GSOL BA 'DEBS SO, (,LAN GSUM,) ZHES GSOL BA BTAB PAS BLA MA LHA
TSOGS RNAMS KYI SKU'I CHA LAS BDUD RTZI SNA LNGA 'OD ZER DANG
BCAS PA'I RGYUN BABS,

@010B RANG GZHAN SEMS CAN THAMS CAD KYI LUS SEMS LA ZHUGS PAS,
THOG MED NAS BSAGS PA'I SDIG SGRIB THAMS CAD DANG KHYAD PAR DU
DPAL LDAN BLA MA'I SKU LA BSDOS PA, GSUNG BCAG PA, THUGS DKRUGS
PA, MA DAD

? SMOD BGYIS PA LA SOGS PA MDOR NA BLA MA LA BRTEN PA'I SDIG
SGRIB THAMS CAD DUD KHU DANG SOL KHU'I RNAM PAR DBANG PO'I SGO
DANG BA SPU'I BU GA THAMS CAD NAS PHYIR THON NAS SANGS TE DAG
,LUS DVANGS GSAL

'OD KYI RANG BZHIN CAN DU GYUR, TSE DANG BSOD NAMS LUNG RTOGS
KYI YON TAN THAMS CAD 'PHEL ZHING RGYAS, KHYAD PAR DPAL LDAN BLA
MA'I SKU GSUNG THUGS KYI BYIN RLABS THAMS CAD RANG GZHAN SEMS
CAN THAMS CAD KYI

LUS SEMS LA ZHUGS PAS RANG GZHAN SEMS CAN THAMS CAD DPAL LDAN
BLA MA'I SKYABS 'OG TU TSUD PAR GYUR, (` YON TAN BSAM PA'I SGO
NAS DAD PA SPYONG ZHING GSOL BA GDAB PA NI,) YON TAN 'BYUNG GNAS
TSUL KHRIMS RGYA MTSO CHE, ,MANG

THOS NOR BU'I TSOGS KYIS YONGS SU GTAMS, ,DUR SMRIG 'DZIN PA
THUB DBANG GNYIS PA'I RJE, ,GNAS BRTAN 'DUL BA 'DZIN LA GSOL BA
'DEBS, ,GANG DANG LDAN NA BDE BAR GSHEGS PA'I LAM, ,STON PAR 'OS

PA'I YON TAN BCU LDAN PA, ,MA LUS RGYAL BA'I GDUNG 'TSO BA CHOS
KYI RJE, ,THEG MCHOG DGE BA'I BSHES LA GSOL BA 'DEBS, ,SGO GSUM
LEGS BSDAMS BLO CHEN BZOD LDAN DRANG, ,GA-YO DANG SGYU MED
SNGAGS DANG RGYUD

@011A *, ,SHES SHING, ,DE NYID BCU ZUNG BRI DANG 'CHAD MKHAS
PA'I, ,RDO RJE 'DZIN PA'I GTZO LA GSOL BA 'DEBS, (,BKA' DRIN
RJES SU DRAN PA'I GUS PA BSGOM ZHING GSOL BA 'DEBS PA NI,) SANGS
RGYAS GRANGS MED BYON

PAS MA THUL BA'I, ,MA RUNGS 'DUL DKA'I SNYIGS DUS 'GRO BA LA,
,BDE GSHEGS LAM BZANG JI BZHIN STON PA YI, ,SKYABS MGON THUGS
RJE CAN LA GSOL BA 'DEBS, ,THUB PA'I NYI MA DUS KYIS NUB GYUR
TE, ,MGON

SKYABS MED PA'I 'GRO BA MANG PO LA, ,RGYAL BA'I MDZAD PA NYE BAR
SGRUB MDZAD PA'I, ,SKYABS MGON THUGS RJE CAN LA GSOL BA 'DEBS,
,DUS GSUM PHYOGS BCU'I RGYAL BA THAMS CAD LAS, ,GANG GI BA SPU'I
BU GA GCIG

TZAM YANG, ,BDAG CAG BSOD NAMS ZHING DU LEGS BSNGAGS PA'I,
,SKYABS MGON THUGS RJE CAN LA GSOL BA 'DEBS, ,(` PHYI NANG GSANG
BA DE KHO NA NYID KYI YON TAN BRJOD PA'I SGO NAS GSOL BA 'DEBS
PA NI,) 'DE GSHEGS SKU GSUM

RGYAN GYI 'KHOR LO NI, ,THABS MKHAS SGYU 'PHRUL DRA BA'I 'JO
SGEG LAS, ,THA MAL TSUL GYIS 'GRO BA 'DREN MDZAD PA'I, ,SKYABS
MGON THUGS RJE CAN LA GSOL BA 'DEBS, ,KHYOD KYI PHUNG KHAMS SKYE
MCHED YAN LAG

RNAMS; ;BDE GSHEGS RIGS LNGA YAB YUM SEMS DPA' DANG, ,KHRO BO'I
DBANG PO'I RANG BZHIN MCHOG GSUM GYI, ,BDAG NYID BLA MA MCHOG LA
GSOL BA 'DEBS, ,KUN MKHYEN YE SHES ROL PA LAS BYUNG BA'I,,

@011B DKYIL 'KHOR 'KHOR LO BYE BA'I BDAG NYID DE, ,RIGS BRGYA'I
KHYAB BDAG RDO RJE 'DZIN PA'I GTZO, ,ZUNG 'JUG DANG PO'I MGON LA
GSOL BA 'DEBS, ,SGRIB MED LDAN SKYES DGA' BA'I ROL PA DANG,
,DBYER MED BRTAN GA-YO

KUN KHYAB KUN GYI BDAG ,THOG MA MTHA' BRAL KUN BZANG DON DAM
GYI, ,BYANG CHUB SEMS DNGOS KHYOD LA GSOL BA 'DEBS, ,(` PHUR
TSUGS GSOL 'DEBS NI,) KHYOD NI BLA MA KHYOD NI YI DAM KHYOD NI
MKHA' 'GRO CHOS SKYONG STE, ,DENG

NAS BZUNG STE BYANG CHUB BAR DU KHYOD MIN SKYABS GZHAN MI 'TSOL
BAS, ,'DI DANG BAR DO PHYI MA'I MTHAR YANG THUGS RJE'I LCAGS
KYUS BZUNG MDZOD LA, ,SRID ZHI'I 'JIGS SGROL DNGOS GRUB KUN
STZOL GTAN GYI GROGS MDZOD

BAR GCOD SRUNGS, (,LAN GSUM, DBANG BZHI BLANG BA NI,) DE LTAR
LAN GSUM GSOL BA BTAB PA'I MTHUS, ,BLA MA'I SKU GSUNG THUGS KYI
GNAS RNAMS LAS, ,BDUD RTZI 'OD ZER DKAR DMAR MTHING GA GSUM,
,RIM DANG CIG CAR

BYUNG NAS BDAG NYID KYI, ,GNAS GSUM RIM DANG CIG CAR THIM PA
LAS, ,SGRIB BZHI DAG CING RNAM DAG DBANG BZHI THOB, ,SKU BZHI
THOB CING BLA MA GNYIS PA ZHIG ,DGYES BZHIN THIM PAS BYIN GYIS
BRLAB PAR GYUR, ,(` THUGS

RGYUD BSKUL BA'I PHYIR BZLAS PA BYA BA NI,) AOm A'A:GU RU BADZRA
DH'A RA MEE TRI SH'A SA NA DH'A RA KARMA S'A RA SIDDHI H'Um
H'Um, AOm A'A:GU RU BADZRA DH'A RA SU MA TI K'IRTI SIDDHI H'Um
H'Um, AOm MU NE MU NE MAH'A MU NA YE SV'AH'A, AOm A'A:BADZRA
DH'A RA H'Um H'Um, AOm YA MA R'A DZ'A SA DO ME YA, YA ME DO

@012A *, ,RU nA YO DA YA, YA DA YO NI RA YA KshE YA, YAKshE
YATZTSA NI R'A MA YA H'Um H'Um PHAt PHAt SV'AH'A, AOm
HR'I:shtR'I:WI KRI T'A NA NA H'Um PHAt, AOm YA M'ANTA KA H'Um
PHAt, AOm A'A:H'Um, (SNGAGS 'DI RNAMS RE RE NAS BRGYA STONG

DANG; NYER GCIG DANG, BDUN SOGS CI NUS BZLAS MTHAR,) DGE BA 'DI
YIS MYUR DU BDAG ,BLA MA SANGS RGYAS 'GRUB GYUR NAS, ,'GRO BA
GCIG KYANG MA LUS PA, ,DE YI SA LA 'GOD PAR SHOG (,` MTSAMS 'DIR
GTOR MA 'BUL BAR 'DOD NA, GTOR

MA RNAMS) HR'I:shtR'I: (SA BSANGS,) SVA BH'A WA SA SBYANGS,
STONG PA'I NGANG LAS YAm LAS RLUNG GI DKYIL 'KHOR SNGON PO (ZHES
PA NAS,) SBAR ZHING SPEL BAR GYUR, AOm A'A:H'Um, (LAN GSUM GYIS
BYIN GYIS BRLABS TE,) H'Um; 'JIG RTEN LAS 'DAS PA'I

MGRON RNAMS KYI LJAGS H'Um LAS SKYES PA'I RDO RJE RTZE GCIG PA
DKAR PO 'OD KYI SBU GU CAN DU GYUR PAS GTOR MA'I BCUD DRANGS TE
GSOL BAR GYUR, AOm HR'I:shtR'I:WI KRI T'A NA NA H'Um PHAt,
BADZRA BHEE RA W'A YA AA DHI PA TI AI MAm BA

LIm TA KHA KHA KH'A HI KH'A HI H'Um PHAt SV'AH'A, (ZHES BDUN NAM
GSUM GYIS DBUL,) AOm HR'I:shtR'I:HA:AOm H'Um PHAt, AOm WI KRI
T'A NA NA DUshtAm SATVA DA MA KA GA:GA:GA:AOm KU M'A R'A R'U PI
nE DZA:DZA:H'Um PHAt, AOm HR'I:HA:HEE PHAt, AOm D'IPTA LO TZA NA
WI KRI T'A NA NA

MAH'A AttA ttA H'A SA NA DE NI D'I PT'A YA SV'AH'A, AOm BADZRA
NEE WIDY'A A'A:H'Um SV'A H'A, AOm BADZRA SHAPTA A'A:H'Um, AOm YA
M'ANTA KA SA PA RI W'A RA AOm A'A:H'Um, (ZHES PHYI NANG GI MCHOD
PAS MCHOD,) GNYIS MED THUN MONG MA YIN KHYAB PA'I SKU, ,KUN LA
SNYOMS

@012B MDZAD RGYAL BA KUN GYI YAB, ,CHOS KYI DBYINGS GYUR RGYAL
BA KUN GYI YUM, ,YE SHES SEMS DPA' RGYAL BA KUN GYI SRAS, ,PHYAG
'TSAL 'JAM DPAL DPAL GYUR RDZOGS PA KHYOD, ,CHOS KYI SKUL BYAMS
SDANG MI

?BA YANG, ,SRID GSUM GDUG BA MA LUS 'DUL BA'I PHYIR, ,THUGS RJE
THABS KYIS KHRO RGYAL SKUR BSTAN PA, ,'JIGS BYED GSHIN RJE GSHED
LA PHYAG 'TSAL LO, (,ZHES BSTOD, DE NAS PHYOGS SKYONG GTOR MA,)

AOm YA MA R'A DZ'A SA DO ME YA, YA ME DO RU nA YO DA YA, YA DA
YO NI RA YA KshE YA, YA KshE YATZTSA NI R'A MA YA H'Um H'Um PHAt
PHAt SV'AH'A, (ZHES RTZA SNGAGS BRJOD PAS KYANG BYIN GYIS BRLABS
LA,) AOm BHU TZA RA NAm, YA B'A T'A LA TZA R'A YA,

MAN KHE TZA R'A YA, TA PUR BA NI G'A NAm, KA DAKshI nA D'I G'A
YA, H'Um PAshTZI MA NAm, PHAt AUTTA RA TI G'A YA, AOm AI,
HR'I:YA, sht'I:BA, WI KshI, KRI KO ,T'A AE, NA AA, NA DE, H'Um
BHYO: PHAt

SARBA BHU TE BHYA: (ZHES PA GSUM GYIS BSNGO,) AOm DA SHA DI KA
LO KA P'A LAS PA RI W'A RA AARGHAm, B'ADYAm, GANDHA, PUshPE,
DHYU PE, A'A LO KE ,NEE WIDY'A, SHAPTA PRA T'I TZTSA H'Um SV'A
H'A, (ZHES PAS GYI MCHOD DANG,) AOm DA SHA DI KA

LO KA B'A LAS PA RI W'A RA AOm A'A:H'Um, (ZHES NANG MCHOD 'BUL)
BCOM LDAN CHOS RJE 'JAM DBYANGS SPYAN LAM DU, ,BDUD 'DUL BSTAN
PA BSRUNG BAR ZHAL BZHES PA, ,LAS KYI GSHIN RJE MA MO MKHA' 'GRO
MA, ,'BYUNG@013A *, ,PO RO LANGS CI BGYI BKA' NYAN TSOGS, ,PHYI NANG SKYONG
BA'I DAM CAN MA LUS LA, ,BDAG NI RE BA'I SEMS KYIS 'DUD CING
MCHIS, ,PHYOGS SKYONG 'KHOR DANG BCAS PA RNAMS KYIS BDAG GIS

DAM PA'I CHOS SGRUB PA'I BAR CHAD THAMS CAD ZHI BA'I 'PHRIN LAS
MDZOD CIG (,RGYUN GYI YAR NGO MAR NGO'I TSES BCU SOGS LA BDE
MCHOG YAB YUM LTA BU'I SGO NAS TSOGS MCHOD BYA BA 'BREL CHE
YANG, SANGS RGYAS RNAMS CHOS KYI DBYINGS SU RO GCIG PAS TSES
BCU'I TSOGS STON

'DIR 'JIGS BYED DANG 'BREL BA'I SGO NAS 'BUL BAR 'DOD NA'ANG DE
LTAR PHUL CHO GA PAR GSUNGS LA, GANG LTAR 'DI DANG 'BREL BA'I
TSOGS MCHOD 'BUL BAR SPRO NA DE'I TSUL NI, TSOGS KYI MCHOD PA'I
YO BYAD CI 'BYOR PA DANG, TSOGS GTOR NI RTZAM DKAR SOGS LA MAR
KHUS SBRUS PA'I ZAN GAR POS

DBYIBS DPA' BO'I SNYING DAM, DBANG MO'I NUM LTA BU LA DMAR RTZIS
KHA BSGYUR TE, DKAR RGYAN NI BRANG RGYAN DANG RTZE RGYAN NYI ZLA
THIG LEN'A DA SOGS CI MDZES BYED PA LAS, DKAR RGYAN DRA BA DRA
PHYED DANG RTZE MOR RDO RJES BRGYAN PA SOGS RANG LUGS LA MI BYA
BAR GSUNGS SHING, BREL DUS TSOGS GTOR DANG

TSOGS RDZAS GZHAN MANG PO MA 'DZOMS KYANG TSOGS CHANG CUNG ZAD
RE DANG TSOGS SHA BCAS MED DU MI RUNG LA, TSOGS CHANG NI SKABS
DER THIGS PA RE TZAM DAM RDZAS SU LCER MYANG BA LAS, MANG PO BAG
MED DU LONGS SPYOD PA NI STON PA SANGS RGYAS KYIS KHYIM PA
LA'ANG MA MDO RGYUD RNAMS NAS CHANG

GI NYES DMIGS GSUNGS PA SHIN TU MANG, TSOGS 'KHOR GYI SKABS 'DIR
TSOGS KYI MCHOD GTOR 'BUL LEN SOGS LA RAB SAm SKRi TA'I SKAD
DANG BRDA DANG BRDA LAN GYIS BYA BAR GSUNGS KYANG, DE LTAR MA
SHES NA TSOGS MCHOD MA ZIN PAR DON MED PA'I SMRA BA GZHAN SPANGS
TE CHOS LDAN GYI DGOS PA

@013B CHE BA YOD NA NGAG CUNG ZAD RE SMRA ZHING, TSOGS SHA DANG
TSOGS CHANG SOGS LA'ANG THA MAL BA'I MING NAS MI 'BOD PAR, TSOGS
SHA LA B'A LA DANG, TSOGS CHANG LAM D'A NA ZHES PA LTA BU BRDA'I
SKAD KYIS BRJOD DGOS PAR GSUNGS PAS, (DES NA DE DAG SHES PAR
BYAS PA'I SGO NAS TSOGS KYI CHOG 'DIR PAn CHEN CHOS RGYAN GYI

GSUNG TSOGS MCHOD BDE CHEN RGYA MTSO NYID NAG 'GROS SU BYA BA
LA, SNOD BCUD BYIN GYIS BRLAB PA NI, RANG NYID SKAD CIG GIS RDO
RJE 'JIGS BYED DU GYUR PAR BSAMS LA,) HR'I:shtR'I:(SA BSANGS,)
SVA BH'A WA(S SBYANGS,) STONG PA'I NGANG LAS RDO RJE'I SA GZHI
RVA BA GUR BLA RE ME RI DANG BCAS

PA'I DBUS SU, GNAS KHANG 'DI NYID BH'Um LAS RIN PO CHE'I RANG
BZHIN THAR PA CHEN PO'I GZHAL YAS KHANG GRU BZHI SGO BZHI RTA
BABS BZHI DANG LDAN PA MTSAN NYID THAMS CAD YONGS SU RDZOGS PA
DANG, BCUD RNAMS DPAL RDO RJE

'JIGS BYED YAB YUM LA SOGS PA'I LHA DANG LHA MO'I RANG BZHIN DU
GYUR, (DE NAS MCHOD RDZAS RNAMS HR'I:sht'I:SA BSANGS,) SVA BH'A
WAS SBYANGS,) STONG PA'I NGANG LAS H'Um H'Um ZHU BA LAS BYUNG
BA'I MCHOD RDZAS DANG MCHOD PA'I LHA MO RANG BZHIN STONG PA NYID

DANG BDE BA CHEN PO, RNAM PA MCHOD RDZAS DANG MCHOD PA'I LHA MO,
BYED LAS DBANG PO DRUG GI SPYOD YUL DU ZAG PA MED PA'I BDE BA
KHYAD PAR CAN BSKYED PAR GYUR, AOm AARGHAm A'A:H'Um, (DE BZHIN
DU SBYAR TE,) P'ADYAmx GANDHEx PUshBEx DH'UPEx

A'A LO KEx NEE WIDY'Ax SHAPTAx R'UPAx SHAPTAx GANDHEx RASx AOm
SPARSH A'A:H'Um, AOm GA NA TZKRA P'U DZA A'A:H'Um, (TSOGS MGRON
SPYAN 'DREN PA NI,) H'Um; RDO RJE 'CHANG NAS BKA' DRIN GSUM LDAN
BAR, ,DAM CHOS BDUD RTZI MGUR GYI BUM

@014A *, ,BZANG NAS, ,LEGS 'ONGS RTZA BRGYUD BLA MA'I TSOGS
RNAMS KUN, ,TSAD MED THUGS RJE'I DBANG GIS GSHEGS SU GSOL,
,RGYUD SDE CHEN PO BZHI DANG YONGS 'BREL BA'I, ,YI DAM DKYIL

'KHOR LHA TSOGS 'KHOR BCAS DANG, ,KHYAD PAR KHRO BO CHEN PO
GSHIN RJE'I GSHED, ,'KHOR BCAS DNGOS GRUB STZOL PHYIR GNAS 'DIR
GSHEGS, ,DUS GSUM BDE GSHEGS MA LUS SRAS DANG BCAS, ,GNAS GSUM
DPA'

BO MKHA' 'GRO JI SNYED DANG, ,BAR CHAD KUN SEL CHOS SKYONG SRUNG
MA'I TSOGS, ,RNAL 'BYOR 'PHRIN LAS BSGRUB PHYIR GSHEGS SU GSOL,
,PHYOGS BDAG ZHING SKYONG DREGS PA SDE BRGYAD TSOGS, ,GDON BGEGS
LAN CHAGS

SNYING RJE'I MGRON LA SOGS, ,PHUD KYIS MCHOD 'OS SRID DANG ZHI
BA'I MGRON, ,MA LUS MCHOD PA'I GNAS 'DIR GSHEGS SU GSOL, ,PHYI
NANG GSANG BA'I MCHOD SPRIN RGYA MTSO'I DBUS, ,RIN CHEN LAS GRUB
MDZES PA'I GDAN

KHRIL, ,ZHABS SEN 'OD CHAGS BRTAN PAR BZHUGS NAS KYANG, ,SGRUB
MCHOG BDAG LA 'DOD DGU'I DNGOS GRUB STZOL, ,DNGOS BSHAMS YID
KYIS SPRUL PA LAS BYUNG BA'I, ,PHYI NANG GSANG BA'I MCHOD TSOGS
MTHA'

YAS PA, ,KUN BZANG MCHOD PA'I SPRIN DANG LHAN CIG TU, ,DGYES PA
BSKYED PHYIR 'KHOR DANG BCAS LA 'BUL, (,TSOGS RDZAS RNAMS
HR'I:shtR'I:SA BSANGS, SVA BH'A WAS SBYANGS,) STONG PA'I NGANG
LAS YAm LAS RLUNG GI DKYIL 'KHOR SNGON

@014B PO ZHES PA NAS,) SBAR ZHING SPEL BAR GYUR, AOm A'A:H'Um,
(LAN GSUM GYIS BYIN GYIS BRLANG LA,) H'Um; ZAG MED YE SHES BDUD
RTZIR BYIN BRLABS PA'I, ,BDE BA CHEN PO'I TSOGS KYI MCHOD PA
'DI, ,RDO RJE 'CHANG DBANG BLO BZANG GRAGS

PA DANG, ,DBYER MED RIGS KYI COD PAN DRIN CAN RJE, ,RTZA BA
BRGYUD PA'I BLA MA RNAMS LA 'BUL, ,DGYES SHING BZHES NAS SGRUB
MCHOG BDAG CAG LA, ,'PHRIN LAS RNAM BZHI GRUB PA CHEN PO BRGYAD,
,BLA MED MCHOG GI DNGOS

GRUB STZAL DU GSOL, ,H'Um; ZAG MEDx BDE BAx DPAL LDAN RDO RJE
'JIGS BYED GSHIN RJE'I GSHED, ,DUS 'KHOR GSANG BDE DGYAS PA RDO
RJE SOGS, ,YI DAM ZHI KHRO RAB 'BYAMS RNAMS LA 'BUL, ,DGYES
SHING

BZHES NASx 'PHRIN LASx BLA MEDx H'Um; ZAG MEDx BDE BAx DUS GSUM
BDE GSHEGS DAM CHOS 'PHAGS TSOGS BCAS, ,SLU MED DKON MCHOG RIN
CHEN MA LUS DANG, ,KHYAD PAR DPA' BO MKHA' 'GRO'I TSOGS

LA 'BUL, ,DGYES SHINGx 'PHRIN LASx BLA MEDx H'Um; ZAG MEDx BDE
BAx PHYAG DRUG CHOS RGYAL 'DOD KHAMS DBANG PHYUG MA, ,ZHAL BZHI
RGYAL CHEN DREGS PA LCAM SRING SOGS, ,MA LUS CHOS SKYONG SRUNG
MA'I TSOGS

LA 'BUL, ,DGYES SHINGx 'PHRIN LASx BLA MEDx H'Um; ZAG MEDx BDE
BAx PHYOGS SKYONG ZHING SKYONG DREGS PA SDE BRGYAD DANG, ,TSE
RING MCHED LNGA BSTAN MA BCU GNYIS SOGS, ,YUL LHA GZHI BDAG
'KHOR DANG BCAS

@015A *, ,LA 'BUL, ,DGYES SHING BZHES NAS SGRUB MCHOG BDAG CAG
LA, ,SPYOD LAM RNAM BZHI BYA BA CI BYED KYANG, ,KO LONG RUNG
PHRAG DOG MA BYED PAR, ,'GAL RKYEN KUN SOL MTHUN RKYEN MA LUS
SGRUBS

H'Um; ZAG MEDx BDE BAx GNOD BYED GDON BGEGS SHA 'KHON BU LON
GNYER, ,MAR GYUR RIGS DRUG SEMS CAN THAMS CAD SOGS, ,MGRON DU
BOS SHING 'DUS PA RNAMS LA 'BUL, ,DGYES SHING BZHES NAS NYON

MONGS SDUG BSNGAL DAG ,BYAMS DANG SNYING RJE BYANG CHUB SEMS
MCHOG DANG, ,'KHRUL MED YANG DAG LTA BAS RGYUD PHYUG STE, ,THAMS
CAD GZIGS PA'I GO 'PHANG MYUR THOB SHOG (,DE NAS LAS KYI RDO
RJES,) HO; DPA' BO CHEN PO

DGONGS SU GSOL, ,'DI LA THE TSOM MI BYA STE, ,BRAM ZE KHYI DANG
GDOL PA GSUM, ,DBYER MED GCIG TU DGONGS TE ROL, (,ZHES SLOB DPON
GYI PHYAG TU PHUL, SLOB DPON GYIS KYANG,) H'Um; BDAG NYID RGYAL
BA KUN GYI GTZO, ,BCOM

LDAN RDO RJE 'JIGS BYED DNGOS, ,YE SHES BDUD RTZI'I RGYA MTSO
CHE, ,LHA RNAMS TSIM PAR BYA PHYIR ROL, ,AA HO MAH'A SU KHA,
(ZHES BRJOD NAS LEN, RANG NYID GCIG PU LTA BU LA LAS KYI RDO RJE
MA 'DZOMS KYANG 'BUL LEN GNYIS KA'I TSIG RANG GIS DAL BUS BTON,

BZA' BTUNG RNAMS SHA LNGA DANG BDUD RTZI LNGA'I NGO BOR MOS TE
NANG GI SBYIN SREG GI TSUL DU LONGS SPYOD, MTHAR TSOGS LHAG BSDU
BA LA, SGRUB PA PO RNAMS KYIS LONGS SPYAD ZIN PA'I TSOGS KYI
LHAG MA SNOD GCIG TU BSAGS PA RME LHAG DANG, MCHOD GRAL DU YOD
PA'I TSOGS GTOR LONGS MA SPYAD PA

@015B ZHIG GI RTZE MO YAR BCAD PA'I LHAG MA GTZANG LHAG STE
SNGAR GYI RME LHAG GI STENG DU BZHAG PA MA D'A NAS BRAN, MTSAN
MO YIN NA GRIB GNON GYI GDON BSRUNG PHYIR LCE LDE'AM SPOS ME LTA
BU 'DZUG CING, NYIN MO YIN NA MI DGOS PAR GSUNGS, DE NAS LHAG
GTOR HR'I:shtR'I: SA BSANGS,) SVA BH'A WAS

(SBYANGS,) STONG PA'I NGANG LAS YAm LAS RLUNG GI ZHES PA NAS,
SBAR ZHING SPEL BAR GYUR, AOm A'A:H'Um, (LAN GSUM BRJOD PAS BYIN
GYIS BRLABS LA,) RANG GI THUGS KA'I H'Um GI 'OD ZER GYIS DUR
KHROD BRGYAD LA SOGS PA NAS, DAM CAN ZHING SKYONG LHAG LA RE

BA'I SDE BRGYAD 'BYUNG PO'I TSOGS THAMS CAD SPYAN DRANGS, AOm AA
K'A RO MU KHAm SARBA DHA RM'A nA, A'ADYA NU TPANNA TVA TA, NAM:
SARBA TA TH'A GA TA AA WA LO KI TE AOm SAMBHARA SA MBHAR H'Um,
(BDUN NAM GSUM GYIS BSNGOS LA,) H'Um; ZAG MED YE SHES BDUD RTZIR

BYIN BRLABS PA'I, ,BDE BA CHEN PO'I TSOGS LHAG MCHOD PA 'DI,
,LHAG LA RE BA'I ZHING SKYONG GZHI BDAG DANG, ,DREGS PA SDE
BRGYAD 'BYUNG PO'I TSOGS RNAMS DANG, ,KHAS ZHAN MA THOB SKAL
CHAD RNAMS LA 'BUL, ,DGYES SHING BZHES

TE RNAL 'BYOR BDAG CAG LA, ,RTAG TU GA-YEL BA MED PA'I GROGS
MDZAD NAS, ,'GAL RKYEN KUN SOL MTHUN RKYEN MA LUS SGRUBS, (,ZHES
LHAG GTOR KHANG PA'I YANG THOG LTA BU SA GTZANG SA ZHIG TU PHUL
LA,) HO; LHAG MA'I MGRON RNAMS 'KHOR BCAS

KYIS, ,TSOGS LHAG RGYA MTSO 'DI BZHES LA, ,BSTAN PA RIN CHEN
RGYAS BA DANG, ,BSTAN 'DZIN YON MCHOD 'KHOR BCAS DANG, ,KHYAD
PAR RNAL 'BYOR BDAG CAG LA, ,NAD MED TSE DANG DBANG PHYUG DANG,
,DPAL DANG GRAGS DANG SKAL BA

@016A *, ,BZANG; ;LONGS SPYOD RGYA CHEN KUN THOB CING, ,ZHI DANG
RGYAS LA SOGS PA YI, ,LAS KYI DNGOS GRUB BDAG LA STZOL, ,DAM
TSIG CAN GYIS BDAG LA SRUNGS, ,DNGOS GRUB KUN GYI STONG GROGS
MDZOD, ,

DUS MIN 'CHI DANG NAD RNAMS DANG, ,GDON DANG BGEGS RNAMS MED PAR
MDZOD, ,RMI LAM NGAN DANG MTSAN MA NGAN, ,BYA BYED NGAN PA MED
PAR MDZOD, ,'JIG RTEN BDE ZHING LO LAGS DANG, ,'BRU RNAMS RGYAS
SHING CHOS 'PHEL DANG, ,BDE

LEGS PHUN SUM TSOGS PA YI, ,YID LA 'DOD PA KUN 'GRUB SHOG , `
SBYIN PA RGYA CHEN GYUR PA 'DI YI MTHUS, ,'GRO BA'I DON DU RANG
BYUNG SANGS RGYAS SHOG ,SNGON TSE RGYAL BA RNAMS KYIS MA BSGRAL
BA'I, ,SKYE PO'I TSOGS RNAMS SBYIN PAS

GROL GYUR CIG (,CES SMON LAM BYA, DE NAS 'DOD BYA'I DON LA SMON
CING LAM GONGS RDZOGS LA BYIN RLABS ZHU BA LA, LAM GYI RTZA BA
BSHES GNYEN BSTEN TSUL LA SLOB PA NI,) ZHING MCHOG DAM PA RJE
BTZUN BLA MA LA, ,MCHOD CING GUS PAS GSOL BA BTAB PA'I MTHUS,
,BDE LEGS

RTZA BA MGON PO KHYOD NYID KYIS, ,DGYES BZHIN RJES SU 'DZIN PAR
BYIN GYIS RLOBS, (,BSTEN NAS BLO SBYONG BA LA, THEG CHEN THUN
MONG BA'I LAM LA SLOB TSUL GYI SNGON 'GRO SKYES BU CHUNG 'BRING
LA SLOB PA NI,) LAN GCIG TZAM ZHIG RNYED PA'I DAL 'BYOR 'DI,
,RNYED DKA' MYUR

DU 'JIG PA'I TSUL RTOGS NAS, ,DON MED TSE 'DI'I BYA BAS MI
GA-YENG BAR, ,DON LDAN SNYING PO LEN PAR BYIN GYIS RLOBS, ,NGAN
SONG SDUG BSNGAL 'BAR BA'I MES 'JIGS NAS, ,SNYING NAS DKON MCHOG
GSUM LA SKYABS 'GRO ZHING, ,SDIG

@016B SPONG DGE TSOGS MTHA' DAG BSGRUB PA LA, ,BRTZON PA LHUR
LEN BYED PAR BYIN GYIS RLOBS, ,LAS DANG NYON MONGS RBA KLONG
DRAG TU 'KHRUG ,SDUG BSNGAL GSUM GYI CHU SRIN MANG POS GTZES,
,MTHA' MED 'JIGS RUNG SRID MTSO CHEN PO LAS, ,THAR

'DOD SHUGS DRAG SKYE BAR BYIN GYIS RLOBS, ,BZOD DKA' BTZON RA
'DRA BA'I 'KHOR BA 'DI, ,DGA' BA'I TSAL LTAR MTHONG BA'I BLO
SPANGS NAS, ,BSLAB GSUM 'PHAGS PA'I NOR GYI MDZOD BZUNG STE,
,THAR PA'I RGYAL MTSAN 'DZIN PAR

BYIN GYIS RLOBS, (,DNGOS GZHI BYANG CHUB KYI SEMS DANG RGYAL
SRAS KYI SPYOD PA LA SLOB TSUL NI,) NYAM THAG 'GRO BA 'DI KUN
BDAG GI MA, ,YANG YANG DRIN GYIS BSKYANGS PA'I TSUL BSAMS NAS,
,SDUG PA'I BU LA BRTZE BA'I MA BZHIN DU, ,BCOS MIN SNYING RJE

SKYE BAR BYIN GYIS RLOBS, ,SDUG BSNGAL PHRA MO TZAM YANG MI 'DOD
CING, ,BDE LA NAM YANG CHOG SHES MAD PAR NI, ,BDAG DANG GZHAN LA
KHYAD PAR YOD MIN ZHES, ,GZHAN BDE DGA' BA BSKYED PAR BYIN GYIS
RLOBS, ,RANG NYID GCES PAR

'DZIN PA'I GCOD NAD 'DI, ,MI 'DOD SDUG BSNGAL BSKYED PA'I RGYUR
MTHONG NAS, ,LE LAN BDAS LA 'KHON DU BZUNG BYAS TE, ,BDAG 'DZIN
GDON CHEN 'JOMS PAR BYIN GYIS RLOBS, ,MA RNAMS GCES GZUNG BDE LA
'GOD PA'I BLO,

MTHA' YAS YON TAN 'BYUNG BA'I SGOR MTHONG NAS, ,'GRO BA 'DI DAG
BDAG GI DGRAR LANGS KYANG, ,SROG LAS GCES PAR 'DZIN PAR BYIN
GYIS RLOBS, ,MDOR NA BYIS PA RANG DON KHO NA DANG, ,THUB DBANG
GZHAN DON 'BA' ZHIG MDZAD PA

@017A *, ,YI; ;SKYON DANG YON TAN DBYE BA RTOGS PA'I BLOS, ,BDAG
GZHAN MNYAM BRJE NUS PAR BYIN GYIS RLOBS, ,RANG NYID GCES 'DZIN
RGUD PA KUN GYI SGO, ,MA RNAMS GCES 'DZIN YON TAN KUN

GYI GZHI, ,DE PHYIR BDAG GZHAN BRJE BA'I RNAL 'BYOR LA, ,NYAMS
LEN SNYING POR BYED PAR BYIN GYIS RLOBS, , ` DES NA RJE BTZUN
BLA MA THUGS RJE CAN, ,MAR GYUR 'GRO BA'I SDIG SGRIB SDUG BSNGAL
KUN, ,MA LUS DA LTA BDAG LA SMIN

PA DANG, ,BDAG GI BDE DGE GZHAN LA BTANG BA YIS, ,'GRO KUN BDE
DANG LDAN PAR BYIN GYIS RLOBS, (,'DI LAN GSUM DU 'DON PA PHYAG
LEN DU MDZAD,) SNOD BCUD SDIG PA'I 'BRAS BUS YONGS GANG STE, ,MI
'DOD SDUG BSNGAL CHAR LTAR BABS

GYUR KYANG, ,LAS NGAN 'BRAS BU ZAD PA'I RGYUR MTHONG NAS, ,RKYEN
NGAN LAM DU LONGS PAR BYIN GYIS RLOBS, ,MDOR NA BZANG NGAN SNANG
BA CI SHAR YANG, ,CHOS KUN SNYING PO STOBS LNGA'I NYAMS LEN
GYIS, ,BYANG CHUB SEMS GNYIS 'PHEL

BA'I LAM BSGYUR TE, ,YID BDE 'BA' ZHIG BSGOM BAR BYIN GYIS
RLOBS, ,SBYOR BA BZHI DANG LDAN PA'I THABS MKHAS KYIS, ,'PHRAL
LA GANG THUG SGOM LA SBYOR BA DANG, ,BLO SBYONG DAM TSIG BSLAB
BYA'I NYAMS LEN GYIS, ,DAL 'BYOR DON

CHEN BYED PAR BYIN GYIS RLOBS, ,GTONG LEN RLUNG LA BSKYON PA'I
'PHRUL 'DEGS CAN, ,BYAMS DANG SNYING RJE LHAG PA'I BSAM PA YIS,
,'GRO RNAMS SRID MTSO CHE LAS SGROL BA'I PHYIR, ,BYANG CHUB SEMS
NYID 'BYONGS PAR BYIN GYIS

@017B RLOBS, ,DUS GSUM RGYAL BA KUN GYI BGROD GCIG LAM, ,RNAM
DAG RGYAL SRAS SDOM PAS RGYUD BSDAMS SHING, ,THEG MCHGO TSUL
KHRIMS GSUM GYI NYAMS LEN LA, ,BRTZON PA LHUR LEN BYED PAR BYIN
GYIS RLOBS, ,LUS DANG LONGS

SPYOD DUS GSUM DGE TSOGS BCAS, ,SEMS CAN RANG RANG 'DOD PA'I
DNGOS BSGYUR TE, ,CHAGS MED GTONG SEMS SPEL BA'I MAN NGAG GIS,
,SBYIN PA'I PHAR PHYIN RDZOGS PAR BYIN GYIS RLOBS, ,SO THAR
BYANG SEMS GSANG SNGAGS

SDOM PA YI, ,BCAS MTSAMS SROG GI PHYIR YANG MI GTONG ZHING, ,DGE
CHOS SDUD DANG SEMS CAN DON BSGRUB PA'I, ,TSUL KHRIMS PHAR PHYIN
RDZOGS PAR BYIN GYIS RLOBS, ,KHAMS GSUM SKYE DGU MA LUS KHROS
GYUR TE, ,GSHE ZHING

MTSANG 'BRU BSDIGS SHING SROG GCOD KYANG, ,MI 'KHRUGS GNOD LAN
PHAN PA SGRUB BYED PA'I, ,BZOD PA'I PHAR PHYIN RDZOGS PAR BYIN
GYIS RLOBS, ,SEMS CAN RE RE'I PHYIR YANG MNAR MED PA'I, ,ME NANG
BSKAL PA RGYA MTSOR

GNAS DGOS KYANG, ,SNYING RJES MI SKYO BYANG CHUB MCHOG BRTZON
PA'I, ,BRTZON 'GRUS PHAR PHYIN RDZOGS PAR BYIN GYIS RLOBS,
,BYING RGOD RNAM PAR GA-YENG BA'I SKYON SPANGS NAS, ,CHOS KUN
BDEN PAS STONG PA'I GNAS LUGS LA, ,RTZE

GCIG MNYAM PAR 'JOG PA'I TING 'DZIN GYIS, ,BSAM GTAN PHAR PHYIN
RDZOGS PAR BYIN GYIS RLOBS, ,DE NYID SO SOR RTOG PA'I SHES RAB
KYIS, ,DRANGS PA'I SHIN SBYANGS BDE CHEN DANG 'BREL BA, ,DON DAM
MNYAM GZHAG NAM MKHA'I

@018A *, ,RNAL 'BYOR GYIS, ,SHES RAB PHAR PHYIN RDZOGS PAR BYIN
GYIS RLOBS, ,PHYI NANG CHOS RNAMS SGYU MA RMI LAM DANG, ,DVANGS
PA'I MTSO NANG ZLA GZUGS JI BZHIN DU, ,SNANG YANG BDEN PAR

MED PA'I TSUL RTOGS NAS, ,SGYU MA'I TING 'DZIN RDZOGS PAR BYIN
GYIS RLOBS, ,'KHOR 'DAS RANG BZHIN RDUL TZAM MED PA DANG, ,RGYU
'BRAS RTEN 'BREL BSLU BA MED PA GNYIS, ,PHAN TSUN 'GAL MED GROGS
SU 'CHAR BA YI, ,KLU

SGRUB DGONGS DON RTOGS PAR BYIN GYIS RLOBS, (,THUN MONG MA YIN
PA RDO RJE THEG PA LA SLOB TSUL NI,) DE NAS RDO RJE 'DZIN PA'I
DED DPON GYI, ,DRIN LAS RGYUD SDE RGYA MTSO'I 'JINGS BRGAL TE,
,DNGOS GRUB RTZA BA DAM TSIG SDOM PA RNAMS, ,SROG LAS GCES

PAR 'DZIN PAR BYIN GYIS RLOBS, ,SKYE SHI BAR DO RGYAL BA'I SKU
GSUM DU, ,BSGYUR BA'I RIM PA DANG PO'I RNAL 'BYOR GYIS, ,THA MAL
SNANG ZHIN DRI MA KUN SBYANGS TE, ,GANG SNANG LHA SKUR 'CHAR BAR
BYIN GYIS RLOBS, ,SNYING GA'I 'DAB

BRGYAD DH'U T'I'I DBUS DAG TU, ,MGON KHYOD ZHABS SEN BKOD PA LAS
BYUNG BA, ,'OD GSAL SGYU LUS ZUNG DU 'JUG PA'I LAM, ,TSE 'DIR
MNGON DU 'GYUR BAR BYIN GYIS RLOBS, ,(BTZAN SA MA ZIN NA 'PHO
BA'I RNAL 'BYOR LA SLOB TSUL NI,) LAM SNA MA

ZIN 'CHI BA'I DUS BYED NA, ,BTZAN THABS 'TSANG RGYA BLA MA'I
'PHO BA NI, ,STOBS LNGA YANG DAG SBYAR BA'I GDAMS NGAG GIS, ,DAG
PA'I ZHING DU BGROD PAR BYIN GYIS RLOBS, (,CHE RABS THAMS CAD DU
ZLA MAS RJES 'DZIN GYI SMON LAM BYA TSUL NI,) MDOR NA SKYE ZHING
SKYE

@018B BA THAMS CAD DU, ,MGON PO KHYOD KYIS 'BRAL MED RJES BZUNG
NAS, ,SKU GSUNG THUGS KYI GSANG BA KUN 'DZIN PA'I, ,SRAS KYI THU
BOR 'GYUR BAR BYIN GYIS RLOBS, ,MGON KHYOD GANG DU MNGON PAR
SANGS RGYAS PA'I, ,'KHOR GYI

THOG MA NYING DU BDAG GYUR TE, ,GNAS SKABS MTHAR THUG DGOS 'DOD
MA LUS PA, ,'BAD MED LHUN GYIS GRUB PA'I BKRA SHIS STZOL, (,PHUR
TSUGS GSOL 'DEBS BYA BAR SPRON MTSAMS 'DIR,) SKU BZHI'I BDAG
NYID BLA MA LHAG PA'I LHA, ,

THUB DBANG RDO RJE 'CHANG LA GSOL BA 'DEBS, ,SGRIB BRAL CHOS
SKU'I BDAG NYID BLA MA LHA, ,THUB DBANGx BDE CHEN LONGS SKU'I
BDAG NYIDx THUB DBANGx SNA TSOGS SPRUL SKU'I BDAG NYIDx THUB
DBANGx BLA MA KUN 'DUS BLA

MA LHAG PA'I LHA, ,THUB DBANGx YI DAM KUN 'DUSx THUB DBANGx
SANGS RGYAS KUN 'DUSx THUB DBANGx DAM CHOS KUN 'DUS BLA MAx THUB
DBANGx DGE 'DUN KUN 'DUSx THUB DBANGx MKHA' 'GRO KUN 'DUSx

THUB DBANGx CHOS SKYONG KUN 'DUSx THUB DBANGx SKYABS GNAS KUN
'DUS BLA MA LHAG PA'I LHA, ,THUB DBANG RDO RJE 'CHANG LA GSOL BA
'DEBS, (,DE NAS THUN MTHAR TSOGS ZHING BSDU BA NI,) DE LTAR GSOL
BA BTAB PAS BLA MA MCHOG ,

BYIN GYIS RLOB PHYIR DGYES BZHIN SPYI BOR BYON, ,SLAR YANG
SNYING GA'I PADMA'I ZE'U 'BRU LA, ,ZHABS SEN 'OD CHAGS BRTAN PAR
BZHUGS SU GSOL, (,DE NAS BSNGO SMON BYA BA NI,) 'DI LTAR BGYIS
PA'I RNAM DKAR DGE BA YANG, ,DUS GSUM BDE

@019A *, ,GSHEGS SRAS BCAS THAMS CAD KYI, ,MDZAD PA SMON LAM MA
LUS BSGRUB PA DANG, ,LUNG RTOGS DAM CHOS 'DZIN PA'I RGYU RU
BSNGO, ,DE YI MTHU LAS TSO RABS KUN TU BDAG ,THEG MCHOG

'KHOR LO BZHI DANG MI 'BRAL ZHING, ,NGES 'BYUNG BYANG SEMS YANG
DAG LTA BA DANG, ,RIM GNYIS LAM GYI BGROD PA MTHAR PHYIN SHOG
(,SHIS BRJOD NI,) SRID ZHI'I RNAM DKAR JI SNYED DGE MTSAN GYIS,
,DENG 'DIR MI SHIS RGUD PA KUN

BRAL TE, ,GNAS SKABS MTHAR THUG DGE LEGS NAM MKHA'I MDZOD, ,PHUN
TSOGS DPAL LA ROL PA'I BKRA SHIS SHOG ,KUN MKHYEN BLO BZANG
GRAGS PA'I CHOS KYI SDER, ,BSLAB GSUM RNAM DAG RTZE GCIG SGRUB
LA BRTZON,,

RNAL 'BYOR RAB BYUNG TSOGS KYIS YONGS GANG BAS, ,THUB BSTAN YUN
DU GNAS PA'I BKRA SHIS SHOG ,GZHON NU'I DUS NAS BLA MA LHA TSOGS
LA, ,GSOL BA BTAB PAS BLO BZANG GRAGS PA YI, ,BYIN RLABS ZHUGS
NAS GZHAN

DON LHUN GYIS GRUB, ,BLO BZANG RDO RJE 'CHANG GI BKRA SHIS SHOG
,'DOD DGU'I 'BYOR BA DBYAR GYI MTSO LTAR 'PHEL, ,SKYON MED RIGS
KYI DAL 'GRO RGYUN CHAD MED, ,NYIN MTSAN BLO BZANG DAM PA'I CHOS
KYIS 'DA', ,PHUN

TSOGS DPAL LA ROL PA'I BKRA SHIS SHOG ,BDAG SOGS RNAMS KYIS DENG
NAS BYANG CHUB BAR, ,BGYIS DANG BGYID 'GYUR DGE BA CI BSAGS PA,
,ZHING 'DIR RJE BTZUN DAM PA'I GZUGS KYI SKU, ,'GYUR MED RDO RJE
LTAR BRTAN BKRA

@019B SHIS SHOG (,CES BKRA SHIS DANG, DGE LDAN SMON LAM RNAM
GSUM SOGS BSNGO SMON CI RIGS PAS MTHA' BRGYAN BAR BYA'O, ,DE
LTAR ZAB LAM BLA MA MCHOD PA BDE STONG DBYER MED MA 'JIGS BYED
RKYANG PA DANG SBYAR TE NYAMS SU LEN TSUL GYI MAN NGAG SNYAN
BRGYUD BDUD RTZI'I ZEGS MA ZHES

BYA BA 'DI'ANG, MI PHYED DAD DAM MTSUNGS BRAL 7 MI RJE RTZE
MGRON BYAMS PA CHOS BZANG MCHOG NAS JI LTAR BSKUL MA MDZAD PA
BZHIN, PHA BONG KHA'I SPRUL MING PAS BKRAS LHUN BDE CHEN SKAL
BZANG PHO BRANG DU SBYAR BA DGE LEGS 'PHEL,, ,,)

` BLO BZANG SNYAN BRGYUD BDUD RTZI'I CHU GTER LAS, ,RANG RANG
SKAL BAR 'TSAMS PA'I ZEGS MA 'BUM, ,'THOR BA'I CHA SHAS 'DI YANG
SKAL BZANG GI ,BGO SKAL YANGS POR SPEL BA'I DGA' STON NYID, ,DE

SLAD MI RJE SKU NGO MKHAN MGRON CHE, ,BYAMS PA CHOS BZANG GANG
NAS RGYU SBYAR TE, ,'DZAD MED PAR GYI CHOS SBYIN 'DI BSKRUN
PA'I, ,RNAM DKAR LEGS BYAS JI SNYED THOB PA DES, ,BLO BZANG
SNYAN BRGYUD RING LUGS

PHYOGS KUN RGYAS, ,DE 'DZIN KUN KYANG ZHABS SEN BSKAL BRGYAR
BRTAN, ,'DUS PA'I SDE RNAMS THUGS MTHUN KHRIMS GTZANG ZHING,
,YANGS PA'I 'GRO KHAMS PHAN BDER SPYOD GYUR CIG ,RGYU SBYOR NYID
KYANG

GNAS SKABS MTHAR THUG GI ,BZHED DON JI BZHIN 'GRUB CING TSE RABS
KUN, ,BLO BZANG RGYAL BA'I BSTAN DANG MI 'BRAL BAR, ,BLO BZANG
RDO RJE 'CHANG DBANG MYUR THOB SHOG (,CES PA 'DI YANG MI RJE SKU
NGO MKHAN MGRON

@020A *, ,BYAMS PA CHOS BZANG MCHOG NAS RGYU SBYAR PAR BSKRUN
MDZAD PA'I DGE BSNGO'I TSIGS SU BCAD PAR PHA BONG KHA'I SPRUL
MING BAS SHAR PHYOGS DVAGS PO DGA' LDAN BSHAD SGRUB RNAM PAR
RGYAL BA'I GLING DU SNON ZLA'I YAR TSES BZANG

POR SBYAR BA'I YI GE PA NI 'DAN CHOS 'KHOR DGON GYI GRVA RIGS
DGE SLONG BLO BZANG RDO RJES BGYIS PA'O, ,PAR 'DI LTA LDAN GNAS
CHEN PHA BONG KHA'I YANG DBEN BKRA SHIS CHOS GLING DU BZHUGS,
,7SA BYI LOR 'DZUd ZHUS LEd PAR SONG,,) DGE'O,, ,,