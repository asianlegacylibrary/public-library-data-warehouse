*, ,DE NYID BSDUS PA'I 'GREL PA'I ZIN BRIS RJES GNANG BA
BZHUGS SO, ,

@001A #, ,DE NYID BSDUS PA'I 'GREL PA KO SA LA'I RGYAN GYI
LE'U DANG PO LAS, DE'ANG ZHI GNAS DANG LHAG MTHONG ZUNG DU
'BREL BAR 'JUG PA'I LAM YIN TE, ZHI GNAS NI TING NGE 'DZIN LA
SEMS PA'I MTSAN NYID

DE SEMS GANG DMIGS PAR BYA BA GCIG LA RAB TU 'JUG PA'O, ,LHAG
MTHONG NI SHES RAB STE, DE'ANG SEMS LAS BYUNG BA CHES RAB TU
RNAM PAR 'BYED PA'I MTSAN NYID CAN DE MNYAM PAR 'JOG PA'I SEMS
KYIS 'DI

NI ZAG PA DANG BCAS PA'O, ,'DI NI ZAG PA MED PA'O, ,'DI NI KUN
NAS NYON MONGS PA'O, ,'DI NI RNAM PAR BYANG BA'O, ,ZHES 'BYED
PA'I RNAM PA'O, ,ZHI GNAS SHAS CHE NA NI SEMS RMUGS PA'I NYE
BAR GA-YENG BAR 'GYUR LA, LHAG

MTHONG SHAS CHE NA NI RGOD PA'I NYE BAR GA-YENG BAR 'GYUR RO,
,DE BAS NA RIM BZHIN DU SNANG BA YID LA BYED PA DANG, MI RTOG
PA YID LA BYED PAS KYANG NYE BAR GA-YENG BA'I DNGOS PO NYID
BZLOS NAS BSAM PAR BYA BA'I DNGOS PO DE

LA ZUNG DU 'JUG PAR GNAS LA, DRAN PA'I THAG PAS GANG DANG GANG
DU ZHI GNAS DANG LHAG MTHONG GI TSUL DE LTA BU GANG LAS NYAMS
PA LAS BLO ZLOG STE, YANG DAG PA LA SBYAR BA NI ZUNG DU 'JUG
PA'O, ,ZUNG DU 'JUG PA NYID KYIS NA

@002A *, ,RNAM PA 'DIS 'JUG PA'I NGANG TSUL CAN NI MNGON PAR
'DU BYED PA MED PAR 'JUG GO ,ZHES BYA BA'I DON TO, ,THABS DES
NA MYA NGAN LAS 'DAS PA'I LAM DU GYUR PAS NA ZUNG DU 'JUG PA'I
LAM MO ZHES BSHAD

DO;; ;;YANG DE NYID LAS RANG GI SEMS LA RTOG CIG MNYAM PAR
ZHOG LA ZHES BYA BA SMOS PA LA RANG GI SEMS YIN PAS RANG GI
SEMS TE, YID KYI RNAM PAR SHES PA'O, ,DE'I SO SOR RTOG PA NI
SO SOR RIG PA STE, DON LA SO

SOR RTOG PAS SO SOR RTOG PA'O, ,DE'ANG GZUGS LA SOGS PA'I
PHUNG PO RNAMS KYI MTSAN NYID LA SO SOR RNAM PAR DPYAD NA, DE
NI GCIG CHA'ANG YUL MIN PA, ,PHRA RAB RDUL DU DU MA'ANG MIN,
,DE DAG 'DUS PA'ANG MA YIN TE, ,'DI

LTAR RDUL PHRAN MI 'GRUB PHYIR, ,DRUG GIS GCIG CHAR SBYAR BAS
NA, ,PHRA RAB RDUL CHA DRUG TU 'GYUR, ,DRUG PO DAG NI GO GCIG
NA, ,GONG BU'ANG RDUL PHRAN TZAM DU 'GYUR, ,ZHES BYA BA STE,
DE DAG LA SOGS PA'I TSUL GYIS NA DMIGS PA

DANG MI LDAN PAS NA, 'DI DAG NI SEMS TZAM YIN NO ZHES NGES PA
YIN LA, SO SOR RTOG PA NI NGES PA'I DON 'DI NYID YIN LA, BSGOM
PA NA, SEMS RTZE GCIG PA THOB PA NI SEMS LA SO SOR RTOG CING
MNYAM PAR 'JOG

PA'O,, ,,YANG KO SA LA'I RGYAN LAS, 'DI SKAD STON TE MTSAN MA
DER SEMS KYI RGYUN MI 'CHAD PAR BSKYED PAR BYA BA STE, NYIN RE
BZHIN TING NGE 'DZIN MI DMIGS LA LEGS PAR RTOG PAR BYAS NAS,
RTOG PA NGAN PA DANG,  

@002B KHYIM PA DANG, RAB TU BYUNG BA DANG, 'DRA BA LA SOGS PA
RNAM PAR RTOG PA'I MTSAN MA RNAMS SPANG BAR BYA'O, ,DE'ANG JI
SRID DU, YID KYI GLANG SMYON LAM LOG SPYOD, ,DRAN PA'I THAG
PAS DMIGS PA YI, ,KA BA LA GDAGS RIM GYIS NI, ,SHES RAB LCAGS

KYUS DBANG DU BYAS, ,ZHES BSHAD PA LTA BU STE, DE LTAR NA
SNA'I RTZE MOR BSAM PA YIN NO, ,RDO RJE PHRA MO NI SNA'I RTZE
MOR BSGOM PA BRTAN PAR GYUR NA BDE BA'I REG PA'I MTSAN MA SKYE
STE, BDE BA'I RGYU'I REG PA YIN PAS NA BDI BA'I REG PA'O, ,RDO
RJE PHRA MO YOD

NA BDE BA LA REG PAS NA RDO RJE PHRA MO BDE BA LA REG PA STE,
RDO RJE PHRA MO NI BDE BA'I REG PA DE LAS SEMS NI MNYAM PAR
GZHAG PAR 'GYUR CES BYA BA STE, TING NGE 'DZIN THOB PAR 'GYUR
RO ZHES BYA BA'I DON TO, ,'DI SKAD STON TE RDO RJE PHRA MO
BSGOMS PAR GYUR NA, SNA'I

RTZE MO'AM DE MA YIN PA'I PHYOGS GZHAN DU BDE BA'I REG PA'I
MTSAN MO'I KHYAD PAR GANG GIS LUS KYI GNAS NGAN LEN LA SOGS
PA'I NYES PA SEL BAR NUS PA'I LUS SHIN TU SBYANGS PA ZHES BYA
BA SKYE BAR 'GYUR RO, ,LUS KYI GNAS NGAN LEN DANG BRAL BAR
GYUR NA

LUS LAS SU RUNG BAR 'GYUR TE, MI MNGON PAR BYED NUS PAR 'GYUR
RO, ,LUS SHIN TU SBYANGS PAS NI BDE BA MYONG BAR 'GYUR LA BDE
BA DANG LDAN PAS NI SEMS RTZE GCIG PAR 'GYUR RO, ,ZHES JI SKAD
GSUNGS PA LTA BU'O, ,RDO RJE PHRA MO BDE REG PA'I, ,MTSAN MA
GANG

TSE BYUNG BA NA, ,ZHES BYA BA NI RDO RJE PHRA MO BSGOMS PAR
GYUR PA LAS GANG GI TSE, LUS KYI'AM SEMS KYI BDE BA'I REG PA
SKYES PAR GYUR PA DE'I TSE, MTSAN MA DE NI KHYAB BYA BA STE
RNAM PAR SPRO ZHING RGYA CHER GYIS SHIG PA'O, ,SEMS DE ZHES
BYA BA NI GANG GI

@003A *, ,PHYIR PHYI ROL GYI GZUGS KYI MTSAMS DKAR PO'AM SER
PO LA SOGS PA SEMS SO SOR SNANG BA'I RANG BZHIN DE LA SEMS DE
ZHES BYA'O, ,KUN TU KHYAB PAR BYA ZHES BYA BA NI PHYOGS BCU
RNAMS SU'ANG BTANG BAR BYA'O ZHES BYA BA'I

DON TO, ,NANG GI MTSAN MA NI BDE BA'I TSOR BA'I RGYU'I REG
PA'I KHYAD PAR TE, DE LA'ANG SEMS ZHES BYA'O, ,KUN TU KHYAB
PAR BYA ZHES BYA BA NI RANG GI LUS THAMS CAD DU BDE BA'I REG
PA'I MTSAN MA DES KHYAB PAR BYA'O ZHES PA'I DON TO, ,JI TZAM
'DOD

PAR SEMS KHYAB NAS, ,KHAMS GSUM DU YANG KHYAB PAR 'GYUR, CES
BYA BA LA JI TZAM 'DOD PAR KHYAB PAR BYA BA NI, GNAS KHANG
DANG KUN DGA' RA BA DANG YUL LA SOGS PAR SPRO BA NI JI TZAM
'DOD PAR BYA BA'O, ,DE LTAR CI 'DOD PA KHYAB

PAR BYAS PAS SEMS ZHES BYA BA MNYAM PAR BZHAG PA'I SEMS GZUGS
SU SNANG BA'O, ,KHAMS GSUM DU YANG ZHES BYA BA LA, YANG ZHES
BYA BA'I SGRAS NI RNAL 'BYOR LA DBANG THOB PAS NAM MKHA'I
KHAMS RNAMS SU'ANG DBANG

BYA BA'O, ,DE NAS DE'ANG BSDU BA NI ZHES BYA BA LA DE ZHES BYA
BA NI SEMS SO, ,YANG ZHES BYA BA'I SGRAS NI KHYAB PA LAS BLTOS
PA'O, ,BSDU BA NI ZHES BYA BA NI BRTUL BA'O, ,JI TZAM GYI BAR
DU BSDU BAR BYA ZHE NA, DE'I PHYIR SNA'I RTZE MO'I BAR DU GNAS

ZHES GSUNGS PA STE KHRU GANG DANG KHRU DO DANG KHRU GSUM LA
SOGS PAR 'DOD CING JI SRID SNA'I RTZE MOR PHYIN PA DE SRID KYI
BAR DU BSDU BAR BYA'O,, ,,SARBA MANGGA LAm,, ,,