@001A ` ZHAL GDAMS SNYING GI THIG LE ZHES BYA BA BZHUGS SO, ,

@001B #, ,NA MO GU RU, RNAM 'DREN GZHAN GYIS 'DUL BAR MA NUS
PA'I, ,LHAG PAR LNGA BDO SNYIGS MA'I BDAG SOGS LA, ,LHAG PAR
SNYING STOBS THUGS BSKYED LHUR BZHES

PA'I, ,RNAM 'DREN SH'AKYA SENGGER MGOS PHYAG 'TSAL, ,RAB 'BYAMS
DUS GSUM RGYAL BA LAS LHAG PAR, ,RAB TU BSNGAGS PA GANG GIS BA
SPU TZAM, ,RAB DKAR LHAG BSAM DAD PA'I ZHING GI

MCHOG ,RAB 'BYAMS RGYAL BA'I SPYI GZUGS BLA MAR 'DUD, ,SNYING PO
MED PA'I MI GTZANG 'DU PHUNG LAS, ,SNYING PO DON GYI NOR BU LEN
PA'I THABS, ,SNYING NAS CHOS BZHIN BYED LA MKHO BA YI, ,SNYING
PO'I

GNAD RNAMS 'GA' ZHIG RJOD LA SPRO, ,THUB DBANG ZHAL SKYIN BSHES
GNYEN DAM PA LA, ,BSAM SBYOR TSUL BZHIN BSTEN PAS MNYES BYAS
SHING, ,BKA' BZHIN BSGRUB PA'I MCHOD PAR BRTZON PA YIS,,

THOG MA'I RTEN 'BREL MA PHYUGS GNAD DU GCES, ,MI BYED MI RUNG
GSUNGS TSAD THAMS CAD BYED, ,BYED DGOS BSGRUB DGOS THAMS CAD YAL
BOR NA, ,DUS GSUM SANGS RGYAS GCIG TU BKA' BGROS BYAS,,

DGONGS PA GCIG TU GTAD KYANG SKYOB TSUL MED, ,BSTEN TSUL DE YANG
PHYAG G-YOG SGRUB PA DANG, ,DRUNG DU BSDAD DANG 'BUL BA PHUL PA
DANG, ,ZHABS PHYIS MING DU BTAGS TZAM MA YIN PAR, ,DAD PA

SBYANGS SHING DAG SNANG SBYONG LA ZER, ,DAL 'BYOR RTEN BZANG
MANG RUNG GZHAN GYI YIN, ,RANG LA GCIG PO 'DI LAS GZHAN DU MED,
,GZHAN LAS G-YAR DANG RIN GYIS BLU BA DANG, ,NYO TSONG BYED LUGS
MED PA
@002A #, ,KUN GYIS SHES, ,PHYIN CHAD YOD MED NANG GI RGYUD BSDUS
KYI, ,RGYU 'BRAS GSHIS LUGS BSAM NA HA GO YONG, ,DPYID KA SA BON
DUS SU MA BTAB PAR, ,STON THOG LO TOG

RE BA LTOGS 'GONG YIN, ,RIN CHEN GLING DU PHYIN PA'I TSONG PA
GANG, ,ZONG ZAD KHYIM DU SLAR YANG LOG PA LAS, ,LHAG PA'I STONG
LOG DON MED MA BYED PAR, ,RANG DBANG YOD DUS 'JU? SA 'CHANG SA
DGOS, ,

RING DU MI GNAS 'DI PHYI GNYIS KYI BAR, ,YUD TZAM YOD MED KHA
TSON GCOD DKA' TSUL, ,ZHIB TU BSAM NA NAM 'CHI NGES MED DANG,
,TSE LA LONG MED YUR CHU LTA BUR 'ONG, ,SHING BAL RLUNG GIS
(DED) BZHIN

'GRO BA'I TSE, ,GNA' DUS BSAGS PA'I SDIG PA'I GAN MDZOD LAS,
,ZHO GANG PHUN GANG DBRI BA MI BYED KHAR, ,SHAR NUB RI BO'I GTOS
TZAM CHAD MED SNON, ,MA BLANGS ZER BA'I SDOM PA GCIG KYANG MED,,

'DI GTZANG SING NGE BSRUNGS SO ZHES PA YANG, ,MED PAR MA ZAD DGE
DANG MI DGE LAS, ,RBAB RDO GYIN THUR DRANGS PA'I TSUL BSAM NA,
,STONG PHRAG NYI SHU'I 'OG TU DBANG MED 'GRO ,DE'I TSE DMYAL
BSRUNG 'BAR

PA'I LCAGS SKAM GYIS, ,PHAR 'JOG TSUR 'JOG BYED DUS CI ZHIG
BYED, ,BU YUG 'TSUB PA'I MUN NAG 'KHYAG ROM NANG, ,DAR LA 'BYAR
ZHING DUM BUR GAS PA'I TSE, ,MYUR DU 'CHI BAR SMON KYANG GA

LA 'CHI, ,DE BZHIN YI DVAGS DUD 'GRO'I RTEN LA YANG, ,PHYI NANG
SGRIB CAN GSOD BRTUNG BKOL SPYOD SOGS, ,JI SRID MI DGE MA ZAD DE
SRID DU, ,GZHOM MED RDO RJE'I NGO BOR GRUB PA BZHIN, ,DE LA SEMS

@002B SDUG TZAM GYIS CI LA PHAN, ,MCHOG GSUM STON PA DNGOS DANG
ZLA GROGS SU, ,SHES NAS BLO GTANG 'GEL BAR PHUR TSUGS GCES,
,SKYABS 'GRO'I NGO BO SHES PA YIN PA'I PHYIR, ,TSIG TZAM GNAD DU

MI 'GRO BLA MAS GSUNGS, ,RGYA MTSOR G-YENGS PA'I GNYA' SHING REG
TZAM GYIS, ,PHAN THOGS MI 'BYUNG BU GAR MGRIN CHUD DGOS, ,MNGON
PA GONG 'OG TSAD MA'I GZHUNG LUGS LA, ,SBYANGS PA'I 'BRAS

RTAGS RTZAL DU 'DON DGOS GSUNGS, ,DE YIS? BSLAB BYA TSUL BZHIN
MA BSLAB NA, ,BCOS DGOS NAD PA SMAN PA MKHAS PA YI, ,TSIG MI
NYAN BZHIN NAD GSO RE BA LTAR, ,THABS ZAD LAS LA

BYED DU YOD RE SKAN, ,DE'I (PHYIR) YID CHES BLANG DOR DKAR NAG
LAS, ,MA NOR SPANG BLANG TSUL BZHIN BYED DGOS SO, ,GSOD RKU
RDZUN SOGS MA BYAS ZER NA YANG, ,MI TSE GANG POR 'O MA BZHOS NAS
BTUNGS,,

ZHON KHAL BKAL BAR MA ZAD GSOD SAR SPRAD, ,PAGS PA BGON SHING
SHA KHRAG ZAS SU BYED, ,RANG GIS LAG DAR MIN YANG GSOD DU BCUG
,BTZONG BA'I SROG RIN ZOS PA SOGS GZHAN DANG, ,

'BREL BAS SDIG PA LHAG PAR CHE BAR GSUNGS, ,NGAG LAS BZHI PO
PHAL CHER KHA TON LOBS, ,YID KYI LAS GSUM DE BAS RANG SHUGS
BYUNG, ,YID KYI 'GYUR TSUL RTAGS SHING DPYAD PA'I TSE, ,

YI RANGS TZAM GYIS MI BSAD SDIG CHEN YANG, ,GRANGS MED BDE BLAG
SKAD CIG NYID LA GSOG ,SO THAR SKABS SU NYES BYAS PHRA MOS
KYANG, ,RNAM SMIN LCI BA AE LA'I 'DAB KLU BZHIN, ,BYANG SDOM
SKABS

@003A *, ,SU RANG DON LA SRED PAS, ,ZAS KHAM GANG TZAM SPYAD
PA'I NYES DMIGS KYANG, ,PHAM PA BZHI CHAR LAS KYANG LCI BAR
GSUNGS, ,LHAG PAR RANG CAG MDO SNGAGS ZUNG 'BREL DU,,

RLOM NAS GSANG SNGAGS CHOS LA HAB THOB BYED, ,DE YI NANG NAS
YANG RTZE MTHO SHOS SNYEGS, ,RDO RJE SLOB DPON DAM LA BZHAG PA'I
TSE, ,BDE BA CAN GYI CHU ZHES MA GSUNGS PAR, ,DMIGS KYIS

DGAR NAS 'DI NI KHYED KYI ZHES, ,MA THUB MA BSRUNGS KHRO CHU
KHOL MA YIN, ,DMYAL BA'I CHU ZHES MNA' CHU 'GREM PA'I TSE,
,'TSANG KA RGYAB NAS CI THUB SKOM DU BTUNG, ,SDOM PA KHA RAL SNA
RAL BDAG LTA BUS,,

RANG GIS RANG LA BSAM BLO GTONG RAN RED, ,RGYAL BA'I BKA' LA
DRANG NGES PHYE BA'I TSUL, ,SNA TSOGS GSUNGS KYANG DAM TSIG SDOM
BSRUNG LA, ,DRANG NGES KHYAD PAR GANG ZAG MCHOG DMAN DANG, ,

RTOGS PA MTHO DMAN GANG ZAG SU LA YANG, ,KHYAD PAR MED PAR SANGS
RGYAS THAMS CAD KYIS, ,MGRIN GCIG DBYANGS GCIG MTHUN PAR NAN TAN
GSUNGS, ,BDE LEGS KUN GYI RTZA BA LAS 'BRAS

LA, ,YID CHES DANG PAR GSUNGS PA 'DI LA THUG ,SGA LA SGAL BA MI
YONG RTA LA YONG, ,ZHES PA'I 'JIG RTEN GTAM DPE YOD TSUL LTAR,
,RANG GI RGYUD LA BSKOR TE LEN TSUL NI, ,RGYA YI BSHAN PA

KLA KLO NGED GNYIS LAS, ,SDIG PA MI DGE GANG CHE BSAM PA NA,
,SDOM PA MA BLANGS PA LA LTUNG BA MED, ,MNA' CHU MA 'THUNGS KHAS
BLANGS MED PA'I PHYIR, ,KLA KLO ZER KYANG DE YI SDIG PA YANG,
,BDAG NI

@003B MA TSANG MED PAR THAMS CAD BLANGS, ,MA TSANG MED PA'I SDIG
PAS BGOS BZHIN DU, ,DGE SLONG DGE BSHES BLA MA'I NGA RGYAL
'DZIN, ,DE'I PHYIR SHIN TU LCI BA'I NYES SKYON GYI, ,GONG BUR
BSAM NAS RANG GI

SNA RTZE LA, ,MDZUB MO BTZUGS NAS RANG GI MTSANG BRUS NA, ,RANG
LA PHAN THOGS NYAMS MYONG MNGON SUM GRUB, ,GZHAN GYIS BSHAD NA
KHONG KHRO LANG NYEN YOD, ,ZHAL GDAMS 'DI YANG BRTZE BA CHEN

POS GNANG, ,DES NA MKHYEN PAS MI GZIGS THUGS RJES DOR, ,NUS PAS
SKYOB PAR MA THUB MI SRID PHYIR, ,BLO RTZE GCIG TU GTAD NAS 'DAG
PA'I THABS, ,BYANG CHUB LTUNG BSHAGS MTSAN DANG

GZUNGS SNGAGS BZLA, ,SMYUNG GNAS YIG BRGYA MKHA' 'GRO SBYIN SREG
DANG, ,SKYABS 'GRO SEMS BSKYED STONG NYID BSGOM PA SOGS, ,GANG
SHES GANG THUB 'BAD PAS BRTZON PA GCES, ,RANG RANG PHYIR BCOS

BSHAGS BSDAMS TSUL BZHIN GYIS, ,'DAG TSUL RGYAL BAS GSUNGS PHYIR
YID CHES DGOS, ,BCAS 'GAL NYES LTUNG 'BYUNG TSUL GSUNGS BDEN NA,
,'DAG THABS TSUL BZHIN BYAS PAS DAG PA

BDEN, ,BDEN NA BDEN MNYAM RDZUN NA RDZUN MNYAM ZHES, ,YONGS
'DZIN YE SHES RGYAL MTSAN GYIS GSUNGS GSUNG, ,SNGON CHAD BDE
SDUG CI 'DRA MYONG NA YANG, ,MTSAN MO RMI LAM THUN GCIG RMIS PA
BZHIN, ,

DRAN PA'I YUL TZAM THA MAR MING TZAM YANG, ,LUS PA MED LA DON
MED MGO BO THOMS, ,GO SA RIGS RUS JI LTAR CHE YANG RUNG, ,BLO
RIG RTZAL GSUM JI LTAR 'DZOMS YANG RUNG, ,STOBS 'BYOR

@004A *, ,MNGA' THANG RNAM SRAS 'GRAN YANG RUNG, ,KHANG BZANG
DGA' 'TSAL LHA'I GNAS 'GRAN YANG RUNG, ,KHYI PHAG LTA BUR SKYE
BA BLANGS PA'I TSE, ,SNGA MA'I DE LA SA RDO'I 'DU SHES GYUR, ,

MI GTZANG GSHANG GCI DE LAS MCHOG TU MTHONG, ,'BAD PAS BSGRUBS
KYANG DBANG MED 'DOR DGOS PA, ,SBRANG MAS BSAGS PA'I SBRANG RTZI
SU YIS SPYAD, ,MNGON SUM MTHONG BZHIN 'DIR SEMS

MED DU ZAD, ,BSE SBUR GYANG 'DZEGS GAN BUB 'GYEL BA LA, ,SUN DUS
MED BZHIN MTHONG MAN NGES MED DU, ,DAR RGUD SKYE 'CHI 'DU BRAL
TSUL BSAMS NA, ,SNGA NAS DA BAR RANG GROL MA BYUNG BAS,,

PHYIN CHAD JI LTAR RANG LOG RANG GROL 'GYUR, ,DES NA DE LAS LDOG
PA'I THABS TSUL RNAMS, ,TSAD MA'I SKYES BUS GSUNGS BZHIN YANG
DAG PA'I, ,BSLAB PA GSUM LA SLOB NA RANG SAR GROL, ,

DE'I TSE DRIN CAN MA RGAN YAL BAR DOR, ,GCIG PUR THAR PA'I TSUL
SEMS 'KHREL BA'I GNAS, ,DE'I PHYIR RIN CHEN BYANG CHUB SEMS
MCHOG BSKYED, ,STON PA'I RDZU 'PHRUL SHES RAB MCHOG GYUR PA'I,,

GSER GYI RI BO LTA BU'I NYAN THOS LA, ,SPANGS RTOGS JI TZAM YOD
KYANG THEG CHEN GYI, ,MING TZAM MED CING DMAN PA'I GRAL DU CHUD,
,DE BAS RGYAL SRAS SMAN GYI MYU GU DANG, ,NYA GANG LA MIN ZLA
TSES

LA PHYAG DPER, ,MDZAD TSUL RGYAL SRAS ZHUGS PA'I SHING RTA YANG,
,BDER GSHEGS DBU LA BKUR 'OS MDO LAS GSUNGS, ,GZHAN YANG SLOB
DPON SHANTA DE BA YIS, ,PHAN YON RIGS PA BRGYA

@004B PHRAG GSUNGS PA BZHIN, ,'DI LA NAN TAN BSKAL PAR 'BAD PAS
SGRUB, ,RKYANG LA BZHON DUS GLU DBYANGS MI LEN NA, ,ZHES PA'I
DPE LTAR 'JAM MGON BLA MA YI, ,BSTAN PAR MJAL DUS ZAB MO LTA BA

DANG, ,'BREL BA'I GSANG SNGAGS CHOS SGOR CIS KYANG ZHUGS, ,THE
TSOM TZAM GYIS SRID PA HRUL POR BYED, ,'OL SPYI'I NGES PA TZAM
GYIS BDE BA MCHOG ,BSTER BAR GSUNGS PA'I DBU MA'I LTA BA LA, ,

CI RTZAL NUS PAS BAG CHAGS THEBS PA DGOS, ,PHYIN CHAD BSKAL BA
BRGYA PHRAG DU MAR YANG, ,'DI YI TSIG TZAM THOS PA'ANG DKA' BAR
GSUNGS, ,DBU PHAR GZHUNG LA SBYANGS PA'I DGOS DON GRUB, ,

NYAN THOS SPYOD PAS ZHI ZHING 'DUL BAR GNAS, ,SHES BZHIN BSRUNG
BAS DGAG SGRUB GNANG GSUM GYI, ,BCAS PA'I MTSAMS LAS 'DA' BAR MI
BYED NA, ,'DUL BA'I GZHUNG LA SBYANGS PA'I LAG RJES

GRUB, ,DE NAS GSANG CHEN THEG PAR 'JUG PA'I SGO, ,SMIN BYED
DBANG BZHI CHU BOS THA MAL GYI, ,SNANG ZHEN DRI MA MTHA' DAG
KHRUD PA YI, ,ZUNG 'JUG SKU BZHI'I SA BON GRUNG PO BZHAG ,DE
LTAR SKU

GSUM LAM 'KHYER TSANG BA DANG, ,RDO RJE LUS LA GNAD DU BSNUN PA
YI, ,RIM PA GNYIS KYI RNAL 'BYOR ZAB MO LA, ,THUN BZHIR CHU BO'I
RGYUN BZHIN BRTZON PA NA, ,DAL 'BYOR THOB PA DA GZOD DON LDAN

GYUR, ,THUN MONG LAM GYI RMANG GZHI MI BRTAN PAR, ,BSGOM PA'I
GZHAL YAS KHANG GIS KHA CHAR THUB, ,LHA YI ZHAL GZIGS REG MTHONG
MTSAN MA BRTAN, ,SA LA 'DZUL DANG NAM MKHAR

@005A *, ,'PHUR BA DANG, ,GANGS KYI KHROD DU DGUN DUS RAS RKYANG
THUB, ,BDE DROD 'BAR BA'I NYAMS DROD TING 'DZIN DANG, ,MNGON
SHES RDZU 'PHRUL THOGS PA MED NA YANG, ,THAR PA LTA

ZHOG PHYI MA'I SKYE BA LA, ,PHAN THOGS RDUL TZAM MED PA 'KHYAG
ROM BZHIR, ,KHANG BRTZEGS BRTZEGS PA 'DRA ZHES YANG YANG GSUNGS,
,DE'I PHYIR THUN MONG LAM GYIS RGYUD SMIN NA, ,MA TSANG MED

RGYU'I 'BRAS BU GANG GIS BZLOG ,CES GSUNGS LTAR (LA DE? LTA) MA
YIN PAR, ,SA BON SKAM POR MYU GU RE BA DANG, ,CHU LUD 'DZOMS
YANG DGUN DUS MI SKYE ZHING, ,DROD GSHER 'DZOMS NAS STON 'JUG
SKYES

KYANG SKAM, ,DPYID DUS SKYES KYANG ME TOG KHA 'BUS LA, ,BTZAN
THABS SOR MOS 'DABS KHA PHYE ZHING, ,YAL 'DAB SKYED PHYIR LAG
PAS ('A) THEN NA CHAD, ,DE BZHIN RGYUD SMIN SKABS SU MA BAB PAR,
,

BTZAN THABS DBANG GIS RTOGS PA SKYE TSUL MED, ,ME TOG GANG BU
DROD GSHER RIM GYIS SMIN, ,DUS LA BAB TSE NYI 'OD PHOG MA THAG
,ME TOG GE SER RNAM BKRA LHAN CIG TU, ,DRI ZHIM SBRANG RTZI BCUD

DU CI YANG 'DZAG ,DE LTAR RIN CHEN SEMS KYI RTZA BRTAN LAS,
,PHYIN DRUG SDONG PO BSDU BZHI'I YAL 'DAB RTZER, ,SKU GSUM 'BRAS
BZANG RO BCUD CHES MNGAR BA, ,LEGS PAR SMIN PAS PHAN

BDE'I DPYID DU 'GYUR, ,SMRAS PA, RGYAL BA'I GSANG GSUM SGYU
'PHRUL 'PHRIN LAS KYIS, ,SEMS MED LNGON SHING RLUNG GIS BSKUL BA
DANG, ,RNGA SGRA LAS KYANG CHOS KYI SGRA GYUR NA, ,

@005B SEMS LDAN BDAG LAS MED CES SU ZHIG GSHUNG, ,'CHAL GTAM
RDZUN GYIS STONG PAR ZANG PA'I LCE, ,BYA KHYI GCAN GZAN ZAS SU
MA GYUR SKABS, ,'BA' SGRA DUR SGRA'I SKAD KYIS SGROG

PA'I GONG, ,BLA MA'I GSUNG LA RJES BSLOS SKAL BA BZANG, ,RMONGS
PA'I MUN NAG YID KYI NAM MKHA' LA, ,PA SANGS LTAR DKAR SHAR 'DI
BLA MA'I DRIN, ,'ON KYANG THUGS GONGS

JI BZHIN MA LON PAR, ,TSIG DON PHYIN CI LOG TU BRIS PA DANG,
,DUG GSUM DRI MAS DPEN PA'I SKABS MED PA, ,TSUR MTHONG GSHIS
LUGS YIN PHYIR BYIS PA YIS, ,MA YI GAM DU

CAL COL SMRA BA BZHIN, ,GZUR GNAS MKHAS RNAMS KUN LA BZOD PAR
GSOL, ,'DIR 'BAD DGE BA'I LEGS BYA NYAL 'GRO'I RGYUN, ,KUN BZANG
SMON LAM GANGG'AR RO GYI GCIG TU, ,

'DRES PAS KUN MKHYEN YE SHES RGYA MTSO CHER, ,GZHOL ZHING BABS
PAS KUN LA KHYAB PAR SHOG ,CES PA 'DI NI T'A LU RE CHEN MO THOS
BSAM GLING LAMS TSAN (GYI) GRVA RIGS RGYAL BA'I

GSUNG RAB LA BLO GROS KYI 'JUG PA MCHOG TU YANGS BA DGE BSHES
RTA MGRIN SKYABS KYIS CIS BYANG 'DI LTA BU ZHIG DGOS ZHES BSKUL
PA'I DON, SKYES SBYANGS KYI YON TAN ZHAD TZAM

YANG MI BRO BAR KHA KHRAL PHOG PA BZHIN BRIS PA 'DI LA, TSIGS
BCAD DBANG GIS TSIG 'PHRAD TZAM BSGYUR LAM GTOGS PHAL CHER THU'U
KVAN YONGS 'DZIN RDO RJE 'CHANG 7 MTSAN BRJOD PAR

@006A *, ,DGA' BA 7 RJE BTZUN BSTAN PA RGYA MTSO'I ZHAL SNGA NAS
KYIS SNGA PHYI LAN GRANGS MANG POR GNANG BA'I GSUNG GZHIR BZHAG
CING, RNAM PA GCIG

TU SEMS DGE BA LA NYES PA MED PAR BSAMS NAS DAM PA GANG GI ZHABS
RDUL SPYI BOR BLANGS PA'I BKA' 'BANGS THA SHAL YONGS 'DZIN MING
CAN GRAGS PA MTHA' YAS BSTAN 'DZIN

GYIS CHU BZANG LCANG SKYA BLA BRANG GI NYE 'DABS SU BRIS PA'O,,
,,

@006B [BLANK PAGE]
