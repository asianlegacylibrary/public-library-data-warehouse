*, ,'PHAGS PA SGO DRUG PA'I GZUNGS KYI RNAM BSHAD RAB GSAL SGRON
ME ZHES BYA BA BZHUGS SO, ,

@01A #, ,SVA STE PRA DZ'A BHYA: MDO RGYUD STON PA THUB DBANG RDO
RJE 'CHANG, ,MKHAS MCHOG DBYIG GI GNYEN DANG SGROL BA'I MGON,
,BSKAL BZANG RGYA MTSO RTZA BA'I BLA MA LA, ,

BKA' DRIN DRAN NAS SGO GSUM GUS PHYAG 'TSAL, ,SDUG BSNGAL SEL
DANG BDE BA SGRUB PA DANG, ,SDIG PA BSHAGS DANG BDUD LAS SPONG
BA DANG, ,TSOGS CHEN SDUD DANG RNAM DAG YE SHES

KYI, ,SGO DRUG GZUNGS KYI MDO DON BSHAD PAR BYA, ,DE LA 'DIR
'PHAGS PA SGO DRUG PA'I GZUNGS KYI DON MDOR BSDUS BSHAD PA LA
BZHI, MTSAN GYI DON, 'GYUR GYI PHYAG ,GZHUNG GI

DON, MJUG GI DON NO, ,DANG PO NI, RGYA GAR SKAD DU, A'A RYA sh'A
t'A MU KH'I N'A MA DH'A RA nI, BOD SKAD DU, 'PHAGS PA SGO DRUG
PA ZHES BYA BA'I GZUNGS, ZHES PA STE, RGYA GAR 'PHAGS

@02A *, ,PA'I YUL DU SKAD RIGS CHEN PO BZHI YOD PA'I LEGS SBYAR
GYI SKAD 'DI GANGS CAN BOD KYI SKAD DU BSGYUR NA, A'A RYA NI
'PHAGS PA, shA tA NI DRUG ,MU KHA NI SGO STE, DE

LA DBYANGS CAN SGRA MDO LAS, MA DANG AA MTHA' AU PA DH'A LAS BA
TU AIN DAG GOS, YOD PA'I DON LA AIN BYIN, AI AA NGAG GI DBYI
'OS, KHA'I AA PHYIS, DBYANGS KYIS DMAN

PAS ROL TU YANG DAG PAR SBYOR ROS, KHA AI LA DRANG, RTAGS KYI
DON LA DANG PO 'OS, SI BYIN, AIN RNAMS KYI SHI DANG SA LA 'OS,
KHI RING POR SONG, HA SA A'I P'A LA SI DBYI

'OS, SI PHYIS, DHI MA YIN PA LA MING GI NU DBYI 'OS, NA PHYIS
PAS MU KH'I ZHES PA 'GRUB, 'DI DANG RGYAL BA MCHOG GI GZHUNG LA
KHRI RING THUNG GI KHYAD PAR BYUNG BA BSGRUB TSUL DAG
@02B MIN 'DRA STE MKHAS PA RNAMS KYIS DPYAD PAR 'TSAL, DON DU
shA tA MU KH'I NI SGO DRUG PA, N'A MA NI ZHES BYA BA, DH'A RA nI
NI GZUNGS, ZHES PA STE, THEG DMAN GYI GZHUNG MAN CHAD LAS BRJOD
BYA KHYAD PAR DU 'PHAGS SHING 'OG TU

'CHAD PA LTAR GYI GZUNGS LA SGO'I DBYE BA DRUG YOD PA'I DON NO,
,GNYIS PA 'GYUR GYI PHYAG NI, SANGS RGYAS DANG BYANG CHUB SEMS
DPA' THAMS CAD LA PHYAG 'TSAL LO, ,ZHES PA STE, GZUNGS 'DI MDO
SDE'I SDE SNOD DU GTOGS

PAS SNGON GYI BKAS BCAD DANG MTHUN PAR 'GYUR MTHAR PHYIN PA'I
PHYIR PHYAG MDZAD PA STE TSIG DON NI SLA'O, ,GSUM PA GZHUNG GI
DON LA GSUM, GLENG GZHI BSHAD PA, GZUNGS DNGOS BSHAD PA, MJUG
SDUD BSHAD

PA'O, ,DANG PO NI, 'DI SKAD BDAG GIS THOS PA DUS GCIG NA BCOM
LDAN 'DAS 'KHOR GYI KHAMS GNAS GTZANG MA'I STENG GI NAM MKHA'I
DKYIL NA GNAS PA RIN PO CHE SNA BDUN RAB TU PHYE BAS RNAM PAR
SPRAS

PA NA, BYANG CHUB SEMS DPA'I TSOGS GRANGS MED PA DANG THABS CIG
TU BZHUGS TE, ZHES PA STE, 'DI SKAD NI 'OG NAS BSTAN PA'I CHOS
PHUN SUM TSOGS PA'O, ,BDAG GIS THOS PA NI, BKA' SDUD PA PO

PHUN SUM TSOGS PA PHYAG NA RDO RJE LA SOGS PA SA GNAS KYI BYANG
CHUB SEMS DPA'I RNAMS KYIS STON PA BDE BAR GSHEGS PA LAS DNGOS
SU THOS PA'O, ,DUS GCIG NA NI, DUS PHUN SUM TSOGS PA LAN

@03A *, ,CIG ,KHO NAR THOS ZHES THOS DKA' BA DANG MI BRJED PA'I
GZUNGS THOB PAR STON PA'O, ,BCOM LDAN 'DAS NI STON PA PHUN SUM
TSOGS PA STE, BDUD BZHI BCOM ZHING SKAL BA DRUG DANG LDAN LA
SRID ZHI'I MTHA' LAS

'DAS PA'O, ,'KHOR GYI KHYAMS NI, 'KHOR GRANGS MED PA RNAMS 'DU
ZHING 'TSOG PA'I GNAS PHUN SUM TSOGS PA'O, ,GNAS GTZANG MA'I
STENG GI NAM MKHA'I DKYIL NA GNAS PA NI, GNAS DE YUL PHYOGS PHUN
SUM TSOGS PA

GANG DU YOD CE NA, GZUGS KHAMS BSAM GTAN BZHI PA'I NANG TSAN MI
CHE BA, MI GDUNG BA, GYA NOM SNANG BA, SHIN TU MTHONG BA, 'OG
MIN TE GNAS GTZANG MA LNGA'I STENG GI PHYOGS KYI NAM MKHA'I
DKYIL NA GNAS PA'I GZUGS

KHAMS GNAS RIS BCO BRGYAD PA 'OG MIN CHEN PO DER YOD DO, ,DE'I
YON TAN NI, GSER DANG DNGUL DANG BEE d'URYA DANG SPUG DANG RDO'I
SNYING PO DANG SHEL DANG MU TIG DMAR PO STE RIN PO CHE SNA BDUN
RAB TU PHYE BA STE BKOD PA'I DBYE BDU

MAS SPRAS SHING BRGYAN PA'O, ,DE YANG RNAM GRANGS PA'I MDO LAS,
KHA DOG DBYIBS TSAD YUL DANG RGYU, ,'BRAS BU BDAG PO PHYOGS DANG
NI, ,ZHABS 'BRING LONGS SPYOD 'PHRIN LAS DANG, ,PHAN THOGS 'JIGS
MED RTEN

DANG LAM, ,BZHON PA SGO DANG GZHI BCO BRGYAD, ,'OG MIN GNAS KYI
SPYI BSDOMS YIN, ,ZHES GSUNGS PA LTAR SHES PAR BYA'O, ,BYANG
CHUB SEMS DPA'I TSOGS GRANGS MED PA DANG THABS CIG TU BZHUGS TE
NI,

@03B 'KHOR PHUN SUM TSOGS PA STE, SANGS RGYAS KYI MTHUS NYAN
RANG SOGS 'KHOR DU 'DU BA'I MTHA' MA BKAG KYANG, LONGS SKU'I
RTZA BA'I 'KHOR NI SA BCU GA LA GNAS PA'I BYANG SEMS 'PHAGS PA
SHA STAG STE, DE LTAR NA GLENG GZHI'I GZHUNG GIS CHOS

DANG, SDUD PA PO DANG, DUS DANG, STON PA DANG, GNAS DANG, YUL
PHYOGS DANG, 'KHOR PHUN SUM TSOGS PA BDUN BSTAN TO, ,GNYIS PA
GZUNGS DNGOS BSHAD PA LA BZHI, GZUNGS NYAN PAR GDAMS PA, GZUNGS
KYI SGO BSHAD

PA, GZUNGS KYI SNGAGS BSHAD PA, GZUNGS KYI PHAN YON BSHAD PA'O,
,DANG PO NI, DE NAS BCOM LDAN 'DAS KYIS BYANG CHUB SEMS DPA'
RNAMS LA BKA' STZAL PA, RIGS KYI BU DAG KHYED KYIS 'GRO BA THAMS
CAD LA PHAN PA DANG BDE

BA'I PHYIR SGO DRUG PA ZHES BYA BA'I GZUNGS 'DI ZUNGS SHIG ,CES
PA STE, BCOM LDAN 'DAS NI SNGAR BZHIN DANG, GZHAN DON DU BYANG
CHUB LA THOB BYAR SEMS PA'I BYANG CHUB SEMS DPA' 'KHOR RNAMS LA
ZHAL NAS DNGOS SU BKA' STZAL

PA THEG CHEN GYI RIGS DANG LDAN PA'I BU DAG CES BOS NAS KHYED
RNAMS KYIS RANG DON TZAM MA YIN PAR 'GRO BA THAMS CAD LA PHYI MA
PHAN CHAD LA PHAN PA DANG, TSE 'DIR BDE BA THOB PA'I PHYIR SGO
DRUG PA ZHES BYA BA'I GZUNGS 'DI ZUNGS SHIG

PA'O, ,PHAN BDE LA 'JIG RTEN LAS 'DAS MA 'DAS KYI PHUN TSOGS LA
BYED PA DANG, 'DOD PA BSOD NYAMS DANG, DAL ZHING DUB PA'I MTHA'
SPANGS PA LA BYED PA SOGS KYANG YOD DO, ,GNYIS PA GZUNGS KYI SGO
BSHAD PA LA

@04A *, ,GNYIS, MDOR BSTAN PA DANG, RGYAS BAR BSHAD PA'O, ,DANG
PO NI, DE 'DI LTA STE, ZHES PA STE, DE ZHES PA NI SGO DRUG PA'I
GZUNGS TE, DE LA DMIGS YUL GYI SGO NAS DBYE NA, BZOD PA DANG
GSANG SNGAGS

DANG TSIG DANG DON GYI GZUNGS BZHI YOD LA, GZUNGS ZHES PA NI,
TSIG DON MI BRJED PA DANG LEGS PA'I LAM LAS MI NYAMS PAR 'DZIN
PA'I DRAN PA DANG SHES RAB MTSUNGS LDAN DANG BCAS PA'O, ,GZUNGS
STON PA'I TSIG

LA BRTEN NAS DON RTOGS PA'I DRAN SHES KYI GZUNGS SKYE BAS NA
GZUNGS KYI TSIG LA GZUNGS KYI SGO ZHES BYA STE, DE YANG GNYEN PO
DANG, MI MTHUN PHYOGS DANG, TSOGS DANG, LAM GYI NGO BO DANG, LAM
GYI BYED PA LNGA LA BLTOS

NAS DRUG TU GRANGS NGES PAS, DE NI 'OG NAS 'BYUNG BA 'DI LTAR RO
ZHES PA'O, ,GNYIS PA RGYAS PAR BSHAD PA LA DRUG ,SDUG BSNGAL SEL
BA'I GZUNGS KYI SGO BSHAD PA, BDE BA SGRUB PA'I GZUNGS KYI SGO
BSHAD PA, SDIG PA

BSHAGS PA'I GZUNGS KYI SGO BSHAD PA, BDUD LAS SPONG BA'I GZUNGS
KYI SGO BSHAD PA, TSOGS CHEN SDUD PA'I GZUNGS KYI SGO BSHAD PA,
RNAM DAG YE SHES KYI GZUNGS KYI SGO BSHAD PA'O, ,DANG PO NI,
BDAG 'KHOR

BA NA 'KHOR BA'I TSE SDUG BSNGAL GANG CI MYONG BA DE THAMS CAD
SEMS CAN THAMS CAD DANG MNYAM PA NYID DU MI SHES PA'I MTSAN NYID
DU MA GYUR CIG ,CES PA STE, BDAG 'KHOR BA NA LAS NYON GYI DBANG
GIS MTHO

@04B DMA' NGES PA MED PAR 'KHOR BA'I TSE NA SDUG BSNGAL GANG CI
MYONG BA DE THAMS CAD KUN RDZOB DANG DON DAM PA'I MNYAM PA NYID
KYI TSUL GNYIS LA BRTEN NAS SEMS CAN THAMS CAD DANG MNYAM PA
NYID DU MI SHES PA'I MTSAN NYID DE SKYON

DU MA GYUR CIG STE, SEMS CAN THAMS CAD DANG MNYAM PA NYID DU
SHES PA'I SGO NAS SDUG BSNGAL DE DAG GIS MI BRDZI BAR RANG GI
SDUG BSNGAL BZHIN DU SEMS CAN DE DAG GI SDUG BSNGAL SEL BA LA
BRTZON PAR GYUR CIG ,CES SMON

CING DAM BCA' BA'O, ,SDUG BSNGAL BYUNG NA DES ZHUM PA'AM ZHE
SDANG BSKYED NAS DON MED DON LOG LA SBYOR BAS DANG DU LEN DGOS
SHING, LEN TSUL LA GNYIS LAS, KUN RDZOB PA'I MNYAM NYID BSGOM
TSUL NI, RANG LA SDUG

BSNGAL BYUNG BA'I TSE SDUG BSNGAL 'DI BDAG KHO NA LA BYUNG BA
MIN GYI, GZHAN RNAMS LA'ANG 'DI RANG 'DRA BA'AM CHES LHAG PA'I
SDUG BSNGAL MI 'DOD BZHIN DU MYONG DGOS PA SHA STAG YOD CING, DE
RNAMS KYANG RANG GI DRIN CAN GYI

MA YIN PAS DE DAG GI SDUG BSNGAL THAMS CAD BDAG LA SMAN PAR GYUR
CIG SNYAM PA BYA'O, ,DON DAM PA'I MNYAM NYID BSGOM TSUL NI, GNOD
BYA DANG GNOD BYED DANG GNOD PA GSUM DANG, SDUG BSNGAL BA PO
DANG, SDUG BSNGAL

GYI RGYU DANG, SDUG BSNGAL RNAMS NI RANG RANG GI GDAGS GZHI'I
STENG DU RTOG PAS BTAGS PA'I MING RKYANG TZAM RE MA GTOGS BDEN
PAR GRUB PA CUNG ZAD KYANG MED PAR NGES PA'I NGES SHES KYI STENG
DU GLOD NAS 'JOG PA'O, ,

@05A *, ,GZHAN YANG MDO SDE RGYAN LAS, SEMS CAN RNAMS LA BDAG
MED DANG, ,SDUG BSNGAL DANG NI DON BYED DANG, ,LAN MI RE LA 'DI
SEMS SNYOMS, ,RGYAL SRAS GZHAN DANG 'DRA BA YIN, ,ZHES SA DANG
POR

MNYAM PA NYID LNGA THOB PAR GSUNGS PA'I RGYU TSOGS BSGRUB TSUL
RNAMS KYANG 'DIR SHES PAR BYA'O, ,GNYIS PA BDE BA SGRUB PA'I
GZUNGS KYI SGO BSHAD PA NI, BDAG GIS 'JIG RTEN PA'I PHUN SUM
TSOGS PA'I BDE BA

GANG CI MYONG BA DE SEMS CAN THAMS CAD DANG MTHUN MONG DU
LONGS
SU SPYOD PAR GYUR CIG ,CES PA STE, BDAG GIS 'KHOR BAR SKYES PA'I
GNAS SKABS SU MNGON MTHO'I LUS DANG, LONGS SPYOD DANG, 'KHOR
DANG, GNAS

LA SOGS PA 'JIG RTEN PA'I PHUN SUM TSOGS PA'I BDE BA GANG CI
MYONG BA DE THAMS CAD DANG, DE DAG GI RGYU'I ZAG BCAS KYI DGE BA
RNAMS LA RANG NYID GCIG PU BDE BA'I PHYIR MA CHAGS PAR SEMS CAN
THAMS CAD LA

BTANG BA'I SGO NAS DE DAG DANG MTHUN MONG DU LONGS SU SPYOD PAR
GYUR CIG ,CES SMON CING DAM BCA' BA'O, ,DE YANG 'KHOR BA'I PHUN
TSOGS LA CHAGS NA NYON MONGS DANG SDUG BSNGAL SKYED PA'I NYES
DMIGS DANG, GZHAN

LA SNYING RJES BTANG NA RANG GZHAN GYI PHAN BDE 'GRUB PA'I PHAN
YON SGO SNA TSOGS NAS SEMS PA NI GZUNGS 'DI BSGRUB PA'I MAN NGAG
DAM PA'O, ,GSUM PA SDIG PA BSHAGS PA'I GZUNGS KYI SGO BSHAD PA
NI, BDAG

@05B LA SDIG PA MI DGE BA'I LAS KYI SGRIB PA GANG CI YOD PA DE
SO SOR BSHAGS PA BLA NA MED PAS SO SOR MA BSHAGS PAR MA GYUR CIG
,CES PA STE, BDAG LA SDIG PA MI DGE BAR GYUR PA'I LAS KYI SGRIB
PA GANG CI YOD PA DE RNAMS

SO SOR RAM, YANG DANG YANG DU BSHAGS PA BLA NA MED PA RTEN DANG,
SUN 'BYIN PA DANG, SLAR LDOG PA DANG, GNYEN PO KUN SPYOD DE
STOBS BZHI TSANG BA'I SGO NAS SO SOR MA BSHAGS PAR MA GYUR CIG
STE BSHAGS PAR GYUR

CIG ,CES SMON CING DAM BCA' BA'O, ,DE YANG SDIG PA DANG MI DGE
BA DON GCIG CING, DE NI RNAM SMIN YID MI 'ONG 'BYIN PAR BYED
PA'I RIGS CAN GYI LAS DANG NYON MONGS THAMS CAD LA BYA LA, LAS
KYI SGRIB PA NI, MDZOD LAS

MTSAMS MED PA YI LAS RNAMS DANG, ,NYON MONGS SHAS CHEN NGAN 'GRO
DANG, ,'DU SHES MED PA'I SEMS CAN DANG, ,SGRA MI SNYAN SGRIB
GSUM DU 'DOD, ,CES GSUNGS PA LTAR, MTSAMS MED KYI LAS LTA BU NI,
LAS KYI

SGRIB PA DANG, NYON MONGS SHAS CHE BA NI NYON MONGS PA'I SGRIB
PA DANG, NGAN SONG DANG 'DU SHES MED PA'I LHA DANG SGRA MI SNYAN
PA LTA BU NI RNAM SMIN GYI SGRIB PA YIN TE, DE RNAMS KYIS 'PHAGS
LAM DANG DER SBYOR BA'I DGE RTZA LA

SGRIB PAS SO, ,DES NA DUG GSUM LTA BU MI DGE BA YIN YANG LAS KYI
SGRIB PA MA YIN PA'I MU, 'DU SHES MED PAR SKYE 'GYUR GYI LAS LTA
BU LAS KYI SGRIB PA YIN YANG MI DGE BA MA YIN PA'I MU, NGAN
'GROR SKYE 'GYUR GYI

@06A *, ,LAS LTA BU MI DGE BA DANG LAS KYI SGRIB PA GNYIS KA YIN
PA'I MU, 'DOD PA'I LHA MIR SKYE 'GYUR GYI LAS LTA BU MI DGE BA
DANG LAS KYI SGRIB PA GNYIS KA MA YIN PA'I MU STE BZHI YOD DO,
,BZHI PA

BDUD LAS SPONG BA'I GZUNGS KYI SGO BSHAD PA NI, BDAG LA BDUD KYI
LAS GANG DAG YOD PA DE DAG YONGS SU SHES PA BLA NA MED PAS YONGS
SU MI SHES PAR MA GYUR CIG ,CES PA STE, BDAG LA LHA'I BU'I BDUD
KYI LAS

GANG DANG GANG DAG YANG PA DE DANG DE DAG BDUD KYI LAS YIN PAR
DE YONGS SU SHES PA NI BDUD LAS SPONG BA'I THABS BLA NA MED PA
YIN PAS NGO YONGS SU MI SHES PAR MA GYUR CIG STE NGO SHES PAR
GYUR CIG ,CES SMON

CING DAM BCA' BA'O, ,BDUD KYI LAS NI, MNGON RTOGS RGYAN LAS,
SKYON NI BCU TSAN BZHIR BCAS PA, ,DRUG TU NGES PAR RTOGS PAR
BYA, ,ZHES PA LTAR, RANG LA BRTEN PA NYI SHU, RANG GZHAN GANG
RUNG LA BRTEN PA NYER

GSUM, GZHAN LA BRTAN PA GSUM STE YON TAN SKYE BA DANG GNAS PA
DANG 'PHEL BA LA GEGS BYED PA'I SKYON NAM BDUD LAS ZHE DRUG YOD
LA, DE'I GNYEN PO NI, SDUD PA LAS, RGYU RNAM BZHI YIS BYANG CHUB
SEMS

DPA' MKHAS STOBS LDAN, ,BDUD BZHIS THUB PAR DKA' ZHING BSKYOD
PAR MI NUS TE, ,STONG PAR GNAS DANG SEMS CAN YONGS SU MI GTONG
DANG, ,JI SKAD SMRAS BZHIN BYED DANG BDE BSHEGS BYIN RLABS CAN,
,

@06B ZHES GSUNGS PA LTAR RO, ,LNGA PA CHAGS CHEN SDUD PA'I
GZHUNGS KYI SGO BSHAD PA NI, BDAG GI PHA ROL TU PHYIN PA DANG
LDAN PA'I DGE BA'I RTZA BA 'JIG RTEN PA'AM 'JIG RTEN LAS 'DAS PA
YANG RUNG, GANG CI YONG SU DE'I 'BRAS

BU BLA NA MED PA'I YE SHES SU GYUR CIG ,CES PA STE, BSNGO BYA'I
RDZAS BDAG GI RGYUD LA SBYIN PA TSUL KHRIMS BZOD PA BRTZON 'GRUS
BSAM GTAN SHES RAB STE PHA ROL TU PHYIN PA DRUG GAM, SHER PHYIN
LAS PHYE BA'I THABS

STOBS SMON LAM YE SHES BZHI BSNAN PAS PHAR PHYIN BCU DANG LDAN
PA STE 'BREL BA'I DGE BA'I RTZA BA RJES THOB 'JIG RTEN PA'AM,
MNYAM GZHAG 'JIG RTEN LAS 'DAS PA YIN KYANG RUNG GANG CI YOD PA
DE'I 'BRAS BU BLA NA MED

PA'I SANGS RGYAS SU GYUR CIG ,CES SMON CING DAM BCA' BA'O, ,'JUG
PA LAS, SBYIN LA SBYIN BYA LEN PO GTONG POS STOBS, ,'JIG RTEN
'DAS PA'I PHA ROL PHYIN CES BYA, ,GSUM PO DAG LA CHAGS SKYES
GYUR PAS

SKYE RAB 'JIG RTEN PA YI PHA ROL PHYIN ZHES BSTAN, ,CES GSUNGS
PA LTAR, STONG NYID MNGON SUM DU RTOGS PA LA SHES RAB KYIS MA
ZIN PA LA 'JIG RTEN PA DANG, ZIN PA LA 'DAS PA'I PHAR PHYIN DU
BZHAG PA LTAR YANG LEGS

SO, ,DRUG PA RNAM DAG YE SHES KYI GZUNGS KYI SGO BSHAD PA NI,
BDAG GI RNAM PAR GROL BA GANG YIN PA DES SEMS CAN THAMS CAD RNAM
PAR THAR PAR GYUR CIG ,'KHOR BA DANG MYA NGAN LAS 'DAS PA LA
BDAG GNAS

@07A *, ,PAR MA GYUR CIG ,CES PA STE, BDAG GI SEMS KYI CHOS NYID
DRI MA THAMS CAD LAS RNAM PAR GROL BA MNGON DU BYAS PA GANG YIN
PA DE'I MTHU LA BRTEN NAS RNAM RTOG DANG 'BAD RTZOL MED KYANG
SMON

LAM DANG THUGS RJE'I DBANG GIS GANG 'DUL GYI GZUGS SKU'I BKOD
PAS SEMS CAN THAMS CAD KYANG SGRIB GNYIS KYI 'CHING BA LAS RNAM
PAR THAR PAR BYED NUS PAR GYUR CIG DE LTAR GNAS LUGS RTOGS PA'I
SHES

RAB CHEN POS SO SKYE LTAR 'KHOR BA'I MTHA' DANG, SEMS CAN LA
RJES SU CHAGS PA'I SNYING RJE CHEN POS NYAN RANG LTAR ZHI BA'I
MTHA' LA GNAS PAR MA GYUR PAR MI GNAS PA'I MYANG 'DAS THOB PAR
GYUR CIG ,CES SMON

CING DAM BCA' BA'O, ,'DI'I BDAG RNAM PAR GROL BA NI 'KHOR BA'I
MTHA' LA MI GNAS PA DANG, SEMS CAN THAD BAR BYED PA NI MYANG
'DAS KYI MTHA' LA MI GNAS PA YIN PAS, SMON LAM SNGA PHYI GNYIS
GZUNGS KYI SGO

GCIG TU BYA BAR GSUNGS SO, ,GSUM PA GZUNGS KYI SNGAGS BSHAD PA
NI, TARYA TH'A, AOm KshA ME KshA ME, KshANTE KshANT, DA ME DA
ME, D'ANTE D'ANTE, BHA DRE BHA DRE, SU DHA DRE SU BHA DRE,
TZANDRE TZANDRE, TZANDA KI RA nE,

TZANDRA BA TI, ,TE TZO BA TI, DHARMA BA TA, YA SHO BA TI, PRA
HMA BA TI, SARBA KRA SHA BI SHODDHA NI, SARBA AARTHA S'A DHA NI,
,SARBA AA NA RTHA PRA SHA MA NI, PA RA MA AARTHA S'A DHA NI, K'A
YA BI SHO DHA NI, W'A KA BI SHO DHA NI, MA NA: SAm SHO DHA NI
SV'A
@007B H'A, ZHES PA STE, ,TADYA TH'A NI, 'DI LTA STE, AOm NI
SNGAGS KYI 'GO 'DREN KshA ME KshA ME NI, BZOD PAR BYA BA GNYIS
DANG, KshANTE KshANTE NI BZOD PAR BYED PA GNYIS TE, BZOD PA'O,
,DA ME DA ME NI DUL BA GNYIS TE TSUL KHRIMS SO, ,D'ANTE D'DTE NI

SBYIN PAR BYED PA GNYIS TE SBYIN PA'O, ,BHA DRE BHA DRE NI BZANG
PO GNYIS DANG, SU BHA DRE SU BHA DRE NI RAB TU BZANG PO GNYIS TE
BRTZON 'GRUS SO, ,TZANDRE TZANDRE NI ZLA BA GNYIS DANG, SU
TZANDRE SU TZANDRE NI ZLA BZANG GNYIS DANG, TZANDRE KI RE nE NI

ZLA 'OD DE BSAM GTAN NO, ,PHAR PHYIN 'DI LNGA MO RTAGS SU BYED
NA SHER PHYIN DANG ZUNG DU 'BREL DGOS PA'I DON NO, ,TZANDRA BA
TI NI ZLA BA LDAN PA DANG, TE DZOB TI NI GZI BRJID LDAN PA DANG,
DHA RMA BA TI NI CHOS LDAN PA STE SHES RAB

BO, ,YA SHO BA TI NI GRAGS PA LDAN PA DANG, BRAHMA BA TI NI
TSANGS PA LDAN PA STE THABS SO, ,SARBA KLE SHA BI SHO DHA NI NI
NYES PA THAMS CAD RNAM PAR SBYONG BA STE STOBS SO, ,SARBA AARTHA
S'A DHA NA NI DON THAMS CAD GRUB PA DANG, SARBA

AARN RTHA PRA SHA MA NI NI DON MED THAMS CAD RAB TU ZHI BA DANG,
PA R'A MA AARTHA S'A DHA NI NI MCHOG GI DON GRUB PA STE SMON LAM
MO, ,K'A YA BI SHO DHA NI NI LUS RNAM PAR SBYONG BA DANG, W'A
KRA BI SHO DHA NI NI NGAG RNAM PAR SBYONG BA DANG,

MA NA: SAm SHO DHA NI NI YID YANG DAG PAR SBYONG BA STE YE SHES
SO, ,SV'A H'A NI SNGAGS KYI MTHA' RTEN NO, ,BZHI BAS GZUNGS KYI
PHAN YON BSHAD PA NI, RIGS KYI BU DE LTA NA, RIGS KYI BU'AM RIGS
KYI BU MO GANG LA LAS, SGO DRUG

@008A *, ,PA ZHES BYA BA'I GZUNGS 'DI NYIN LAN GSUM MTSAN LAN
GSUM DU BRJOD NA, DE'I LAS KYI SGRIB PA THAMS CAD BYANG BAR GYUR
NAS SKYE BA BDUN GYI BAR DU DES NI SKYE BA DRAN PAR 'GYUR RO,
,BLA NA MED PA YANG DAG

PAR RDZOGS PA'I BYANG CHUB TU 'TSANG RGYA BAR 'GYUR RO, ,ZHES PA
STE, RIGS KYI BU ZHES BOS NAS, GZUNGS DRUG BSHAD ZIN PA DE LTA
YIN PAS NA, RIGS KYI BU'AM RIGS KYI BU MO GANG LA LAS SGO DRUG
PA ZHES BYA BA'I GZUNGS

'DI'I DON YID LA BSAM ZHING, SNGAGS KYI TSIG SNGA DRO GUNG PHYI
DRO STE NYIN LAN GSUM DANG, SROD NAM GUNG THO RANGS TE MTSAN LAN
GSUM DU BRJOD NA DE'I MTSAMS MED LNGA LA SOGS PA'I LAS KYI SGRIB
PA THAMS CAD

CI RIGS PAR BYANG BAR GYUR NAS, SKYE BA BDUN GYI BAR GYI SNGON
GYI SKYE GNAS GANG ZAG DES NI DRAN PAR 'GYUR RO ZHES PA NI GNAS
SKABS KYI PHAN YON DANG, GZUNGS DE RNAMS GONG 'PHEL DU NYAMS

SU BLANGS PAS BLA NA MED PA YANG DAG PAR RDZOGS PA'I BYANG CHUB
TU 'TSANG RGYA BAR 'GYUR RO ZHES PA NI MTHAR THUG GI PHAN YON
NO, ,RJE T'A RA N'A THAS, DES NI SKYE BA BDUN GYI BAR GYI SKYE
BA DRAN PAR 'GYUR RO ZHES PA'I DON

YIN PAS, BAR DU ZHES PA NI DRUG PA'I DON LA BDUN PA'I TSIG YIN
NO, ,ZHES GSUNGS PA LTAR BSHAD DO, ,GSUM PA MJUG SDUD NI, BCOM
LDAN 'DAS KYIS DE SKAD CES BKA' STZAL NAS, BYANG CHUB SEMS DPA'

@008B SEMS DPA' CHEN PO DE DAG DANG, GNAS GTZANG MA'I RIS KYI
LHA'I BU DE DAG YI RANGS TE, BCOM LDAN 'DAS KYIS GSUNGS PA LA
MNGON PAR BSTOD DO, ,ZHES PA STE, BCOM LDAN 'DAS KYIS GONG DU
BSHAD PA DE SKAD CES BKA'

STZAL PA LA, 'KHOR GYI GTZO BO 'OG MIN CHEN PO'I RTEN CAN GYI
BYANG CHUB SEMS DPA' SEMS DPA' CHEN PO DE DAG DANG, 'KHOR BA LA
PA GNAS GTZANG MA LNGA'I RIS KYI LHA'I BU DE DAG GZUNGS KYI SGO
THOB CING NYAMS MED

GONG 'PHEL DU GYUR PA LA DGA' ZHING YI RANGS TE, BCOM LDAN 'DAS
KYIS JI LTAR GSUNGS PA LA GUS PAS MNGON PAR BSTOD DO, ,ZHES
PA'O, ,BZHI PA MJUG GI DON NI, 'GYUR BYANG MI SNANG YANG, BU
STON CHOS 'BYUNG

LAS SGO DRUG PA'I GZUNGS 'DI LA SHLO KA BCO BRGYAD YOD PA DANG,
SGYUR BA PO LO TZ'A BA SKA BA DPAL BRTZEGS YIN PAR GSUNGS SO,
,SMRAS PA, RNAM 'DREN GSUNG GI YANG SNYING MTSO SKYES KHA,
,'PHAGS BOD MKHAS

PA'I LEGS BSHAD SNANG GTER GYIS, ,PHYE LAS DON BZANG SBRANG RTZI
'JOG BZHIN YANG, ,TI THUG ZLA ZER SPROS LA DGOS PA CI, ,'ON TE
CHER SNYIGS LNGA BDO'I CHAR MUN KHROD, ,LEGS BSHAD DPAL BYI BU
LAS LAM

GYI SNA, ,'DREN LA GDOL GTAM BZOD PA'I MU KHYUD CAN, ,LHAG CES
BSKUL TSIG GCAM BU'I MGRIN SKYES DER, ,'BAD RTZOL DRAG POS TIL
GYI MAR KHU BZHIN, ,BTZIR LAS THON PA'I RNAM BSHAD SGRON ME
'DIS, ,SKAL

@009A *, ,MNYAM YID CAN SNYING NYAL STUG PO'I MUN, ,RAB BSAL
BYANG CHEN BSHUL BZANG MTSON GYUR CIG ,CES 'PHAGS PA SGO DRUG
PA'I GZUNGS KYI RNAM BSHAD RAB GSAL SGRON MA ZHES

BYA BA 'DI NI, SGRUB BRTZON DAM PA ZHABS DRUNG BLO BZANG CHOS
'PHEL LAGS NAS NAN CHEN POS BSKUL NGOR, MKHAS MCHOG DBYIG GNYEN,
RJE T'A RA N'A THA, RGYAL MCHOG BSKAL BZANG RGYA MTSO RNAMS KYI
'GREL PA

LA BRTEN NAS BAN RGAN DHA RMA BHA DRAS DGE BYED KYI LO SNRON
ZLA'I YAR TSES BZANG PO LA BZHAD DNGUL CHU'I RI PHUG TU SBYAR
BA'O,, SVA STI, PHAN BDE'I 'BYUNG GNAS RGYAL BSTAN GRUB BO CHES,
,'GRO KUN

RNAM MKHYEN NOR BU'I GLING MCHOG TU, ,DKRI PHYIR BZHAD LJONGS
DGE 'PHEL CHOS GRVA NAS, ,CHOS SBYIN 'DZAD MED 'DOD RGU'I CHAR
'DI PHAB, ,MANG GA LAm,, ,,