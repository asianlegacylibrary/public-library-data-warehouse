*, ,GCOD KYI GDAMS PA THAR 'DOD KYI DED DPON ZHES BYA BA
BZHUGS,,

@001A #, ,NA MO GU RU SARBA d'A K'I YA, GCOD KYI GDAMS PA THAR
'DOD KYI DED DPON ZHES BYA BA, THUB BSTAN KHA BA'I RDUL BRTZEGS
LA GNAS GZHUNG LUGS RAL PA'I KHUR

GYIS BRJID, ,DRI MED RIGS PA'I SDER KHYIM 'BAR BAS LOG SMRA'I
GNYIS 'THUNG KLAD PA 'GEMS, ,DNGOS POR SMRA BA'I WA TSOGS MTHAR
BYED STONG NYID GAD RGYANGS MTHON PO CAN, ,SMRA BA'I

SENG GE BLO BZANG GRAGS PA DRAN PAS DAD PA'I SPU LONG GA-YOS,
,CHOS BRGYAD SPROS PAS DBEN PA'I DUR KHROD DU, ,LHAN SKYES BDE
STONG ROL PA'I GAR BSGYUR ZHING, ,RTEN 'BYUNG SKYE BA MED

PA'I PHAt: KYI SGRAS, ,BDAG 'DZIN 'GONG PO'I KLAD PA 'GEMS RNAMS
RGYAL, ,GANG ZHIG BSTEN NA PHYI NANG BDUD KYI SDE, ,'THOR BYED
DRAG PO'I MDUN SAR CHU 'DZIN BZHIN, ,MA LUS

@002A *, ,DRUNG NAS 'BYIN PA ZAB MO'I LAM, ,THABS SHES SNYING
PO'I GCOD LAS GZHAN NA GANG, ,DE'I PHYIR BLO LDAN BUNG BA'I
TSOGS, ,DGA' BA'I DAR DIR 'BUM SGROGS LA, ,RMAD

BYUNG GDAMS PA'I SBRANG RTZI LA, ,RTZE GCIG YID KYIS LONGS SPYOD
KYIS, ,DE LA 'DIR SKAL BA DANG LDAN PA SANGS RGYAS KYI SAR BGROD
PA'I LAM MCHOG THABS SHES GCOD KYI SNYING PO RNAL

'BYOR DU BYA BAR 'DOD PA'I GANG ZAG GANG GIS NYAMS SU BLANG
BYA'I RIM PA 'CHAD PA LA BZHI, GANG DU NYAMS SU LEN PA'I GNAS,
GANG GIS NYAMS SU LEN PA'I RTEN, GANG ZHIG NYAMS SU

LEN PA'I GDAMS PA, GANG NYAMS SU BLANGS PA LA BRTEN NAS TSAR
LHONGS JI LTAR 'BYUNG TSUL LO, ,DANG PO NI, GCOD KYI GZHUNG
RGYAS PA RNAMS LAS SHES PAR BYA STE 'DIR YI GES

'JIGS PAS MA SPROS SO, ,GNYIS PA NI, SRID PA'I PHUN TSOGS CHU
SHING LTA BUR MTHONG NAS BYAMS PA DANG SNYING RJES BRAN DU BZUNG
NAS THAMS CAD MKHYEN PA NYID YID LA GCAGS PAS

@002B 'KHOR BA'I SA BON DRUNG NAS 'BYIN PAR 'DOD PAS YIN GYI,
RNYED BKUR DANG GRAGS 'DOD KYI BSAM PAS 'JIG RTEN GYI LHA 'DRE
LA BSNGO BA DANG, DE'I PHYIR SA GNYAN SLOG CING CHU GNYAN DKRUG
PA DANG, SHING

GNYAN GCOD PA DAG NI CHOS 'DI'I 'GAL ZLAR SHES PAR GYIS SHIG
,GSUM PA NI, BSTAN PA LA 'JUG PA'I SGO DAM PA SKYABS 'GRO'I RIM
PA SKU GNYIS KYI LAG RJES 'JOG BYED TSOGS GNYIS

BSAG PA, BSAGS PA'I DGE BA CHUD MI ZA BAR BYA BA'I PHYIR BYANG
CHUB CHEN POR BSNGO BA'O, ,DANG PO NI, ` ,MDUN GYI NAM MKHAR
SENG GE CHEN PO BRGYAD KYIS BTEG PA'I KHRI MTHO ZHING YANGS PA'I

STENG DU, SNA TSOGS PADMA 'DAB MA STONG LDAN GYI LTE BAR PADMA
DANG ZLA BA'I GDAN LA, RTZA BA'I BLA MA DANG GNYIS SU MED PA'I
MA GCIG LABS KYI SGRON MA, DE'I THUGS KAR YUM CHEN MO, STENG DU
RGYAL BA RDO RJE

'CHANG, GA-YAS SU GSHIN RJE'I GSHED KYI LHA TSOGS, GA-YON DU BDE
MCHOG GI LHA TSOGS, MDUN DU GSANG BA 'DUS PA'I LHA TSOGS, RGYAB
TU KYEE RDO RJE'I LHA TSOGS, DE DAG GI MTHA' SKOR DU DNGOS DANG

BRGYUD PA'I BLA MA YI DAM SANGS RGYAS BYANG SEMS, DPA' BO DPA'
MO CHOS SKYONG BSRUNG MA'I LHA TSOGS, RANG RANG GI MDUN NA LEGS
PAR GSUNGS PA'I CHOS RNAMS PO TI'I RNAM PAR YOD PA, DE DAG

@003A *, ,GI PHYI ROL DU SNA TSOGS PA'I SPRUL PAS KUN TU KHYAB
PAR GYUR PA'I 'OG TU GNOD BYED KYIS MTSON SEMS CAN THAMS CAD YOD
PAR BSAMS LA, NGAG TU, PHAt: SKAL LDAN THAR PAR

'KHRID PA'I DED DPON MCHOG ,RTZA RGYUD BLA MA'I TSOGS LA SKYABS
SU MCHI, ,DNGOS GRUB DAM PA MA LUS 'BYUNG BA'I SGO, ,YI DAM LHA
TSOGS RNAMS LA SKYABS SU MCHI, ,SPANGS RTOGS MTHAR PHYIN STON PA
BLA

NA MED, ,YANG DAG RDZOGS SANGS RGYAS LA SKYABS SU MCHI, ,ZHI
BA'I DPAL GYUR 'DOD CHAGS BRAL BA'I MCHOG ,SLU MED DAM PA'I CHOS
LA SKYABS SU MCHI, ,RTAG TU DGE BA'I 'DREN PA PHUN SUM TSOGS,
,TSOGS

MCHOG DGE 'DUN RNAMS LA SKYABS SU MCHI, ,PHUL BYUNG ZHING GI DAM
PA KHYED RNAMS LA, ,BYANG CHUB SNYING PO'I BAR DU SKYABS SU
MCHI, ,GUS PAS BDAG NI KHYOD LA LEGS 'BUL NA, ,MGON PO THUGS RJE

MNGA' BAS BZHES SU GSOL, ,SDUG BSNGAL RGYA MTSOR BYING BA'I 'GRO
BA RNAMS, ,BSGRAL PHYIR BYANG CHUB MCHOG TU SEMS BSKYED NAS,
,DUS GSUM BDE GSHEGS SRAS KYI SPYOD PA LA, ,ZHUM MED

BSAM PA DAG PAS BSLAB PAR BGYI, ,'JIG RTEN SGRON MA SKYABS KYI
MCHOG RNAMS LA, ,LUS NGAG YID RAB DANG BAS PHYAG BGYI'O, ,DNGOS
BSHAMS YID SPRUL MCHOD PA MA LUS 'BUL, ,THOG MED

@003B NAS BSAGS SDIG LTUNG THAMS CAD BSHAGS, ,SKYE 'PHAGS DGE BA
RNAMS LA RJES YI RANG, ,'KHOR BA MA STONGS BAR DU LEGS BZHUGS
NAS, ,'GRO LA CHOS 'KHOR MA LUS SKOR DU GSOL, ,DGE KUN RDZOGS

PA'I BYANG CHUB CHEN POR BSNGO, ZHES DMIGS PA DANG BCAS PA'I SGO
NAS BRJOD CING, KHYAD PAR GYI SEMS BSKYED, MA SEMS CAN THAMS CAD
KYI DON DU MYUR BA MYUR BAR BLA MA SANGS RGYAS KYI GO 'PHANG
THOB PAR BYA,

DE'I PHYIR DU LAM ZAB MO GCOD KYI SNYING PO NYAMS SU BLANG BAR
BGYI SNYAM PA GSUM MAM BDUN SOGS BYA'O, ,GNYIS PA LA, THUN MONG
BA GZUGS SKU'I LAG RJES 'JOG BYED BSOD NAMS KYI TSOGS BSAG PA,
THUN

MONG MA YIN PA CHOS SKU'I LAG RJES 'JOG BYED RANG BZHIN MED PAR
BSGOM PA'O, ,DANG PO LA SEMS CAN PHA MAR BSGOMS NAS BYANG CHUB
KYI SEMS BSKYED DE SHA KHRAG STER BA, YI DAM DANG BLA MAR BSGOMS
NAS

BDUD RTZIS MCHOD DE DNGOS GRUB DANG BYIN RLABS ZHU BA'O, ,DANG
PO NI, PHAt: RANG GI SPYI BOR PADMA DANG NYI MA'I GDAN LA NGO BO
RANG GI RTZA BA'I BLA MA DANG DBYER MED PA'I MA GCIG LABS KYI
SGRON MA YIN PA LA RNAM PA BCOM

LDAN 'DAS RDO RJE PHAG MO ZHAL GCIG PHYAG GNYIS MA, PHYAG GA-YAS
SDIGS MDZUB DANG BCAS PAS GRI GUG NAM MKHA' LA 'PHYAR ZHING,
GA-YON PAS GDUG PA'I KHRAG GIS GANG BA'I THOD PA THUGS KAR 'DZIN

@004A *, ,PA'I MCHAN KHUNG NA KHA tV'Am GA BSNAMS PA, KHRO ZHING
'DZUM PA'I MCHE BA CUNG ZAD GTZIGS PA, SPYAN GSUM HUR BAG DANG
LDAN ZHING, THOD SKAM LNGA'I DBU RGYAN DANG, BSKAM PO LNGA BCU'I
DO SHAL CAN, GCER MO

SKRA ZHIG PA, PHYAG RGYA LNGAS BRGYAN CING, NYI MA STONG GI
MDANGS LTA BU'I 'OD DANG GZI BRJID 'BAR BA'I DBUS NA ZHABS
GA-YAS BRKYANGS SHING, GA-YON BSKUMS PA'I GAR STABS KYIS BZHUGS
PA'I SPYI BOR AOm

DKAR PO, MGRIN PAR A'A: DMAR PO, THUGS KAR H'Um SNGON PO, LTE
BAR SV'A SER PO, GSANG BAR H'A LJANG KHU, 'OD ZER LNGA 'PHRO BA,
THUGS KA'I H'Um LAS 'OD ZER 'PHROS PAS, RANG BZHIN GYI GNAS NAS
BCOM LDAN 'DAS MA RDO

RJE PHAG MO LA BLA MA DKON MCHOG GSUM GYIS BSKOR BA SPYAN
DRANGS, PHAt: CHOS DBYINGS DAG PA'I PHO BRANG NAS, ,SGYU 'PHRUL
DRA BA'I SKUR STON PA, ,GNAS GSUM MKHA' 'GRO'I DBANG PHYUG MA,
,BRTZE BAR DGONGS LA

GNAS 'DIR GSHEGS, ,AOm A'A: GU RU BADZRA SARBA BUDDHA BO DHI
SATVA SARBA d'A KI N'I SA PA RI W'A RA BADZRA SA MA YA DZA: DZA:
DZA: H'Um BAm HO:, SLAR YANG THUGS KA'I H'Um LAS 'OD 'PHROS, ZHI
KHRO RAB 'BYAMS THAMS CAD SPYAN DRANGS,

SPYI BO'I BCOM LDAN 'DAS MA LA THIM PAS DE NYID SKYABS GNAS KUN
'DUS PA'I BDAG NYID DU GYUR, SLAR YANG THUGS KA'I H'Um LAS 'OD
ZER LCAGS KYU DANG, ZHAGS PA DANG, DRIL BU DANG, LCAGS SGROG GI
RNAM PA CAN

@004B DPAG MED 'PHROS, GNOD BYED KYIS GTZO BYAS PA'I RIGS DRUG
SEMS CAN THAMS CAD KYI SNYING GA NAS LCAGS KYUS BZUNG, MGRIN PA
NAS ZHAGS PAS BCINGS, YAN LAG LCAGS SGROG GIS BSDAMS, DRIL BUS

DBANG DU BSDUS NAS RANG GI MTHA' SKOR DU 'KHOD PAR GYUR, BADZRA
AAm KU SHA DZA: BADZRA B'A SHA H'Um, BADZRA SBO tA BAm, BADZRA
GHAsht'A HO: ZHES BRJOD PAS, SA GZHI THAMS CAD SMUG SHIG STE
GANG BAR BSAMS LA, MA RGAN 'DRE GDON

RNAMS KYIS MTSON PA'I SEMS CAN RNAMS LA BRTZE BA CHEN POS KUN
NAS BSLANGS TE RANG NYID KYIS GTZO BYAS MGRIN GCIG TU YAN LAG
BDUN PA 'BUL BAR BSAMS LA, NGAG TU 'DI SKAD DU, PHAt: LHUN GRUB
SPROS

DANG BRAL BA'I CHOS KYI DBYINGS, ,BDE CHEN LONGS SPYOD RDZOGS
PA'I ROL PA LAS, ,SNA TSOGS DU MAR SPRUL PA'I d'A KI MA, ,BCOM
LDAN RDO RJE PHAG MO LA PHYAG 'TSAL, ,BDE STONG LHAN CIG SKYES
PA NAM MKHA'I GLONG, ,ZAG

MED BDE BA BSKYED PA'I MCHOD PA'I SPRIN, ,PHUN TSOGS RNAM 'GYUR
STONG GI RNAM ROL CAN, ,MA LUS DGYES PA BSKYED PHYIR KHYED LA
'BUL, ,CHOS KUN RANG BZHIN MKHA' LTAR RNAM DAG KYANG, ,THOG MED
MA RIG 'KHRUL BA'I

BAG CHAGS KYIS, ,RMI LAM BZHIN DU NONGS PA'I TSOGS MCHIS PA,
,BRJOD BRAL RANG BZHIN DAG PA'I DBYINGS SU BSHAGS, ,SMRA BSAM
BRJOD LAS 'DAS PA DAM PA'I DON, ,DGE DANG MI DGE'I MTSAN MA MI
MNGA' YANG, ,

@005A *, ,KUN RDZOB ZLA SHEL LTAR DKAR RTEN 'BREL LA, ,BDAG CAG
BSAM PA DAG PAS YI RANG NGO, ,BDEN PAS STONG YANG BRAG CHA'I
SGRA SNYAN BZHIN, ,BDAG SOGS 'GRO LA KUN TU BZANG PO'I LAM, ,

'DOMS PHYIR JI SRID PHA MTHA' MI MNGON PA'I, ,BGRANG YAS BSKAL
PA'I BAR DU BZHUGS SU GSOL, ,DE LTAR SNANG STONG TSOGS PA'I ROL
PA LAS, ,'ONGS PA'I BSOD NAMS PHUNG PO JI SNYED PA, ,BDEN MED
'GRO BA

MA LUS BSGRAL BA'I PHYIR, ,ZUNG 'JUG RDO RJE 'CHANG GI RGYU RU
BSNGO, ,ZHES DMIGS PA DANG BCAS PA'I SGO NAS YAN LAG BDUN PA
PHUL BAS, SPYI BO'I BCOM LDAN 'DAS MA'I SKU'I CHA LAS BDUD
RTZI'I RGYUN BABS,

RANG GZHAN SEMS CAN THAMS CAD KYI LUS SEMS LA ZHUGS PAS, SDIG
SGRIB NAD GDON CHAGS SGO THAMS CAD DAG ,LUS SHEL GONG LTAR DAG
PA'I DBUS NA YAR RTZA DBU MA DMAR PO YAS SNA SPYI BO LA ZUG PA

RGYA MTHONGS LTAR THAL LE YOD PA, MAS SNA LTE 'OG TU ZUG PA'I
LTE BA'I RTZA 'KHOR GYI DBUS NA RANG GI RNAM PAR SHES PA'I NGO
BO THIG LE COG SGONG TZAM DKAR LA DMAR BA'I MDANGS CHAGS PA
'PHAR LA KHAD, 'PHUR LA

KHAD PA ZHIG YOD PA, YAR 'PHO SNYAM PA'I 'DUN PA DRAG POS PHAt:
SNYING GAR SLEBS, PHAt: MGRIN PAR SLEBS, PHAt: SPYI BOR SLEBS PA
HRIG HRIG YOD PAR BSAM, DE YANG BLA MA'I THUGS KAR 'PHO SNYAM
PA'I

@005B 'DUN PAS, PHAt: BCOM LDAN 'DAS MA'I THUGS KAR THIM, LUS
BEM PO DE LING STE 'GYEL BAR BSAM, DE NAS, PHAt: BLA MA'I THUGS
KA NAS RANG GI RNAM PAR SHES PA'I NGO BO MKHA' 'GRO MA GRI GUG
DANG

THOD PA 'DZIN PA ZHIG RGYANG STE THON, PHAt: LUS BEM PO DE'I
SPYI BO NAS SUM PHRAG GI BAR DU GSHAGS, PHAt: SNYING GA NAS LAG
PA GA-YAS PA'I RTZE'I BAR DANG, DE BZHIN DU PHAt: RE RE BRJOD
CING SNYING GA NAS LAG

PA GA-YON PA'I RTZE DANG, SUM PHRAG NAS RKANG PA GA-YAS PA DANG
GA-YON PA'I RTZE'I BAR DU GSHAGS, PHAt: PAGS PA DE SBUD DE BSHUS
PAR BSAMS LA DMIGS PA DANG BCAS PAS, NGAG TU 'DI SKAD DU, PHAt:
PAGS

PA RAB MDZES GSER GYI SA GZHI'I STENG, ,KHRAG CHEN BDUD RTZI'I
CHU YIS CHAG CHAG BTAB, ,SHA KHRAG ME TOG PHANG PHUNG TSOM BUR
GYUR, ,YAN LAG RNAMS LAS GLING CHEN BZHI DANG NI, ,NYID LAG
GLING PHRAN BRGYAD

DU GYUR PA'I DBUS, ,KHOG PA RIN CHEN RDUL MANG BRTZEGS PA'I
RTZER, ,MGO BO RNAM PAR RGYAL BA'I KHANG BZANG MDZES, ,MIG GNYIS
MUN SEL NYI MA ZLA BA DANG, ,SNYING NI YID BZHIN NOR BU RIN PO
CHE, ,DBANG PO NANG KHROL YONGS

SU GYUR PA LAS, ,LHA MI'I 'DOD YON DPAL 'BYOR PHUN SUM TSOGS,
,PHAt: 'DOD DGU'I RGYA MTSO MAndAL BZANG PO 'DI, ,RTZA BRGYUD
BLA MA YI DAM LHA TSOGS DANG, ,SANGS RGYAS BYANG SEMS DPA' BO
RNAL 'BYOR@006A *, ,MA; ;BSTAN BSRUNG RGYA MTSOR BCAS LA LEGS 'BUL NA,
,THUGS RJES BZHES NAS BYIN RLABS DNGOS GRUB STZOL, ,ZHES YAN LAG
BDUN PA MAndAL DANG BCAS PA PHUL, DE NAS SEMS CAN THAMS

CAD LA NYE RING MED PA'I BTANG SNYOMS LA GNAS PA'I NGANG NAS 'DI
LTAR BSAM STE, 'KHOR BA LA THOG MA MED PAS BDAG GI SKYE BA LA
THOG MA MED, SKYE SHI GCIG NAS GCIG TU BRGYUD DE YUL PHYOGS DANG
SA PHYOGS 'DIR

MA SKYES BYA BA NI MED, SEMS CAN 'DI'I LUS MA BLANGS BYA BA
DANG, SEMS CAN 'DIS NGA'I MA MA BYAS BYA BA GCIG KYANG MED, BYAS
PA GRANGS KYIS MI CHOD, DA DUNG MANG PO BYED PAR 'GYUR SNYAM DU
MAR SHES PA BSGOM, DE YANG MA

NAM BYAS RES KYIS TSE 'DI'I MAS JI LTAR DRIN GYIS BSKYANGS PA
BZHIN DU SEMS CAN THAMS CAD KYIS DRIN GYIS BSKYANGS TE, MA NAM
BYAS RES KYIS MNGAL DU GNAS PA NAS BZUNG STE BRTZE BAS BSKYANGS,
MA RANG

SROG LA BABS PA'I SDUG BSNGAL BYUNG BA LAS BDAG CUNG ZAD NA BA
LA MI BZOD PA CHE BAR BYAS, MDOR NA MA RNAMS RANG GI KHYER 'KHOS
DANG BSTUN SDIG SDUG GTAM NGAN SROG LA MA 'DZEMS PAR GNOD PA
DANG SDUG BSNGAL

THAMS CAD LAS BSKYABS, PHAN BDE THAMS CAD BSGRUBS PAS DRIN SHIN
TU CHE SNYAM DU DRIN BSAM, 'DI DAG NI RAGS PA TZAM GYI DBANG DU
BYAS PA YIN GYI, ZHIB PAR RJE YAB SRAS KYI GSUNG RAB LAS BLTA
BAR BYA'O, ,

@006B DE NAS DRIN CAN GYI MA RNAMS NYON MONGS PA'I GDON GYIS
BRLAMS PAS SHES PA RNAL DU MI GNAS PAR SMYO, BLANG DOR 'BYED
PA'I SHES RAB KYI MIG NI GTI MUG GIS BSGRIBS, SKAD CIG RE RE
BZHIN NYES SPYOD KYIS DBYEN SPYOS PAS

SPYIR 'KHOR BA DANG, KHYAD PAR NGAN SONG GI GA-YANG SA CHEN PO
'JIGS SU RUNG BAR GOM PA BRDEG 'CHA' BA RNAMS BDAG GIS MI SGROL
NA SUS SGROL, MA 'DI RNAMS KYANG BDAG LA MI RE NA SU LA RE, DES
NA 'DRE GDON LA

SOGS PA'I PHA MA 'DI RNAMS KYIS THOG MED NAS DA LTA'I BAR DU
KHONG RANG RNAMS YAL BAR DOR NAS BDAG GCES PAR BZUNG BA BZHIN
DU, BDAG GIS KYANG RANG YAL BAR DOR NAS 'DI RNAMS GCES PAR BZUNG
BAR BYA'O

SNYAM DU DRIN GZO DANG YID 'ONG GI BLO BSKYED DO, DE NAS PHA MA
'DRE GDON LA SOGS PA'I SEMS CAN THAMS CAD ZAG BCAS DANG ZAG MED
KYI BDE BAS PHONGS TSUL DANG, 'KHOR BA SPYI DANG BYE BRAG GIS
SDUG BSNGAL BA'I

TSUL BSAMS NAS, BDAG GI MA SEMS CAN 'DI RNAMS BDE BA DANG PHRAD
PAR GYUR CIG ,BDE BA DANG PHRAD NA CI MA RUNG, BDE BA DANG PHRAD
PAR BYA'O, SDUG BSNGAL DANG BRAL NA CI MA RUNG, SDUG BSNGAL DANG
BRAL BAR GYUR

CIG ;DE DANG BRAL BAR BYA'O SNYAM PA'I LHAG BSAM 'DREN NUS KYI
SNYING RJE BSGOM MO, ,'O NA SUS SDUG BSNGAL DANG BRAL, BDE BA
DANG PHRAD PAR BYA ZHE NA, NGAS DE LTAR BYA'O SNYAM PA NI LHAG
BSAM MO, ,'O NA KHYOD LA DE LTA BU'I

@007A *, ,NUS PA YOD DAM ZHE NA BDEN TE, DA LTA NI DE LTA BU'I
NUS PA MI 'DUG ,DE LTAR DAM NI BCAS, SU LA DE LTA BU'I NUS PA
YOD NA SPYI BO'I BLA MA LHA LA YOD PAS BDAG GIS KYANG 'DRE GDON
LA SOGS

PA'I SEMS CAN DE RNAMS KYI DON DU MYUR BA MYUR BAR BLA MA SANGS
RGYAS KYI GO 'PHANG THOB PAR BYA'O SNYAM DU BYANG CHUB KYI SEMS
BSGOM MO, ,BLO GROS DANG LDAN PA RNAMS KYIS MGON PO ZHI BA LHA
DANG DPAL LDAN AA TI

SHA'I LUGS BZANG 'DI LTA BU GCES PAR ZUNGS SHIG ,GZHAN DU NA JO
BO CHEN POS BYAMS PA DANG SNYING RJE SBYONG MI SHES PA'I BYANG
CHUB SEMS DPA' BOD KYIS SHES PA ZHES GSUNGS PA LTAR, BYAMS PA
DANG,

SNYING RJE DANG, BYANG CHUB KYI SEMS KYI KHYAD PAR MI PHYED PAR
SEMS CAN THAMS CAD KYI DON DU SANGS RGYAS THOB PAR BYA'O SNYAM
PA'I SGRA SPYI TZAM LA BYANG CHUB KYI SEMS SU 'KHRUL SNANG NGO,
,DE NAS 'DI LTAR BSAM STE,

BDAG GIS THOG MED NAS LUS BLANGS PA'I SHA RUS BSAGS NA RI RGYAL
BAS KYANG MTHO, KHRAG DANG CHU SER BSAGS NA RGYA MTSO BAS KYANG
MANG BA'I LUS BLANGS KYANG 'DRE GDON SOGS PHA MA'I DON DU GYUR
PA NI GCIG

KYANG MA BYUNG 'DUG ,DA LAN LUS 'DI LA BRTEN NAS GNAS SKABS SU
'DRE GDON LA SOGS PA PHA MA SHA KHRAG GIS TSIM PA DANG, MTHAR
THUG SEMS CAN THAMS CAD LA PHAN PA 'GRUB PA ZHIG BYA'O, ,DE LTAR

@007B BLA MA LHAS BYIN GYIS BRLAB TU GSOL SNYAM DU MDUN GYI NAM
MKHAR BLA MA LHA'I TSOGS BZHUGS GNAS DANG BCAS PA GSAL BTAB LA,
'DI SKAD CES PHAt: DUS GSUM RGYAL BA BSKYED MDZAD RGYAL BA'I
YUM, ,'GRO

BA'I 'DREN MCHOG SH'AKYA'I RGYAL PO DANG, ,RGYAL BA'I MKHYEN RAB
GCIG BSDUS 'JAM PA'I DBYANGS, ,GSOL BA 'DEBS SO BDAG RGYUD BYIN
GYIS RLOBS, ,'GRO KUN SRID MTSO LAS SGROL RJE BTZUN MA, ,ZUNG
'JUG MNGON

GYUR SU KA SIDDHI'I ZHABS, ,RGYAL BA'I RGYAL TSAB BYAMS MGON
CHOS KYI RJE, ,GSOL BA 'DEBS SO BDAG RGYUD BYIN GYIS RLOBS, ,SA
GSUM BRNYES PA 'PHAGS PA THOGS MED DANG, ,KUN MKHYEN GNYIS PAR
GRAGS PA'I

DBYIG GI GNYEN, ,GNAS LNGA RIG PA'I MTHAR SON 'PHAGS PA LHA,
,GSOL BA x, GRUB PA MCHOG BRNYES DAM PA SANGS RGYAS DANG, ,DE
SRAS BSOD NAMS BLA MA GDAMS PA'I GTER, ,MKHA' 'GRO'I DBANG PHYUG
LABS

KYI SGRON MA LA, ,GSOL BA x, CHOS BRGYAD RANG GROL KHU SGOM CHOS
SENG DANG, ,SPROS BRAL DON GZIGS DOL PA ZANG THAL ZHABS, ,BRTUL
ZHUGS RNAM ROL RGYA NAG GCER BU LA, ,GSOL BA x, LAM MCHOG GSAL

MDZAD SANGS RGYAS RAB STON DANG, ,BSLAB GSUM RNAM DAG SANGS
RGYAS DGE SLONG ZHABS, ,BDE DROD MTHAR PHYIN SUM PA RAS PA LA,
,GSOL BA x, 'GRO BA'I MGON PO SANGS RGYAS STON PA DANG, ,GCOD
YUL LAM LA

@008A *, ,MNGA' BRNYES MKHAS GRUB RJE, ,ZAB MO'I RTOGS PA PHUL
BYUNG 'OD RGYAL ZHABS, ,GSOL BA x, PHUN TSOGS BKRA SHIS RGYAL
MTSAN KUN DGA' BA'I, ,YE SHES MCHOG BRNYES BSAM GTAN RDO RJE

DANG; ;MNYAM MED RGYAL MTSAN DPA' BZANG BSTAN PA'I DPAL, ,GSOL
BA x, 'DREN PA MCHOG GIS RJES BZUNG SHES RAB GRUB, ,MKHAS PA'I
DPAL GYUR LUNG RIGS RGYA MTSO DANG, ,'GRO BA'I SKYABS GYUR THUB

BSTAN RNAM RGYAL LA, ,GSOL BA x, RDO RJE 'CHANG DNGOS BLO BZANG
DON GRUB DANG, ,DE SRAS MKHAS GRUB SANGS RGYAS YE SHES ZHABS,
,BSLU MED SKYABS MCHOG RTZA BA'I BLA MA LA, ,GSOL BA x, SKU GSUM
GO 'PHANG

BDE BA CHEN PO'I GNAS, ,YID LA DRAN PA TZAM GYIS STZOL MDZAD PA,
,RTZA BA'I BLA MA RJE BTZUN RNAL 'BYOR MAR, ,GSOL BA 'DEBS SO
BDAG RGYUD BYIN GYIS RLOBS, ,RTZA RGYUD BLA MA YI DAM LHA TSOGS
DANG, ,SKYABS KYI

MCHOG GSUM DPA' BO MKHA' 'GRO MA, ,MTHU LDAN BKA' BSRUNG RGYA
MTSOR BCAS PA LA, ,GSOL BA x, NYE RGYUD NI, ` ,SKU GSUM MNGON
GYUR KHYAB BDAG RDO RJE 'CHANG, ,ZAG MED BDE BA STER MDZAD RJE
BTZUN MA,,

RGYAL SRAS THU BO RJE BTZUN MKHYEN PA'I GTER, ,GSOL BA x, GRANGS
MED RGYAL BA KUN GYI THUGS RJE NI, ,GCIG TU BSDUS PA SKAL BZANG
SKYE DGU'I GNYEN, ,DBANG PHYUG BRGYAD LDAN BLO BZANG GRAGS PA'I
DPAL, ,GSOL BA

@008B 'DEBS SO BDAG RGYUD BYIN GYIS RLOBS, ,KUN MKHYEN GNYIS PA
'JAM DPAL RGYA MTSO DANG, ,GDAMS PA'I MCHOG MNGA' CHOS KYI RGYAL
MTSAN ZHABS, ,RDO RJE'I SKU BRNYES CHOS KYI RDO RJE LA, ,GSOL BA
x, RDO RJE 'CHANG

DNGOS BLO BZANG DON GRUB DANG, ,DE MAN CHAD GONG DANG MTSUNGS,
DE NAS, BSHES GNYEN DAM PA TSUL BZHIN BSTEN PA DANG, ,DAL 'BYOR
DON CHE RNYED PAR DKA' BA DANG, ,MYUR DU 'JIG PAR SLA BA'I TSUL
RTOGS NAS, ,TSE 'DI BLO YIS

THONGS PAR BYIN GYIS RLOBS, ,'KHOR BA'I NGANG TSUL ME 'OBS LTAR
MTHONG NAS, ,BDAG GZHAN BRJE BA'I BYANG CHUB SEMS MCHOG GIS,
,SGYU MA'I PHUNG PO ZAN DU BSKYUR BA DANG, ,GNYAN SA RI KHROD
'GRIM PAR BYIN GYIS RLOBS, ,BDAG

MED GNAS LUGS RTOGS PA'I YE SHES KYIS, ,NYES BRGYA'I RTZA BA
DRUNG NAS 'BYIN PA DANG, ,THABS SHES GCOD KYI NYAMS LEN MTHAR
PHYIN NAS, ,BDUD BZHI RANG SAR ZHI BAR BYIN GYIS RLOBS, ZHES
GDUNG SHUGS DRAG POS

DMIGS PA DANG BCAS PA'I SGO NAS GSOL BA BTAB PAS, SPYI BO'I BCOM
LDAN 'DAS MA'I SKU'I CHA LAS BDUD RTZI'I RGYUN BABS, ZHES PA
NAS, PHAt: PAGS PA DE SBUD DE BSHUS NAS DMAR CHAL TE BKRAMS,
PHAt: KLAD PA DANG

KHU BA DANG, DVANGS MA RNAMS LAS 'DOD PA'I YON TAN LNGA LA SOGS
PA'I MCHOD SPRIN BSAM GYIS MI KHYAB PAR GYUR, AOm A'A: H'Um, LAN
GSUM BRJOD NAS BYIN GYIS BRLABS TE 'BUL BA NI, PHAt: RANG BZHIN
STONG PA'I

@009A *, ,NGANG NYID LAS, ,BYUNG BA'I YID 'ONG MCHOD PA'I TSOGS,
,ZAG MED BDE STER RGYA MTSO 'DI, ,RTZA BRGYUD BLA MA YI DAM LHA,
,SANGS RGYAS BYANG CHUB SEMS DPA'I TSOGS, ,DPA' BO RNAL 'BYOR MA

RNAMS DANG, ,BSTAN BSRUNG RGYA MTSOR BCAS RNAMS LA, ,GUS PAS
'BUL LO BRTZE BAS BZHES, ,DE NAS, TSIGS MA DANG SHA KHRAG DANG
RUS PAS STONG GSUM GYI KHYON THAMS CAD GANG BAR BSAMS LA, SLAR
YANG

MGRON 'BOD PA NI, RANG GI RNAM PAR SHES PA'I NGO BO MKHA' 'GRO
MA DES GRI GUG GIS GA-YAB CING 'DI SKAD DU, PHAt: MTHO SRID PA'I
RTZE MO NAS DMA' DMYAL KHAMS BCO BRGYAD BAR GYI SNANG ZHING SRID
PA'I LHA MA

SRIN SDE BRGYAD, GNAS GDON, LUS GDON GYIS GTZO BYAS, GTZO BO'I
GDON CHEN BCO BRGYAD, BYIS PA'I GDON CHEN BCO LNGA, BGEGS RIGS
STONG PHRAG BRGYAD CU, GDON RIGS SUM BRGYA DRUG CU SOGS LHA

'DRE THAMS CAD 'DIR TSOGS SHIG 'DIR 'DUS SHIG ,GONG GSUM NA
RGYAG PA, LUNG GSUM NA 'PHYO BA, GNYAN PO KHA BZHI, MGYOGS PA
SDE BRGYAD LA SOGS PA'I CHE DGU DANG, GNYAN DGU'I LHA SRIN SDE
BRGYAD THAMS

CAD 'DIR TSOGS SHIG 'DIR 'DUS SHIG ,DKAR PO LHA'I SDE, DMAR PO
BTZAN GYI SDE, NAG PO BDUD KYI SDE, KHRA BO GZA'I SDE, SMUG PO
DMU'I SDE, SHA ZA SRIN PO'I SDE, DKOR BDAG RGYAL PO'I SDE, MA MO
GSHIN RJE'I SDE,

@009B SA BDAG KLU GNYAN GYI SDE, DE RNAMS KYI SDER GTOGS PA'I
LHA 'DRE THAMS CAD 'DIR TSOGS SHIG ,'DIR 'DUS SHIG ,NGA GAR
'GROR BYA NAG BZHIN DU KLAD LA LDING BA, KHYI NAG BZHIN DU RJES
SU 'BRANG BA, SBRUL NAG

BZHIN DU LUS LA 'KHRIL BA, DANG PO LUS LA NAD KYI SNA 'DREN PA,
BAR DU NAD KYI GNAS 'CHA' BA, THA MAR NAD MI PHAN PAR BYED PA'I
GNOD BYED GDON BGEGS THAMS CAD 'DIR TSOGS SHIG ,'DIR 'DUS SHIG
,MDOR NAS

'OG ;SA STENG, SA BLA GSUM NA GNAS PA'I LHA 'DRE THAMS CAD 'DIR
TSOGS SHIG ,'DIR 'DUS SHIG ,NGA'I SGYU MA LUS KYI PHUNG PO 'DI
SPYIR DRIN CAN GYI PHA MA 'DRE GDON LA SOGS PA'I RIGS DRUG SEMS
CAN

THAMS CAD KYI GLUD DU 'BUL LO, ,SGOS CHOS MDZAD YONGS KYI GLUD
DU 'BUL LO, ,YANG SGOS DPAL LDAN BLA MA DAM PA RNAMS KYI GLUD DU
'BUL LO, ,MDOR NA PHA MA 'DRE GDON RNAMS KYIS GTZO BYAS PA'I
SEMS CAN

RNAMS KYIS SANGS RGYAS THOB PAR BYA BA'I PHYIR DU, DKON MCHOG
SRI ZHU'I MGRON LA MCHOD PAR 'BUL, MGON PO YON TAN MGRON LA
GTANG RAG TU GTONG, RIGS DRUG SNYING RJE'I MGRON LA SBYIN PAR
GTONG, GDON

BGEGS LAN CHAGS KYI MGRON LA BU LON 'JAL BA YIN NO, ,PHAt: KHYED
RNAMS SHA LA DGA' BA SHA ZO, KHRAG LA DGA' BA KHRAG 'THUNGS,
PAGS PA LA DGA' BA PAGS PA, TSE DANG SROG LA DGA' BA TSE DANG
SROG ,BKRAG

@010A *, ,MDANGS LA DGA' BA BKRAG MDANGS, GZI BRJID LA DGA' BA
GZI BRJID LA SOGS PA CI 'DOD PA KHYER ZHIG ,RINGS PA RNAMS KYIS
RJEN PAR ZO, MI RINGS PA NAMS KYIS TSOS LA ZO, BSREGS

LA ZO, CI BDE BAR ZO ZHIG ,PHAt: PHAt: PAGS PA DUM BUR GTUBS PA
'JIG RTEN DANG 'JIG RTEN LAS 'DAS PA'I CI 'DOD KYI DNGOS POR
GYUR, PHAt: RANG RANG JI LTAR 'DOD PA'I 'DOD DGU'I 'BYOR PA PHUN
SUM TSOGS PA KHYER LA NAM

MKHA'I MTHONGS DANG, SA GZHI'I GTING DANG, RI GSUM GYI RTZE
DANG, LUNG GSUM GYI NANG DANG, CHU BO'I GZHUNG DANG, RGYA MTSO'I
GTING DANG, BRAG DKAR DANG BRAG DMAR DANG, RTZI SHING NAGS TSAL
GYI GSEB DANG,

TSONG 'DUS KYI DBUS DANG, LHA KHANG DANG, DKOR KHANG LA SOGS PA
MDOR NA RANG RANG SO SO'I GNAS SU KHYER LA SONGS SHIG PHAt: CES
BRJOD DE MI DMIGS PAS RGYAS BTAB LA LTA THOG TU BZHAG CING, DE
LAS LANGS

NAS GNAS SKABS DANG MTHAR THUG TU DGE BA'I BSNGO BA DANG SMON
LAM RNAM PAR DAG PA GDAB BO, ,RGYAL BA'I GSUNG RAB LHA YI LAM
LAS 'ONGS, ,DAM PA'I MAN NGAG 'OD BRGYA'I DRA BA CAN, ,RAB
'BYAMS MKHAS PA'I

PAD TSAL BZHAD PA'I DPAL, ,LEGS BSHAD NAM MKHA'I NOR BU 'DI NA
KVA, ,BAR SKABS KYI TSIGS BCAD DO, ,GNYIS PA LA GNYIS LAS, YI
DAM DU BSGOMS NAS BDUD RTZIS MCHOD DE DNGOS GRUB ZHU BA NI GCOD

@010B GZHUNG PHAL CHER DU GRAGS PA'I DKAR 'GYED DANG DON GCIG
PAR 'DUG PAS DON GCIG TU BSHAD PAR BYA'O, ,'DI LA YANG THOG MAR
SKYABS 'GRO SEMS BSKYED SOGS BSHAD ZIN LTAR NYAMS SU BLANG BAR
BYA'O, ,DE NAS,

RANG GI SPYI BOR PADMA DANG ZLA BA'I GDAN LA, NGO BO RANG GI
RTZA BA'I BLA MA DANG DBYER MED PA'I MA GCIG LA BAS KYI SGRON MA
RNAM PA SANGS RGYAS RIGS KYI MKHA' 'GRO MA SKU MDOG DKAR LA DMAR
BA'I MDANGS CHAGS PA,

ZHAL GCIG PHYAG GNYIS MA, PHYAG GA-YAS SENG LDENG GI d'A MA RU
KHROL LO LO 'KHROL ZHING, GA-YON DNGUL DKAR GYI DRIL BU GSIL BA,
DAR DKAR GYIS DBU SKRA PHYED BCINGS SU BYAS SHING, LHAG MAS SKU
STOD KHEBS

PA; 'DZUM ZHING SGEG PA'I NYAMS DANG LDAN PA, LHA RDZAS LAS GRUB
PA'I BAR GYI NA BZAS BRGYAN CING, NYI MA STONG GI MDANGS LTA
BU'I 'OD DANG GZI BRJID 'BAR BA'I DBUS NA, ZHES PA NAS, BDUD
BZHI RANG SAR ZHI

BAR BYIN GYIS RLOBS, ZHES PA'I BAR SNGAR LTAR BYA, DE NAS GDUNG
SHUGS DRAG POS DMIGS PA DANG BCAS PA'I SGO NAS GSOL BA BTAB PAS,
SPYI BO'I BCOM LDAN 'DAS MA'I SKU'I CHA LAS BDUD RTZI'I RGYUN
BABS,

PHAt: BLA MA'I THUGS KA NAS RANG GI RNAM PAR SHES PA'I NGO BO
MKHA' 'GRO MA GRI GUG DANG THOD PA 'DZIN PA ZHIG RGYANG STE THON
PAR BSAM ZHING, SNOD THAMS CAD GZHAL YAS KHANG DANG, 'DRE GDON
SOGS BCUD THAMS@011A *, ,CAD LHA DANG LHA MO'I RANG BZHIN DU BSGOMS NAS YE SHES
PA BCUG ,DE NAS, RANG GI PHUNG PO DE DKAR ZHING CHE LA TSO BA
SNUM PA ZHIG TU BSGOMS PA'I MDUN DU YAm LAS RLUNG, RAm LAS ME,
A'A: LAS MI

MGO'I SGYED BU RI RAB TZAM PA GSUM GRUB PAR GYUR, RANG GI RNAM
SHES KYI NGO BO MKHA' 'GRO MAS GRI GUG PHUNG PO RNYING PA'I SMIN
PHRAG TU BTZUGS TE THOD PA LING GIS BKAG NAS SGYED BU'I STENG DU
DMAR TZAR GYIS

FBKAL BA RGYA STONG GSUM DANG MNYAM PA LTA BU'I NANG DU PHUNG PO
DE BCUG NAS GRI GUG GIS DUM BUR GTUBS, 'OG GI RLUNG GA-YOS, ME
SBAR BAS RDZAS RNAMS ZHU BA'I RLANGS PAS DE BZHIN GSHEGS PA'I YE
SHES

KYI BDUD RTZI BKUG NAS THOD PAR BABS PAS, ,DRI MA THAMS CAD
SBYANGS, KHA DOG DRI RO PHUN SUM TSOGS PA, NA BA MED PA SMAN GYI
BDUD RTZI, 'CHI BA MED PA TSE'I BDUD RTZI, ZAG PA MED PA YE SHES
KYI BDUD RTZI'I RGYA MTSOR

GYUR, AOm A'A: H'Um MGRON RNAMS KYI LJAGS RDO RJE'I 'OD ZER GYI
SBU GUS DRANGS TE GSOL BAR BSAMS LA, RGYAS PAR SPRO NA TSOGS
MCHOD BYA'O, ,DE NAS MGRON RNAMS KYI RGYUD LA ZAG MED KYI BDE BA
DANG, BDE BA DES

STONG NYID NGES PA'I BDE STONG DBYER MED KYI YE SHES BSKYED PAS
DGYES TE, 'DRE GDON SOGS YI DAM DU BYAS PA'I GNAS LNGA LAS BDUD
RTZI SNA LNGA'I RGYUN BABS PA, RANG GI GNAS LNGAR THIM PAS, SGO
GSUM THA MAL

@011B DU 'DZIN PA'I DRI MA BAG CHAGS DANG BCAS PA SBYANGS, RDO
RJE GSUM GYI BDAG NYID MNGON DU BYAS PAR BSAM PA'O, ,'DI DAG NI
GCOD KYI GZHUNG PHAL MO CHER YANG DAG DANG LTAR SNANG GI DE NYID
SLONG MO BA'I PHYE LTAR RNAM PAR

'DRES PAR BYAS PA LAS, BLO GROS DANG LDAN PA RNAMS LA RNAM PAR
DPYOD PA'I SGO TZAM ZHIG BSTAN PA YIN NO, ,GNYIS PA NI, RANG
NYID LHAR GSAL BA'I SPYI BOR RIGS BDAG GI TSUL DU 'DRE GDON
RNAMS RTZA BA'I BLA MA DANG,

DE'I MTHA' SKOR DU SEMS CAN THAMS CAD DNGOS BRGYUD KYI BLA MA
DANG DBYER MED DU BSGOMS NAS, YE SHES PA BCUG ,YAN LAG BDUN PA
MAndALA DANG BCAS PA PHUL, GSOL BA BTAB, BDUD RTZI'I RGYA MTSOS

MCHOD PA DANG, TING NGE 'DZIN GYI DBANG BZHI LEN PA DANG, ,MJUG
RANG BZHIN MED PAS RGYAS 'DEBS SHING DGE BA RNAMS RDZOGS BYANG
DU BSNGO BA SOGS SNGAR LTAR SHES PAR BYA'O, ,GNYIS PA NI, DE
LTAR RANG GZHAN 'KHOR

'DAS KYIS BSDUS PA'I CHOS SPYI DANG, KHYAD PAR MCHOD SBYIN GYI
'KHOR GSUM PO RANG BZHIN GYIS STONGS PA'I SNANG STONG TSOGS PA
SGYU MA LTA BU'I NYAMS LEN SKABS THAMS CAD DU SHES PAR BYA
ZHING, MJUG RNAMS SU

SNANG BA THAMS CAD 'OD KYI RNAM PAR RANG GI SNYING GAR BSDUS
PA'I MI DMIGS PA'I STONG NYAMS NAM MKHA' LTA BU DANG, DES NGOR
RANG BZHIN MED PAR 'DZIN PA'I 'DZIN STANGS DAM SBRING NGE BA
GNYIS TSOGS KYI MNYAM GZHAG ,

@012A *, ,NAM MKHA' LTA BU'I RNAL 'BYOR LA BRTZON PAR BYA'O,
,BZHI PA NI, SEMS DPA' CHEN PO BLO GROS SBAS PA LA SOGS PAS
MDZAD PA'I TSAD LDAN GYI GCOD KYI GDAMS PA RNAMS LAS SHES PAR
BYA STE,

'DIR MANGS PAS MA BRIS SO, ` ,SMRAS PA, LNGA BRGYA'I GTZUG RGYAN
JO BO YAB SRAS DANG, ,RGYAL BA GNYIS PA'I GDAMS PA LAS 'ONGS
PA'I, ,THABS SHES GCOD KYI SNYING PO'I NYAMS LEN LA, ,BRTZON
PA'I RNAL

'BYOR MCHOG DE SKAL BA BZANG, ,DENG DUS KHA BA CAN GYI GCOD YUL
PA, ,PHAL CHER 'DOD PA'I SPRIN NAG RAB BSDUS NAS, ,ZHE SDANG ME
CHAR 'BAB PA'I SBYOR BA YIS, ,DGE LEGS LO TOG 'JOMS PAR BYED PA

MTHONG, ,KYE MA BSTAN PA NYAMS PA'I GANGS RI'I KHROD, ,RGYAL
DANG RGYAL SRAS 'PHAGS PA'I TSOGS RNAMS KYANG, ,DAG PA'I ZHING
DU GSHEGS NAS BTANG SNYOMS MDZAD, ,BSHES GNYEN GZUGS KYI RI MOS
RNAM ROL

BA'I, ,LUS MED GNYEN GYUR GZU LUMS SPYOD PAS KHYAB, ,RGYAL BA'I
GDUNG 'TSO BA PHAN BDE'I DPAL STER BA, ,NYIN MO'I DBANG PHYUG
SHAR TSE RGYU SKAR BZHIN, ,'DI NA LUG LTAR LKUGS PA'I BLO CAN
'GA', ,NGUR SMRIG

RGYAL MTSAN ZOL LA SKYABS BCAS NAS, ,'JIGS RUNG DAM PAS SMAD
PA'I LAS RNAMS LA, ,'DZEM MED CI DGAR 'JUG PA MTHONG BAS SKYO,
,SKYE BO PHAL CHER MI DGE'I SDIG LA SPYOD, ,RGYAL PO PHAL CHER
DGON GNAS

@012B YUL 'KHOR 'JOMS, ,TSUL 'DI BSAMS TSE KHO BO YID RAB 'PHYO,
,TSE 'DI MI RTAG GA-YO BA GLOG GI GAR, ,LANG TSO MI RTAG GA-YO
BA NAM MKHA'I 'JA', ,MDZA' BSHES MI RTAG GA-YO BA SGYU MA'I
GNYEN, ,LONGS SPYOD

MI RTAG GA-YO BA RMI LAM DPAL, ,DE'I SLAD TSE 'DI'I MDUN MA
RGYANG BSRINGS NAS, ,RGYAL BA GNYIS PA'I LEGS BSHAD BDUD RTZI'I
RGYUN, ,SNYING GI BUM PA'I DBUS SU BSKYANG BA'I PHYIR, ,MI GRAL
NAS BUD RI DVAGS RMAS MA BZHIN, ,

GCIG PUR DBEN PA BSTEN PA NAM YOD NA, ,STOD SMAD LA SOGS CHOS
BRGYAD MING YANG MED, ,DGRA DANG GNYEN SOGS CHAGS SDANG SKYE
BA'I YUL, ,'DI NANG PHUN TSOGS DANG BCAS RING DOR NAS, ,RGYAL
BA'I SRAS PO THOS

PA DGA' LA SOGS, ,SNGON GYI RJE BTZUN GONG MA'I RNAM THAR BZHIN,
,MCHOG TU MI 'GYUR BDE BA CHEN PO'I DPAL, ,TSE 'DI NYID LA
BSGRUBS NA MI LEGS SAM, ,DE PHYIR BDAG NI SNGON GYI BSOD NAMS
DMAN, ,CUNG

ZAD THOS KYANG NE'U TZO'I 'DON PA LTAR, ,RANG NYID NYAMS LEN MED
PAR GZHAN LA 'DOMS, ,YE SHES SPYAN LDAN DRUNG DU NGO YANG TSA,
,'ON KYANG BDE BAR GSHEGS PA'I BSTAN PA NI, ,LUNG TZAM GYIS
KYANG DON DANG LDAN NO

ZHES, ,ZLA MED STON PA DE YIS BSNGAGS PAS NA, ,DE SLAD 'DIR NI
BSOD NAMS CI BSAGS PA, ,DE YIS MYUR DU MA PHAM MGON PO'I DRUNG,
,SKYES NAS RGYAL TSAB MGON PO DRI MA MED, ,'JAM DPAL SNYING POR
BCAS PA'I

@013A *, ,ZHAL MTHONG NAS, ,ZAB DANG RGYA CHE'I GDAMS PA MANG
MNOS TE, ,MI SKYE'I CHOS LA BZOD PA THOB PA DANG, ,NAM ZHIG MI
MDZED ZHING 'DIR MA PHAM MGON, ,RGYAL BA'I MDZAD PAS RNAM PAR
ROL PA'I

CHE, ,'KHOR GYI THOG MA NYID DU SKYES NAS KYANG, ,MTHA' YAS 'GRO
BA 'DREN PA'I DPAL GYUR CIG ,CES GCOD KYI GDAMS PA THAR 'DOD KYI
DED DPON ZHES BYA BA 'DI NI, BSLAB GSUM GYIS THUGS KYI BANG
MDZOD YONGS

SU GTAMS PA'I SDE SNOD 'DZIN PA RGYAL BAS BSNGAGS PA'I BSAM GTAN
PA CHEN PO RJE DRUNG LEGS TSOGS LHUN GRUB KYIS NAN CHER BSKUL BA
LA BRTEN NAS, RGYAL BA'I SRAS PO BLO GROS SBAS PA DANG, PAn CHEN
LUNG RIGS

RGYA MTSO LA SOGS PA'I DAM PA DU MA'I GCOD KYI GDAMS PA RNAMS
LAS LEGS PA'I CHA RNAMS BLANGS TE, NGAG 'DON GYI RIM PAR BSGRIGS
NAS, SH'AKYA'I DGE SLONG BLO BZANG CHOS KYI RGYAL MTSAN GYIS BLO
BZANG MDUN

SA DBEN SA CHOS KYI PHO BRANG GI GTZUG LAG KHANG DU SBYAR BA'O,,
` ,,BDAG 'DZIN DANG BDUD KYI GCOD YUL ZHES PA DANG, THABS SHES
KYI SPYOD YUL ZHES GDAMS PA 'DI NYID LA MTSAN GCIG STENG NAS YI

GE DANG DON SO SO BA GNYIS KYI RNAM GZHAG KYANG BYED DGOS PA YIN
NO,, ` ,,NA MO GU RU DE WA d'A KI NI, BLA MA YE SHES MKHA'
'GRO'I ZHABS BTUD NAS, ,GCOD KYI NYAMS LEN SNYING POR DRIL TE
BSHAD, ,

@013B PHAt: RANG GI SPYI BOR RTZA BA'I BLA MA DANG, ,DBYER MED
RJE BTZUN RDO RJE RNAL 'BYOR MA, ,SKU MDOG DMAR MO ZHAL GCIG
PHYAG GNYIS MA, ,PHYAG GA-YAS GRI GUG GA-YON PA THOD KHRAG
'DZIN, ,MCHAN KHUNG KHA tV'Am GA YIS MDZES PAR

BRGYAN, ,KHRO CHAGS SPYAN GSUM MCHE BA CUNG ZAD GTZIGS, ,SKRA
GROL GCER MO RUS PA'I RGYAN DRUG GSOL, ,BRKYANGS BSKUMS GAR GYIS
PAD NYI RO GDAN BZHUGS, ,RANG LUS DBUS SU DBU MA MDA' SMYUG
TZAM, ,LTE 'OG

NAS BZUNG SPYI BOR THAL GYIS ZUG ,SNYING DBUS DH'U T'IR RANG
SEMS THIG LE'I GZUGS, ,DKAR 'TSER 'OD KYI PHUNG PO RGYA SRAN
TZAM, ,PHAt: SNYING GA NAS THON SKAR MDA' 'PHANGS PA BZHIN, ,RJE
BTZUN RNAL 'BYOR MA YI THUGS

KAR THIM, ,RANG LUS BEM PO SHING SDONG BCAD PA BZHIN, ,LING GIS
'GYEL BAS STONG GSUM KHYON GANG ZHING, ,DKAR ZHING TSO LA SNUM
ZHING MDZES PAR BSAM, ,SLAR YANG RANG SEMS BLA MA'I THUGS KA
NAS, ,MKHA' 'GRO GRI

GUG 'DZIN PA'I RNAM PAR THAN, ,AOm A'A: H'Um LAS MI MGO'I SGYED
BU NI, ,RI RGYAL LHUN PO LTA BU GSUM GYI STENG, ,GRI GUG 'BAR
BAS THOD PA BKOG NAS BKAL, ,PHUNG PO RNYING PA DE YI NANG BCUG
STE, ,GRI GUG GIS GTUBS GA-YAS

BSKOR GSUM DKRUGS SHING, ,'BRU GSUM BRJOD NAS ZAG MED YE SHES
KYI, ,BDUD RTZI'I RGYA MTSO CHEN POR LEGS BSAMS TE, ,SRID ZHI'I
MGRON RNAMS MNYES SHING TSIM PAR BSAM, ,MI DMIGS RGYAS BTAB DGE
BA RDZOGS

@014A *, ,BYANG BSNGO, ,DKAR 'GYED DO,, ` ,,DMAR 'GYED SNGAR
BZHIN BEM RIG BRAL BA'I MTHAR, ,RANG SEMS GRI GUG THOGS PA'I
MKHA' 'GRO MAS, ,PHUNG PO RNYING PA'I SMIN MTSAMS SUM PHRAG
DANG, ,

RKANG LAG BZHI RTZER RGYA GRAM GSHAGS BYAS TE, ,PAGS PA BSHUS
NAS SA STENG DMAR CHAL BKRAM, ,SHA KHRAG GTOR MAS SRID GSUM
BKANG MOS NAS, ,DKON MCHOG SRI ZHU'I MGRON LA MCHOD PA 'BUL,
,MGON

PO YON TAN MGRON LA GTANG RAG GTONG, ,RIGS DRUG SNYING RJE'I
MGRON LA SBYIN PA DANG, ,GDON BGEGS LAN CHAGS MGRON LA BU LON
'JAL, ,RANG RANG JI LTAR 'DOD PA'I DAM RDZAS KYIS, ,SKYE 'PHAGS
MA LUS

MNYES SHING TSIM PAR BSAM, ,MCHOD SBYIN 'KHOR GSUM RMI LAM SGYU
MA DANG, ,CHU ZLA BZHIN DU SNANG YANG BDEN PAS STONG, ,PHAt:
BDEN MED SPROS BRAL NAM MKHA' LTA BU'I NGANG, ,DBYINGS RIG DBYER
MED RTZE GCIG

MNYAM PAR GZHOG ,MJUG TU DGE TSOGS BYANG CHUB CHEN POR BSNGO,
,DE LTAR GCOD GZHUNG 'O MA'I RGYA MTSO, ,LEGS BSRUBS MAR GYI
SNYING PO 'DRA 'DI, ,DGE SLONG LHA BZOS YANG YANG BSKUL TSE,
,MDO RGYUD DAM PA'I

MAN NGAG 'DZIN PA, ,RNAL 'BYOR SPYOD PA'I DGE SLONG BLO BZANG,
,CHOS KYI RGYAL MTSAN ZHES BYAS BKOD PA'I, ,DGE BAS MA GYUR NYAM
THAG 'GRO KUN, ,BDAG 'DZIN BDUD BZHI'I DGRA LAS RGYAL GYUR,, ,,

@014B ` AOm SVA STI, PHAN BDE'I 'BYUNG GNAS RGYAL BSTAN YONGS
'DU'I LJON, ,RAB RGYAS 'GRO KUN THAR MCHOG 'BRAS BZANG LA,
,SPYOD PHYIR BKRA SHIS LHUN GRUB CHOS GRVA CHER, ,CHOS SBYIN
'DZAD MED DAL 'GRO'I RGYUN 'DI SPEL, ,

SARBA DZA GA TAm,, ,,
