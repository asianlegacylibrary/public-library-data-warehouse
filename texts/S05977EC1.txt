*,,NA

@196A *, ,MO BADZRA P'A nI YE, DUS GSUM RGYAL BA'I MTHU STOBS
GCIG BSDUS PA, ,RDO RJE MKHA' LDING DBANG PO LA BTUD NAS, ,DE
NYID BSGRUB PA'I THABS KYI RIM PA MCHOG ,DAM PA'I MAN NGAG JI
BZHIN

LEGS PAR BSHAD, ,'DIR KHYUNG NAG ME'I SPU GRI'I GDAMS PA NYAMS
SU LEN PAR 'DOD PAS, SKYABS 'GRO SEMS BSKYED SNGON DU BTANG, SVA
BH'A WAS STONG PAR SBYANGS, STONG PA'I NGANG LAS DUG GI RGYA
MTSO CHEN

PO'I DBUS SU, MTHONG DUG REG DUG TSOR DUG SOGS, DUG RIGS THAMS
CAD 'DUS PA'I BDAG NYID DUG GI RI RAB GRU BZHI PA'I STENG DU,
PAD NYI GDON GSUM KHRIR BRTZEGS PA'I GDAN LA, RANG NYID RDO RJE

MKHA' LDING NAG PO GNAM LCAGS KYI MCHU SDER CAN, RTZA BA RDO RJE
RTZE GSUM PA RTZE MO RDO RJE RTZE GCIG PA'I RANG BZHIN GYI 'BAR
BA'I RVA GNYIS KYI DBUS SU NOR BUS MTSAN PA, GSER MIG 'KHYIL BA
NYI LTAR 'BAR BA,

ZHAL DUNG SO NGAR MAS GANG ZHING, GSHOG PA RDO RJE'I RI MO CAN
LAS ME'I TSA TSA 'BUM PHRAG 'PHRO BA, MGRIN PA NAS, PUS MO'I BAR
MI'I RNAM PA LA, RKANG PA BYA'I SDER MO CAN, SKU LAS ME MDAG
'PHRO BA'I GNAM

LCAGS DANG, KHYUNG NAG DU MA PHYOGS BCUR 'PHRO BAS, SA BDAG KLU
GNYAN THAMS CAD BRGYAL ZHING DNGANGS PAR BYED PA'I SPYI BOR AOm
DKAR PO, MGRIN PAR A'A: DMAR PO, THUGS KAR H'Um SNGON PO, YE
SHES PA

@196B DGUG GZHUG ,AARGHAm SOGS KYIS MCHOD, STONG GSUM GA-YO BA'I
GSHOG SGRO YIS, ,GAR MDZAD 'BAR BA'I MCHU SDER CAN, ,DRAN PA
TZAM GYIS GDON GSUM KUN, ,TSAR GCOD MKHA' LDING DBANG POR BSTOD,
,DE NAS SNYING

GA'I SNGAGS PHRENG LAS BSKAL PA'I ME DPUNG LTA BU 'BAR BAS BRTAN
GA-YO THAMS CAD ME 'BAR BA'I RANG BZHIN DU GYUR, STENG 'OG BAR
GSUM GYI BGEGS THAMS CAD BSREGS SHING SBYANGS PAR BSAMS LA, AOm
MA nI

KHYUNG KHYUNG, THUm THUm RBAD RBAD SV'AH'A, ZHES PA ZHI BA'I
SNGAGS CUNG ZAD BZLAS NAS, NAG PO K'A LA RAKshA RBAD RBAD SOD
SOD, PHYUNG PHYUNG, SPU GRI ZANG ZANG, LCAGS KYI SDER MOS SNYING
PHYUNGS, GNOD BYED GDUG PA'I SHA LA ZO, AOm LHANG LHANG,

TZER TZER, 'UB 'UB SOD, ZHES GANG MANG BZLA ZHING, MJUG TU DGE
BA BSNGO'O,, NAD PA BSRUNG NA, RANG KHYUNG DU GSAL ZHING SNGAGS
MANG DU BZLAS NAS NAD PA'I GNAS GSUM DU BTAB PAS PHAN NO,, 'DZAG
PA BSRUNG NA, GU GUL

GYIS SNGAGS DBU CAN DU BRIS, RANG SNGAGS KYIS RAB GNAS BYAS,
THUMS NAG POS BRIL NAS BTAGS, SNGAGS BZLAS PA'I MCHIL MAS, DPRAL
MGRIN SNYING GA LTE GSANG RNAMS SU BYUGS PAS PHAN NGES SO,,
YANG;

'DRE GNON DANG 'DRE GDON GYI GNOD PA BSUNG NA, SBRUNG SKUD NAG
PO LA MDUD PA BDUN GDAB, MDUD PA RE RE'I NANG DU KHYUNG RE
BZHUGS PAR BSAMS, RANG KHYUNG DU GSAL BAS 'DOGS, SHIN TU ZAB
BO,, YANG SER BA

@197A *, ,BSRUNG NA BDAG BSKYED GSAL BAS SNGAGS BZLAS PHUS BTAB
PAS, NAM MKHA' KHYUNG GIS GANG ZHING, KHYUNG RNAMS LAS ME 'BAR
BAS SER BA CHUR ZHU, YANG KHYUNG RNAMS BSGRIGS NAS SER

BA PHYOGS GZHAN DU BSKRAD PAR BSAM MO,, 'DI'I PHAN YON NI, GAG
LHOG GZER GSUM, 'BRUM PA, MDZE PHOL MIG SOGS 'OG GDON SA BDAG
KLU'I GNOD PA DANG, STENG GDON GZA'I GNOD PA SOGS MI 'DOD

PA THAMS CAD 'JOMS PAR 'GYUR RO, ,KHYUNG NAG SPU GRI 'BAR BA'I
GDAMS PA 'DI, ,DAM PAS BSKUL PHYIR DGE SLONG RGYAL KHAMS PA,
,BLO BZANG CHOS KYI RGYAL MTSAN ZHES BYA BAS, ,LEGS SBYAR DGE
BAS 'GRO KUN

RGYAL GYUR CIG , ,,