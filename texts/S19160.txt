@001A *, ,SPRING YIG GI TSOGS BZHUGS SO,,

@001B *, ,BCOM LDAN 'DAS NGAG GI DBANG PHYUG LA PHYAG 'TSAL LO,
,NYI MA'I GNYEN GYI RIGS 'KHRUNGS SHING, ,SMRA BA'I DAM PA MCHOG
GI GTZO, ,GO'U TA MA ZHES GRAGS PA'I, ,STON PA DE

LA 'DI SKAD GLING, ,'DI NA LA LA KHYOD KYI SKU, ,RTAG SOGS YON
TAN LDAN PAR SMRA, ,YOD MED 'DAS PAR SMRA BA KHYOD, ,RTAG CHAD
SPANGS PAR BDAG GIS 'KHUMS, ,'DI NA LA LA KHYOD KYI GSUNG, ,SNA

TSOGS DON DANG LDAN PAR SMRA, ,BRJOD MED GSUNG BA KHYOD KYI
BKA', ,BRAG CHA 'DRA BAR BDAG GIS 'KHUMS, ,'DI NA LA LA KHYOD
KYI THUGS, ,SHES BYA'I DNGOS KUN GSAL BAR SMRA, ,SPROS PA NYER
ZHI KHYOD KYI

THUGS, ,NAM MKHA' 'DRA BAR BDAG GIS 'KHUMS, ,KHYOD KYI SKU DANG
SGYU MA'I MI, ,SGYU MA'I MI LA SKYE 'CHI MED, ,SKYE 'CHI MED LA
RTAG CHAD GANG, ,SKYE BO RMONGS PA RTAG CHAD 'TSOL, ,KHYOD KYI
GSUNG DANG

@002A *, ,BRAG CHA'I SGRA, ,BRAG CHA'I SGRA LA BRJOD 'DOD MED,
,BRJOD 'DOD MED LA BRJOD BYA GANG, ,SKYE BO RMONGS PA BRJOD BYA
'TSOL, ,KHYOD KYI THUGS DANG NAM MKHA'I DBYINGS, ,NAM

MKHA'I DBYINGS LA RNAM RTOG MED, ,RNAM RTOG MED LA SHES BYA
GANG, ,SKYE BO RMONGS PA SHES BYA 'TSOL, ,KLU SGRUB DANG NI
THOGS MED GNYIS, ,KHYOD BSTAN 'DZIN PAR KHYOD KYIS GSUNGS, ,DE
DAG GZHUNG GI

RJES 'BRANGS NAS, ,BDAG GIS KHYOD KYI DGONGS PA BTZAL, ,'DI NA
LA LA KHYOD KYI BKA', ,RANG BZO'I GZU LUM SNA TSOGS KYIS, ,LOG
PAR BKRAL NAS ZHEN LTA YIS, ,KHYOD BSTAN DRI MA CAN DU BYAS, ,

KHYOD KYI BSTAN LA MI PHYOGS PA'I, ,'JIG RTEN GRANGS CAN 'UG
PHRUG DANG, ,GOS MED CAN SOGS KHYOD GSUNG DANG, ,'GAL BAR SMRA
LA MTSAR CI YOD, ,KHYOD LA STON PAR KHAS 'CHE ZHING, ,NYID KYI
BRTUL

@002B ZHUGS 'DZIN BZHIN DU, ,KHYOD GSUNG LOG PAR SGRUB PA YI,
,SKYE BO RMONGS PA 'DI KO CI, ,LTA BA'I NAD KUN BSAL BA'I PHYIR,
,KHYOD KYIS STONG NYID BDUD RTZI BSTAN, ,STONG PA BDEN PAR ZHEN
PA GANG, ,RNAM

GRANGS DU MAR KHYOD KYIS SMAD, ,KUN RDZOB BDEN PA SPANGS PA YI,
,STONG BA 'GYUR MED GRUB BO ZHES, ,THUB CHOD CAN GYI SKYES BU
SMRA, ,DE LA THUB PA JI LTAR DGONGS, ,'KHOR BA SPANG PAR GYUR PA
YI, ,MYA

NGAN 'DAS PA YOD DO LO, ,'KHOR BA SPANGS PAR GYUR PA YI, ,MYA
NGAN 'DAS PA KHYOD MI BZHED, ,KHYOD KYIS 'KHOR 'DAS CHOS RNAMS
KUN, ,SGYU MA LTA BUR BRDZUN PAR GSUNGS, ,CHOS DBYINGS NAM
MKHA'I

DKYIL LTA BU, ,RTAG TU BDEN PAR YOD CES GRAGS, ,KHYOD KYIS LANG
DKAR GSHEGS MDO LAS, ,STOBS SOGS YON TAN LDAN PA YI, ,BDE GSHEGS
SNYING PO DRANG DON DU, ,GSAL BAR GSUNGS PAR

@003A *, ,BDAG GIS 'KHUMS, ,KHYOD KYIS LDEM POR DGONGS PA LA,
,JI BZHIN SGRA RU MNGON ZHEN NAS, ,BDE GSHEGS SNYING PO ZOL GYIS
NI, ,BDAG SMRA'I BSTAN PA RGYAS PAR BYED, ,

RTAG CHAD SPANGS PA DBU MA'I LAM, ,KHYOD KYIS RNAM GRANGS DU MAR
BSNGAGS, ,RTAG DANG CHAD PAR SMRA BA RNAMS, ,MGON PO KHYOD KYIS
SMAD PAR MDZAD, ,'DI NA ZHEN LTA'I DRI CAN RNAMS, ,DBU MAR SMRA
BA SMOD

BYED CING, ,GTZANG BDAG BDE DANG RTAG PA SOGS, ,PHYIN CI LOG TU
SMRA LA BSNGAGS, ,KHYOD KYIS CHAGS SOGS NYON MONGS RNAMS, ,PHYIN
CI LOG LAS 'BYUNG BAR GSUNGS, ,'DI NA RTAG SOGS PHYIN CI

LOG ,NYON MONGS SPONG BA'I LAM DU SMRA, ,DNGOS RNAMS CHU NANG
ZLA BA BZHIN, ,RANG RANG NGO BOS STONG PA'I PHYIR, ,PHAN TSUN
GCIG LA GCIG MED PA'I, ,NYI TSE'I STONG NYID KHYOD KYIS BKAG
,RANG RANG NGO

@003B BOS STONG PA NYID, ,CHAD STONG YIN ZHES SMOD BYED CING,
,GZHAN GYI NGO BO'I DBEN PA YI, ,NYI TSE'I STONG NYID MCHOG YIN
NO, ,GAL TE KHYED NI KUN MKHYEN NA, ,DE SKAD SMRA RNAMS LOG PAR
NGES, ,YANG NA KHYOD NI BYIS PA STE, ,DE DAG KUN MKHYEN YIN

LAGS GRANG, ,GAL TE KHYOD KYIS BDEN SMRAS NA, ,SKAL NGAN DE DAG
BDUD KYIS BSLUS, ,DE DAG YANG DAG LAM ZHUGS NA, ,KHYOD KYIS 'JIG
RTEN BSLUS SAM CI, ,KHYOD KYIS JI LTAR GSUNG BZHIN SMRAS NA,
,SKYE BO PHAL CHER BDAG LA GSHE, ,

GZHAN DANG RJES SU MTHUN PAR SMRAS NA, ,KHO BO G-YANG SAR LHUNG
DU DOGS, ,DE LTAR BDAG DANG GZHAN GYI PHYOGS LA, ,GZU BOR GNAS
PA'I DPANG PO GZHAN, ,MA RNYED PHYIR NA BDEN YUS 'DI NI, ,STON
PA'I SNYAN DU SPRINGS PA YIN, ,STON PA'I SPRINGS

YIG SH'AKYA'I DGE SLONG GZHON NU BLO GROS KYIS MDOG LHOD KYI
CHOS GRVA CHEN POR SBYAR BA'O,, ,,DGE'O,, ` ,DUS KYI 'KHOR LO'I
DPYAD PA LAS BRTZAMS TE BSTAN 'DZIN RNAMS LA 'PHRIN DU GSOL BA
NOR BU'I PHRENG BA ZHES BYA BA, PHYOGS BCU'I RGYAL

BA SRAS DANG BCAS PA THAMS CAD LA PHYAG 'TSAL LO, ,GANG GIS SHES
BYA'I DE NYID KUN, ,MA LUS THUGS SU CHUD GYUR CING, ,GZHAN LA
BRTZE BAS RJES STON PA, ,SANGS RGYAS DE LA BDAG CAG DAD, ,MI
SHES MUN PA SEL BA'I SNANG BYED MCHOG ,LUNG

DANG RTOGS PA'I BDAG NYID DAM CHOS DANG, ,JI LTA JI SNYED GZIGS
PA'I SPYAN MNGA' BA, ,'PHAGS MCHOG DGE 'DUN TSOGS LA'ANG BDAG
GUS SO, ,SANGS RGYAS BSTAN LA CHED CHER MI 'DZIN ZHING, ,DAM
CHOS RIN CHEN 'TSONG BA'I DON MTHUN PA, ,

@004A *, ,'DOD PA'I KHOL PO SRED PA'I RJES 'BRANG MI, ,MKHAS PAR
RLOM GZHAN DE DAG MING TZAM YIN, ,THUB BSTAN 'GRO BA'I MIG BU
LTAR MTHONG ZHING, ,GSUNG RAB DE NYID 'BYED LA RTAG TU BRTZON,
,LUNG RIGS BDUD RTZIS BLO

GROS LUS RGYAS PA'I, ,BSTAN 'DZIN RNAMS KYI SNYAN DU 'DI SPRING
NGO, ,PHAN BDE'I 'BYUNG GNAS THUB BSTAN YID BZHIN NOR, ,SGRO
SKUR DRI MA'I 'DAM RDZAB KYIS GOS PA, ,LUNG RIGS RNAM DAG GANG
GA'I CHU RGYUN GYIS, ,RTAG TU BYI DOR BYED LA BRTZON

'TSAL LO, ,'PHAGS GZHAN DU YANG GSUNGS PA MDO GTZO CHE BA'I
DBANG DU BYAS PA'I YUL DU THUB PA'I DBANG PO YIS, TSIGS SU BCAD
PA 'DI'I DON SPYOD BSDUS SU 'PHAGS PA LHAS BSHAD, ,DMAN DANG
RGYA CHE'I CHOS LA MOS RNAMS LA, ,BRGYAD KHRI BZHI STONG CHOS
KYI 'KHOR LO NI, ,

'DOD CHAGS BRAL BA'I GZUGS KYIS THOG MAR BSKOR, ,GCIG TU ZAB
MO'I DON LA MOS RNAMS LA, ,'KHOR LOS BSGYUR BA'I GZUGS SU SPRUL
NAS KYANG, ,CHAGS CAN SKYES BU 'DUL BA'I DON GYI PHYIR, ,RNAM
MANG RGYUD SDE'I CHOS 'KHOR GZHAN DU

SKOR, ,THUB PA NONGS 'OG RGYAL PO'I KHAB NYID DU, ,'OD SRUNG NYE
BA'I 'KHOR DANG KUN DGA' BOS, ,THEG PA DMAN PA'I SDE SNOD RIN
CHEN GSUM, ,SGRO SKUR MED PAR BSDUS ZHES 'DUL BA LUNG LAS
'BYUNG, ,DE NAS BRGYA PHRAG GCIG DANG BCU 'DAS

TSE, ,YANGS PA CAN GYI GRONG KHYER CHEN PO RU, ,GRAGS PA LA SOGS
DGRA BCOM BDUN BRGYA YIS, ,BSDU BA GNYIS PA BYAS ZHES GSAL BAR
THOS, ,DE NAS RIM GYIS BDUD KYI LAS G-YOS TE TSIGS SU BCAD PA
'DI'I PHYED DANG PO'I DON RTOG GE 'BAR BAR YOD PHYI MA'I DON

@004B MKHAS PA RNAMS LA GRAGS, THUB PA'I BSTAN LA SDE PA BCO
BRGYAD GYES, ,RGYAL PO KRI KR'I RMI LAM LUNG BSTAN MDO'I, ,RJES
'BRANG BSDU BA GSUM PA BYAS ZHES GRAGS, ,THEG CHEN SHIN TU RGYAS
PA'I MDO SDE RNAM MANG RNAMS, ,BYAMS PA SPYAN RAS GZIGS DANG

'JAM DBYANGS SOGS, ,RGYAL SRAS RNAMS KYIS LEGS PAR BSDUS SO
ZHES, ,TSAD LDAN MKHAS PA'I GZHUNG RTOG GE 'BAR BAR, DU GSAL BAR
BKOD, ,NYI MA GUNG PA SHA NA'I GOS CAN SOGS, ,NYAN THOS BSTAN PA
'DZIN PAR THUB PAS 'DUL BA LUNG LAS

GSUNGS, ,THEG CHEN BSTAN LA RGYAL BA'I RGYAL TSAB TU, ,KLU SGRUB
KLU YI DBANG PO LUNG LANG DKAR GSHEGS PA SOGS NAS, BSTAN TE,
,BSDU BA GNYIS PA'I 'OG TU GSUNG RAB KYI, ,DGONGS 'GREL GRUB
MTHA' BZHI YI DBYE BA BYUNG, ,MNGON PA SDE BDUN BYE

BRAG BSHAD MTSO SOGS, ,BYE BRAG SMRA BA'I GZHUNG CHEN THOG MNGON
PA SDE BDUN THUB PA BZHUGS PA'I DUS NA, MO'U GAL SOGS DGRA BCOM
PA RNAMS KYIS BSDUS ZHES BYE BRAG SMRA BA 'DOD KYANG, BSDU BA
GNYIS PA'I 'OG TU SO SO SKYE BO RNAMS KYIS BYAS PAR MDO SDE DANG
DBYIG GNYEN SOGS BZHED DE, MDZOD 'GREL DU, STON PA 'JIG RTEN MIG
NI ZUM GYUR CING, ,DPANG GYUR SKYE BO

PHAL CHER 'DAS PA NA, ,DE NYID MA MTHONG RANG DGAR GYUR PA YI,
,RTOG GE NGAN PA RNAMS KYIS BSTAN 'DI DKRUGS, ,ZHES 'BYUNG BAS
SO MAR DAR, ,DE TSE RIGS PA'I RJES 'BRANG BLO LDAN 'GAS, ,BSTAN
MNGON PA SDE BDUN SOGS BCOS DON LA YID BSTAN MA MTHONG NAS, ,MDO
SDE'I DON LA RIGS PAS RNAM

DPYAD DE, ,DON RNAMS 'JOG PHYIR MDO SDE PA ZHES GRAGS, ,STON PA
'DAS NAS BZHI BRGYA'I LO 'DAS TSE, ,BE TA'I YUL DU LI TZ'A BI
GZHON NU, ,KLU SGRUB ZHES BYA'I DGE SLONG DU GYUR NAS, ,THUB
BSTAN RGYAS PAR MDO SDE'I TSOGS LANG GSHEGS, SPRIN CHEN, RNGA

@005A *, ,BO CHE, 'JAM DPAL RTZA RGYUD CHE BA SOGS, LAS GSUNGS,
,KLU YI YUL SOGS 'JIG RTEN GZHAN DAG NAS, ,ZAB CING RGYA CHE'I
MDO SDE RNAM MANG BLANGS, ,RTAG CHAD MTHAR LTA'I MUN PA STUG PO
BCOM, ,MTHA' BRAL DBU MA'I SGRON

ME DE YIS SBAR, ,DE 'OG THUB PAS LUNG BSTAN 'JAM DPAL RTZA RGYUD
NAS THOGS MED KYIS, ,MI PHAM MGON LA BKA' DRIN RJES THOB NAS,
,RNAM RIG SMRA BA'I GRUB MTHA' GSAL BYAS ZHES, ,RGYA BOD LEGS
LDAN 'BYED, ZLA BA GRAGS PA, BOD KYI LO TZ'A BA CHEN PO YE SHES

SDE, SHING RTA CHEN PO RNAMS LA GRAGS, ,'DI DAG THEG CHEN SHING
RTA'I SROL 'BYED DO, ,THEG CHEN MDO DANG RGYUD SDE'I DGONGS PA
RNAMS, ,GNYIS PO 'DI YI LUGS DANG MI MTHUN PA, ,GANG GIS BKRAL
DE LOG PA'I LAM DU SHES, ,DE LTAR DGONGS

'GREL SHING RTA'I SROL 'BYED BZHI, ,THUB PA'I BSTAN LA 'PHAGS
PA'I YUL DU BYUNG, ,LUGS DE DAG DANG MI MTHUN GANG YIN PA, ,DE
NI BDE GSHEGS GRUB MTHA'I KHONGS SU MIN, ,DE PHYIR BDAG NYID
LEGS PAR 'DOD RNAMS KYIS, ,TSUL 'DI DAG LA

LEGS PAR 'DRIS BYAS NAS, ,CHOS LUGS GZHUNG LUGS GRUB PA'I MTHA'
RNAMS LA, ,RNAM PAR DPYOD NA MDZES KYIS GZHAN DU MIN, ,GANGS
RI'I KHROD 'DIR RMONGS RNAMS GTZOR BYED PA'I, ,LOG PA'I GZHUNG
DANG CHOS LUGS BSAM MI KHYAB, ,

MKHAS PA RNAMS LA TSAD MAR GRAGS PA YI, ,GZHUNG LUGS 'GA' LA YID
BRTAN MED PAR MTHONG, ,DUS KYI 'KHOR LO RTZA 'GREL RDOR SNYING
'GREL BA, BDE MCHOG BSTOD 'GREL SOGS, SHAm BHA LA NAS 'ONGS PAR
GRAGS, LA SOGS SA BCU YI, ,DBANG PHYUG RNAMS KYIS

@005B MDZAD PAR GRAGS NA YANG, ,RIGS DANG MI RIGS RNAM 'BYED BLO
LDAN GYIS, ,RNAM PAR DPYAD NA 'THAD PA'I TSUL MA MTHONG, ,DUS
'KHOR GYI RTZA BA'I RGYUD LA AE WAm YIG GNYIS MED, ,BSDUS PA'I
RGYUD NANG 'GAL BA DU MA MTHONG, ,GANG GIS BLANGS

PA'I KHUNGS KYANG MI SNANG NA, 'PHYON MA'I BU BZHIN YID BRTAN SU
LA BYED, ,DE PHYIR 'DI LA YID BRTAN MA MTHONG NAS, ,'PHAGS PA'I
YUL DANG GANGS RI'I KHROD 'DIR YANG, ,DPYOD LDAN CHEN PO 'GA'
YIS RNAM PAR DPYAD, ,GZHUNG TZAM KLOG PA'I

MKHAS RNAMS 'DI YIS TSIM, ,DUS 'KHOR RGYA GAR DU BYUNG BA'I DUS
SU THAMS CAD MKHYEN PA GNYIS PA LTAR GRAGS PA SLOB DPON SHANTI
PAS TSAD MAR MI BYED CING, DE'I RGYU MTSAN GYIS SLOB DPON AA BYA
KA RAS KYANG MAN NGAG SNYE MAR, 'O NA DUS KYI 'KHOR LO LA SOGS
PA DANG, DE'I RJES SU 'BRANG BA'I GZHUNG NAS MANG DU THEG PA
GSUM DANG 'GAL BAR RNAM PAR GZHAG PA DES NA, DE'I GZHUNG BYED

PA'I GRAGS PA DANG, PADMA DKAR PO DANG, RDO RJE SNYING PO DANG,
PHYAG NA RDO RJE'I MING CAN NI BYANG CHUB SEMS DPA' MA YIN NO
ZHES MANG DU MKHYEN PA RNAMS SMRA LA, DES NA 'GAL BA THAMS CAD
MI SPONG BA LA 'GAL BA 'GA' TZAM YANG SPONG BAR MI BYED DO ZHES
GSUNGS LA, RDO RJE 'DZIN PA CHEN PO RJE BTZUN GRAGS PA RGYAL
MTSAN GYIS KYANG RTZA LTUNG 'KHRUL SPONG DU BKAG ,MKHAS PA CHEN
PO BCOM RAL GYIS KYANG 'DI PHYI NANG 'DRES

PA'I RGYUD YIN PAR GSUNGS NAS, PHYI NANG GI CHOS SKAD SHAN 'BYED
PA'I BSTAN BCOS KYANG MDZAD DO, ,BSHAD PA'I GZHUNG TZAM KLOG
PA'I MKHAS RNAMS 'DI YIS TSIM, RGYUD DANG, MTSAN BRJOD LA SOGS
PA DANG, GSANG 'DUS KYI RGYUD PHYI MA LA SOGS PA DANG, MDO LA
YANG, SDUD PA SOGS RGYAS PA DBANG DBYANGS BSNYAD KYIS GSUNGS
KYANG, RTZA BA'I RGYUD KYI YAN LAG 'GA' ZHIG

LA, ,AE WAm YIG GNYIS MED PAR RIGS NA YANG, ,GZHAN LA JI LTAR
RIGS ZHES THE TSOM 'GYUR, ,BRGYAD KHRI BZHI STONG CHOS KYI GZHI
YIN PHYIR, ,THUB PAS THOG MAR AE WAm SMOS SO ZHES, ,LHA YI DBANG
POS ZHUS PA'I RGYUD LAS GSUNGS, DE DANG DE

@006A *, ,YIS 'GAL BA'ANG SPONG BAR GYIS, ,THOG MAR 'DI SKAD
BDAG GIS THOS PA ZHES, ,GYIS LA NGA YI MDO RNAMS SDUD SHIG CES,
,STON PAS DGE SLONG RNAMS LA BKA' BSTZAL PA, ,CHOS YANG DAG PAR
SDUD PA SOGS LAS, ,CI PHYIR

'DI SKAD CES BYA 'DI, ,GANG PHYIR DANG POR RAB TU SBYAR, ,CI 'DI
BDE GSHEGS GSUNGS YIN NAM, ,NYAN THOS KYIS BSHAD YIN NAM CI,
,BDAG GI SOM NYI 'DI KUN NAS, ,SRID MTHAR PHYIN PAS BSAL DU
GSOL, ,DAM CHOS YON TAN SMRA BA YI, ,LHA YI DBANG PO'I TSIGS
GSAN NAS, ,DE NAS LEGS SO

ZHES BYIN TE, ,BCOM LDAN 'DAS KYIS 'DI SKAD GSUNGS, ,GANG PHYIR
THAMS CAD GZIGS PA YI, ,DANG POR 'DI SKAD CES GSUNGS PA, ,DE NI
GO RIM JI BZHIN DU, ,LHA'I DBANG PO MNYAN PAR GYIS, ,CHOS KYI
PHUNG PO BRGYAD KHRI DANG, ,BZHI STONG GIS NI GRANGS SNYED KYI,
,KUN GYI GZHI DANG PHA MA NI, ,YI

GE GNYIS SU DE BZHIN BSTAN, ,YI GE AE NI MAR GYUR LA, ,WAm NI
PHA ZHES BYA BAR GRAGS, ,THIG LE DER NI SBYOR BA STE, ,SBYOR DE
SHIN DU RMAD BYUNG BA'O, ,AE WAm YIG GNYIS SGYU MA LA, ,THAMS
CAD MKHYEN PA 'DIR BZHUGS PAS, ,DAM CHOS BSTAN PA'I THOG MAR NI,
,AE WAm DE PHYIR RAB TU BSHAD, ,ZHES

DANG, SGRON GSAL DU, 'DIR GSOL BA, DGONGS PA GANG GIS STUD PAR
BYED PAS DE BZHIN GSHEGS PA THAMS CAD KYI GSUNG RAB RNAMS LA 'DI
SKAD BDAG GIS THOS CES STON PAR BYED, ,'DI SKAD BDAG GI ZHE'AM,
'DI SKAD BDAG GIS ZHES BYA BA LA SOGS PAS KYANG STON PAR NUS LA
NYID YIN NO ZHE

NA, SMRAS PA, DE BZHIN GSHEGS PA THAMS CAD KYI RGYUR GYUR PA
SHES RAB DANG THABS STON PA NYID KYIS NA GSUNG RAB THAMS CAD KYI
DANG POR NGES PAR BRJOD DGOS SO ZHES GSUNGS LA, SAm BU tA'I
RGYUD LAS KYANG, RIGS KYI BU 'DI SKAD BDAG GIS THOS PA ZHES BYA
BA'I YIG 'BRU NI, CHOS KYI THOG MAR RTAG TU

@006B YANG DAG PAR GNAS PA STE, DAG PA DANG YANG DAG PAR RDZOGS
PA'I SANGS RGYAS KYI DNGOS GRUB BSKYED PAR BYED PA'O, ,ZHES
GSUNGS SO, ,DES KYANG 'DI LA JI LTAR GNOD MI 'GYUR, ,'DI SKAD
BDAG GIS THOS PA ZHES BYA BAS DUS 'KHOR RTZA RGYUD LAS, ,GAL TE
DRANG SRONG RNAMS LA

CHOS BSTAN NA, ,GZHAN LAS THOS PHYIR 'DI NI KUN MKHYEN MIN,
,ZHES BYA'I RTZOD PA 'BYUNG PHYIR MA BKOD LA, ,BLA MED RGYUD KYI
AE WAm LA SOGS PA, ,BZHUGS PA'I GNAS STON PA'I YI GE RNAMS,
BSHAD TSUL BZHI YI SGO NAS 'CHAD BYED PA, ,'DI NI RDO RJE 'CHANG
GI

MAN NGAG YIN, ,GSANG 'DUS KYI RGYUD RDO RJE 'PHRENG BA'I RGYUD
YI GE 'DI'I, KYIS DE LTAR BSHAD, ,GANG TSE YI GE'I DON DU 'CHAD
PA NA, ,'DI NI SDUD PA PO YI TSIG YIN PHYIR, ,DON GO SLA BAS MA
GSUNGS, SPYI DON GSUM GYIS, STON PAS GZHAN LA THOS ZHES THE TSOM

NI, ,BLUN PO LA YANG SKYE BA'I SKABS YOD MIN, ,GAL TE SPYI YI
DON DU 'CHAD PA NA, ,DE PHYIR BSKYED RIM DON DU SBYOR PHYIR
DANG, ,SBAS DANG MTHAR THUG DON DU STON PA NA, ,RDZOGS RIM DON
LA SBYOR BAR THE TSOM MED, ,DON LA RTON PA'I MKHAS PA DOGS

MED KYANG, ,TSIG LA RTON PA'I BLUN PO DOGS ZHE NA, ,MDO RGYUD
GZHAN DU BKOD PA MI RIGS 'GYUR, ,BLUN PO DOGS PA SKYE BA MA BKAG
PHYIR, ,DOGS KUN MKHYEN MA YIN PA'I RTZOD PA PAS 'JIGS PAS AE
WAm MI 'GOD NA, ,MDO RGYUD GZHAN LA AE WAm YIG

GNYIS MTHONG BA'I PHYIR, ,'DI LA MED PAS STON PAS MA GSUNGS
ZHES, ,RTZOD PA 'BYUNG BAS SHIN TU'ANG BKOD PAR RIGS, ,RTZA
RGYUD NYID NAS DE YI DOGS SPONG PHYIR, ,SKYON MED DE NA AE WAm
BKOD NA YANG, ,DOGS SPONG RTZA RGYUD NYID DU BKOD PAS

@007A *, ,CHOG ,RIGS PA MTSUNGS LA CIG SHOS CI PHYIR SPONG, ,DRI
MED 'OD DANG RGYUD KYI 'GREL PAR MNGON SHES MED PAR RGYUD KYI
'GREL BYED PA, ,MI RIGS ZHES PA 'DI YANG DPYAD PAR BYA, ,DE LTA
YIN NA MNGON SHES MED PA YIS, ,

RGYUD 'CHAD PA YANG MI RIGS MTSUNGS PHYIR RO, ,GAL TE MNGON SHES
LDAN PA'I 'GREL PA LA, ,BRTEN NAS 'CHAD PAS NYES PA MED CE NA,
,MNGON SHES MED PAR MNGON SHES LDAN PA YIS, ,BYAS PA'I 'GREL PAR
GANG GIS SHES PAR 'GYUR, ,GAL TE

SHES NA MNGON SHES MED NA YANG, ,MNGON SHES LDAN PA BLA MA'I MAN
NGAG LA, ,BRTEN NAS RGYUD KYI 'GREL PA'ANG CIS MI NUS, ,RDO RJE
'CHANG NAS BRGYUD PA'I MAN NGAG DAG ,YOD NA MNGON SHES MED KYANG
RGYUD DON SHES, ,MAN NGAG MED NA MNGON SHES LNGA

YOD KYANG, ,RGYUD DON SHES PAR MI NUS PHYI ROL PA'I DRANG SRONG
'GA' LA BSKAL PA 'JIG CHAGS DRUG CU RTZA DRUG GI BAR GYI 'DAS MA
'ONGS SHES PA'I MNGON SHES YOD PA BZHIN, ,DE PHYIR 'DI NI 'PHAGS
YUL MKHAS RNAMS KYIS, ,RGYUD 'GREL RNAMS LA SDANG SMRAS BYED PAR
ZAD,,

RGYUD DON SHES LA MNGON PAR SHES PA LNGA, ,GDON MI ZA BAR DGOS
PA MA YIN NO, ,RTZA RGYUD BSDUS RGYUD KYI THOG MAR ZLA BA BZANG
PO YIS, ,GRANGS CAN GYI SKYES BU LA SOGS SHES BYA NYI SHU RTZA
LNGA'I DBYE BA'I BDAG NYID, ,BDAG NYID DRIS, ,'DI NI LUNG MA
BSTAN GYI DRI BA

YIN, ,'JIG RTEN MTHA' LDAN SOGS DANG MTSUNGS PHYIR RO, ,'GRO BA
'BYUNG BA'I SKYE GNAS CAN DU MNGAL SKYES ME, SGONG SKYES RLUNG,
DROD GSHER SKYES CHU, ,RDZUS SKYES CHEN PO SA'I RDUL GYI SKYE
GNAS SU BSHAD, ,BSHAD, ,TSU ROL MDZES PAR BYED PA'I GZHUNG LUGS
YIN,,

@007B KHYAD GZHI MED PAS KHYAD CHOS DPYOD PA MI 'THAD PAS LUNG
STON PAR MI 'GYUR, DPER NA BDAG NYID 'JIG RTEN LDAN MI LDAN DRIS
PA'I KHA CIG SHING GI RNAM PA CAN GYI SEMS CAN THAMS CAD YOD PAR
BSHAD PAS, DE YIN CES PA MI RIGS TE, LUNG DU KA BA SOGS KYI SEMS
CAN BSHAD PA NI, NYI TSE BA'I DMYAL BA

YIN GYI, ,DUD 'GRO MIN NO, ,KHA CIG LJON PA RTA MGO CAN ZHES
PA'ANG MI'AM CI SOGS MI'I GLING DU BSHAD PA DANG SNGA PHYI 'GAL
LO, ,LJON SHING LA SOGS DUD 'GRO'I SKYE BAR GSUNGS, ,'DI NI GCER
BU PA YANG SROG LDAN GYI SDE TSAN DGU'I NANG NAS SHING DBANG PO
GCIG PA CAN DU 'DOD PA'I LUGS

BZANG YIN, ,STONG PA ZHES BYA'I RDUL GYIS 'JIG RTEN BRTZAMS,
,'DI NI BYE BRAG PA YI GZHUNG LUGS YIN, ,GLING DANG RI RAB SOGS
KYI DBYIBS KYI TSAD, ,MNGON PA'I SDE SNOD RNAMS DANG MTHUN PA
MED, ,SEMS CAN BSAM PA'I DBANG GIS MI 'GAL

NA, ,TSANGS PA'I YUL LA DPAG TSAD BYE BA'I KHYON, ,LDAN PAR SMRA
BA'I RIG BYED PA'I GZHUNG LUGS CI PHYIR 'GOG ,DE NI THA SNYAD DU
YANG MA GRUB NA, ,DPAG TSAD 'BUM PHRAG BZHI PA'I 'JIG RTEN MNGON
PA DANG DUS 'KHOR NAS BSHAD PA SEMS CAN SO SO'I SNANG BA YIN

NA, GANG GIS 'GRUB, ,GANG ZAG MNGON PA DANG DUS 'KHOR GYI GANG
LA 'JIG RTEN GANG SNANG BA'I, ,RNAM PAR DBYE BA 'DI YANG SMRA
DGOS SO, ,RIGS MI MTHUN PA'I 'GRO BA DNGOS GCIG KYANG, ,CHU LA
RNAG KHRAG TU MTHONG BA SOGS THA DAD SNANG BAR STON PAS LUNG

LAS GSUNGS, ,RIGS MTHUN 'GRO LA PHYI ROL DNGOS PO GCIG ,TSAD
DANG DBYIBS SOGS 'GAL BA JI LTAR SNANG, ,PHUG KHRU GANG BAR
'KHOR LO BSGYUR BA SDE DANG BCAS PA STON PA, 'JIG RTEN YUNGS
'BRUR 'JUG SOGS DPER THA SNYAD DU 'GRO BA RIGS MTHUN LA 'JIG
RTEN MI 'DRA

@008A *, ,BAR SNANG BA'I MI RUNG, ,DE DAG MTHU LDAN RNAMS KYI
RNAM THAR YIN, ,THA SNYAD BDEN PA'I NGO NA DE YOD MIN, ,DE PHYIR
ZHVA DPE LHAM LA MA BKAB CIG ,DUM BU BCU GNYIS PA LA KLA KLO YI,
,CHOS 'JUG 'KHOR LO CAN GYIS DE

'JOMS LO, ,SGRA MI SNYAN DU KLA KLO'I CHOS 'JUG NA, ,MI DGE BCU
PO SPYOD PA YOD PAR 'GYUR, ,'KHOR LO CAN GYI BSTAN PA DER 'JUG
NA, ,SANGS RGYAS BSTAN PA'I SNOD DU RUNG BAR 'GYUR, ,SGRA MI
NGAG 'KHYAL GYI CHA GLU LEN PA TZAM LAS SNYAN NA MI DGE BCU MED

CING, ,BSLAB PA GSUM GYI SNOD MA YIN PAR SANGS RGYAS BSTAN PA'I
SNOD DU MI RUNG ZHES, ,'DUL BA MNGON PA'I SDE SNOD DAG LAS
BSHAD, ,DE DANG 'DI YI 'GAL BA'ANG SPONG BAR GYIS, ,DRI MED 'OD
DU 'DZAG BDE 'KHOR BA'I RGYU YI GTZO BO RU, ,BSHAD PA 'DI

YANG SHIN TU MI RIGS NYID, ,RTAG TU BZOD DKA'I DU: KHA YIS NON
PHYIR, ,TSA DMYAL SOGS NA 'KHRIG PA'I 'DOD CHAGS MED, ,GZUGS
DANG GZUGS MED SKYES PA'I LHA RNAMS KYIS, ,'KHRIG PA'I 'DOD
CHAGS BRAL PHYIR LHA RNAMS THAR BAR 'GYUR, ,

KHAMS GONG DAG NA KHU BA 'PHO BA YOD PAR BSHAD PAS 'KHRIG PA'I
'DOD CHAGS YOD DGOS NA 'KHRIG PA'I 'DOD CHAGS NI ,YOD CES SMRA
GRUB MTHA' SMRA BA SU YANG MI 'DOD PAS BA SNGON MED GZHUNG LUGS
YIN, ,GZHAN DU 'DOD PA'I KHAMS DANG KHYAD CI YOD, ,'DI LA LUNG
GI

GNOD BYED MTHA' YAS SO, ,DKA' DRI MED 'OD DU THUB PA DANG 'DOD
LDAN GNYIS KA YANG, ,BYANG SEMS 'DZAG PAR MTSUNGS PHYIR THAR MED
LO, ,DGE SLONG 'CHAR KAS KHU BA 'BYIN PA YI, ,DGE 'DUN LHAG MA'I
LTUNG BA YANG YANG SPYAD, ,DE LTA NA YANG NYON

@008B MONGS KUN BCOM STE, ,DGRA BCOM THOB PAR 'DUL BA'I LUNG LAS
GSUNGS, ,GSANG DBANG TSE NA BYANG SEMS LTUNG BA'I PHYIR, ,RDO
RJE 'DZIN PA DAG LA'ANG THAR PA MED, ,KUN DHA BYANG CHUB SEMS NI
SPONG BYED PA, ,RTZA BA'I LTUNG BAR BSHAD PA'ANG MI

RIGS TE, ,KHYIM PA'I RDO RJE 'DZIN PA MED PAR 'GYUR, ,GAL TE
CHOS KYI 'DU SHES KYIS SPONG BA, ,RTZA BA'I LTUNG BA YIN PHYIR
MI 'GAL NA, ,RDO RJE PAD MOR SNYOMS PAR NAM SBYOR BA, ,DE TSE
'DU LHA SNGAGS CHOS SHES GSUM GYIS 'JUG PA 'DI, ,RDO RJE THEG

PA'I KHYAD CHOS MA YIN NAM, ,GROGS DAG RANG GI DE NYID MA STON
CIG ,ZAD PAR NAM MKHA'I GZUGS MED SKYE MCHED BZHIR, ,SKYE BA
'PHEN LO ZAD PAR LHAG MA DANG, ,TSUL KHRIMS KYIS NI GZUGS KYI
KHAMS 'GRUB LO, ,ZAD PAR ZIL GNON RNAM

THAR LA SOGS KYI, ,MAN NGAG SANGS RGYAS BSTAN PA'I KHYAD CHOS
YIN, ,BSTAN LA MA ZHUGS PA LA 'DI DAG MED, ,PHYI ROL PA RNAMS
GONG MAR KHAMS MI SKYE'AM, ,ZAD PAR SOGS KYIS SKYE BA 'PHEN NA
YANG ZAD PAR NAM MKHAS NAM MKHA' MTHA' YAS SU,,

SKYE BAR RIGS MOD RNAM SHES SOGS SU MIN, ,GZHAN DU 'PHEN BYED
RNAM SMIN G-YOS PA'I PHYIR, ,MI G-YO GZUGS MED DAG TU SKYE BA'I
LAS BA YI LAS SU 'DI MI 'GYUR, ,GRUB MTHA' BZHI DANG RIG BYED
BZHI LA SOGS, ,DUS KYI 'KHOR LO'I ZHAL NAS

GSUNGS ZHES PA'ANG, ,DGONGS PA YOD NA DE GRUB MTHA' BZHI'I LUGS
RNAMS GSUNG RAB KYI DGONGS PA NYID BTZAL BAR GYIS, ,MED NA GNOD
BYED RIGS PA 'DI DAG SOMS, ,GRUB MTHA' BZHI YI BYUNG TSUL SNGAR
BSHAD ZIN, ,GSUNG RAB DGONGS PA GRUB MTHA'

@009A *, ,BZHIR MI GNAS, ,GZHAN DU BKA' LA RDUL PHRAN BDEN PAR
YOD MED SOGS NANG 'GAL JI LTAR YANG, ,GRUB MTHA' SMRA BZHI PO BA
SO SO'ANG 'DI MI THAMS CAD GSUNG RAB KYI DGONGS PA YIN LA BZHED,
,'DIS NI BSAM PA'I DBANG GIS GRUB

MTHA' BZHI, ,STON MCHOG MI 'GYUR GYI PAS GSUNG ZHES SMRA BA DE
YANG GSAL, ,RIG BYED RNAMS SANGS RGYAS LA NI DRANG SRONG RGYAS
PA MI'U THUNG DANG MI'U THUNG GI LHA SOGS DANG, ,DBYIG BYE BRAG
PA GI SNYING PO SOGS KYIS BYAS PAR BSHAD, ,SPYOD PA PA SOGS BYED
PO

MED PAR 'DOD, ,THUB PAS GSUNGS ZHES ZER BA SNGON PHYI NANG GI
GRUB MTHA' SMRA BA SU YANG MA BYUNG, ,GZHAN DU RIG BYED RJES
'BRANG MU STEGS CAN, ,SANGS RGYAS BSTAN PA'I RJES 'BRANG CIS MA
YIN, ,MI RIGS BZHI PO DUS 'KHOR LAS BYUNG NA, ,TSANGS PA

BYED POR SMRA DANG KHYAD CI YOD, ,GNAS SKABS RIGS BZHI'I SGRIB
PA SBYANG BA'I PHYIR, ,STON PAS BZHI TSAN 'DI DAG GSUNGS ZHE NA,
,DE LA 'BREL BA BZHI TSAN GSUNGS PA'I RIGS BZHI'I SGRIB PA 'DAG
PA LA PHAN PA CI YOD SHES LDAN DAG ,SE'U BCU PA'I MAN NGAG MI

'GYUR RAM, ,RIG BYED SMRA SOGS DRANG PHYIR GSUNGS ZHE NA, ,KLA
KLO DRANG PHYIR KLA KLO'I CHOS RNAMS KYANG, ,THUB PAS GSUNGS
ZHES STON PAR RIGS PAR 'GYUR, ,DE PHYIR 'DI NI RIG BYED LA SOGS
KYI, ,CHOS SKAD SANGS RGYAS BSTAN LA BSRE BA'I

BSNYAD, ,GZHUNG TZAM KLOG PA RNAMS KYIS 'DI YI MTSANG, ,BSKAL
PAR BSAMS KYANG RIG PAR 'GYUR MI SRID, ,BYE BRAG SMRA BAS BRJOD
DU MED PA YI, ,GANG ZAG 'DOD CES SMRA BA'ANG SHIN TU RDZUN,
,BRJOD DU MED PA'I GANG ZAG GNAS MA YI, ,BZANG

@009B PO LAM PA DANG, KUN GYIS BKUR BA DANG, CHOS SBAS PA DANG,
BLA MA PA RNAMS, BU LA SOGS PA SDE PA LNGA YIS 'DOD, ,BYE BRAG
SMRA BA GZHI THAMS CAD YOD SMRA BA'I, ,SDE PA NYID YIN THAMS CAD
YOD SMRA SOGS TE BCU GSUM BDAG MED 'DOD PAR RTOG GE 'BAR BA LAS
BSHAD BDAG MED KHAS

LEN NO, ,DE LTA MIN NA CHOS MNGON MDZOD LAS KYANG, ,BDAG MED
PHUNG PO TZAM ZHES JI LTAR GSUNGS, ,BYE BRAG SMRA BA'I 'DOD PA
'CHAD PA NA, ,'DUS BYAS SKAD CIG BDAG MED BYED PO MED, ,BDE
GSHEGS GZHUNG GI RAB BYED KYI, ,'DUS BYAS THAMS CAD SKAD CIG

MA, ,BDAG GIS STONG ZHING BYED PO MED, ,ZHES PA'I LUNG, ZHES 'DI
KHYED RANG GIS KYANG MA DRANGS SAM, ,KHAS BLANGS SNGA PHYI 'GAL
BA JI LTAR YIN, ,DE MA THAG TU NANG 'GAL SMRA BA YI, ,SA BCU PA
YI BSTAN BCOS AE MA MTSAR, ,MDO SDE PA LA SUN 'BYIN SMRA BA

NI, ,GAL TE THOGS PA MED PA'I GZUGS MED NA, ,THAMS CAD MKHYEN
SKU THOGS PA MED MI 'GYUR, ,ZHES PA'I THAL BA 'BREL BA MED PA
STE, ,MDO SDE PA LA KHAS LEN MED PHYIR RO, ,THOGS PA MED PA'I
GZUGS MED DES MI 'DOD, ,RNAM RIG MIN

PA'I GZUGS LA DBANG BYAS NAS, ,THOGS PA MED PA'I GZUGS YOD MIN
ZHES SMRA, ,KHAS LEN MED PA'I THAL BA 'PHEN PA YI, ,'PHAGS CHEN
RNAMS KYI RIGS PA 'DI LA GZIGS, ,SDUD PO RNAMS KYIS SDE SNOD
RNAM PA GSUM, ,GLEGS BAM DAG LA

BKOD CES SMRAS PA'ANG MIN, ,'DUL BA'I SDE SNOD GLEGS BAM LA 'GOD
PA, ,DGE SLONG RNAMS LA THUB PAS GNANG BA MED, ,BLO MI GSAL BA
'GA' ZHIG GIS DMIGS KYIS GSAL BA MA GTOGS PA 'DUL BA GLEGS BAM
LA BRIS NA DGE SLONG LA LTUNG BA 'BYUNG STE, ZHU BA LAS, BCOM
LDAN 'DAS

@010A *, ,KYIS, ,LNGA PO MI 'BRI STE, ,LNGA GANG ZHE NA SO SOR
THAR PA THAMS CAD DANG SO SOR THAR PA THAMS CAD DANG LDAN PA
DANG, 'DUL BA DANG 'DUL BA DANG LDAN PA THAMS CAD GANG SO SO'I
ZHES BKA' BSTZAL NAS ZHES GSUNGS SO, ,'BREL DANG MTSAMS SBYOR
'DI SKAD BDAG THOS SOGS,,

BCUG NAS 'PHAGS PA'I DBUS SU GSUNG RAB RNAMS, ,'OD SRUNG SOGS
KYIS TSAR RE BTON PA LA, ,RTZA BA'I BKA' BSDU DANG POR GRAGS PA
YIN, ,YANGS PA CAN GYI GRONG KHYER CHEN PO RU, ,RUNG BA MIN PA'I
GZHI BCU SUN PHYUNG NAS, ,DGRA BCOM

RNAMS KYIS BKRA SHIS GSO SBYONG MDZAD, ,DE LA BSDU BA GNYIS PAR
GRAGS PA YIN, ,SDE PA BCO BRGYAD PHAN TSUN RTZOD PA NA, ,KRI
KRI'I RMI LAM LUNG BSTAN MDO BLTAS NAS, ,KUN KYANG SANGS RGYAS
BSTAN PAR BSDUS PA LA, ,BSDU BA GSUM PA BYAS ZHES

MKHAS LA GRAGS, ,GSUNG RAB GLEGS BAM NGOS LA BKOD PA TZAM, ,BSDU
BA'I DON DU MKHAS PA RNAMS MI BZHED, ,THEG PA GSUM GYI GANG ZAG
SO SO YIS, ,THEG PA GSUM GYI SDE SNOD BSDUS ZHES PA'ANG, ,NYAN
THOS SDE SNOD LAS GZHAN RANG RGYAL

GYI, ,SDE SNOD LOGS PA MED NA RANG RGYAL GYI, SA'I DNGOS GZHI
SOGS NAS BSHAD, ,SDUD POS BSDU RGYU'I SDE SNOD GANG YIN SMROS,
,SANGS RGYAS BSTAN LA RANG RGYAL 'BYUNG BA MED, ,DBU MA RTZA
BAR, SANGS RGYAS RNAMS NI MA BYUNG ZHING, ,NYAN THOS RNAMS KYANG
ZAD PA NA, ,RANG SANGS

RGYAS KYI YE SHES NI, ,BRTEN PA MED LAS RAB TU SKYE, ,CES GSUNGS
SO, BOD DU BOD KYI SKAD KYIS BRIS ZHES PA'ANG, ,PAD MA DKAR POS
'GREL PA RTZOM PA'I SNGAR, ,BOD NA BSTAN PA YOD NA TSIG 'DI BRIS
SO ZHES 'DAS PA LA 'JUG PA'I RIGS, ,GZHAN DU 'BRI BAR 'GYUR

@010B ZHES SMRA BAR RIGS, ,KHYED KYI RGYUD LAS BSHAD PA'I LHA
GRANGS KYI, ,BSNYEN PA TSE LO BRGYA PAS 'KHYOL BA DKA', ,BU STON
RIN PO CHES, ZHIB TU BRTZIS PAS, MTHUN RKYEN 'DZOMS PA GCIG GIS
BYA BA GZHAN MED PAR BZLAS KYANG GRANGS BSNYEN LO BRGYA LAS
'KHYOL TSAD LAS MI 'ONG

BAR 'DUG GSUNGS ZER BA'ANG MED PAR SNANG, ,BSKYED RIM TZAM YANG
SGRUB PAR MI NUS NA, ,TSE 'DI NYID LA SANGS RGYAS JI LTAR 'BYIN,
,RJES 'JUG THABS DANG MI LDAN BSTAN BCOS NI, ,'JOG PA'I GTZUG
RGYAN LEN PA'I MAN NGAG LTAR, ,MKHAS PA RNAMS

TKYIS DOR BYA'I GNAS SU BSHAD, ,DE LA 'JUG PA RANG NYID BLUN PO
YIN, ,RNAL 'BYOR YAN LAG DRUG GI DON RNAMS KYANG, ,GSANG BA 'DUS
PA'I RGYUD PHYI MA NAS BSHAD PA DANG 'GAL BAR SNANG, ,SBYOR DRUG
SOGS DE DON NYAMS SU LEN PA'I RIM PA YANG, ,KLU

SGRUB YAB SRAS LUGS LAS RIM LNGA SPYOD BSDUS SOGS PHYI ROL
'GYUR, ,'DUS PA DGYES RDOR BDE MCHOG LA SOGS PA, ,SA RA HA SOGS
GRUB CHEN RNAMS KYIS BLANGS, ,KLU SGRUB YAB SRAS LA SOGS MKHAS
RNAMS KYIS, ,BSHAD CING DE NYID NYAMS SU

BLANGS PAS GROL, ,KHYED KYI 'DI LA LEN BYED TSAD LDAN GANG, ,DE
DON NYAMS SU BLANGS PAS SU ZHIG GROL, ,CHEN PO RNAMS LA TSAD MAR
MA GRAGS PHYIR, ,DUS ZHABS LA SOGS TSAD MA'I SKYES BU MIN, ,SHAM
BHA LA YI RIGS LDAN TSANGS PA'I DRANG SRONG LA

SOGS PA, ,BSGRUB BYA DE LTA BU YOD PA LUNG RIGS GZHAN GYIS YIN
PHYIR KHYED KYI SGRUB BYED MIN, ,DE LTAR NYES PA'I TSOGS KUN
MTHONG GYUR KYANG, ,DA DUNG 'DI LA MNGON ZHEN MI LDOG NA, ,'DI
YI SGRUB BYED DON DU MNA' CHU 'THUNG, ,DE LAS GZHAN PA'I SGRUB
BYED

@011A *, ,YOD RE SKAN, ,'DI DAG 'DI YI NYES PA PHYOGS TZAM YIN,
,ZHIB MOR DPYAD NA GNOD BYED MTHA' YAS SO, ,GANG DAG 'DI LA
MNGON ZHEN YOD RNAMS KYIS, ,RNAM PAR DPYOD LA 'DI YI LAN THOB
CIG ,'DUN DANG ZHE SDANG

'JIGS DANG RMONGS PA YI, ,RANG PHYOGS LA CHAGS PA DANG, GZHAN
PHYOGS LA SDANG BA'I LAN 'DEBS PA'I 'DUN PA DANG, ZHE SDANG GIS
'GRO BA, MI SHES RMONGS PAS 'JIGS PA DANG, MI SHES BZHIN DU LAN
'DEBS NA 'JIGS PA DANG RMONGS PAS 'GRO BA'O, ,'GRO BA BZHI YIS
'DI YI LAN 'DEBS NA, ,

BLUN PO RANG GI DE NYID STON PAR ZAD, ,KHYI PHAG MI GTZANG ZA BA
SU YIS KHEGS, ,TSIG RTZUB DUG MDA'I ME RTZE MI STON CING, ,KHRO
GNYER LDAN PA'I BZHIN RAS MI SDUD PAR, ,GAL TE RTZOD PAR 'DOD PA
YOD NA YANG, ,BZOD PAR BGYI 'O RTZOD PA'I SKABS PHYE

ZHIG ,'ON KYANG 'PHAGS PAS MDZAD DAM MIN KYANG BLA, ,LEGS PAR
BSHAD PA'ANG MANG SPYOD PA'I CHA SOGS DU MTHONG BAS NA, ,THAR
'DOD RNAMS KYI 'JUG NGOGS MA YIN ZHES, ,KHO BO'I 'DI LA GCIG TU
SKUR MI 'DEBS, ,DE LTA NA YANG BLO CHUNG THOS

MED 'GA', ,ZLA NYI GZAS ZIN DANG RTZA CHAD 'CHI LTAS, DUS 'KHOR
LAS GZHAN PA'I SNGAGS KYIS NGES DON MA BSTAN LA, 'PHAGS PA'I YUL
DU GRUB CHEN DU GRAGS PA RNAMS KYIS KYANG SEMS 'GREL SKOR GSUM
MA MTHONG BAS SNGAGS KYI SNYING PO'I DON MA RTOGS ZHES, 'DI YI
TSIG 'PHRENG LBU BAS RAB NGOMS TE, ,CHEN PO

RNAMS LA'ANG BRNYAS PAR BYED MTHONG NAS, ,DE DAG NGAN RTOG BZLOG
PHYIR NGAS 'DI BYAS, ,DE LTAR BDAG GIS CUNG ZAD DPYAD PA 'DI,
,GCIG TU BSTAN LA BSAM PA MA GTOGS PA, ,GRAGS PA 'DOD PA'AM
GZHAN LA PHRAG DOG GIS, ,SMRAS NA BSTAN

@011B SRUNG RNAMS KYIS CHAD PA CHOD, ,BSTAN 'DZIN RNAMS LA
'PHRIN DU GSOL BA NOR BU'I 'PHRENG BA ZHES BYA BA 'DI NI,
SH'AKYA'I DGE SLONG GZHON NU BLO GROS KYIS DPAL LDAN SA SKYA'I
GTZUG LAG KHANG DU SBYAR BA'O,, ,,SHU BHAm,, ` ,DE NYID LAS
'PHROS

PA'I LAN TSIG DON LA 'GAL BA SPONG BA'I DRIS LAN, PHYOGS BCU'I
RGYAL BA SRAS DANG BCAS PA THAMS CAD LA PHYAG 'TSAL LO, ,RMAD
BYUNG YON TAN TSOGS KYI GTER GYUR PA, ,TSANGS DANG LHA DBANG
GRUB PA'I COD PAN GYIS, ,GANG GI ZHABS RDUL RNYOG PA

MED BSTEN PA, ,STON PA GO'U TAM DE LA PHYAG 'TSAL LO, ,DENG SANG
GANGS RI'I KHROD KYI MKHAS RLOM RNAMS, ,LDEM PO'I NGAG GIS ZAB
MO'I TSUL STON PA, ,DUS KYI 'KHOR LO 'GREL PA DANG BCAS PA'I,
,TSIG LA JI BZHIN SGRA RU MNGON ZHEN NAS, ,

RNAM DAG MDO RGYUD TSOGS DANG 'GAL BA YI, ,LOG PA'I THA SNYAD
MANG DU SPEL MTHONG NAS, ,'KHYOG PO'I SHING LA SRONG BA'I TSUL
BZHIN DU, ,RGAL ZHING BRTAG PA'I SGO NAS BDAG GIS BRIS, ,GZHAN
GYI LEGS BSHAD 'O MA'I RGYA MTSO LA'ANG, ,GANG GI

PHRAG DOG MIG DUG CHER 'PHEL BA'I, ,BSHES GNYEN GDUG PA'I SBRUL
LTAR G-YO RNAMS KYIS, ,TSIG RTZUB DUG MDA' 'PHEN PA LHUR BYED
CING, ,SMRA PO'I DE NYID GSAL BAR SGROGS BYED PA'I, ,LAN RNAMS
PHAL CHER CHU SHING BZHIN DU MTHONG, ,JI LTAR

SNA TSOGS NAD KYIS THEBS PA YI, ,NAD PA RNAMS LA SMAN PA JI
BZHIN DU, ,SNA TSOGS KHAMS LDAN 'GRO BA'I SEMS MKHYEN NAS, ,SNA
TSOGS TSIG GIS DAM CHOS THUB PAS BSTAN, ,DE PHYIR 'DZAG BDE
'KHOR BA'I RGYU YIN SOGS, ,'DIR BSHAD PHAL

@012A *, ,CHE DRANG BA'I DON DU SHES, ,GZHAN DU RNAM DAG LUNG
RIGS DANG 'GAL BA'I, ,SKYON DE KUN MKHYEN GYIS KYANG BZLOG PAR
DKA', ,KHAMS SA CHU ME RLUNG NAM MKHA' YE SHES KYI DRUG LDAN
PA'I SKYES BU'I DBANG BYAS NAS, ,BLA MED RDO RJE

THEG PA'I LAM 'DI BSTAN, ,MNGAL SKYES MIN LA KHAMS DRUG LDAN PA
MED, ,'KHRIG PA'I 'DOD CHAGS DBANG GIS MNGAL SKYES RNAMS, ,SKYE
GNAS DAG TU NYING MTSAMS SBYOR BAR MNGON PAR, BAR DO'I SRID PA
NA GNAS PA NI SKYE BA'I GNAS LA 'DOD CHAGS SKYE MCHED ZHES PA

BSHAD, ,DE YI SPONG BYED NAM MKHA'I YE SHES KYI, ,BDE CHEN NYID
YIN DE LA GUS BYA'I PHYIR, ,'DZAG BDE 'KHOR BA'I RGYU YI GTZO BO
ZHES, ,RGYUD DANG DE 'GREL DAG LAS BSHAD PAR MNGON, ,BLA MED RDO
RJE THEG PA'I BYANG CHUB CHE, ,MCHOG TU MI 'GYUR

BDE BA CHEN PO YIN, ,DE DON GNYER BA RIG 'DZIN BYANG CHUB SEMS,
,DE YI GEGS KYI GTZO BO KHAMS 'DZAG PA, ,YIN PHYIR DE SPONG RTZA
BA'I LTUNG BAR BSHAD, ,GSANG DBANG TSE NA BYANG SEMS GTONG BA
SOGS, ,MI 'GYUR BDE CHEN THOB PA'I GEGS MIN

TE, ,SLOB MA RJES SU 'DZIN PA'I THABS YIN PHYIR, ,DE DAG LAS NI
LTUNG BAR 'GYUR BA MIN, ,GZHAN LA 'TSE BA RTAG TU BYANG SEMS
KYI, ,SPANG BYA YIN MOD SNYING RJES GDUG PA CAN, ,SROG DANG BRAL
BAR BYED LA NYES MED BZHIN, ,PHYI ROL DRANG SRONG

RJES SU BZUNG BA'I PHYIR, ,DE DAG NYID LA GRAGS PA'I 'JIG RTEN
GYI, ,TSAD SOGS SGO NAS NANG GI DE NYID DON, ,BSTAN PHYIR RI
GLING SOGS KYI DBYIBS DANG TSAD, ,DUS KYI 'KHOR LO'I 'JIG RTEN
KHAMS KYI RNAM GZHAG RGYAS PA'I BHA RA TA DANG, MTHUN PAR MAN
NGAG SNYE MA SNGA 'GYUR

@012B LAS BSHAD RGYAS PA'I BHA RA TA LAS BYUNG BA MED, ,RJES SU
MTHUN PAR THUB PAS RGYUD 'DIR GSUNGS, ,LHA MIN KLA KLOS SA STENG
KHYAB PA NA, ,STOBS LDAN KHYAB 'JUG RIGS LDAN TSUL BZUNG NAS,
,DE DAG 'JOMS ZHES DE NYID LA RIGS LDAN GYI 'JUG PA ZHES KHYAB

'JUG GI DANG GCIG TU 'DOD PHYI ROL PA RNAMS SMRA, ,DE DAG RJES
SU BZUNG PHYIR THUB PA YIS, ,RO RKYANG RTZA LA 'PHO CHEN BCU
GNYIS RLUNG, ,RGYU BA SROG RTZOL LA SOGS TING 'DZIN GYI, ,'GOG
PA'I NANG GI DE NYID LA DGONGS NAS, ,DUM BU BCU GNYIS PA LA KLA

KLO YI, ,CHOS 'JUG 'KHOR LO CAN GYIS DE 'JOMS ZHES, ,GDUL BYA
GZHUG PHYIR LDEM PO'I NGAG 'DI GSUNGS, ,TSANG PA'I KHA SOGS DAG
LAS BRAM ZE SOGS, ,MI RIGS BZHI RNAMS 'BYUNG BAR DRANG SRONG
SMRA, ,DE DAG THEG PA MCHOG LA GZHUG

PA'I PHYIR, ,GNAS SKABS RIGS BZHI'I SGRIB PAS 'KHOR BA YI, ,CHOS
KUN SKYED PA'I NGANG TSUL LA DGONGS NAS, ,MI RIGS BZHI SOGS DUS
KYI 'KHOR LO YI, ,ZHAL MCHOG BZHI LAS 'BYUNG BAR STON PAS
GSUNGS, ,JI LTAR THUB PAS SOR PHRENG GI MDO

SOGS LNGAR STONG NYID LA DGONGS NAS, ,BDAG TU LTA BA'I MU STEGS
DRANG BA'I PHYIR, ,MTSAN SOGS YON TAN GYIS BRGYAN BDE GSHEGS NI,
,SEMS CAN KUN LA YOD PAR GSUNGS PA BZHIN, ,RIGS CAN GSUM GYIS
THEG PA GSUM GYI LAM, ,SO SOR

NYAMS SU BLANGS PA LA DGONGS NAS, ,NYAN THOS RANG RGYAL BYANG
CHUB SEMS RNAMS KYIS, ,DE DANG DE YI THEG PA BSDUS ZHES BYA,
,LEGS SBYAR SKAD LA MNGON ZHEN SPANG PA'I PHYIR, ,BOD DU BOD KYI
SKAD KYIS 'BRI 'GYUR ZHES, ,BSTAN BYA YIN YANG BRIS

@013A *, ,ZHES 'DAS PA'I PHYIR, ,SBYAR BA SGRA NYAMS YIN PHYIR
NYES PA MED, ,RANG GI SDE PA DNGOS POR SMRA BA RNAMS, ,DRI MED
'OD DU, YUL GYI SKAD NYAMS KYIS NI DON GO NA, ,BSTAN CHOS SGRA
RNAMS KYIS NI CI ZHIG BYA, ,ZHES BSHAD PA, DBUGS

DBYUNG PHYIR DANG GDUG PA'I DRANG SRONG RNAMS, ,DE DAG RNAMS LA
NYES PA SPANG PA'I PHYIR, ,GDUL BYA BSAM PA'I DBANG GIS GRUB
MTHA' BZHI, ,THUB PAS GSUNGS ZHES RGYUD 'GREL CHE LAS BSHAD,
,SKYES BU NYI SHU RTZA LNGA'I BDAG NYID 'GRO BA 'BYUNG BA'I SKYE
GNAS CAN DU

BSHAD PA SOGS KHA CIG SNGAR BSHAD RIGS PAS DRANG DON DU MTSON
PHYIR DANG, ,GZHAN DAG BYED PA CHUNG AE WAm MI SMOS PA'I RGYU
MTSAN PHYIR BTANG SNYOMS BZHAG ,RIM RNAL 'BYOR YAN LAG DRUG SOGS
KYI PA GNYIS DANG 'BREL PA'I DON 'GA' ZHIG ,SHIN TU ZAB PHYIR RE
ZHIG

'DIR MA BKOD, ,MDOR NA MANG DU SMOS PAS CI ZHIG BYA, ,DUS KYI
'KHOR LO'I 'DIR BSHAD MDO RGYUD GZHAN DANG 'GAL BA LTAR, ,SNANG
BA'I THA DAD JI SNYED YOD PA RNAMS, ,DON LA RTON PA'I BLO LDAN
MKHAS RNAMS KYIS, ,DGONGS PA BTZAL TE GNOD MED

TSUL DU BSHAD, ,RIGS DANG MI RIGS 'BYED LA 'THOMS GYUR KYANG,
,RANG RGYUD DREGS PA'I KHUR GYIS CHER NON PA'I, ,SMRA MKHAS NE
TZO 'DRA BA MANG NA YANG, ,GZUR GNAS BLO LDAN BSTAN PA GCES
'DZIN DKON, ,DE PHYIR BDAG 'DRAS LEGS PAR

BSHAD NA YANG, ,MANG PO ZHIG GI KHRO BA 'PHEL 'GYUR MOD, ,'ON
KYANG MNGON MTHO'I DPAL GYIS LEGS 'BYOR ZHING, ,GCIG TU BSTAN LA
DGONGS PA'I LHAG BSAM CAN, ,'JAM DBYANGS NAM MKHA' RIN CHEN
RGYAL MTSAN DPAL, ,BZANG PO'I GSUNG

@013B GIS BSKUL TE NGAS 'DI SBYAR, ,RMA LA DUG GIS PHYOGS BZHIN
MKHAS RNAMS KYIS, ,'DI TZAM GYIS KYANG MA LUS MTHAR PHYIN 'GYUR,
,'DI YI SGRUB BYED LUNG RIGS DANG BCAS PA, ,RGYAS PAR KHO BOS
GZHAN DU 'CHAD PAR 'DOD, ,DE LAS BYUNG BA'I

DGE BAS 'GRO BA KUN, ,TSOGS GNYIS ZUNG DU 'JUG PA'I LAM BSGRUBS
TE, ,DON GNYIS MTHAR PHYIN RDZOGS PA'I SANGS RGYAS KYI, ,SKU
GNYIS GO 'PHANG BDE BLAG THOB PAR SHOG ,DPAL DUS KYI 'KHOR LO'I
TSIG DON LA 'GAL BA SPONG PA'I DRIS LAN

MDOR BSDUS PA 'DI NI, RIGS GZUGS SOGS MTHO RIS KYI YON TAN GYIS
'BYOR ZHING, GCIG TU DGE BA'I THUGS MNGA' BA 'JAM DBYANGS NAM
MKHA' RIN CHEN RGYAL MTSAN DPAL BZANG PO'I BKAS BSKUL TE,
SH'AKYA'I DGE SLONG GZHON NU BLO GROS

KYIS DPAL SA SKYA'I CHOS GRVA CHEN POR SBYAR BA'O,, ,,'DIS KYANG
BSTAN PA DANG SEMS CAN LA PHAN PA RGYA CHEN PO 'BYUNG BAR GYUR
CIG, ` ,'JAM DBYANGS NAM MKHA' RIN CHEN LA PHUL BA, NA LO GU RU
WE, ,DENG SANG 'DI NA MKHAS RLOM MANG

NA YANG, ,RIGS DANG MI RIGS 'BYED PA'I BLO LDAN NYUNG, ,RI BONG
CAL GYI RJES 'BRANG RI DVANGS BZHIN, ,PHAL CHE SGRA YI RJES
'BRANG KHO NAR ZAD, ,MKHAS BTZUN BZANG POR GRAGS PA MANG NA
YANG, ,THUB BSTAN GCES PAR 'DZIN PA'I DAM PA

DKON, ,KHE SPONGS 'DOD PA'I TSONG PA ZHING PA BZHIN, ,PHAL CHER
TSE 'DI'I CHE THABS SGRUB PA MANG, ,'DI NA LA LA NYES BSHAD DUG
CHUS MYOS, ,KHA CIG LTA NGAN RI BO'I SPO LA ZHEN, ,GZHAN DAG
TSUL 'CHAL 'DOD PA BSOD NYAMS BSTEN, ,MANG PO

@014A *, ,'BRAS MED SBUN PA 'PHYAR BAS NGAL, ,RA GAN KHA SGYUR
BZHIN DU MI 'CHAM ZHING, ,LCAGS PHYED GSER GYIS G-YOGS PA JI LTA
BAR, ,KHONG PA RAB GDUG PHYI ROL 'PHAGS TSUL GYIS, ,CHOS LTAR
BCOS PA'I STON PA'ANG SHIN

TU MANG, ,DE PHYIR BLO NGAN RNAMS KYIS NYES BSHAD KYIS, ,THUB
BSTAN DRI MAR BYAS PA MA BZOD NAS, ,RIGS DANG MI RIGS CUNG ZAD
PHYE NA YANG, ,DENG SANG 'DI NA BDAG LA GSHE BA MANG, ,'JIG RTEN
SKYE BO MA MNYES GYUR KYANG BLA, ,DAM PAS KHREL NA

GSON PO SROG SONG YIN, ,DE PHYIR BDAG LA BSTAN PA DANG 'GAL
BA'I, ,LTA SPYOD YOD NA DAM PA RNAMS KYIS SMOD, ,KHO BOS SANGS
RGYAS BSTAN LA RAB BYUNG NAS, ,RIGS DANG MI RIGS 'BYED SHES TSUN
CHAD DU, ,LUS NGAG YID KYI SPYOD PA CI BYED

KYANG, ,RAB TU BSGRIMS NAS THUB PA'I GSUNG BZHIN BSGRUBS, ,THOGS
MED GOMS PA'I NYON MONGS SHUGS DRAGS PAS, ,GAL TE MI RIGS CUNG
ZAD BYAS NA YANG, ,DE YI MOD LA DUG ZOS DRAN PA BZHIN, ,'GYOD
SEMS LDAN PAS SLAR YANG CHOS

BZHIN BYAS, ,GNAS LUGS 'BYED PA'I 'OD ZER STONG LDAN PA'I, ,THUB
BSTAN NYI MA'I DKYIL 'KHOR MTHONG BAS NA, ,BLO NGAN MUN PA'I
KHROD NA 'OD 'BYIN PA'I, ,GZHAN GZHUNG ME KHYER SOGS LA BDAG MI
GUS, ,GSUNG RAB RIN CHEN GLING LA DBANG

SGYUR BA'I, ,KLU SGRUB KLU DBANG LEGS BSHAD GDENGS KA'I NOR,
,DGOS 'DOD KUN 'BYUNG 'DOD DGUR SPYOD PAS NA, ,NYES BSHAD MCHING
BU'I TSOGS KYIS BDAG MI MGU, ,MTHA' GNYIS SPANGS PA'I CHU GTER
LA GNAS TE, ,GDENGS CAN DBANG PO

@014B KLU SGRUB RING LUGS 'DZIN, ,KHO BO'I LTA ZER 'BAR BA'I GZI
BRJID LA, ,PHAS RGOL 'DAB BZANG STONG GIS 'GOL MI NUS, ,'JIG
TSOGS LTA RI'I SPO MTHO 'JOMS BYED PA'I, ,LUNG RIGS RDO RJE'I
GNAM LCAGS STONG YOD KYANG, ,RMONGS PA'I GO CHA

SRA BRTAN CHER GYON PA'I, ,SKYE BO 'DI LA BDAG GIS CI BYAR YOD,
,DE PHYIR CHOS DANG LDAN PAR SMRAS NA YANG, ,DENG SANG 'DI NA
PHAN PAR MA MTHONG NAS, ,TING 'DZIN BDUD RTZI'I RO DE MYANG 'DOD
PAS, ,G-YO BA'I YID NI DBEN PA'I NAGS SU GZHOL, ,

ZHES PA SH'AKYA'I DGE SLONG GZHON NU BLO GROS KYIS SBYAR BA'O,,
,,DGE'O,, ` ,BLA MA RIN PO CHE BLO BZANG GRAGS PA LA SPRINGS PA,
NA MO GU RU WE, BLO GROS 'DAB BRGYA RIG PA'I MDANGS GSAL CAN,
,BRTUL ZHUGS BZANG PO'I GE SAR GYIS SPUD

DE, ,MANG THOS RGYA MTSO'I DBUS NA LHAM ME BA, ,THUB BSTAN NYI
MA'I GNYEN GYUR BSHES GNYEN KHYED, ,BLO GSAL RKANG DRUG LDAN
RNAMS NYER BSTEN ZHING, ,LEGS BSHAD SBRANG RTZI'I DGA' STON
'GYED DO ZHES, ,SNYAN PA'I DRI BSUNG 'PHROS PAS YID KYI

MTSOR, ,DGA' BA'I CHU SKYES SNGON MED 'KHRUNGS PAR GYUR, ,GZHON
NU'I SAR GNAS RGYAL BA'I SRAS RNAMS KYI, ,BLO GROS DGONGS ZAB
RIGS PA'I RJES 'BRANGS TE, ,TSUL BZHIN RTOGS PA'I ZAB DON BDUD
RTZI'I RO, ,YANG YANG MYANGS PAS BDAG

KYANG NYE BAR 'TSO, ,ZHES PA NAS, ,YANG SMRAS PA, ,GSUNG RAB
DGONGS DON 'BYED PA'I LEGS BSHAD KYIS, ,SHES BYA'I GNAS LA BLO
GROS MYUR 'JUG CING, ,RIGS PA'I TSUL LA GZHAN DRING MI 'JOG
PA'I, ,BLO GROS BZANG PO'I SPOBS PA KHO BOS

@015A *, ,BSGRUBS, ,PHAN BTAGS LAN DU BYAS PA GZO BA YANG, ,BSGO
BA'I TSIG BZHIN NYAMS SU LEN PA YIN, ,DE PHYIR KHYOD KYIS GAL TE
BDAG SEMS NA, ,THUB PA'I BSTAN LA TSUL BZHIN BYA BA BYOS, ,MANG
POS BKUR BA'I CHEN

POR GRAGS RNAMS KYANG, ,RNYED DANG BKUR STI GRAGS PA LHUR BYED
KYI, ,SANGS RGYAS BSTAN LA CHED CHER MI 'DZIN NA, ,'DI NA THUB
BSTAN GCES 'DZIN DAM PA SU, ,MKHAS RLOM PHAL CHER SMRA MKHAN NE
TZO BZHIN, ,TSIG GI RJES 'BRANG GZHUNG TZAM KLOG

PAR ZAD, ,RIGS DANG MI RIGS 'BYED LA 'THOMS GYUR NA, ,'DI NA
RIGS LDAN LEGS BSHAD SMRA BO GANG, ,NYIN DANG MTSAN DU RNAL
'BYOR SGOM RNAMS KYANG, ,LHAG SPYOD KYIS NI TING 'DZIN SGOM PA
BZHIN, ,YANG DAG LTA BA'I GNAD KYIS DBYEN GYUR

NA, ,'DI NA YANG DAG LAM ZHUGS SGRUB PO MED, ,LTO PHYIR RAB
BYUNG BRAL PHYIR BSNYEN RDZOGS KYANG, ,TSUL LDAN BSLAB LA GUS
PA'I DGE SBYONG NYUNG, ,KYE MA KYE HUD SH'AKYA'I BSTAN PA NI,
,MING TZAM LUS PAR KHO BO GCIG PUS MTHONG, ,ZHES PA 'DI NI

SH'AKYA'I DGE SLONG GZHON NU BLO GROS KYIS RANG GI SLOB MA BKA'
BZHI 'DZIN PA BLO BZANG GRAGS PA'I DPAL LA SPRINGS PA'O,, ,,DGE
LEGS 'PHEL BAR GYUR CIG, ` ,'DUS PA'I MAN NGAG RIM PA GSUM DU
PHYE BA RNYED PA LA SPRO BA DANG BCAS PA BLA MA

RIN PO CHE BLO BZANG GRAGS PA LA SPRINGS PA, BLA MA BKA' BZHI
PA'I SNYAN DU GSOL PA, DPON SLOB 'KHOR BCAS SKU KHAMS BZANG
ZHING THUGS DAM 'PHEL BAR BZHUGS MCHI, NGED KYANG MANG YUL GYI
DBEN GNAS CIG DU SLEBS NAS, DA LTA KHAMS

@015B BZANG POR BDOG GO ,SKABS ZHUS, NGED KYANG LO RE ZHIG 'DI
PHYOGS KYI DBEN PA 'DRAR DGE SBYOR CI 'PHEL BYED RTZIS LAGS, DER
YANG DPON SLOB NYUNG RAGS CIG DBEN PA GCIG TU GZHI 'BEBS SAM ZER
BA'I SGROS 'DRA TSOR TE DE DBEN NA'ANG LEGS

PAS NGED LA YANG DE LUGS KYI GSUNG LAN SKUR MDZOD, TSE RING NA
NGED KYANG SNYOG SRID, YANG DON CIG LA SHAN TI PA'I 'GREL PA 'DI
YE SHES ZHABS KYI RJES 'BRANG YIN NAM SNYAM STE, 'DI 'PHAGS LUGS
YE SHES ZHABS LUGS GNYIS KA'I SNGON SROL

GYIS 'DUS PA'I SLOB DPON RNAMS KYIS BSHAD SROL SKYONG BAR SNANG,
SLOB DPON DE RNAMS GANG ZHE NA, RGYAL BAS BYIN GYI 'BREL PAR,
PADMA DANG NI SKU MED BZHED PAS MDZAD DANG CHOS KYI MYU GU'I
GZHUNG, ,MGRIN GSUM PA DANG DBANG PO DBYANGS SNYAN SKYONG

LAS BYUNG BA SNYING PO SBAS PAS BSHAD, ,DPAL LDAN 'DUS PA GANG
DU GSAL TSIG NI YE SHES KYIS MDZAD GZHAN DE DANG, ,RDO RJE SLOB
DPON BRGYUD PA LAS NI MA 'ONGS PA DE LAS BDAG NI BLO DMAN NO,
,CES PA RNAMS YIN PA 'DRA, YE SHES ZHABS KYI

RJES 'BRANG YANG, DE NYID LAS, 'ON KYANG DPAL SDE DANG NI BYIS
PA NAS SKYES SA DANG DMAN PA LA SOGS PA, ,DPAL LDAN YE SHES
ZHABS KYI LUGS LA MANG DU NI, ,BYAS PAR GYUR PA GANG YIN DE YI
GZHUNG DE NYID, ,DE NI 'DI RU MDO RU BSDUS TE 'GRO

LA PHAN PHYIR SPYOD PAR BYA, ,CES PA RNAMS YIN, YE SHES ZHABS
LUGS KYI 'GREL BA RNAMS LAS SHANTI PA'I 'GREL PA 'DI RGYUD KYI
KHOG PHUG BYINGS CHE ZHING TSIG DON LA 'BYOR BA LEGS PA CIG
SNANG, NGAS 'DI LEGS PAR SHOD PAR YOD STE GO MKHAN MI

@016A *, ,GDA', SNGAR YI GE BSKUR BA'I LUGS BZHIN NYID CAG GIS
'DI LA BSHAD SROL CIG TSUGS NA DON CHE BAR GDA', 'DI DANG MU TIG
GI 'PHRENG BA GNYIS LAS RJE MGOS KYI 'GYUR MCHAN LEGS PO THO RE
CIG SNANG, GZHAN

'DI SNGAR BOD DU SHOD PA MA BYUNG ZHING DA YONG MI SRID PAR
GDA', 'PHAGS PA RDO RJE'I MAN NGAG DANG, BSHAD RGYUD GZHAN GYIS
RJES 'BRANGS NAS, ,'DUS PA'I RGYUD DON RIM PA LTAR, ,DPAL LDAN
ZLA BA GRAGS PAS BSHAD, ,SNGON RABS RGYUD PA'I MAN

NGAG DANG, ,PHYI MA'I RGYUD KYI RJES 'BRANGS NAS, ,RGYUD DON
BSNYEN SGRUB YAN LAG BZHIR, ,RIN CHEN 'BYUNG GNAS ZHI BAS PHYE,
,'JAM PA'I DBYANGS KYI YAN LAG GIS, ,RGYUD DON BSKYED PA'I RIM
PA DANG, ,RDZOGS RIM THIG LE RNAM GSUM DU, ,

SANGS RGYAS YE SHES ZHABS KYIS BSTAN, ,'PHAGS DANG MKHAS PAS
GSAL BYAS PA'I, ,'DUS PA'I RGYUD CHEN SHING RTA'I SROL, ,RIM PA
GSUM DU PHYE BA 'DI, ,RNYED PA GANG DE YA MTSAN NO, ,YI GE'I
RTEN MTSON PAD KA RA 'DOG PO CIG BDOG ,ZLA BA

BCU PA'I TSES BCU GCIG LA MANG YUL GYI DBEN GNAS GANGS ZHVA MO'I
MGUL NAS DGE BAR GYUR CIG, ` ,BLA MA BKA' BZHI PA'I SNYAN DU
GSOL BA, DPON SLOB 'KHOR BCAS SKU KHAMS BZANG ZHING, THUGS DAM
'PHEL BA'I NGANG NAS GSUNG YIG

GOS BEM DUR KHA ZI JA BZANG PO'I RTEN DANG BCAS PA BLA MA BSOD
NAMS GRAGS PAS 'DIR 'PHROD PAS SEMS DGA', 'DIR YANG KHAMS BZANG
POR BDOG SKABS ZHUS, SNGAR NGED KYI BSAM PA LA YANG, DBU MA RANG
RGYUD PA RNAMS KYIS RANG GI

@016B MTSAN NYID KYIS GRUB PA'I RTEN 'BREL YANG DAG KUN RDZOB TU
KHAS BLANGS BA YIN SNYAM, DE DANG MTHUN PAR RANG RE'I YIG CHA
RNAMS NA BKOD NA YANG, 'DI LA DNGOS SMRA BA RNAMS KYIS RTEN
'BREL RANG GI MTSAN NYID KYIS GRUB PAR KHAS BLANGS NAS SHER
PHYIN

LA SOGS PA'I MDO ZAB MO STONG PA NYID STON PA RNAMS LA RGYU
'BRAS LA SKUR PA BTAB SNYAM NAS DBU MA PA LA, RTZA SHER, GAL TE
'DI DAG KUN STONG NA, ,'BYUNG BA MED CING 'JIG PA MED, ,'PHAGS
PA'I BDEN PA BZHI PO RNAMS, ,KHYED LA MED PAR THAL

BAR 'GYUR, ,ZHES SOGS 'JIG RTEN DANG 'JIG RTAN LAS 'DAS PA'I THA
SNYAD THAMS CAD MI RUNG BA'I SKYON 'PHAGS PA DANG, 'JUG PAR
YANG, DE LA SKUR BAS DNGOS PO 'JIG PA'I PHYIR, ,STONG NYID DNGOS
PO 'JIG PA'I RGYUR 'GYUR NA, ,DE NI RIGS

PA MIN, ZHES SOGS KYI SKYON YANG 'BYUNG BAR SEMS SHING, SHING
RTA CHEN PO DE DAG GIS SKYON RAGS PA 'DI LTA 'ONG BA'I GRUB
MTHA' MKHAS MIN LEN NAM SNYAM STE, SKYON SPONG JI LTAR MDZAD,
GAL TE DNGOS SMRA BAS DON DAM PAR RANG GI MTSAN NYID KYIS

GRUB PAR KHAS BLANGS SHING, DBU MA PAS KUN RDZOB TU 'DOD PAS
SKYON MED SNYAM NA, DON DAM DANG KUN RDZOB ZHES PA'I MING 'THAD
KYANG, RANG GI MTSAN NYID KYI DON BLO'I SNANG TSUL LA MA LTOS
PAS, ,DON BYED NUS PA'I DNGOS PO RDZAS GRUB CIG KHAS

BLANGS, DNGOS PO SMRA BA RNAMS KYIS KYANG, DON DAM PA'I DNGOS PO
KHAS LEN PA'I RGYU MTSAN NI DE BAS LHAG PA MED PA 'DRA SNYAM,
SLOB DPON ZLA BAS RANG GI MTSAN NYID KYIS GRUB PA BDEN PA GNYIS
KAR DU MI BZHED PA'I RGYU MTSAN YANG, DE 'DRA BA'I

@017A *, ,DNGOS PO KHAS BLANGS NA, RIGS PA'I GNOD BYED 'JUG PAR
DGONGS NAS, SDE PA GNYIS KYI DON DAM DU GRUB PA'I DNGOS PO DBU
MA PAS KUN RDZOB TU 'DOD PA YANG MI RIGS PAR BSTAN PA YIN, BOD
KYI DBU MA PA KHA CIG

RANG RGYUD A DBU MA MTSAN NYID PA MIN ZER BA YANG, DON DE LA
BSAMS PA 'DRA, YANG BLA MA LO TZ'A BAS, DBU MA GNYIS SU 'DOD PA
RMONGS PA MTSAR SKYED YIN, ZHES PA DBU MA PA DON DAM LA 'DOD
TSUL KHYAD PAR MED PAS, DOM DAM SGYU MA LTA BUR

'DOD PA'I DBU MA MI 'THAD GSUNG STE, ZHI BA 'TSO DPON SLOB DANG,
'PHAGS SENG RNAMS LA MTHAR THUG GI DON DAM SNANG STONG ZUNG 'JUG
GI SGYU MA LTA BU DANG, MNYAM GZHAG KYANG SNANG BCAS SU 'DOD PAR
MNGON TE, DE LTA DMIGS PA'I SKABS SU

RNAM RIG PAS, GZUNG 'DZIN GNYIS KYI DNGOS PO MED PA'I DE BZHIN
NYID LA DMIGS NAS, DMIGS PA DAG PA GONG NAS GONG DU MI 'GYUR
PA'I SKYON 'PHANGS SHING, RANG LUGS LA, 'DI YI DMIGS PA DNGOS
MED DE, CES PA'I SKABS SU DNGOS

MED CES PA DGAG PA MA YIN GYI BDEN MED KYIS KHYAD PAR DU BYAS
PA'I SGYU MA LTA BU DMIGS PAR BZHAG NAS, DMIGS PA DAG PA GONG
NAS GONG DU 'GYUR BAR 'GREL CHEN CHEN GNYIS NAS BSHAD PA'I PHYIR
RO, ,GAL TE MNYAM GZHAG SNANG MED YIN NA SEMS

TZAM PA LA 'PHANGS PA'I SKYON RANG LA YANG 'JUG PA'I PHYIR RO,
,GZHAN YANG DAL GYI SLOB DPON CHEN PO SANGS RGYAS YE SHES ZHABS
KYANG, DBU MA SGYU MA LTA BU 'DI BZHED PAR MNGON TE, GROL BA'I
THIG LER, ZAB MO KHO NA RTOGS PAS MIN, ,GSAL BA

@017B DAG KYANG DE BZHIN NO, ,DE PHYIR THAL BYUNG ZAB MO YI,
,GROL 'DOD DE LA BDAG MI DAD, ,ZAB GSAL GNYIS MED RANG BZHIN DU,
,RTOGS PAS TSE 'DI 'BRAS THOB NGES, ,ZHES MTHAR THUG GI DON DAM
STONG NYID KHO NA LA BYED NA MTHAR THUG GI 'BRAS BU

PHUNG PO LHAG MED KYI MYANG 'DAS SU LHUNG BAR 'GYUR BAS, MTHAR
THUGS GI RNAM MKHYEN THOB PA RDO RJE THEG PA LA RAG LAS PAR
BZHED CING, MTHAR THUG GI DE KHO NA NYID SNANG STONG ZUNG 'JUG
GAM, ZAB GSAL GNYIS {'DIR MTHA' SHOG MA TSANG BA'I BYA THABS
BRAL,