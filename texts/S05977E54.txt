*, ,NA MO BADZRA

YO GI N'I BHYA: SGRIB BRAL LHAN SKYES DGA' BA'I YE SHES NI,
,MDZES SDUG LHA MO'I GZUGS SU LEGS SHAR BA, ,DRAN PA TZAM GYIS
SHES RAB MCHOG STZOL BA'I, ,MKHA' SPYOD DBANG MOS RTAG TU BDAG
SKYONGS

SHIG ,'DIR PHAG DKAR SHES RAB GSAL BYED BSGRUB PAR 'DOD PAS,
SKYABS 'GRO SEMS BSKYED TSAD MED BZHI BSGOM PA SNGON DU BTANG
NAS, SVA BH'A WAS STONG PAR SBYANGS, STONG PA'I NGANG LAS BAm
LAS PADMA

DANG, RAm LAS NYI MA'I DKYIL 'KHOR GYI STENG DU HR'I: DMAR PO
LAS RDO RJE HR'I: SA MTSAN PA, DE LAS 'OD 'PHROS, 'PHAGS PA
MCHOD, SEMS CAN THAMS CAD KYI MI SHES PA'I MUN PA BSAL, SHES RAB
KYI SNANG

BA LA BKOD, TSUR 'DUS, YONGS SU GYUR PA LAS, RANG NYID RJE BTZUN
MA SHES RAB GSAL BYED SKU MDOG DMAR MO GZHON NU LANG TSO BCU
DRUG LON PA'I NYAMS CAN, NU 'BUR RAB TU RGYAS PA, MCHE BA

CUNG ZAD GTZIGS PA, KHRO ZHING 'DZUM PA, ZHAL GCIG PHYAG GNYIS
SPYAN GSUM DANG LDAN PA, PHYAG GA-YAS RDO RJE RO GDAN LA BSNUN
PA'I TSUL GYIS 'DZIN CING, GA-YON BDUD BZHI'I KHRAG GIS GANG
BA'I

@065B THOD PA THUGS KAR BZUNG NAS GSOL BA'I GRU MO KHUGS NA KHA
tV'Am GA BSNAMS PA, THOD SKAM LNGA'I DBU RGYAN DANG, KHRAG 'DZAG
PA'I THOD RLON LNGA BCU'I DO SHAL CAN, DBU SKRA PHYED BCINGS SU
BYAS SHING, GCER MO

RUS PA'I RGYAN GYIS BRGYAN PA, ZHABS GA-YAS BRKYANGS SHING
GA-YON BSKUMS PAS RO GDAN LA BZHUGS PA'I SPYI BOR AOm, MGRIN PAR
A'A: THUGS KAR H'Um GIS MTSAN PA, THUGS KA'I H'Um GI 'OD ZER
GYIS MKHA'

SPYOD LA SOGS PA RANG BZHIN GYI GNAS NAS BSGOMS PA DANG 'DRA
BA'I YE SHES PA DBANG LHA DANG BCAS PA SPYAN DRANGS, DZA: H'Um
BAm HO: DAM TSIG PA DANG GNYIS SU MED PAR GYUR, DBANG LHA RNAMS
KYIS AOm TZAKRA BA'I RA STVAm AA

BHIshINYTZA MI, ZHES GSUNG ZHING DBANG BSKUR BAS MI BSKYOD PAS
DBU BRGYAN PAR GYUR, MA LUS RGYAL BA KUN GYI YUM, ,DRAN PAS LHAN
SKYES BDE CHEN DANG, ,SHES RAB SNANG BA MCHOG STZOL BA'I, ,RDO
RJE PHAG MO DE LA

'DUD, CES PAS PHYAG BYA, HA HO HR'I: LAN GSUM BRJOD PAS MCHOD
RDZAS RNAMS SBYANGS RTOGS SBAR GSUM BYAS LA, ,DNGOS SU BSHAMS
DANG YID KYIS SPRUL PA YI, ,YON CHAB ME TOG BDUG SPOS MAR ME

DANG, ,DRI CHAB ZHAL ZAS ROL MO CI MCHIS PA, ,BLO YIS BSLANGS
NAS GUS PA'I YID KYIS MCHOD, ,AOm BADZRA B'A R'A H'I AARGHAm NAS
SHAPTA'I BAR DANG, AOm A'A: H'Um BTAGS LA NANG MCHOD KYANG 'BUL,
DUG
@066A *, ,GSUM DBANG GIS SGO GSUM SDIG PA'I LAS, ,GANG BGYIS MA
LUS NONGS PA'I YID KYIS BSHAGS, ,RANG GZHAN DGE BA JI SNYED
BGYIS KUN LA, ,BDAG CAG DGA' BA'I BLO YIS RJES

YI RANG, ,BLA MED THEG MCHOG STON PA'I GSUNG RAB SOGS, ,DRI MED
CHOS KYI 'KHOR LO BSKOR DU GSOL, ,SRID PA'I RGYA MTSO JI SRID MA
BSKAMS BAR, ,DE SRID YUN DU BRTZE BAS BZHUGS SU GSOL, ,DGE

TSOGS 'GRO BA'I MA RIG MUN SEL ZHING, ,RDO RJE 'CHANG GI GO
'PHANG THOB PHYIR BSNGO, ,ZHES YAN LAG BDUN PA PHUL LA, ,BSTOD
PA DANG LHAN CIG BZLAS PA JI LTAR BYA BA'I MAN NGAG STON PA NI,
'DI LTAR MI SHES

BLO YI RAB RIB BSAL BA'I PHYIR, ,LTE BAR CHU SKYES GE SAR GA-YO
BA'I DBUS, ,TSA ZER RGYAL PO 'OD ZER 'BAR BA'I STENG, ,HR'I:
BZHUGS 'OD DKAR 'PHRO LA PHYAG 'TSAL LO, ,HR'I: DKAR DH'U T'I
NAS ZHUGS ZHAL

NAS THON, ,'OD ZER PHYOGS BCUR 'PHROS PAS SANGS RGYAS DANG,
,MKHAS PA'I YON TAN BSTAN BCOS SGYU RTZAL SOGS, 'OD KYIS LTE BAR
SDUD LA PHYAG 'TSAL LO, ,HR'I: YIG GNYIS PA MGAL ME'I

'KHOR LO BZHIN, ,LTE BA NAS BZHUGS ZHAL NAS RAB 'KHOR ZHING,
,'OD ZER YON TAN DANG BCAS LTER BSDUS NAS, ,RAB 'KHOR SHES RAB
STZOL LA PHYAG 'TSAL LO, ,ZHES BSTOD CING, DE DAG

@066B GI DON BSAMS NAS, THUN RE LA HR'I YIG KHRI PHRAG LA SOGS
PA BZLAS BRJOD BYAS PAS, SHES RAB DANG BDE BA CHEN PO'I YE SHES
PHUN SUM TSOGS PA THOB PAR 'GYUR RO, ,MJUG TU DGE RTZA RNAMS
RDZOGS

BYANG DU BSNGO BA DANG, THUN MTSAMS SU GTOR MA 'PHUL BA'I RIM PA
SOGS KYANG SHES PAR BYA'O, ,PHAG DKAR SHES RAB GSAL BYED KYI,
,BSGRUB PA'I THABS KYI RIM PA 'DI, ,DGE SLONG CHOS KYI RGYAL

MTSAN LA, ,DAM PA DU MAS BSKUL BA'I TSE, ,SLOB DPON GONG GA NAS
MDZAD PA'I, ,RJE BTZUN SHES RAB GSAL BYED MA'I, ,RGYA BSTOD JI
BZHIN LEGS PAR SBYAR, ,DGE DES KUN MKHYEN NYID GYUR CIG ,

CES PA'I YI GE PA NI NANG SO 'JAM DBYANGS RGYAL MTSAN NO,, ,,