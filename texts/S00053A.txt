@01A *, ,SPYI BSHAGS NI, AU HU LAGS, BLA MA RDO RJE 'DZIN PA
CHEN PO LA SOGS PA PHYOGS BCU NA BZHUGS PA'I 

SANGS RGYAS DANG BYANG CHUB SEMS DPA' THAMS CAD DANG, DGE 'DUN
BTZUN PA RNAMS BDAG LA DGONGS SU GSOL, ,BDAG MING 'DI ZHES BGYI
BAS TSE RAB 'KHOR BA THOG MA MA MCHIS PA NAS DA

LTA LA THUG GI BAR DU, NYON MONGS PA 'DOD CHAGS DANG ZHE SDANG
DANG GI MUG GI DBANG GIS LUS NGAG YID GSUM GYI SGO NAS SDIG PA
MI DGE BA BCU BGYIS PA DANG, MTSAMS MA MCHIS PA LNGA BGYIS

@01B PA DANG, DE DANG NYI BA LNGA BGYIS PA DANG, SO SOR THAR
PA'I SDOM PA DANG 'GAL BA DANG, BYANG CHUB SEMS DPA'I BSLAB PA
DANG 'GAL BA DANG, GSANG SNGAGS KYI

DAM TSIG DANG 'GAL BA DANG, PHA DANG MA LA MA GUS PA DANG, MKHAN
PO DANG SLOB DPON LA MA GUS PA DANG, GROGS TSANGS PA MTSUNGS PAR
SPYOD PA RNAMS LA MA GUS PA DANG, DKON MCHOG

GSUM LA GNOD PA'I LAS BGYIS PA DANG, DAM PA'I CHOS SPANGS PA
DANG, 'PHAGS OPA'I DGE 'DUN LA SKUR PA BTAB PA DANG, SEMS CAN LA
GNOD PA'I LAS BGYIS PA LA SOGS PA, SDIG

PA MI DGE BA'I TSOGS BDAG GIS BGYIS PA DANG, BGYID DU STZAL BA
DANG, GZHAN GYIS BGYIS PA LA RJES SU YI RANG BA LA SOGS PA, MDOR
NA MTHO RIS DANG THAR PA'I GEGS SU GYUR CING 'KHOR 

BA DANG NGAN SONG GI RGYUR GYUR PA'I NYES LTUNG GI TSOGS CI
MCHIS PA THAMS CAD BLA MA RDO RJE 'DZIN PA CHEN PO LA SOGS PA
PHYOGS BCU NA BZHUGS PA'I SANGS RGYAS DANG BYANG CHUB SEMS DPA'
THAMS CAD

DANG, DGE 'DUN BTZUN PA RNAMS KYI SPYAN SNGAR MTHOL LO, ,MI
'CHAB BO, ,'CHAGS SO, ,PHYIN CHAD SDOM PAR BGYID LAGS SO, ,MTHOL
ZHING BSHAGS NA BDAG BDE BA LA REG PAR GNAS

@02A *, ,PAR 'GYUR GYI, MA MTHOL MA BSHAGS NA NI MI 'GYUR RO,, '
,,GTZO BO RGYAL BA 'GRO BA'I MGON, ,'GRO BA SKYOB PA'I DON
BRTZON PA, ,STOBS CHEN 'JIGS PA KUN SEL LA, ,DE RING NYID

NAS SKYABS SU MCHI, ,DE YIS THUGS SU CHUD PA'I CHOS, ,'KHOR BA'I
'JIGS PA SEL BA DANG, ,BYANG SEMS DPA'I TSOGS LA YANG, ,DE BZHIN
YANG DAG SKYABS SU MCHI, ,BDAG NI 'JIGS

PAS RNAM SKRAG NAS, ,KUN TU BZANG LA BDAG NYID 'BUL, ,'JAM PA'I
DBYANGS LA'ANG BDAG NYID KYIS, ,BDAG GIS LUS 'DI DBUL BAR BGYI,
,THUGS RJES SPYOD PA MA 'KHRUL BA'I, ,SPYAN RAS

GZIGS MGON DE LA YANG, ,NYAM THAG NGA ROS 'O DOD 'BOD, ,SDIG CAN
BDAG LA BSKYAB TU GSO, ,'PHAGS PA NAM MKHA'I SNYING PO DANG, SA
YI SNYING PO DAG DANG NI, ,THUGS RJE CHE MGON THAMS

CAD LA, ,SKYABS 'TSOL SNYING NAS 'O DOD 'BOD, ,GANG ZHIG MTHONG
NA GSHIN RJE YI, ,PHO NYA LA SOGS SDANG BA RNAMS, ,SKRAG NAS
PHYOGS BZHIR 'BYER BYED PA'I, ,RDO RJE CAN LA SKYABS SU BCHI, ,SNGON

CHAD KHYED KYI BKA' LAS 'DAS, ,DA NI 'JIGS PA CHE MTHONG NAS,
,KHYOD LA SKYABS SU MCHI LAGS KYIS, ,'JIGS PA MYUR DU BSAL DU
GSOL,, ,,CHES PA SPYI LO 1961 BOD ZLA 9 PA'I LHA BAB DUS CHEN

KHAR DAD LDAN RGYU SBYOR 'BA' PA LEGS BSHAD NAS, ,DPAR DU BSKRUN
PA'I RNAM DKAR JI SNYED PA, ,DUS GSUM BDE BSHEGS SRAS DANG BCAS
PA YI, ,KUN BZANG SMON LAM RGYA MTSOR 'JUG GYUR CIG, ,,CES DAD

LDAN RGYU SBYOR LEGS BSHAD NAS SMON LAM RNAM BRGYAD DPAR DU
BSKRUN PA'I DGE BSNGO'I SMON TSIG TU YONGS 'DZIN KHRI BYANG
SPRUL MING PAS SBYAR BA'O,, DGE LEGS 'PHEL,, ,,