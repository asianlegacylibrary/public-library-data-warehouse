*, ,BSTAN PA SPYI DANG RGYUD SDE BZHI'I RNAM GZHAG ZIN BRIS SU
BYAS PA BZHUGS SO, ,

@001A #, ,NA MO GU RU MANYDZU GHO sh'A YA, SANGS RGYAS KUN GYI
MKHYEN BRTZE DANG, ,YE SHES NGUR SMRIG 'JO SGEG GIS, ,'GRO TSOGS
RNAM GROL RIN PO

CHE'I, ,GLING SGROL DED DPON MCHOG RNAMS RGYAL, ,'OD GSAL LHA
LAM YANGS PAR 'JA' TSON LTAR, ,ZUNG 'JUG SGYU 'PHRUL DRA BA'I
ROL PA LAS, ,DAG

PA'I BRTAN DANG GA-YO BA KUN GYI GZHI, ,KHYAB BDAG 'KHOR LO'I
MGON DES BDAG SKYONGS SHIG ,GANG GI MTSAN TZAM THOS DANG DRAN
PAS KYANG, ,SRID ZHI'I GDUNG

SEL MI 'JIGS MCHOG STZOL BA, ,DPAL LDAN MTHU STOBS DBANG POR
BDAG 'DUD KYI, ,PHYI NANG BDUD SDE'I TSOGS RNAMS BAG YOD BSTEN,
,RAB 'BYAMS

@002A *, ,RGYAL BA'I GSUNG RAB KUN GYI MDZOD, ,JI BZHIN GSAL BAR
'BYED PA'I LDE MIG MCHOG ,LEGS BSHAD 'BREL BA'I BKA' MCHID DAL
BUS GLENG, ,SKAL BZANG DON

GNYER LDAN RNAMS NYAN PA'I RIGS, ,'DIR BSTAN PA'I RNAM PAR GZHAG
PA LA GNYIS, RGYAL BA'I BSTAN PA KHO NA THAR 'DOD RNAMS KYI 'JUG
NGOGS SU BSTAN PA DANG, DE LA 'JUG PA'I

RIM PA MI 'DRA BA'I SGO BSTAN PA'O, ,DANG PO NI, THAR 'DOD RNAMS
KYI 'JUG BYA RGYAL BA'I BSTAN PA KHO NA YIN TE, SPEL MAR BSTOD
PA LAS, GTING MTHA' MED PA'I 'KHOR BA NI, ,RGYA MTSO'I

NANG NA RNAM PAR GNAS, ,'DOD CHAGS LA SOGS MI BZAD PA'I, ,CHU
SRIN GYIS NI LUS ZOS NA, ,DE RING GANG LA SKYABS SU MCHI, ,GANG
LA NYES PA THAMS CAD KUN, ,GTAN NAS YONG YE

MI MNGA' ZHING, ,GANG ZHIG LA NI YON TAN KUN, ,RNAM PA KUN TU
GNAS GYUR PA, ,GAL TE SEMS SHIG YOD NA NI, ,DE NYID LA NI SKYABS
'GRO ZHING, ,DE BSTOD DE NI BKUR BA DANG, ,DE'I

@002B BSTAN LA GNAS PA'I RIGS, ZHES GSUNGS PA'I PHYIR, GNYIS PA
LA YANG GNYIS, THEG PA SPYI'I RNAM PAR GZHAG PA DANG, THEG PA
CHEN PO'I DBYE BA'O, ,DANG PO NI, THEG PA LA NYAN THOS KYI THEG
PA DANG, RANG

RGYAL GYI THEG PA DANG, THEG PA CHEN PO'O, ,DE LTAR 'BYED PA'I
RGYU MTSAN YANG YOD DE, CHED DU BYA BA RANG NYID GCIG PU'I PHYIR
DU THOB BYA DMAN PA 'KHOR BA'I SDUG BSNGAL TZAM ZHI BA DON DU
GNYER BA'I RIGS CAN GCIG

DANG, CHED DU BYA BA SEMS CAN THAMS CAD KYI PHYIR DU THOB BYA
MCHOG RDZOGS PA'I SANGS RGYAS KYI GO 'PHANG DON DU GNYER BA'I
RIGS CAN GYI GDUL BYA GNYIS YOD PA GANG ZHIG ,GDUL BYA DE GNYIS
KYI RANG RANG GI

BSAM PA'I SGO NAS RANG RANG GI THEG PA LA DMIGS NAS, DER BGROD
PAR BYED PA'I LAM GYI THEG PA YANG GNYIS LAS, THEG PA DMAN PA
DANG, THEG PA CHEN PO GNYIS SU BZHAG PA YIN PA'I PHYIR DANG,
GDUL BYA

DE GNYIS KYI DBANG DU BYAS NAS GSUNGS PA'I CHOS LA YANG THEG PA
DMAN PA'I SDE SNOD DANG, THEG PA CHEN PO'I SDE SNOD GNYIS SU YOD
PA'I PHYIR TE, MDO SDE RGYAN LAS, SDE SNOD DAG NI GSUM MAM GNYIS
KYANG

RUNG, ,BSDUS PA'I PHYIR NA RGYU NI DGUR 'DOD DO, ZHES GSUNGS
PA'I PHYIR, THEG PA LA GNYIS SU DBYE BA DANG, THEG PA LA GSUM DU
DBYE BA LA 'GAL BA MED DE, THEG DMAN GYI GDUL BYA LA DBANG PO
MCHOG DMAN

@003A *, ,LAM LA GOMS PA SRID NUS MI NUS DANG, 'BRAS BU LA MCHOG
DMAN GYI KHYAD PAR YOD PAS, NYAN THOS KYI THEG PA DANG, RANG
RGYAL GYI THEG PA DANG, THEG PA CHEN PO STE GSUM DU PHYE BA

YIN PA'I PHYIR, NYAN RANG GNYIS LA DBANG PO DANG 'BRAS BU LA
MCHOG DMAN YOD KYANG, LAM GYI RNAM GZHAG PHAL CHER MTSUNGS PAR
SA'I DNGOS GZHIR GSUNGS SO, ,DE LTAR YIN KYANG NYAN RANG SLOB PA

GNYIS KYIS 'KHOR BA'I RTZA BA BDAG 'DZIN GYI GNYEN PO GANG ZAG
GI BDAG MED RTOGS NAS BSGOM PA LA KHYAD PAR MED CING, DE YANG
BYE BRAG TU SMRA BA, MDO SDE PA, SEMS TZAM PA, DBU MA PA KHA CIG

GANG ZAG RANG RKYA THUB PA'I RDZAS YOD KYIS STONG PAR RTOGS PA
GANG ZAG GI BDAG MED RDZOGS PAR RTOGS PA'I DON DU 'DOD LA, RANG
SDE SNGA MA GSUM GYIS NYAN RANG GNYIS LA DE LAS LHAG PA'I BDAG

MED BSGOM RGYU MED PAR 'DOD CING, NYAN THOS SDE GNYIS KYIS THEG
CHEN LA YANG BDAG MED DE LAS LHAG PA BSGOM RGYU MED PAR 'DOD DE,
,DBU MA RANG RGYUD PA KHA CIG GIS NI, NYAN THOS KYIS GANG ZAG

GI BDAG MED RTOGS, RANG RGYAL GYIS PHYI DON BKAG PA'I GZUGS
'DZIN GNYIS STONG GI STONG NYID RTOGS, THEG CHEN PAS NI CHOS
THAMS CAD BDEN PAR GRUB PAS STONG BA'I STONG NYID RTOGS PA'I
TSUL

@003B GSUM DU 'DOD DO, ,SLOB DPON SANGS RGYAS BSKYANGS, ZHI BA
LHA, ZLA BA GRAGS PA RNAMS NI CHOS THAMS CAD RANG BZHIN GYIS
GRUB PAS STONG PA MA RTOGS PA DE SRID DU, GANG ZAG GI BDAG MED
MTSAN NYID TSANG BA RTOGS PA 'ONGS

MED LA, GANG ZAG RANG RKYA THUB PA'I RDZAS YOD KYIS STONG PAR
RTOGS PA DANG, RTAG CIG RANG DBANG CAN GYI BDAG GIS STONG PAR
RTOGS PA DANG, RTOGS ZIN JI LTAR BSGOMS PAS 'KHOR BA'I RTZA BA
BDAG 'DZIN GYI SA BON CUNG ZAD KYANG SPONG

MI NUS PAS, 'PHAGS PA GSUM GA LA CHOS KYI BDAG MED PHRA MO MNGON
SUM DU RTOGS PA'AM RTOGS MYONG GANG RUNG GIS KHYAB PAR BZHED LA,
DON 'DI NYID MGON PO KLU SGRUB KYI DGONGS PA RMA MED PA YIN
CING, RIG PA BRGYA PHRAG DAG

GIS KYANG BSGRUB TU YOD PAS RANG LUGS KYANG 'DI LTAR DU BZHED PA
YIN NO, ,DE YANG, SEMS BSKYED PA NI GZHAN DON PHYIR, ,YANG DAG
RDZOGS PA'I BYANG CHUB 'DOD, ,CES GSUNGS PA LTAR, CHED DU BYA BA
SEMS CAN THAMS CAD KYI

DON DU BSAM PA BYANG CHUB KYI MCHOG TU SEMS BSKYED NAS, SPYOD PA
PHA ROL TU PHYIN PA DRUG LA RDZOGS PAR SLOB PA TZAM ZHIG NI,
THEG PA CHEN PO PA SPYI'I LAM GYI GZHUNG SHING YIN TE, RDO RJE
THEG PA LA SLOB PA RNAMS KYIS KYANG DE LA 'JUG

DGOS PAR RGYUD SDE RNAMS LAS LAN MANG DU GSUNGS PA'I PHYIR, PHA
ROL TU PHYIN PA'I THEG PA PA RNAMS KYI LAM SPYI'I LUS NI DE TZAM
DU ZAD LA, DE LA YANG LTA BA'I SGO NAS DBU SEMS GNYIS SU YOD
KYANG, DE'I DBANG GIS THEG PA SO SOR 'JOG PA MA

@004A *, ,YIN NO, ,PHA ROL TU PHYIN PA'I THEG PA PA'I CHED DU
BYA BA'I GDUL BYA'I GTZO BO NI DBU MA PA'I RIGS CAN YIN GYI,
SEMS TZAM PA'I RIGS CAN NI PHAL PA'I GDUL BYA'O, ,DE LTAR THEG
CHEN PA LA LTA BA DBU

SEMS GNYIS SU YOD PA YIN GYI, LTA BA DBU MA 'DZIN NA THEG CHEN
PA YIN PAS MA KHYAB STE, NYAN RANG 'PHAGS PA GNYIS KYI LTA BA
DBU MA'I LTA BA YIN PA'I PHYIR, DES NA GRUB MTHA' SMRA BA BZHI'I
YA GYAL GYI NYAN THOS DANG, NYAN

RANG GNYIS SU PHYE BA'I NYAN THOS MING 'DRA YANG DON GTAN NAS MI
'DRA STE, SDE PA BCO BRGYAD PO RNAMS KYIS THEG PA CHEN PO BKAR
MI 'DOD CING, NYAN THOS KYI LAM LA ZHUGS NAS NYAN THOS KYI BYANG
CHUB THOB PHYIR DU BRTZON PAR BYED PA

YANG MA YIN MOD KYI, 'ON KYANG NYAN THOS KYI SDE SNOD TZAM ZHIG
BKAR KHAS BLANGS NAS DE'I RJES SU 'BRANGS TE, GRUB MTHA' SMRA
BAR BYED PAS, NYAN THOS ZHES BTAGS PA YIN PA'I PHYIR, THEG CHEN
PA LA LAM GYI BGROD PA MYUR

BUL GYI SGO NAS PHYE NA LNGAR YOD DE, PHYUGS DANG, GLANG PO
CHE'I SHING RTA LTA BUS BGROD PA GNYIS DANG, NYI MA DANG ZLA BA
LTA BUS BGROD PA GCIG DANG, NYAN RANG DANG SANGS RGYAS KYI RDZU
'PHRUL LTA BUS BGROD PA GNYIS TE, LNGA YOD PAR

NGES PA DANG MA NGES PA LA 'JUG PA'I PHYAG RGYA'I MDO LAS GSUNGS
PA'I PHYIR, DE YANG NYAN RANG GI RIGS CAN RNAMS KYIS SANGS RGYAS
THOB PA'I PHYIR DU RANG LAM LA BRTZON PAR BYED PA MA YIN KYANG,
DE DAG GI LAM NI GANG ZAG DE DAG

@004B SANGS RGYAS LA 'GOD PA'I THABS SU GSUNGS PAS, DE DAG GI
LAM RNAMS SANGS RGYA BA'I GEGS SU MI BZUNG STE, SAMBHUtA LAS,
GANG PHYIR CHOS NI DU MAS NI, ,CHU BO'I RGYUN GYIS RGYA MTSO
LTAR, ,THAR PA NYID NI GCIG PU

STE, ,MANG PO DMIGS PAR MI 'GYUR RO, ,ZHES DANG, MTSAN YANG DAG
PAR BRJOD PA LAS, THEG PA GSUM GYI NGES 'BYUNG LA, ,THEG PA GCIG
GI 'BRAS BUR GNAS, ,ZHES GSUNGS PA'I PHYIR, GNYIS PA LA GNYIS,
THEG

PA CHEN PO LA GNYIS SU DBYE BA DANG, RDO RJE THEG PA LA 'JUG
PA'I RNAM DBYE BYE BRAG TU BSHAD PA'O, ,DANG PO LA GSUM, JI LTAR
PHYE BA'I GRANGS, PHYE BA SO SO'I DON, DE LTAR BYED PA'I RGYU
MTSAN BSTAN PA'O, ,DANG PO NI, SHRADDH'AS,

BLA MED KYI RGYUD DON LA 'JUG PA LAS BYANG CHUB SEMS DPA'I THEG
PA LA YANG GNYIS TE, SA DANG PHA ROL TU PHYIN PA'I THEG PA DANG,
GSANG SNGAGS 'BRAS BU RDO RJE THEG PA'O, ,ZHES GSUNGS PA LTAR,
SNGAGS KYI THEG PA DANG,

GSANG SNGAGS KYI THEG PA DANG, 'BRAS BU'I THEG PA DANG, RDO RJE
THEG PA DANG, THABS KYI THEG PA DANG, CHAGS BCAS KYI LAM GYIS
'TSANG RGYA BA'I THEG PA RNAMS MTSAN GYI RNAM GRANGS YIN CING,
DE BZHIN DU PHA ROL TU PHYIN PA'I

THEG PA LA YANG CHAGS BRAL LAM GYIS 'TSANG RGYA BA'I THEG PA
DANG, RGYU'I THEG PA ZHES BYA BA YIN TE, 'PHAGS PA GSANG BA LUNG
BSTAN PA'I MDO MTHA' GNYIS SEL BAR DRANGS PA LAS, RGYU LA SBYOR
BA RGYU YI CHOS, ,'KHOR LO

@005A *, ,NYE BAR BSKOR BYAS NAS, ,'BRAS BU'I THEG PA NYE LAM
ZHIG ,MA 'ONGS DUS NA 'BYUNG BAR 'GYUR, ,ZHES 'BYUNG BA LTAR RO,
,DE BZHIN DU SNGAGS KYI GZHUNG LA RIG 'DZIN GYI SDE SNOD DAM,
RGYUD SDE ZHES

KYANG BYA'O, ,GNYIS PA NI, RGYU 'BRAS LHUN GRUB KYI THEG PA'AM,
SNGAGS KYI THEG PA CHOS CAN, KHYOD LA GSANG SNGAGS ZHES BRJOD
PA'I RGYU MTSAN YOD DE, SNOD MIN LA GSANG ZHING SBAS PAS 'GRUB
PA DANG, SNGAGS KYI SKAD

DOD M'ANTR'A ZHES PA'I MA NA YID DANG, TR'A YA SKYOB PA LA 'JUG
PAS YID SKYOB PAR BYED PA'I DON GYIS NA SNGAGS ZHES BRJOD PA YIN
PA'I PHYIR TE, 'DUS PA PHYI MA LAS, DBANG PO DANG NI YUL RNAMS
KYI, ,RKYEN GYIS GANG DANG GANG

'GYUR YID, ,YID DE M'AN ZHES BYA BAR BRJOD, ,TR'A NI SKYOB PAR
BYED PA'I DON, ,ZHES GSUNGS PA'I PHYIR, DE CHOS CAN, KHYOD LA
THEG PA ZHES BRJOD PA'I RGYU MTSAN YOD DE, BGROD PAR BYED PA'I
DON GYIS NA DE LTAR DU BRJOD PA

YIN PA'I PHYIR, 'DI LA YANG DBYE NA, 'DIS BGROD PAR BYED PA
RGYU'I THEG PA DANG, 'DIR BGROD PA 'BRAS BU'I THEG PA GNYIS SU
YOD, YANG DE CHOS CAN, KHYOD LA 'BRAS BU'I THEG PA ZHES BRJOD
PA'I RGYU MTSAN YOD DE, 'BRAS

BU SANGS RGYAS KYI SA'I YONGS SU DAG PA BZHI DANG RNAM PA MTHUN
PA'I LAM BSGOM DU YOD PA'I BGROD PAR BYED PA'I THEG PA YIN PAS
DE LTAR BRJOD PA YIN PA'I PHYIR TE, BLA MED KYI RGYUD DON LA
'JUG PA LAS, DE NI SKU DANG, LONGS SPYOD DANG, GNAS

@005B DANG; MDZAD PA YONGS SU DAG PA'I TSUL GYIS 'JUG PAS NA
'BRAS BU STE, ZHES GSUNGS PA'I PHYIR, DE CHOS CAN, RDO RJE THEG
PA ZHES BRJOD PA'I RGYU MTSAN YOD DE, THABS SHES GNYIS SU DBYER
MED PA'I RDO RJE SEMS DPA'I RNAL

'BYOR LA BRTEN NAS BGROD PAR BYED PA'I THEG PA YIN PAS NA DE
LTAR BRJOD PA'I PHYIR TE, SNYIM PA'I ME TOG LAS, DE LA RDO RJE
THEG PA ZHES BYA BA NI, THEG PA CHEN PO MA LUS PA BSDUS PA NI
PHA ROL TU PHYIN PA DRUG YIN LA, DE RNAMS

BSDUS PA NI, THABS DANG SHES RAB YIN CING, DE DAG KYANG BSDUS PA
RO GCIG TU GYUR PA NI BYANG CHUB KYI SEMS YIN TE, DE YANG RDO
RJE SEMS DPA'I TING NGE 'DZIN YIN LA, DE NYID NI RDO RJE YIN NO,
,RDO RJE YANG DE YIN LA, THEG PA

YANG DE YIN PAS NA RDO RJE THEG PA STE SNGAGS KYI THEG PA ZHES
BYA'O, ,ZHES GSUNGS PA'I PHYIR, DE LA NANG SEL GYI SGO NAS DBYE
NA RGYU 'BRAS KYI THEG PA GNYIS SU YOD DO, ,GZHAN DAG RDO RJE
THEG PA'I DON DRI MED 'OD LAS, RDO RJE NI MI

PHYED PA DANG MI CHOD PA CHEN PO YIN LA, DE NYID THEG PA CHEN PO
YIN PA NI RDO RJE THEG PA STE SNGAGS KYI TSUL DANG, PHA ROL TU
PHYIN PA'I TSUL 'BRAS BU DANG RGYU'I BDAG NYID DU RO GCIG TU
GYUR PA'O, ,ZHES PAS BSTAN PAR 'DOD MI

'THAD DE, DE'I SKABS NAS BSTAN PA'I MING DANG DON STONG GZUGS
KYI SKU DANG, MCHOG MI 'GYUR GYI BDE BA GNYIS DBYER MED PA'I DON
DU BSTAN PA GANG ZHIG ,DES RGYUD SDE 'OG MA GSUM LA MA KHYAB
PA'I PHYIR, DANG PO GRUB STE,
@006A *, ,DBANG MDOR BSTAN LAS, STONG NYID GZUGS 'DZIN RGYU YIN
TE, ,'BRAS BUS SNYING RJE MI 'GYUR 'DZIN, ,STONG NYID SNYING RJE
DBYER MED PA, ,BYANG CHUB SEMS ZHES BYA BAR BSHAD, ,CES GSUNGS
PA'I PHYIR, SNGAGS

KYI THEG PA CHOS CAN, KHYOD LA THABS KYI THEG PA ZHES BRJOD PA'I
RGYU MTSAN YOD DE, PHA ROL TU PHYIN PA LAS, THABS MKHAS PA DU
MAS KHYAD PAR DU 'PHAGS PA'I THEG PA YIN PA'I RGYU MTSAN GYIS DE
LTAR BRJOD PA YIN PA'I PHYIR,

RIG 'DZIN GYI SDE SNOD RNAMS CHOS CAN, KHYOD LA RGYUD SDE ZHES
BRJOD PA'I RGYU MTSAN YOD DO, BRJOD BYA DON GYI RGYUD RNAMS LA
RGYUN CHAGS PA'I DON GYI RGYUD CES BYA LA, DE KHYOD KYIS BRJOD
BYA'I GTZO BOR BYED PA'I RGYU MTSAN GYIS

DE LTAR BRJOD BYA'I MING RJOD BYED LA BTAGS PA DANG, RGYUD KYI
TSOGS YIN PA'I RGYU MTSAN GYIS DE LTAR BRJOD PA YIN PA'I PHYIR
TE, 'DUS PA PHYI MA LAS, RGYUD NI RGYUN ZHES BYA BAR GRAGS, ZHES
SOGS GSUNGS PA'I PHYIR, DE

CHOS CAN, KHYOD LA RIG PA 'DZIN PA'I SDE SNOD CES BRJOD PA'I
RGYU MTSAN YOD DE, RIG SNGAGS 'CHANG RNAMS KYI BSLAB PA'I GZHI
DANG, GRUB PA'I MTHA' STON PAR BYED PA'I RGYU MTSAN GYIS DE LTAR
BRJOD PAR DPUNG BZANG GIS

ZHUS PA'I RGYUD 'GREL LAS GSUNGS PA'I PHYIR, 'O NA RGYUD SDE
RNAMS SDE SNOD GANG DU GTOGS ZHE NA, BLA MED KYI RGYUD DON LA
'JUG PA LA SDE SNOD GSUM DU GTOGS PA'I TSUL GCIG DANG, DE GSUM
DU MI GTOGS PA'I SDE SNOD

@006B BZHI PAR 'JOG PA'I TSUL GNYIS BSHAD KYANG, SH'ANTI PAS,
ZAB DON BSDUS TE BSTAN PA'I PHYIR, MDO SDE'I SDE SNOD DU BSHAD
PA LTAR LEGS TE, GSANG SNGAGS MDO SDE'I TSUL DU BSHAD KYIS NYON,
ZHES DANG, GZHAN

YANG MDO SDE ZHES RGYUD RNAMS SU LAN MANG DU GSUNGS PA'I PHYIR,
SLOB DPON AA BHA Y'A KA RAS SDE SNOD GSUM CI RIGS SU GTOGS PA'I
TSUL DU BZHED PA YANG LEGS TE, NGO BO'I SGO NAS MDO SDE'I SDE
SNOD DU 'JOG KYANG,

NANG SEL GYI SGO NAS PHYE NA SDE SNOD GZHAN GNYIS KYI YANG DBYE
BA YOD PA'I PHYIR, PHA ROL TU PHYIN PA'I THEG PA CHOS CAN, KHYOD
LA RGYU'I THEG PA ZHES BYA BA'I RGYU MTSAN YOD DE, 'BRAS BU
SANGS RGYAS KYI SA'I YONGS SU DAG PA

BZHI DANG RNAM PA MTHUN PA'I LAM BSGOM DU MED CING, SPYOD PA'I
RTEN SEMS BSKYED DANG, SPYOD PA PHA ROL TU PHYIN PA DRUG LA SLOB
PA TZAM GYIS RAB TU PHYE BA'I THEG PA YIN PA'I RGYU MTSAN GYIS
DE LTAR BRJOD PA'I PHYIR,

GSUM PA NI, DE YANG, THEG PA GNYIS PO GANG GI CHED DU GSUNGS
PA'I GDUL BYA LA DBANG PO RNO RTUL DANG, MCHOG DMAN GYI CHA NAS
DE GNYIS THEG PA SO SOR 'JOG PA MA YIN TE, DE LTAR 'JOG NA RGYUD
SDE BZHI PO YANG THEG PA

BZHIR GZHAG DGOS PAR 'GYUR BA'I SKYON YOD PA'I PHYIR, DE GNYIS
LAM BGROD PA MYUR BUL GYI SGO NAS KYANG SO SOR 'JOG PA MA YIN
TE, PHA ROL TU PHYIN PA'I THEG PA LA YANG LAM BGROD PA MYUR BUL
GYI SGO NAS PHYE NA LNGA YOD PAR

@007A *, ,GSUNGS PAS, DE LTAR NA PHA ROL TU PHYIN PA'I THEG PA
YANG THEG PA LNGAR GZHAG DGOS PAR THAL BA'I SKYON DU 'GYUR BA'I
PHYIR, DE GNYIS BSAM PA BYANG CHUB KYI SEMS DANG, SPYOD PA PHYIN
DRUG LA

SLOB PA YOD MED KYI SGO NAS THEG PA SO SOR 'JOG PA MA YIN TE,
THEG CHEN PA GNYIS KAS DE DAG LA SLOB PAR MTSUNGS PA'I PHYIR, DE
GNYIS LTA BA'I SGO NAS THEG PA SO SOR 'JOG PA MA YIN TE, LTA BA

MGON PO KLU SGRUB KYIS DBU MA'I BSTAN BCOS SU GTAN LA PHAB PA
LAS LHAG PA RDO RJE THEG PA LA YANG MED PA'I PHYIR DANG, DE'I
SGO NAS SO SOR 'JOG NA DBU SEMS GNYIS LTA BA THA DAD PAS THEG PA
YANG GNYIS SU

GZHAG DGOS PAR 'GYUR BA'I PHYIR, DE GNYIS 'BRAS BU MCHOG DMAN
GYI SGO NAS SO SOR MI 'JOG STE, THEG CHEN PA GNYIS KAS MTHAR
THUG 'BRAS BU SKYON KUN ZAD YON TAN KUN RDZOGS KYI SANGS RGYAS

SU 'DOD PAR MTSUNGS PA'I PHYIR, 'O NA DE GNYIS THEG PA SO SOR
GANG GI SGO NAS 'JOG CE NA, 'DI LA BOD KYI RDO RJE SLOB DPON
SNGA PHYI RNAMS MTHUN PAR, TSUL GSUM SGRON ME LAS, DON GCIG NA
YANG

MA RMONGS DANG, ,THABS MANG DKA' BA MED PA DANG, ,DBANG PO RNON
PO'I DBANG BYAS NAS, ,SNGAGS KYI THEG PA KHYAD PAR 'PHAGS, ,ZHES
GSUNGS PA'I RJES SU 'BRANGS NAS, RTOGS BYA

@007B CHOS KYI DBYINGS DANG, MTHAR THUG GI 'BRAS BU DANG, DE
BSGRUB PA'I BYANG CHUB KYI SEMS GSUM DON GCIG NA'ANG, THABS
MKHAS PA BZHIS PHA ROL TU PHYIN PA'I THEG PA LAS, RDO RJE THEG
PA KHYAD PAR DU 'PHAGS PA YIN TE, RTOGS

BYA'I LTA BA LA MA RMONGS PA DANG, THABS MKHAS PA MANG BA DANG,
DKA' BA MED PA BYANG CHUB MYUR DU 'GRUB PA DANG, DE YANG DUS
MYUR BAS DBANG PO RNO BA'I KHYAD PAR DANG LDAN PA'I PHYIR, KHYAD
PAR DANG PO DANG LDAN TE, PHA ROL TU PHYIN PA'I THEG PA BA

RNAMS KYI DPE DANG GTAN TSIGS LA SOGS PA'I SGO NAS CHOS NYID
RTOGS PAR BYED LA, 'DIR NI YE SHES PHAB PA DANG, DBANG GSUM PA'I
DUS SU YE SHES DNGOS SU BSKYED NAS STONG NYID MNGON SUM DU RTOGS
PA'I SGO NAS LTA BA LA MA

RMONGS PAS KHYAD PAR DU 'PHAGS PA YIN PA'I PHYIR, DE CHOS CAN,
THABS MKHAS PA MANG BAS KHYAD PAR DU 'PHAGS PA YIN TE, GNAS
SKABS KYI 'BRAS BU BSGRUB PA LA THABS MKHAS PA MANG BAS KHYAD
PAR DU 'PHAGS PA DANG,

MTHAR THUG GI 'BRAS BU BSGRUB PA LA THABS MKHAS PA MANG BAS
KHYAD PAR DU 'PHAGS PA YIN PA'I PHYIR, DANG PO DE YIN TE, GNAS
SKABS KYI 'BRAS BU LONGS SPYOD CHE BA DANG, TSE RING BA DANG,
SHES RAB 'PHEL BA LA SOGS PA PHAR

PHYIN THEG PA PA RNAMS KYIS SBYIN PA GTONG BA SOGS KYI THABS
KYIS SGRUB PAR BYED LA, 'DIR NI DZAMBHA LA DANG, NOR RGYUN MA LA
SOGS PA SGRUB PA'I THABS MANG ZHING, DE YANG DKA' BA MED PAR
MYUR DU 'GRUB LA, DE BSGRUBS PAS BYANG

@008A *, ,CHUB MYUR DU 'GRUB PA'I GROGS SU 'GYUR BAS, GNAS SKABS
KYI 'BRAS BU BSGRUB PA LA THABS MKHAS PA MANG BA'I KHYAD PAR DU
'PHAGS PA YIN PA'I PHYIR, DE CHOS CAN, MTHAR THUG GI 'BRAS BU
BSGRUB PA

LA THABS MKHAS PA MANG BAS KHYAD PAR DU 'PHAGS PA YIN TE, DON
DAM BDEN PA ZAB PA'I SGO NAS DANG, KUN RDZOB BDEN PA RGYA CHE
BA'I SGO NAS KHYAD PAR DU 'PHAGS PA YIN PA'I PHYIR, DE CHOS CAN,
DON DAM BDEN PA ZAB PA'I SGO NAS

KHYAD PAR DU 'PHAGS PA YIN TE, PHAR PHYIN THEG PA BA RNAMS KYIS
CHOS THAMS CAD SPROS BRAL LO SNYAM DU MOS PAR BYED KYANG DE
BZHIN DU RTOGS PA MED LA, 'DIR NI SNGAGS PAS BSKYED RIM TZAM
ZHIG BSGOM PA'I TSE, PHYAG BCU

DRUG STONG NYID BCU DRUG TU SGOM PAR BYED LA, DE BZHIN DU RDZOGS
RIM GYI SKABS SU TZAndA LI LA SOGS PA'I THABS MANG POS STONG
NYID MNGON SUM DU RTOGS PA'I SGO NAS SGOM PAR BYED PA'I PHYIR,
DE CHOS CAN, KUN RDZOB BDEN PA

RGYA CHE BA'I SGO NAS KHYAD PAR DU 'PHAGS PA YIN TE, KUN RDZOB
RGYA CHE BA RTOGS PA 'JIG RTEN GYI KHAMS KYI BKOD PA DANG, SPYOD
PA RGYA CHE BA SPYOD PA GSUM SPYAD PA'I SGO NAS KHYAD PAR DU
'PHAGS PA YIN PA'I PHYIR, DKA' BA YOD MED

KYI SGO NAS KHYAD PAR DU 'PHAGS PA YIN TE, PHAR PHYIN THEG PA PA
RNAMS KYIS DKA' THUB DANG DKA' SPYAD DRAG PO'I SGO NAS LAM BGROD
PAR BYED LA, 'DIR NI SPYOD PA BDE BAS LAM BGROD PAR BYED PA'I
PHYIR, DBANG PO RNO RTUL GYI SGO

@008B NAS KHYAD PAR DU 'PHAGS PA STE, PHAR PHYIN THEG PA PA'I
CHED DU BYA BA'I GDUL BYA RNAMS KYIS DUS MYUR YANG, BSKAL PA
GRANGS MED GSUM GYIS 'BRAS BU MNGON DU BYED LA, 'DIR RAB TSE 'DI
LA, 'BRING BAR DOR, THA MA SKYE BA BCU DRUG TSUN LA

'BRAS BU MNGON DU BYED PAR 'DOD PA'I PHYIR, DES NA KHYAD PAR
BZHI PO YOD MED KYI SGO NAS THEG PA SO SOR 'JOG CES 'DOD DO,
,KHYAD PAR DANG PO MI 'THAD DE, DE GNYIS LA RTOGS BYA'I LTA BA
YOD MED KYI SGO NAS KHYAD PAR MED PA'I

PHYIR TE, SDOM GSUM RAB DBYE LAS, GSANG SNGAGS PHA ROL PHYIN PA
LA, ,LTA BA'I KHYAD PAR BSHAD PA MED, ,CES BSHAD PA LTAR, DON LA
YANG DE LTAR GNAS PA'I PHYIR, KHYAD PAR GNYIS PA MI 'THAD DE,
PHAR PHYIN THEG PA PA RNAMS

KYIS SBYIN PA GTONG BA LA SOGS PAS LONGS SPYOD BSGRUB PA DANG,
'DIR DZAMBHA LA BSGRUBS PA'I SGO NAS LONGS SPYOD BSGRUB PA GNYIS
THABS SHES KHYAD PAR CAN GYIS ZIN NA BYANG CHUB SGRUB PA'I GROGS
SU 'GYUR MNYAM DANG, MA ZIN

NA MI 'GYUR MNYAM DU MTSUNGS PA'I PHYIR, KHYAD PAR GSUM PA MI
'THAD DE, RGYUD SDE 'OG MA GSUM LA MA KHYAB PA'I PHYIR, GZHAN
YANG DKA' BA YOD MED KYI SGO NAS KHYAD PAR DU 'PHAGS PA MI 'THAD
DE, PHAR PHYIN THEG PA RANG LAM LA RJE

BTZUN BYAMS MGON GYIS LAM BDE ZHING 'JUG PA BDE BA'I SGO NAS
'BRAS BU MNGON DU MDZAD PAR DKON BRTZEGS LAS GSUNGS PA'I PHYIR,
TSUL GSUM SGRON ME'I LUNG GI RJES SU 'BRANGS NAS LUNG DON DE
LTAR 'DOD PA MI 'THAD DE, TSUL

@009A *, ,GSUM SGRON ME DANG DE'I 'BREL PA PAntI TA SMRi TIS
MDZAD PA'I BZHED PA DANG YANG 'GAL BA'I SKYON YOD PA'I PHYIR, 'O
NA SLOB DPON KRI PI TA K'A MA LA RANG GI BZHED PA JI LTA BU ZHE
NA, DE'I BZHED PA'I TSUL

YANG YOD DE, GSANG SNGAGS DANG PHA ROL TU PHYIN PA'I BSGRUB
BYA'I DON GCIG NA'ANG, KHYAD PAR BZHIS PHA ROL TU PHYIN PA'I
THEG PA LAS, SNGAGS KYI THEG PA KHYAD PAR DU 'PHAGS PA YIN TE,
MA RMONGS PA DANG, THABS MANG BA

DANG; DKA' SLA DANG, DBANG PO RNO RTUL GYI SGO NAS KHYAD PAR DU
'PHAGS PA YIN PA'I PHYIR, MA RMONGS PAS KHYAD PAR DU 'PHAGS PA
YIN TE, PHAR PHYIN THEG PA PA RNAMS KYIS 'KHOR GSUM YONGS DAG GI
SBYIN PA SOGS LA

'JUG PAS DBANG PO SHIN TU MA RMONGS PA YIN KYANG, MGO GTONG BA
LA SOGS PA'I SBYIN PA LA 'JUG PAS DBANG PO RNO BA YANG MA YIN
NO, ,MGO GTONG PA LA SOGS PA SBYIN PA'I PHAR PHYIN YANG MA YIN
LA, SEMS BSKYED KYI

BSAM PA RDZOGS PAR YANG MI 'GYUR ZHING, 'DIR NI SNGAGS PAS DBANG
PO RNO BAS THABS DE LA SMAD NAS, THABS SHES GNYIS SU MED PA'I
TING NGE 'DZIN GYIS PHA ROL TU PHYIN PA DRUG KA RDZOGS PAR MDZAD
PA'I PHYIR, THABS

MANG BAS KHYAD PAR DU 'PHAGS PA YIN TE, PHAR PHYIN THEG PA PA
RNAMS NI DKA' THUB DANG SDOM PA DANG, BRTUL ZHUGS LA SOGS PA'I
ZHI BA PHYOGS GCIG PAR BYED PAS, SEMS CAN THAMS CAD RJES SU
'DZIN PAR MI NUS LA

@009B 'DIR NI SEMS CAN THAMS CAD RJES SU 'DZIN PA'I THABS SU
RGYUD SDE BZHI GA GSUNGS PA'I PHYIR DANG, DUG LNGA LA SOGS PA DE
BZHIN GSHEGS PA RIGS LNGAR BSGRUBS NAS THABS MKHAS PAS SPONG BAR
BYED PA'I PHYIR, DKA'

SLA'I SGO NAS KHYAD PAR DU 'PHAGS PA YIN TE, DKA' SLA NI RANG GI
SEMS KYI DBANG GIS BZHAG PA YIN PAS, 'DIR NI RANG JI LTAR 'DOD
PA BZHIN, LAM BDE BAS 'BRAS BU BDE BA SGRUB PAR BYED PA'I PHYIR
DANG, BLA MED KYI CHED DU BYA BA'I

GDUL BYA DBANG PO RAB RIG MA'I 'DOD YON LA CHAGS MA CHAGS GNYIS
LAS, PHYI MA'I DBANG DU BYAS NAS GNYIS SU MED PA'I YE SHES PHYAG
RGYA CHEN PO GSUNGS, DANG PO PHYI'I RIG MA'I 'DOD YON LA CHAGS
MA CHAGS GNYIS,

PHYI MA'I DBANG DU BYAS NAS YE SHES KYI PHYAG RGYA BSTAN, DANG
PO'I DBANG DU BYAS NAS DAM TSIG GI PHYAG RGYA'AM LAS KYI PHYAG
RGYA BSTAN, BOD KYI BLA MA KHA CIG KYANG, TSUL 'DI LTAR DU 'DOD
PA DANG, BLA MED KYI CHED DU BYA BA'I GDUL

BYA DBANG PO RAB PHYI'I RIG MA'I 'DOD YON LA CHAGS PA SHAS CHER
DGOS PAR 'DOD PA YANG 'GAL BA'O, ,DBANG PO RNO BA'I KHYAD PAR
'THAD DE, BDEN BZHI'I RNAL 'BYOR PA NI DE KHO NA NYID LA RMONGS
PAS DBANG PO SHIN TU RTUL BA

DANG; PHAR PHYIN THEG PA PA NI THABS LA 'KHRUL BAS DBANG PO
'BRING DANG, RDO RJE THEG PA PA RNAMS NI GANG LA YANG MA RMONGS
PAS DBANG PO SHIN TU RNO BAS, GZHAN GYIS SPYAD NA NGAN 'GROR
'GRO BA YANG THABS MKHAS PAS YANG DAG PAR

@010A *, ,BSGYUR BA YIN PA'I PHYIR, ZHES SLOB DPON 'DI DANG SLOB
DPON YE SHES GRAGS PA GNYIS BZHED DO, ,'DI DAG NI DPYAD PA'I
GZHIR SNANG STE, PHAR PHYIN THEG PA PA RNAMS KYIS MGO BTANG BAS
SEMS CAN GYI

BSAM PA RDZOGS PAR BYAS PA TZAM SBYIN PA'I PHAR PHYIN TU MI
BZHED PA'I PHYIR TE, GTONG BA'I SEMS GOMS PA MTHAR PHYIN PA LAS
SBYIN PA'I PHAR PHYIN RDZOGS PAR BZHED PA'I PHYIR DANG, GNYIS SU
MED PA'I YE SHES PHAR PHYIN THEG

PA'I LAM GYI SROG YIN PA'I PHYIR, BDEN BZHI'I RNAL 'BYOR PAS DE
KHO NA NYID MI SHES PAR BSHAD PA MI 'THAD DE, MA NGES PA DANG,
MA GRUB PA'I GTAN TSIGS CI RIGS SU 'GYUR BA'I PHYIR, DBANG PO
RNO BA'I KHYAD PAR THABS LA MA

RMONGS PA LA BYED NA SNGA MA DANG BZLOS LA, 'DOD YON LAM DU BYED
PA LA BYED NA SNGAGS KYI GDUL BYA DBANG PO RAB KYI KHYAD PAR
BSHAD PA DANG 'GAL BA'I PHYIR, SNGAGS KYI GDUL BYA DBANG PO RAB
'BRING THA MA GSUM LAS, PHYAG RGYA CHEN

PO; YE SHES KYI PHYAG RGYA, DAM TSIG GI PHYAG RGYA'AM LAS KYI
PHYAG RGYA GSUM RIM PAR GSUNGS PAR BSHAD PA MI 'THAD DE, SNGAGS
KYI GDUL BYA'I DBANG PO RAB RIN PO CHE LTA BU'I GANG ZAG GIS RIM
GNYIS BOGS 'BYIN GYI

SPYOD PA GSUM CI RIGS LA BSLABS PAS TSE GCIG GIS SANGS RGYAS
'GRUB PAR GSUNGS PA DANG 'GAL BA'I SKYON DU 'GYUR BA'I PHYIR RO,
,SDOM 'BYUNG 'GREL PA LAS, MNGON RTOGS RGYAN GYI 'DOD LA SPYOD
LA THABS MKHAS

@010B DANG; ZHES PA DANG, 'OD SRUNGS KYIS ZHUS PA'I LE'U LAS, JI
LTAR GRONG KHYER SKYE BO'I MI GTZANG LUNG, ,DE NI BU RAM SHING
PA'I ZHING LA PHAN, ,DE BZHIN BYANG CHUB SEMS DPA'I NYON MONGS
LUD, ,DE NI SANGS RGYAS CHOS RNAMS BSKYED LA

PHAN; ;ZHES PA KHUNGS SU DRANGS NAS 'DOD YON LA LONGS SPYOD PA
DANG, BDE BA CHEN PO SGRUB BYED DANG BCAS PA MDO SNGAGS GNYIS
KA'I THUN MONG BAR BZHED LA, 'O NA MDO SNGAGS GNYIS GANG GI SGO
NAS KHYAD PAR 'BYED PA YIN ZHE

NA BSKYED PA'I RIM PA YOD MED KYI SGO NAS 'BYED PA YIN TE, ,SDOM
'BYUNG LE'U BCU GSUM PA'I 'GREL PA LAS, DE'I PHYIR BSKYED RIM PA
SGOM PA MED NA SNGAGS KYI TSUL LAS KHYAD PAR MED PA KHO NA'O,
,ZHES GSUNGS

PA'I PHYIR, TSUL 'DI LTAR BSHAD PA YANG DPYAD PAR BYA BA'I GZHI
YIN TE, HA CANG KHYAB CHES PA DANG, MA KHYAB PA'I SKYON DU 'GYUR
BA'I PHYIR, GZHAN YANG SLOB DPON DZNY'A NA SHR'ISA PHAR PHYIN
THEG PA LAS SNGAGS KYI THEG PA THABS

MKHAS PA BCU GCIG GAM, BSDU NA BZHI'I SGO NAS KHYAD PAR DU
'PHAGS PAR BZHED PA DANG, JO BO CHEN POS DAM TSIG THAMS CAD
BSDUS PAR, SLOB DPON AINTRA BH'U TIS PHAR PHYIN THEG PA LAS
SNGAGS KYI THEG PA KHYAD PAR

BDUN GYI SGO NAS KHYAD PAR DU 'PHAGS PAR BZHED PA DANG, SLOB
DPON SANS RGYAS YE SHES ZHABS KYIS PHAR PHYIN THEG PA LAS SNGAGS
KYI THEG PA KHYAD PAR GSUM DANG, RDO RJE DRIL BU PAS KHYAD PAR
BZHIS KHYAD PAR DU 'PHAGS
@011A *, ,PAR BZHED PA DANG, GRUB CHEN dOm BHI HE RU KAS, 'DIR
NI SNOD KYI KHYAD PAR DANG, ,SNOD DU BYED PA'I CHOS DANG NI,
,GZHUNG DANG LAM GYI KHYAD PAR DANG, ,'BRAS BU DAG GI KHYAD PAR
LAS, ,SNGAGS KYI THEG PA BLA

NA MED, ,CES GSUNGS PA DANG, DAM TSIG RDO RJES, PHAR PHYIN THEG
PA LAS SNGAGS KYI THEG PA KHYAD PAR LNGAS 'PHAGS PAR BZHED PAR
GSUNGS PA RNAMS RNAL 'BYOR BLA MED KHO NA DANG SBYOR NA BSHAD DU
RUNG LA GZHAN DU NA RGYUD

SDE 'OG MA GSUM LA MA KHYAB PAS RNAM DPYOD DANG LDAN PA RNAMS
KYIS DPYAD PAR BYA'O, ,CHAGS PA MA SPANGS PAR LAM BSGOM PA YOD
MED KYI SGO NAS, THEG CHEN GNYIS KYI KHYAD PAR 'BYED PAR 'DOD PA
YANG MI 'THAD DE, DE

GNYIS KA LA CHAGS PA MA SPANGS PAR LAM BSGOM PA DANG, CHAGS PA
SPANGS NAS LAM BSGOM PA GNYIS KA YOD PA'I PHYIR TE, BRAM ZE'I
KHYE'U KARM'A LTA BU SOGS LA GZHAN DON KHYAD PAR CAN DANG 'BREL
BA'I YAN LAG TU

MI TSANGS SPYOD LA SOGS PA GNANG BA'I SKABS SRID PAR MDO LAS
GSUNGS PA'I PHYIR, RANG LUGS NI, THEG PA CHEN PO GANG ZHIG SANGS
RGYAS KYI GZUGS SKU DANG RNAM PA MTHUN PA'I LAM BSGOM DU YOD PAS
RAB TU PHYE

BA'I RIGS SU GNAS PA DE RDO RJE THEG PA'I 'JOG BYED DU BYED PA
YIN TE, DE LTAR SNGAGS BLA MED KYI GZHUNG RNAMS KYIS KYANG GRUB,
RGYUD SDE 'OG MA'I GZHUNG GIS KYANG GRUB PA'I PHYIR, DANG PO
GRUB STE, RDO RJE GUR GYI RGYUD LAS, GAL

@011B TE STONG PA THABS YIN NA, ,DE'I TSE SANGS RGYAS NYID MI
'GYUR, ,RGYU LAS 'BRAS BU GZHAN MED PAS, ,THABS NI STONG PA NYID
MA YIN, ,LTA BA KUN LAS LOG PA DANG, ,BDAG TU LTA BA TSOL RNAMS
KYI, ,BDAG TU ZHEN PA BZLOG PA'I

PHYIR, ,RGYAL BA RNAMS KYIS STONG PAR BSTAN, ,DE PHYIR DKYIL
'KHOR 'KHOR LO ZHES, ,BDE BA'I THABS KYI SDOM PA STE, ,SANGS
RGYAS NGA RGYAL RNAL 'BYOR GYIS, ,SANGS RGYAS NYID YUN RING MI
'GYUR, ,STON PA SUM CU RTZA GNYIS MTSAN, ,

MNGA' BDAG DPE BYAD BRGYAD CUR LDAN, ,DE PHYIR THABS DES BSGRUB
BYA STE, ,THABS NI STON PA'I GZUGS CAN NO, ,ZHES GSUNGS PA'I
PHYIR, SLOB DPON SANGS RGYAS YE SHES ZHABS KYIS BDAG BSGRUB PAR
MDO SDE RGYAN DANG,

SDUD PA'I LUNG DRANGS NAS, BDAG MED RTOGS PA'I SHES RAB KYIS ZIN
PA'I SBYIN SOGS KYI THABS RNAMS GZUGS SKU SGRUB PA'I THABS BLA
NA MED PAR GSUNGS PA'I TSUL BKOD NAS, DE'I 'OG TU BDAG GRUB PA
LAS DE NI DE KHO NA

LTAR YANG MA YIN TE, RGYU MI 'DRA BA GOMS PA LAS, RDZOGS PA'I
BYANG CHUB MNGON DU GYUR PA DANG RJES SU MTHUN PA'I LAM SGOM PA
MED PA'I PHYIR, ZHES GSUNGS, DON NI PHAR PHYIN THEG PAR GZUGS
SKU BSGRUB PA'I THABS BLA NA MED PAR

GSUNGS PA DE NYID, GZUGS SKU BSGRUB PA'I THABS BLA NA MED PA MA
YIN TE, DE LA 'BRAS BU'I GZUGS SKU DANG RNAM PA MTHUN PA'I LAM
SGOM PA MED PA'I PHYIR, 'O NA GZUGS SKU BSGRUB PA'I THABS BLA NA
MED PA GANG ZHE NA, ZAB GSAL GNYIS

@012A *, ,SU MED PA'I LHA'I RNAL 'BYOR YIN ZHES STON PA LA, BDAG
BSGRUB PAR DE LTA BAS NA, BDAG MED PA DANG 'DRA BAR RGYA CHE
BA'I RANG GI NGO BO YANG THA MI DAD PAR BSGOM PAR BYA'O, ,ZHES
GSUNGS SHING, SLOB DPON

SH'ANTI PAS BZHI BRGYA LNGA BCU PAR DE DANG 'DRA BAR GSUNGS PA
DANG, MAN NGAG SNYE MAR, SLOB DPON AA BHY'A KA RAS KYANG TSUL DE
LTAR DU GSUNGS SO, ,DGRA NAG GI 'GREL PA LHAN CIG SKYES SNANG
LAS SBYIN PA LA SOGS PA

THABS KYI SGO NAS DANG, SMON LAM GYI STOBS KYIS 'BYUNG BAR 'GYUR
RO ZHES BRJOD PAR YANG MI BYA STE, GANG GI PHYIR MA BSGOMS PA'I
LONGS SPYOD RDZOGS PA DANG, SPRUL PA'I BDAG NYID LA YANG THE
TSOM ZA BA NI JI LTAR NGES PAR

'GYUR, DE LTAR YANG SMON LAM GYI STOBS KYIS 'BYUNG BAR 'GYUR RO
ZHE NA, BDAG MED PA YANG MA BSGOMS PA NYID DU MNGON SUM NYID DU
'GYUR BAS, DE BSGOMS PA'I NGAL BAS CI ZHIG BYA, GAL TE DE NI
BSGOMS PAS 'BYUNG

BAR 'GYUR RO, ZHE NA, LONGS SPYOD RDZOGS PA DANG SPRUL PA'I SKU
GNYIS GYIS NYES PA CI ZHIG BYAS ZHE NA GANG GI PHYIR DE DAG LAM
BSGOM PAR MI BYA, DE'I PHYIR PHA ROL TU PHYIN PA'I THEG PA LA
GNAS PAS KYANG, SKU GSUM GYI

BDAG NYID CAN GYI SANGS RGYAS KHAS BLANG BAR BYA'O, ,DE YANG
BSGOMS PAS GSAL BAR 'GYUR RO, ,ZHES 'BRAS BU CHOS GZUGS KYI SKU
GNYIS SGRUB PAR BYED PA LA RANG DANG RNAM PA MTHUN PA'I LAM GYIS
BSGRUB DGOS

@012B NA DGOS MNYAM DANG, MI DGOS NA MI DGOS MNYAM DU MGO
MTSUNGS MDZAD NAS, DE NYID SGRUB PAR BYED PA LA, SANGS RGYAS
NYID NI BSGRUB PA'I RGYU, ,SANGS RGYAS RNAL 'BYOR KUN TU YANG,
,RGYU DANG 'DRA BA'I 'BRAS BU NYID, ,KUN TU

MTHONG BA MA YIN NAM, ,ZHES GRUB CHEN DPAL 'DZIN GYIS DRANGS NAS
BSGRUB PAR MDZAD PA'I PHYIR DANG, 'DUL BAS BYIN GYIS KYANG,
GZUGS SKU CHOS KYI SKU YIN SGOM BYED PA, ,K'A YE NGES PAR BYANG
CHUB THOB PA YIN, ,CHOS

SKU RGYAL BA'I BSAM GTAN GYIS THOB NA, ,GZUGS KYI SKU LA CI STE
SGOM MI BYED, ,CES GSUNGS PA'I PHYIR, ,RTZA RTAGS GNYIS PA GRUB
STE, DE NYID BSDUS PA'I DUM BU DANG PO LAS, LUS DANG NGAG SEMS
RDO RJE YI, ,RANG GI

RDUL NI PHRA MO RNAMS, ,SANGS RGYAS KYI NI SKUR BSGOMS NA,
,RDZOGS PA'I SANGS RGYAS NYID DU 'GYUR, ZHES PA DANG, DE'I 'GREL
PA KO SA LA'I RGYAN DANG, DE NYID SNANG BA'I STOD 'GREL DANG,
SLOB DPON SANGS RGYAS GSANG

BAS MDZAD PA'I RNAM SNANG MNGON BYANG GI BSDUS DON GYI 'GREL PA
SOGS SU GSAL BAR GSUNGS PA'I PHYIR, DON BSDU NA 'BRAS BU YONGS
DAG BZHI 'AM KHYAD PAR GSUM LDAN GYI LAM BSGOM PA YOD MED KYI
SGO NAS

THEG CHEN PA GNYIS SO SOR 'JOG PA YIN TE, THEG PA GSUM RNAM PAR
BZHAG PA LAS, DMIGS PA RNAM PAR DAG PA DANG, ,GROGS KYI MTHU
DANG SPYOD PA YIS, ,BLO LDAN RNAMS KYIS THEG PA NI, ,CHEN PO'I
CHEN PO NYID DU

@013A *, ,BSGRAGS, ,ZHES GSUNGS PA'I PHYIR, DE LTAR BYAS PA LA
KHO NA RE, THEG PA CHEN PO GANG ZHIG 'BRAS BU'I GZUGS SKU DANG
RNAM PA MTHUN PA'I LAM SGOM DU YOD PAS RAB TU PHYE BA'I RIGS SU
GNAS

PA RDO RJE THEG PA'I 'JOG BYED DU BSHAD PA MI 'THAD PAR THAL,
'BRAS BU DANG 'DRA BA'I RGYUS 'BRAS BU BSGRUB PA SHIN TU MA NGES
PAR BSGRUB PA'I PHYIR, MA GRUB NA, 'O NA 'KHOR LOS BSGYUR BA LTA
BU'I MTSAN DPES BRGYAN

PA'I LUS BSGRUB PA DANG, BDE 'GRO DANG NGAN 'GRO'I LUS RTEN
BSGRUB PA LA DE DANG RNAM PA 'DRA BA'I RGYUS BSGRUB DGOS PAR
THAL, MA GRUB PA DE'I PHYIR, ZER NA, RTZA BA'I THAL 'GYUR LA MA
KHYAB STE, KHO BO CAG GIS 'BRAS

BU SANGS RGYAS KYI MTSAN DPES SPRAS PA'I GZUGS KYI SKUR SKYE BA
LEN PA'I RNAM SMIN GYI RGYUR DE DANG RNAM PA MTHUN PA'I LAM DGOS
PAR SMRA NA SKYON DE LTAR 'JUG PA BDEN YANG, DE LTAR SMRAS PA MA
YIN PA'I PHYIR, DE

YANG, THEG PA CHEN PO GZHIR BCAS LA GZUGS SKU DANG RNAM PA MTHUN
PA'I LAM SGOM PA YOD MED KYI THEG CHEN PA GNYIS SO SOR 'BYED
PA'I RGYU MTSAN YOD DE, PHAR PHYIN THEG PA DANG RDO RJE THEG PA
GNYIS 'BRAS BU

GSANG SNGAGS KYI MTSAN DPES SPRAS PA'I GZUGS SKU BSGRUB PA'I
TSUL LA KHYAD PAR SHIN TU CHE BA'I PHYIR TE, PHAR PHYIN THEG PA
PA RNAMS NI GZUGS SKU'I NGO BO'I BSOD NAMS KYI TSOGS DANG, MTSAN
DPE LA SOGS

@013B PA'I BYE BRAG GI RGYU BLA MA SKYEL BSU LA SOGS PA TSE RABS
DU MAR GO MAS PAR BYAS PA LA BRTEN NAS SA THOB STE, RNAM SMIN
GYI SKYE BA LEN PA'I TSUL JE BZANG LA SONG NAS MTHAR SRID PA
MTHA' MA'I TSE SLOB PA'I MTSAN DPE

MTHAR THUG 'GRUB CING CHOS SKU MNGON DU BYED PA NA, SLOB PA'I
MTSAN DPE'I RIGS 'DRA'I RGYUN DE NYID MI SLOB PA'I MTSAN DPES
SPRAS PA'I SKUR GNAS 'GYUR BAR BZHED PA'I PHYIR DANG, RDO RJE
THEG PA'I LUGS KYI TSE GCIG

GIS SANGS RGYAS SGRUB PAR BYED PA'I LAS DANG PO PA LA, PHAR
PHYIN THEG PA'I SRID PA THA MA PA LTAR SKYES TZAM NYID NAS MTSAN
DPE RANG BCAS SU YOD PA YANG MIN, RNAM SMIN GYI LUS DE LONGS
SPYOD RDZOGS SKUR GNAS 'GYUR

BA YANG MA YIN PAS, 'BRAS BU SANGS RGYAS KYI SA'I MTSAN DPES
SPRAS PA'I GZUGS SKU GSAR DU BSGRUB DGOS SHING, DE SGRUB PAR
BYED PA'I THABS YANG LHA'I RNAL 'BYOR LAS GZHAN DU MED PAS, DE
YANG GZUGS SKU DANG

RNAM PA MTHUN PA'I LAM BSGOM PA NYID DU NGES PAR 'GYUR BAS MI
'DRA BA'I KHYAD PAR SHIN TU CHE BA'I PHYIR, YANG KHA CIG ,THEG
CHEN GNYIS KYI 'BRAS BU LA MCHOG DMAN KHYAD PAR YOD DE, DE SGRUB
BYED KYI LAM LA KHYAD PAR

YOD PA'I PHYIR, KHYAB STE 'BRAS BU SGRUB BYED KYI LAM LA KHYAD
PAR YOD PA LA DON YOD PA'I PHYIR DANG, PHAR PHYIN THEG PA'I BCU
GCIG PA KUN TU 'OD KYIS LAS, RDO RJE THEG PA'I BCU GSUM RDO RJE
'DZIN PA'I SA MCHOG TU GYUR PA

@014A *, ,YIN PA'I PHYIR TE, SAMBHU tA LAS, MDOR BSDUS PAS NI
SANGS RGYAS NYID, ,BSKAL PA BYE BA GRANGS MED PAS, ,JI SRID
SANGS RGYAS GANG THOB PA, ,GANG GI DAM PA'I BDE BAS KHYOD, ,SKYE
BA 'DIR NI THOB PAR

'GYUR, ,YANG NA RDO RJE 'DZIN PA NYID, CES DANG, YANG DE NYID
LAS, SKYE BA 'DIR SANGS RGYAS NYID DAM RDO RJE SEMS DPA' THOB
PAR 'GYUR TE, GANG DAG BSAM GYIS MI KHYAB PA'I GNAS MA THOB PA
DE NI BDE BAR GSHEGS PA

STE, SANGS RGYAS NYID YIN NO, ,ZHES GSUNGS PA'I PHYIR, ZHES ZER
BA MI 'THAD DE, SAMBHU tA'I LUNG DE DAG SGRA JI BZHIN PAR KHAS
LEN PA DANG, TSUL GSUM SGRON ME'I LUNG SGRA JI BZHIN PAR KHAS
LEN PA GNYIS LA NANG 'GAL

GYI SKYON YOD PA'I PHYIR, DE LTAR 'DOD PA MI 'THAD DE, GZHUNG
DES, PHAR PHYIN THEG PA NAS BSHAD PA'I SANGS RGYAS THOB PA'AM,
RDO RJE THEG PA NAS BSHAD PA'I RDO RJE 'DZIN PA THOB CES 'DAM
KHA CAN DU BSTAN PA MIN PA'I PHYIR DANG,

GZHUNG DE'I SGRA JI BZHIN PA'I SANGS RGYAS DANG, PHAR PHYIN THEG
PA RANG LAM GYI BCU GCIG PA KUN TU 'OD KYIS LA GNAS PA'I SANGS
RGYAS DON MI GCIG PA'I PHYIR TE, GZHUNG DE'I SGRA JI BZHIN PA'I
SANGS RGYAS DE MNGON

RTOGS RGYAN LAS, SA DGU 'DAS NAS YE SHES NI, ,GANG GIS SANGS
RGYAS SAR GNAS PA, ,DE NI BYANG CHUB SEMS DPA'I SA, ,BCU PA YIN
PAR SHES PAR BYA, ZHES GSUNGS PA DANG DON GCIG PA'I PHYIR, DES
NA BCU

@014B GCIG PA KUN TU 'OD KYI SA LAS MCHOG TU GYUR PA'I BCU GSUM
RDO RJE 'DZIN PA'I SA GZHAN MED KYANG RDO RJE THEG PAR SA BCU
GNYIS DANG, BCU GSUM DANG, BCU BZHI DANG, BCO LNGA LA SOGS PA'I
TSUL GSUNGS PA NI DBYE

BSDU'I SGO NAS 'JOG PA YIN NO, ,PHAR PHYIN THEG PA DANG RDO RJE
THEG PA GNYIS LA 'BRAS BU LA MCHOG DMAN GYI KHYAD PAR MED KYANG,
RGYU LA MCHOG DMAN GYI KHYAD PAR YOD PA LA DON MED PAR MI 'GYUR
TE, RGYU LA MCHOG DMAN

GYI KHYAD PAR YOD PA'I RGYU MTSAN GYIS DE GNYIS LA LAM BGROD PA
MYUR BUL GYI KHYAD PAR CHE BA YIN PA'I PHYIR, GNYIS PA LA GSUM,
SNGAGS LA 'JUG PA'I SGO MI 'DRA BA CI TZAM ZHIG YOD PA DANG,
'JUG SGO MI 'DRA BAR 'JOG

PA'I KHYAD PAR NGOS GZUNG BA DANG KHYAD PAR DE DAG DANG LDAN PA
RNAMS KYI LAM BGROD PA'I TSUL BSTAN PA'O, ,DANG PO NI, RDO RJE
GUR GYI RGYUD LAS, DMAN PA RNAMS LA BYA BA'I RGYUD, ,BYA MED
RNAL 'BYOR DE LTAG LA'O, ,RNAL

'BYOR MCHOG NI SEMS CAN MCHOG ,RNAL 'BYOR BLA MED DE LTAG LA'O,
,ZHES GDUL BYA DMAN PA LA BYA BA'I RGYUD, DE'I LTAG 'BRING LA
SPYOD PA'I RGYUD, MCHOG LA RNAL 'BYOR GYI RGYUD, DE'I LTAG MCHOG
GI MCHOG LA RNAL

'BYOR BLA MED KYI RGYUD GSUNGS PAS, 'JUG PA'I SGO MI 'DRA BA
BZHI'I SGO NAS RGYUD SDE BZHIR 'JOG PA YIN TE, SHRADDHAS BLA MED
KYI RGYUD DON LA 'JUG PA LAS, BYA BA'I RGYUD DANG, SPYOD PA'I
RGYUD DANG, RNAL 'BYOR GYI RGYUD DANG, RNAL

@015A *, ,'BYOR BLA NA MED PA'I RGYUD CES SPYIR GRAGS PA YIN NO,
,ZHES GSUNGS PA'I PHYIR, GNYIS PA NI, GDUL BYA'I DMAN MCHOG GI
SGO NAS RGYUD SDE MI 'DRA BA'I 'JUG SGO BZHIR BSHAD PA RGYU
MTSAN

GANG LA BRTEN PA YIN, GDUL BYA DMAN MCHOG TZAM GYI DE LTAR GZHAG
TU MED DE, GAL TE 'JOG NA, GSANG BA 'DUS PA LA YANG RGYUD SDE MI
'DRA BA'I SGO LNGAR GZHAG DGOS PAR 'GYUR BA'I PHYIR TE, DE'I
GDUL BYA LA

PAD DKAR, AUTPAL, PADMA, TZANDAN, RIN PO CHE LTA BU'I GANG ZAG
LNGA YOD PAR YE SHES RDO RJE KUN LAS BTUS LAS GSUNGS PA'I PHYIR,
LTA BA DANG THOB BYA'I 'BRAS BU LA MCHOG DMAN YOD PA'I CHA NAS
DE LTAR BZHAG TU

YOD DE, RGYUD SDE BZHI PO THAMS CAD KYI LTA BA DANG THOB BYA'I
'BRAS BU LA MCHOG DMAN GYI KHYAD PAR MED PA'I PHYIR, CHOS GZUGS
KYI SKU GNYIS BSGRUB PA'I LAM SPYI'I LUS LA MI 'DRA BA'I KHYAD
PAR YOD PA'I CHA NAS

DE LTAR BZHAG TU MED DE, ZAB PA STONG NYID RTOGS PA'I SHES RAB
DANG, RGYA CHE BA LHA'I RNAL 'BYOR DANG, DE GNYIS ZUNG DU 'BREL
BA'I ZAB GSAL GNYIS SU MED PA'I RNAL 'BYOR LAM GYI SROG TU BYAS
NAS LAM BGROD

PA RGYUD SDE BZHI PO THAMS CAD LA MI 'DRA BA'I KHYAD PAR MED
PA'I PHYIR DANG, DE THAMS CAD RDO RJE THEG PAR RIGS GCIG PA YIN
PA'I PHYIR, LHA'I SKYED CHOG MI 'DRA BA'I CHA NAS DE LTAR BZHAG
TU MED DE, DE LTAR NA RGYUD SDE

@015B RE RE LA'ANG RGYUD SDE MI 'DRA BA'I 'JUG SGO DU MAR BZHAG
DGOS PAR THAL BA'I SKYON YOD PA'I PHYIR, 'DI LA BOD KYI RDO RJE
SLOB DPON SNGA PHYI MANG PO RNAMS MTHUN PAR RGYUD SDE BZHIR 'JOG
PA'I RGYU MTSAN YOD DE, PHYI ROL MU

STEGS PA LA RIGS BZHI YOD PAS DE RNAMS RJES SU GZUNG BA'I PHYIR
DU RGYUD SDE BZHI'O ZHES GSUNGS PA'I PHYIR RO, ,DE YANG YIN TE,
'DOD CHAGS CAN DBANG PHYUG GI RJES SU 'BRANG BA DANG, ZHE SDANG
CAN KHYAB 'JUG

GI RJES SU 'BRANG BA DANG, GTI MUG CAN TSANGS PA'I RJES SU
'BRANG BA DANG, RIGS MA NGES PA DE GSUM CI RIGS DANG PHRAD NA,
DE'I RJES SU 'BRANGS TE GRUB MTHA' SMRA BAR BYED PA'I RIGS BZHI
RJES SU GZUNG BA'I PHYIR DU,

RIM PA BZHIN DU RNAL 'BYOR BLA MED KYI RGYUD DANG, RNAL 'BYOR
RGYUD DANG, SPYOD RGYUD DANG, BYA RGYUD RNAMS GSUNGS PA'I PHYIR,
DE LTAR YANG DE NYID BSDUS PA'I RJES SU 'BRANGS NAS SLOB DPON
KUN DGA' SNYING PO DANG, RAB

'BYOR SKYONG GIS GSUNGS PA'I PHYIR ZHES BZHED DO, ,DE LTAR BZHED
PA'I RGYU MTSAN 'DOD CHAGS CAN DBANG PHYUG GI RJES SU 'BRANG
BA'I RIGS CAN BLA MED KYI CHED DU BYA BA'I GDUL BYA YIN CING, DE
LA BLA MED KYI RGYUD GSUNGS

PA'I CHA NAS BLA MED KYI RGYUD DU 'JOG PA YIN NAM, DE 'DRA BA'I
GDUL BYA LA BLA MED KYI RGYUD GSUNGS PAS DE 'DRA BA'I GDUL BYA
BZHI PO GANG RUNG GCIG BLA MED KYI RGYUD KYIS 'DUL SRID PA LA
BSAMS NAS DE LTAR 'JOG PA GANG

@016A *, ,YIN, DANG PO LTAR NA MI 'THAD DE, LTA SPYOD PHYIN CI
LOG TU GYUR PA'I 'DOD CHAGS CAN DBANG PHYUG GI RJES SU 'BRANG
BA'I PHYI ROL MU STEGS PA SNGAGS BLA MED KYI CHED DU BYA BA'I
GDUL BYAR 'ONG DON MED

PA'I PHYIR, GNYIS PA LTAR NA'ANG MI 'THAD DE, MA NGES PA'I GTAN
TSIGS SU GYUR PA'I PHYIR DANG, RGYUD SDE BZHI PO THAMS CAD KYI
CHED DU BYA BA'I GDUL BYA'I GTZO BO LA GANG ZAG RIGS BZHI PO DE
'DRA CIG DGOS PA YIN NA'ANG

MI RIGS PA'I PHYIR TE, SANGS RGYAS KYI BSTAN PA'I SNYING PO RDO
RJE THEG PA'I GDUL BYA'I GTZO BO LA LTA SPYOD PHYIN CI LOG TU
GYUR PA'I MU STEGS PAR 'JOG PA MI RIGS PA YIN PA'I PHYIR, GZHAN
YANG KHA CIG RGYUD SDE BZHIR

'JOG PA'I RGYU MTSAN YOD DE, SANGS RGYAS PA'I GRUB MTHA' SMRA BA
BZHI DANG SGO BSTUN, LHA'I SKYED CHOG MI 'DRA BA BZHI'I SGO NAS
DE LTAR 'JOG PA'I PHYIR, DE LTAR 'JOG PA YANG YIN TE, NYAN THOS
GNAS MA BU BA'I SDE PA DANG,

SHAR PHYOGS PA'I BYE BRAG TU SMRA BA'I GRUB MTHA' SMRA BA DANG
SGO BSTUN NAS RANG NYID DAM TSIG PAR MI BSKYED PAR KHRUS DANG
GTZANG SBRA SOGS GTZO BOR BYAS TE, MDUN DU LHA YE SHES PA SPYAN
DRANGS NAS, RJE KHOL LTA BA'I MCHOD

BSTOD BZLAS PA SOGS BYAS PA'I SGO NAS DNGOS GRUB LEN PA BYA BA'I
RGYUD DANG, MDO SDE PA DANG KHA CHE BYE BRAG TU SMRA BA'I GRUB
MTHA' SMRA BA DANG SGO BSTUN NAS RANG NYID DAM TSIG PAR BSKYED,
YE SHES PA DGUG GZHUG MI BYED PAR MDUN DU

@016B LHA YE SHES PA SPYAN DRANGS NAS GROGS PO LTA BU'I MCHOD
BSTOD BZLAS PA SOGS BYAS PA'I SGO NAS DNGOS GRUB LEN PA SPYOD
PA'I RGYUD DANG, 'PHAGS PA RANG SANGS RGYAS KYI GRUB MTHA' SMRA
BA DANG SGO BSTUN NAS RANG NYID DAM TSIG PAR

BSKYED, YE SHES PA DGUG GZHUG MCHOD BSTOD BZLAS PA SOGS BYAS,
MTHAR LHA YE SHES PA GSHEGS GSOL BYED PA RNAL 'BYOR RGYUD DANG,
RANG NYID DAM TSIG PAR BSKYED YE SHES PA DGUG GZHUG MCHOD BSTOD
BZLAS PA

SOGS BYAS, MTHAR YE SHES PA GSHEGS GSOL MI BYED PA RNAL 'BYOR
BLA MED KYI RGYUD DU GSUNGS PA'I PHYIR TE, DE LTAR YE SHES RDO
RJE KUN LAS BTUS LAS KYANG BSHAD, MGON PO KLU SGRUB DANG, SLOB
DPON YE SHES ZHABS

SOGS KYIS KYANG BZHED PA'I PHYIR, ZHES 'DOD PA MI 'THAD DE, YE
SHES RDO RJE KUN LAS BTUS LAS BDAG NYID LHA'I BSNYEN PA MED PA
DANG, YE SHES SEMS DPA'I BDE BA DAM PA MED PA ZHES PAS BYA RGYUD
SPYI LA BDAG BSKYED MED

PAR MA BSTAN PA'I PHYIR TE, DE LTAR GSUNGS PA NI BYA RGYUD KYI
GDUL BYA THA SHAL BDAG NYID LHAR BSGOMS NA SKRAG PA SKYE BA'I
RIGS 'GA' ZHIG LA DGONGS NAS DE LTAR GSUNGS PA'I PHYIR, MGON PO
KLU SGRUB DANG, SLOB DPON YE

SHES ZHABS KYIS DE LTAR BZHED PA MI 'THAD DE, DE GNYIS KYIS
GZHUNG GANG DU YANG TSUL DE LTAR GSAL BAR GSUNGS PA MED PA'I
PHYIR, GZHAN YANG DE LTAR 'DOD PA MI 'THAD DE, RANG SANGS RGYAS
GRUB MTHA' SMRA BA BZHI'I YA

@017A *, ,GYAL MA YIN PA'I PHYIR, GZHAN YANG SLOB DPON AA LANG
KA KA LA SHAS RDO RJE PHRENG BA'I 'GREL PAR, MI RIGS BZHI'I SGO
NAS RGYUD SDE BZHIR 'JOG PAR BZHED KYANG, BRAM ZE'I RIGS LA BYA
RGYUD DANG, RJE'U RIGS

LA SPYOD RGYUD, RGYAL RIGS LA RNAL 'BYOR RGYUD DMANGS RIGS SAM
GDOL PA'I RIGS LA RNAL 'BYOR BLA MED KYI RGYUD GSUNGS PA'I SGO
NAS RGYUD SDE BZHIR 'JOG PAR BZHED PA YANG MI 'THAD DE, MI RIGS
BZHI PO RGYUD SDE BZHI

GA'I CHED DU BYA BA'I GDUL BYAR BYAS NA HA CANG KHYAB CHES PA'I
SKYON DU 'GYUR BA'I PHYIR DANG, RGYUD SDE BZHI GA'I GDUL BYA'I
GTZO BO LA MI RIGS BZHI DGOS PAR BZHED NA HA CANG KHYAB CHUNG
BA'I SKYON DU 'GYUR BA'I PHYIR DANG, MI RIGS

BZHI PO RGYUD SDE BZHI PO DE DANG DES 'DUL SRID PA LA DGONGS NA
MA NGES PA'I SKYON DU 'GYUR BA'I PHYIR, KHA CIG DUS 'KHOR BSDUS
RGYUD LAS, SHES RAB RGYUD NI SHAR NAS SLAR YANG RNAL 'BYOR RJES
SU RIGS PA NYID NI RGYUD KYI ZHAL

NAS SO, ,GA-YAS KYI ZHAL NAS RGYAL BA'I BDAG POS RNAL 'BYOR
RGYUD GSUNGS GA-YON GYI ZHAL NAS BYA BA LA SOGS SO, ,ZHES DUS
'KHOR GYI ZHAL BZHI NAS RGYUD SDE BZHI GSUNGS PAR BSHAD PA DANG,
DRI MED 'OD DU THUN

MTSAMS BZHI RGYUD SDE BZHI DANG SBYAR NAS GSUNGS PA DES, GRUB
CHEN NAG PO SPYOD PAS GSANG BA'I DE KHO NA NYID GSAL BAR, DUS NI
RNAM BZHI'I DBYE BA LAS, ,RGYUD NI RNAM PA BZHIR 'GYUR TE, ,ZHES
DUS BZHI DANG SBYAR NAS

@017B GSUNGS PA RNAMS KYIS RGYUD SDE BZHI'I 'JOG BYED BSTAN PAR
BSHAD PA MI 'THAD DE, DE DAG NI DAG BYA DAG BYED SBYAR BA TZAM
YIN PA'I PHYIR, RANG LUGS NI RGYUD SDE BZHI'I SGO NAS 'JUG SGO
MI 'DRA BA BZHIR 'JOG PA'I RGYU

MTSAN YANG YOD DE, RDO RJE THEG PA LA 'JUG PA'I CHED DU BYA BA'I
GDUL BYA'I GTZO BO LA RIGS BZHIR 'JOG PA'I RGYU MTSAN GYIS YIN
PA'I PHYIR, DE LTAR 'JOG PA'I RGYU MTSAN YANG YOD DE, 'DOD YON
LA CHAGS PA LAM DU BYED TSUL

MI 'DRA BA BZHI YOD PA DANG, DE LTAR LAM DU BYED PA'I LAM STONG
NYID RTOGS PA'I SHES RAB DANG, LHA'I RNAL 'BYOR ZUNG DU 'BREL
BA'I RNAL 'BYOR GONG NAS GONG DU SKYED PA'I MCHOG DMAN GYI NUS
PA LA RIGS MI 'DRA BA BZHI YOD

PA'I RGYU MTSAN GYIS DE LTAR 'JOG PA YIN PA'I PHYIR, BLA MED KYI
RGYUD NAS BSHAD PA'I RGYUD SDE BZHI'I MTSAN DON GYI SGO NAS
BSHAD NA, SAMBHU tA LAS, RGOD DANG BLTA DANG LAG BCANGS DANG,
,GNYIS GNYIS 'KHYUD DANG RNAM PA

BZHI, ,SRIN BU'I TSUL GYI RGYUD BZHIR GNAS, ,ZHES GSUNGS PA'I
RKANG PA MTHA' MAS 'DOD YON LA CHAGS PA LAM DU BYED TSUL GYI
SNYING PO MTHAR THUG PA BSTAN PA YIN TE, DPER NA SHING LAS SKYES
PA'I SRIN BU SHING LAS

SKYES KYANG, SHING RTZA BA NAS ZAD PAR BYED PA LTAR DU, RGYU DUS
KYI KUN SLONG RGOD PA DANG, LAG BCANGS SAM 'KHYUD PA TZAM DANG,
DBANG PO GNYIS SBYOR GYI 'DOD CHAGS LA BRTEN NAS SKYES PA'I BDE
BA CHEN PO, RANG

@018A *, ,DUS SU STONG NYID RTOGS PA'I BLO DANG DBYER MED DU
SKYES PA'I BDE STONG DBYER MED KYI YE SHES DES, 'DOD CHAGS LA
SOGS PA'I MA RIG PA DANG NYON MONGS PA RNAMS RTZA BA NAS ZAD PAR
BYED PA YIN PA'I

PHYIR, DES NA BLA MED KYI RGYUD NAS BSHAD PA'I RGYUD SDE BZHI'I
MTSAN GYI DBANG DU BYAS NAS, BLTAS PA'I RGYUD, RGOD PA'I RGYUD,
LAG BCANGS KYI RGYUD, GNYIS SPROD KYI RGYUD CES KYANG BYA BA YIN
TE, RDO RJE SNYING PO RGYAN GYI RGYUD LAS,

'DI NI GNYIS PO SBYOR BA YI, ,RGYUD KYI DBYE BA BSTAN PA YIN,
,DE BZHIN DU NI LAG BCANGS DANG, ,BLTAS DANG RGOD PAS SHES PAR
BYA, ,ZHES GSUNGS PA'I PHYIR, RGYUD SDE BZHI'I MTSAN DON RGYUD
SDE BZHI GA LA GRAGS PA'I DBANG

DU BYAS NA PHYI'I BYA BA DANG NANG LHA'I RNAL 'BYOR GNYIS KYI
NANG NAS PHYI'I BYA BA GTZO BOR STON CING, BSGOMS PA'I LHA MO
DANG PHAN TSUN BLTAS PA TZAM LAS BYUNG BA'I BDE BA LAM DU BYED
PA LA MOS PA'I GANG ZAG DNGOS SAM, DE'I RIGS

GNAS GANG RUNG GI CHED DU BYA BA'I GDUL BYA LA GTZO BOR GSUNGS
PA'I RGYUD DNGOS SAM, DE'I SDER GTOGS GANG RUNG GI RGYUD BYA
RGYUD KYI MTSAN NYID YIN TE, DON ZHAGS KYI CHO GA ZHIB MO LAS,
BCOM LDAN 'DAS ZHAL KHRO GNYER

CAN LA BSTOD PAR BYA, ZHES GSUNGS PA'I PHYIR, PHYI'I BYA BA DANG
NANG LHA'I RNAL 'BYOR CHA MNYAM DU SPYOD CING, BSGOMS PA'I LHA
MO DANG PHAN TSUN BLTAS PAR MA ZAD RGOD PA TZAM LAS BYUNG BA'I
BDE BA LAM DU BYED PA LA MOS PAR

@018B GANG ZAG DNGOS SAM, DE'I RIGS GNAS GANG RUNG GI CHED DU
BYA BA'I GDUL BYA LA GTZO BOR GSUNGS PA'I RGYUD DNGOS SAM, DE'I
SDER GTOGS GANG RUNG GI RGYUD SPYOD RGYUD KYI MTSAN NYID YIN TE,
RNAM SNANG MNGON BYANG LAS, DE'I

GA-YAS SU LHA MO NI, ,SANGS RGYAS SPYAN ZHES BYA BA STE, ,LHA MO
CUNG ZAD 'DZUM PA'I ZHAL, ,'OD KYI DKYIL 'KHOR 'DOM GANG BA,
,MTSUNGS MED SKU NI RAB TU DKAR, ,DE NI SH'AKYA THUB PA'I YUM,
,ZHES GSUNGS PA'I PHYIR,

PHYI'I BYA BA DANG NANG LHA'I RNAL 'BYOR GNYIS KYI NANG NAS NANG
LHA'I RNAL 'BYOR GTZO BOR STON CING, BSGOMS PA'I LHA MO DANG
BLTAS PA DANG RGOD PA LA BRTEN NAS BYUNG BA'I BDE BA LAM DU BYED
PA YOD PAR MA ZAD, PHAN TSUN 'KHYUD

PA'AM LAG PA BCANGS PA LA BRTEN NAS BDE BA LAM DU BYED PA LA
GTZO BOR MOS PA'I CHED DU BYA BA'I GDUL BYA DNGOS SAM, DE'I RIGS
GNAS GANG RUNG GI GDUL BYA LA GSUNGS PA'I RGYUD DNGOS SAM, DE'I
SDER GTOGS GANG

RUNG GI RGYUD RNAL 'BYOR RGYUD KYI MTSAN NYID DU 'JOG PA YIN TE,
RTZE MO LAS, LHA MO RDO RJE CA CO SGROGS, ,DBUS 'KHYUD RANG
BZHIN LHA MO STE, ,DE YI GLO NA MGO BSGYUR ZHING, ,'DZUM BCAS
KUN TU BLTA BA STE, ,BCOM LDAN 'DAS KYI

PHYAG LA 'JUS, ,ZHES GSUNGS PA'I PHYIR, PHYI'I BYA BA DANG NANG
LHA'I RNAL 'BYOR GNYIS KYI NANG NAS, NANG LHA'I RNAL 'BYOR KHO
NA GTZO BOR STON CING, RNAL 'BYOR 'DI LA SA MCHOG TU GYUR PA'I
BLA MA'AM GONG MAR GYUR PA'I RGYUD GZHAN

@019A *, ,MED LA, DBANG PO GNYIS SBYOR GYI 'DOD YON LA CHAGS PA
LAM DU BYED PA LA GTZO BOR MOS PA'I GDUL BYA DNGOS SAM, DE'I
RIGS GNAS GANG RUNG GI CHED DU BYA BA'I GDUL BYA LA GSUNGS PA'I
RGYUD

DNGOS SAM, DE'I SDER GTOGS GANG RUNG GI RGYUD BLA MED KYI RGYUD
KYI MTSAN NYID YIN TE, 'DUS PA RTZA BA'I RGYUD LAS, DE BZHIN
GSHEGS PA'I BTZUN MO'I MCHOG ,SPYAN LA SOGS PA BSGOM PAR BYA,
,DBANG PO GNYIS NI MNYAM

SBYAR BAS, ,SANGS RGYAS DNGOS GRUB THOB PAR 'GYUR, ,ZHES GSUNGS
PA'I PHYIR, KHA CIG RGYUD SDE BZHIR DBYE BA MI 'THAD PAR THAL,
SLOB DPON SANGS RGYAS GSANG BAS, RGYUD SDE LA GSUM DU PHYE NAS
GSUNGS PA'I PHYIR TE,

RNAL 'BYOR SPYOD DANG BYA DBYE LAS, ,RGYUD SDE RNAM PA GSUM DU
'DOD, ,CES GSUNGS PA'I PHYIR, ZHES ZER BA MI 'THAD DE, LUNG 'DI
RNAM DAG YIN MIN THE TSOM GYI GZHIR SNANG ZHING, RNAM DAG YIN
PA'I DBANG DU BYAS NA

YANG BYA SPYOD GNYIS DANG, RNAL 'BYOR PHYI MA GNYIS RNAL 'BYOR
RGYUD GCIG TU BYED PA'AM, YANG NA BYA SPYOD GNYIS GCIG TU BSDU
BA'I DBANG DU BYAS KYANG 'GAL BA MED PA'I PHYIR, KHA CIG RGYUD
SDE LA LNGAR 'BYED PA YIN TE,

YE SHES RDO RJE KUN LAS BTUS LAS, RTOGS PA'I RGYUD, BYA BA'I
RGYUD, SPYOD PA'I RGYUD, RNAL 'BYOR RGYUD, RNAL 'BYOR BLA MED
KYI RGYUD DANG LNGAR 'BYED PA YIN PA'I PHYIR, ZHE NA SKYON MED
DE, DER RTOGS PA'I RGYUD CES BYA'I

@019B DON NI BYA RGYUD KYI NANG TSAN GYI PHYI'I BYA BA STON PA'I
RGYUD LA RTOGS PA'I RGYUD CES GSUNGS PA YIN PA'I PHYIR, KHA CIG
RGYUD SDE LA DRUG TU 'BYED PA YIN TE, DE LTAR SLOB DPON KAM PA
LAS KYANG BSHAD, BDE MCHOG NYUNG NGU'I RTZA

RGYUD LAS KYANG GSUNGS PA'I PHYIR, BDE MCHOG NYUNG DU LAS, MDO
SDE BYA BA SPYOD PA DANG, ,RNAL 'BYOR GSANG MTHA'I DBYE BA YI,
,SEMS CAN MOS PAS 'JUG PA LA, ,DE DANG DE LA DGA' BA BZHIN,
,ZHES MDO SDE RTOGS PA'I RGYUD

DANG, BYA BA'I RGYUD DANG, SPYOD PA'I RGYUD DANG, RNAL 'BYOR
RGYUD GSANG BA STE, GSANG BA 'DUS PA LA SOGS PA'I PHA RGYUD
DANG, MTHA' STE BDE MCHOG RTZA RGYUD LA SOGS PA'I MA RGYUD DRUG
TU 'BYED PA YIN PA'I PHYIR, ZHES

'DOD PA MI 'THAD DE, SLOB DPON KAM PA LAS KYANG, DE LTAR GSAL
BAR BSHAD PA MED CING, BDE MCHOG RTZA RGYUD KYI LUNG DON DE YANG
DE LTAR MA YIN PA'I PHYIR TE, BDE MCHOG NYUNG NGU'I DON NI MDO
RGYUD GNYIS SU PHYE BA'I MDO DANG,

BYA SPYOD GNYIS, RNAL 'BYOR GSANG MTHA' STE GSANG BA BLA NA MED
PA'I RGYUD SDE BZHI STE, DE DANG DES 'DUL BA'I GDUL BYA LA STON
PAS DE DANG DE GSUNGS SO, ,ZHES PA'I DON YIN PA'I PHYIR, DE LTAR
YIN NA RGYUD SDE BZHI PO

RNAMS KYI GRANGS KYI TSAD JI LTA BU ZHE NA, DE DAG GI TSAD KYANG
BZHAG TU YOD DE, YE SHES RDO RJE KUN LAS BTUS LAS, RTOGS PA'I
RGYUD STONG PHRAG BZHI'O, ,BYA BA'I RGYUD STONG PHRAG BZHI'O,
,SPYOD PA'I RGYUD STONG PHRAG BRGYAD DO, ,

@020A *, ,GNYIS KA'I RGYUD STONG PHRAG DRUG GO ,RNAL 'BYOR RGYUD
LA MING STONG PHRAG BCU GNYIS SO, ,DE LTAR NA RGYUD SDE STONG
PHRAG SUM CU RTZA BZHI'O, ,RGYAS PAR DBYE NA TSAD MED DO, ,ZHES
GSUNGS PA'I PHYIR DANG,

BLA MED KYI DBANG DU BYAS NAS SDOM 'BYUNG LAS, RNAL 'BYOR RGYUD
RNAMS KYI NI TSAD, ,BYE BA PHRAG NI DRUG TU NGES, ,DE BZHIN RNAL
'BYOR MA RGYUD GRANGS, ,BYE BA PHRAG NI BCU DRUG GRAGS, ,ZHES
GSUNGS PA'I PHYIR, DE YANG MTSAN

GYI DBANG DU BYAS PA'I GRANGS YIN GYI, SHO LO KA'I GRANGS MA YIN
TE, GZHAN DU BYA BA'I RGYUD STONG PHRAG BZHI YOD PAR GSUNGS PA
LA DON ZHAGS KYI RGYUD GCIG PO LA SHO LO KA STONG PHRAG BRGYAD
YOD PA'I PHYIR, ` GSUM

PA NI, RGYUD SDE BZHI PO GANG GI SGO NAS 'JUG KYANG, LAG NA RDO
RJE DBANG BSKUR BA'I RGYUD LAS, BYANG CHUB KYI SEMS SGOM PA
RDZOGS PAR GYUR PA NA DKYIL 'KHOR DU GZHUG CING DBANG BSKUR BAR
GSUNGS PA LTAR, LAM THUN

MONG BAS RGYUD SBYANGS PA ZHIG NGES PAR SNGON DU 'GRO DGOS TE,
SPYOD BSDUS LE'U DANG PO LAS, SLOB MAS LAM LA GCIG CAR SLOB BAM
RIM GYIS SLOB DRIS PA'I LAN DU, RIM GYIS SLOB PA YIN GYI, CIG
CAR NI MA YIN

NO, ,ZHES GSUNGS PA'I 'OG TU, DE'I RIM PA NI 'DI YIN TE, THOG MA
NYID DU SANGS RGYAS KYI THEG PA'I BSAM PA LA BSLAB BO, ,GANG GI
TSE SANGS RGYAS KYI THEG PA'I BSAM PA LA LOBS PAR GYUR PA DE'I
TSE, THEG PA GSAR

@020B PA DRAN PA GCIG PA'I TING NGE 'DZIN LA SLOB BO, ,ZHES
GSUNGS SHING, RTAG GNYIS LAS KYANG, DANG POR GSO SBYONG SBYIN
PAR BYA, ,DE NAS BSLAB PA'I GNAS BCU SBYIN, ,DE LA BYE BRAG SMRA
BA BSTAN, ,MDO SDE PA YANG DE BZHIN NO, ,

RNAL 'BYOR SPYOD PA DE LAS PHYIS, ,DE'I RJES SU DBU MA BSTAN,
,SNGAGS KYI RIM PA KUN SHES NAS, ,DE RJES KYEE RDO RJE BSTAN,
,ZHES GSUNGS PA'I PHYIR, DE NAS RDO RJE SLOB DPON MTSAN NYID
DANG LDAN PA BLA MA LNGA BCU PA LAS BSHAD

PA LTAR TSUL BZHIN DU BSTEN, RGYUD SNOD DU RUNG BAR BYED PA
DBANG BSKUR BA MNOS, DBANG DUS SU KHAS BLANGS PA'I DAM TSIG
DANG, SDOM PA TSUL BZHIN DU BSRUNG BA LAM GYI GZHIR MED MI RUNG
YIN TE, BLA MA LNGA BCU PA LAS,

BSAM PA DAG PA'I SLOB MA NI, ,DKON MCHOG GSUM LA SKYABS SONG LA,
,BLA MA'I RJES SU 'JUG PA 'DI, ,KHA TON BYA BAR SBYIN PAR BYA,
,DE NAS SNGAGS SOGS BYIN PA YIS, ,DAM CHOS SNOD DU BYAS NAS SU,
,RTZA BA'I LTUNG BA

BCU BZHI NI, ,KLAG DANG 'DZIN PA NYID DU BYA, ,ZHES PA DANG,
PHYAG CHEN THIG LE LAS KYANG, DBANG MED PA LA DNGOS GRUB MED,
,BYE MA BTZIR LA MAR MED LTAR, ,GANG GI RGYUD LUNG NGA RGYAL
GYIS, ,DBANG BSKUR MED PAR 'CHAD BYED

PA, ,SLOB DPON SLOB MA SHI MA THAG ,DNGOS GRUB THOB KYANG DMYAL
BAR 'GRO ,ZHES GSUNGS LA, SANGS RGYAS THOD PA'I RGYUD LAS KYANG,
,DPER NA BU TSA MED PA'I KHYIM, ,SHI BA TZAM GYIS STONG PA NYID,
,DE BZHIN DBANG DANG BRAL NA NI, ,
@021A *, ,YE SHES KUN GYIS STONG PA NYID, ,ZHES GSUNGS SHING,
BDE MCHOG RTZA RGYUD LAS KYANG, SHIN TU MNYAM GZHAG SGRUB PA
POS, ,DAM TSIG RTAG TU BSKYANG BAR BYA, ,DAM TSIG NYAMS PAS
DKYIL 'KHOR

DU, ,DBANG BSKUR DNGOS GRUB THOB MI 'GYUR, ,ZHES GSUNGS PA'I
PHYIR, DUS GCIG TU SLOB MA LA DBANG BSKUR BA DANG, SLOB MA LTAG
GNAS BYED PA'I GRANGS JI TZAM YIN ZHE NA, MI THUB ZLA BA DANG,
MAR ME MDZAD BZANG PO DANG,

LVA BA PA DANG, NAG PO SPYOD PA RNAMS KYIS SLOB MA'I GRANGS TSAD
NGES PA CAN MA GSUNGS SHING, D'A RI KA PAS NYI SHU RTZA LNGA MAN
CHAD ZUNG DU MA GYUR PAR GSUNGS PA NI, GSANG BA SPYI RGYUD LAS,
MKHAS PAS SLOB

MA GCIG GAM GSUM, ,LNGA'AM YANG NA BDUN DAG GAM, ,NYI SHU RTZA
NI LNGA YI BAR, ,ZUNG DU MA GYUR YONGS SU BZUNG, ,DE LAS LHAG
PA'I SLOB MA DAG ,YONGS SU BZUNG BAR MI SHIS SO, ,ZHES PA'I RJES
SU

'BRANG BA YIN NO, ,KHA CIG RNAL 'BYOR RGYUD DANG, DUS 'KHOR MA
GTOGS BLA MED GZHAN RNAMS LA MTHA' GCIG TU NYI SHU RTZA LNGA MAN
CHAD ZUNG DU MA GYUR PA NGES PAR DGOS TE, GSANG BA SPYI RGYUD
LAS, MKHAS PAS

SLOB MA GCIG GAM GSUM, ,ZHES SOGS GSUNGS PA'I PHYIR, RNAL 'BYOR
RGYUD DU SLOB MA'I GRANGS TSAD NGES PA MED DE, DE NYID BSDUS
PAR, RDO RJE DBYINGS KYI DKYIL 'KHOR CHEN POR 'JUG PA LA, SNOD
DANG SNOD MIN

@021B PA BRTAG MI 'TSAL LO, ,ZHES PA DANG, RNAM SNANG MNGON
BYANG LAS, 'ON KYANG SLOB DPON SNYING RJE CHEN PO DANG LDAN PAS,
SEMS CAN GYI KHAMS RNAMS MA LUS PA YONGS SU BSGRAL BA YID DAM
BCA' BA KHO NAR BYA STE, DES

SNYING RJE CHEN PO'I RGYUR GYUR PA'I PHYIR, SEMS CAN TSAD MED PA
YONGS SU GZUNG BAR BYA'O, ,ZHES GSUNGS PA'I PHYIR, DUS 'KHOR LA
YANG DBANG BSKUR BA'I SLOB MA'I GRANGS TSAD NGES PA MED DE,
SNGON BYUNG LA 'JAM DPAL

GRAGS PAS MA LA YA'I SKYED MOS TSAL DU NYI MA'I SHING RTA LA
SOGS PA'I TSANGS PA'I DRANG SRONG BYE BA PHRAG BZHI DUS GCIG TU
DUS KYI 'KHOR LO'I DKYIL 'KHOR DU DBANG BSKUR BAR GSUNGS PA'I
PHYIR, ZHES ZER BA'I LUGS DANG PO MI

'THAD DE, GSANG BA SPYI RGYUD KYI LUNG DE'I DON NI, RGYUD SDE
BZHI'I DBANG BSKUR BA LA SPYIR BTANG GI DBANG DU BYAS PA YIN
GYI, DMIGS KYIS BSAL NA GRANGS KYANG KHA 'CHAM PA DANG, BCU
DANG, NYI SHU RTZA LNGA LAS LHAG PA LA DBANG

BSKUR BAR GSUNGS PA'I PHYIR TE, RNAM SNANG MNGON BYANG LAS, SLOB
MA DAG CING RIGS BTZUN PA, ,DE BZHIN DKON MCHOG GSUM LA DAD,
,ZAB MO YI NI BLO DANG LDAN, ,SPRO BA CHE ZHING TSUL KHRIMS
LDAN, ,BZOD DANG LDAN

ZHING SER SNA MED, ,DPA' LA YID DAM BRTAN PA NI, ,BCU'AM BRGYAD
DAM BDUN DANG LNGA, ,GCIG GNYIS BZHI LAS LHAG KYANG RUNG, ,DPYAD
MI DGOS PAR GZUNG BAR BYA, ,ZHES GSUNGS PA'I PHYIR, RNAL 'BYOR
RGYUD LA DE

@022A *, ,LTAR 'DOD PA MI 'THAD PAR THAL, LUNG DE GNYIS KYI DON
DE LTAR MA YIN PA'I PHYIR TE, LUNG DE GNYIS KYI DON NI, SLOB
DPON SNYING RJE CHEN PO'I GZHAN DBANG DU GYUR PAS SLOB MA'I
SGRIB PA TZAM SBYANG BA'I PHYIR DU,

DBANG BSKUR BA DANG MA 'BREL PAS DKYIL 'KHOR DU ZHUGS PA TZAM
BYAR RUNG BA'I DON YIN PA'I PHYIR, GZHAN DU NA RGYUD SDE GSUM PA
RNAL 'BYOR RGYUD DU DBANG BSKUR BA LA SNOD DANG SNOD MA YIN PA'I
DBYE BA BYAR MI RUNG BAR THAL,

DE NYID BSDUS PAR, RDO RJE DBYINGS KYI DKYIL 'KHOR CHEN PO 'DIR,
SNOD DANG SNOD MA YIN PA RTAG MI 'TSAL, ZHES GSUNGS PA'I PHYIR,
DUS 'KHOR DANG BLA MED GZHAN LA KHYAD PAR 'DOD PA MI 'THAD PAR
THAL, SNGON BYUNG GI

DBANG DU BYAS NA, 'DUS PA RTZA BA'I RGYUD LAS GSUNGS PA'I THOG
MAR 'KHOR MCHOG DMAN MTHA' YAS PA STON PA RDO RJE 'CHANG GIS DUS
GCIG TU DKYIL 'KHOR DU GZHUG CING DBANG BSKUR BAR RDO RJE DAM
TSIG 'BYUNG BA'I TSIG TSUL

BZHIR BSHAD PA LA BRTEN NAS GRUB PA'I PHYIR, 'O NA SLOB MA DKYIL
'KHOR DU GZHUG CING DBANG BSKUR BA'I GRANGS DE LTAR YIN NA, GANG
DU DBANG BSKUR BA'I DKYIL 'KHOR LA DBYE NA, DU YOD CE NA, DE
YANG RGYUD SDE 'OG MA GSUM

GYI DBANG DU BYAS NA GSUM YOD DE, RGYUD SDE 'OG MA GSUM GYI GNAS
SKABS SU LUS DKYIL GYI THA SNYAD TSAD LDAN SUS KYANG MA BSHAD
CING MI 'THAD PAS, RDUL TSON GYI DKYIL 'KHOR, RAS BRIS KYI DKYIL
'KHOR, GANG ZAG GI

@022B KHYAD PAR 'GA' ZHIG LA BSAM GTAN GYI DKYIL 'KHOR RNAMS SU
YOD PA'I PHYIR, BLA MED KYI GANG DU DBANG BSKUR BA THOB PA'I
DKYIL 'KHOR LA SGRAS BRJOD RIGS KYI SGO NAS DBYE NA BDUN YOD DE,
RDUL TSON GYI DKYIL 'KHOR, RAS BRIS

KYI DKYIL 'KHOR, BSAM GTAN GYI DKYIL 'KHOR, LUS DKYIL GYI DKYIL
'KHOR, KUN RDZOB BYANG CHUB SEMS KYI DKYIL 'KHOR, BHA GA'I DKYIL
'KHOR DANG, DON DAM BYANG CHUB SEMS DPA'I DKYIL 'KHOR RNAMS SU
YOD PA'I PHYIR, DE'I NANG

NAS BUM DBANG GANG DU THOB PA'I DKYIL 'KHOR LA BZHI YOD DE, RDUL
TSON GYI DKYIL 'KHOR, RAS BRIS KYI DKYIL 'KHOR, BSAM GTAN GYI
DKYIL 'KHOR, LUS KYI DKYIL 'KHOR DANG BZHI YOD PA'I PHYIR, SLOB
DPON RDO RJE DRIL BU

PAS, DBANG BSKUR DKYIL 'KHOR SNGON 'GRO BA, ,RDO RJE 'CHANG GIS
GSUNGS PA STE, ,'ON KYANG DKYIL 'KHOR DE'I RANG BZHIN, ,CI YIN
'DIR NI BSHAD PAR BYA, ,THIG LAS TSON BKYE'I RIM PA DANG, ,RI
MOR BRIS PA'I LAS DANG NI, ,

'GRO BA 'DI KUN RANG BZHIN GYIS, ,GRUB PA'I DKYIL 'KHOR GNYIS
MED PA'O, ,BCOS MA GNYIS KYI NGO BO GANG, ,DE NI GDUL BYA'I
DBANG LAS YIN, ,MKHAS PA'I BSGRUB BYA DE MIN TE, ,YANG DAG DON
MTHONG GROL PHYIR RO, ,ZHES

GSUNGS PA'I PHYIR, 'O NA GANG DU DBANG BSKUR BA'I DKYIL 'KHOR
GYI DBYE BA DE LTAR YIN NA, DBANG GI RNAM PAR GZHAG PA JI LTA BU
ZHE NA, RDO RJE THEG PA LA 'JUG PA'I THOG MA'I SGO 'BYED KYI
RIGS SU GNAS PA GANG ZHIG ,NOD PA SO

@023A *, ,SO'I RTEN GYI GANG ZAG SNGAGS KYI LAM SGOM PA LA DBANG
BAR BYED PA YANG YIN, RGYUD SDE BZHI PO CI RIGS PA DANG, 'BREL
BA'I MCHOG THUN MONG GI DNGOS GRUB BSGRUB PA LA DBANG BA'I RIGS
SU GNAS PA YANG

YIN PA'I GZHI MTHUN PAR DMIGS PA'I YON TAN RDO RJE THEG PA'I
RGYUD SNOD RUNG DU BYED PA DBANG GI MTSAN NYID, CI'I PHYIR DBANG
ZHES BYA ZHE NA, DRI MA 'KHRUD PA DANG NUS PA 'JOG PAR BYED PA
LA DBANG BA DANG, LAM BSGOM PA LA

DBANG BA DANG, MCHOG THUN MONG GI DNGOS GRUB BSGRUB PA LA DBANG
BAS NA DBANG ZHES BRJOD PA YIN PA'I PHYIR, 'O NA RGYUD SDE BZHI
PO LA DBANG MI 'DRA BA'I KHYAD PAR JI LTA BU YOD CE NA, DE LTA
BU'I KHYAD PAR BZHAG TU YOD DE, BYA RGYUD LA

CHU COD PAN GYI DBANG MTHA' RTEN DANG BCAS PA TZAM ZHIG DANG,
SPYOD RGYUD LA DE'I STENG DU RDO RJE DRIL BU MING GI DBANG STE
RIG PA'I DBANG LNGA MTHA' RTEN DANG BCAS PA TZAM DANG, RNAL
'BYOR RGYUD LA DE'I STENG DU RDO RJE SLOB DPON GYI DBANG

MTHA' RTEN DANG BCAS PA TZAM DANG, RNAL 'BYOR BLA NA MED PA LA
DBANG BZHI RDZOGS PAR BSKUR BA YOD PA'I KHYAD PAR RNAMS SU YOD
PA'I PHYIR TE, YE SHES THIG LE'I RGYUD LAS, CHU'I DBANG DANG COD
PAN DAG ,BYA BA'I RGYUD LA RAB

TU GRAGS, ,RDO RJE DRIL BU MING GI DBANG, ,SPYOD PA'I RGYUD LA
RAB TU GSAL, ,PHYIR MI BZLOG PA YI NI DBANG, ,RNAL 'BYOR RGYUD
LA GSAL BAR PHYE, ,DE NI DRUG GI BYE BRAG DBANG, ,DE NI SLOB
DPON DBANG ZHES BYA, ,RNAL 'BYOR BLA MA

@023B YI NI MTSAN, ,GSANG BA YI NI DBANG RGYAL BSHAD, ,SHES RAB
YE SHES BLA NA MED, ,BZHI PA DE LTAR DE BZHIN NO, ,ZHES GSUNGS
PA'I PHYIR, DE YANG BLA MED KYI LUGS LA DBANG LA DBYE NA GNYIS
SU YOD DE, SKYED RIM GYIS RGYUD SMIN PAR

BYED PA BUM PA'I DBANG DANG, RDZOGS RIM GYIS RGYUD SMIN PAR BYED
PA MCHOG GI DBANG DANG GNYIS SU YOD PA'I PHYIR, DANG PO LA YANG
DBYE NA, THUN MONG BA RDO RJE SLOB MA'I DBANG DANG, THUN MONG MA
YIN PA RDO RJE SLOB DPON GYI DBANG GNYIS SU

YOD, DANG PO LA RGYAS PAR DBYE NA RIG PA'I DBANG LNGAR YOD,
RDZOGS RIM GYIS RGYUD SMIN PAR BYED PA MCHOG GI DBANG LA DBYE
NA, GSUM DU YOD DE, GSANG DBANG, SHES RAB YE SHES KYI DBANG,
DBANG BZHI PA DANG GSUM DU YOD

PA'I PHYIR, DUS 'KHOR GYI LUGS KYI DBANG LA DBYE NA, CHU'I DBANG
DANG, MCHOG GI DBANG GNYIS SU YOD DO, ,CHU'I DBANG LA DBYE NA
BYIS PA LTAR 'JUG PA'I DBANG BDUN DU YOD DO, ,MCHOG GI DBANG LA
DBYE NA KUN RDZOB 'JIG RTEN PA'I

DBANG DANG, DON DAM 'JIG RTEN LAS 'DAS PA'I DBANG GONG MA GONG
CHEN GNYIS LA BUM DBANG, GSANG DBANG, SHES RAB YE SHES, BZHI PA
SHES RAB YE SHES CHEN PO'I DBANG DANG BZHI BZHI, RDO RJE SLOB
DPON BDAG PO CHEN PO'I DBANG

RNAMS SU YOD DO, ,'O NA DBANG GI RNAM GZHAG DE LTAR YIN NA,
DBANG BSKUR BA'I SNGON DU SDOM PA JI LTAR GZUNG BAR BYA ZHE NA,
PADMA LCAGS KYU LA SOGS PA'I RGYA GAR GYI SLOB DPON 'GA' ZHIG
,GDUGS DKAR LA SOGS PA LA

@024A *, ,RIGS LNGA'I SDOM PA 'DZIN PA DANG, DBANG BZHI'I RNAM
GZHAG MDZAD PA NI, RGYUD DANG MKHAS GRUB TSAD LDAN GYI GZHUNG
DANG 'GAL ZHING MI 'THAD PAS, BYA SPYOD GNYIS LA SNGAGS SDOM
'DZIN PA MED LA, DE YANG PHUN

SUM TSOGS PA'I YAN LAG GI DBANG DU BYAS NAS SO THAR GYI SDOM PA
GANG YANG RUNG BA'AM, MA MTHA' NA'ANG MI DGE BCU SPONG GI TSUL
KHRIMS GZHIR BZUNG NAS, DBANG BSKUR BA'I DUS SU GZUNG BAR BYA
BA'I SDOM PA LA BYANG CHUB

SEMS DPA'I SDOM PA KHO NAR NGES PAS RTZA LTUNG YANG DE LAS LOGS
SU MED LA, 'ON KYANG LEGS GRUB KYIS ZHUS PA'I RGYUD DU DBANG
BSKUR BA'I DUS SU BZUNG BAR BYA BA'I THUN MONG MA YIN PA'I DAM
TSIG MANG PO ZHIG YOD DO, ,

RGYUD SDE GONG MA GNYIS LA RAB DGE SLONG, 'BRING DGE TSUL, THA
NA DGE BSNYEN GYI SDOM PA BLANGS NAS, DE'I 'OG TU BYANG SEMS KYI
SDOM PA RNAM PAR DAG PA NGES PAR SNGON DU 'GRO DGOS TE, RTZE MO
LAS, SDOM PA GSUM LA

BKOD NAS NI, ,DE NAS DKYIL 'KHOR BSTAN PAR BYA, ,SO SO THAR DANG
BYANG CHUB SEMS, ,RIG 'DZIN SDOM PA MCHOG YIN NO, ,ZHES DANG,
DRI MED 'OD LAS, GSUM LAS DGE SLONG MCHOG YIN 'BRING, ,DGE TSUL
ZHES BYA

THA MA STE, ,KHYIM NA GNAS PA DE NYID DO, ,ZHES GSUNGS PA'I
PHYIR, DBANG BSKUR BA DANG 'BREL BA'I RIGS LNGA'I SDOM BZUNG LAN
GSUM BRJOD PA'I STOBS KYIS THOB PA'I RIGS SU GNAS PA GANG ZHIG
,SNGAGS KYI SDOM PA'I MI

@024B MTHUN PHYOGS MTHA' DAG SPONG BA'I SEMS MNGON 'GYUR BA
DANG, DBANG LDAN DU YOD PA GANG RUNG DU DMIGS PA SNGAGS SDOM GYI
MTSAN NYID, DE LA DBYE NA RGYUD SDE GSUM PA RNAL 'BYOR RGYUD
DANG 'BREL BA'I SNGAGS SDOM

DANG, BLA MED DANG 'BREL BA'I SNGAGS SDOM GNYIS SU YOD, 'O NA DE
LTAR YIN NA, RGYUD SDE BZHI PO LA BSRUNG BYA RTZA LTUNG LA MI
'DRA BA'I KHYAD PAR JI LTA BU ZHE NA, BOD KYI RDO RJE SLOB DPON
CHEN PO SNGA PHYI MANG PO MTHUN PAR DE LTA BU'I

KHYAD PAR YOD PAR BZHED DE, DAM TSIG THAMS CAD BSDUS PAR THUN
MONG BA'I RTZA LTUNG BZHI DANG, PHA ROL TU PHYIN PA'I RTZA LTUNG
BCU GNYIS DANG, KRi YA'I RGYUD KYI SUM CU DANG, SPYOD PA'I RGYUD
KYI BCU BZHI DANG, RNAL 'BYOR RGYUD

KYI BCU BZHI DANG, BLA MED RGYUD KYI BCU BZHI DANG, YANG LNGA
DANG, YANG BZHI DANG, RTZA BA'I LTUNG BA BDUN CU THAM PA'O,
,ZHES GSUNGS PA'I PHYIR, ZHES BZHED CING, DE DAG GI RTZA LTUNG
GI NGOS 'DZIN GSAL BAR MA MDZAD LA, PHYIS

KYI MKHAS PA DAG KRi YA'I RGYUD KYI SUM CU'I NGOS 'DZIN GSAL BAR
MA MTHONG GSUNGS, SPYOD PA'I RGYUD KYI BCU BZHI MI DGE BCU SPONG
GI STENG DU RAB BYUNG DANG KHYIM PA'I THUN MONG BA'I RTZA LTUNG
BZHI STE BCU BZHI, RNAM SNANG MNGON

BYANG LAS GSUNGS PA DE YIN NAM, RNAL 'BYOR RGYUD KYI RTZA LTUNG
BCU BZHI, DE LAS GZHAN PA BCU BZHI, ZHES PA'I SKABS NAS BSTAN
PA'I BCU BZHI, KHYOD KYIS SROG CHAGS BSAD MI BYA, ZHES PA'I
SKABS NAS BSTAN

@025A *, ,PA'I DAM TSIG BCU BZHI YIN NAM SNYAM BRTAG GO ZHES
GSUNGS, TSUL DE LTAR 'DOD PA MI 'THAD DE, DAM TSIG THAMS CAD
BSDUS PA JO BO CHEN POS MDZAD PA MA YIN PA'I PHYIR TE, DER RTZA
LTUNG GI RKANG

GRANGS DGU BCU GO BDUN BGRANGS NAS, BDUN CU THAM PA'O, ,ZHES
GRANGS TZAM LA YANG RMONGS PA'I 'KHRUL PA YOD PA'I PHYIR, DE'I
SNGA PHYI MANG POR BDAG GI BLA MA DAM PA NAG PO DAM TSIG RDO
RJE'I ZHAL SNGA NAS ZHES YANG YANG

'BYUNG BA GANG ZHIG ,NAG PO DAM TSIG RDO RJE JO BO'I BLA MA MA
YIN PA'I PHYIR, 'O NA RGYUD SDE BZHI PO SO SO'I LAM BGROD TSUL
GYI RIM PA MI 'DRA BA'I KHYAD PAR JI LTA BU YOD CE NA, RIM PA DE
LTA BU'I KHYAD PAR BZHAG TU YOD DE, BYA

BA'I RGYUD KYI DBANG DU BYAS NAS 'JIG RTEN LAS 'DAS PA'I RIGS
DANG, 'JIG RTEN PA'I RIGS GNYIS YOD, DANG PO LA GSUM YOD DE, DE
BZHIN GSHEGS PA'I RIGS, PADMA'I RIGS, RDO RJE'I RIGS DANG GSUM
YOD

PA'I PHYIR TE, DE BZHIN GSHEGS PA'I RIGS KYI GTZO BO SH'AKYA
THUB PA YIN PAS, DE'I SGRUB THABS STON PA DAM TSIG GSUM BKOD,
RIGS KYI 'KHOR LOS BSGYUR BA 'JAM DPAL TE, DE'I RGYUD 'JAM DPAL
RTZA RGYUD DANG

DPA' PO GCIG GRUB, RIGS KYI YUM GRVA LNGA DANG 'OD ZER CAN, RIGS
KYI GTZUG TOR GDUGS DKAR, RNAM RGYAL, DRI MED, RIGS KYI SEMS
DPA' BYAMS PA STE, DE'I MTSAN BRGYA SOGS SO, ,RIGS KYI KHRO BA
MI GA-YO

@025B BA, KHRO MO DBYANGS CAN MA SOGS SO, ,PADMA'I RIGS KYI GTZO
BO TSE DPAG MED, 'KHOR LOS BSGYUR BA, SPYAN RAS GZIGS, YUM SGROL
MA, SEMS DPA' NAM SNYING, KHRO BO RTA MGRIN, KHRO MO RDO RJE LU
GU RGYUD MA SOGS SO, ,RDO RJE'I

RIGS KYI GTZO BO MI 'KHRUGS PA, 'KHOR LOS BSGYUR BA PHYAG RDOR,
RIG PA MCHOG ,RNAM 'JOMS SOGS SO, ,YUM KHRO GNYER CAN, SEMS DPA'
SGRIB SEL, KHRO BO STOBS PO CHE, KHRO MO LO MA GYON MA SOGS SO,
,DE BZHIN

GSHEGS PA'I RIGS, RIGS KYI GTZO BO DANG, PADMA'I RIGS RIGS
'BRING DANG, RDO RJE'I RIGS RIGS MTHA' MA YIN TE, DE BZHIN
GSHEGS PA'I RIGS KYI BYA RGYUD KYI DKYIL 'KHOR DU DBANG BSKUR BA
THOB NA, BYA RGYUD KYI

DKYIL 'KHOR SUM STONG LNGA BRGYA PO THAMS CAD KYI LAM LA NYAN
BSAM SGOM GSUM LA DBANG BAR GSUNGS PA'I PHYIR TE, DE BZHIN
GSHEGS RIGS DKYIL 'KHOR DU, ,GANG GIS LEGS PAR DBANG BSKUR BA,
,DE NI RIGS

RNAMS GSUM CHAR LA, ,DKYIL 'KHOR LA SOGS SLOB DPON 'GYUR, ,ZHES
GSUNGS PA'I PHYIR, 'JIG RTEN PA'I RIGS LA DBYE NA, GNOD SBYIN
GYI RIGS, LNGA RTZEN GYI RIGS, 'JIG RTEN PA'I RIGS DANG GSUM DU
YOD DO, ,

DE YANG BYA RGYUD RIGS GSUM SPYI'I RNAM GZHAG STON PA'I RGYUD
BZHIR GRAGS PA'I GSANG BA SPYI RGYUD KYIS NI DKYIL 'KHOR SUM
STONG LNGA BRGYA DANG, DE DAG GI DBANG BSKUR BA'I CHO GA'I YAN
LAG MANG PO STON CING, LEGS
@026A *, ,GRUB KYIS NI, KHRO BO LEGS GRUB LA BRTEN NAS, BGEGS
BZLOG THABS DANG, RIG SNGAGS KYI CHO GA ,LAS RAB 'BYAMS, RIGS
GSUM GYI BZLAS PA DANG DAM TSIG RNAMS STON NO, ,DPUNG BZANG GIS
ZHUS

PA LAS, SPYI RGYUD DU MA BSTAN PA'I RIGS THUN MONG BA THAMS CAD
LA PHAN PA'I DBANG GI YAN LAG DANG, SBYIN SREG DANG LAS RAB
'BYAMS STON LA, BSAM GTAN PHYI MA NI GTZUG TOR GYI RGYUD PHYI MA
YIN CING, 'DIS BYA RGYUD KYI

LAM RNAMS DE NYID BCUR BSDUS NAS STON NO, ,BYA SPYOD GNYIS LAM
GYI 'GROS PHAL CHER MTHUN PAS SDOMS KYI DBANG DU BYAS NAS 'JUG
PA DANG, SBYOR BA DANG, GRUB PA DANG, SGRUB PA DANG, YAN LAG
BZHIR BSDUS KYANG RUNG LA, BSAM

GTAN PHYI MA LAS YAN LAG BCU YI DBYE BA LAS, ZHES GSUNGS PA
LTAR, GNAS KYI DE NYID, BDAG GI DE NYID, LHA'I DE NYID, SNGAGS
KYI DE NYID, ME GNAS KYI BSAM GTAN, SGRA GNAS KYI BSAM GTAN,
SGRA MTHAR THAR PA STER

BA'I BSAM GTAN, BZLAS BRJOD LA 'JUG PA'I BSAM GTAN, SNGAGS KYI
SGRUB PA'I CHO GA DANG DBANG GI SKOR, SBYIN SREG STE YAN LAG
BCUR BSDUS KYANG RUNG MOD KYI, 'JUG PA BDE BA'I DBANG DU BYAS
NA, BZLAS BRJOD DANG

BCAS PA'I BSAM GTAN DANG, BZLAS BRJOD LA MA LTOS PA'I BSAM GTAN
DANG, SNGON DU BSNYEN PA LAS RUNG DU BYAS, DNGOS GRUB JI LTAR
BSGRUB PA'I TSUL GSUM DU BSDUS NAS 'CHAD PAR BYED DO, ,BZLAS
BRJOD YAN LAG  

@026B BZHI'I BSAM GTAN GYI SNGON DU JI LTAR BYA BA'I TSUL YANG
YOD DE, RIGS SPYI'I PHYAG RGYA BCAS NAS PHYOGS BCU'I SANGS RGYAS
THAMS CAD LA BDAG NYID 'BUL BA DANG, SKYABS SU 'GRO ZHING SEMS
BSKYED PA DANG, SNGAGS RGYAS BSRUNGS

TE, GNAS KHANG BYI DOR BYAS NAS, CHU NGOGS SU PHYIN CHU LA
SNGAGS RGYAS BTAB, LUS RIL PO KHRUS BYAS, DE'I 'OG TU SA LA
SNGAGS RGYAS BTAB SKAM KHRUS BYAS, STAN LA 'DUG STE, MCHOD PA
BYIN GYIS BRLABS NAS, BDAG DANG

GNAS KHANG BSRUNG BA LA SOGS PA BYED PA YIN PA'I PHYIR, DE DAG
NI RGYUD SDE GONG MA LTAR NA BSRUNG 'KHOR BSGOM PA'I DOD YIN NO,
,DNGOS GZHI LA BZLAS BRJOD KYI YAN LAG GI BSAM GTAN DANG, DE LA
BRTEN NAS BZLAS BRJOD JI

LTAR BYA BA GNYIS LAS, DANG PO BZLAS BRJOD KYI YAN LAG GI BSAM
GTAN JI LTAR BYA BA'I TSUL YOD DE, SLOB DPON SANGS RGYAS GSANG
BAS RNAM 'JOMS KYI 'GREL PAR, DANG POR KHRUS BYAS RNAL 'BYOR
PAS, ,RDO RJE'I GDAN LA

'DUG NAS NI, ,MCHOD DANG GSOL BAS LHA DRUG BSGOM, ,STONG PA YI
GE SGRA GZUGS DANG, ,PHYAG RGYA MTSAN MA DRUG YIN TE, ,ZHES
GSUNGS PA LTAR, BDAG BSKYED LHA DRUG GI SGOM BZLAS RDZOGS PAR
BSGOMS, NGA RGYAL DANG

GSAL SNANG LA DMIGS NAS SROG RTZOL BSNGAMS TE BSGOM PAR BYA BA
YIN PA'I PHYIR, BYA RGYUD KYI BDAG BSKYED KYI SKABS SU RTEN
GZHAL YAS KHANG DANG, 'KHOR GSAL MI 'DEBS PA'I RGYU MTSAN YOD
DE, GTZO BO RKYANG PA LA BRTEN

@027A *, ,NAS BSNYEN PA BYA BAR GSUNGS PA'I PHYIR, MDUN BSKYED
JI LTAR BYA BA'I TSUL YOD DE, 'O MA'I RGYA MTSO'I DBUS SU RIN PO
CHE SNA BZHI LAS GRUB PA'I RI RAB KYI STENG DU PADMA'I LTE BAR
RTEN GZHAL YAS

KHANG BSKYED, MDUN BSKYED KYI LHA SPYAN DRANGS, PHYAG RGYA
BSTAN, BZHUGS SU GSOL, SDIG BSHAGS MCHOD BSTOD BYA BA YIN PA'I
PHYIR, DE LTAR LHA'I RNAL 'BYOR NI, DNGOS GRUB SGRUB PA'I THABS
KYI GTZO BO YIN PAS 'DIR

YANG GTZO CHER RANG DANG LHAR GSAL BA LA SEMS BZUNG ZHING, SKABS
SKABS SU MDUN GYI RANG 'DRA'I LHA LA SEMS CI ZIN BYA DGOS TE, DE
GNYIS BZLAS BRJOD YAN LAG BZHI'I NANG NAS GZHI'I YAN LAG GNYIS
SU BYED PA

YIN PA'I PHYIR, GNYIS PA LA YI GE'I GZUGS DANG, SGRA LA DMIGS PA
GNYIS LAS, DANG PO LA YANG MDUN BSKYED KYI THUGS KA'I YI GE'I
GZUGS LA DMIGS PA DANG, RANG GI SNYING KHA'I YI GE'I GZUGS LA
DMIGS

PA'O, ,DANG PO NI, BSAM GTAN PHYI MA LAS, SGRA DANG SEMS DANG
GZHI LA GZHOL, ,GSANG SNGAGS MI 'GYUR GZHI LA GNAS, ,YAN LAG MA
NYAMS GSANG SNGAGS BZLAS, ,NGAL NA BDAG LA NGAL SOS SHIG ,CES

PAS STON NO, ,DE YANG MDUN BSKYED KYI THUGS KA'I YI GE'I GZUGS
LA DMIGS PA'I BZLAS BRJOD BYED TSUL YOD DE, YAN LAG BZHI MA
NYAMS PAR BZLA BA YIN PA'I PHYIR, GZHI LA RANG LHA'I NGA RGYAL
DU BYAS PA

@027B DANG, MDUN DU RANG 'DRA SGOM PA GZHI RE RE DANG MDUN
BSKYED KYI THUGS KAR SEMS NI ZLA BAR BSGOM PA GNYIS YAN LAG GSUM
PA DANG, SGRA NI ZLA BA LA BKOD PA'I BZLAS BYA'I SNGAGS PHRENG
YAN LAG BZHI YIN PA'I PHYIR,

MDOR NA SROG RTZOL BSNGAMS NAS SPYIR YAN LAG BZHI MA NYAMS PA
KHYAD PAR MDUN GYI YAN LAG GSUM LA DMIGS TE BZLA ZHING, DBUGS
GTONG BA NA RANG LHAR GSAL BA'I GZHI LA LTA ZHING YANG SNGAR
LTAR BYA'O, ,NGAL GSO

TSUL YOD DE, SNGAR BSKYED PA'I RIM PA LAS LDOG STE, THA MAL DU
NGAL GSO BA YIN PA'I PHYIR, GNYIS PA NI, BSAM GTAN PHYI MA LAS,
MI 'GYUR BA DANG YI GER LDAN, ,GZHI LAS GZHIR GYUR DE BZHIN TE,
,RANG SNGAGS PHYIR NI

GANG BRTAGS PA, ,YID KYI DAG PA BSAM PAR BYA, ,ZHES STON NO, ,DE
BZHIN DU RANG GI SNYING KHA'I YI GE'I GZUGS LA DMIGS NAS BZLA
TSUL YOD DE, SNGAR BZHIN SROG RTZOL BSNGAMS NAS, MDUN GYI DE
BZHIN GSHEGS PA'I

THUGS KA'I SNGAGS BKOD PA'I ZLA BA DE DBUGS NANG DU 'JUG PA DANG
LHAN CIG RANG GI THUGS KAR SBOS LA DBUGS MA BTANG BAR BZLA
ZHING, DBUGS GTONG BA NA, LHAN CIG MDUN GYI THUGS KAR SNGO BA'I
TSUL GYIS YANG YANG

BZLAS BRJOD BYA BA YIN PA'I PHYIR, ` GNYIS PA NI, BSAM GTAN PHYI
MAR, SLAR SDUD PA YIS BKUG NAS NI, ,SROG DANG RTZOL BA BSNGAMS
PA'I YID, ,GSANG SNGAGS RIG PA SNGAGS LA SBYAR, ,YID KYI BZLAS
BRJOD

@028A *, ,BRTZAM PAR BYA, ,'DI NYID KYI NI CHO GA YIS, ,YANG NA
SHUB BUR BYAS KYANG RUNG, ,SNGAGS RIG DNGOS GRUB 'DOD PA YIS,
,BZLAS BRJOD GZHAN DU MI BYA'O, ,ZHES SGRA TZAM LA DMIGS NAS
BZLA BAR GSUNGS

LA, BZLAS BRJOD KYI TSE JI LTAR BYA BA YANG, DPUNG BZANG LAS,
BZLAS BRJOD BYED TSE MI MYUR MI DAL ZHING, ,SGRA CHER MA BYA HA
CANG CHUNG BA MIN, ,SMRA ZHING MA YIN GZHAN DU GA-YENG ZHING
MIN, ,GUG SKYED KLAD KOR TSIG RNAMS

NYAMS PAS MIN, CES GSUNGS PA LTAR BYA DGOS SHING, BZLAS PA'I
GRANGS KYANG, LEGS GRUB LAS, BCO LNGA MAN CHAD GRANGS RNAMS LA,
,SPYIR NI YI GE DU YOD PA, ,DE SNYED 'BUM PHRAG BZLAS BRJOD BYA,
,YI GE

SUM CU RTZA GNYIS LA, ,BZLAS BRJOD SUM 'BUM BYA BAR BSHAD, ,DE
BAS YI GE MANG PO LA, ,SNGON DU BSNYEN PA KHRI BYA'O, ,ZHES
GSUNGS TE, RGYUD GZHAN LTAR GTZO 'KHOR MANG PO LA MI DGOS SO,
,BZLAS BRJOD KYI TSE,

'GAL RKYEN BYUNG NA BZLAS PA SKYAR TSUL DANG, BZLAS BRJOD YAN
LAG BZHI'I BSAM GTAN GYI MJUG TU DGE RTZA DNGOS GRUB KYI RGYUR
'BUL TSUL DANG, BZOD GSOL, MCHOD BSTOD, GSHEGS SU GSOL BA, THUN
MTSAMS

SU BYA BA'I RIM PA, BZA' MIN ZOS PA SOGS 'DAG PA'I BA BYUNG GI
SNGAGS MAR BSGRUB PA'I RIM PA RNAMS KYANG SNGAGS RIM LAS SHES
PAR BYA'O, ,GNYIS PA BZLAS BRJOD LA MA LTOS PA'I BSAM GTAN NI,
BSAM GTAN

@028B PHYI MA LAS, GSANG SNGAGS ME GNAS DNGOS GRUB STER, ,SGRA
GNAS RNAL 'BYOR STER BA DRAN, ,SGRA MTHAR THAR PA STER BA NYID,
,'DI DAG DE NYID GSUM PO YIN, ,ZHES GSUNGS PA LTAR, DE NYID GSUM
BSHAD PA LA GNYIS,

ME GNAS DANG SGRA GNAS KYI BSAM GTAN DANG, SGRA MTHAR THAR PA
STER BA'I BSAM GTAN BSHAD PA'O, ,DANG PO NI, RANG LHAR GSAL BA'I
SNYING KHAR ZLA BA LA RLUNG DANG BRAL BA'I MAR ME LTA BU GSAL
ZHING RTZE MO RNO BA, DE'I NANG DU NGO BO

CHOS RNAMS KYI DE KHO NA NYID DANG, RANG SEMS RO GCIG PA YIN PA
LA, RNAM PA BZLAS BYA'I SNGAGS DE'I GDANGS KYI RNAM PA DRIL BU'I
SGRA BZHIN LHANG LHANG SGROG PA LA DMIGS NAS SROG RTZOL BSNGAMS
RANG GIS NYAN PA

BZHIN BYED PA YIN TE, BSAM GTAN PHYI MA LAS, MI 'BYED LAS BYUNG
DNGOS PO RNAMS, ,BLO CAN GYIS NI BDAG LA BSDAMS, ,SNGAGS PA YAN
LAG 'DAS LA GNAS, ,ZHEN PA MED PAR BSAM GTAN BYA, ,SGRA ZHES BYA
BA

PHRENG BAR SBYAR, ,YI GE BRGYUS PA MI 'GYUR RNAMS, ,DRIL BU'I
SGRA BZHIN MA CHAD PAR, ,YID LA ZHEN PAR SEMS PA NA, ,ME YI NANG
GNAS ZHI BA STE, ,TSIG RNAMS DAG PA YAN LAG LDAN, ,SROG DANG
RTZOL BA BKAG PA'I

BDAG ,GNYID SPANGS NAS NI RNAM PAR BSAMS, ,ZHES GSUNGS PA'I
PHYIR, BSAM GTAN 'DI GRUB PA'I MTSAN MA YOD DE, PHYI'I MTSAN MA
BKRES SKOM GYIS GNOD PA MED PA DANG, ,NANG GI MTSAN MA BDE DROD
'BAR

@029A *, ,ZHING, DE'I MTHUS TING NGE 'DZIN SKYES PA 'BYUNG BA'I
PHYIR, DE RJES SGRA GNAS KYI BSAM GTAN SGOM PA'I TSUL YOD DE,
RANG LHAR GSAL BA'I SNYING KHA'I ZLA BA PHRA MO'I NANG DU RANG
'DRA'I LHA PHRA MO GSAL BA LA

NGA RGYAL BZUNG, DE'I NANG DU SEMS KYI NGO BO BZLAS BYA'I SNGAGS
KYI GDANGS RGYUN MI CHAD DU LHANG LHANG SGROG PA LA RTZE GCIG TU
DMIGS NAS SROG RTZOL BSNGAMS TE SGOM PA YIN PA'I PHYIR TE, BSAM
GTAN PHYI MA LAS, SGRA LA

GNAS PA'I BSAM GTAN NI, ,SNYING KHAR GNAS PA'I PHRA BA NI, ,DRI
MED ZLA BA'I DKYIL 'KHOR TE, ,DE NANG RAB TU ZHI BA YI, ,ME LCE
RAB TU 'OD BZANG BA, ,MI 'GYUR GZHI NI DER BZHAG NAS, ,BDE BAR
'DUG NAS SGRA BSAM

MAM, ,MI 'GYUR BA LA YI GE BZHAG ,SGRA NYID 'BA' ZHIG BSAM PAR
BYA, ,ZHES GSUNGS PA'I PHYIR, DE LTAR BSGOMS PAS 'GRUB PA'I TSAD
YOD DE, SNGAGS KYI YI GE RNAMS SNGA PHYI MED PAR GCIG CAR YID
NGOR 'CHAR

BA DE GRUB TSAD YIN PA'I PHYIR, BSAM GTAN 'DI GNYIS MTHAR PHYIN
PA NA ZHI GNAS 'GRUB CING, 'DI YAN CHAD STONG NYID SGOM PA DANG
BRAL BA'I LHA'I BZLAS SGOM GNYIS LAS MTSAN BCAS KYI RNAL 'BYOR
ZHES BYA'O, ,GNYIS PA

NI, DE LTA BU'I BSAM GTAN GYI RIM PA SNGA MA SNGA MA GOMS PA
MTHAR PHYIN PAR BYAS NAS, MTHAR SGRA TZAM LA GNAS PA YANG SPANGS
TE, BDAG MED PA'I DE KHO NA NYID LA RTZE GCIG TU MNYAM PAR 'JOG
PA NI SGRA MTHAR

@029B THAR PA STOR BA'I BSAM GTAN YIN TE, DE LA BRTEN NAS SGRIB
GNYIS LAS GROL BA'I CHOS SKU'I RANG BZHIN GYI THAR BA THOB PAR
'GYUR BA'I PHYIR TE, BSAM GTAN PHYI MA LAS, LTOS BCAS YAN LAG
GYUR PAR SNANG, ,SGRA

ZHES BYA DANG YID KYI DANG, ,TSIG RNAMS DAG PA RIG SNGAGS DBANG,
,YAN LAG SPANGS PA RGYAL BAS MKHYEN, ,CES GSUNGS PA'I PHYIR, DE
LTAR BSNYEN PA MTHAR PHYIN PAR BYAS NAS DNGOS GRUB RAB 'BRING
THA GSUM CI RIGS

BSGRUB PA YIN CING, KHYAD PAR BYA RGYUD KYI GDUL BYA DBANG RNON
GYIS NI MTSAN MED KYI RNAL 'BYOR MTHAR PHYIN NAS, BSKAL PAR THUB
PA'I TSE'I RIG 'DZIN BSGRUBS TE, ZAB GSAL GNYIS MED KYI RNAL
'BYOR LA BRTEN NAS

SANGS RGYAS THOB PAR BYED PA YIN NO, ,RGYUD SDE 'OG MA GSUM LAS
SKYED RDZOGS KYI THA SNYAD MI BYED PAR MTSAN BCAS MTSAN MED KYI
RNAL 'BYOR GYI THA SNYAD CES PA YIN LA, DE'I KHYAD PAR YANG DAG
PA'I DBANG DU BYAS

NA, STONG NYID SGOM PA DANG BRAL BA DANG, MA BRAL BA'I LHA'I
BSGOM BZLAS LA BYED DO, ` ,SPYOD RGYUD KYI RNAM GZHAG NI, DE
YANG SPYOD RGYUD KYI GTZO BO DE BZHIN GSHEGS PA'I RIGS RNAM
SNANG MNGON BYANG RIM PAR

PHYE BA NYI SHU RTZA DRUG ,RGYUD PHYI MA DANG BCAS PA 'DI LAS
DKYIL 'KHOR GSUM STON CING, 'DI NI PHAL CHEN LAS BSHAD PA'I GZHI
DANG SNYING PO ME TOG GIS BRGYAN PA'I 'JIG RTEN GYI KHAMS KYI
'OG MIN DU STON PA SH'AKYA

@030A *, ,THUB PA LONGS SKU GANGS CAN MTSOS GSUNGS SO, ,PADMA'I
RIGS KYI RGYUD BOD DU MA 'GYUR LA, RDO RJE'I RIGS MI GA-YO BA'I
RGYUD GCIG DANG, PHYAG RDOR DBANG BSKUR BA'I RGYUD GNYIS 'GYUR
BA NI, PHAL CHEN

NAS BSHAD PA'I RGYUD, BAR MA'I 'JIG RTEN KHAMS SU LHA'I DBANG PO
RAB 'PHRUL DGA'I KHANG BZANGS SU STON PA RDO RJE 'CHANG GIS
GSUNGS SO, ,DE LTA BU'I SPYOD RGYUD KYI LAM RIM LA MTSAN BCAS
MTSAN MED GNYIS

LAS, DANG PO LHA DRUG GI THA SNYAD GSAL BAR SBYOR MI SBYOR MA
GTOGS PHAL CHER BYA RGYUD DANG 'DRA LA, BZLAS BRJOD LA PHYI'I
YAN LAG BZHI'I BZLAS BRJOD DANG, NANG GI YAN LAG BZHI'I BZLAS
BRJOD GNYIS LAS,

DANG PO SNGON 'GRO'I CHO GA RNAMS SNGON DU BTANG NAS, DNGOS GZHI
SGRA DANG SEMS DANG GZHI LA GZHOL, CES PAS GZHI LA GNYIS SU BYED
PA 'DRA BAS, THOG MAR BDAG DANG BSGOM BYA'I LHA'I DE KHO NA NYID
DBYER MED LA

MNYAM PAR BZHAG ,DE'I NGANG NAS RANG SEMS ZLA BAR GYUR PA'I
STENG DU, AOm YIG GSER GYI MDOG CAN BSAM, ZLA BA AOm DANG BCAS
PA'I 'OD ZER GYIS DON GNYIS BYAS, 'DUS PA YONGS SU GYUR PA LAS,
PAD DKAR

ZLA BA'I STENG DU RANG NYID BCOM LDAN 'DAS RNAM PAR SNANG MDZAD
GSER GYI MDOG CAN SKYIL KRUNG DU BZHUGS SHING, PHYAG GNYIS MNYAM
GZHAG MDZAD PA, RAL PA'I THOR TSUGS CAN, DAR WA'I STOD GA-YOGS
DANG

@030B SMAD GA-YOGS GSOL BAR BSGOM PA NI BDAG GI GZHI DANG, DE'I
MDUN DU CUNG ZAD MTHO BA RANG 'DRA BSGOM PA GZHAN GYI GZHI DANG,
DE'I THUGS KAR RANG SEMS ZLA BA'I DKYIL DU BSGOM PA SEMS KYI YAN
LAG DANG, DE'I

STENG DU SNGAGS PHRENG BSGOM PA SGRA'I YAN LAG STE, DE LTA BU'I
TSUL GYI SROG RTZOL BSNGAMS NAS BZLA BA YIN TE, RNAM SNANG MNGON
BYANG LAS, YI GE DANG NI YI GE SBYAR, ,DE BZHIN GZHI LAS GZHIR
GYUR PA, ,SHIN TU BSNGAMS PAS

YID LA NI, ,BZLAS BRJOD 'BUM PHRAG GCIG BYA'O, ,YI GE BYANG CHUB
SEMS YIN TE, ,GNYIS PA SGO ZHES BYA BA YIN, ,GZHI NI RANG GI LHA
BZHAG PA, ,RANG GI LUS KYI GNAS LA BYA, ,GZHI GNYIS PA NI RDZOGS
SANGS

RGYAS, ,RKANG GNYIS MCHOG TU SHES PAR BYA, ,ZLA BA'I DKYIL 'KHOR
RNAM DAG PA, ,SNGAGS PAS DE LA GNAS PAR BSAMS, ,YI GE RNAMS NI
GO RIMS BZHIN, ,DE YI DBUS SU LEGS PAR DGOD, ,SLAR SDUD PA YI
TSIG

GIS NON, ,SROG DANG RTZOL BA RNAM PAR SBYANGS, ,SROG CES BYA BA
RLUNG DU BSHAD, ,RTZOL BA DRAN PA ZHES BYA STE, ,DE GNYIS
BSNGAMS PA BYAS NAS SU, ,SNGON DU BSNYEN PA LEGS PAR BYA, ,ZHES
GSUNGS PA'I PHYIR, GNYIS PA NANG GI

BZLAS BRJOD NI, AA A'A: AAm AA: BZHI PO GANG RUNG LAS RANG NYID
SNGAR LTAR RNAM SNANG NGAM, SH'AKYA THUB PA GANG RUNG DU BSKYED
PA'I THUGS KAR ZLA BA ME LONG NGOS GNYIS PA LTA BU LANGS PA ZHIG
BSGOM PA NI BDAG GI GZHI DANG

@031A *, ,ZLA BA'I NANG DU RNAM SNANG SHIN TU PHRA ZHING 'TSER
BA PHUG NA BZHUGS PA BSAMS PA NI GZHAN GYI GZHI DANG, DE'I THUGS
KAR RANG SEMS ZLA BAR BSGOM PA SEMS KYI YAN LAG DANG, DE'I STENG
DU BZLAS BYA'I

SNGAGS PHRENG GSER GYI MDOG CAN BSAM PA SGRA'I YAN LAG STE, DE
LTAR SROG RTZOL BSNGAMS NAS SHUB BU DANG YID BZLAS CI RIGS BYED
PA'O, ,'DI MTHAR PHYIN NA ZHI GNAS DANG MTSAN BCAS KYI RNAL
'BYOR YANG 'GRUB PA

YIN NO, ` ,GNYIS PA MTSAN MED KYI RNAL 'BYOR, LHA'I RNAL 'BYOR
DANG 'BREL BA'I SGO NAS STONG PA NYID RTZE GCIG TU BSGOM PA YIN
ZHING, DE LA BRTEN NAS DNGOS GRUB BSGRUB PA NI, RAL GRI LA SOGS
KYI RDZAS LA

BRTEN NAS DNGOS GRUB BSGRUB PA DANG, NANG 'BYUNG BA'I GZHI LA
BRTEN NAS ZHI RGYAS SOGS LAS SNA TSOGS BSGRUB PA DANG, GZHAN
YANG 'JAM DPAL SOGS KYIS BDAG GI MGO LA PHYAG GIS BYUGS NAS LEGS
SO GNANG BA SOGS

'BYUNG ZHING, DE'I MTHUS BYANG CHUB KYI SEMS MI BRJED PA DANG,
TING NGE 'DZIN SOGS YON TAN MTHA' YAS PA THOB NAS, THAMS CAD
MKHYEN PA MYUR DU 'GRUB BO, ` ,RGYUD SDE GSUM PA'I GTZO BO NI,
RTZA RGYUD DE NYID BSDUS

PA YIN CING, THABS KYI BSHAD RGYUD RDO RJE RTZE MO, SHES RAB KYI
BSHAD RGYUD DPAL MCHOG GNYIS YIN LA, DE NYID BSDUS PA'I GLENG
GZHIS DON GNYIS PHUN TSOGS KYI RNAM SNANG BSTAN PAS, DE LA THOB
'DOD BSKYED PA'O,

@031B DE MNGON DU BYED TSUL STON PA'I RGYUD, LHAG MA DUM BU BZHI
STE, RDOR DBYINGS DANG, KHAMS GSUM RNAM RGYAL DANG, 'GRO 'DUL
DANG, DON GRUB KYI DUM BU'O, ,DE YANG RNAM SNANG SOGS RIGS BZHI
STON PA YIN LA, 'O NA RIGS

LNGA YOD PA JI LTAR ZHE NA, SKYON MED DE, LAS KYI RIGS RIN PO
CHE'I RIGS SU 'DU BA'I PHYIR ZHES SLOB DPON SANGS RGYAS GSANG
BAS GSUNGS SO, ` ,LAM GYI RIM PA DNGOS LA GNYIS, MTSAN MA DANG
BCAS PA'I RNAL

'BYOR DANG, MTSAN MA MED PA'I RNAL 'BYOR RO, ,DANG PO LA GNYIS,
RAGS PA'I RNAL 'BYOR DANG, PHRA MO'I RNAL 'BYOR RO, ,DANG PO NI,
STONG 'GREL DU SLOB MA DANG, SLOB DPON GYI SGRUB THABS RGYAS
BSDUS GNYIS BSHAD PA NI

SLOB MA'I DBANG TZAM THOB PAS RDOR SEMS KYI RNAL 'BYOR GCIG LDAN
BYA BA DANG, SLOB DPON GYI DBANG THOB PAS RNAL 'BYOR CHEN PO
RDZOGS PAR BYED PA'I TSUL YIN LA, DE YANG SLOB DPON GYI DBANG
THOB CING, SLOB MA LA DBANG

BSKUR BA DANG RANG GI LHA BSGRUB PA LA, BDAG RNAL 'BYOR CHEN PO
DANG BCAS PA'I TING NGE 'DZIN GSUM PHRI BA MED PA'I BSNYEN PA
RGYAS PA'AM, DKYIL 'KHOR RGYAL MCHOG GI SKYED CHOG SOGS BSDUS
PA'I BSNYEN PA 'BRING DANG,

RNAL 'BYOR CHEN PO LHA RE RE'I BZLAS BRJOD 'BUM DANG BCAS PA'I
BSNYEN PA BSDUS PA GANG RUNG BYED PA'I, ,GNYIS PA NI, RANG LHAR
GSAL BA'I STENG GI SNA RTZER PHYAG MTSAN RDO RJE PHRA MO LHAG
PA'I LHA'I KHA DOG DANG MTSUNGS PA,

@032A *, ,SHIN TU PHRA BA LA SEMS 'DZIN PA YIN TE, DUM BU DAN PO
LAS, LCE NI RKAN LA SBYAR BYA ZHING, ,SNA YI RTZE MOR BSAM BYA
BA, ,RDO RJE PHRA MO BDE REG PAS, ,SEMS NI MNYAM PAR GZHAG PAR
BYA, ,ZHES

GSUNGS PA'I PHYIR, DE LA SEMS BRTAN PA NA, SPHA RA BADZRA ZHES
BRJOD CING RIM GYIS SPRO BA YIN TE, DE NYID LAS, RDO RJE PHRA MO
BDE REG PA'I, ,MTSAN MA GAL TE BYUNG BA NA, ,MTSAN MA DE NI
KHYAB BYA BA, ,SEMS NI KUN TU

KHYAB PAR BYA, ,JI TZAM 'DOD PAS SEMS KHYAB NAS, ,KHAMS GSUM DU
YANG KHYAB PAR 'GYUR, ,CES GSUNGS PA'I PHYIR, DE LTAR SPROS NAS,
SAm HA RA NA BADZRA ZHES BRJOD CING, RLUNG NANG DU 'JUG PA DANG,
LHAN CIG SNA RTZE'I

BAR DU BSDUS NAS RDO RJE DANG GCIG TU BYED DGOS TE, DE NYID LAS,
DE NAS DE YANG BSDU BA NI, ,SNA YI RTZE MO'I BAR DU GNAS, ,ZHES
GSUNGS PA'I PHYIR, GNYIS PA MTSAN MED KYI RNAL 'BYOR NI, DE NYID
BSDUS PA LAS, YI

GE AA LA 'JUG PA YIS, ,YI GE THAMS CAD RNAM PAR BSGOM, ,RANG GI
KHA NAS GZHAN GYI KHAR, ,BSGOMS NA DNGOS GRUB THOB PAR 'GYUR,
,ZHES SOGS GSUNGS, DE YANG AA NI SKYE BA MED PA'I PHYIR CHOS
THAMS CAD KYI

SGO'O, ,ZHES GSUNGS PA LTAR AA DON SKYE BA MED PA LA 'JUG PA
YIS, BZLAS BYA'I SNGAGS KYI YI GE THAMS CAD KYANG CHOS BDAG MED
PAR BSGRUB PA'I RIG PAS RNAM PAR BSGOMS TE GZHIGS NAS MI SNANG
BAR BYA'O, ,KHA

@032B NI SGO DANG 'JUG PA ZHES PA DANG DON CIG CING, AA'I DON LA
'JUG PAS, RANG YANG RANG BZHIN GYI SNANG MED DU 'JUG PAR BYA
ZHING, DE NAS GZHAN YANG DE LTAR 'JUG PAR BYA'O, ,KHA'I DON SGO
LA BYAS PA LTAR NA, BDAG MDUN

GYI LHA NI RNAM PAR GROL BA'I SGO YIN PAS RANG DANG GZHAN GYI
SGO ZHES BYA LA, DE GNYIS LA 'JUG PA NI SNGAR LTAR RO, ,MDOR NA
BDAG MDUN GYI LHA SNGAGS KYI YI GE SOGS RIM GYIS SO SOR RTOG
PA'I SHES RAB KYIS DE KHO NA NYID

DU MA GRUB PAR DPYAD NAS BSGOM TSUL STON PA'O, ,RTZE MO LAS
KYANG, RANG RNAM SNANG SOGS RIGS BZHIR BSGOMS PA'I MDUN DU, RANG
'DRA'I MDUN BSKYED, DE'I THUGS KAR SNGAGS KYI YI GE BSAM, DE NAS
BDAG MDUN

SNGAGS KYI YI GE DANG BCAS PA GANG ZAG DANG CHOS KYI BDAG MED DU
GTAN LA PHAB CING, DE LA RANG BZHIN MED PA'I NGES PA RNYED PA
NA, GZUGS SOGS SNANG BA MED PA'I TING NGE 'DZIN GYIS RTZE GCIG
TU BSGOM PAR BYA BA GSUNG

PA YIN TE, RTZE MO LAS, DE BZHIN GSHEGS PA'I RIGS BZLAS PA,
,SANGS RGYAS BDAG NYID BKRA SHIS GNAS, ,STONG GSUM GYI NI 'JIG
RTEN 'DIR, ,SANGS RGYAS SKU NI BSGOM PAR BYA, ,SANGS RGYAS DE YI
SNYING KHAR NI, ,

RANG SNGAGS YI GE RNAM PAR BSGOM, ,RANG GI LUS NI BDAG MED PAR,
,CHOS DANG GANG ZAG STONG PA NYID, ,SANGS RGYAS DE YI SKU GANG
YIN, ,DE YANG BDAG MED PAR BSAM MO, ,ZHES SOGS RIGS BZHI GA DANG
SBYAR

@033A *, ,NAS GSUNGS PA'I PHYIR, DE LTAR BSNYEN PA LAS RUNG DU
BYAS NAS BSAM GTAN TZAM BZLAS BRJOD DANG SBYIN SREG LA BRTEN NAS
DNGOS GRUB BSGRUB TSUL NI, AA PA TAR RTZA 'GREL NAS BSHAD PA
LTAR SNGAGS

RIM DU GSUNGS PA LAS SHES PAR BYA'O, ,LAM 'DI'I GDUL BYAS,
BSGRUB BYA'I DNGOS GRUB MCHOG NI RDZOGS PA'I SANGS RGYAS KYI
GZUGS 'DZIN PA'I BYANG CHUB SEMS DPA'I RIG SNGAGS 'CHANG DANG,
RANG GI LHA'I

SKU PHYAG RGYA CHEN PO'I GZUGS KYI DNGOS GRUB YIN NO, ,'O NA LAM
'DI LA BRTEN NAS 'BRAS BU MNGON DU BYED TSUL JI LTA BU ZHE NA,
YO GA LA MKHAS PA'I SLOB DPON GSUM GYI BZHED PA MI 'DRA BA DU MA
YOD NA'ANG, RANG

LUGS SNYING POR DRIL NA SNGAR BSHAD PA'I LAM DANG DNGOS GRUB
MCHOG DE LA BRTEN NAS SA BCU BGROD PA'AM, YANG NA PHAR PHYIN
THEG PA RANG LAM GYI SA BCU BGROD PA'I SRID PA THA MA PA'I SEMS
DPA' CHEN PO DON THAMS

CAD GRUB PA DES, 'OG MIN STUG PO BKOD PAR, DPER NA MAR GYI
SNYING PO LTAR GNAS KYI SNYING PO GANG YIN PA DE LA BYANG CHUB
KYI SNYING PO ZHES BYA BA DER, MKHA' KHYAB KYI TING NGE 'DZIN LA
SNYOMS PAR ZHUGS PA NA

NAM MKHA'I DBYINGS TIL GYI GANG BU LTAR GANG BA'I RGYAL BA RNAMS
KYIS, SE GOL GYI SGRA DANG, AOm BADZRA AUTTIshthA, ZHES TING NGE
'DZIN LAS BSLANGS NAS, RIGS KYI BU SANGS RGYAS THAMS CAD KYI DE
KHO NA NYID MNGON DU MA

@033B BYAS PAR 'DI TZAM GYIS SANGS RGYA BAR MI NUS SO GSUNGS PA
NA, DES DE DAG MNGON SUM DU MTHONG ZHING, GSUNG THOS PAS, AOm
SARBA TA TH'A GA T'A PANDHA NAm KA RO MI, ZHES PHYAG BYAS TE,
GANG SNGON DU MA BYAS NA SANGS RGYAS MI THOB PAS

DE KHO NA NYID DE BSTAN DU GSOL, CES ZHUS PAS RGYAL BA RNAMS
KYIS THOG MAR GOS SOGS KYI DBANG SOGS BSKUR NAS, RIGS KYI BU AOm
TZITTA PRA TI BE TAm KA RO MI, RANG BZHIN GYIS GRUB PA'I SNGAGS
'DI ZLOS SHIG ,RANG GI SEMS

KYI DE KHO NA NYID LA MNGON PAR RTOGS SHIG ,CES BKA' STZAL BA
LA, SEMS DPA' DES SNGAGS DON SEMS SHING BRTAGS PAS, RANG GI SEMS
KYI DE KHO NA NYID GANG ZAG DANG CHOS KYI BDAG GNYIS KYIS STONG
PA'I STONG NYID BCU

DRUG MNGON DU BYAS TE, DE'I RJES THOB STONG NYID KYI GZUNG BYA
ZLA BA'I DKYIL 'KHOR GYI RNAM PA RANG GI SNYING KHAR GNAS PA
MNGON SUM DU MTHONG NAS, SANGS RGYAS RNAMS LA 'DI LTAR GDA' 'O,
,ZHES ZHUS SO, ,'DI NI SEMS SO

SOR MNGON PAR RTOGS PA LAS BYANG CHUB PA STE MNGON BYANG DANG
PO'O, ,DE'I TSE BYANG SEMS DES MI BSKYOD PA'I RANG BZHIN ME LONG
LTA BU'I YE SHES KYI NGO BO THOB CING, RJES 'JUG GI NYAMS LEN DU
STONG NYID BCU DRUG YONGS SU

GYUR PA LAS ZLA BA'I DKYIL 'KHOR BSKYED PA BSTAN NO, ,YANG SANGS
RGYAS RNAMS KYIS RIGS KYI BU RANG GI SEMS KYI DE KHO NA NYID
RANG BZHIN GYIS 'OD GSAL BA DE RAS DKAR PO TSON GYIS BSGYUR BA
BZHIN DU JI TZAM SBYANGS PAS

@034A *, ,DAG PAR 'GYUR ZHING, BYANG CHUB KYI SEMS GONG NAS GONG
DU 'PHEL BAR BSGYUR BAS, AOm BO DHI TZITTA AUTPA TA YA MI, RANG
BZHIN GYIS GRUB PA'I SNGAGS 'DI'I DON YID LA GYIS LA BYANG CHUB
KYI SEMS SGOMS

SHIG ,CES BKA' STZAL PAS, DES KYANG DE LTAR BSGOMS PA NA MNYAM
GZHAG TU RANG GI SEMS KYI DE KHO NA NYID RANG BZHIN GYIS 'OD
GSAL BA DE, BLO BUR GYI DRI MAS KYANG RNAM PAR DAG PA'I DE KHO
NA NYID MNGON SUM DU RTOGS

NAS, RJES THOB TU STONG NYID RTOGS PA'I SHES RAB GZUNG BYA ZLA
BA'I STENG DU ZLA BA GNYIS PAR MTHONG BAR GYUR TO, ,DE'I TSE RIN
'BYUNG GI MNYAM NYID YE SHES KYI NGO BO THOB CING, RJES 'JUG GI
NYAMS LEN GYI DUS SU, BLO BUR

DRI BRAL GYI SPANGS RTOGS YONGS SU RDZOGS PA'I MTSON BYED DU
GSAL BYED LAS ZLA BA GNYIS PA BSKYED PAR BSTAN NO, ,YANG SANGS
RGYAS RNAMS KYIS RIGS KYI BU BYANG CHUB KYI SEMS KUN TU BZANG PO
DE BRTAN PAR

BYA BA'I PHYIR, RDO RJE DBYINGS SU DMIGS LA, AOm TIshthA BADZRA,
RANG BZHIN GYIS GRUB PA'I SNGAGS 'DI CI BDE BAR ZLOS SHIG ,CES
GSUNGS SHING, DES KYANG SNGAGS DE'I DON SAMS SHING BSGOMS PAS,
MNYAM GZHAG TU

ZLA BAR SNANG BA'I GNYIS SNANG YANG NUB STE, DE KHO NA NYID
MNGON SUM DU BYAS NAS, RJES THOB TU YE SHES DE'I GZUNG BYA RDO
RJE RTZE LNGA PA'I RNAM PAR GYUR NAS ZLA BA'I STENG DU 'KHOD NAS
RANG GI SNYING KHAR 'DUG PAR MTHONG BAR

@034B GYUR TO, ,'DI NI 'OD DPAG MED KYI RANG BZHIN SO SOR RTOG
PA'I YE SHES KYI NGO BO THOB PA YIN CING, MNGON BYANG GSUM PA
BSTAN PA'I RDO RJE LAS BYANG CHUB PA ZHES BYA'O, ,DE NAS SEMS
DPA' CHEN PO DES DON 'DI LTAR GDA' 'O ZHES

GSOL BA NA, DE BZHIN GSHEGS PA THAMS CAD KYIS SANGS RGYAS KYI
SKU GSUNG THUGS RDO RJE'I NUS PA THAMS CAD RGYAL SRAS DE'I
SNYING KHA'I RDO RJE LA BCUG CING BYIN GYIS BRLABS NAS, BADZRA
A'ATMA KO NYA HAm, RANG BZHIN GYIS GRUB PA'I

SNGAGS 'DI'I DON YID LA GYIS LA BYANG CHUB KYI SEMS SGOMS SHIG
,CES GSUNGS PA NA, DES KYANG DE LTAR BSGOMS PAS, RANG GI LUS DE
DE BZHIN GSHEGS PA THAMS CAD KYI RDUL PHRA RAB LAS GRUB PA'I RDO
RJE'I BDAG NYID

KYI SKUR MTHONG BAR GYUR TO, ,DON DE NYID GSOL PAS, YANG SANGS
RGYAS THAMS CAD KYIS BYANG CHUB SEMS DPA' DE LA RDO RJE DBYINGS
SHES BYA BA'I MING GI DBANG BSKUR TO, ,DBYINGS SHES PA KHAMS
DANG RGYU GNYIS LA 'JUG

PAS, DON BSDU NA, RGYAL SRAS DES BCOM LDAN 'DAS RNAM PAR SNANG
MDZAD CHEN PO'I SKUR MYUR DU 'GYUR PA'I NUS PA RDZOGS SO,, ZHES
PA'I DON DU MTSAN GSOL BA'O, ,'DI NI DON GRUB KYI RANG BZHIN BYA
SGRUB YE SHES KYI

NGO BOR GYUR PA YIN CING, MNGON BYANG BZHI PA RDO RJE'I BDAG
NYID LA BYANG CHUB PA ZHES BYA'O, ,DE NAS DES RDO RJE DBYINGS
KYI RANG BZHIN GYI LUS RDO RJE LTAR GDA' 'O, ,ZHES GSOL PAS
SANGS RGYAS RNAMS KYIS, AOm SARBA TA

@035A *, ,GA T'A TA: AA HAm, RIGS KYI BU RANG BZHIN GYIS GRUB
PA'I SNGAGS 'DI BZLOS LA, RANG GI LUS SANGS RGYAS THAMS CAD KYI
SKU PHYAG RGYA CHEN POR SGOMS SHIG ,CES GSUNGS NAS, BYANG CHUB
SEMS

DPA' RDO RJE DBYINGS DE'I THUGS KA'I RDO RJE LA DE BZHIN GSHEGS
PA THAMS CAD RANG RANG GI LHA'I RNAM PAR THIM ZHING BYIN GYIS
BRLABS PAR GYUR TO, ,DE SKAD CIG GNYIS PAR BYANG CHUB SEMS DPA'
RDO RJE DBYINGS DES CHOS

DBYINGS YE SHES KYI NGO BO RNAM PAR SNANG MDZAD SKU MDOG DKAR PO
ZHAL GCIG PHYAG GNYIS BYANG CHUB MCHOG GI PHYAG RGYA CAN MTSAN
YONGS SU RDZOGS PA'I BDAG NYID CAN GYI LONGS SPYOD RDZOGS PA'I
SKUR SANGS

RGYAS PA YIN NO, ,'DI NI SANGS RGYAS THAMS CAD MA LUS PA JI LTA
BA BZHIN DU BYANG CHUB PA ZHES BYA BA MNGON BYANG LNGA PA'O,
,'DI LA SLOB DPON KUN SNYING NI, RIM PA DE LTAR BSHAD PA RJES
'JUG GI NYAMS LEN DANG BSTUN

PA YIN GYI, 'BRAS BU'I SKABS SU MNGON BYANG DANG PO MNGON DU
BYAS PA'I TSE MNGON BYANG LHAG MA RNAMS KYANG MNGON DU GYUR PA
YIN TE, YE SHES LNGA PO NGO BO GCIG LA LDOG PA THA DAD YIN PA'I
PHYIR, ZHES GSUNGS

SO, ,DE LTAR RGYA BOD KYI MKHAS PA PHAL CHE BA DANG PO'I LONGS
SKU RNAM SNANG ZHAL GCIG PHYAG GNYIS PA DANG, RNAM SNANG ZHAL
BZHI PA DES SPRUL PA'I SPRUL SKU YIN PAR BZHED DO, ,DE LTA BU'I
LONGS SKUR SANGS RGYAS PA DES

@035B CHO 'PHRUL RNAM PA BZHI MDZAD PA NI, BYIN GYIS BRLABS PA'I
CHO 'PHRUL, DBANG BSKUR BA'I CHO 'PHRUL, TING NGE 'DZIN GYI CHO
'PHRUL, PHRIN LAS KYI CHO 'PHRUL RNAMS SO, ,DE YANG BYA SPYOD
GNYIS LA MNGON BYANG GI THA SNYAD MED PAS,

MNGON BYANG NI RGYUD SDE GONG MA GNYIS KYI KHYAD CHOS YIN CING,
DE GNYIS KYANG MNGON BYANG GI MING 'DRA YANG DON GTAN MI 'DRA
BAS KHYAD PAR SHIN TU CHE'O,, ` ,,RGYUD SDE BZHI PA BLA MED KYI
RGYUD KYI DBYE BA, SMIN BYED DBANG, GROL

BYED LAM RIM PA GNYIS KYI RNAM GZHAG SOGS NI GRAGS CHE BAS GZHAN
DU SHES PAR BYA ZHING, 'DIR MKHAS PA DAG GI BZHED PA'I DON TSAN
'DI DANG 'DIR LAM GYI RIM PA SDUD DO ZHES PA'I SPYI'I CHINGS
GRAGS CHE BA 'GA' ZHIG

BRJOD NA, SLOB DPON SKAL BZANG RDO RJE'I LAM RIM LAS, PHAR PHYIN
THEG PA'I LAM BSHAD NAS, SNGAGS KYI LAM RNAMS CHO GA LNGAR BSDUS
TE, MA SMIN PA SMIN PAR BYED PA DBANG GI CHO GA ,SMIN PA MI
NYAMS PAR BYED PA DAM TSIG

BSRUNG BA'I CHO GA ,BLA MA LAS RGYUD NYAN NAS MTSAN NYID SHES
PAR BYED PA'I CHO GA ,BYANG CHUB SGRUB PAR BYED PA SEMS SPYAD
PA'I CHO GA ,MTHAR PHYIN PA'I SPYOD PA DAG PA'I CHO GA STE, DE
NYID LAM RIM LAS, SKAL BA DANG LDAN GANG ZAG

GIS, ,BLA MA DAM PAR GYUR PA LA, ,SEMS BSKYED SDOM BLANGS DBANG
NOD CING, ,DE NYID BSRUNG DANG MTSAN NYID SHES, ,SEMS SBYANGS
SPYOD PA DAG PA DANG, ,CHO GA LNGA YI MTSAN NYID DO, ,ZHES
GSUNGS PA'I PHYIR, SHRADDH'A KA

@036A *, ,RA WARMA NI, 'DUS PA PHYI MAR RGYUD GSUM DU BSDUS NAS
GSUNGS PA LA BRTEN NAS, RGYU'I RGYUD SGRON GSAL LAS BSHAD PA
LTAR GYI RIN PO CHE LA SOGS PA'I GANG ZAG LNGA DBANG THOB PA
DANG, THABS RGYUD THOS

BSAM GYI SHES RAB KYIS RGYUD DON NGES PAR BYAS TE RIM GNYIS LA
RIM CAN DU SLOB PA DANG, 'BRAS BU'I RGYUD DE LTAR BSLABS PAS
RGYUD DON GYI GTZO BO MNGON DU GYUR PA GSUM DU BZHED DE, RGYAN
BDUN DGROL BA LAS, RNAL 'BYOR

BLA MA'I RGYUD 'DZIN PAS, ,'BRAS BU RGYUD LA RAG LAS TE, ,SA BON
LTA BU'I GANG ZAG LNGA, ,SPANG BLANGS BYE BRAG SHES PAR BYA, ,DE
NAS RIM PAR DBANG BLANGS TE, ,THABS KYI RGYUD LA 'JUG PAR BYA,
,DANG PO NYAN PA'I SHES RAB

KYIS, ,TSIG GI RGYUD LA THOS PA BSKYED, ,DE NAS BSAMS PA'I SHES
RAB KYIS, ,TSIG DANG DON DU 'BREL BA BSLAB, ,DE NAS BSGOMS PA'I
BLO RTZAL GYIS, ,DANG POR BSKYED PA'I RIM PA SLOB, ,DE RJES
RDZOGS PA MTHAR

DBYUNG STE, ,KHA BUB BRDOL DANG DUG CAN GYI, ,SKYON RNAMS SPANGS
TE RGYUN GNAS NA, ,CHU LUD RKYEN GYIS 'BRAS BSKYED BZHIN, ,'BRAS
BU MNGON GYUR THE TSOM MED, ,CES GSUNGS PA'I PHYIR, DGRA NAG GI
'GREL PA

RIN CHEN SGRON MA LAS, GANG ZAG MCHOG GI DBANG DU BYAS NAS, DAM
TSIG DANG, DBANG BSKUR BA DANG, DBANG THOB PAS BSNYEN PA BYA BA
DANG, BSNYEN PA SONG BAS BSGRUB PA BYA BA DANG, SGRUB PA GRUB
NAS 'BRAS BU DANG, 'BRAS BU

@036B THOB NAS GZHAN DON BYED PA'I LAS TSOGS DRUG TU BSDUS LA,
GANG ZAG DMAN PA'I DBANG DU BYAS NAS, DAM TSIG DANG, DBANG DANG,
BSNYEN PA DANG, LAS TSOGS TE BZHIR BSDUS NAS GSUNGS SO, ,YE SHES
RDO RJE KUN

LAS BTUS KYI RJES SU 'BRANGS NAS SGRON GSAL LAS NI, RGYUD DANG,
GLENG GZHI DANG, NGES PA'I TSIG DANG, RGYU BZHIR BSDUS TE, DE
NYID LAS, 'DOD CHAGS CHOS KYI TSUL GYIS NI, ,DON GSAL RTOGS
PHYIR BSHAD PAR BYA, ,RIGS

LNGA'I SANGS RGYAS BSKYED PA NI, ,RGYU ZHES BYA BA YIN PAR
BRJOD, ,SLAR YANG RIGS GCIG GYUR PA NI, ,GLENG GZHI YIN PAR RAB
TU BSTAN, ,RDO RJE LA SOGS BZUNG BA NYID, ,NGES PA'I TSIG NI YIN
PAR BSHAD, ,SGEG PA LA

SOGS SPYOD PA NI, ,RGYU ZHES BYA BA YIN PAR BSHAD, ,CES GSUNGS
PA LTAR RO,, ` ,,SMRAS PA, THUB PA'I GSUNG RAB MA LUS PA'I,
,GNAD RNAMS RDZOGS PA'I PHRENG MDZES 'DIS, ,RAB 'BYAMS MKHAS PA
MTHA'

DAG GI ,RNAM DPYOD ZHAGS PA MED PAR 'DZIN, ,MDO RGYUD GZHUNG
LUGS DAL 'GRO'I TSOGS RNAMS RGYUN MI CHAD PAR RTAG 'BAB CING,
,RNAM MANG RIGS TSUL RTA GDONG 'BAR BA'I CHU LON BRTAN POS KUN
NAS BSKOR, ,SGRUB DANG

SUN 'BYIN BSHAD TSUL BYE BA'I RLABS PHRENG CHAL CHIL GA-YO BA
CAN, ,BLO GSAL KLU DBANG NYER 'TSO'I GZHIR GYUR LEGS BSHAD RIN
CHEN RGYA MTSO CHE, ,MDO SNGAGS SPYI DANG RGYUD SDE BZHI'I, ,SO
SO'I MDZES SDUG LANG TSO

@037A *, ,RNAMS, ,MA 'DRES GSAL BAR SNANG BYED PA, ,GANG 'DI NOR
BU'I ME LONG NGO, ,DE LAS 'ONGS PA'I DGE TSOGS KU MUTTA, ,ZLA
SHEL KHU BAS BYUGS 'DRA CI MCHIS PA, ,'GRO KUN SRID PA'I DGRA
SDE LAS RGYAL TE, ,SA GSUM

NYIN MO'I DBANG PHYUG THOB PHYIR BSNGO, ,BDAG KYANG DENG NAS TSE
RABS THAMS CAD DU, ,ZLA MED STON PA SMRA BA'I ZLA BA DES, ,LEGS
BSNGAGS BZHED PA'I SPYOD TSUL BZANG PO DANG, ,SKAD CIG TZAM YANG
'BRAL BAR MA GYUR CIG , ,,

CES PA BSTAN PA SPYI'I RNAM PAR GZHAG PA 'DI NI, BSLAB PA GSUM
DANG RIM PA GNYIS KYI RNAL 'BYOR LHUR LEN CING, SDE SNOD GSUM
DANG RGYUD SDE BZHI'I RNGA BO CHE RGYUN MAR SGROG PA, RAB 'BYAMS
SMRA BA'I TSOGS LA CHOS GRVA CHEN

PO BKRA SHIS LHUN POR 'DZIN CHOS SU BYAS PA 'GA' ZHIG GIS ZIN
BRIS SU BRIS PA, SLAR YANG DE DAG GIS ZHUS DAG DANG MJUG RDZOGS
PA ZHIG DGOS ZHES YANG YANG BSKUL BA LA BRTEN NAS, JO BO RIN PO
CHE'I MDUN SA CHOS

'KHOR LHA SAR MDO SNGAGS DANG RGYUD SDE 'DZIN PA SH'AKYA'I
BBTZUN PA CHOS KYI RGYAL MTSAN GYIS RANG GIS ZHUS DAG BGYIS
SHING MJUG YONGS SU RDZOGS PAR SBYAR BA 'DIS KYANG RGYAL BA'I
BSTAN PA RIN PO CHE DAR ZHING RGYAS LA YUN RING DU

GNAS PAR GYUR CIG , *, (AOm SVA STI, PHAN BDE'I 'BYUNG GNAS
RGYAL BSTAN YONGS 'DU'I LJON, ,RAB RGYAS 'GRO KUN THAR MCHOG
'BRAS BZANG LA, ,SPYOD PHYIR BKRA SHIS LHUN GRUB CHOS GRVA CHER,
,CHOS SBYIN 'DZAD MED DAL 'GRO'I RGYUN 'DI SPEL,,) SARBA DZA GA
TAm, ,

[BP