*, ,RJE BTZUN RIG BYED DBANG MO'I TSOGS 'KHOR DANG BSTOD PA
BZHUGS SO,,

@01A #, ,NA MO GU RU KU RU KULL'A YEE, 'DIR RJE BTZUN RIG BYED
DBANG MO'I TSOGS 'KHOR BSDUS PA BYED TSUL NI, YO BYAD RNAMS LEGS
PAR BSHAMS SHING

BDAG BSKYED SNGON DU BTANG STE, AE MA HO: RMAD BYUNG BDE BA CHEN
PO'I YE SHES MDANGS, ,CHOS DBYINGS SNYING PO GSAL BA'I 'OD ZER
GYIS, ,PHYI NANG SNOD

BCUD YE SHES ROL PAR SBYANGS, ,MA DAG 'KHRUL PA'I SNANG BA
DBYINGS SU NUB, ,GANG SHAR SNOD KYI 'JIG RTEN GZHAL YAS KHANG,
,GNAS GSUM

DPA' BO MKHA' 'GRO'I GRONG KHYER DBUS, ,BCUD KYI SEMS CAN LHA
DANG LHA MO YI, ,RANG BZHIN BDE STONG RNAM 'PHRUL CHEN POR GYUR,
,CES SNOD BCUD BYIN GYIS

@02A *, ,BRLABS, RANG GI THUGS KA'I HR'I: YIG 'OD ZER GYIS, ,RJE
BTZUN RIG BYED DBANG MOR RTZA BRGYUD KYI, ,BLA MA YI DAM MKHA'
'GRO CHOS SKYONG DANG, ,RIGS

DRUG MGRON GYIS BSKOR BA SPYAN DRANGS TE, ,PHYI NANG GSANG BA'I
MCHOD SPRIN RGYA MTSO'I DBUS, ,RIN CHEN LAS GRUB MDZES PA'I GDAN
KHRI LA, ,ZHABS SEN 'OD CHAGS

BRTAN PAR BZHUGS NAS KYANG, ,SGRUB MCHOG BDAG LA DBANG GI DNGOS
GRUB STZOL, ,DNGOS BSHAMS YID KYIS SPRUL PA LAS BYUNG BA'I,
,PHYI NANG GSANG BA'I

MCHOD TSOGS MTHA' YAS PA, ,KUN BZANG MCHOD PA'I SPRIN DANG LHAN
CIG TU, ,DGYES PA BSKYED PHYIR 'KHOR DANG BCAS LA 'BUL, ,ZHES
BRJOD NAS TSOGS

@02B RDZAS RNAMS NANG MCHOD LTAR BYIN GYIS BRLABS TE, HR'I: ZAG
MED YE SHES BDUD RTZIR BYIN BRLABS PA'I, ,BDE BA CHEN PO'I TSOGS
KYI MCHOD PA 'DI, ,LHAN SKYES ROL BA BLA

GSAL RGYA MTSO TSOGS, ,RTZA BA BRGYUD PA'I BLA MA RNAMS LA 'BUL,
,DGYES BZHIN BZHES NAS SGRUB MCHOG BDAG CAG LA, ,KHAMS GSUM
DBANG DU 'DU BA'I DNGOS

GRUB STZOL, ,HR'I: ZAG x BDE BA x RJE BTZUN BCOM LDAN RIG BYED
DBANG MO SOGS, ,YI DAM ZHI KHRO RAB 'BYAMS RNAMS LA 'BUL, ,DGYES
BZHIN x KHAMS

GSUM x HR'I: ZAG x BDE BA x SLU MED DKON MCHOG RIN CHEN MA LUS
DANG, ,KHYAD PAR DPA' BO MKHA' 'GRO'I TSOGS LA 'BUL, ,DGYES
BZHIN x KHAMS

GSUM x HR'I: ZAG x BDE BA x MGON PO YID BZHIN NOR BU LA SOGS PA'I,
,MA LUS CHOS SKYONG SRUNG MA'I TSOGS LA 'BUL, ,DGYES BZHIN x

KHAMS GSUM x HR'I: ZAG x BDE BA x MAR GYUR RIGS DRUG SEMS CAN THAMS
CAD SOGS, ,MGRON DU BOS SHING 'DUS PA RNAMS LA 'BUL, ,DGYES

@03A *, ,BZHIN BZHES NAS SGRIB BYANG TSOGS RAB RDZOGS, ,THAMS
CAD GZIGS PA'I GO 'PHANG MYUR THOB SHOG ,CES PHUL NAS, LAS KYI
RDO RJES, HO:

DPA' BO CHEN PO DGONGS SU GSOL, ,'DI LA THE TSOM MI BYA STE,
,BRAM ZI KHYI DANG GDOL BA GSUM, ,DBYER MED GCIG TU DGONGS TE
ROL, ,ZHES PHUL RJES, HR'I: BDAG

NYID RGYAL BA KUN GYI YUM, ,RJE BTZUN RIG BYED DBANG MO DNGOS,
,YE SHES BDUD RTZI'I RGYA MTSO CHE, ,LHA RNAMS TSIM PAR BYA
PHYIR ROL, ,AA HO MA H'A SU KHA, ZHES BRJOD

DE; LONGS SPYAD MTHAR TSOGS LHAG NANG MCHOD LTAR BYIN GYIS
BRLABS LA, RANG GI THUGS KA'I HR'I: 'I 'OD ZER GYIS DUR KHROD
BRGYAD LA SOGS PA NAS, DAM CAN ZHING

SKYONG LHAG LA RE BA'I SDE BRGYAD 'BYUNG PO'I TSOGS RNAMS SPYAN
DRANGS, AA K'A ROS BSNGOS LA, HR'I: ZAG MED x BDE BA CHEN PO'I
TSOGS LHAG MCHOD PA 'DI, ,

PHYOGS SKYONG ZHING SKYONG DREGS PA SDE BRGYAD SOGS, ,KHAS ZHAN
SKAL CHAD LHAG MGRON RNAMS LA 'BUL, ,DGYES BZHIN BZHES NAS SGRUB
MCHOG BDAG CAG GI ,'GAL RKYEN

@03B KUN SOL MTHUN RKYEN MA LUS SGRUBS, ,ZHES BRJOD CING MI
DMIGS PA'I RGYAS BTAB STE BSNGO SMON DANG SHIS BRJOD BYA'O,,
ZHES PA 'DI YANG RJE BTZUN RIG BYED DBANG MO'I RNAL 'BYOR PA DGE

SLONG DHARMA BHA DRAS SUG BRIS SU BGYIS PA DGE LEGS 'PHEL,, `
BCOM LDAN 'DAS MA KU RU KULLE LA BSTOD CING GSOL BA 'DEBS PA'I
RAB TU BYED PA SRID ZHI'I GTZUG RGYAN ZHES BYA BA BZHUGS SO,, `
NA

MO GU RU MANYDZU GHO sh'A YA, LHA MI KLU DBANG GTZUG GI NOR BU
LA, ,ZHABS SEN REG PA'I SKAL BZANG STER BA'I MGON, ,DPAL LDAN
SKU BZHI'I DBANG PHYUG BLA MA DANG, ,DBYER MED BCOM LDAN 'DAS MA
LA PHYAG

'TSAL, ,RAB DMAR CHU SKYES GSAR PA'I LTA BAR BCU DRUG CHA SHAS
RDZOGS PA'I STENG, ,RAB 'JIGS SROG BRAL MGO GA-YAS LA BSTAN GAN
RKYAL BSGYEL BA'I TZITT'I KHAR, ,RAB DGYES LHA MO KU RU KULLE'I

SNYAN SHAL BU GA YANGS PO LA, ,RAB GUS BDAG GIS BSTOD TSIG ME
TOG AUTPAL CHEN PO DGOD PAR BGYI, ,GUR KUM RGYA MTSOR SLABS BA'I
RGYA SKYEGS RIS, ,RTA BDUN BYA BA'I 'OD ZER

'THUNGS 'DRA BA'I, ,MTSAN DPE'I LANG TSO RGYAS PA'I MDZES SDUG
GIS, ,SRID ZHI'I YID DBANG 'PHROG PA'I CHOM RKUN MA, ,BYU RU'I
'KHRI SHING YAL GA LA 'KHU BA'I, ,GA-YAS GA-YON DANG PO'I

@04A *, ,PHYAG GI AUTPA LA'I, ,THABS MCHOG GNAM RU BKANGS PA'I
SHES RAB MDAS, ,SGRIB GNYIS SROG GI RTZA THAG BCAD MIN NAM,
,THUGS RJE'I LCAGS KYUS 'GRO KUN SRID

MTSO LAS, ,SGROL PHYIR 'KHOR BA'I GRONG DU RTAG GNAS KYANG, ,DE
YI SKYON DRIS GOS MIN MTSON PA'I SLAD, ,STENG 'THUNG SNGON PO'I
SDONG BU BSNAMS PAR NGES, ,RMA SKYES GSAR PAS BYUGS

'DRA'I MDZES ZHAL MKHAR, ,LCAGS GONG PHYE MAR 'THAG NUS MCHE BA
DANG, ,SRAB YANGS LJAGS CHEN 'DRIL BA'I RNAM 'GYUR GAR, ,BDUD
BZHI BCOM PA'I DPA' RTAGS RU MTSON

BZHIN, ,DKAR NAG RNAM PAR 'BYES PA'I DKYUS RING SPYAN, ,YON TAN
GRANGS SU RDZOGS PA'I ZUR MIG GIS, ,KHAMS GSUM DBANG DU SDUD
'DIS 'DOD KHAMS KYI, ,BDAG PO'I

NYAG PHRAN KHENGS PA BCOM GYIS DOGS, ,KHAM SER RAL PA'I NAGS
KLUNG YANGS BA'I KHROD, ,RGYAL KUN GSUNG GI DBANG PHYUG 'OD DPAG
MED, ,MNYAM GZHAG PHYAG RGYA'I ZE'U

'BRUR DRANG SRONG GI ,SNOD MCHOG BDUD RTZI'I BCUD LDAN BSNAMS TE
BZHUGS, ,DMAR ZLUM MKHRANG RGYAS NU 'BUR REG BYA LA, ,'GRAN 'DOD
LHA RDZAS DAR GYI STOD GA-YOGS DANG, ,RAB DKAR

@04B RUS PA'I PHYAG RGYA RNAM PA LNGAS, ,SPRAS KYANG SPROS PA'I
MTSAN MA MED SNYAM GRANG, ,GSANG BA'I CHU SKYES REG PA'I BDE
DROD KYIS, ,DPA' BO'I THUGS KYI BRTAN PA 'PHROG PA'I BRDAR,
,NAGS

TSAL DBANG PO'I GA-YANG GZHI LHAB LHUB TU, ,GSOL TE 'DOD PA'I
RNAM 'GYUR STON LA BREL, ,MNYAM GZHAG RDO RJE'I SKYIL KRUNG LTAR
BRTAN KYANG, ,THUGS RJES 'GRO BA'I DON LA BZHENGS PA

KHYOD; ;GSER ZHUN RANG MDANGS DNGOMS PA'I YE SHES KYI, ,ME DPUNG
RAB TU 'BAR BA'I KLONG NA RTZEN, ,MTHA' MED 'GRO LA 'DOMS PA'I
CHOS TSUL DBYANGS, ,YAN LAG BCU PHRAG DUS KYI N'A

DA KA: GSUNG GCIG NYID LA RDZOGS 'DI RANG BYUNG GI ,MGRIN SKYES
GLU LAS 'PHAGS PA'I KHYAD CHOS NYID, ,LHAN SKYES BDE BA'I THUGS
KYIS GNAS LUGS DBYINGS, ,JI BZHIN GZIGS

PA'I RTZE DGAR RTAG ROL KYANG, ,'GRO KUN BU LTAR DGONGS PA'I
THUGS RJE'I DPER, ,NA KRA'I GRONG KHYER KHO NA 'OS SAM SNYAM,
,MDOR NA STOBS BCU MI 'JIGS RNAM PA BZHI, ,MA 'DRES CHOS

TSUL DRUG GSUM BCO BRGYAD SOGS, ,ZAG MED YON TAN RIN CHEN 'BYUNG
GNAS KHYOD, ,'PHRIN LAS DBU 'PHRENG DKAR POS CI YANG MDZES, ,DE
PHYIR DUG GSUM 'DAM SKYES SDIG LTUNG NAGS, ,

@05A *, ,'PHRAL RKYEN RTAG 'GROS SBAR BA'I SRID GSUM GYI,
,'KHYAG 'BAR KLONG CHUD DU: KHA'I TSA REG KUN, ,THUGS RJE'I 'BRU
PHAN RGYUN GYIS ZHI BAR MDZOD, ,TSE DANG BSOD NAMS

STOBS 'BYOR MNGA' THANG DANG, ,THOS BSAM SGOM PA'I SHES RAB DRI
MED DANG, ,NGES 'BYUNG BYANG SEMS STONG NYID LTA BA SOGS, ,LUNG
RTOGS YON TAN ZLA LTAR RGYAS PAR MDZOD, ,LHA KLU PAn GRUB

RGYAL BLON BTZUN MO 'BANGS, ,YUL 'KHOR KHANG ZHING NOR 'BRU ZAS
GOS SOGS, ,SRID ZHI'I LEGS TSOGS MTHA' DAG KHAB LEN RDOS, ,LCAGS
PHYE LTA BUR DBANG DU 'DU BAR MDZOD, ,KHAMS

GSUM CHOS KYI RGYAL PO TZONG KHA PA'I, ,BSTAN DANG BSTAN 'DZIN
SPYI DANG KHYAD PAR DU, ,RNAL 'BYOR BDAG CAG YON MCHOD 'KHOR
BCAS LA, ,GNOD BYED DGRA BGEGS MING GI LHAG MAR MDZOD,,

RAL GRI RIL BU MIG SMAN RKANG MGYOGS DANG, ,MI SNANG BCUD LEN
MKHA' SPYOD SA 'OG STE, ,KLU GRANGS GRUB PA'I SPRIN GYI BCUD
BZANG GIS, ,RTOGS PA'I DBYAR SKYES 'DZUM 'PHRENG BZHAD

PAR MDZOD, ,KHYAD PAR MI GTZANG 'BYUNG LUS LCAGS KYI KHAMS,
,GSANG GSUM BYIN RLABS RIN CHEN GSER 'GYUR RTZIS, ,MI ZAD RGYAN
GYI 'KHOR LO'I DBANG PHYUG GI ,SA ZLA'I DNGOS POR

@05B RING MIN GYUR BAR MDZOD, ,DE LTAR LHAG PA'I LHA MO RIG BYED
MAR, ,SGO GSUM GUS PAS BSTOD CING GSOL BTAB MTHUS, ,GANG GI
PHYAG ZUNG PADMA'I LCUG PHRAN GYI, ,MGUL RGYAN 'CHANG BA'I

DGA' STON MNGON 'GYUR SHOG, (CES BCOM LDAN 'DAS MA KU RU KULLE
LA BSTOD CING GSOL BA 'DEBS PA'I RAB TU BYED PA SRID ZHI'I GTZUG
RGYAN, ZHES BYA BA 'DI NI SH'AKYA'I DGE SLONG DHARMA BHA DRAS
LCAGS BYA SMIN DRUG ZLA BA'I YAR TSES 10

BZANG POR DBEN GNAS DGA' LDAN CHOS 'PHEL GYI SGRUB KHANG DU
SBYAR BA DGE LEGS 'PHEL,,