#, ,'DOD DON 'GRUB PA'I SMON TSIG DRANG SRONG DGYES GLU ZHES BYA
BA BZHUGS SO, ,

@1 #, ,RGYAL KUN MKHYEN GZUGS RJE BTZUN BLA MA LA, ,PHYAG
MCHOD GSOL BTAB BGYIS PA'I DGE TSOGS KYIS, ,'DI PHYI'I LEGS
TSOGS RTEN 'BREL KUN GYI SGO, ,BSHES GNYEN DAM PA TSUL BZHIN
BSTEN PAR

SHOG ,DAL 'BYOR DON CHE RNYED DKA' MYUR DU 'JIG ,NGAN 'GRO'I
SDUG BSNGAL SKYABS 'GRO LAS RGYU 'BRAS, ,YANG YANG BSAM PAS NGES
PA MCHOG RNYED NAS, ,YANG DAG LAM GYI GZHI RTZA TSUGS PAR SHOG
,SRID PA'I BDE 'BYOR

SRIN MO'I MDZUB BAG LTAR, ,MTHONG BA'I SKYO SHAS DRAG BO'I RLUNG
SHUGS KYIS, ,RNAM DAG LHAG PA'I BSLAB GSUM ME 'BAR TE, ,'KHOR
BA'I TSANG TSING MYUR DU SREGS PAR SHOG ,MAN NGAG RGYU 'BRAS
BDUN GYIS LEGS

DRANGS BA'I, ,RLABS CHEN PHYIN DRUG BSDU BZHI'I SROL SKYONGS
SHING, ,G-YENG BA KUN ZHI 'KHOR RTZA GCOD NUS PA'I, ,ZHI LHAG
MYUR DU RGYUD LA SKYE BAR SHOG ,DE NAS RNAM DAG DBANG BZHI'I LDE
MIG GIS, ,GSANG SNGAGS THEG

BA'I GTER GYI SGO PHYE NAS, ,DNGOS GRUB 'BYUNG GNAS DAM SDOM YID
BZHIN NOR, ,RANG SROG LAS KYANG GCES PAR SRUNGS PAR SHOG ,SKU
GSUM LAM KHYAR KUN GYI GNAD TSANG ZHING, ,GANG SNANG LHA SKUR
'CHAR BA'I BSKYED RIM

DANG, ,DBEN GSUM SGYU LUS 'OD GSAL ZUNG 'JUG GI ,RDZOGS RIM
MCHOG RNAMS MYUR DU MTHAR PHYIN SHOG ,DE LTAR LAM BZANG NYAMS SU
LEN PA LA, ,MTHU LDAN CHOS BSRUNG RNAMS KYIS GROGS MDZAD PAS,,

@2A *, ,BAR CHAD BDUD KYI MING YANG MI 'BYUNG BAR, ,MTHUN
RKYEN MKHO DGU YID BZHIN 'BYOR BAR SHOG ,MTHAR THUG SKU GSUM
MNGON DU MA BYAS PA'I, ,TSE RABS KUN TU YON TAN BDUN LDAN GYI,
,MI LUS THOB CING

RAB TU 'BYUNG BA DANG, ,DAM PA'I MGON GYIS RJES SU 'DZIN PAR
SHOG ,KHYAD PAR 'JAM MGON BLA MA TZONG KHA PAS, ,NAM YANG 'BRAL
MED RJES SU BZUNG BA'I MTHUS, ,MYUR DU SA LAM RTOGS PA MTHAR
PHYIN TE, ,

'GRO KUN RNAM 'DREN DAM PAR BDAG GYUR CIG ,GNAS SKABS SU YANG
RGYAL BSTAN GONG DU 'PHEL, ,BSTAN 'DZIN MCHOG RNAMS SKU TSE
MDZAD 'PHRIN RGYAS, ,'GRO KUN DU: KHAS NAM YANG MA MNAR BAR,
,BDE SKYID

BZANG POS RTAG TU 'TSO BAR SHOG ,CES PA 'DI YANG BLO DANG MANG
DU THOS PA'I NOR GYIS PHYUG PA'I DGE SLONG BLO BZANG TSE BRTAN
GYIS 'DI LTA BU ZHIG DGOS ZHES BSKUL BA LTAR, SPONG BA PA'I
GZUGS BRNYAN ^ SBRANG BTZUN NGAG DBANG

DPAL LDAN GYIS, HU KHEN HU THOG THU'I KHU RE DAM CHOS 'GYUR MED
GLING DU SUG BRIS SU BGYIS PA 'DIS BYANG RANG GZHAN LA PHAN
THOGS PAR GYUR CIG, DGE'O,,

@2B [BLANK PAGE]

