*, ,N'A RO CHOS DRUG GI ZAB KHRID GSER GYI LDE MIG CES BYA BA
BZHUGS SO, ,

@001A #, ,NA MO GU RU MANYDZU GHO sh'A YA, ZAB BZHI SPROS BRAL
BDE BA CHEN PO'I DBYINGS, ,DBYER MED LHUN GRUB ZUNG 'JUG RDO
RJE'I GAR, ,KUN KHYAB DGE LEGS MCHOG STZOL

BLA MA LA, ,BTUD NAS CHOS DRUG GDAMS PA'I SNYING PO BRI, ,'DIR
ZAB LAM N'A RO'I CHOS DRUG CES SNYAN PAR GRAGS PA'I GDAMS PA
NYAMS SU LEN PAR 'DOD PAS, LAM THUN

MONG BAS RGYUD LEGS PAR SBYANGS PA DANG, THUN MONG MA YIN PA BDE
DGYES GANG RUNG SOGS BLA MED KYI DBANG BZHI YONGS RDZOGS THOB PA
ZHIG DGOS TE, PHYAG CHEN THIG LE LAS,

DBANG MED PA LA DNGOS GRUB MED, ,BYE MA BTZIR LA MAR MED BZHIN,
ZHES GSUNGS PA'I PHYIR, DBANG THOB NAS DAM TSIG DANG SDOM PA
SROG LTAR GCES PAR BSRUNG BA ZHIG DGOS

@002A *, ,TE; BDE MCHOG RTZA RGYUD LAS, SHIN TU MNYAM GZHAG
SGRUB PA POS, ,DAM TSIG RTAG TU BSKYANG BAR BYA, ,DAM TSIG NYAMS
PAS DKYIL 'KHOR DU, ,DBANG BSKUR DNGOS GRUB

THOB MI 'GYUR, CES GSUNGS PA'I PHYIR, DE LTAR DBANG THOB CING
DAM TSIG DANG SDOM PA LA GNAS PA DES, SKU GSUM LAM 'KHYER CHA
TSANG BA'I BSKYED RIM LA BSLABS PA ZHIG DGOS TE, MGON

PO KLU SGRUB KYIS, BSKYED PA'I RIM LA LEGS GNAS SHING, ,RDZOGS
PA'I RIM PA 'DOD RNAMS LA, ,THABS 'DI RDZOGS PA'I SANGS RGYAS
KYIS, ,SKAS KYI RIM PA LTA BUR GSUNGS, ZHES GSUNGS

PAS SO, ,KHYAD PAR BLA MA SNGA MA RNAMS KYI BKA' SROL LTAR,
SKYABS 'GRO SEMS BSKYED, RDOR SEMS KYI SGOM BZLAS, MAndAL DANG
BCAS PA'I BLA MA'I RNAL 'BYOR BSGOMS TE, SNYING KHONG RUS PA'I

GTING NAS GSOL BA RGYUN RING LA SHUGS DRAG PA 'DEBS PA SOGS NI
MED MI RUNG GI SNGON 'GRO YIN NO,, ` ,,DNGOS GZHI CHOS DRUG LA
'DREN LUGS MI 'DRA BA CUNG ZAD 'DUG KYANG,

@002B RJE N'A RO PA RANG GI CHOS DRUG GI MGUR LTAR NA, GTUM MO,
SGYU LUS, 'OD GSAL, 'PHO BA, BAR DO, GRONG 'JUG DANG DRUG YIN
LA, 'DI DAG NI PHA MA GNYIS KA'I RGYUD KYI SNYING PO YIN TE, RJE
MAR PAS, SGO SRUNGS N'A RO

PAn CHEN LA, ,RGYUD ZAB MO DGYES PA RDO RJE THOB, ,BSRE 'PHO
MTSAMS SBYOR GYI GDAMS NGAG THOB, ,KHYAD PAR GTUM MO LAS RGYA
ZHUS, ,SNYAN RGYUD KYI GNAD LA NGO SPROD BYAS, ZHES GSUNGS PAS,
GTUM MO SOGS

DGYES RDOR DANG, YANG; NUB TU LA KAshE TRA'I GRONG KHYER DU,
,DPAL YE SHES SNYING PO'I ZHABS LA GTUGS, ,PHA RGYUD GSANG BA
'DUS PA NYAN, ,SGYU LUS KHYAD PAR GYI GDAMS NGAG THOB, ,LAM RIM
PA LNGA'I DON LA BSLABS,

ZHES GSUNGS PA LTAR, SGYU LUS 'OD GSAL GNYIS 'DUS PA LA BRTEN PA
DANG, 'PHO BA DANG GRONG 'JUG GNYIS GDAN BZHI DANG KHA SBYOR LA
BRTEN PA YIN NO, ,DE YANG RIM LNGA BSDUS GSAL DU, GTUM MO'I RNAL

'BYOR RLUNG GIS TE, ,SEMS DMIGS BDE BA CHEN PO'I, ,ZHES 'DUS PA
SOGS SU RDOR BZLAS SOGS RLUNG GI RNAL 'BYOR LA BRTEN NAS, SEMS
DBEN MTHAR THUG GI 'OD GSAL 'DREN PA'I DOD, BDE DGYES SOGS

SU GTUM MO'I RNAL 'BYOR BSGOMS NAS DGA' BZHI LUGS 'BYUNG LUGS
BZLOG TU DRANGS PA'I DPE'I LHAN SKYES YIN PAR GSUNGS PA BZHIN,
N'A RO, NI GU GNYIS KA'I YANG RDZOGS RIM GYI RMANG RDO DANG SROG
SHING

@003A *, ,GTUM MO YIN TE, RJE N'A RO PAS, SEMS KYI GNAD THABS
LTA BA'I GNAD, ,LUS KYI GNAD THABS SGOM PA'I GNAD, ,PHYI NANG
SGYU MA LHA YI SKU, ,NANG NA RTZA GSUM 'KHOR LO BZHI, ,'OG NA AA
SHAD

TZAndA LI, ,STENG NA HAm YIG 'BAR 'DZAG CAN, ,STENG 'OG RLUNG GI
'KHOR LO BSKOR, ,BAR NA BDE STONG GSAL BA'I NYAMS, ,MING YANG
GTUM MO'I RNAL 'BYOR ZER, ,SEMS GNAD DU CHUD DAM LO TZTSA BA,
,ZHES GSUNGS

PA'I PHYIR, ,DES NA LAM 'DI NYAMS SU LEN PAR 'DOD PAS, YID MTHUN
GYI DBEN PA'I GNAS SU, BSAM GTAN GYI STEGS BU LA LUS GNAD BDUN
LDAN NAM, RKANG PA RI'U MIG TU BSNOL NAS SGOM THAG GYON,

RLUNG RO BSAL, ZAB LAM BLA MA'I RNAL 'BYOR BSGOM, SPYIR SKYABS
SU 'GRO ZHING GSOL BA 'DEBS PA DANG, KHYAD PAR RLUNG BDE, RTZA
'JAM, BDE DROD KYI NYAMS RTOGS KHYAD PAR CAN SKYE BAR GSOL BA
SHUG

DRAG LA RGYUN RING BA BTAB, DE NAS SEMS CAN THAMS CAD KYI DON
DU, TSE 'DI NYID LA SANGS RGYAS RDO RJE 'CHANG GI GO 'PHANG THOB
PAR BYA, DE'I PHYIR DU TZAndA LI NYAMS SU BLANG SNYAM DU BYANG
CHUB KYI SEMS RGYUD DANG 'DRES

NGES BSGOMS TE, RANG RJE BTZUN RDO RJE RNAL 'BYOR MA'AM, YANG NA
DPAL 'KHOR LO BDE MCHOG SKU MDOG BEE d'URYA LTAR SNGO BA, NANG
PHRU MA PHUS BTAB PA'AM, YANG NA NAM MKHA'I 'JA' TSON LTA BU
DANGS SHING

@003B GSAL BA'I LUS KYI NANG SGAL PA NGOS LA CUNG ZAD NYE BA'I
DBUS DRANG POR, DBUS SU AA WA DH'U T'I PHRA SBOM GRO SOG TZAM,
SAMBHU tAR, DE YANG GTUM MO 'BAR DUS TIL MAR GYI MAR ME LTAR
GSUNGS KYANG, GZHI LA SNGO BAR

GSUNGS PAS SNGON PO, GA-YAS SU RO MA DMAR PO, GA-YON DU RKYANG
MA DKAR PO MAR SNA LTE 'OG SOR BZHI TZAM NAS, YAR SNA SPYI BO'I
BAR DU LUS KYI GZHUNG SHING GI TSUL DU KHRA RA MA ME TA LE YOD
PA, LTE BA'I DBU

MA LA RO RKYANG GIS 'KHYUD MTSAMS SU, SPRUL PA'I 'KHOR LO 'DAB
MA DRUG CU RE BZHI PA KHA DOG SNA TSOGS PA, SNYING GA'I MDUD
MTSAMS SU CHOS KYI 'KHOR LO 'DAB MA BRGYAD PA KHA DOG DKAR PO,
MGRIN PA'I MDUD

MTSAMS SU LONGS SPYOD 'KHOR LO 'DAB MA BCU DRUG PA KHA DOG DMAR
PO, SPYI BO'I MDUD MTSAMS SU BDE CHEN 'KHOR LO 'DAB MA SO GNYIS
PA KHA DOG DKAR POR GSAL 'DEBS DGOS TE, SAMBHU tAR, SPYI BO LTE
BAR

SON 'KHOR LO, ,AE YIG RNAM PAR YANG DAG GNAS, ,MGRIN PA SNYING
GAR YANG DAG GNAS, ,WAm GYI YI GE 'DRA BAR 'DOD, ,CES PA LTAR
THABS SHES AE WAm KHA SBYAR GYI DBYIBS CAN TE, RTZA GSUM 'KHOR
LO BZHI LDAN

GSAL BTAB NAS RTZA'I GSAL SNANG SGRUB PAR GRUB CHEN WVA BA PAS
GSUNGS PA LTAR YID CHES GSUM LDAN DU'ANG GSUNGS SO, ,DE NAS
DGYES RDOR SOGS LAS 'BYUNG BA BZHIN, YI GE 'GOD PA NI, 'KHOR LO
BZHI PA'I THAD KYI

@004A *, ,DH'U T'I'I NANG GI DBUS SU ZLA GDAN TZA NA KA'I 'BRU
CHUNG BA PHYED GSHAGS TZAM GYI GDAN LA SPYI BOR HAm YIG DKAR PO
MGO 'THUR LTA, MGRIN PAR AOm YIG DMAR PO MGO GYEN LTA, SNYING
GAR H'Um YIG DNGUL

CHU'I MDOG GAM, SNGON PO 'THUR LTA, LTE BAR AA THUNG SHAD KYI
RNAM PA CAN MGO GYEN DU 'GRENG BA, YI GE RNAMS YUNGS KAR SBOM
PO'I 'BRU TSAD TZAM, BZHI KA'I MGOR ZLA TSES THIG LE N'A DA DANG
BCAS PA, AA THUNG DANG, AOm

GYI N'A DA TSA ZHING DMAR BA GTUM MO'I ME 'BAR LA KHAD PA, GZHAN
GNYIS LAS BYANG SEMS BA MO LTAR 'DZAG PA, THAMS CAD KYANG SHIN
TU 'TSER BA'I RNAM PA CAN LA RANG GI SEMS ZHUGS PA BZHIN DU BYAS
NAS BYING RGOD DANG

BRAL BAR RTZE GCIG TU BSGOM PAR BYA'O, ,SPYIR YI GE BZHI KA LA
SEMS BZUNG ZHING, DANG PO'I SKABS SU GTZO CHER LTE BA'I AA THUNG
LA DMIGS NAS SGOM PA GNAD DU CHE, DE LTAR GOMS PAS BRTAN PA THOB
PA NA, BLA MA

SNGA MA RNAMS KYI PHYAG LEN LTAR, THUN MONG MA YIN PA'I BUM PA
CAN DANG SBRAGS NAS BSGOM PAR BYA STE, DE'I TSUL NI RO RKYANG
GNYIS KYI MAR SNA LTE 'OG GI DBU MA'I NANG DU CHUD PA, DBU MA'I
YAR SNA SNA BUG GI DBUS DANG RO RKYANG

GNYIS BU GA GNYIS SU ZUG PAR BSAMS LA, RNGUB SBYOR DGANG DANG
GZHIL BA DANG, ,MDA' LTAR 'PHANG DANG RNAM BZHI'O, ,ZHES PA LTAR
KHA NAS MA SHOR BAR RLUNG SNA BUG GNYIS NAS 'JAM POR NANG DU
'DREN PA NI RNGUB PA DANG,

@004B DE NAS RO RKYANG GNYIS RGYU MA PHUS BTAB PA LTAR GANG
ZHING 'GRO BA DGANG BA DANG, RO RKYANG GI MAR SNA NAS AA BA DH'U
T'I'I NANG DU ZHUGS TE, LTE BA'I AA THUNG LA BYE MA LA CHU BLUG
PA BZHIN THIM PAS RTZA GNYIS STONG PAR BSAM PA

GZHIL BA'I DON YIN LA, DE'I TSE STENG RLUNG MCHIL MA'I SNA KHRID
DANG BCAS CUNG ZAD MNAN, 'OG RLUNG 'JAM POR CUNG ZAD DRANG,
GNYIS KA AA THUNG LA THIM PAR MOS NAS RLUNG SEMS AA THUNG DANG
DBYER MED DU SGOM DGOS TE,

SDOM 'BYUNG LAS, STENG DANG 'OG TU 'GRO BA'I RLUNG, ,YID KYIS
KHA SBYAR DU BYAS TE, ZHES GSUNGS PA LTAR RO, ,DE LTAR MI BDE BA
MI SKYED TZAM DU BZUNG NAS, MI THUB PA 'DRA BA DANG DBU MA'I
NANG NAS YAR KHYUG GIS SNA SGOR SONG BAR

SEMS PA NI MDA' LTAR 'PHANG PA'O, ,'DI 'DRA BA'I RNAL 'BYOR LA
BRTAN PA THOB PA NA GTUM MO GSO BA DANG, SBOR BA'I DMIGS RIM
GYIS SNYING KHA DANG, MGRIN PA'I YI GE ZHU ZHING BSREG ,HAm YIG
SOGS LAS BDUD

RTZI 'BEBS SHING YI GE GSO BA SOGS AA HAm 'BAR 'DZAG GI ROL PAS
DGA' BZHI LUGS 'BYUNG LUGS BZLOG GIS DRANGS PA'I BDE BA CHEN POS
STONG NYID LA RTZE GCIG TU MNYAM PAR BZHAG PAS, RLUNG SEMS 'JUG

PA GCIG PA'I RGYU MTSAN GYIS RLUNG DBU MAR ZHUGS GNAS THIM GSUM
YANG YANG BYAS NAS DPE'I LHAN SKYES MNGON DU 'GYUR CING, 'OD
GSAL DE LAS LDANG BAR RTZOM PA NA 'PHEN PA'I STOBS KYIS HE RU KA
YAB YUM

@005A *, ,GYI SKUR LDANG SLAR YANG PHUNG PO RAGS PA SPRUL SKUR
BLTAS PA'I THUGS KAR YE SHES SEMS DPA'I TSUL GYIS ZHUGS NAS RJES
THOB KYI RNAL 'BYOR SKYONG BAR BYED DO, ,DE 'DRA BA'I RNAL 'BYOR
PA DE

GNYID LOG PA DANG, LAM GONG MA SNGON DU BYED LONG MED PAR 'CHI
DGOS BYUNG NA'ANG, GNYID LA 'GRO KHA DANG, 'CHI KHAR SNYING GA'I
H'Um YIG LA RTZE GCIG TU DMIGS NAS GNYID DUS DANG 'CHI DUS KYI
BSRE BA RNAMS

NYAMS SU LEN PA YIN NO, ,DE LTA BU'I NYAMS LEN GYIS SAD DUS
DANG, GNYID DUS KYI BSRE BA RNAMS LA GOMS PA NYAMS 'OG TU CHUD
CING, SNYING KA'I RTZA MDUD RDZOGS PAR GROL DU NYE BA NA, YUL
RTEN GNYIS KA

MTSAN NYID DANG LDAN PAR BYAS PA'I LAS RGYAS DRANGS PA'I DPE'I
'OD GSAL MTHAR THUG GI BZHON PA'I RLUNG SEMS TZAM LAS GRUB PA'I
HE RU KA'I SKUR DNGOS SU BZHENGS NAS, RIM LNGAR, SGYU MA LTA
BU'I TING NGE 'DZIN, ,THAMS

CAD DE DANG 'DRA BAR MTHONG, GSUNGS PA LTAR THUN MONG MA YIN
PA'I SGYU MA'I TING NGE 'DZIN RDZOGS PAR BYED PA YIN TE, N'A RO
PA CHEN POS, NYIN MTSAN SNANG BA SGYU MA'I SKU, ,MING YANG SGYU
LUS KYI GDAMS NGAG ZER, ,ZHEN PA LOG

GAM LOTZTSA BA, ,ZHES PA LTAR RO, ,'DI 'DRA BA'I SGRUB PA PO DES
SGYU MA'I RNAL 'BYOR MTHAR PHYIN NAS, NYON MONGS KUN BTAGS LHAN
SKYES SA BON DANG BCAS PA RTZAD NAS 'BYIN PA'I MTSAN MA MTHONG
STE, PHYI NANG GI RKYEN

@005B GNYIS LA BRTEN NAS PHYI NANG GI MNGON BYANG MNGON SUM DU
BYAS PA NI 'OD GSAL DON GYI LHAN SKYES YIN TE, RJE N'A RO PA'I
MGUR DU, GNYID RMI LAM GNYIS KYI BAR SHED NA, ,GTI MUG CHOS
SKU'I NGO BO NYID, ,BRJOD MED SPROS BRAL

STONG PA'I NYAMS, ,RJES LA CIR SNANG BDE BAR SHAR, ,MA BCOS SO
MA'I NGO BO NYID, ,MING YANG 'OD GSAL GYI GDAMS NGAG ZER, ,SEMS
SKYE MED DU GO'AM LOTZTSA BA, ,ZHES PA LTAR RO, ,DON GYI LHAN
SKYES 'DI'I BZHON PA ZAG

MED KYI RLUNG SEMS LAS ZUNG 'JUG RDO RJE'I SKUR BZHENGS PA'I
RTEN 'DI LA 'BRAS BU KHA SBYOR YAN LAG BDUN LDAN RDO RJE 'CHANG
GI SKUR 'TSANG RGYA BA YIN NO,, ` ,,DE LTAR N'A RO CHOS DRUG GI
GTZO BO NI GTUM MO, ,

SGYU LUS, 'OD GSAL GSUM YIN CING, LHAG MA GSUM YAN LAG YIN TE,
TSE 'DIR LAM LHAG MA SNGON DU BYED MA NUS PAR 'CHI BA DANG RTEN
'DI LA RANG GZHAN GYI DON GONG MA BZHIN MI 'GRUB NA, 'PHO BA
DANG GRONG 'JUG

GNYIS, YANG JI BZHIN DU 'PHO MA NUS PA DANG, 'BRING BAR DOR
MCHOG 'GRUB PA'I DBANG DU BYAS NAS BAR DO'I GDAMS PA BSTAN PA
YIN NO, ,'DI GSUM GYI NANG NAS KYANG DENG SANG NYE BAR MKHO BA
'PHO BA YIN CING, DE YANG NA

RO'I MGUR DU, LUS SGO BRGYAD 'KHOR BA'I SKAR KHUNG CAN, ,SGO
BRGYAD BCAD NAS SGO GCIG 'BYED, ,SEMS KYI MDA' LA RLUNG GI GZHU,
,HI KA'I RGYUD KYIS BSKUL BYAS NAS, ,RNAM PAR SHES PA'I CHOS
NYID 'DAS, ,RNAM SHES@006A *, ,CHOS SKU'I LAM PHYIN PA, ,MING YANG 'PHO BA'I MAN
NGAG
ZER, ,RLUNG DUS SU KHEGS SAM LOTZTSA BA, ZHES RNAM SHES 'PHO
BA'I SGO BRGYAD 'GOG PA SOGS GDAN BZHI DANG KHA SBYOR NAS GSUNGS
PA BTUS

PAR 'DUG PAS DE'I GDAMS NGAG RJE THAMS CAD MKHYEN PAS 'PHO t'IKA
GSER GYI SGO 'BYED DU BKA' STZAL PA'I GDAMS PA ZHAL SHES DANG
BCAS PA 'DI LTAR RO, ,DANG POR SKYABS 'GRO SEMS BSKYED TSAD MED
BZHI

SPYI 'GRO 'AM, YANG NA, SANGS RGYAS CHOS DANG DGE 'DUN LA, ZHES
SOGS CI RIGS YANG DAG PA BYA, BLA MED LTAR NANG MCHOD DANG MCHOD
PA BYIN GYIS BRLABS, RANG NYID YE SHES KYI MKHA' 'GRO MAR GSAL
BA'I THUGS

KAR SNA TSOGS PADMA DANG ZLA BA LA GNAS PA'I H'Um YIG GI 'OD ZER
DMAR PO LCAGS KYU LTA BUS BLA MA DANG DBYER MI PHYED PA'I YE
SHES KYI MKHA' 'GRO MA'I LHA TSOGS LA SANGS RGYAS DANG BYANG
CHUB SEMS DPA' DPA'

BO RNAL 'BYOR MA'I TSOGS KYIS BSKOR BA SPYAN DRANGS, 'OD ZER
RANG GI SNYING GAR THIM, ,DPAL LDAN RDO RJE MKHA' 'GRO MA,
,MKHA' 'GRO MA YI 'KHOR LO SGYUR, ,YE SHES LNGA DANG SKU GSUM
NYID, ,'GRO BA SKYOB LA PHYAG

'TSAL LO, ,AOm SARBA TA TH'A GA TA AARGHAm NAS SHAPTA'I BAR GYIS
MCHOD, 'BRU GSUM GYIS NANG MCHOD PHUL, JI SNYED RDO RJE RNAL
'BYOR MA, ,KUN TU KHYAB PA'I 'CHING GCOD CING, ,'JIG RTEN BYA BA
RAB 'JUG MA, ,JI SNYED RNAM

@006B LA PHYAG 'TSAL LO, ,DKON MCHOG GSUM LA BDAG SKYABS MCHI,
,ZHES SOGS KYIS BYANG SDOM BZUNG, ,TSAD MED BZHI BSGOM, TSOGS
ZHING DGYES BZHIN BDAG NYID LA THIM PAR BSAM, AOm SH'U N+YA T'A
DZNY'A NA BADZRA SVA BH'A WA

A'ADMA KONYHAm, CHOS THAMS CAD RANG BZHIN GYIS GRUB PAS STONG
PA'I STONG PA NYID DU GYUR, STONG PA'I NGANG LAS RDO RJE'I SA
GZHIR GUR BLA RE ME RI DANG BCAS PA'I DBUS SU SNA TSOGS PADMA
DANG ZLA BA'I DKYIL 'KHOR GYI STENG DU, H'Um

DKAR PO DE LAS 'OD 'PHROS DON GNYIS BYAS 'DUS YONGS SU GYUR PA
LAS, RANG NYID YE SHES KYI MKHA' 'GRO MA SKU MDOG KUNDA ZLA BA
LTAR DKAR LA MDZES PA, ZHAL GSUM RE RE LA SPYAN GSUM GSUM PA
RTZA ZHAL

DKAR PO BZHAD PA, GA-YAS ZHAL NAG PO KHROS PA, GA-YON ZHAL DMAR
PO SGEG CING CHAGS PA, PHYAG DRUG GI GA-YAS PA RNAMS KYIS MDA'
DANG LCAGS KYU RDO RJE 'PHYAR ZHING, GA-YON PA RNAMS KYIS GZHU
DANG DPAG

BSAM SHING GI LCUG MA THUGS KAR SDIGS MDZUB ZHAGS PA 'DZIN PA,
DBU RGYAN LA SOGS PA RIN PO CHE'I RGYAN RNAMS KUN GYIS BRGYAN
CING SHIN TU MDZES PA'I GOS SNA TSOGS PAS KLUBS PA, SKRA'I ZHAGS
PA'I

CHAS LEGS SHING SANGS RGYAS KYI SPRIN 'PHRO BAS NAM MKHA' 'GENGS
PA, SEMS PA'I SKYIL KRUNG GIS BZHUGS PA'I SPYI BOR AOm DKAR PO,
MGRIN PAR A'A: DMAR PO, THUGS KAR H'Um SNGON PO, THUGS KA'I H'Um
LAS 'OD

@007A *, ,ZER 'PHROS, RANG BZHIN GYI GNAS NAS BSGOMS PA DANG
'DRA BA'I YE SHES PA DBANG LHA DANG BCAS PA SPYAN DRANGS, DZA:
H'Um BAm HO: DAM TSIG PA DANG GNYIS SU MED PAR GYUR, DBANG LHA
RNAMS KYIS DBANG

BSKUR, MI BSKYOD PAS DBU BRGYAN PAR GYUR, AOm DZNY'A NA d'A KI
SA PA RI W'A RA AARGHAm NAS, SHAPTA'I BAR GYIS MCHOD, NANG MCHOD
KYANG 'BUL, JI SNYED RDO RJE RNAL 'BYOR MA, ,KUN TU RTOG PA'I
'CHING GCOD CING, ,'JIG RTEN BYA BAR

RAB 'JUG MA, ,JI SNYED RNAMS LA PHYAG 'TSAL LO, ,ZHES BSTOD, DE
LTAR RANG YE SHES KYI MKHA' 'GRO MAR GSAL BA'I NGANG NAS, RTZA
GSUM 'KHOR LO LNGA 'AM BZHI LDAN GSAL BTAB PA'I GSANG BA'AM LTE

BA'I RTZA 'KHOR GYI DH'U T'I'I NANG DU NYI MA LA AAm YIG DMAR PO
TSA ZHING SREG PA GTUM MO'I ME 'BAR LA KHAD PA, DE LAS 'OD ZER
DMAR PO 'PHROS, SPYI BO NAS RKANG MTHIL GYI BAR GYI RLUNG THAMS
CAD RGYA SPOS KYI DUD PA LTAR

BKUG NAS, LTE BA'I AAm YIG LA THIM PAR BSAMS NAS THUN MONG MA
YIN PA'I BUM PA CAN BSGOMS PAS RLUNG SEMS DUL BAR BYED, DE DANG
BSTUN NAS RANG GI SPYI GTZUG GI BU GAR KshUm MGO 'THUR LTA, DE'I

'OG TU H'Um MGO 'THUR LTA, SMIN MTSAMS KYI BU GAR H'Um MGO NANG
LTA, DE'I NANG DU HAm 'THUR LTA, LCE'I RTZA BAR SUm MGO NANG
LTA, DE'I THAD KA MGRIN PA'I BU GAR SMRYUm 'THUR LTA, MIG 'BRAS
GNYIS KYI SGOR H'Um, SNA BUG GNYIS

@007B DANG RNA BA GNYIS KYI SGOR YUm RNAMS MGO NANG LTA, LTE
BA'I SGO DANG DRI CHEN DANG DRI CHU'I SGO GSUM DU KshMRYUm RE RE
'PHRED DANG GYEN DU MGO BSTAN NAS 'GOD, YI GE DE DAG KHA DOG
DKAR PO, 'OD ZER DKAR PO SHIN TU MTHUG PA,

'PHRO BAS BUG PA'I SGO RNAMS BAR MTSAMS MED PAR BKAG PAR BSGOMS
NAS GSAL SNANG SGRUB, PHRAG PA GNYIS LA HMARYUm RE RE DANG,
SNYING GAR YMARYUm GO CHAR 'GOD, DE RJES SNYING GA'I RTZA 'KHOR
'THUR DU BLTAS PA'I RTZA 'KHOR

GYI NANG DU SROG RLUNG ZLA BA BKAS PA LTA BU'I DBUS SU RNAM SHES
KYI NGO BO H'Um 'THUR LTA, DE'I STENG GI MTHAR YUm YUm GYI STENG
DBUS SU HI, H'Um YIG GI 'OG TU YUm YUm GYI DBUS SU KA YIG ,YI GE
LNGA PO 'AM BDUN KA

KHA DOG SNGON PO MGO 'THUR DU BSTAN PA'O, ,DE LTAR GSAL BTAB NAS
KHYAD PAR GYI BUM PA CAN BSGOMS PA'I RLUNG GTONG BA DANG MNYAM
DU LTE BA'I AAm YIG GI ME'I 'OD ZER GYIS SNYING GA'I 'KHOR LO LA
REG PAS SROG

RLUNG BSKUL, RTZA 'KHOR YI GE DANG BCAS PA GYEN DU KHYER, HI
DANG KA H'Um YIG GI STENG 'OG TU GNAS PA DE HI 'OG DANG KA STENG
DU GNAS GYUR SPYI BO'I BAR DU BSKYOD, RLUNG NANG DU 'JUG PA DANG
MNYAM DU 'OG TU PHYIR LOG SNGAR

BZHIN SNYING GAR GNAS PAR GANG YANG BSAMS PAS 'BYONGS PA'I RTAGS
MNGON DU 'GYUR RO, ,MTHAR DUS LA BABS PA NA LONGS SPYOD LHAG MA
DGE PHYOGS SU BTANG, CI LA YANG CHAGS ZHEN MED PAR BYAS, MKHA'
'GRO

@008A *, ,CHOS SKYONG LA MCHOD GTOR PHUL TE BAR CHOD MI 'BYUNG
BA'I 'PHRIN LAS 'CHOL, MDUN NAM SPYI GTZUG 'CHAR GANG BDER RTZA
BA'I BLA MA DANG DBYER MED PA'I LHAG PA'I LHA SKYABS GSUM KUN
'DUS KYI

BDAG NYID CAN LA BDUN RNAM DAG PHUL, MKHA' SPYOD RIG PA 'DZIN
PA'I GNAS SU THOGS PA MED PAR 'DREN PA'I GSOL BA BTAB, SNYING
GAR THUN MONG MA YIN PA'I BUM PA CAN GYI SBYOR BA DMIGS PA DANG
BCAS PA SGOM

ZHING, HI KA NYER GCIG TZAM BRJOD PA DANG BCAS PAS RLUNG SEMS YI
GE LNGA'I BDAG NYID SKAR MDA' BZHIN DU BLA MA'I THUGS KAR 'PHANG
NGO, ,'DI LTA BU'I 'PHO BA NI 'PHO BA GZHAN LAS KHYAD PAR DU
'PHAGS TE, KHA SBYOR

LAS, NYIN RE BRAM ZE GSOD PA DANG, ,MTSAMS MED LNGA NI BYED PA
DANG, ,CHOM RKUN LAS KYI LONGS SPYOD PA, ,LAM 'DI YIS NI GROL
BAR 'GYUR, CES SOGS PHAN YON DPAG TU MED PA GSUNGS SO, ,DE LTAR
N'A RO'I

CHOS DRUG TU GRAGS PA'I GDAMS PA'I ZAB DON 'BYED PA GCES PA'I
LDE MIG TZAM ZHIG BKOD PA'O,, ` ,,RGYA BOD MKHAS GRUB BYE BA
GSHEGS PA'I LAM, ,DPAL LDAN N'A RO CHOS DRUG CES GRAGS PA'I,,

ZAB RGYAS GDAMS PA'I SGO BRGYA 'BYED PA YI, ,GSER SBYANGS LDE
MIG MCHOG 'DI KHO BOS BSGRUBS, ,DE LAS 'ONGS PA'I DGE TSOGS CI
MCHIS PA, ,SDUG BSNGAL GSUM GYIS MNAR BA'I 'GRO BA KUN, ,SGROL
PHYIR

@008B RNAM DAG ZHING MANG BGROD NAS KYANG, ,SPYOD MCHOG RGYA
MTSO'I PHA ROL PHYIN PHYIR BSNGO, ,ZHES N'A RO CHOS DRUG GI
GDAMS PA'I SGO BRGYA 'BYED PA'I 'KHRID YIG GSER GYI LDE MIG CES
BYA BA 'DI YANG RAB 'BYAMS SMRA BA'I

DGE SLONG RI KHROD PA DGE 'DUN RGYAL MTSAN GYIS BSKUL BA LA
BRTEN NAS, SH'AKYA'I DGE SLONG MDO RGYUD RGYA MTSO'I GDAMS PA
'DZIN PA BLO BZANG CHOS KYI RGYAL MTSAN GYIS CHOS GRVA CHEN PO
BKRA SHIS LHUN PO'I GTZUG LAG

KHANG DU SMRAS PA'O,, ,,SHUBHA WANTU,, ,,MANGGA LAm,, ` AOm SVA
STI, PHAN BDE'I 'BYUNG GNAS RGYAL BSTAN YONGS 'DU'I LJON, ,RAB
RGYAS 'GRO KUN THAR MCHOG 'BRAS BZANG LA, ,SPYOD PHYIR BKRA SHIS
LHUN GRUB

CHOS GRVA CHER, ,CHOS SBYIN 'DZAD MED DAL 'GRO'I RGYUN 'DI SPEL,
,SARBA DZA GA TAm,, ,,