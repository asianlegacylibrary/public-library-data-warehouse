@001A *, ,BLA MA DANG BCOM LDAN 'DAS DPAL RDO RJE 'JIGS BYED
CHEN PO NGO BO DBYER MED DU MOS NAS GSOL BA 'DEBS PA'I RNAL
'BYOR BYA BA'I RIM PA DNGOS GRUB KUN STZOL ZHES BYA BA BZHUGS
SO, ,

@001B *, ,DGE LEGS 'PHRIN LAS SNANG BA 'DZAD MI SHES, ,SRID ZHI
YONGS LA BRDAL BA'I DKYIL 'KHOR CAN, ,RIGS BRGYA'I BDAG PO RJE
BTZUN BLO BZANG GRAGS, ,RTAG TU DGYES PAS

MCHOG THUN DNGOS GRUB STZOL, ,RGYAL KUN MKHYEN PA THOGS RDUG
BRAL BA'I MKHA', ,RANG BZHIN GCIG TU SONG BA'I 'JAM DPAL
DBYANGS, ,PHYI NANG BDUD SDE 'JOMS PHYIR GZUGS KYI SKUR, ,STON
PA'I 'JIGS

MDZAD RDO RJE'I SHIS PAS SKYONGS, ,DNGOS GRUB MTSANG MED 'DU NOR
GYI SNYING, ,SKAL BZANG RE BA'I BANG MDZOD 'GENG BA'I SLAD,
,'DREN BYED BLA MA LHA YI RNAL 'BYOR MCHOG ,SRA BRTAN RIN CHEN
SHING RTA 'DI NA BSKRUN,

'DIR MCHOG DANG THUN MONG GI DNGOS GRUB MA LUS PA 'BYUNG BA'I
GZHI, 'DI PHYI'I BDE LEGS THAMS CAD KYI RTZA BA BSHES GNYEN DAM
PA DANG LHAG PA'I LHA DBYER MED DU BSGOMS NAS MCHOD CING GSOL BA
'DEBS PA'I RNAL 'BYOR NYAMS SU LEN PA LA, DPAL RDO RJE 'JIGS

@002A *, ,BYED CHEN PO'I DBANG BSKUR BA LEGS PAR THOB CING DAM
TSIG TSUL BZHIN DU SRUNG BA LA BRTZON PA'I GANG ZAG GIS, BLA MA
MCHOD PA'I CHO GA SOGS NAS 'BYUNG BA BZHIN GYI MCHOD PA'I BYE
BRAG CI 'BYOR PA BSHAM, ,

RANG YI DAM GYI RNAL 'BYOR DANG LDAN PAS SKYABS 'GRO SEMS BSKYED
TSAD MED BZHI BSGOM PA'I SGO NAS SPYIR DKON MCHOG DANG KHYAD PAR
GSANG SNGAGS BLA MED KYI MCHOG GSUM LA YID CHES PA'I DAD PA
SHUGS DRAG PO DANG BSAM PA KHA NANG DU PHYOGS NAS RANG RGYUD LA

BRTAGS PA NA KUN SLONG MI DGE BA DANG LUNG MA BSTAN GYI SEMS SU
'DUG NA DE LAS YID LDOG NAS, BDAG GIS RANG DON TZAM MA YIN PAR
MA NAM MKHA' DANG MNYAM PA'I SEMS CAN THAMS CAD GNAS SKABS DANG
MTHAR THUG GI BDE BA LA 'GOD PA'I PHYIR DU DUS

MYUR BA MYUR BAR SANGS RGYAS KYI GO 'PHANG THOB PAR BYA, DE'I
PHYIR BLA MA DANG YI DAM DBYER MED LA MCHOD CING GSOL BA 'DEBS
PA LA SOGS PA'I RNAL 'BYOR NYAMS SU LEN PAR BYA SNYAM PA'I BDUN
PA SHUGS CAN GSAL BTAB NAS MA YENGS PAR 'DI LTAR BSGOM PAR
BYA'O, ,

@002B DAG GSAL MDUN GYI NAM MKHA' YANGS PA'I DBUS, ,RIN CHEN DU
MA LAS GRUB SENG GE'I KHRI, ,PAD MA ZLA NYI BRTZEGS PA'I GDAN
GYI STENG, ,SKYABS KUN NGO BO RJE BTZUN BLA MA DANG, ,DBYER MED
BGEGS DPUNG PHYIR 'THAG GSHIN

RJE'I GSHED, ,'JIGS MDZAD RDO RJE GAR DGU'I STANG STABS KYIS,
,SRID GSUM MA LUS GNON PA'I BRJID BAG CAN, ,RDO RJE'I BRDA SKAD
HA HAR BZHAD PA'I SGRAS, ,BDUD SDE 'JOMS SHING PHEm GYI NGA RO
YIS, ,MKHA' 'GRO

DBANG DU BSDU BA'I ZHAL DGU 'BAR, ,SO BZHI'I PHYAG GI MTSAN MA
GDENGS TZAM GYIS, ,BAR GCOD GA-YUL NGO MING GI MTHAR BYED CING,
,BCU DRUG ZHABS KYI BRKYANG BSKUM TSAM RNGAMS GYIS, ,TSANGS PA'I
YUL SA'I RTZE NAS

CHEM GYIS GNON, ,SRID GSUM KHYAB PA'I YE SHES MED DPUNG DBUS,
,SNANG STONG CHES CHER KHROS PA'I 'GAR STABS CAN, ,GANG DANG MI
GNYIS RNAM KUN MCHOG LDAN GZUGS, ,STONG CHA SHES RAB DGA' MA
DBYINGS PHYUG YUM

SRIN MO KHROS PA'I SKUR STON RO LANGS MAS, ,ZAG MED BDE BA STER
PHYIR DBYES PAR 'KHRIL, ,DE YI THUGS KAR RGYAL BA THAMS CAD KYI,
,MKHYEN RAB 'JAM DPAL GZHON NUR BSTAN PA'I SKU, ,SKYON BRAL
MKHA' DBYINGS

MDZES PA'I NYI MA LAS, ,DVANGS GSAL 'OD ZER SNA LNGA BKYE BA
BZHIN, ,PHYAG GA-YAS SHES RAB RAL GRI MKHA' DBYINGS 'PHYAR,
,GA-YON PA AU PA TA LA 'DAB STENG GLEGS BAM 'DZIN, ,RIN CHEN
RGYAN DANG MTSAN DPE'I

@003A *, ,DPAL 'PHAR BAS, ,SRID ZHI'I MDZES PA GZHAN GYI BRTAN
PA 'PHROG ,BLA MA GSHIN RJE'I GSHED PO'I GNAS LNGA RU, ,RIM
BZHIN DKAR DMAR MTHING SER LJANG BA YI, ,AOm DANG A'A: H'Um SV'A

H'A'I YI GE'I LNGA, ,MU MED 'OD PHUNG 'PHAR BAS NYE BAR MTSAN,
,MKHA' KHYAB ZHING GI BKOD PA MA 'DRES PA, ,BA SPU'I BU GA RE
RER GSAL RDZOGS SHING, ,GRANGS MED SPRUL PA SPRO DANG BSDU BA
YIS, ,'GRO BA SGOL BA'I

RMAD BYUNG 'PHRIN LAS CAN, ,DE YI THUGS KA NAS 'PHROS 'OD ZER
BRGYA, ,MTHA' YAS ZHING KHAMS 'GENG BA'I CHO 'PHRUL GYIS,
,PHYOGS BCUR BZHUGS PA'I SKYABS GNAS MA LUS PA, ,SKAD CIG MDUN
GYI NAM

MKHAR SPYAN DRANGS GYUR, ,DUS GSUM BDE GSHEGS KUN GYI SKU GSUNG
THUGS, ,GANG GI YE SHES NGANG DU RO GCIG PA'I, ,KHYAB BDAG BLA
MA 'JIGS BYED 'KHOR DANG BCAS, ,THOGS MED 'DIR GSHEGS BDZRA SA
M'A DZA:

DE LTAR SPYAN DRANGS RGYAL BA SRAS BCAS RNAMS, ,BLA MA GSHIN
RJE'I GSHED POR GSAL BA LA, ,THIM PAS YID LA DRAN PA TZAM GYIS
KYANG, ,DGOS 'DOD STZOL BA'I DBANG GI RGYAL POR GYUR, ,DE LTAR
MCHOD PA'I YUL DU GSAL

BTAB PA'I BLA MA DE NYID SANGS RGYAS THAMS CAD DANG SPANGS RTOGS
MNYAM PA LA RANG NGOS NAS DNGOS SU LAM PHYID CI MA LOG PAR STON
PA SOGS KYIS SANGS RGYAS LAS KYANG BKA' DRIN CHE BA SKYABS GNAS
KUN 'DUS KYI BDAG NYID CHEN POR BSAMS NAS SKYON RTOG GI BLO DGAG
GANG

@003B THUB DANG, YON TAN DANG BKA' DIN GYI NGOS NAS BSAM PA'I
DAD GUS SHUGS DRAG BSKYED PA NI BLA MA'I RNAL 'BYOR GYI NYAMS
LEN GTZO BO YIN PAS YID KHYED SHES KYI BLO GTAD DANG MOS DUNG GI
SHUGS MA 'GAGS PA'I SGO NAS PHYAG 'TSAL BA SOGS BYA BA NI, GANG
GI DRIN GYIS BDE CHEN NYID, ,SKAD CIG NYID

LA 'CHAR BA GANG, ,BLA MA RIN CHEN LTA BU'I SKU, ,RDO RJE CAN
ZHABS PAD LA 'DUD, ,BLA MA'I SKU NI RDO RJE'I SKU, ,MDZES SHING
LTA BAS CHOG MI SHES, ,BSAM GYIS MI KHYAB YON TAN LDAN, ,BLA
MA'I SKU LA PHYAG 'TSAL LO, ,BLA MA'I GSUNG NI TSANGS PA'I
DBYANGS, ,

'GAG MED SENG GE'I SGRA DANG LDAN, ,MU STEGS LOG LTA 'JOMS MDZAD
PA, ,BLA MA'I GSUNG LA PHYAG 'TSAL LO, ,BLA MA'I THUGS NI NAM
MKHA' LTAR, ,BDE GSAL MI RTOG STONG PA'I NGANG, ,RNAM THAR GSUM
LA RAB 'GOD PA'I, ,BLA MA'I THUGS LA PHYAG 'TSAL

LO, ,GZUGS MCHOG MCHOG TU DRAG PO CHE, ,DPA' BO MCHOG GI SPYOD
YUL CAN, ,GDUL DKA' 'DUL BA'I DON MDZAD PA, ,RDO RJE 'JIGS BYED
LA PHYAG 'TSAL, ,ZHES PAS PHYAG BYA, ,RANG GI SNYING GA NAS LHA
MO MCHOD RDZAS THOGS PA DPAG TU MED PA SPROS PAS MCHOD CING

GZHAN YANG PHYOGS BCU'I MCHOD YON SOGS MCHOD PA THAMS CAD RANG
GI BLOS BLANGS NAS PHUL BAR MOS LA, 'DZAM BU GLING DANG GLING
GZHAN NA, ,MCHOD YON JI SNYED YOD PA DANG, ,BDAG GI GUS PAS
BSHAMS PA 'DI, ,BLA MA LHA YI TSOGS LA 'BUL, ,AOm GU RU BU DHA

BO DHI SA TA SA PA RI W'A RA AA RGAm HA PRA T'I TZA TSA H'Um
SV'A H'A, ,DE BZHIN DU MCHOD YON GYI GNAS SU, ZHABS BSIL, DRI
CHAB, ME TOG ,BDUG SPOS, MAR ME, ZHAL ZAS, SIL SNYAN RNAMS DANG,
SNGAGS KYI AA RGHAm GYI GNAS SU, P'A DYAm, GAN DHE, PU shE, DH'U
PE, A'A LO KE, NEE WI dYE,@004A *, ,SHAP TA RNAMS BCUG STE CHU GNYIS NYER SPYOD ROL
MO
RNAMS KYIS MCHOD, ,SNGAR GYI MCHOD YON GYI GNAS SU, GZUGS MCHOG
,SGRA SNYAN, DRI MCHOG ,REG MCHOG RNAMS BCUG PA DANG, SNGAGS LA,
R'U PA, SHAP TA, GAN DHE, RA SA, SPAR SHA

RNAMS BCUG STE 'DOD YON LNGA DANG, ZHING 'DI 'KHOR LO RIN CHEN
GYIS, ,ZHES SOGS KYIS RGYAL SRID SNA BDUN 'BUL LA, BSDU NA TSIGS
BCAD DOR BA'I SNGAGS TZAM GYIS KYANG RUNG NGO, ,STONG GSUM LTAR
YANGS KA P'A LAR, ,BDE GSHEGS YAB YUM ZHU BA'I BCUD, ,SHA LNGA
BDUD

RTZI LNGA SBYAR BA'I, ,ZAG MED NANG GI MCHOD PA BZHES, ,AOm GU
RU BU DHA BO DHI SA TVA SA PA RI W'A RA AOm A'A: H'Um, ZHES PAS
NANG MCHOD 'BUL, MDZES SHING YID DU 'ONG BA'I MCHOD BA'I LHA MO
DPAG TU MED PA SPROS PA DANG SNYOMS PAR ZHUGS PA'AM, ,DE DAG YUM
LA BSTIMS NAS DE DANG GTZO

BO SNYOMS PAR ZHUGS PA'I GSANG BA DANG DE KHO NA NYID KYI MCHOD
BSAM NYES PAR BSAM LA, MDZES LDAN GZUNGS MA DANG SBYAR BA'I,
,DGA' CHEN LHAN CIG SKYES PA'I BDE, ,'KHOR 'DAS KUN GYI GNAS
LUGS DANG, ,RO MNYAM MCHOD PAS MNYES GYUR CIG ,CES

PAS GSANG BA DANG DE KHO NA NYID KYI MCHOD PA 'BUL LA DE GNYIS
'BUL PA'I TSIG SGRUB THABS BZHIN LHUG PA BRJOD KYANG RUNG NGO,
,BSHAGS PA SOGS YAN LAG LHAG MA RNAMS KYANG BYAS NA LEGS PAR
GSUNGS PAS, DE'I TSUL NI, BDAG GIS SNGON TSE 'KHOR BA THOG MED
NAS, ,NYON MONGS

DBANG GYUR SGO GSUM SDIG LTUNG DANG, ,KHYAD PAR SDOM PA GSUM GYI
SRUNG MTSAMS LAS, ,'GAL RNAMS 'GYOD SDOM DRAG POS MTHOL ZHING
BSHAGS, ,GSANG BA GSUM GYI CHO 'PHRUL RMAD BYUNG GIS, ,'GRO KUN
BDE CHEN LAM DU BKRI BA SOGS, ,

@004B NAM YANG RGYUN MI 'CHANG PA'I MDZAD BZANG LA, ,MCHOG TU
DGA' BA DAM PAS YI RANG NGO, ,LUS CAN DBANG PO'I MKHA' LA DAL
SGROG PA'I, ,THEG GSUM CHOS TSUL DBYAR RNGA MI 'CHAD CING,
,KHYAD PAR BLA MED RDO RJE THEG PA YI, ,ZAB RGYAS CHOS KYI 'KHOR
LO

BSKOR DU GSOL, ,THA MAL MIG GI BDUD RTZIR GZUGS SKU'I GAR, ,ZUNG
'JUG ZA MA TOG TU SHAR BA 'DI, ,BSKAL PA BZHING KHAMS RGYA
MTSO'I RDUL SNYED DU, ,MYA NGAN MI 'DA' BRTAN PAR BZHUGS SU
GSOL, ,'DIS MTSON DUS GSUM RNAM DKAR NYA RGYAS ZLA'I, ,

MTHU NUS BSIL ZER CHA SHAS 'GRO KUN RGYUD, ,KU MUD SNYING POR
ZHUGS LA GNAS SKABS DANG, ,MTHAR THUG RE 'BRAS 'DAB PA RGYA MYUR
GROL SHOG ,CES PA RNAMS DON DRAN BZHIN PAS BRJOD DO, ,DE NAS RIN
PO CHE LA SOGS PA LAS BYAS PA'I MAn dAN LA, YONGS GRAGS

KYI TSEM BU SO BDUN MA'AM, ,GDAN RDZOGS DMAR KHRID SOGS LAS
'BYUNG BA'I TSOM BU NYER GSUM MA GANG RIGS BRKOD DE, RI GLING LA
SOGS PA LHA MI'I PHUN TSOGS THAMS CAD BLOS BLANGS NAS PHUL BAR
MOS BA NI PHYI'I MAn dAL ,BDAG LUS NGAG YID PHUNG KHAMS SKYE
MCHED RNAMS, ,YONGS

SU GYUR LAS GRANGS MED 'JIG RTEN SNOD, ,'DOD DGU'I PHUN TSOGS
GTER GYIS GANG BA 'DI, ,BLA MA LHA YI TSOGS LA GUS PAS 'BUL,
,ZHES RANG GI LUS NGAG YID GSUM DANG PHUNG KHAMS SKYE MCHED
RNAMS RI GLING SOGS SNOD BCUD KYI 'DOD DGU MA TSANG BA MED PAR
MOS NAS 'BUL

BA NANG GI MAn dAL, THABS MCHOG BDE CHEN RDO RJE'I ZHI ROL RTZED
KYIS, ,STONG PHYOGS SHES RAB PAD MAR ROL BA LAS, ,ZAG MED LHAN
SKYES DGA' BA'I RANG BZHIN GYI, ,SNOD BCUD DKYIL 'KHOR BKOD PAS
MNYES GYUR CIG ,CES BDE BA CHEN PO'I YE SHES MOS PA TSUN CHAD
KYIS

@005A *, ,BSKYED NAS DE NYID H'Um YIG TU GSAL BA LAS BYUNG PA'I
SNOD BCUD KYI PHUN TSOGS BDE BA'I ROL BA LAS SHAR BA RNAMS PHUL
BAR MOS PA GSANG BA'I MAn dAL, BDE CHEN KUN TU BZANG PO'I RNAM
ROL GYI, ,MCHOD SPRIN CIR YANG SNANG BA'I SGYU MA

RNAMS, ,GDOD NAS RANG BZHIN STONG PAR NGES RNYED PA'I, ,ZUNG
'JUG BLA MED MCHOD PAS MNYES GYUR CIG ,CES BDE RKYANG TZAM MA
YIN PAR DES STONG NYID RTOGS PA'I BLO'I GZUNG RNAM 'DOD YON
MCHOD SPRIN GYI RNAM PAR MOS PAS MNYES PAR BSAM PA DE KHO NA
NYID KYI MAn dAL 'BUL,

DE NAS GSOL BA 'DEBS PA NI, KHYOD MTSAN THOS PA TZAM GYIS SRID
DANG ZHI'I, ,RGYUD PA DRUNG NAS 'BYIN PA'I LAM STON RJE, ,DUS
GSUM BSHES GNYEN MA LUS 'DUS PA'I SKU, ,BLA MA RIN PO CHE LA
GSOL BA 'DEBS, ,MKHA' KHYAB MI SHIGS RDO RJE'I PHO BRANG

DBUS, ,RANG SNANG ZAG MED 'DOD YON DGYES DGU LA, ,RTAG PAR ROL
PA'I YI DAM DKYIL 'KHOR BDAG ,BLA MA RIN PO CHE LA GSOL BA
'DEBS, ,DON GNYIS LHUN GRUB YANG DAG RDZOGS SANGS RGYAS, ,'GOG
LAM BDEN BA ZUNG 'JUG DAM PA'I

CHOS, ,RIG GROL BRGYAD LDAN 'PHAGS TSOGS DGE 'DUN DNGOS, ,BLA MA
RIN PO CHE LA GSOL BA 'DEBS, ,GNYIS SPANGS MCHOG GI LAM DU ZHUGS
PA'I SEMS, ,BCU DRUG DGA' BA'I 'GROS KYI TSIM MDZAD PA'I, ,GNAS
GSUM YE SHES MKHA'

'GRO KUN GYI DNGOS, ,BLA MA RIN PO CHE LA GSOL BA 'DEBS, ,NAG
PO'I RIGS GYUR BDUD SDE MA LUS PA, ,THAL BAR RLOG CING DAM LDAN
BU BZHIN DU, ,SKYONG MDZAD DKAR PHYOGS SRUNG MA KUN GYI DNGOS,
,BLA MA RIN PO CHE LA GSOL BA 'DEBS, ,SNGON BYON

@005B RGYAL BA SUS KYANG MA THUL BA'I, ,SKAL NGAN SNYIGS MAR
SPYOD PA BDAG CAG LA, ,BDE LEGS LAM BZANG GSAL BAR STON MDZAD
PA'I, ,BLA MA RIN PO CHE LA GSOL BA 'DEBS, ,RNAM 'DREN THUB PA'I
NYI MA NUB GYUR TE, ,MTSAN TZAM SKYABS SU RE BA'I

DUS NGAN 'DIR, ,RGYAL BA MCHOG GI GDUNG 'TSOB CHOS KYI RJE, ,BLA
MA RIN PO CHE LA GSOL BA 'DEBS, ,BAG YOD RAB BRTAN POS YONGS
BSKOR BA'I, ,NGES 'BYUNG TSUL KHRIMS RNAM DAG TZAN DAN LJON,
,LUS CAN TSA GDUNG SEL BA'I CHO GA MKHAN, ,BLA

MA RIN PO CHE LA GSOL BA 'DEBS, ,'GRO LA LHAG PAR BRTZE BA'I RTA
BDUN GYIS, ,DAL MED DRANGS PA'I BYANG CHUB SEMS MCHOG NYI, ,GANG
THUGS KUN GSAL RGYAN DU RTAG 'CHAR BA, ,BLA MA RIN PO CHE LA
GSOL BA 'DEBS, ,GA-YO MED NANG DU YANG DAG

'JOG GI SEMS, ,RNYOG BRAL DVANGS PA'I SHEL NGOS BDEN GNYIS
GZUGS, ,'CHAR BA'I PHA MTHA' KUN MKHYEN DANG MNYAM PA, ,BLA MA
RIN PO CHE LA GSOL BA 'DEBS, ,SNYING DBUS MA RIG SPUBS KYI SGO
NGA LAS, ,GROL BA'I SGYU 'PHRUL DRA BA GDONG

BZHI'I 'DZUM, ,'KHOR BA SRID DU NYER BZHAD RDO RJE SEMS, ,BLA MA
RIN PO CHE LA GSOL BA 'DEBS, ,'DI DANG BAR DO PHYI MA THAMS CAD
DU, ,SKYED SDUG MTHO DMAN GNAS SKABS CIR GYUR KYANG, ,KUN 'DUS
BLA MA GSHIN RJE'I GSHED PO LAS, ,GZHAN DU

SKYABS GZHAN MI 'TSOL THUGS RJES GZIGS, ,YID BZHIN NOR BU LAS
LHAG DAL 'BYOR RTEN, ,RNAM GA-YENG SDIG PA'I LAS KYIS CHUD ZOS
TE, ,RIN CHEN GLING NAS STONG LOG MI 'BYUNG BAR, ,TSE MJUG DON
LDAN BYED PAR BYIN GYIS RLOBS, ,SKU GSUM RIN

@006A *, ,CHEN GLING DU TSE THUNG 'DIR, ,BDE BLAG 'KHRID PA'I
DRIN CAN BLA MA LA, ,SKYON RTOG SKAD CIG TZAM YANG MI SKYE BAR,
,SANGS RGYAS DNGOS SU MTHONG BAR BYIN GYIS RLOBS, ,ZAB DANG RGYA
CHE'I GDAMS NGAG THOS NA YANG, ,NYAMS

LEN SEMS KYI THOG TU MKHEL BAS, ,DGE SBYONG GZUGS BRNYAN TZAM DU
LUS PA BDAG ,BLO SNA CHOS LA PHYOGS PAR BYIN GYIS RLOBS, ,'THOR
RLUNG DRAG POS NYE BA'I MAR ME BZHIN, ,RKYEN NGAN DU MAS GTZES
PA'I TSE SROG 'DI, ,DA LTA NYID KYANG MI 'CHI'I

GDENGS MED PAS, ,LONG MED RGYUD LA SKYE BAR BYIN GYIS RLOBS,
,SKYES PA TZAM NAS 'CHI BA'I LAM DU ZHUGS, ,'DUS PA THAMS CAD MI
RING SO SOR 'GYES, ,BSAGS PA KUN GYI THA MA 'DZAD PAS NA, ,TSE
'DI'I SNANG SHAS LDOG PAR BYIN GYIS RLOBS, ,

SHUGS DRAG NGAN SONG GSUM PO'I SDUG BSNGAL GYIS, ,LUS DANG SEMS
LA GDUNG BA'I CHA SHAS TZAM, ,NYAM CHUNG BDAG 'DRAS BZOD GLAGS
MA MCHIS PAS, ,NGAN 'GRO'I 'JIGS PA CHE LAS SKYOB TU GSOL,
,BZLOG DKA' NYON MONGS DGRA BO'I DBANG

GYUR TE, ,SGO GSUM SDIG LTUNG KHO NAS SBAGS PA 'DI, ,STOBS LDAN
GNYEN PO BZHI YI DAG BYED KYIS, ,BSHAGS SDOM TSUL BZHIN BYED PAR
BYIN GYIS RLOBS, ,SKYE DGU RNAMS KYI BDE SDUG PHRA MO YANG,
,SNGON BSAGS 'DU BYED RKYEN LA RAG LUS PHYIR, ,

SDIG SPONG DGE PA SGRUB PA'I BLANG DO RAL, ,RTAG TU BAG YOD
BSTEN PAR BYIN GYIS RLOBS, ,CHAGS BRAL TSANGS PA'I BDE BA THOB
NA YANG, ,SDUG BSNGAL GSUM GYI 'CHING LAS MA GROL BAS, ,LAS NYON
GZHAN DBANG 'KHOR BA MTHA' DAG LA, ,BCOS MIN

@006B NGES 'BYUNG SKYE BAR BYIN GYIS RLOBS, ,BLANG DOR GNAS LA
BLTA BA'I MIG NYAMS SHING, ,BDAG 'DZIN NYON MONGS DAM PO'I SGROG
GIS BCINGS, ,MU MED SDUG BSNGAL RGYA MTSOR LHUNG BA YI, ,'GRO LA
SNYING RJE SKYE BAR BYIN GYIS RLOBS, ,THOG MED DUS NAS RANG DON

'BA' ZHIG LA, ,BRTZON KYANG PHAN PA CHA TZAM MA GRUB CING, ,PHYI
PHYIR SDUG BSNGAL BSKYED PA'I RGYUR MTHONG NAS, ,RANG NYID GCES
'DZIN THONGS PAR BYIN GYIS RLOBS, ,'GRO LA RTAG TU PHAN BDE
SGRUB PA NI, ,'DI PHYI'I BDE LEGS RTZA BAR NGES RNYED NAS, ,LUS

NGAG YID KYI BGYI BA GANG BRTZAM PA, ,GZHAN DON KHO NAR GZHOL
BAR BYIN GYIS RLOBS, ,NYES KUN BAG CHAGS BCAS PA GTAN SPANGS
SHING, ,MKHYEN BRTZE NUS PA MTHAR PHYIN RDZOGS SANGS RGYAS,
,GZHAN PHYIR 'DOD PA'I THEG CHEN SEMS BSKYED LA, ,

BCOS MIN MYONG BA THON PAR BYIN GYIS RLOBS, ,GO 'PHANG MCHOG DE
RGYAL SRAS SPYOD PA LA, ,BLTOS PHYIR 'JUG PA'I SDOM PA LEGS
BZUNG NAS, ,RNAM DAG TSUL KHRIMS GSUM GYI NYAMS LEN LA, ,BRTZON
PA DRAG POS 'BAD PAR BYIN GYIS RLOBS, ,BYANG CHUB

CHEN PO'I LAM BZANG MA LUS PA, ,NYE BAR 'DUS PA'I PHA ROL PHYIN
PA DRUG ,RANG RANG MI MTHUN PHYOGS KYIS MI BA RDZI BAR, ,TSUL
BZHIN NYAMS SU LEN PAR BYIN GYIS RLOBS, ,DRAN SHES LCAGS KYU
RNON POS BTAB PA LAS, ,RTZE GCIG TING 'DZIN RAB BRTAN GLANG

PO CHE, ,BYING RGOD RNAM PAR GA-YENG BA GTAN LDOG PA'I, ,ZHI
GNAS MYUR DU 'GRUB PAR BYIN GYIS RLOBS, ,GA-YO MED TING 'DZIN
DANG 'GROGS BLO GROS GYIS, ,JI LTA JI SNYED CHOS TSAL MTHA' YAS
LA, ,MA 'DRES SO SOR DPYOD PA GOMS PA'I MTHUS, ,LHAG MTHONG RNAM

@007A *, ,DAG 'GRUB PAR BYIN GYIS RLOBS, ,'KHOR 'DAS MA LUS BLO
YIS BTAGS TZAM LAS, ,GDOD NAS RANG BZHIN CI YANG MA GRUB PAR,
,LEGS PAR MTHONG BA'I MTHA' BRAL LTA BA LA, ,RTAG TU MNYAM PAR
'JOG PAR BYIN GYIS

RLOBS, ,RDO RJE 'CHANG DNGOS BLA MA'I SPYAN SNGA RU, ,RNAM DAG
DBANG GIS BDAG RGYUD LEGS SMIN CING, ,JI LTAR KHAS BLANGS DAM
TSIG SDOM PA RNAMS, ,SROG LTAR GCES PAR BSRUNG BAR BYIN GYIS
RLOBS, ,GANG SHAR SNOD BCUD SPROS BA MA LUS PA, ,RAB

'BYAMS LHA YI 'KHOR LOR YONGS SHAR BA'I, ,SMIN BYED RIM PA DANG
PO'I RNAL 'BYOR GYIS, ,THA MAL SNANG ZHEN LDOG PAR BYIN GYIS
RLOBS, ,RDO RJE'I LUS LA GNAD DU BSNUN PA'I MTHUS, ,SRID PAR
SKYE 'CHI BANG DO'I 'KHRUL 'KHOR KUN, ,LEGS PAR

BSHIG NAS TSE THUNG 'DI NYID LA, ,SKU GSUM MNGON DU 'GYUR BAR
BYIN GYIS RLOBS, ,TSE RABS KUN TU 'JAM DBYANGS BLA MA YIS, ,RJES
GZUNG DUS GSUM RGYAL BA'I THUGS KYI BCUD, ,GSANG CHEN BLA NA MED
PA'I BSHAD SGRUB DANG, ,NAM YANG 'BRAL BA

MED PAR BYIN GYIS RLOBS, ,MDO SNGAGS DAM CHOS 'DZIN LA MI ZHUM
PA'I, ,SNYING STOBS SPYOD PAS RTAG TU 'DA' BA DANG, ,PHYI NANG
BAR GCOD RKYEN NGAN MA LUS PA, ,DA LTA NYID DU ZHI BAR BYIN GYIS
RLOBS, ,DE LTAR THUN MNGO DANG THUN MONG MA YIN PA'I LAM GYI RIM

PA RGYUD LA SKYE PA DANG 'GAL RKYEN ZHI BA'I GSOL BA NAN TAN DU
'DEBS SHING, ,KHYAD PAR DU YANG, BLO BZANG RGYAL KUN YE SHES
'JAM DPAL DBYANGS, ,BSKAL BZANG RNAM 'DREN GDUNG 'TSOB CHOS KYI
RJE, ,MTHU STOBS RGYA MTSO'I BDAG NYID 'JIGS BYED LHAR, ,RTZE

@007B GCIG GSOL BA 'DEBS SO BYIN GYIS RLOBS, ,ZHES PAS LAN CI
MANG GSOL BA BTAB, ,GZHAN YANG GDUNG SHUG DRAG POS, BDAG DANG
NAM MKHA'I MTHA' DANG MNYAM PA'I SEMS CAN THAMS CAD BLA MA SANGS
RGYAS RIN PO CHE LA GSOL BA 'DEBS SO, ,CHOS RJE SANGS RGYAS

RIN PO CHE LA GSOL BA 'DEBS SO, ,BLA MA CHOS KYI SKU LA GSOL BA
'DEBS SO, ,BLA MA LONGS SPYOD RDZOGS PA'I SKU LA GSOL BA 'DEBS
SO, ,BLA MA MCHOG GI SPRUL PA'I SKU LA GSOL BA 'DEBS SO, ,SANGS
RGYAS KUN 'DUS KYI NGO BO BLA MA RIN PO CHE LA

GSOL BA 'DEBS SO, ,DAM CHOS KUN 'DUS KYI NGO BO BLA MA RIN PO
CHE LA GSOL BA 'DEBS SO, ,DGE 'DUN KUN 'DUS KYI NGO BO BLA MA
RIN PO CHE LA GSOL BA 'DEBS SO, ,YI DAM KUN 'DUS KYI NGO BO BLA
MA RIN PO CHE LA GSOL BA 'DEBS SO, ,MKHA'

'GRO KUN 'DUS KYI NGO BO BLA MA RIN PO CHE LA GSOL BA 'DEBS SO,
,CHOS SKYONG KUN 'DUS KYI NGO BO BLA MA RIN PO CHE LA GSOL BA
'DEBS SO, ,SKYABS GNAS KUN 'DUS KYI NGO BO BLA MA RIN PO CHE
BDAG GI BLO CHOS SU 'GRO BAR BYIN GYIS BRLAB TU GSOL, ,CHO LAM
DU

'GRO BAR BYIN GYIS BRLAB TU GSOL, ,LAM 'KHRUL PA SEL BAR BYIN
GYIS BRLAB TU GSOL, ,'KHRUL PA 'OD GSAL DU 'CHAR BAR BYIN GYIS
BRLAB TU GSOL, ,CHOS MIN GYI RTOG PA ZHI BAR BYIN GYIS BRLAB TU
GSOL, ,DGE PA'I BSHES GNYEN LAM DAD PA

NAS BZUNG STE BDAG GNYIS SU MTSAN MAR 'DZIN PA'I BAR GYI PHYIN
CI LOG GI RTOG PA THAMS CAD 'GAG PAR BYIN GYIS BRLAB TU GSOL,
,DGE BA'I BSHES GNYEN LA DAD PA NAS BZUNG STE BDEN GNYIS DBYER
MED ZUNG 'JUG GI BAR GYI PHYIN CI MA LOG PA'I RTOG PA

@008A*, ,MTHA' DAG RGYUD LA SKYE BAR BYIN GYIS BRLAB TU GSOL,
,ZHES PA YAN LAN CIG GAM GSUM LA SOGS PAS GSOL BA BTAB, ,DE LTAR
GSOL BA BTAB PAS BLA MA GSHIN RJE'I GSHED KYI SPYI BO'I AOm DKAR
PO LAS SKU'I YON TAN

THAMS CAD KYI NGO BO 'OD DANG BDUD RTZI DKAR PO'I RGYUN BABS,
,RANG GI SPYI BO NAS ZHUGS, ,LUS KYI NANG THAMS CAD GANG, LUS
KYI NAD GDON SDIG SGRIB THAMS CAD DAG ,BUM PA'I DBANG THOB, BLA
MA LHAG PA'I LHA'I SKU'I BYIN RLABS THAMS CAD DANG, SKU

RDO RJE 'GRUB PA'I NUS PA KHYAD PAR CAN THOB PAR GYUR PAR BSAM,
,YANG BLA MA GSHIN RJE'I GSHED KYI MGRIN PA'I A'A: DMAR PO LAS
GSUNG GI YON TAN THAMS CAD KYI NGO BO 'OD DANG BDUD RTZI DMAR
PO'I RGYUN BABS, RANG GI MGRIN PA NAS ZHUGS, ,LUS KYI

NANG THAMS CAD GANG, ,NGAG GI SDIG SGRIB THAMS CAD DAG ,GSANG
BA'I DBANG THOB, BLA MA LHAG PA'I LHA'I GSUNG GI BYIN RLABS
THAMS CAD DANG GSUNG RDO RJE 'GRUB PA'I NUS PA KHYAD PAR CAN
THOB PAR GYUR PAR BSAM, YANG BLA MA GSHIN RJE'I GSHED KYI

THUGS KA'I H'Um SNGON PO LAS THUGS KYI YON TAN THAMS CAD KYI NGO
BO 'OD DANG BDUD RTZI SNGON PO'I RGYUN BABS, ,RANG GI SNYING
GNAS ZHUGS, LUS KYI NANG THAMS CAD GANG, YID KYI SDIG SGRIB
THAMS CAD DAG ,SHES RAB YE SHES KYI DBANG THOB, BLA

MA LHAG PA'I LHA'I THUGS KYI BYIN RLABS THAMS CAD DANG THUGS RDO
RJE 'GRUB PA'I NUS PA KHYAD PAR CAN THOB PAR GYUR PAR BSAM, YANG
BLA MA GSHIN RJE'I GSHED KYI GNAS LNGA'I YI GE RNAMS LAS 'OD ZER
DANG BDUD RTZI DKAR DMAR MTHING SER LJANG

@008B PA'I RGYUN BABS, RANG GI GNAS LNGA NAS ZHUGS, ,LUS KYI
NANG THAMS CAD GANG, SGO GSUM GYI SDIG SGRIB BAG CHAGS DANG BCAS
PA THAMS CAD DAG ,DBANG BZHI PA THOB, ,BLA MA LHAG PA'I LHA'I
SKU GSUNG THUGS KYI BYIN RLABS THAMS CAD DANG RDO RJE GSUM

DBYER MED PA'I RDO RJE 'CHANG CHEN PO 'GRUB PA'I NUS PA KHYAD
PAR CAN THOB PAR GYUR PAR BSAM, DE NAS DPAL LDAN RTZA BA'I BLA
MA RIN PO CHE, ,BDAG GI SNYING GAR PAD MA'I STENG BZHUGS LA,
,BKA' DRIN CHEN PO'I SGO NAS RJES GZUNG STE, ,SKU GSUNG THUGS
KYI

DNGOS GRUB STZAL DU GSOL, ,DE LTAR GSOL BA BTAB PAS BLA MA YI,
,SENG KHRI PAD ZLA NYI MA'I GDAN DANG BCAS, ,SNYING DBUS RTZA
'DAB THIG LE DKAR DMAR LA, ,THIM PAS PAD MA ZLA NYI'I GDAN DU
GYUR, ,SLAR YANG BLA MA 'JAM DPAL GSHIN RJE'I

GSHED, ,DBU MA'I NANG BRGYUD SNYING GA'I GDAN STEN BABS, ,DVANGS
MA'I RLUNG SEMS KHAMS DANG DBYER MED DU, ,BZHUGS NAS RTAG TU
BYIN GYIS BRLABS PAR GYUR, ,DE LTAR BLA MA LHAG PA'I LHA DANG
RANG GI SNYING GA'I RLUNG SEMS NGO BO DBYER MED DU MOS PA LA,
,YANG NAS YANG

DU DRAN PAS GSAL BTAB NAS GSOL BA 'DEBS BA DANG, ,BZA' BTUNG GI
TSE YANG SNYING GA'I BLA MA DE NYID SKYABS GNAS KUN 'DUS KYI
BDAG NYID DU MOS PA LA BZA' BTUNG BDUD RTZIR GSAL BA PHUL BAS
ZAG MOD KYI BDE BAS DGYES PAR BSAM, ,GZHAN YANG PHYI'I SNANG BA
THAMS CAD BLA MA RDO RJE 'JIGS BYED KYI RNAM PAR GSAL BA

LA GSOL BA 'DEBS PA SOGS SGO GSUM GYI BYA BA THAMS CAD BLA MA'I
RNAL 'BYOR DANG BSRE SHES PA ZHIG GIS DAL BA DON YOD PA DANG,
BSTAN PA DANG 'GRO LA PHAN PA RGYA CHEN PO RGYUN MI 'CHAD DU
'BYUNG BAR BYA'O, ,DE LTAR NGED RANG DANG DPAL RDO RJE 'JIGS
BYED NGO BO DBYER MED DU MOS NAS GSOL BA 'DEBS PA'I RNAL 'BYOR

@009A *, ,BYA BA'I RIM PA DNGOS GRUB KUN STZOL ZHES BYA BA 'DI
NI AO ROD JUN GAR GYI NOR 'DZIN BDE BAR SKYONG BA'I SA SPYOD NAS
MNGAGS PA'I MI SNA AU GER GYI RGYUD SMAD BLA MA DBU MDZAD DGE
SLONG NAM MKHA' YE SHES KYIS DGOS ZHES BSKUL NGOR SH'A KYA'I DGE
SLONG BLO BZANG BSKAL BZANG RGYA MTSOS SBYAR BA'O,, ,,