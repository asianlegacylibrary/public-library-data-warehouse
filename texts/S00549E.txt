*, ,ZHI KHRO SBRAGS SGRUB KYI ZIN BRIS BZHUGS SO, ,

@001A #, ,NA MO GU RU BHYA: 'JAM DBYANGS ZHI KHRO SBRAGS SGRUB
KYI KHRID LUNG THOB SKABS KYI ZIN THO RAGS BSDUS BKOD PA LA,
THOG MAR, DKON MCHOG GSUM LA SKYABS SU 'GRO,, xx YANG DAG

BSKYED, ,LAN GSUM, RANG GI SPYI BOR ZHES RDOR SEMS BSGOM BZLAS,
YIG BRGYA NYER GCIG ,BDAG NI MI SHES ZHES PA NAS RDO RJE SEMS
DPA'I SKU GSUNG THUGS DBYER MI PHYAD PAR GYUR, NANG MCHOD BYIN
RLABS,

DPA' GCIG GTOR 'BUL PHYOGS SKYONG DANG BCAS PA, LAS GSHIN SPYAN
DRANGS, DZA: 'JAM DPAL GSHIN RJE GSHED KYI BKA' SDOD MCHOG ,ZHES
SOGS KYI SPYAN 'DREN, DAM BZHAG SKABS SU SRIN LAG RTZE SPRAD KYI

PHYAG RGYA, GTOR BSNGOS SKABS SU, K'A LA RU BA YA MA R'A DZA
ZHES SBYOR BA GNANG, TZA MUntI YA BA TI LA SOGS PA SRID PA GSUM
GYI 'BYUNG PO'I TSOGS DANG BCAS PA RNAMS KYI ZHAL DUx DE LTAR
BTAGS PA'I PHYI NANG GI

@002A #, ,MCHOD PA, BRKYANG BSKUMS MA, 'CHI BDAG MA, BLA MA
MCHOG DANG, STOBS CHEN MA LAN GSUM, SANGS RGYAS CHOS TSOGS MA
LAN GSUM, RAB 'BYAMS GSUNG RABx RGYAL BA KUN GYI

YAB GCIG 'JAM DPAL DBYANGS, x DNGOS BSHAMS YID SPRULx BSNGO,, SA
GZHI SPOS BYUGS MA, MAR GYUR NAM MKHA'I MTHA' DANG MNYAM PA'I
SEMS CAN THAMS CAD KYI DON DUx THOB PAR BYA, DE THOB PAR BYA
BA'I PHYIR

DU DAM PA'I CHOS GSAN SNYAM PA'I KUN SLONG SPYI BYE BRAG GSAL
BTAB TE GSAN PAR 'TSAL, ZHES GSUNG NAS, RJE'I GSUNG GI RDO RJE
TSIG SPRA MA RED MDA' BA LA GNANG BA DE NYID NYID KYIS GSAN
SKABS TSIG SBRAM MA RNYED PAR

'JAM BZHAD GSUNG GI RNAM BSHAD RGYAS PA TZINTA MA nI LAS TSUR
BSDUS TE PHYAG BRIS MDZAD PA DE'I LUNG DANG, 'JAM BZHAD GSUNG
RNAM BSHAD 'BRING PO'I STENG NAS BSHAD LUNG GNANG BA'I PHYAG
RGYUN YOD PA LTAR

@002B 'DIR YANG BSHAD LUNG BSHAD GSUNG NAS, THOG MAR LUNG RKYANG
GNANG, 'TSAMS SU CHOS 'DI'I CHE BA BRJOD SKABS, NYID NAS THOG
MAR, MTSO KHA RDO RJE 'CHANG GI MDUN NAS GSAN GSUNG, MTSO KHA
PA'I ZHAL NAS, KHYED SA THAG RING PO NAS PHEBS PA RED MA

GTOGS, 'DI'I LUNG ZHUS NA ZLA BA GSUM GYI SNGON DU SNYAN GSAN
'BUL DGOS, KHRID ZHUS NA, LO GSUM GYI SNGON DU SNYAN GSAN 'BUL
DGOS, DA LAM KHYED KYI YIG BSKUR TZAM YANG MA BYUNG MOD, 'ON
KYANG DAM CAN CHOS RGYAL LA GNANG BA ZHUS NAS 'BUL KIN YOD

CES GSUNG, 'JAM DPAL ZHI KHRO SBRAGS SGRUB ZER BA 'DI NI RJE BLA
MA LA RJE 'JAM DBYANGS KYIS DNGOS SU GNANG BA'I GDAMS PA KHYAD
PAR CAN YIN, RJE BDAG NYID CHEN PO DON DNGOS PO'I GNAS TSUL LA
RJE BTZUN 'JAM DBYANGS ZHI KHRO MI'I LTAR ? GYIS ROL BA NI DRI
MA MED PA'I LUNG

RIGS PAS 'GRUB PA DE 'DRA RED MOD, THUN MONG SNANG TSOD LA, DANG
PO KHONG LA RJE BTZUN GYI ZHAL MA GZIGS PA'I TSUL BSTAN NAS, BLA
MA DBU MA PA DPA' BO RDO RJE LA BRGYUD NAS RJE BTZUN LA DOGS PA
SOGS ZHUS, RJES SOR KHONG LA YANG RJE BTZUN GYIS ZHAL DNGOS SU
BSTAN NAS MI DANG

MI LAB PA LTAR GSUNG 'BYON PA DE 'DRA'I SKABS RJE BTZUN LTA BA
GSUNG BA RNAMS MI GO BAR ZHUS PAS, RE ZHIG 'DI RNAMS SA BON GYIS
LA GZHUNG CHEN MO LA BLTA BA DANG, BLA MA DANG LHAG PA'I LHA
DBYER MED DU BYAS NAS GSOL BA 'DEBS PA DANG BSAGS SBYANGS LA
'BAD PA SUM

DRIL BYAS NA LTA BA RTOGS YOD GSUNGS, RJE BTZUN 'JAM DBYANGS
KYIS DNGOS SU GSUNGS KYANG MI GO BAR GSUNGS PA DE KHONG GI MA
DGONGS MIN KYANG, PHYI RABS LA DGONGS PA RED, MI GO NA 'DI LTAR
BYED DGOS GSUNGS PA RED, DE'I BLA MA RED MDA' BA CHEN POS, KHYED
LHAG PA'I

@003A *, ,LHA DANG MI DANG MI LAB PA LTAR GSUNG GLENG BYED PA'I
GDAMS PA ZAB MO ZHUS LA BSKUR GSUNGS PA LTAR, ZHUS PAS RJE BTZUN
GYIS 'JAM DBYANGS ZHI KHRO SBRAGS SGRUB 'DI GNANG BA RJE RED
MDA' PA LA PHUL NAS, NYID KYI THUGS SU

CHUD NAS ME LHAR PHUL GSUNGS PAS, 'DI STON YUL GYI GDUL BYA SU
RUNG RUNG GI MI CHOG KUN MKHYEN RED MDA' BA LTA BU'I LAM THUN
MONG BAS RGYUD LEGS PAR SBYANGS PA ZHIG DGOS PA RED, 'DI RTZA BA
RJE'I GSUNG GI RDO RJE'I TSIG SBRAM DANG, DE'I 'GREL BA RJE 'JAM

DBYANGS BZHAD PA'I RDO RJES MDZAD PA'I RGYAS PA TZINTA MA nI'I
PHRENG MDZES, 'BRING PO SKAL BZANG 'JUG NGOGS, DA DUNG BSDUS PA
ZHIG DANG GSUM YOD PAS, 'BRING PO'I STENG NAS KHRID BYED PA'I
PHYAG LEN YOD, 'DI NI 'JAM DBYANGS PHYI NANG GSANG GSUM DANG SKU
GSUNG THUGS

GSUM KA DKYUS GCIG LA SBRAGS NAS NYAMS SU LEN TSUL YIN PAS YE
SHES SEMS DPA'I SKABS DANG, YANG NA PHRENG BA PHYIN RLABS KYI
MJUG GANG RUNG DU NYAMS SU LEN DGOS PAS, RANG NYID SPRUL SKU DAM
TSIG SEMS DPA' RDO RJE 'JIGS BYED DU GSAL BA'I NU MA GNYIS KYI

THAD KYI SNYING KAR NAG GI 'TSAMS SU, AA KHU RIN PO CHE NAS 'DI
'DRA GNANG GSUNG NAS, PHYAG GI MDZUB MO GNYIS RTZE SBYAR NAS
SNYING KAR BTZUGS, GONG MO GNYIS NU MA GNYIS LA 'DZUGS PA GNANG
NAS, THAD 'DI'I NANG DU RGYUN DU SNYING THUR DU BSTAN PA BLOS
GYEN DU

BSLANG NAS SNYING GA'I RTZA BRGYAD MTSON PA'I 'DAB MA BRGYAD DU
GYES PA GSER DANG BCAS PA'I LTE BAR, KUN RDZOB BYANG CHUB KYI
SEMS KYI RANG BZHIN ZLA BA'I DKYIL 'KHOR BSIL ZER RAB TU 'PHRO
BA LA, YE SHES SEMS DPA' LONGS SKU AA RA PA TZA NA SKU MDOG

@003B DMAR SER PHYAG GA-YAS RAL GRI 'PHYAR ZHING, GA-YON AUTPA
LA'I YU BA THUGS KAR 'DZIN PA'I 'DAB MA SNYAN GYI THA DKAR KHA
PHYE BA'I STENG DU SHER PHYIN GYI GLEGS BAM BSNAMS PA, DE'I
THUGS KAR DON DAM BYANG CHUB KYI SEMS KYI RANG BZHIN NYI MA'I
DKYIL 'KHOR

TSA ZER 'BAR BA'I RNAM PAR BSGOM PA'I STENG DU, CHOS DANG GANG
ZAG GI BDAG MED PA'I RANG BZHIN GYI GSER GYI RDO RJE RTZE LNGA
PHYED PA'I YU BA CAN GYI RAL GRI SNGON PO SHIN DU RNO BA SO
GNYIS MDUN RGYAB LA BSTAN PA ME 'BAR BA, DE'I RDO RJE'I SGO
NGA'I NANG DU DH'I: DMAR SER RING CHA

TSEG DRAG DANG BCAS PA YONGS SU GYUR PA LAS, SNA TSOGS PAD NYI'I
GDAN LA 'JAM DBYANGS GSANG SGRUB SKU MDOG DMAR SER RDO RJE DANG
RAL GRI BSNAMS NAS YUM LA 'KHYUD CING RDO RJE SKYIL KRUNG GIS
BZHUGS PA, LHA RDZAS KYI GOS DANG RIN PO CHE'I RGYAN CAN, GSANG

YUM DMAR MO RUS PA'I RGYAN LNGAS BRGYAN PA, PADMA'I DKYIL DKRUNG
GIS RDOR DRIL BSNAMS NAS YAB LA 'KHYUD PA, MIG GI THUR LA BLTAS
NA MTHONG BA'I TSOD KYI SNYING GAR ZLA DKYIL GYI STENG DU YAB
KYI THUGS KAR DH'I: DANG YUM GYI THUGS KAR HR'Im GNYIS RING CHA
TSEG DRAG CAN,

DE GNYIS GDONG MDUN DU BSTAN PA GA-YAS NAS BLTAS NAD PAR GYI YI
GE LTA BU DANG GA-YON NAS BLTAS NA DPE CHA'I YI GE LTA BU, GI
GU'I GUG PHYOGS GNYIS MDUN DANG, THIG LE GNYIS RGYAB LA BSTAN
PA, THIG LE ZUNG DANG KLAD GOR BRIS BA'I TSE KOR KOR BRIS KYANG

ZLUM PO SHEL STONG LTA BU, YI GE GNYIS DANG YAB YUM THAMS CAD
PHAN TSUN RJES SU CHAGS PAS 'OD ZER LNGA PHAN TSUN DU 'KHYUD PAS
DBYER MED, RAL GRI'I GZHUNG THUR GYI DKYIL SNYING KA'I TSOD TZAM
DU H'Um YIG MTHING KA RING CHA DANG BCAS PA GDONG MDUN BSTAN
ZHABS

@004A *, ,KYU'I RTZE MDUN DU BSTAN PA, DE'I THIG LE SHIN TU PHRA
BA YUNGS KAR GYI 'BRU TSAD TZAM GYI NANG DU RAL GRI DKAR PO
YUNGS 'BRU TZAM DE'I RDO RJE'I SGO NGA'I NANG DU 'JAM DBYANGS
NANG SGRUB YAB YUM GNYIS KA SKU MDOG DMAR SER,

GNYIS KAS GRI THOD BSNAMS PA, YAB RDO RJE SKYIL KRUNG DANG YUM
PADMA'I SKYIL KRUNG GIS BZHUGS PA, PHAN TSUN 'KHYUD PA 'OD ZER
GYIS SPREL BA SOGS GSANG SGRUB SKABS BZHIN DU BSAM, BZLAS PA
BYED 'DOD NA YAB YUM GYI THUGS KA'I DH'I:'I MTHAR 'OD SNGON

PO ZLUM PO'I STENG DU AOm AA RA PA TZA NA DH'I: HR'I: ZHES PA'I
SNGAGS PHRENG GA-YON DU 'KHOR BA 'OD ZER GA-YAS DANG YIG 'BRU
DMAR PO GA-YON DU 'KHOR BAS 'OD ZER SNGO DMAR 'THAB PA PHYOGS
BCUR 'PHRO BA SOGS GZHAN DANG 'DRA, BZLAS PA MI BYED NA, DE'I
MDUN DU RANG

THA MAL BA'I RNAM PA TZOG BU THAL SBYAR DU 'KHOD NAS, RJE BTZUN
'JAM PA'I DBYANGS KYIS BDAG LA 'CHAD RTZOD RTZOM GSUM DANG, THOS
BSAM BSGOM PA'I SHES RAB 'PHEL DU GSOL, ZHES PA LTA BU'I GSOL BA
BTAB PAS RJE BTZUN GYI ZHAL NAS RIGS

KYI BU KHYOD LA SHES RAB KYI SNANG BA KHYAD PAR CAN BDAG GIS
STZOL LO, ,ZHES GSUNG 'BYON BZHIN PAR THUGS KA NAS 'OD ZER CHAD
NAS RANG LA THIM PAS RMONGS PA'I MUN PA SANGS TE RJE BTZUN 'JAM
PA'I DBYANGS KYI SHES RAB LTA BU THOB PAR BSAM

LA YANG YANG BSAM, 'DI LTAR BYAS NAS NANG SGRUB SNGAGS ZUR DU MA
BGRANG KYANG CHOG ,GSANG SGRUB LA BZLAS PA BYED NA, GSANG SGRUB
'KHOR LO MNGAL NA 'KHOR, ,DH'I: HR'Im: MIN PA'I SNGAGS MED DO,
,ZHES GSUNGS PA LTAR, YAB KYI THUGS KA'I HR'Im: LAS HR'Im:

@004B GNYIS PA CHAD, ZHAL NAS THON, CHU LA GDU ? CHUNG 'JUG PA
PA LTAR MGO MJUG BSGYUR NAS, MJUG MA NAS YUM GYI ZHAL DU ZHUGS
THUGS KA'I HR'Im: LA THIM, HR'Im: LAS HR'Im: GNYIS PA CHAD, YUM
GYI GSANG GNAS NAS THON, MGO MJUG BSGYUR TE, MGO NAS YAB KYI

GSANG GNAS NAS ZHUGS TE THUGS KA'I HR'Im: LA THIM PAS, STOD CHA
DH'I: SMAD CHA HR'Im: GI PHRENG BA MGAL ME'I 'KHOR LO LTAR 'KHOR
BA, DE LAS SGRA SNYAN PA PI WANG GI GDANGS LTA BU GSUNG RAB YAN
LAG BCU GNYIS KYI GDANGS SU 'CHAR BAR DMIGS NAS DH'I: HR'Im: KHO

NA BZLA, DE GNYIS ZHI BA GTZO BOR BYAS NAS DRAG PO ZHAR LA SGRUB
PA YIN, DE RJES DRAG PO GTZO BOR BYAS NAS ZHI BA ZHAR LA SGRUB
PA DANG, 'JAM DBYANGS PHYI SGRUB LA BRTEN NAS SHES RAB SGRUB PA
LA, RAL GRI'I LTE BA'I GSANG SGRUB DANG, LCAGS KYI H'Um YIG NANG
SGRUB BCAS GO

SA BRJES KYANG CHOG LA, YANG NA GSANG SGRUB KYI THUGS ZLA GDAN
NYI GDAN DANG, THUGS KA'I DH'I: YIG H'Um YIG TU GYUR, H'Um YIG
GI THIG LE'I NANG RAL GRI, DE'I YU BA'I RDO RJE'I SGO NGA'I NANG
DU 'JAM DBYANGS NANG SGRUB YAB YUM BSAM, GONG GI H'Um YIG NANG
SGRUB DANG BCAS PA

THAMS CAD DH'I: YIG DMAR SER RING CHA TSEG DRAG DANG BCAS PA
GCIG TU GYUR BAR BSAM, GSANG SGRUB KYI THUGS KA'I H'Um LAS 'OD
ZER SNA LNGA 'PHROS PAS GSANG SGRUB KYI SKU GANG PHYIR 'PHROS
RDO RJE'I LTE BA'I NANG GANG NAS MA SHONG BAR GA-YER KHA 'DRA
BA'I MTSAMS NAS DGYED,

DE'I MTHAR 'JA' ZER GYI GZHI LA 'OD SNA LNGA'I MU KHYUD ZLUM PO,
LTE BA'I H'Um LAM REG PA 'KHOR LO 'KHOR CHOG PA, DE'I STENG DU
'OD 'PHROS PAS GRI GUG SO DGU SO PHYIR BSTAN NAS, LEB MOR GNAS
PA'I LTE BA'I STENG DU NYI GDAN LA RTZA SNGAGS YI GE SO DGU,
DE'I PHYI ROL TU

@005A *, ,RAL GRI RTZE PHYIR BSTAN PA DRUG GI LTE BA'I STENG DU
AOm AA RA PA TZAN ZHES PA'I YI GE DRUG GAM, YANG NA DH'I: DRUG
BKOD NA, AOm AA RA PA TZA NA DH'I: AOm YA MA NAS H'Um H'Um PHAt
PHAt SV'AHV'A, ZHES PA'AM, DH'I: BKOD YOD NA, DH'I: AOm YA MA

NAS SV'AH'A ZHES BZLA, DE NAS RAL GRI SNGAGS BCAS BZHAG ,GRI GUG
SO DGU GDAN DANG BCAS PA GSANG SGRUB KYI THUGS KA'I H'Um LA
BSDUS NAS GRI GUG BCU SPROS PA'I STENG DU NYI GDAN YI GE BCU PA
BKOD NAS SNGAR LTAR BZLA, DE RJES GRI GUG BCU BSDUS NAS

BDUN SPROS PA LA NYI STENG NYE SNYING BKOD NAS BZLA, SNGAGS
THAMS CAD RANG SGRA 'PHRUG LTAR SGROGS PAR BSAM, YE SHES SEMS
DPA' 'JAM DPAL GZHON NUR GYUR BA BSKYED KYANG CHOG ,DE GNYIS, AA
RA PA TZA NA PHYAG GA-YON AUTPAL SNGON PO'I SDONG BU

THUGS KAR BSNAMS PA'I 'DAB MA SNYAN THAD KHA PHYE BA'I STENG DU
GLEGS BAM BSNAMS PA, 'JAM DPAL GZHON NUR GYUR PA, PHYAG GA-YON
GLEGS BAM THUGS KAR 'DZIN PA, PHYAG GA-YAS RAL GRI 'PHYAR BA
GNYIS KA 'DRA, YANG NA YE SHES SEMS

DPA' 'JAM DBYANGS DKAR PO BYED NA YONGS 'DZIN THAMS CAD MKHYEN
PA'I GSUNG LTAR LA, SNGAGS WA KYEE DAm DANG, AOm AA RA PA TZA NA
BZLAS KYANG CHOG 'JAM DBYANGS DKAR PO 'DI LA SGEG RDOR LUGS LTAR
GA-YAS MCHOG SBYIN MDZAD PA, AUTPAL

DANG RAL GRI MED, YANG LUGS GCIG LA GA-YAS AUTPALA'I STENG NA
RAL GRI YOD PA YANG YOD, SKABS 'DIR PHYI MA LTAR BYED GSUNGS,
BYA RGYUD LTAR DU SGRUB NA GTZANG SBRA GAL CHE, 'JIGS BYED DANG
SBREL NAS ZHI KHRO SBRAGS SGRUB BYAS NA SHA SOGS LA

@005B 'DZEM MI DGOS SLA GSUNGS, BZLAS PA ZIN PA DANG RANG GI GRE
PHUG TU ZLA GDAN LA DH'I: YIG DMAR SER MGO GRE PHUG TU BSTAN NAS
NYAL STABS SU GNAS PA 'OD ZER 'PHROS PAS, RGYAL BA SRAS BCAS KYI
MKHYEN PA'I YON TAN SPYI DANG, MI BRJED PA'I GZUNGS

PHUN SUM TSOGS PA THAMS CAD 'OD ZER DANG DH'I: YIG GI RNAM PAR
SPYAN DRANGS NAS DH'I: LA THIM PAS MI BRJED PA'I GZUNGS KHYAD
PAR CAN THOB PA'I DMIGS PA DANG BCAS DBUGS THENGS GCIG LA DH'I:
BRGYA RTZA BRGYAD BGRANG, DH'I: RE BRJOD PA DANG GRE PHUG GI
DH'I: LAS

GNYIS PA CHAD NAS SNYING KA'I SA BON LA THIM PAS ME LA MAR KHU'I
THIG PA BABS PA LTAR SNGAGS 'KHOR 'OD ZER JE CHE JE CHER SONG,
MTHAR MCHIL MA SGRA MED GCIG MID PA DANG MNYAM DU GRE PHUG GI
DH'I: YIG GDAN DANG BCAS PA SNYING KA'I SA BON LA THIM PAS ME
CHEN

POR MAR KHU CHEN PO BLUG PA LTAR 'OD ZER CHER 'BAR BAS 'JIG RTEN
THAMS CAD 'OD ZER GYIS KHYAB, 'GRO BA THAMS CAD KYI RMONGS PA'I
MUN PA THAMS CAD SANGS, GSUNG RAB KYI TSIG DON MTHA' DAG BSKAL
PA'I BAR DU MI BRJED PA'I GZUNGS DANG, SHES RAB KHYAD PAR

CAN THOB PAR BSAM, MTHAR YIG BRGYA BZLAS PAS RIGS BDAG GI SKU
LAS BDUD RTZI BABS PAS LUS THAMS CAD GANG BAS SNGAGS MA DAG PA
DANG, CHAD LHAG SOGS SBYANGS NAS SNGAGS KYI DNGOS GRUB BRTAN PAR
BYAS PAR BSAM, DE NAS YE SHES SEMS

DPA' JE CHUNG DU SONG, SNYING KA'I PAD 'DAB JE CHER RGYAS TE
SPUNGS SKU KHA BSDUS PA'I DBUS SU 'JAM DBYANGS KYI GSANG GSUM
DANG, RANG SEMS DBYER MED DU BZHUGS PAR BSAM, THUGS KA'I H'Um
LAS 'OD ZER GYEN DU 'PHROS PAS SNYING GI RTZE MOR RDO RJE SER PO
RTZE LNGA

@006A *, ,PHYED PA SHIN TU LCI BAS GNAN PAR BSAM, SLAR YANG 'OD
ZER 'PHROS DBUS RVA'I NANG DU BLA MA'I NGO BO H'Um YIG SER PO
BSAM, DE LAS 'OD ZER PHRENG THAG DANG, SNGAGS PHRENG RDOG GI
RNAM PAR AA RA PA TZA NA DKAR DMAR MTHING

GSUM GYIS GA-YAS BSKOR DU DKRIS, SLAR YANG AA LI DKAR POS GA-YAS
BSKOR DANG, KA LI DMAR POS GA-YON BSKOR DKRIS NAS BYANG CHUB MA
THOB BAR DU 'PHRAL MED BRTAN PAR BZHUGS PAR BSAM LA, NGAG TU
YANG, SHIN TU LCI BA RDO RJE'I RGYA, ,BYIN RLABS

BRTAN BYED BLA MA'I RGYA, ,DUG LNGA NI BYED YE SHES LNGA YI
RGYA, ,SGO GSUM MI PHYED SNGAGS TSAN GSUM GYI RGYA, ,THABS SHES
ZUNG 'BREL AA LI KA LI'I RGYA, ,SHIN TU GCES PA SNYING GI RGYA,
,ZHES BRJOD, DE GSANG RGYA DRUG GIS BSDAMS, DE NAS, DPAL LDAN

RTZA BA'I BLA MA RIN PO CHE, ,BDAG GI SNYING KAR PAD ZLA'I GDAN
BZHUGS LA, ,BKA' DRIN CHEN PO'I SGO NAS RJES BZUNG STE, ,SKU
GSUNG THUGS KYI DNGOS GRUB STZAL DU GSOL, ,YANG RKANG PA GSUM
'DRA BA LA, MCHOG DANG THUN MONG DNGOS GRUB STZAL DU GSOL, ,THUN
MONG

MCHOG GI DNGOS GRUB ZER BA YANG YOD GSUNG, ,YANG, BYANG CHUB
SNYING PO'I BAR DU BRTAN PAR BZHUGS, ,ZHES BSGYUR, DE NAS MCHOD
BSTOD SOGS CHO GA'I DKYUS LTAR RO, ,ZHES PA NI ^ RJE BKA' 'DRI
NA MTSUNGS MED GRUB PA'I DBANG PHYUG 'JIGS MED

BSAM GTAN DPAL BZANG PO'I ZHAL SNGA NAS, ZHI KHRO SBRAGS SGRUB
KYI KHRID LAN KHA YAR THOB PA'I SKABS RMONGS BLO NYAN TSAD THO
CHUNG DU BKOD PA'O,, ,,