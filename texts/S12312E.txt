` DPAL PHYAG NA RDO RJE GTUM PO ME 'BAR DRAG PO'I SGRUB THABS DANG RJES GNANG BYA TSUL GSANG BDAG DGYES PA'I MCHOD SPRIN DNGOS GRUB RAB STZOL ZHES

BYA BA BZHUGS SO,, NA MO GU RU BADZRA P'A nA YE, 'DIR PHYAG NA RDO RJE GTUM PO ME 'BAR DRAG PO'I SKRUB THABS NYAMS SU LEN PAR 'DOD PAS SKYABS SEMS SNGON DU BTANG, SVA BH'A WA DANG SHU N+YA TA'I SNGAGS BRJOD, STONG PA'I NGANG LAS RANG SEMS H'Um YIG MTHING GA LAS 'OD ZER 'PHROS,

RANG GI GO SAR AE LAS NAM MKHA' MTHA' DBUS MED PA, DE'I STENG DU YAm BAm RAm LAm LAS 'BYUNG BZHI'I DKYIL 'KHOR, DE'I STENG DU H'Um YIG LAS RDO RJE RGYA GRAM GYI LTE BAR H'Um, DE LAS 'OD 'PHROS, 'OG THAMS CAD RDO RJE'I SA GZHI, LOGS THAMS CAD RDO RJE'I GUR KHANG,

PHYI RIM ME DPUNG GIS BSKOR BAS BGEGS TSOGS THAMS CAD BSREG PAR GYUR, DE'I DBUS SU BHRUm LAS GZHAL YAS KHANG GRU BZHI SGO BZHI MTSAN NYID THAMS CAD DANG LDAN PA'I LTE BAR PADMA NYI ZLA'I STENG DU H'Um MTHING NAG ,DE LAS 'OD ZER 'PHROS, DON GNYIS

@208B BYAS, 'DUS YONGS SU GYUR PA LAS, RANG NYID DPAL PHYAG NA RDO RJE GTUM PO ME 'BAR SKU MDOG MTHING NAG KHRO GTUM RNGAM PA, ZHAL GCIG PHYAG GNYIS PA, GA-YAS RDO RJE RTZE LNGA PA NAM MKHA' LA 'PHYAR BA, GA-YON PA SDIGS MDZUB ME 'BAR BA, ZHAL GDANGS

SHING LJAGS DRIL BA, MCHE BA GTZIGS PA, SMIN MA SMAR DMAR SER 'KHYUG CING, DMAR LA ZLUM PA'I SPYAN GSUM BGRAD PA, KLU RIGS LNGAS BRGYAN CING RDO RJE'I RGYAN DRUG GIS MDZES PA, STAG GI PAGS PA'I SHAM THABS CAN, ZHABS GNYIS BRKYANG BSKUM

ROL PA'I STABS KYIS SDAD PA'I GA-YAS 'OG TU 'JIGS BYED DANG, GA-YON 'OG TU DUS MTSAN MA MNAN PA'I SKU LAS YE SHES KYI ME RAB TU 'BAR BA'I KLONG NA BZHUGS PA'I SPYI BOR AOm, MGRIN PAR A'A: THUGS KAR H'Um, THUGS KA'I H'Um LAS 'OD 'PHROS,

YE SHES PA DBANG LHA DANG BCAS PA SPYAN DRANGS, DZA: H'Um BAm HO: SA GNYIS SU MED PAR GYUR, DBANG LHAS DBANG BSKUR MI BSKYOD PAS DBU BRGYAN PAR GYUR, MCHOD BSTOD BYA, RANG GI THUGS KAR NYI GDAN LA H'Um YIG GI MTHAR BZLAS BYA'I SNGAGS KYIS BSKOR BA

LAS 'OD ZER 'PHROS, PHYOGS BCU'I RGYAL BA SRAS BCAS MCHOD, H'Um PHAt, CES GANG LCOGS BZLAS MA MCHOD BSTOD BYA'O, ,'DI'I GYIS BRLABS PAR BSAMS LA, AOm BADZRA TZAndA MAH'A RO shA nA H'Um PHAt, CES GANG LCOGS BZLAS MA MCHOD BSTOD BYA'O, ,'DI'I RJES GNANG

BYA BAR 'DOD PAS, STEGS GTZANG MA KHEBS LDAN GYI STENG DU 'DAB BRGYAD 'BRI, DE'I STENG DU MANYDZI 'DZUGS PA'I KHAR MAndAL LA TSOM BU SNGON PO BKOD, DE'I MDUN DU CHU GNYIS NYER SPYOD, DKAR GTOR CHA BZHI, RNAM BUM GZUNGS RDOR DANG, RDOR DRIL, LAS BUM, GUL YUNGS SOGS 'DU BYAS TE BDAG BSKYED SNGAR BZHIN BSGOMS

@209A *, ,NAS, BUM PA DANG MDUN BSKYED LHAN DU SKRUB TSUL NI, MDUN GYI TSEM BU BSANGS SBYANGS, STONG PA'I NGANG LAS, AE LAS CHOS 'BYUNG 'BYUNG BZHI RI RAB BSRUNG BA'I 'KHOR LO YANGS SHING RGYA CHE BA'I NANG DU BHRUm LAS GZHAL YAS KHANG GRU BZHI SGO BZHI

MTSAN NYID THAMS CAD DANG LDAN PA'I LTE BAR PADMA NYI ZLA'I GDAN, BUM PA BSANGS SBYANGS, STONG PA'I NGANG LAS RIN PO CHE'I BUM PA MTSAN NYID THAMS CAD DANG LDAN PA, PHYI BUM PA'I RNAM PA LA NANG GZHAL YAS KHANG GI NANG DU YE SHES KYI BDUD RTZI'I RGYA MTSO

'KHYIL BA'I DBUS SU SNA TSOGS PADMA DANG NYI ZLA'I GDAN, GZHAL YAS KHANG GNYIS KA'I GDAN GYI STENG DU H'Um MTHING NAG LAS 'OD ZER 'PHROS, DON GNYIS BYAS, 'DUS YONGS SU GYUR PA LAS, DPAL PHYAG NA RDO RJE GTUM PO ME 'BAR SKU MDOG

MTHING NAG ZHES PA NAS, YE SHES KYI ME RAB TU 'BAR BA'I KLONG NA BZHUGS PA, ZHES DANG, LAS BUM GYI NANG DU BDUD RTZI 'KHYIL BA BSKYED, LHA THAMS CAD KYI SPYI BOR AOm ZHES PA NAS RGYAS 'DEBS KYI BAR BDAG BSKYED DANG 'DRA, MCHOD BSTOD BYAS LA, RANG GI THUGS KA

NAS 'OD ZER 'PHROS, BUM NANG GI LHA DANG MDUN BSKYED KYI LHA'I THUGS RGYUD BSKUL TE 'OD ZER GYI SPRO BSDUS DON GNYIS BYAS, RGYAL BA SRAS BCAS KYI BYIN RLABS BSRUS TE BSTIM PAS, BUM NANG GI LHA'I THUGS KA'I SNGAGS 'PHRENG LAS KYANG

BDUD RTZI'I RGYUN BAB PAS BUM PA GANG BAR BSAMS LA GZUNGS THAG NAS BZUNG STE SNGAGS BZLA, GZUNGS RDOR LAS BUM GYI KHAR BZHAG LA AA MRi TA BZLA, SNYING PO BRJOD DE DUNG CHOS KYI CHU BUM PA GNYIS SU BLUGS PAS, LHA RNAMS ZAG PA MED PA BDE BA'I RANG BZHIN DU ZHU STE BUM PA'I

@210B CHU DANG RO GCIG TU GYUR PAR BSAM, GTOR MA CHA BZHI BSNGO, DPAL PHYAG NA RDO RJE GTUM PO ME 'BAR DRAG POS BDAG GI LUS RDO RJER BYIN GYIS BRLAB TU GSOL, NGAG + YID + LUS NGAG YID GSUM RDO RJER BYIN GYIS BRLAB TU GSOL, ZHES GSOL BA

BTAB PAS, DE RNAMS KYIS BDAG LA DBANG BSKUR BAS BYIN RLABS ZHUGS PAR BSAM, DE NAS DBANG BSKUR BA DNGOS LA, SLOB MA RNAMS KHRUS BYAS MAndAL 'BUL DU BCUG LA, BDAG GI SLOB MA 'DI RNAMS KYI LUS LA BAR DU GCOD PA'I BZHI BRGYA RTZA BZHI'I

NAD THAMS CAD ZHI BAR MDZAD DU GSOL, BSAM PA LA BAR DU GCOD PA'I BGEGS RIGS STONG PHRAG BRGYAD CU'I GNOD PA THAMS CAD ZHI BAR MDZAD DU GSOL, TING NGE 'DZIN LA BAR DU GCOD PA'I NYON MONGS PA BRGYAD KHRI BZHI STONG GI GNOD PA THAMS CAD ZHI

BAR MDZAD DU GSOL, LUS RDO RJER BYIN GYIS BRLAB TU GSOL, ZHES LAN GSUM GSOL BA GDAB, DE NAS BLA MA LA GSOL BA 'DEBS PA 'DI'I RJES ZLOS MDZOD, BLA MA RDO RJE 'DZIN PA DGONGS SU GSOL, BDAG GI LUS RDO RJER BYIN GYIS BRLAB PA'I DON DU

BLA MA PHYAG NA RDO RJE GTUM PO ME 'BAR DRAG PO LA GSOL BA 'DEBS KYI, BDAG LA PHYAG NA RDO RJE GTUM PO ME 'BAR DRAG PO'I RJES SU GNANG BA STZAL DU GSOL, LAN GSUM, SLOB DPON GYIS 'DI LTAR BRJOD, KHYED RANG RNAMS KYI SNYING GAR SNA TSOGS PADMA 'DAB MA BRGYAD

PA'I DBUS SU NYI MA'I DKYIL 'KHOR GYI STENG DU H'Um SNGON PO RE GSAL BTAB, DE LAS 'OD 'PHROS, LUS KYI SGO NAS BSAGS PA'I SDIG SGRIB THAMS CAD SANGS KYIS DAG ,SLAR YANG 'OD ZER 'PHROS, SEMS CAN LA PHOG PAS SDIG SGRIB THAMS CAD DAG ,'OD

@211A *, ,ZER TSUR 'DUS, H'Um LA THIM PA YONGS SU GYUR PA LAS, SLOB MA RNAMS DPAL PHYAG NA RDO RJE GTUM PO ME 'BAR SKU MDOG MTHING NAG KHRO GTUM RNGAM PA, ZHAL GCIG PHYAG GNYIS, GA-YAS RDO RJE RTZE LNGA PA NAM MKHA' LA 'PHYAR BA,

GA-YON PA SDIGS MDZUB ME 'BAR BA, ZHAL GDANGS SHING LJAGS DRIL BA, MCHE BA GTZIGS PA, SMIN MA SMA RA DMAR SER 'KHYUG CING, DMAR LA ZLUM PA'I SPYAN GSUM BGRAD PA, KLU RIGS LNGAS BRGYAN CING RDO RJE'I RGYAN DRUG GIS MDZES PA, STAG GI

PAGS BA'I SHAM THABS CAN, ZHABS GNYIS BRKYANG BSKUM ROL PA'I STABS KYIS SDAD PA'I GA-YAS 'OG TU 'JIGS BYED DANG, GA-YON 'OG TU DUS MTSAN MA MNAN PA'I SKU LAS YE SHES KYI ME RAB TU 'BAR BA'I KLONG NA BZHUGS PA'I SPYI BOR AOm,

MGRIN PAR A'A: THUGS KAR H'Um GIS MTSAN PA'I MOS PA MDZOD, DE NAS BLA MA PHYAG NA RDO RJER GSAL BA'I THUGS KA NAS 'OD 'PHROS, PHYAG NA RDO RJE GTUM PO ME 'BAR DRAG PO LA SANGS RGYAS BYANG SEMS GRANGS MED PAS BSKOR BA MDUN GYI

NAM MKHAR SPYAN DRANGS, MAndAL SLOB MA RNAMS KYI MGO THOG TU BZHAG LA, SLOB DPON GYIS NAM MKHA'I LHA TSOGS RNAMS LA, GSANG BA'I BDAG PO PHYAG NA RDO RJE GTUM PO ME 'BAR DRAG PO'I LHA TSOGS LA GSOL BA 'DEBS SO BYIN GYIS BRLAB TU GSOL,

PHYAG NA RDO RJE GTUM PO ME 'BAR DRAG POS SLOB MA 'DI RNAMS KYI LUS RDO RJER BYIN GYIS BRLAB TU GSOL, ZHES GSOL BA DRAG TU BTAB PAS, MDUN GYI PHYAG NA RDO RJE GTUM PO ME 'BAR DRAG PO MAndAL GYI PHYAG NA RDO RJE GTUM PO ME 'BAR DRAG PO LA THIM,

@212B DE SLOB MA RNAMS KYI LUS LA THIM PAR GYUR, DZA: H'Um BAm HO: ZHES BRJOD, BRTAN PAR BYA BA'I PHYIR RNAM RGYAL BUM PA MGOR BZHAG STE CHU DBANG BSKUR ZHING, AOm BADZRA TZAndAL MAH'A RO shA nA K'A YA AA BHI shINYTZA AOm, ZHES CHU GTOR ZHING BTUNG DU BCUG ,DE LTAR DBANG BSKUR BAS SLOB MA RNAMS

SKU RDO RJER GYUR PA'I MOS PA MDZOD, DE LTAR KHYED RANG RNAMS SKU RDO RJER GYUR PA LA MCHOD PA PHUL BA BDAG GIR MDZAD PA ZHU BYAS LA, MCHOD PA BYA, GSUNG GI RJES GNANG GI DON DU GSOL BA 'DEBS PA 'DI'I RJES ZLOS MDZOD, BLA MA PHYAG NA RDO RJES BDAG GI NGAG

RDO RJER BYIN GYIS BRLAB PA'I DON DU, PHYAG NA RDO RJE GTUM PO ME 'BAR DRAG PO'I GSUNG BZLAS PA'I RJES SU GNANG BA STZAL DU GSOL, LAN GSUM, DE NAS GSUNG GI RJES GNANG DNGOS GZHI LA, SLOB MA RNAMS KYI LCE PADMA 'DAB MA BRGYAD DU BSAMS PA'I STENG DU

A'A: DMAR PO DANG, RANG DANG SLOB MA RNAMS KYI SNYING GAR NYI GDAN LA H'Um SNGON PO RE BSGOM PAR ZHU, RANG GI SNYING GA'I H'Um GI MTHA' LA SNGAGS KYIS BSKOR BA LAS SNGAGS PHRENG MAR ME GCIG LAS GNYIS CHAD KYI TSUL DU BYUNG, SLOB DPON GYI ZHAL NAS THON

PA'I 'OD KYIS PHYAG NA RDO RJE GTUM PO ME 'BAR DRAG PO'I LHA TSOGS DANG SANGS RGYAS DANG BYANG SEMS 'PHAGS PA'I TSOGS THAMS CAD KYI BYIN RLABS DANG, MDOR NA 'JIG RTEN DANG 'JIG RTEN LAS 'DAS PA'I MTHU DANG NUS PA BRTAN PA DANG GA-YO BA'I BCUD KYI

YON TAN THAMS CAD RDO KHAB LEN GYIS LCAGS 'DREN PA LTAR BSDUS NAS SNYING GAR ZHUGS, SNYING GAR 'KHOR GCIG BYAS NAS SKU'I DBYIBS BRGYUD, SLOB DPON GYI GSANG GNAS NAS ZHUGS TE 'GAL ME LTAR 'KHOR BAR BSAMS LA, SLOB DPON GYI 'PHRENG BA NAS

@213A *, ,BZUNG NAS 'DI'I RJES ZLOS MDZOD BYAS LA, AOm BADZRA TZAndA MAH'A RO shA nA H'Um PHAt, LAN GSUM, DE NAS SLOB DPON GYIS BDAG GI SLOB MA 'DI RNAMS KYI NGAG NUS PA DANG LDAN PAR BYIN GYIS BRLAB TU GSOL, ZHES GSOL BA GDAB, RNAM RGYAL GYI CHU KU SHAS

SLOB MA'I LCE LA BZHAG LA, AOm BADZRA TZAndA MAH'A RO shA nA WAKKA AA BHI shINYTZA A'A: ZHES LAN GSUM BRJOD, DES GSUNG GI BYIN RLABS SLOB MA RNAMS KYI NGAG LA ZHUGS PAS NUS PA DANG LDAN PAR GYUR TE NGAG GSUNG RDO RJER GYUR PA LA GONG LTAR MCHOD PA BYA, THUGS KYI RJES

GNANG GI DON DU GSOL BA 'DEBS PA 'DI'I RJES ZLOS MDZOD, BLA MA PHYAG NA RDO RJES BDAG GI YID RDO RJER BYIN GYIS BRLAB PA'I DON DU PHYAG NA RDO RJE GTUM PO ME 'BAR DRAG PO'I THUGS KYI RJES SU GNANG BA STZAL DU GSOL, LAN GSUM, DE NAS RANG DANG SLOB MA RNAMS KYI SNYING

GAR PAm LAS PADMA RAm LAS NYI MA'I DKYIL 'KHOR GYI STENG DU H'Um SNGON PO, DE LAS 'OD ZER 'PHROS PAS, PHYAG NA RDO RJE GTUM PO ME 'BAR DRAG PO'I LHA TSOGS LA SANGS RGYAS BYANG SEMS KYIS BSKOR BA MDUN GYI NAM MKHAR SPYAN DRANGS, PHYAG NA RDO RJE GTUM PO ME

'BAR DRAG PO'I LHA TSOGS THAMS CAD KYIS BDAG GI SLOB MA 'DI RNAMS KYI YID RDO RJER BYIN GYIS BRLAB TU GSOL, ZHES GSOL BA BTAB PAS PHYAG NA RDO RJE GTUM PO ME 'BAR DRAG PO'I LHA TSOGS LA SANGS RGYAS DANG BYANG CHUB SEMS DPAS BSKOR BA'I THUGS KA

NAS GRI GUG DANG RDO RJE LA SOGS PA'I PHYAG MTSAN RNAMS 'PHROS NAS KHYED RANG RNAMS KYI THUGS KA'I H'Um LA THIM PAS THUGS KYI BYIN RLABS ZHUGS PA'I MOS PA MDZOD, AOm BADZRA TZAndA MAH'A RO shA nA TZITTA AA BHI shINYTZA H'Um, ZHES LAN GSUM, DE NAS SLOB MA RNAMS LUS

@214B RNAM SNANG GI CHOS BDUN LDAN BYED DU BCUG LA, KHYED RANG RNAMS KYI THUGS KA'I H'Um LAS 'OD 'PHROS, SNOD BCUD LA PHOG PAS 'OD DU ZHU, KHYED RANG RNAMS PHYAG RDOR DU GSOL BA LA THIM, DE'ANG 'OD DU ZHU THUGS GA'I H'Um LA THIM, DE'ANG ME DMIGS PAR BSAMS LA MNYAM

PAR ZHOG CIG ,DE DBANG BZHI PA YIN NO, ,DE LTAR THUGS KYI BYIN RLABS SLOB MA RNAMS KYI YID LA ZHUGS PAS THUGS RDO RJER GYUR PA'I MOS PA MDZOD BYAS LA SNGAR LTAR MCHOD PA BYA'O, ,DE LTAR SLOB MA RNAMS KYI LUS NGAG YID GSUM LA PHYAG NA RDO RJE'I SKU GSUNG THUGS

KYI DBANG BSKUR BAS NYON MONGS PA LNGA DAG ,PHUNG PO LNGA GNAS BSGYUR, YE SHES LNGA THOB PA'I BAG CHAGS RGYUD LA BZHAG ,'PHRIN LAS BZHI'I SGO NAS BSKYED PA'I RIM PA BSGOM PA LA DBANG NGO, ZHES DAG PA BRJOD, MJUG CHOG RNAMS SPYI LTAR BYA'O, ,ZHES DPAL PHYAG NA RDO RJE

GTUM PO MI 'BAR DRAG PO'I SGRUB THABS DANG RJES GNANG BYA TSUL BKLAGS CHOG NAG 'GROS SU BKOD PA GSANG BDAG DGYIS PA'I MCHOD SPRIN DNGOS GRUB RAB STZOL ZHES BYA BA 'DI'ANG HUR TSA PI LIG THU CHOS RJE RIGS KYI TSA BO LHA BTZUN YE SHES NYI 'OD KYIS BSKUL NGOR 7 DUS MTHA'I DGE SBYONG CI BDE BA NGAG DBANG

BLO BZANG BSTAN PA'I RGYAL MTSAN DPAL BZANG POS BKA' GDAMS PA RNAMS KYI BSTI GNAS DGE 'PHEL DGA' LDAN CHOS MDZOD GLING GI BLA BRANG NAS GSAR BSGRIGS BGYIS PA'O,,