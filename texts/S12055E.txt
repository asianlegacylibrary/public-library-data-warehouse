*, ,BUM SGRUB KYI RDZAS CUNG ZAD BRJOD PA BZHUGS, ,

@001 #, ,NA MO GU RU, YI DAM GYI LHA 'GA' ZHIG GI BUM PA SGRUB
PA LA MKHO BA'I RDZAS KYI RIM PA BRJOD PAR BYA STE, DE LA GZHUNG
NAS GSUNGS TSUL,

LAG TU LEN TSUL, RDZAS KYI BYED LAS DANG GSUM, DANG PO LA, BUM
RDZAS NYER LNGA DANG SUM BCU DANG SO LNGAR YANG GSUNGS PA LAS,
RIN PO CHE LNGA NI SLOB DPON

KLU BYANG GIS MDZAD PA'I DKYIL CHOG NYI SHU PA LAS, GSER DNGUL
MU TIG BYU RU PADMA R'A GA STE LNGA YIN PAR GSUNGS LA, GZHUNG
GZHAN DU PADMA R'A GA MED NA ZANGS SAM

DUNG GIS CHOG PAR BSHAD, SNGAGS RIM CHEN MOR DNGUL MA BGRANGS
PAR MU MEN BSHAD DO, ,'BRU LNGA NI NYI SHU PA LAS, GRO, NAS,
TIL, MON SRAN

BRE'U, MON SRAN RDE'U STE LNGA DANG, PHRENG BA LAS GRO NAS TIL
GSUM 'DRA LA, MON SRAN DANG 'BRAS SOB STE LNGA DANG, RDO RJE
MKHA' 'GRO LAS GRO NAS TIL GSUM GYI
@002A #, ,STENG DU, MON SRAN GRE'U DANG MUD KA STE LNGA GSUNGS
LA, SNGAGS RIM LAS MON SRAN GRE'U DANG MON SRAN RDE'U NI SRAN
MA CHE CHUNG YIN PAR GSUNGS,

SUM PA RIN PO CHES MDZAD PA'I SMAN GYI MNGON BRJOD LAS, MON
SRAN GRE'U LAM SHA, SRAN CHUNG LA MA S'U RA DANG BKRA SHIS
CAN, SRAN ZLUM LA HA DE nU, RLUNG SKYED,

CIS DANG, DNGOS GRUB RGYA MCHOD SBYIN SREG GI RDZAS KYI BYED
LAS GSUNGS PA'I SKABS SU, M'A SHAS STOBS NI CHEN BOR BSHAD,
,CES 'BYUNG BAS MON SRAN GRE'U NI

SRAN MA DGAR ZLUM LA BYA'AM DBYAD DE, ,YANG AE PHU MGON PO
SKYABS KYIS SMAN MING RGYA BOD SHAN SBYAR BYAS PA LAS, SRAN
CHUD NI RGYA NAG GI SKAD DU LAN DHE'U,

MON SRAN NA TSAN DHE'U, MDA' RGYUS NI CHI BHYO'U DHE'U, MA SHA
NI BZHIN HANG DHA'U ZHES PA 'DUG LA, TSONG RA NAS NYO BA LA,
WAN DHE'U NA SRAN MA DKAR ZLUM STENG LTA MANG

@002B BOS SBYIN SREG GI RDZAS SU BYAS BA DE YIN 'DUG ,TSAN
DHE'U NI KHA DOG SER SMUG ,SHAS CHER LEB 'JOD GI DBYIBS CAN,
SRAN MA GZHAN RNAMS LAS CHE BA ZHIG GO ,CHI shYO'U DHE'U NI
SMAD NGOS NAG LA, STONG DMAR PO, ZLUM ZHING

'JONG NYAMS YED PA CHUNG DU ZHIG STE, BOD KYIS DMAR RU MGO NAG
ZER RO, ,BZHIN HVAD DHE'U NI DKAR LEB 'JOD BA ZHIG STE, PAGS
PA LTA BU'I SHUN PA PHUD NA SER SHAS CHE BA ZHIG TU 'DUG GO
,DBANG DON LAS, SRAN MA

MUNG GA SRAN CHUD, ZHES GSUNGS BAS, MON SRAN RDE'U DANG MUD KA
DANG SRAN CHUD RNAMS DON GCIG YIN NAM DBYAD, GRO NAS GNYIS LA
RIGS MI 'DRA BA MED CING, TIL LA DKAR NAG GNYIS YOD PA LAS,

MKHAS GRUB RJE'I DUS 'KHOR DKYIL CHOG TU, TIL DKAR GSUNGS
SHING, PHYAG LEN LA'ANG TIL DKAR LA BYED PAR SNANG NGO, ,SMAN
LNGA NI NYI SHU PA LAS, BRI H'A T'I; K'AntA K'A RI, HA SA DE
BA, AA PA RA

DZI TA, DAntA AUTPAL STE LNGA DANG, PHRENG BAR HA SA DE BA MA
BGRANGS PAR DAntA AUTPAL DKAR DMAR GNYIS SU PHYE ZHING, DBANG
GI RAB BYED LAS, DBANG LAG GCIG TU BGRANGS LA, RDO RJE MKHA'
'GRO LAS,

BYA GRI SING GRA'I DBYUG PA YI, ,AUTPAL DANG GZHAN MI THUB,
,HA SA DE BA'I SMAN CHEN BCAS, ,ZHES GSUNGS, DE LA BAM PA RIN
PO CHES, BRI T'A T'I NI STAG TSER TE KAntA K'A RI SMUG PO
DANG, K'AntA K'A RI NI TSER

@003A *, ,MA BYED PA STE K'AntA K'A RI DKAR PO DANG, AA BA RA
DZI TA NI GZHAN GYIS MI THUB PA STE SHU NGAG DKAR PO YIN PAR
BSHAD, DBANG DON DU HA SA DE BA NI LHAR BCAS, DAntA AUTPAL NI
DBYUG

PA'I AUTPA LAR BSHAD, SUM PA RIN PO CHES, BY'A GHRI STAG LDAN
NAM STAG TSER BYED PA, TSER KHYAB, SENG TSER RNAMS KAntA KA RI
DKAR BO'I MING DANG, BYA WA, RA PA DING GAntA GA RI SMUG PO'I
MING DU

BSHAD; DBANG DON LAS, BY'A GHRI KAntA KA RI DANG, SIm GHRI CHU
SRIN SDER MO DANG, HA SA DBANG LAG YIN PAR GSUNGS LA, DE LTAR
NA RNAM SRAS KYI BSKANG RDZAS LA, BYA DRI SING DRA HA SI DE BA
DANG, ,GAR NI

GA DANG SMAN MCHOG RNAM LA DANG, ,ZHES PA'I BYI DRI SING DRI
NI KAntA KA RI DANG CHU SRIN SDER MO YIN LA, HA SA DE BA DANG
KARNI KA GNYIS KYI NGOS 'DZIN GSAL BA MA MTHONG ZHES DBANG DON
DU GSUNGS, RAntA AUDPA

LA'I RTZA BA SBYOR DGOS PAR GSUNGS KYANG, SMAN GYIS STOBS
RDZAS DANG NGOS 'DZIN GYI YI GE RNAMS SU RAntA AUTPA LA'I
BSHAD PA MA MTHONG ZHING, SMAN DU SBYOD BA'I AUTPAL DKAR SER
DMAR SNGO BZHI YOD PAR GSUNGS

PAS DE DAG GANG RUNG GI MING YIN NAM LOGS SU YOD DAM DBYAD PAR
BYA'O, ,BRGYA RTZA'I RNAM BSHAD LAS HA SA DE BA NI CHU SRIN
SDER MO YIN PAR BSHAD, DBANG LAG LA SOR MO LNGA YAN CHAD
BZANG, SOR BZHI

@003B BA 'BRING, GSUM PA MAN DAN PAR SMAN YIG TU BSHAD PAS
'DIR YANG SOR LNGA BA SOGS SBYAR NA LEGS SO, ,DRI LNGA NI,
DBANG DON LAS, GA BUR, GUR GUM, TZAN DAN DKAR DMAR, GLA RTZI
STE

LNGA GSUNGS SHING; 'DI NI D'A RI KA PA'I BZHED PA YIN PAR
GSUNGS SO, ,NAD GI BDUD RTZI LNGA NI, SNGAGS RIM DU PHRENG BA
KHUNGS SU DNGAGS NAS GSUNGS SHING, DE YANG RGYAL BA BZANG POS
BDE MCHOG GI

DKYIL CHOG TU; DRI CHEN DRI CHU BYANG CHUB SEMS, ,DE BZHIN SHA
CHEN DANG NI KHRAG ,DE RNAMS BDUD RTZI LNGA ZHES BYA, ,BLA MED
BYANG CHUB RGYU YIN NO, ,ZHES BUM RDZAS KYI SKABS SU BSHAD PA
LTAR YIN PAR DBANG DON LAS

GSUNGS SO, ,SNYING PO LNGA NI, KUN RIG tIKA CHEN LAS, CHU'I
SNYING PO LAN TSVA, RTZI THOG GI SNYING PO MAR, ME TOG GI
SNYING PO SBRANG RTZI, SHING TOG GI SNYING PO KAR, 'BRU'I
SNYING PO TIL MAR TE LNGA

GSUNGS SHING, 'GA' ZHIG TIL MAR GYI CHAB LA, SA'I SNYING PO
GSER RAM BCUD KYI SNYING PO 'O MA 'DREN PA YANG YOD PAR BSHAD,
YE SHES RDO RJE'I RNAM 'JOMS KYI 'GREL PA LAS, LAN TSVA DANG
MAR DANG SBRANG

RTZI GSUM SNGA MA DANG 'DRA LA, SA'I SNYING PO TIL DANG, SHING
THOG GI SNYING PO BU RAM DU BSHAD, DBANG DON LAS, KAR DANG BU
RAM NI, BU RAM SHING GCIG NYID LAS 'BYUNG BAS SHING TOG GI
SNYING BO YIN PAR 'DRA

@004A *, ,LA; 'BRU'I SNYING PO TIL MAR BGRANGS PA NI, TIL
'BRU'I GRAS SU BYUNG BA DANG MI ZLOS PAS LEGS PAR MNGON, ZHES
DANG, YANG DBANG DON LAS, DE LTAR BUM RDZAS LNGA PHRAG DRUG

BLA MED SPYI THAMS CAD LA 'DRA ZHING, SA RA HA'I THOD PA'I
DKYIL CHOG TU SHA LNGA GZHUG PAR YANG GSUNGS, ZHES GSUNGS PAS
GSANG BDE 'JIGS GSUM SOGS KYI BUM PA LA GONG GI BUM RDZAS NYER
LNGA'AM,

SNYING PO LNGA BCAS RDZAS SUM BCU TSAD MA LDUGS NA LEGS LA, DE
MA NUS NA GANG 'BYOR GYIS PHYA ZHING, RNAM RGYAL BUM PA LA
RDZAS DES PAR DGOS PAR GSUNGS SO,, ` ,,GNYIS PA LAG TU LEN
TSUL LA,

DBAL RDO RJE 'JIGS BYED KYI BUM RDZAS NI, GSER DNGUL MU TIG
,BYU RU DMAR PO, PADMA? R'A GA'AM DUD NGAM ZANGS TE RIN BO CHE
LNGA DANG, GRO NAS, TIL DKAR, TSAN DHE'U ZER BA'I SRAN CHEN
SER SMUG GAM SRAN MA

DKAR ZLUM, SRAN CHUD LJANG KHU STE 'BRU LNGA, KAntA KA RI DKAR
SMUG GNYIS, SHU DAG DGAR BO, DBANG LAG ,DBYUG PA'I AUTPA LA'I
RTZA BA'AM AUTPA LA GANG 'BYOR TE SMAN LNGA, GA BUR, GUR GUM,
TZAN

DAN DKAR DMAR, GLA RTZI STE DRI LNGA, NANG GI BDUD RTZI
LNGA'AM BDUD RTZI RIL BU'AM, DRI CHEN GYI TSANG LA DZA TI, DRI
CHU LA AA GA RU NAG PO, BYAD SEMS DKAR PO LA COD ZHI, KHRAG LA
TZAN DAN DMAR PO,

@004B SHA CHEN LA AA RU GSER MDOG SBYOR, LAN TSVA, MAR KHU,
SBRANG RTZI, KA RA, TIL MAR TE SNYING PO LNGA RNAMS SO, ` ,KUN
RIG RNAM PAR SNANG MDZAD KYI BUM RDZAS NI, MU TIG BYU RU,
GSER,

DUNG DAM MU MEN, PADMA R'A GA'AM DNGUL LAM ZANGS TE RIN PO CHE
LNGA, KAntA KA RI DKAR SMUG ,SHU DAG ,DBANG LAG ,AUTPAL STE
SMAN LNGA 'JIGS BYED DANG 'DRA, NAS, 'BRAS, GRO, SRAN LNGAR,

TIL DKAR TE 'BRU LNGA, TZAN DAN DKAR DMAR, DZA TI, GA BUR, GUR
GUM STE DRI LNGA, LAN TSVA MAR SBRANG KA RA TIL MAR TE SNYING
PO LNGA RNAMS SO, ,'DI NI RNAL 'BYOR RGYUD THAMS CAD LA 'DRA
ZHING,

tIKA CHEN DU BSHAD MA THAG PA'I BUM RDZAS NYOR LNGA GSUNGS LA,
GZHAN LAS BCO LNGA TZAM BSHAD PA'ANG YOD PAR GSUNGS SO, `
,MGON PO TSE DPAG MED KYI BUM RDZAS NI, GSER DNGUL MU TIG BYU
RU

MU MEN TE RIN PO CHE LNGA, NAS 'BRAS GRO SRAN TIL TE 'BRU
LNGA, SBRANG KA RA ZHO 'O MA MAR TE BDUD RTZI LNGA, SLE TRES,
KAntA KA RE DKAR PO, DBANG LAG ,RGYA MTSO'I LBU BA, SHU DAG
DKAR PO STE SMAN LNGA,

TZAN DAN DKAR DMAR, DZA TI, GA BUR, GUR GUM STE DRI LNGA RNAMS
SO, ,'DI NI BYA RGYUD SPYIL SBYAR CHOG PAR GSUNGS, RDZAS KYI
TSAD NI, DUS 'KHOR MA GTOGS BA GZHAN LAS CHAD DES

@005A *, ,GZUNG MA GSUNGS PAS GANG 'BYOR GYIS CHOG GO ,SBYOR
TSUL NI, DBANG DON LAS, DENG SANG BUM RDZAS RNAMS PHYOGS GCIG
TU RIL BUR BSRES TE BUM PAR 'DEBS PA

RTEN 'BREL GYI RDZAS LTA BUS DANG SHAS CHE YANG, RDO RJE RNAM
'JOMS LAS, RIN CHEN RMA MED TZAN DAN BCAS, ,ZHES PA'I THAD KYI
'GREL PA DU MAR RIN PO CHE BUG PA MED PA DANG MA NYAMS PA DGOS
PAR

GSUNGS PA LA BRTAGS NA BSDOD PA H'I GZHI'O, ,ZHES GSUNGS PAS
RDZAS RNAMS KHROL BU'AM PHYE MA'AM RIL BU GANG RUD BYA, RING
DU BSREL NAS DUS DUS SU BUM PA SGRUB PA LA 'JUG RGYU YIN NA
RIL BUR

BYAS PA LEGS TE, YUN DU BZHAG NA SMAN 'GA' ZHIG GI NUS PA
NYAMS PA DANG, GA BUR LTA BU NI YAL 'GRO BA DANG, 'O ZHO LTA
BU DUL SUNGS SOGS SU 'GYUR BAS SO, ,DES NA, RLON GYI RIGS

RNAMS SO SOR BSKAM, SBRAD BUR BSKOL NAS 'THEN PA SOGS KYIS
SBYAR DU DUNG BAR BYA, DE RNAMS PHYE MAR BYAS LA MAR GYI RIGS
BSRE, DE NAS SBRANG NGAM BU RAM BSKOL BA'I DVANGS MA LA SBYANG
NAS 'DAM

BTAGS BYAS TE RIL BU CHE CHUNG GANG 'DOD DU DRIL, KAR YOL GYI
SNOD DU BSKOR BA SOGS KYIS SKAM THAG LEGS PAR BYA, MKHO BA'I
TSE KHRAM KHRUM BRDUNGS LA BUM PAR LDUG GO ,BYIN RLABS BYA
TSUL NI

@005B DKYIL CHOG DU MAR MA GSUNGS PAS MA BYAS KYANG CHAD PA'I
SKYON MED LA, SNGAGS RIM SOGS LAS GSUNGS PAS BYAS NA PHUN SUM
TSOGS PA'I YAN LAG TU 'GYUR RO, ,DE YANG, RDZAS KHROL BU LA
BYED NA, RIN PO CHE DANG SMAN

SOGS SNOD SO SOR BZHAG LA, PHYE MA'AM RIL BU YIN NA DE NYID
SNOD DU BZHAG NAS, RANG NYID YI DAM GANG 'OS SU BSKYED, RANG
GI THUGS KA'I H'Um LAS 'OD ZER 'PHROS, PHYOGS BCU'I RGYAL BA
SRAS BCAS KYI BYIN RLABS THAMS

CAD BDUD RTZI 'OD ZER GYI RNAM PAR SPYAN DRANGS TE RDZAS RNAMS
LA THIM PAR GYUR PAR BSAM LA, SMAN LNGA LA, AOm PANYTZA BE shA
DZYE A'A:- H'Um, RIN CHEN LNGA LA, AOm PANYTZA RATNA A'A:-
H'Um, DRI LNGA LA, AOm PANYTZA GANDHE A'A:-

H'Um, 'BRU LNGA LA, AOm PANYTZA BE GA A'A:- H'Um, SNYING PO
LNGA LA, AOm PANYTZA GARBHA A'A:- H'Um, BDUD RTZA LNGA LA, AOm
PANYTZA AA MRi TA A'A:- H'Um, ZHES BA RNAMS SO SOR BDUN NAM
NYER GCIG SOGS CI RIGS BZLA'O, ,RNAL 'BYOR RGYUD LA BDUD

RTZE LNGA DANG, BYA RGYUD LA SNYING BO LNGA MI SBYOR BAS DE
DAG GI SNGAGS BZLA MI DGOS SO, ,BUM PAR GZHUG TSUL NI, DKYIL
CHOG RIN CHEN PHRENG BA LAS, CHU GTZANG MA SROG CHAGS MED PA
DRI BZANG DANG BSRES PAS RAN PAR DGAD,

DE DAG GI NANG DU RIN PO CHE LNGA, 'BRU LNGA SMAN LNGA DRI
LNGA LA SOGS PA GZHUG ,CES GSUNGS SHING, RJE YAB SRAS KYI
GSUNG GZHAN RNAMS LAS KYANG DE LTAR DU 'BYUNG BAS, SNGON DU
DRI BZANG GI CHU BLUG ,DE RJES RDZAS

@006A *, ,GANG 'TSAM BLUG GO ,BUM CHU'I TSAD NI, DBANG DON
LAS, DE'I TSAD DES BZUNG RJE YAB SRAS KYI GSUNG RNAMS LAS MI
'BYUNG LA, 'GRO MGON 'PHAGS PAS, BUM PA CHA GSUM DU

PHYI BA'I CHA GNYIS CHUS GAD BA DANG, CHA GCIG STOD PAR 'JOG
CING, CHA GNYIS GANG BAS GZUGS SKU GNYIS DANG, STONG PA'I CHA
GCIG GIS CHOS SKU MTSON PA YIN GSUNG, ZHES BSHAD PAS GAR 'CHAM
GYIS CHOG

GO ;'DI RNAMS NI BDAG 'JUG SOGS LA MKHO BA'I LHA BUM BSGRUB
PA'I DBANG DU BYAS PA YIN NO, ` ,LHA MCHOD PA'I GAD BUM LA NI,
RIN CHEN MDZES PA'I BKRA SHIS BUM PA 'DI, ,SNA TSOGS BCUD

KYIS BKANG STE PHUL BA YIS, ,ZHES GSUNGS PAS BUM PA GANG MDZES
KYIS BRGYAN PA DANG, NANG DU DKAR GSUM MDAR GSUM SOGS RO BCUD
BSRES PA'I CHUS BKAD BA BYA ZHING, KHRUS BUM LA NI, RAB

GNAS KYI CHO GAR MNGAR GSUM GYI BUM PA DANG ZHO'I BUM PA SOGS
GSUNGS LA, SPYIR BTANG WA, RIN CHEN BUM PA MANG PO SPOS KYI
CHU, ,YID 'ONG LEGS PAR BKANG BA GLU DANG NI, ,ROL MOR

BCAS BA DU MAS SKU KHRUS GSOL, ,ZHES GSUNGS PA LTAR, KHA DOG
DRI RO REG BYA YID DU 'ONG BA STE, KHA DOG NI RNYOG MED DVANGS
GTZANG, DRI ZHIM PO, RO MNGAR BA, REG BYA DRO BSIL RAN BA
DANG,

@006B GLU ROL BCAS TE 'DOD YON LNGA TSANG BA'I SGO NAS KHRUS
'BUL BA YIN NO, ,DENG SANG KHRUS CHU LA BU RAM SBYAR BA MANG
ZHING, DE'I STENG DU DRI BZANG GI RIGS SBANGS BA'I CHU BSRES
NA LEGS PAS BSHAD MA THAG PA

LTAR BYA'O,, ,,GSUM BRDZAS KYI BYED LAS NI, KHRI CHEN BLO
BZANG BSTAN PA'I NYI MA'I ZHAL SNGA NAS KYIS MDZAD PA'I GTOR
MA BRGYA RTZA'I RNAM BSHAD LAS, GSER DNGUL MU TIG BYI RU MU
MEN TE

RIN PO CHE LNGA NI LHA MO NOR RGYUN MAS SANGS RGYAS LA PHUL
BAS BKRA SHIS SHING DGOS 'DOD 'BYUNG, MTSON 'KHRUG DANG DBUL
BA ZHI BAR BYED, STAG GIS PHUL BAS BYI KRI STE STAG TSER BA
DANG MING GZHAN KAntA

'DIR DANG; SENG GES PHUL BAS SING KRI STE MING GZHAN SLE TRES
DANG, NAGS KYI LHA MOS PHUL BAS AA PA RA DZI TA DANG GZHAN
GYIS MI THUB PA STE SHU DAG DKAR PO DANG, CHU SRIN GYIS PHUL
BAS CHU SRIN SDER

MOR GRAGS PA STE HA SA DE BA ZHES PA DANG, BRGYA BYIN GYIS
PHUL BAS AINDRA HA RI STE DBANG PO LAG BA DANG, SMAN LNGAS NAD
SOGS MI 'BYUNG ZHING BDE BA BSKYED, NAS GRO MON SRAN GRE'U
'BRAS TIL

BCAS 'BRU SNA LNGAS LONGS SPYOD SOGS 'PHEL ZHING MU GE SOGS
ZHI BAR BYED, SPRIN GYI RGYAL MO 'ONG 'CHANG LHA MOS GA BUR
DANG, RGYA GAR SKYONG BYED LHA MOS TZAN DAN, KHA CHE DRI BZANG
BTZUN

@007A *, ,MOS GUR GUM, GSER MDOG LHA MOS AA GA RU, SRIN MOS
DZA TI PHUL BAS, DRA LNGAS TSUL KHRIMS RNAM PAR DAG CING NGAN
'GROR MI LTUNG, DRANG SRONG RNAM MANG GIS PHUL BAS SA'I

SNYING PO GSER DANG, KLU'I RGYAL PO RGYA MTSOS PHUL BAS CHU'I
SNYING PO LAN TSVA DANG, TSOD DBON KA GEN GYIS PHUL BAS ME TOG
GI SNYING PO SBRANG RTZA DANG, ZHING PA'I BU SO PA LEGS SKYES
MAS PHUL BAS RTZI THOG GI SNYING PO

MAR DANG, SPREL RGYAL HA LU MANYDZUS PHUL BAS SHING THOG GI
SNYING PO BU RAM STE, SNYING PO LNGAS 'KHOR 'DAS KYI BCUD
'PHEL ZHING, DGOS 'DOD RE BA STER ZHING DON THAMS CAD 'GRUB
PAR BYED PAS BUM GTER SOGS

SU 'JUG PAR MA ZAD, 'DIR BCUG NA'ANG PHAN YON CHE BAR DAM PA
GONG MA RNAMS KYIS GSUNGS SO, ,ZHES DANG, RDO RJE 'JIGS BYED
KYI MNGON RTOGS KYI DMIGS RIM LAS, 'BRU LNGAS MU GE'I BSLAL

BA LAS THAR PAR BYED, RIN PO CHE LNGAS MCHON GYI BSKAL PA LAS
THAR BAR BYED, SMAN LNGAS NAD RIMS KYIS GDUD BA LAS THAR BAR
BYED, DRI LNGAS TSUL 'CHAL GYI NYES PA LAS THAR BAR BYED,
SNYING

PO LNGAS KHA ZAS RE BRGYA DANG LDAN PAR BYED 'O, ,ZHES GSUNGS
TE, SPYIR BZA' BTUNG GIS BKRES SKOM SEL BA DANG, SMAN GYIS NAD
SAL BA SOGS YOD PA LTAR RDZAS KYI NUS PA BSAM GYIS MI KHYAB BA
DANG,

@007B SANGS RGYAS BCOM LDAN 'DAS KYIS BYIN GYIS BRLABS PA'I
NUS MTHU BSAM GYIS MI KHYAB PA SOGS RTEN 'BREL MI BSLU BA'I
CHOS NYID LA BSAM NAS YID CHES BYAS NA JI SKAD GSUNGS PA'I
PHAN YON DIS PAR 'BYUNG NGO,

KHYAD PAR DU YI DAM GYI LHA BSGOMS NAS SNGAGS BZLAS PA SOGS
BYAS PA'I BUM CHU NI SGO GSUM GYI SDIG SGRIB BAG CHAGS DANG
BCAS PA SBYAD BA DANG, TSE BSOD SOGS GANG 'DOD KYI BDE SKYID
DANG LEGS TSOGS

THAMS CAD YID BZHIN DU 'GRUB PAR BYED PAS NA BDUD RTZI ZHES
BYA BA YIN ZHING, BUM PA'I CHUS DBANG BSKUR BAS PHUNG PO LNGA
GNAS BSGYUR BA DANG, YE SHES LNGA DANG SKU BZHI THOB PAR 'GYUR
BA SOGS DBANG TSOG LAS

GSUNGS PA LTAR RO, ,DE LA CHOS DBYINGS LA SHES NI, SGRIB GNYIS
SPANGS PA SOGS KYI KHYAD PAR DANG LDAN PA'I CHOS NYID MNGON
SUM DU RTOGS PA MTHAR THUG PA'I YE SHES YIN NO, ,MNYAM NYID

YE SHES NI; SEMS CAN THAMS CAD LA MNYAM PA NYID DU 'JUG PA
BYAMS SNYING RJE GNYIS DANG MTSUNGS PAR LDAN ZHING GDUL BYA LA
GANG 'DUL GYI SPRUL PA STON PA'I BYED LAS CAN NO, ,SO SOR RTOG
PA'I YE

SHES NI, SHES BYA THAMS CAD LA THOGS PA MED PAR SO SOR GZIGS
PA STE, 'GRO BA'I THE TSOM SEL ZHING CHOS KYI CHAR 'BEBS PA'I
BYED LAS CAN NO, ,BYA SGRUB YE SHES NI, 'JIG RTEN GYI

@008A *, ,KHAMS THAMS CAD DU SPRUL PA SNA TSOGS KYI SGO NAS
SEMS CAN GYI DON SGRUB PA'I BYED LAS CAN NO, ,ME LONG YE SHES
NI, DUS GSUM GYI SHES BYA THAMS CAD RANG RANG GI GAN

SKABS JI LTA BA BZHIN MA 'DRES PAR GZIGS PA'O, ,BYIN RLABS NUS
PA DE RNAMS NI RIL BU BSGRUB PA SOGS GZHAN LA YANG GO DGOS
SHING, BUM SGRUB DANG BDAG 'JUG GI SKABS SU JI SKAD

BSHAD PA'I PHAN YON RNAMS THOB PAR GYUR CIG SNYAM DU SMON PA
BYAS NA LEGS SO, ,CES BUM SGRUB LA MKHO BA'I RDZAS KYI RIM PA
CUNG ZAD BRJOD PA 'DI NI ^ BLA MA DAM PA RNAMS KYI GSUNG RAB
DU MA LA

BRTEN NAS ^ TSUL KHRIMS KYIS BSGRIGS PA'O, ,'DIS KYAD BSTAN
'GRO YONGS LA PHAN PA'I RGYUR GYUR CIG, ,,MANGGA LAm,, ,,

