@547A *, ,CHOS SDE CHEN PO DGE 'PHEL DGA' LDAN CHOS MDZOD GLING GI SMON LAM CHEN MO'I BCA' YIG RAB GSAL NOR BU'I ME LONG ZHES BYA BA BZHUGS SO, ,

@548A #, ,AOm SVA STI, RGYAL BA'I NYI MA BDE GSHEGS SH'AKYA'I TOG ,RGYAL TSAB MA PHAM RJE BTZUN MKHYEN PA'I GTER, ,RGYAL BA'I SRAS PO KLU SGRUB THOGS

MED ZHABS, ,RGYAL DANG BYANG SEMS TSOGS LA GUS PHYAG 'TSAL, ,LNGA BRGYA'I GTZUG RGYAN DPAL LDAN AA TI SHA, ,BSTAN PA'I MNGA' BDAG 'JAM MGON BTZONG KHA PA, ,GANGS

CAN MGON PO RGYAL BA YAB SRAS SOGS, ,RTZA RGYUD BLA MA DRAN DBANG TSOGS LA 'DUD, ,RNAM 'DREN THUB PA'I DBANG POS THOG MA'I 'KHOR, ,LNGA SDE BZANG POR RAB SNYAN TSANGS DBYANGS

KYIS, ,CHOS 'KHOR BSKOR BA'I DUS STON SMON LAM GYI, ,BLANG DOR 'JUG LDOG RIM PA 'GOD 'DI NYON, ,DE'ANG BDAG CAG GI STON PA MNYAM MED SH'AKYA'I SENG GES 'JIG RTEN MA RIG

@549A #, ,PA'I ZHABS PAS BCINGS PA'I 'GRO BA MTHA' DAG RNAM PAR GROL BA DANG YONGS SU GROL BA'I SA LA 'GOD PA'I SLAD DU BYA DKA' BA'I RGYAL SRAS KYI SPYOD PA RLABS PO

CHES RDZOGS SMIN SBYANGS GSUM MNGON DU BYAS TE, 'OG MIN STUG PO BKOD PA'I ZHING DU BDUD BZHI'I GA-YUL LAS RNAM PAR RGYAL BA'I NGES PA LNGA LDAN LONGS SPYOD RDZOGS SKUR SANGS

RGYAS TE, SLAR YANG MA DAG PA'I ZHING GI 'GRO BA RNAMS RJES SU BZUNG BA'I PHYIR 'DOD PA KHAMS SU MDZAD PA BCU GNYIS KYI RNAM PAR ROL TE, GDUL BYA RNAMS KYI SKAL BA

DANG 'TSAMS PAR SKU GSUNG THUGS KYI BKOD PA BSAM GYIS MI KHYAB PA ZHIG STON PAR MDZAD PA LAS, W'A RA n'A SIR LNGA SDE BZANG PO SOGS LA BKA' DANG PO BDEN PA BZHI'I CHOS

@550B 'KHOR BSKOR TE LUS CAN RNAMS SMIN GROL GYI LAM BZANG PO LA 'GOD PAR MDZAD PA'I DUS CHEN DANG BSTUN, 'GRO BA'I BSOD NAMS KYI ZHING MCHOG DAM PA CHOS SDE CHEN PO DGA' LDAN CHES MDZOD GLING 'DIR RANG CAG

RNAMS KYI 'DREN MCHOG 7 SKYABS MGON PAndI TA MKHAN RIN PO CHE DE NYID KYIS, RGYAL BA'I BSTAN PA SPYI DANG, KHYAD PAR 'JAM MGON CHOS KYI RGYAL PO BTZONG KHA PA CHEN PO'I BSTAN PA, GSER ZHUN COD PAN 'CHANG

BA'I RING LUGS 'DI PHYOGS THAMS CAD DU DAR ZHING RGYAS LA YUN RING DU GNAS PA DANG, BSTAN 'DZIN SKYES CHEN RNAMS KYI ZHABS PAD BRTAN CING MDZAD 'PHRIN RGYAS PA, LUS CAN SPYI DANG PHYOGS 'DI'I SKYE BO MTHA' DAG LA

PHAN BDE ZAD MI SHES PA 'BYUNG BA'I DGOS PA KHYAD PAR CAN LA GZIGS NAS, 7 RJE RIN PO CHE'I GSUNG LTAR 'DON CHA DANG PHYAG LEN RNAM PAR DAG PA'I SGO NAS SMON LAM CHEN MO GSAR DU BTZUGS PAR MDZAD PA'I PHYAG SROL BZANG PO

DA LTA'I BAR DU MA NYAMS PAR YOD PA 'DI YIN NO, ,DES NA 'DIR 'TSOGS PA'I DGE 'DUN RNAMS KYIS SMON LAM GYI SKABS SU NYAMS SU BLANG BYA'I SGRIGS LAM KUN SPYOD KYI RIM PA 'GOD PA LA GNYIS, TSOGS KYI SGRIGS

LAM DNGOS DANG, DER MA 'DUS PA'I SGRIGS LAM GYI SKOR DANG GNYIS, DANG PO NI, 'DIR RAB BYUNG BCU BZHI PA'I CHU STAG LO NAS BRTZAMS TE, 7 LHA BCAS 'GRO BA'I GTZUG RGYAN LCANG SKYA RDO RJE 'CHANG SOGS BLA MA SKYES

@551A *, ,CHEN SKU DRIN CAN RNAMS KYI ZHABS BRTAN, 7 GONG MA BDAG PO CHEN PO'I CHAB SRID BRTAN CING, DE'I MTHU LA BRTEN NAS BDAG CAG DGE 'DUN DMANGS DANG, HO SHO'I BDAG BO HUR TSA PES ZE YUM SRAS DPON BLON

LTOS BCAS DANG, TSE 'DI'I DRIN CAN PHA MAS GTZO BYAS 'BREL THOGS LUS CAN KUN GYI SDIG SGRIB KYI TSOGS BYANG ZHING DAG NAS SKYE BA'I PHRENG BAR LHA MI'I RTEN BZANG RIM PAR BRGYUD DE THAR PA DANG THAMS CAD MKHYEN PA'I GO 'PHANG 'THOB

PA'I RGYUR DMIGS NAS, 'PHAGS PA SPYAN RAS GZIGS KYI SNYING PO DUNG PHYUR 'GRO NGES PA GZHIR GZHAG STE BYIN RLABS CAN GYI BUM SGRUB LO STAR ZLA BA DRUG PA'I TSES PA GNYIS NAS GRAL 'DZIN MDZAD DE GNANG RGYUR, THOG MAR

DGON GNYER SOGS KYIS DO DAM BYAS TE 'DU KHANG GI PHYI NANG DU GAD DAR DANG, MCHOD RDZAS GSAR PA RNAMS KYANG LEGS PAR BKRAM, TSOGS CHEN DANG, GRA TSANG SO SO'I BUM PA, MCHOD GTOR SOGS GANG CI'I GRA BSGRIGS TSUL

BZHIN BYA ZHING, GZHAN YANG MCHOD PA'I YO BYAD MTHA' YAS PA 'DU BYA, DE NAS LAS SNE RNAMS SKU MDUN DU MJAL TE RIL SGRUB DANG SMON LAM GYI SNYAN GSAN PHUL, PHYI DRO DUNG CHEN BTANG NAS BUM SGRUB DANG SMON LAM CHEN MO'I

GRAL 'DZIN LHAN GCIG BYED RGYUR, BLA BRANG DANG, SPYI SO'I ZHABS GRAS LAS BYED PA RNAMS DANG, DE MIN RVA BSKOR DANG GUR SOGS KYI BSRUNG MKHAN LTA BU BREL BA DMIGS BSAL CAN YIG THOR BKOD PA MA GTOGS, MTSAN NYID

@552B GRA TSANG, ZHABS BRTAN GRA TSANG, SNGAGS GRA DANG, HO SHO SPYI'I GRA PA THAMS CAD NAS MA nI'I PHAN YON DRAN TE, DGONGS PA ZHUS GNANG MED PAR THUGS KHUR RGYA CHEN POS 'DI'I GRAL 'DZIN RJES ZIN PA PHEBS DGOS, ZHABS

BRTAN GRA TSANG PA RNAMS TSOGS CHEN DU GRAL 'DZIN BYED, GRAL 'DZIN BYAS PA'I DGOS PA 'TSANG KA DANG, 'UR ZHOGS, THAL 'TSUB SOGS MI LANGS PA'I CHED YIN PAS SANG NYIN NAS GRAL DANG GO SA SBOS MI CHOG PA NGES PA

BYED, GRAL 'GRIG TSAR BA DANG DBU MDZAD NAS ZHAL 'DON GYI 'GO BSKUL TE TSANG MAS MGRIN GCIG DBYANGS GCIG GIS GSUNG ZHING, MYUR MDZAD MA GDANGS BCAS GSUNG BA MA GTOGS DKYUS LTAR YIN LA, PHYI CHAB BTANG STE

TSOGS GROL, SANG GZHOG GNAM MA LANGS TZAM NA BZHENGS BRDA BTANG BA DANG BLA MA DGE 'DUN DMANGS DANG BCAS BZHENGS TE NA BZA' SOGS TSUL MTHUN BZHES NAS YAN LAG LNGA'I KHRUS DAG 'CHAL GYI RDZAS DANG BCAS LEGS

PAR MDZAD PA SOGS BYA RGYUD SPYI'I SPANG BLANG TSUL BZHIN BYAS TE RIM GYIS 'DU KHANG SOGS SU 'TSOG NAS DGE 'PHEL GLING DU TSE RABS KUN TU MA, SHER SNYING SKYABS 'GRO SEMS BSKYED SBYI LTAR SNGON DU BTANG MTSAMS SU MANG NGA

GTONG, DE NAS DBU MDZAD KYIS BSKUL BA DANG LHAN DU 'GYUR SNGAGS, BGRANG PHRENG BYIN RLABS, NGAG BYIN RLABS RNAMS SNGON DU BTANG NAS, CHO GA'I 'GO TSUGS TE YIG DRUG JI LTAR RIGS PA SONG BA'I MTSAMS NAS DGE

@553A *, ,BSKOS KYIS TSOD 'DZIN STE, MANG JA GNYIS PA'I THOG 'KHUR BA BTONG BA'I SKABS SNGAGS THUN 'DZIN PA GRAL PHRENG GSUM LTA BUS SNYING PO SGRA MA CHAD PA GSUNG DU BCUG PA NAS GROL KHA'I BZLAS PA'I BAR MA nI RGYUN

MI 'CHAD PA'I DO DAM GANG DRAG BYED, THUN RER MA MTHA' CHU TSOD PHYED DANG GNYIS NGES PAR 'GRO BA'I TSOD KYIS CHAB BTANG BA DANG CHO GA'I MJUG RDZOGS PAR BYAS, MYUR MDZAD MA RKYANG 'THEN BYAS TE THUN TSOGS GROL BA THUN THAMS CAD 'DRA

BAS NGES PA BYED, MA ni GSUNG BA'I SKABS SU DAD PA DANG BLANGS KYIS SUN SNANG MED PAR GSUNG BA MA GTOGS GLU RTZED KYI RNAM PAS MI BYED DGU BYED BYAS NA PHAN YON MI THOB PA'I KHAR 'DI PHYI KUN TU PHUNG BAS THAMS CAD KYIS

BSGRIM DGOS LA, LAS BYED PA RNAMS NAS DO DAM LE SHOR MED PA BYED, MTSAMS KYI SNGAGS RGYUN 'DZIN LUGS SNGAR 'DRA ZHING, MA 'GYANG BAR SNGA CHAB GTONG BA NA RJES LUS MED PAR TSOGS TSAR BA DANG THUN GNYIS PA'I CHO GA

GSUNG ZHING, KHRUS GSOL BSDUS PA RDZOGS MTSAMS MANG JA GTONG, THUN TSOD GONG LTAR GYI NYIN GUNG SLEB NGES SU DGUNG TSIGS KYI THUG PA GTONG STE THUN GROL LUGS GONG MTSUNGS, NYI TSOD THIG NGES BYAS NAS CHAB BTANG STE

'TSOGS PA DANG, MANG JA GTONG LUGS SOGS NYIN THUN PHYI MA GSUM 'DRA, PHYI DRO'I THUN NYI MA MI NUB TZAM DU GROL DGOS LA, GRA TSANG SO SO YANG TSOGS CHEN DANG DUS MTSUNGS BYED, NYI MA NUB TZAM GYI TSOD MTSAN 'KHYONGS

@554B GNAM STOD KYI THUN TSOGS CHER BA DANG SNGAGS RGYUN 'DZIN PA TSO GROL, GNAM STOD SMAD KYI THUN TSOD 'DZIN LUGS SOGS YANG RIGS BSGRE, BZHENGS BRDA BTANG BA DANG GRAL 'GOR BZHUGS PA TSOS SNGAGS KYI RGYUN 'THUD TSUL

SHES DGOS SO,, MTSAN 'KHYONGS YANG TSOGS CHEN DANG GRA TSANG RNAMS RES MOS BYAS, 'DON CHA'I SKOR ZUR GSAL LTAR LAS TSIGS BCAD RE TZAM 'DOD SBYAR BYAS MI CHOG CING, SKYUNG GNAS LHA KHANG LA BLA MA MCHOD PA DANG

BLA MA YI DAM CHOS SRUNG SPYI'I GTOR 'BUL, SKU LNGA'I GSOL MCHOD, SDE BRGYAD GSER SKYEMS RNAMS BTANG, GRVA TSANG GZHAN BZHI DGE 'PHEL GLING DANG MTSUNGS, DE LTA BU'I TSUL GYIS NYIN MO THUN BZHI, MTSAN MO THUN GNYIS,

KHYON THUN DRUG ,NYIN ZHAG GSUM SONG NAS NYIN BZHI PA'I SNGA DRO THUN GCIG MDZAD DE MA nI'I TSOGS GROL BA YIN NO, ,'GYED KYI SKAL BA RNAM GZHAG 'PHAR MA MED CING, GONG GSAL TSOGS SU PHEBS MI THUB PA NGES CAN MA GTOGS

TSOGS SU MA YONG BA TSOR SKU SKAL MI GTONG, NYIN STAR JA THUG BDUN RE DGE 'DUN KYI ZHAL DU BZHES SPRO NGES PA GTONG DGOS RGYUR DO DAM GNYER PA RNAMS KYIS KHUR LEN YANG DAG BYED CING, SPYI SO PHAN TSUN 'DRES PA SOGS MI RUNG BA'I

NGES PA BYED, TSES PA DRUG GI ZHOGS TSOGS GROL BA DANG, SNGAR RGYUN LTAR SO SO'I GRA BSGRIG BYAS TE TSES BDUN NAS SMON LAM TSOGS RGYU YIN LA, DE YANG NYIN ZHAG PHRUG GCIG GI KUN SPYOD GTZO BOR GYUR BA'I SGRIGS LAM GYI RNAM BZHAG

@555A *, ,LA MTSON NA SKYA RENGS GNYIS PA SHAR BA'I TSE ZHAL TA PAS DGE BSKOS DANG, CHAB RIL PA SOGS LA BRDA GTONG, CHAB RIL PAS STA GON GRUB MTSAMS DUNG MKHAN GYIS BZHENGS BRDA GTONG, DGE 'DUN RNAMS MTHA'

GNYIS SPANGS PA'I CHOS DANG MTHUN PA'I NA BZA' BZHES, DE RJES SKYA RENGS GSUM PA'I SKABS DUNG SGRA MA BYUNG BAR DU MI 'DU ZHING, DUNG SGRA DANG PO BYUNG MA THAG ZHVA MO ZLA GAM SOGS GYON TE KUN SPYOD ZHI 'DUL GYIS DMIGS BRTZE MA

GSUNG BZHIN PA NAS BAG YOD KYIS SO SO'I NANG NAS BYON, DUNG THENGS GNYIS PA'I TSE 'DU KHANG GI PHYIR PHEBS GRUB PA DANG DBU MDZAD PAS LTUNG BSHAGS KYI 'GO BSKUL BYED, DGE 'DUN RNAMS NAS KYANG RJE BLA MA BTZONG KHA PA

CHEN PO'I NYAMS MGUR LAS, SGO GSUM SDIG LTUNG DRI MAS SBAGS PA 'DI, ,LHAG PAR LAS SGRIB SBYONG BA GNAD CHE BAS, ,RGYUN DU STOBS BZHI TSANG BA BSTEN PA GCES, ,ZHES GSUNGS PA LTAR RANG RGYUD KHUL NGES PA'I NGES

'BYUNG GIS KUN NAS BSLANGS TE 'PHAGS PA PHUNG PO GSUM PA'I MDO GSUNG ZHING LANG TSO'I BABS BSTUN GYIS PHYAG LA 'BAD, LTUNG BSHAGS SPYI BSHAGS DANG BCAS PA SONG BA'I MTSAMS DUNG THENGS GSUM PA'I TSE DGE

BSKOS NAS SGO PHYE BA DANG BSTUN RGAN RIM BZHIN 'DU KHANG DU PHEBS NAS GDONG GRAL LA BLA MA SPRUL SKU DANG SKAD DANG 'DON CHOS NGES PA RNAMS DANG, GZHAN MA'I GRAL LA BKA' RAM RNAMS GRAL 'GOR RANG RANG GI BSLAB PA'I

@556B GO RIM BZHIN DU BZHUGS, DE'I 'PHROR MING BTAGS MA BYAS PA'I DGE SLONG, DE'I 'PHROR DGE TSUL RNAMS RANG RANG GI BSLAB GRAL LTAR BYED PA LAS RKANG MGYOGS KYIS GRAL BYAS MI CHOG ,DE YANG GRAL LA BZHUGS PA'I

TSA MU TIG STAR LA BRGYUS BA LTAR LA YO 'KHYAG 'KHYOG MED PAR BZHUGS SHING, DE LAS GZHAN DU RTZIG PA DANG KA BA LA SNYE BA, KHA SNA MA BKAB PAR MCHIL SNABS 'DOR BA, GRAL MCHO DANG LONG GTAM SMRA BA, GNYID LOG PA,

BZHAD GAD, LAG RTZED, KHA GTUMS SHING GZHOGS GCUS PA, MJING PA BSGYUR TE GA-YAS GA-YON DU LTA BA, MGO HA CANG SGUR TE SDAD PA SOGS MI BYED, ZLA GAM GYI THU BA GA-YAS PA PHRAG PA GA-YON PA LA 'PHANG NAS BZHUGS

PA MA GTOGS MDUN PHYE NAS WA BA GYON PA LTA BU BYED SA MED, BYANG 'DREN GYIS ZHAL 'DON BSLAB BA, DUNG MKHAN GYIS DUNG 'PHRO 'JOG PA, DGE BSKOS KYIS SGO GCOD PA GSUM DUS MTSUNGS LONG BA BYED CING, TSOGS

CHEN DGE BSKOS NAS RDUL MNON SPOS BSKOR BYA, ZHAL 'DON GYI RIM PA NYIN RE BZHIN GZHOG PA'I THOG 'DU KHANG DU SLEB 'PHRAL TSE RABS KUN TU MA, SHER SNYING BZLOG PA BCAS, SKYABS SEMS, DGA' LDAN LHA BRGYA MA RDZOGS

MTSAMS JA DRANGS, BZA' BTUNG GI TSE CAG CAG DANG, HU HU DANG, LCES LDAG PA SOGS MI MDZES PA MI BYED, LAG BDE BAS JA THUG SOGS 'DREN SKABS GRAL DU 'BO ZAG MED PA BYED, MANG JA NGO RE'I RJES SU PHYI NANG GI

@557A *, ,DKRUGS SHING BYED PA SOGS LA DMIGS PA'I MDO SGRUB TSAR GCIG ,DE NAS BLA MA MCHOD PA'I 'GO NAS BSNGO BA'I YAN LAG GI BAR GDANGS DANG BCAS PA, LAM RIM GSOL 'DEBS, YON TAN GZHI 'GYUR

MA BCAS TSOGS 'DON DBU MDZAD PAS GDANGS 'DUR MA CI LTA BU ZHIG BSKUL KYANG, THAMS CAD KYIS RGYAL BA'I BSTAN PA RIN PO CHE DAR BA DANG, MA GYUR MKHA' MNYAM GYI SEMS CAN THAMS CAD BDE BA, KHYAD PAR DMIGS YUL

GYI RGYU SBYOR BA LA PHAN 'DOD KYI LHAG BSAM BZANG POS, MTHA' DBUS MED PAR NYAMS 'UR CHEM CHEM GSUNGS PA LAS, TSOGS 'DON MI 'DON PA'AM, BTON KYANG DAL BREL MI SNYOMS PA'I SNGON 'JUG SHOR BA LTA BU MI BYA, TSOGS

GROL DUS CHAB BLANG BA DANG BSTUN NGAL BUS 'GRO BA LAS MCHOD RGYUG RGOD PA'I RIGS MI BYED, DROS JA'I THOG GNYER CHEN, SPYIN BDAG BCAS KYIS SPOS BSKOR BYA, GNAS BRTAN PHYAG MCHOD SOGS SANGS RGYAS BYANG SEMS

KYI BSTOD PA, RGYAL BA YAB SRAS KYI ZHABS BRTAN SOGS RES MOS KYI GSUNG, TSA RTING MA'I THOG ,DMIGS BRTZE MA GANG 'GRO, BLA MA MCHOD PA'I 'PHRO RDZOGS PA BYED, NYIN GUNG, SHER SNYING, RGYAL BA BYE BA MA, SGROL MA, SENG

GDONG MA GZUNGS DANG BCAS BZLOG PA, BZANG SPYOD SOGS SMON LAM, BO DONG PAn CHEN GYIS MDZAD PA'I MA GCIG GI GTOR 'BUL, NYIN PHYI MA RNAMS LA NYIN GUNG BKA' 'GYUR GSUNG SGROG ,DGONGS MO SMON LAM GYI DUNG SGRA

@558B GTONG BA DANG DGE 'DUN RNAMS 'DU KHANG DU DAL BUS 'DU ZHING GRAL 'DZIN TSAR BA DANG, SGROL MA YAN LAG BDUN PA DANG BCAS PA, LEGS BRIS MA 'GO TSUGS NAS SMON LAM MKHAN PO GDAN DRANGS, DE NAS SKABS GSUM PA

BLO BZANG RGYAL BA GNYIS RE MOS, BYAMS SMON DANG, THOG MTHA' BAR SMON LAM GNYIS RE MOS BYA, DE NAS MCHOD DBYANGS PA RNAMS LANGS NAS SNYAN GSAN NAS BZUNG MCHOD DBYANGS KYI BAR MA NYAMS PA BYED, DENG NAS MA,

SA GZHI MA, LTUNG BSHAGS RNAMS DKYUS LTAR BYA, MKHAN PO NAS DKAR GTOR GSUNG 'PHRAL JA 'DREN, DE NAS GSANG BA'I RNAM THAR, YON TAN GZHI GYUR MA RNAMS GSUNG, MKHAN PO NAS SPYI'I BSNGO BA, BSTAN 'BAR MA,

CHOS RGYAL MA, BDE BA CAN GYI SMON LAM DANG BCAS GSUNG, MJUG TU SHIS BRJOD DMIGS BRTZE MA RGYANG 'THEN BYAS NAS TSOGS GROL, PHYOGS GTOR YANG SNGAR GYI PHYAG SROL GANG YOD LTAR GTONG, GTOR ZOR 'PHEN NYIN

SNGA 'TSOGS BYAS TE GTOR RGYAG BYED, DE'I TSE DGE BSKOS KYIS SER SPRENGS DANG, RGYAL BA'I BSTAN SUNG MTHU RTZAL CAN RNAMS DANG, SNGAGS 'CHANG RNAL 'BYOR PA RNAMS KYIS DGRA BGEGS GDUG PA CAN RNAMS TSAR GCOD

PA'I GAR 'CHAMS JI LTAR MDZAD PA DE'I GAR CHAS SU BZHUGS NAS DE'I NGA RGYAL DANG LDAN PAS 'CHAMS STABS RNAMS BYAS PAS LAS BYED PA LA NUS MTHU CHE BA DANG, CHOS SKYONG SNGAGS 'CHANG RNAMS KYI THUGS RGYUD

@559A *, ,BSKUL TE DE RNAMS KYANG 'CHAMS STABS DANG BCAS TE DGRA BGEGS SGROL BA SOGS KYI LAS LA 'JUG PAR 'GYUR BA'I DGOS PA CHEN PO YOD PAR GSUNGS BAS 'CHAMS PA RNAMS GAR 'CHAMS KHRAL

CHOS SU MA SONG BA'I TSUL MTHUN MDZAD PA DANG, DGE 'DUN RNAMS KYIS GTOR ZOR NUS LDAN DU 'GYUR BA'I SPYAN DMIGS MDZAD, BCO LNGA'I GZHOG KHA DGE SLONG RNAMS KYIS CHOS GOS GSUM DANG, DGE TSUL GYIS CHOS

GOS ZHVA MO GYON PA DANG BCAS, MA 'ONGS PA NA MA PHAM MGON PO DBUS 'GYUR 'CHANG DU 'BYON PA'I TSE 'KHOR GYI THOG MAR SKYES NAS GSUNG GI BDUD RTZI MYONG BA'I RTEN CING 'BREL 'BYUNG DANG SA PHYOGS DGON GNAS BKRA SHIS PA'I

PHYIR DU BYAMS PA MGON PO'I SNANG BRNYAN BSKOR LAM DU GDAN 'DREN PAR SER SBRENGS, MCHOD DBYANGS PA RNAMS KYIS PHYOGS BZHIR KHRUS GSOL BSDUS PA, PHYOGS GTOR GTONG BA, BSTAN 'BAR MA BCAS 'DON, GUNG TSIGS

GROL NAS SMON LAM RGYAS PAR BYED PA SOGS GNA' BO'I DUS KYI SROL LAS 'PHYUG MED BYED, GNYIS PA DER MA 'DUS PA'I SGRIGS LAM GYI SKOR NI, YON TAN THAMS CAD KYI GZHI MA TSUL KHRIMS YIN PAS DGE TSUL SLONG RNAMS

KYIS RANG RANG GI BSLAB BYA NGES PAR BYAS NAS DAM TSIG SDOM PA MIG 'BRAS LTAR BSRUNG BAR BYA, BSLAB BA RGAN PA DANG, YON TAN CAN DANG, LAS SNE'I RIGS LA ZHVA PHUD, GZAN 'BEBS PA SOGS BKUR STI DANG GZOS GANG

@560B CHE BYED, BE'U BUM SNGON PO LAS, MAN NGAG THAMS CAD BSDUS PA'I 'GO NI, DGE BA'I BSHES GNYEN MI BTANG BA YIN, ZHES GSUNGS PA LTAR, DGE PHRUG RNAMS KYIS RANG RANG GI BLA MA DGE RGAN GANG YIN LA DAD PA DANG GUS PA

LHUR BLANGS TE PHYAG DANG SNGON DU LDANG BA SOGS KYI BSNYEN BKUR STOB PA DANG, LBANG DOR GYI GNAS DANG, SKABS SU GANG BABS KYI CHOS NYAN PA BYED, BLA MAS KYANG CHOS DANG MTHUN PA'I KHA TA BYAS TE RNAM DKAR KYI LAM DU BKRI NI THUB

BYED, TSOGS GROL BA'I MTSAMS RNAMS SU DGE SBYOR LA BRTZON PA GANG CHE MDZAD PA LAS RA SKOR DU 'TSOGS NAS RTZED MO RTZE BA, GZHAN DAG LA SUN 'BYIN GYI TSIG DANG, NGAN SHAG DMA' 'BEB KYI MTSANG 'BRU BA, DON MED KYI LONG

GTAM DANG CA CO SGROG PAR MI BYA, RDUL GZAN MED PAR MI 'GRO, KHA MA BSGYUR BA'I GOS MI GYON, GRI RING SKRA RING, PHOR SHUBS, ME LCAGS MI 'DOGS, ZHVA MO, ZLA GAM, GDING BA GSUM 'DZOM PA BYED, GRA PA'I RIGS

DGOS PA MED PAR TSONG RA LA MI 'GRO ,DGOS GAL CHE NGES RIGS LA TSOGS THENGS GSUM PHAN CHANG LA DGONGS BA ZHUS BSTUN BABS LTOS BYAS TE DGONGS PA STER, GLO BUR DU NAD KYIS THEBS PA SOGS MA GTOGS RKYEN

PHRAN TSEGS LA TSOGS LAS MI LDANG, GLING KHRONG DU CHAS KA STOR BA RNYED NA DGE BSKOS LA SPROD, GTZUG LAG KHANG DANG DGE 'DUN GYI KUN DGA' RA BA'I NYE SAR GUNG BSANG MA GNANG, GLU LEN PA SOGS CHOS MIN GYI RTZED MO RTZE

@561A *, ,MKHAN BYUNG NA DGE 'DUN GYI DBUS SU SKAD MTHON PO'I SGO NAS LTUNG BSHAGS 'DON CING BRGYA PHYAG 'TSAL DU 'JUG ,GZIMS BRDA BTANG BA NAS SKYA SER GANG YIN KYANG 'GRIM 'GRUL MI BYED,

GNYER PAS JA THUG SOGS DGE 'DUN GYIS BZHES SPRO NGES GTONG, MANG JA BLA BRANG LA DEM GANG DANG, ZO CHEN BZHI, T'A BLA MA LA DEM GANG DANG ZO CHEN GANG, NAD PA YIN NGES LA JI LTAR 'TSAM BA SBYIN, DMIGS BSAL

DGOS RIGS BYUNG NA DGE BSKOS LA GNANG BA ZHUS GNANG LAS 'OS MIN MI BYED, GZHAN MA JA 'PHRO LUS KYANG DGE 'DUN GYI SPYI RDZAS 'DI SHIN TU NAS YUL GNYAN TE, RJE BTZUN MI LAS, DAD PA CAN GYI RDZAS 'DI SA LA BTAB NA

SAGS, RDO LA BTAB NA RDZOGS GSUNGS PA BZHIN SPRANG PO SOGS LA BYIN NA NYES DMIGS CHE BAS SA LA 'PHO 'JUG PA'I DO DAM DGE BSKOS KYIS BYED, JA RO THAB GA-YOG PAS KHYER NA JA MI THON PA'I RKYEN YONG BAR 'DUG PAS

JA RO SPUNGS NAS 'JOG ,'GYED KYI SKAL BA 'DI GAR SUM CU, SMON LAM MKHAN PO ZUR DU YOD TSE SKU SKAL BDUN, T'A BLA MA LA SKAL BA BDUN, GRA TSANG BLA MA RNAMS DANG, TSOGS CHEN DGE BSKOS TSOGS CHEN DBU MDZAD RNAMS

LA SKAL BA LNGA, GRA TSANG DGE BSKOS DANG SPYI PA'I GNYER PA LA SKAL BA BZHI, GRA TSANG DBU MDZAD LA SKAL BA GSUM, MCHOD DBYANGS PA BRGYAD DANG DGE GA-YOG GNYIS LA SKAL BA GNYIS, ZHAL TA PA DGON GNYER DUNG MKHAN, RGYA GLING

@562B PA RNAMS LA GNYIS LA SKAL 'PHAR RE, CHAB RIL PA, DO DAR PA TSO LA BZHI LA SKAL 'PHAR RE GTONG, NAD PA SOGS YOD TSE LAS SNE TSOGS THOG NAS THEL RTAGS LEN DGOS, BEL TSE CAN MA GE TOGS YAB GZHAN MA TSOGS SU

MA YONG PHYIN SKAL BA MI GTONG GRA PA RGAN GZHON CHE CHUNG GANG YIN KYANG DON MED KYI GA-YENG BA'I DBANG DU MA SONG BAR DUS CHEN GYI PHAN YON DANG, 'DI PHYI'I TSOGS GSOG SGRIB SBYONG BSAMS NAS TSOGS DANG SMON LAM LA MA CHAG BA

BYED, DGE 'DUN GYI NANG KHRIMS DE RNAMS LAS BAG MED PA DANG KHYAD GSOD KYIS 'GAL BA BYUNG NA NYES TSABS DANG BSTUN PA'I CHAD PA 'GEL BA YIN, MDOR NA BLA MA LAS SNE DGE 'DUN DMANGS DANG BCAS PA THAMS CAD KYIS

NYAMS LEN GYI RIM PA ZHAL 'DON DGE SBYOR KUN SPYOD SOGS GANG CI SKAL LDAN DANG BA 'DREN PA'I DMIGS RKYEN, 'BYOR LDAN BSOD NAMS GSOG PA'I ZHING SAR 'GYUR BA ZHIG MDZOD, DE LTAR GNYUG MAR GNAS PA DANG, PHYOGS

NAS BYON PA'I DGE 'DUN RNAMS SNGA DRO SKYABS SEMS, DNGOS GRUB THAMS CAD KYI RTZA BA BLA MA MCHOD PA DANG, DGONGS MO SRAS BCAS RGYAL BA SLOB MA BCAS PA RNAMS MOS PA DANG BDEN PA'I MTHU LAS MKHA' KHYAB TU SPYAN DRANGS

MCHOD PA DANG BSNGO SMON GYIS MTHA' RTEN, GDAN GUNG SKYE DGU'I TSOGS GA-YOG GI DUS KUN TU BZANG PO'I SMON LAM SOGS CHOS SPYOD KYI RIM PA LA BRTEN NAS BSOD NAMS KYI TSOGS DBYAR MTSO LTAR SPEL BA'I RNAM

@563A *, ,DKAR GYI LAS RLABS PO CHE BSKRUN PA'I PHAN YON MTHA' KLAS SHING, DGE BA'I RTZA BA RGYA CHEN PO BSKRUN PA DE TZAM DU MA ZAD BDE BAR GSHEGS PA'I SKU GSUNG THUGS KYI RTEN LA SRI ZHU BGYIS PA'I BSOD

NAMS KYI TSOGS GZHAL DU MED PA NI, SNYING RJE PAD DKAR LAS, KUN DGA' BOR YONGS SU MYA NGAN LAS 'DAS NAS RIGS KYI BU'AM, RIGS KYI BU MO RAB TU BYUNG BA 'AM, KHYIM NA GNAS PA GANG DAG KHA CIG THA NA RING

BSREL YUNGS 'BRU TZAM LA BSTI STANG BYED, BLA MAR BYED, RIM GROR BYED, MCHOD PAR BYED NA, KUN DGA' BO DGE BA'I RTZA BA DE DAG THAMS CAD KYI 'BRAS BU YONGS SU MYA NGAN LAS 'DAS PA YIN TE, THA MA YONGS SU MYA NGAN

LAS 'DAS PAR NGA SMRA'O, ,ZHES BSOD NAMS KYI PHUNG PO TSANG GZUNG BAR DKA' BA'I NGANG TSUL DE LA 'JUG BYAR YOD PA NI, TSE RABS MANG POR GOMS PA'I LEGS BYAS KYI 'BRAS BU YONGS SU DUD PA'I BZANG PO'I SKAL BA CAN

YIN LA, KHYAD PAR DUS CHEN 'DI LTA BU LA DGE BA GANG BYAS 'GYUR SHIN TU CHE STE, THAMS CAD MKHYEN PA DGE 'DUN GRUB KYIS, BZANG PO'I DUS CHEN DE DAG RNAMS LA NI, ,YID CHES RNYED PAS DGE BA GANG BSGRUBS DE, ,BYE BA

BRGYA YI 'GYUR DU MDO LAS GSUNGS, ,DE PHYIR DGE BA BSGRUB LA BRTZON PAR MDZOD, CES GSUNGS PA LTAR SHES PAR BYAS TE THUN MONG DANG THUN MONG MA YIN PA'I TING NGE 'DZIN BSGOM PA, KHA 'DON BZLAS BRJOD, MCHOD PA

@564B 'BUL BA, PHYAG DANG BSKOR BA BYA BA, SBYIN PA GTONG BA SOGS DGE BA'I RTZA BA CI NUS SU SGRUB BA LA 'BAD, SBYIN BDAG RNAMS NAS KYANG SANGS RGYAS BCOM LDAN 'DAS KYI BGA' BSLU BA MED PA 'DI DAG LA NGES SHES RNYED NAS DKON

MCHOG GI MCHOD PA, PHYAG DANG BSKOR BA SOGS RNAM DKAR SPYI DANG LHAG TU DGE 'DUN GYI BSNYEN BKUR SOGS LA BRTZON PAR MDZAD NA THEGS TSOGS THAMS CAD KYI RTZA BA 'TSUGS PAR 'GYUR BA YIN TE, THUB DBANG RDO RJE 'CHANG YONGS

'DZIN DZNY'A NA DHVA DZA'I ZHAL SNGA NAS, DKON MCHOG GI NANG NAS DGE 'DUN DANG DE'I YANG SO SKYE'I DGE 'DUN NI DNGOS KYI PHAN YON GYI ZHING LA DKON MCHOG GZHAN GNYIS LAS KYANG BKA' GNYAN LA MCHOG LEN PAR MDO DANG RGYUD SDE LAS MANG

DU BYUNG BA BZHIN BKA' GDAMS PA'I PHYAG LEN DU GNAD CHE BA'I GNAS GCIG YIN PAR BSAMS NAS LAG LEN LA YANG CI THEBS BYAS PA YIN GSUNGS PA DANG, RJE BTZUN MI LAS, PHU RU SGRUB BA BYED PA'I SGOM CHEN DANG, ,MDA'

RU 'TSO BA SBYOR BA'I YON BDAG GNYIS, ,'TSANG MNYAM POR RGYA BA'I RTEN 'BREL YOD, ,RTEN 'BREL GYI SNYING PO BSNGO BA YIN, ZHES GSUNGS PA BZHIN PHAN YON BLA LHAG TU CHES LAS BSOD NAMS KYI DPUNG LDAN RNAMS SKYES

BU'I RTZAL CI YOD KYIS 'BAD PAR RIGS SO, ,MDOR NA GONG SMES KYI BLANG DOR RNAMS 'JOL BA MED PAR LHUR BLANGS NA 'JIG RTEN KUN TU GNAS SKABS DANG MTHAR THUG GI BDE SKYID RGYA CHEN PO 'BYUNG BAR 'GYUR BA NI, SPYOD

@565A *, ,'JUG LAS, 'GRO BA'I SDUG BSNGAL SMAN GCIG PU, ,BDE BA THAMS CAD 'BYUNG BA'I GNAS, ,BSTAN PA RNYED DANG BKUR STI DANG, ,BCAS TE YUN RING GNAS GYUR CIG ,CES GSUNGS PA LTAR RO, ,SMRAS PA, SKYE DGU'I BSOD

NAMS ZHING MCHOG RIG GROL GYI, ,YON TAN GNYIS LDAN 'PHAGS TSOGS 'DUS PA'I SDE, ,'KHOR GSUM DANG 'BREL MDZAD BZANG CHOS SPYOD KYIS, ,'GRO BLO'I RGUD MUN SEL 'DI AE MA RMAD, ,'JAM MGON RING LUGS DBANG PHYOGS NOR

'DZIN GZHIR, ,DAR RGYAS MDZAD SMON 'BRAS GRUB SKYES CHEN DE'I, ,'PHRIN LAS CHA SHAS SMON LAM CHEN MO YI, ,SROL BZANG MI NYAMS YUN DU SPEL BA'I PHYIR, ,KHRIMS SU BCA' BA NAM YANG MI 'GYUR BA'I, ,YI GER BKOD PA'I DGE BAS

THUB BSTAN MCHOG ,'DZIN SKYONG SPEL LA SKYABS GSUM KUN 'DUS RJE, ,ROL BA'I RDO RJE LTA BU BDAG 'GYUR SHOG ,CES CHOS SDE CHEN PO DGE 'PHEL DGA' LDAN CHOS MDZOD GLING DU, RNAM 'DREN ZAS GTZANG SRAS PO'I CHOS 'KHOR BSKOR BA'I DUS CHEN

SMON LAM CHEN MO'I TSE DGE 'DUN RNAMS KYIS NYAMS SU BSTAR 'OS PA'I NANG KHRIMS KYI YI GE RAB GSAL NOR BU'I ME LONG ZHES BYA BA 'DI NI, LNGA BRGYA PA RNAMS KYI GTZUG NOR RGYAL DBANG THAMS CAD MKHYEN GZIGS GONG SA BRGYAD PA CHEN PO'I BKA' LUNG

GIS DGA' LDAN BSTAN PA GSAL BAR BYED PA'I PAndI TAR BSNGAGS PA, SH'AKYA'I BTZUN PA NGAG GI DBANG PHYUG BLO BZANG BSTAN PA'I RGYAL MTSAN DPAL BZANG POS RNGA CHEN ZHES PA CHU PHO KHYI'I LO THA SKAR ZLA BA'I DMAR PHYOGS KYI CHOS LA BLA BRANG BKRA SHIS BSAM GTAN PHO BRANG DU BRIS PA DGE ,

@566B

@567A *, ,MKHAS GRUB PHAL GSUM SPYOD TSUL STON BYED PA, ,LEGS PAR BSHAD PA'I SBRANG RTZI'I RO MNGAR GYIS, ,RAB MYOS BHRA MA RA YI GLU SNYAN PO, ,BLO GSAL GZHON NU'I RNA BA'I BCUD LEN MTSAR, ,

@568A #, ,NA MO MANYDZU SHR'I KU MA RA YA, LUNG RIG SBRANG RTZI'I BCUD KYIS RAB MYOS PA'I, ,DON LDAN SNYAN TSIG GLU DBYANGS 'THEN MKHAS PA, ,YID 'ONG SBRANG RTZI'I

BRTUL ZHUGS SNYAN SGRON 'DI, ,BLO GSAL YONGS KYIS RNA BA BLAGS TE NYON, ,DE'ANG SNGON MI GCIG GIS NGA MKHAS PA GCIG BYED DAM GRUB PA GCIG BYED DAM RANG DGA' BA GCIG

BYED DAM SNYAM PA'I RE BA GNYIS DANG RTOG PA GCIG 'THAB PAS, GCIG NAS GCIG TU MCHED DE BLO MA BDE BA BYUNG TSE ME TOG GCIG GI GSEB NAS PUNG BA GCIG THON, MI DE LA GAR STABS KYIS SKOR NAS SNGAR GYI

ME TOG GI STENG DU 'KHOD DE GLU 'DI 'DRA GCIG BLANGS SKAD, MKHYEN BRTZE'I GTER MDZOD BLA MA LHAG PA'I LHA, ,SPYI BOS MCHOD NAS BHRiNGGA BHRA MA RAS, ,MKHAS GRUB PHAL GSUM

@569A #, ,LAM MDOR 'KHYAMS PA'I GROGS, ,KHYOD DANG KHYOD 'DRAR PHAN PA'I GLU 'DI 'THEN, ,CHED DU DMIGS PA'I ZUR RNGA'I NYA MIG DANG, ,MA

'DRES SMRA 'DOD NYA PHYIS BAR MA CHOD, ,LHAG BSAM BZANG PO LAS BYUNG MUKTI KA'I, ,DON RTOGS TSIG GI SRAD BUR SPEL LO KYE, ,MKHAS PA BYED TZA NA, KA

BUM GANG RUNG DNGOS PO YIN MIN DANG, ,KHA DOG DKAR DMAR TZAM GYIS CHOG SHES TE, ,GA LER BSAM SGOM RGYUD THOGS MA KHEL NA, ,TSIGS LA MKHAS SNYAM

KYIS NGOMS NAS BSAM BSGOM GYI SHES RAB LA MA 'BAD NA MDO LAS, DGE SLONG SMRA BA LHUR LEN PA GANG DAG YIN PA DAG 'BYUNG BAR 'GYUR TE, YI GE LHUR LEN PA, YI GE LA MKHAS PA, YI GE'I RJES SU

@570B 'BRANG BA, YI GE LA RTON PA, YI GE LA MOS PA'I GANG ZAG, GSANG TSIG NGAN PAS 'TSO BA, NYIN MTSAN DU RTZOD PA'I GTAM LA MNGON PAR DGA' ZHING, SHIN TU BZANG BA'I MAL SNGAS NANG TSAN CAN BCUG PA, GDING BA DANG GA-YOGS PA 'JAM PO LA NYAL BAR BYED

KYIS, DE DAG BSAM GTAN LA GZHOL BA'I SEMS GCIG KYANG SKYED PAR MI BYED NA, 'BRAS BU THOB PAR BYED PA LTA SMOS KYANG CI DGOS TE DE NI GNAS MED DO ZHES GSUNGS, NGA RGYAL NI MDO LAS, NGA RGYAL CAN RNAMS BSTEN MI BYA, ,ZHES DANG,

NGA RGYAL GYI SGANG PO LA YON TAN GYI CHU MI 'BYUNG ZHES PA LTAR YON TAN SNGAR YOD PA RNAMS NYAMS SHING GSAR DU MI SKYE BA DANG, BRGYUD MAR BRAN GYI YANG BRAN 'GYUR PA SOGS NYES DMIGS MTHA' YAS, ME YIS RANG RGYUD BSREG NYEN YOD, ,

CA CO'I 'CHAD BU STON GYIS, 'CHAD NYAN BSTAN PA 'DZIN ZHES GSUNGS PA YANG, ,NGES 'BYUNG RNAM DAG KHRIMS LA RTEN BCAS NAS, ,NYAN PO GZUR GNAS BLO LDAN DON GNYER LA, ,MKHAS PAS SDE SNOD 'CHAD LA DGONGS PA YIN, ,

TSE 'DI'I RNYED DAG 'DOD PAS 'KHOR BSDUS TE, ,MA DAD MI 'DOD BZHIN DU CHOS 'CHAD CING, ,NYAMS LEN MI BYED CHAGS SDANG SKYE BA'I RGYU, ,'CHAD NYAN 'DI YANG 'KHOR BA'I ZHAGS PA YIN, ,ZHES DANG, RTZOD TSUL YANG DE NYID KYIS

RTZOD PAS BSTAN PA 'DZIN PAR GSUNGS PA YANG, ,RANG GZHAN GRUB MTHA'I GZHUNG LUGS KUN SHES NAS, ,PHA ROL YANG DAG LAM LA ZHUGS PA'I PHYIR, ,LTA NGAN RIG PAS BZLOG LA DGONGS PA YIN, ,RANG NYID GRAGS 'DOD PHA ROL

@571A *, ,DMA' DBAB 'DOD, ,GA-YO SGYU'I SPYOD PA TSIG RTZUB NGAN SEMS CAN, ,NGAG 'KHYAL SNA TSOGS SMRA ZHING GZHAN RGYUD SREG ,DE LTA'I RTZOD PA DE YANG DMYAL BA'I RGYU, ,ZHES GSUNGS, NUS KYANG DE DUS LA, ,

CHA TZAM MA BABS KHE CHUNG NYEN CHE SA PAn GYIS SDOM GSUM RAB DBYE RTZOM PA'I THUGS 'DUN YOD TZA NA, NYE GNAS RNAMS KYIS PHAL MO CHE'I SEMS LA MI 'DOD ZHUS PAR BRTEN RE ZHIG 'JOG PA GNANG BA DANG, RTZOD PA YANG RGYA GAR GYI LUGS

SROL LTAR RGYAL PO DANG MKHAS MANG DPANG DU BZHAG NAS RGYAL PHAM GYI ZHAL LCE MI GCOD PAR, LKOG TU KHA LAB MANG PO BYED PA DANG, RANG RANG GI RTZOM CHOS KYI ZHOR LA TSIGS BCAD LHUG SNA TSOGS BKOD NAS YIN MIN GYI MTSANG RDOL BA NI 'KHRUGS

GZHI'I RGYUR 'GRO BAS, ,JA SOGS DKOR RJE MA TI DHVA DZA'I ZHAL NAS, ,KHYAD PAR JA 'DIS BRLAG PA TZAM, ,DGRA BO YIS KYANG GA LA BYED, ,'DI DANG PHYI MA THAMS CAD BRLAG ,NOR SHOR SPOG SHOR CHOS KYANG SHOR, ,ZHES DANG, BLA MA RDO RJE 'DZIN

PA LA'ANG, ,KHONG GIS NGA LA JA GCIG KYANG, ,MA BLUD ZHES 'KHANG DAM NYAMS SU, ,GYUR PA BDAG GIS DU MA MTHONG, ,ZHES GSUNGS PA LTAR GYI SDIG PA TSAB CHE BA SBYONG THABS LA 'BAD PAR RIGS, ,NYA LTAR 'KHYUG 'KHYUG MA MANG

LHUNG THENGS GYIS, ,TA LA'I BLA MAS MTSON PA'I SKYES CHEN LA, ,THA MAL RTOG NGAN BSKYED PA MI LEGS PAS, ,DE LTA BU'I SKYES CHEN LTA ZHOG SEMS CAN THAMS CAD LA STON PA'I 'DU SHES BRTEN DGOS PAR GSUNGS LA 'OD SRUNG GI

@572B LE 'UR YANG, BDAG GI SKYON NI 'CHAB BYED CING, ,PHA ROL NYES PA RTOG BYED PA, ,'DI GNYIS DUG GI RMA DANG 'DRA, ,RTOGS PA RNAMS KYIS RMA 'DI SPANGS, ,ZHES GSUNGS LA THAL PHUNG NANG GI ME LTAR BYANG CHUB SEMS DPA' GANG DU 'DUG PA BDAG CAG GIS MI SHES PAS,

DA NAS BSHAGS SDOM DRAN SHES RTAG BSTEN LA, ,NA RGA TSOMS LAS, SANG DANG 'JIG RTEN PHYI MA GNYIS, ,SNGON DU GANG 'ONG GTOL MED PAS, ,SANG GI TSIS LA MI 'BAD PAR, ,PHYI MA'I DON LA 'BAD PAR RIGS, ,ZHES GSUNGS LTAR, ,'CHI

BA'I ZON GRABS DA LTA RANG NAS BSGRUB NA BZANG, ,PA RA MI TA'I NGES DON 'GRIMS TE 'TSOL, ,PHA ROL GNOD 'TSE BLO SBYONG MTSON CHA 'KHOR LOR, LAS NGAN MTSON CHA RANG LA 'KHOR BA YIN ZHES GSUNGS LTAR, RANG LAS SU THAG

CHOD, ,BA GLANG LTA BU'I 'GRO LA'ANG TING 'DZIN RGYAL PO'I MDO LAS, GCIG LA GCIG GIS GNOD SEMS BYAS NA NI, ,DE LA TSUL KHRIMS THOS PAS SKYOB MI BYED, ,TSUL KHRIMS 'CHAL BA NGAN 'GRO DER 'GRO STE, ,DE LA THOS PA MANG POS SKYOB MI NUS, ,

ZHES DANG, ZLA BA SGRON ME'I MDO LAS, GANG GIS 'KHRUL BA CI MTHONG YANG, ,DE DAG NYES PA MI BSGRAG TE, ,CI 'DRA BA YI LAS BYAS PA, ,'BRAS BU DE 'DRA THOB PAR 'GYUR, ,CES GSUNGS PAS GZHAN LA MI SMOD PAR, ,MAR GYUR LAN NYUNG MIN

PA'I TSUL DE DRAN, ,NANG PA'I MKHAS PA TSAD LDAN ZER BA SEMS 'DUL BA LA MKHAS PA ZHIG LA NGOS 'DZIN DGOS PAS BKA' GDAMS PA'I RNAM THAR DE BZUNG BA GAL CHE CHE, TZA NA KA TZAM YON TAN YOD TSOD LA'ANG, ,LEGS BSHAD KYI

@573A *, ,TSA LA YUNG BA 'DRES PA'I DPE BZHIN DU, ,DZA YA'I GSUNG LA BLTA RTOG GROS BSTUN LAS, ,SKYE BO GSO THIG GI WA DANG MO YI DPE BZHIN PHAN TSUN KHYAD MA GSONG, ,ZHVA GOS

GRUB MTHA' MTHUN NAM MI MTHUN RUNG, ,ZA BTUNG YAN CHAD BYA SPYOD CI 'DRA YANG, ,DGE BSHES STON PA'I RNAM THAR LTAR BSNYEN BKUR BA'I GNAS SU 'DZIN DGOS, 'A 'UR TSAD BZUNG MI RIGS PA MDO LAS, GANG ZAG GIS

GANG ZAG GI TSOD MI BZUNG GYIS, NGA 'AM NGA 'DRA BAS GANG ZAG GI TSOD BZUNG NGO ZHES GSUNGS SO, ,GLENG 'DOD BDUD KYI LAS, ,YA GA MA SGROGS PAn CHEN BLO BZANG YE SHES KYIS, DBUS GTZANG MNGA' RIS BAR GYI GRUB PA'I MTHA', ,KUN KYANG

RGYAL BSTAN KHO NA YIN PAS NA, ,PHYOGS LHUNG GDON GYIS SDANG ZHUGS MI MDZAD PAR, ,DAG SNANG NOR BU'I 'OD KYIS KHYAB NA LEGS, ,ZHES GSUNGS LTAR DAG SNANG 'BYONGS PA GNAD, ,RA LTAR GYONG ZHING RDO LTAR SKAM BLO YIS, ,

LA RGYAR BSNYAD BTAGS RANG 'DOD BRTZAM BRTZAM NA, ,SHA BA'I RVA CO SHA BAR GNOD TSUL SOGS, ,SA KAR LTA SPYOD GANG GI SGO NAS KYANG GZHAN LAS CHES KHYAD 'PHAGS DU GYUR PA, DGE LUGS GSUM THOG MA'I

DAR LUGS DPYAD, ,HA LAS RGYU LAS 'BRAS BU'ANG DER ZAD GSHIS, ,AA RU RA LTAR KUN PHAN SEMS BSKYED BYOS, ,` GRUB PA BYED TZA NA, KA DAG GDOD MA'I GNAS LUGS MA RTOGS PAR, ,

@574B KHA CHOS JI SKAD DU MDO LAS, GAR LA BLTA BA'I KHROD DU 'DUG PA ZHIG ,DPA' BO GZHAN GYI YON TAN BRJOD PA BZHIN, ,BDAG NYID NAN TAN NYAMS PAR 'GYUR PA STE, ,SMRA LA DGA' BA'I NYES PA 'DI DAG GO ,ZHES GSUNGS LTAR, JI TZAM LEGS

KYANG AE RAN 'BRAS, ,GA RE BSAM MNO NANG BKUG RANG GROS THOB, ,NGA RU GRAGS PA'I KHA BO CHE DE SU, ,DON MED KYI CA CO'I 'BEL GTAM SEMS KYI DKRUGS RKYEN PHYIR, ,CHA LANG 'DEBS

SHING ZHI BA LHAS, BYIS LAS THAG RINGS BYOL BAR BYA, ,'PHRAD NAS DGA' BAS MGU BYA STE, ,'DRIS CHEN NYID DU MI BYA BAR, ,THA MAL PA TZAM LEGS PAR BYA, ,ZHES DANG, SMRA NA YID PHEBS 'BREL BA DANG, ,DON GSAL YID DU 'ONG BA

DANG, ,CHAGS DANG ZHE SDANG SPANGS PA DANG, ,'JAM DANG RAN PAR SMRA BAR BYA, ,ZHES PA LTAR RNAR SNYAN ZHING SNYING LA 'BAB PA'I GTAM KHO NA MIN PA GZHAN RGYUD SREG PA'I LAB LAB MA MANG BAR, ,JA YUN BAR YANG ME LHOD DGE SBYOR 'BUNGS, ,

DE YANG SPYAN SNGA RIN PO CHES, KHYED JA KHOG MA GANG BSKOL BA'I RING LA NGAS BZLAS PA 'DI RNAMS SONG BA YIN, JAS DGE SBYOR BCAG PA TZAM SUS BCAG ZHES GSUNG SKAD, NYA RGYAS ZLA BZHIN RNAL 'BYOR NGANG GIS 'PHEL, ,TA LA'I LO MA

RLUNG GIS 'KHYER 'KHYER 'DRA'I, ,THA MAL 'KHOR BAR 'KHYAMS LA YID GTING NAS SKYO SHES NAS, ,MI RNAMS TSE NI LO BRGYA LA, ,MTSAN MO NYAL BAS PHYED DU BYAS, ,DE YI NYIN MO YANG NYAL BAS, ,DE YI PHYED KYANG DUM BUR BYAS, ,

@575A *, ,ZHES PA'I DON BSAM TE, DA NI MGYOGS PAR GSANG SNGAGS BKA' BZHIN SGRUB 'DOD, ,AA LA LA HE HE, TI LO BA LTAR TING 'DZIN SGRUB PA LA BRTZON DANG BRTZON DANG, N'A RO PA LTAR RNAM RTOG GZHOM PA LA 'BUNGS DANG 'BUNGS DANG,

TOG RTZE PA LTAR RTOGS PA 'KHRUNGS NA DGA' YI DGA' YI, AA BHI YA LTAR AA BHI SHI KA STER BA LA MA RINGS MA RINGS, NA BA'I GTO CHOG 'DRA 'DRAS GO MI CHOD, ,PAKshU'I RGYUN BZHIN SNGAGS BSNYEN MA THENG PAR, ,PHA MGO THO BAS BCOM

PA'I DBANG BSKUR ZHOG ,BA MEN 'DRA TSOR GSANG BAM BSGRAG PAR, ,MA MO MKHA' 'GRO'I CHAD PA YONG BA SOGS MI MIN GYIS GNOD PA SKYEL YONG BA SNGON GTZANG NA BLA MA ZHIG GRONG ZHIG TU ME MANG LA DBANG BSKUR BYED DUS MIG MTHONG BA ZHIG GI

MTHONG SNANG LA YUL DE'I BTZAN ZHIG BLA MA DE'I 'KHRIS SU BSDAD NAS DBANG BSKUR TSAR BA DANG RKANG BUG NAS KHRAG GCIG BLA MA'I MGO LA BYUG SONG BA MTHONG, DE CI YIN SNYAM PA'I DOGS PA SKYES PAS BLA MA DE NANG LA SLEB NAS MA 'GYANGS PAR DMAR BSHAL GYIS SHI BA'I

GTAM RGYUD LTAR, 'KHRUGS PA'I RGYU LA GZAB, ,TZA RI TA SOGS BYIN CHAGS GNAS CHEN NAM, ,TSA GRANG RAN ZHING ZAS GOS MOD PA RU, ,BKA' GDAMS PA RNAMS KYIS, SKYE BA LHAS MA TSOR BA DANG, SHI BA 'DRES MA TSOR BA

ZHIG BYED DGOS ZHES PA LTAR DZA LANG CAN GYI SKYE BOS MA TSOR BAR, ,WA LER SGOM GRUB TSAD DU 'KHYOL BA GCES, ,ZHVA LTAR BKUR 'OS RJE BDAG NYID CHEN POS, 'JIG RTEN 'JIG RTEN 'DAS PA'I DGE LEGS KYI, ,YON TAN

@576B KUN GYI RTZA BA DRIN CAN RJE, ,ZHES GSUNGS LTAR BDE LEGS THAMS CAD KYI RTZA BA BLA MA'I RNAL 'BYOR DANG, ,ZA BYED MKHA' 'GRO'I SBYIN SREG DAM TSIG RDOR BZLAS, RDOR SEMS BSGOM BZLAS, NGAN 'GRO DGUG DRAL, SKU GZUGS BZHENGS

BA DANG, TSA TSA 'DEBS PA, MDO RGYUD KLOG PA, PHYAG BSKOR MAndAL 'BUL BA LA SOGS PA, ,'A CAG BSTAR 'OS NYAMS LEN MA 'PHYUG NA, ,YA MTSAN THUN MONG PA MIG SMAN RIL BU RKANG MGYOGS SOGS DANG, THUN MONG MA YIN PA

MCHOG GI DNGOS GRUB GNYIS DE GANG DU 'BROS, ,RVA LO'I LAD MO BYED MKHAN MANG NA YANG, ,TSAR CHEN GYIS, STOBS LDAN CHEN PO'I BRAG RIR GNAS BCAS SHING, ,PHRAG DOG NYIN BYED 'OD KYIS MIG ZUM NAS, ,BSTAN 'DZIN KUN LA YA

DMOD PA'I H'Um SGRA YIS, ,SMRE SNGAGS THAN CHEN PHYOGS BRGYAR 'GYED PA'ANG MTHONG, ,ZHES DANG, TSE 'DI'I 'DOD PA PHRA MO TZAM GYI NGOR, ,DRAG PO'I LAS SPYOD BYUNG RGYAL RTZOM BYED CING, ,CHOS LA BRTEN NAS SDIG CHEN GSOG PA YI, ,BLUN PO ZHE SDANG CAN DE'ANG

'DI'I SNOD MIN, ,SDIG CAN MI DPON STOBS LDAN KHYIM NANG DU, ,LAS SBYOR DRAG POS LTO GOS 'TSOL BYED CING, ,LAS 'BRAS RGYAB BSGYUR MTHU STOBS CHEN POR RLOM, ,DMYAL BA'I BUD SHING CHOG 'DI'I SNOD MA YIN, ,ZHES GSUNGS LTAR SNGAGS KYI SNOD

RUNG TZAM DU'ANG MI 'GYUR NGAS LA LAS TSUR LA GNOD BKUG MNGON MTHONG TSE, ,SHA KHRAG DMAR GTOR NOR SKYONG STON MOR ZAD, ,SA RKO RDO RLOG SPYOD NGAN DES CI BYA, ,HA CANG SPROS PAS RANG GZHAN GA-YENGS PA

@577A *, ,LAS, ,RANG MGO MI THON PAR GZHAN GYI YAR 'DREN DU RLOM NAS MI TSE ZAD PA LAS GCIG PUR, AA THUNG BSGOM DANG DA GZOD SEMS NGO MTHONG, ,` RANG DGA' BA BYED TZA NA, KA MA LA BZHIN KHYIM MTSOR RTAG

'TSO YANG, ,MI DGE BCU SOGS KHA NA MA MTHO'I 'DAM GYIS MA GOS SHING, ,GA NA GNAS KYANG GROGS NGAN PA BRTEN NA NAGS KYI THA GA BA'I DPE LTAR PHUNG BAR 'GYUR BA YIN ZHING, RNGA SGRA'I TSIGS BCAD LAS KYANG, ,SKYE BO NGAN PA YUN RING

MCHOD BYAS SHING, ,BZA' BTUNG ZHIM PO MANG POS PHAN BTAGS KYANG, ,DES NI NGES PAR GROGS PO SPONG 'GYUR TE, ,GLANG CHEN GYIS NI KE'U SHI'I SKYIL BU BZHIN, ,ZHES DANG, KLU SGRUB KYIS, NGAN PA RNAMS DANG BSHES 'DOD NA, ,PHUNG BAR 'GYUR BA

KHO NAR ZAD, ,CES GSUNGS LTAR YIN NO, ,DES NA MDZA' BSHES NGAN PA 'DOR DGOS TE RJE BDAG NYID CHEN POS, DMU RGOD MA RUNG DUG SBRUL KHROS 'DRA ZHING, ,'GROGS PA TZAM GYIS RANG GZHAN PHUNG BAR BYED, ,THAR BA'I SROG RTZA GCOD PAR BYED PA

YI, ,GROGS NGAN MYUR DU SPONG DANG RGYAL KHAMS PA, ,ZHES GSUNGS LTAR RO, ,BSTEN PAR 'OS PA'I DGE BA'I BSHES GNYEN NI RJE BLA MAS, YIN LUGS KHONG DU CHUD CING DBANG PO 'DUL, ,MTHONG BA TZAM GYIS GZHAN YID 'PHROG PAR BYED, ,BSTEN PA

TZAM GYIS DGE 'PHEL SKYON GRIB PA'I, ,BSHES GNYEN DAM PA BSTEN DANG RGYAL KHAMS PA, ,ZHES GSUNGS PA LTAR GNOD CHUNG PHAN CHE BA'I, ,NGA LHAG SKYES BU DE 'DRA BSHES SU 'OS, ,MDO LAS, 'JIG RTEN NAG PO 'BYUNG BA'I PHYIR, ,

@578B YID NI DUG GI RTZA BA YIN, ,NYES PAR SMRA RNAMS 'BYUNG BA'I PHYIR, ,KHA NI SDIG PA'I SGO YIN NO, ,ZHES DANG, JO BOS KYANG, MANG PO'I NANG NA NGAG LA BRTAG ,GCIG PUR 'DUG TSE SEMS LA BRTAG ,CES DANG, SA PAn KYIS KYANG, SMRA MANG

NYES PA 'DZIN PA'I GZHI ZHES GSUNGS LTAR, CA CO'I 'KHYAL TSIG MA MANG 'BROM GYIS, NGES PAR KUN LA GSANG BAR 'OS PA RNAMS, ,LKUGS PA'I TSUL GYIS KHA ROGS DBEN PAR BZHUGS, ,CES DANG, SNYING GTAM BU LA GSANG DANG BRTAN

PA YIN, ,ZHES PA LTAR, GSANG SGO SDOM, ,CHA LUGS SPYI MTHUN RNYED SLAR LONGS SU SPYAD, ,JA CHANG BUD MED RJE NGAG DBANG GRAGS PA GZHAN LA PHAN PA'I SDES, ZLA BO GZHAN LA DGA' BA'I BLO SKYES NA, ,RANG GI SKYES PA'ANG GSOD

PAR THE TSOM MED, ,MI MO GCIG GIS BCU GSUM BKUM ZHES THOS, ,DE 'DRA BA LA SU ZHIG YID BRTAN BYED, ,CES GSUNGS LTAR, LA YANG SRED MA THAL, ,LEGS BSHAD LAS, MI GANG BRJOD BYA MA YIN PA, ,GZHAN GYI DRUNG DU BRJOD PA

DE, ,BDEN NAM 'ON TE BRDZUN KYANG RUNG, ,MKHAS PAS DE LA BAG ZON BYED, ,CES PA LTAR, ,NYA MNGA'I NGAG LA MI NYAN DON PO CHE, ,TA TH'A GA TA'I BKA' DANG BSTAN BCOS DANG, ,SHES RAB BRGYA PA, SHES RAB SDONG BU, SKYE BO GSO

THIG SOGS LUGS KYI BSTAN BCOS THA NA MU STEGS GZHUNG LA'ANG DPYOD THUB TSE, ,DA GZOD 'PHRAL PHUGS DGOS NGES MANG DU MCHIS, ,SLOB DPON LA CHOG GREN GYIS, RIG PA GZHON PA'I DUS SU SLOB, ,PA NI DGUN GYI DUS

@579A *, ,SU GSOS, ,ZHING NI SER DANG LDAN LA RMOS, ,'DI GSUM 'BRAS BU SMIN PA'I RGYU, ,ZHES GSUNGS LTAR, NA TSOD GZHON DUS NYER MKHO 'DI RANG GTZO, ,PA SANGS LTAR DKAR KUN SLONG RTAG TU 'CHONG, ,PHA

MA LA GNOD PA SKYEL NA NYES DMIGS SHIN TU CHE BA MDZA' BO'I BU MO'I LO RGYUS LTAR BLA MA SLOB DPON BKUR BAR MI LAS MAR PA BSTEN PA LTAR NGAL MA GSO, ,BA GLANG RTA PHYUGS SKYONG DANG ZHING LAS SOGS, ,MA LUS LAS KUN

PHYI BSHOL MI 'DEBS GNAD, ,TZA NA YIN KYANG RANG RGYUD MI 'GYUR BAR, ,TSA BA'I NAD KYIS 'THEBS BZHIN MDO LAS, BYANG CHUB PHYOGS KYI CHOS RNAMS JI SNYED PA, ,KUN GYI RTZA BA BAG YOD 'DI YIN TE, ,ZHES GSUNGS LTAR,

BAG YOD BRTEN, ,DZA GAD DBANG DU SHOR NA PHUNG GROL KUN GYI RTZA BA CHANG NAG PO ZHES DANG, CHANG 'THUNG BA LA MNGON PAR DGA' BA'I MI, ,BDAG LA PHAN DANG GZHAN LA BDE MI NUS, ,RMONGS DANG MDOG NGAN BYED PA CHANG YIN TE, ,JI LTAR HA LA'I DUG

BZHIN DE MI BTUNG, ,ZHES GSUNGS LTAR, YA RABS KYANG, ,WA SPYANG LTA BU SMAD PA'I GNAS SU 'GYUR, ,ZHVA LTAR LAS KYIS BSKOS PA'I RJE DPON DAG ,ZA BYED STAG LTAR RNGAMS SHING RTZUB NA YANG, ,'A CAG GUS

PAS ZHABS PHYI BYED NUS NA, ,LEGS BSHAD LAS, YUL GYI BDAG PO ZHE SDANG NA'ANG, ,DE LA DGA' BAS BSNYEN TE BSDAD, ,SA LA RKANG PA 'GRED GYUR NAS, ,SA NYID LA NI BRTEN PA BZHIN, ,YA YO MED PA'I RGYU LAS DE 'BRAS LEGS BSHAD

@580B LAS, BDAG NYID CHEL PHAN BTAGS NA, ,CUNG ZAD TZAM LA'ANG 'BRAS BU 'BYIN, ,SKYU RU RA GCIG SBYIN PA LAS, ,CHOS RGYAL BU DANG MNYAM LA LTOS, ,ZHES PA LTAR 'BYUNG, ,RA LUG PHYUGS 'DRA'I SKYE BO DMAN PA DANG, ,LA LA

MCHOG GAM 'BRING PO CI RIGS LA 'ANG, ,RNGA SGRA'I TSIGS BCAD LAS, BLO LDAN GA-YO SGYU CAN DU MI 'GYUR TE, ,RMONGS PAR MI 'GYUR TSIG RTZUB KHRO MI 'GYUR, ,PHONGS PA'I GNAS NA MYA NGAN MI BYED PA, ,GZHAN GYI GNAD LA 'BEBS PAR BYED RE

SKAN, ,HA CANG THAL DANG HA CANG ZHUM PA YI, ,DMAN PA'I MI RNAMS LA YANG MA YIN TE, ,BAR MA'I GNAS LA BRTEN PAR BYED PA DAG ,DE NI MKHAS PA RNAMS KYI MTSAN NYID YIN, ,ZHES PA LTAR, SHA TSA'I BSAM PA SNGON BTANG 'GROGS SHES

NA, ,PHA YIS BU LA JI LTA BAR, ,KHYOD KYIS 'KHOR LA BYAMS BGYIS NA, ,BU YIS PHA LA JI LTA BAR, ,KHYED LA ZHABS 'BRING DGA' BAR BGYID, ,CES DANG, GNAS GANG DU BSDAD KYANG GZHAL YAS KHANG, ,GROGS SU DANG 'GROGS KYANG YI DAM

LHA, ,ZHES PA LTAR, GNAS GANG DU BSDAD KYANG RANG GI YUL, ,GROGS SU DANG 'GROGS KYANG GNYEN DANG BSHES, ,ZHES BYA BAR 'GYUR BAS, ,SA STENG GNYEN GYIS MI PHONGS MAN NGAG YIN, ,HVA SHANG GIS MTSON LAM ZHUGS

DRANG SRONG LA, ,A'ARYA DE BAS, DMANGS RIGS STONG PHRAG GNYIS DAG NI, ,BRAM ZE GTZANG MA GCIG DANG 'DRA, ,BRAM ZE STONG PHRAG GNYIS DAG NI, ,DGE SLONG GCIG LA RAB TU SBYAR, ,DGE SLONG STONG PHRAG GNYIS DAG NI, ,RDUL MED PA NI

@581A *, ,GCIG DANG MNYAM, ,RDUL MED STONG PHRAG BRGYAD DAG NI, ,YE SHES LDAN PA GCIG LA SBYAR, ,YE SHES LDAN PA STONG PHRAG GNYIS, ,SLOB DPON GCIG DANG MNYAM PAR BRTAG ,CES GSUNGS LTAR PHAN YON CHE BAS AA MRA

LA SOGS 'TSO RKYEN GANG 'OS PHUL, ,RANG BZHIN NGAN PA'I MI RNAMS PHYOGS LHUNG GIS, ,ZHA DANG PHYE BOR GYUR PA'I GLEN PA RNAMS LA DGOS PA MED KYANG, ,SKYES SBYANGS STOBS RTZAL LAM DU SONG BA YI, ,

GZUR GNAS MDZES SDUG GZUGS CAN MKHAS PA'I RGYAN DU MKHO, ,GROGS KHYOD MKHAS GRUB PHAL GSUM GANG BYED KYANG, ,YID KYI DPAL BE'U'I RGYAN DU BCANGS PAR MDZOD, ,DGE BAS BDAG GZHAN

BLA MA DKON MCHOG NYID, ,SKYABS SU BZUNG LA DE YIS RJES 'DZIN SHOG ,CES ZER NAS BUNG BA DE ME TOG DE NYID LA ZHUGS, MI DES BDE BA DPAG MED THOB ZER LO, ,LEGS BSHAD GTAM KYIS MKHAS GRUB PHAL

GSUM KUN, ,DON BZANG LA SBYOR STAG CHUNG BUNG BA 'DI, ,BLA MA'I SPRUL BA NYID LAS GZHAN DU CI, ,DE PHYIR GDAMS DON SNYING BUM BCUD DU BSTEN, ,ZHES KYANG SMRAS SO, ,

@582B
