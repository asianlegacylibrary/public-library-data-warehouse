/TA\

CA 6 *, ,LHA KHANG BZHENGS PA'I SA LA BYIN RLABS DGOS PA SOGS
BZHUGS SO, , 8

@001B #, ,NA MO GU RU, SNGON BSKAL PA DPAG TU MED PA'I SNGA
ROL DU, RGYAL DBANG PO'I TOG GI DRUNG DU BYANG SEMS SNYING
STOBS CHEN POS

MA DAG PA'I ZHING GI SEMS CAN MA RUNGS PA RNAMS LA MDO SNGAGS
ZUNG 'BREL GYI CHOS BSTAN NAS PHAN BDE LA 'GOD PAR DAM BCAS
PA'I TSE,

RGYAL BA DBANG PO'I TOG SOGS PHYOGS BCU'I SANGS RGYAS THAMS
CAD KYIS, 'JIG RTEN GANG DANG GANG DU BYANG SEMS SNYING STOBS
CHEN POS CHOS

STON PAR 'GYUR BA'I ZHING DE RNAMS BYIN GYIS BRLABS, DE'I DUS
SU RANG CAG GI ZHING KHAMS 'BYUNG BAR 'GYUR BA 'DI YANG BYIN
RLABS MDZAD,

RANG CAG DANG 'BREL BA'I 'DZAM BU'I GLING BYE BA PHRAG BRGYA
'BYUNG BA RNAMS KYANG BYIN GYIS BRLABS, NGO MTSAR RMAD BYUNG
BKOD PA'I ZHING KHAMS

@002A #, ,'BYUNG BA YANG BRLABS, ~ DE NAS BDAG CAG GI STON PAS
DGE LDAN RNAM PAR RGYAL BA'I GLING 'DEBS PA'I RI'I BRAG

LA DUNG DKAR BZHAG PA SOGS KYIS BYIN RLABS MDZAD, 'DZAM GLING
BYE BA PHRAG BRGYAD YANG DE LTAR MDZAD, ` YANG SNGON 'PHAGS PA
SPYAN RAS

GZIGS KYIS RANG GI SPRUL PA RGYAL PO SRONG BTZAN SGAM PO BTANG
NAS BOD KYI YUL DU LHA SA'I JO BO CHE CHUNG GNYIS GDAN DRANGS,
RJE BTZUN SGROL MA

DANG KHRO GNYER CAN MA GNYIS GDAN DRANGS TE LHA KHANG BZHENGS
PA SOGS KYIS GNAS RNAMS BRLABS, 'GRO BA RNAMS 'JIGS PA BRGYAD
SOGS

LAS SKYOB PAR MDZAD DO, ~ ,YANG BOD GYI YUL DU SNGON GYI DUS
NAS BYAMS PA SNYING RJE SOGS MED PA'I MI MA YIN NAG PHYOGS PA
MANG POS

@002B MI RNAMS KYI SEMS BSGYUR NAS SDIG PA MI DGE BA GSOG TU
BCUG CING NGAN SONG DU SKYUR BAR BYED PAS, SANGS RGYAS 'OD
DPAG MED KYI RNAM 'PHRUL BLA MA DRI MA MED PAS RANG GI SPRUL
BA SLOB DPON PADMA 'BYUNG GNAS

BTANG NAS LHA 'DREG DUG RTZUB CAN RNAMS BTUL, YUL KHAMS BKRA
SHIS PAR BYIN GYIS BRLABS SO, ` ,DES NA BOD SOG GI ZHING KHAMS
'DI RNAMS SNGON GYI DUS NAS RJE RIN PO CHE SOGS KYIS

BYIN RLABS MDZAD PA YIN MOD, 'ON KYANG LHA KHANG DANG RTEN
BZHENGS PA, 'DUS SDE 'DZUGS BA SOGS BYED PA PO RNAMS KYIS
KHYAD RANG RANG GI SDIG SGRIB BDAG PA DANG 'DOD DON 'GRUB PA
SOGS KYI CHED DU KHA

TON RIM GRO BSNYEN SGRUB KYI RIGS LA 'BAD DGOS SO, ,BSTAN
'GRO'I DON DU BYON PA'I SKYES BU DAM PA RNAMS NI LUNG RTOGS
KYI YON TAN RGYA CHEN PO LA MNGA' BRNYES SHING, TSOGS GNYIS
RGYA CHEN PO

BSAGS NAS SMON LAM BTAB PAS 'PHRIN LAS GANG BZHED LTAR 'GRUB
NGES PA YIN KYANG, DE'I 'OG GI 'DUS SDE'I GRVA RIGS DANG, LAS
BYED PA'I MGO PA BLA MA DGE BSKOS SOGS KYI KHROD NA NGES

'BYUNG BYANG SEMS YANG DAG LTA BA SOGS RTOGS PA'I YON TAN LA
DBANG THOB PA MA BYUNG BA'AM, BSNYEN SGRUB TSAD DU 'KHYOL BAS
NUS PA MTHON PA YANG MI SRID PA'I NGES PA MED PAS DE LTA BU'I
RKYEN KYIS,

@003A #, ,GNAS DANG 'KHOR DANG BYA BYED SOGS LA 'ANG BSAM BLO
BTANG NAS 'BAD DGOS BA'ANG YOD DO, ~ ,DES NA RJE RIN PO CHOS
DGUNG LO LNGA BCU RTZA GNYIS KYI BAR DU THUGS

DAM NYAMS BZHES SOGS LA GTZO BOR MDZAD CING, LHA KHANG BZHENGS
PA, 'DZUS SDE BTZUGS PA SOGS MA MDZAD PA DANG, YI DAM GYI LHA
RNAMS KYI DBANG BKA'I RIGS MANG PO MA GNANG BA DANG,

JO BO AA TI SHA RGYA GAR DU BZHUGS NA DGUNG LO DGU BCU LHAG
BZHUGS RGYU YIN PA LA, BOD DU BYON NAS 'GRO DON MDZAD PAS BDUN
CU LHAG TZAM BZHUGS PAR GSUNGS PA SOGS LA BRTAG RGYU YOD PAR
SNANG NGO, ,

DE'I PHYIR MANG PO'I DON BYED PA LA NI 'PHRAL DANG PHUGS KYI
PHAN YON NYES DMIGS LA BSAMS TA 'BUL SDUD DPYA SDUD SOGS LA MI
ZHEN PAR, RNYED GRAGS 'DOD PA SOGS 'JIG RTEN CHOS BRGYAD DANG
MA

'DRES PA DANG, NGES 'BYUNG DANG BYAMS SNYING RJE SOGS BSGOM PA
DANG, KHA TON DGE SBYOR LA 'BAD PA SOGS GANG NUS BYAS NA LEGS
SO,, ~ ,,SKU 'BUM GYI GNAS BYIN GYIS BRLABS PA NI,

RJE RIN PO CHE SKU 'KHRUNGS PA DANG, RJE'I SPRUL SKU TZAN DAN
DKAR PO BYUNG BA DANG, RGYAL BA SED KE'I NGA RO'I SKU 'BUM
PHRAG SOGS BZHENGS PA DANG, SPRUL PA'I DGE SLONG BYON NAS
BZHUGS PA DANG, DE LAS

@003B DUS PHYIS RI KHROD PA RIN CHEN BRTZON 'GRUS RGYA MTSOS
KHANG PA BRTZIGS NAS RI KHROD PA 'GA' 'DUG TU BCUG PA DANG,
RJE BTZUN BYAMS PA'I SKU BZHENGS PA DANG, DE'I RJES SU RGYAL
DBANG GSUM PA BSOD NAMS

RGYA MTSO, BZHI PA YON TAN RGYA MTSO, RGYAL DBANG BSKAL BZANG
RGYA MTSO, PAn CHEN THAMS CAD MKHYEN PA BLO BZANG DPAL LDAN YE
SHES PA'I ZHAL SNGA NAS SOGS SKYES CHEN DAM PA MANG PO RIM PAR
BYON BA DANG

BZHUGS NAS BYIN GYIS BRLABS PA'O, ` ,BYA KHYUNG DGON NI, CHOS
RJE DON GRUB RIN CHEN PAS, THOG MAR RDO RJE 'JIGS BYED DANG
MGON PO PHYAG DRUG PA SOGS CHOS SKYONG RNAMS BZHENGS TE MCHOD
GTOR

GSOL GDAB RING DU BYAS TE BRLABS, PHYIS LHA KHANG 'DUS SDE
BTZUGS NAS RDO RJE 'JIGS BYED KYI BSNYEN SGRUB SOGS MDZAD, RJE
RIN PO CHES SKU NA PHRA BA'I DUS SU AA RA PA TZA NA BSGRUBS TE
GNAS SOGS BYIN

GYIS BRLABS PA'O, ` ,'BRAS SPUNGS KYI SNGAGS KHANG DU, 'BRAS
SPUNGS KYI RTEN GYI GTZO BO DPAL RDO RJE 'JIGS BYED SOGS
BZHENGS BA LA, RJE BLA MAS SPRUL PA'I DGE SLONG MANG PO

DANG BCAS, SKU RGYU 'JIM PA'I, SRIN ZHAL GYI MTHEB SKYU RE LA
YA MA R'A DZ'A 'BUM PHRAG RE DANG, SKU GZHAN RNAMS KYI MTHEB
SKYU RE LA KHRI PHRAG RE BCAS BZLAS NAS 'JIGS BYED DPA' GCIG
ZHAL PHYAG

@004A *, ,YONGS RDZOGS BZHENGS PA'I NANG DU, DVA LO'I SKU
GDUNG PHYAG MDZUB GCIG MA GTOGS TSAD MA BZHUGS SU GSOL, YANG
CHOS RGYAL SOGS CHOS SKYONG RNAMS KYANG

BZHENGS PAS RJE RIN PO CHES RAB GNAS MDZAD, 'JIGS BYED 'DI'I
SKU STONG RANG BYON YIN ZHING, 'DI NYID SA GZHI DANG RTZIG PA
KA BA SOGS GANG LA YANG MA REG PAR BAR SNANG DU BZHUGS NGES PA
YIN,

CHOS RGYAL SOGS KYI SKU RGYU YANG 'JIGS BYED DANG 'DRA, 'DI
RNAMS LA RJE RIN PO CHES RAB GNAS MDZAD PA'I TSE, 'JIGS BYED
ZHAL PHYAG YONGS RDZOGS ZHAL GCIG PHYAG GNYIS PA SOGS NYI ZER

GYI RDUL GYI GANGS LTAR MANG BA PHEBS NAS RTEN LA THIM PA DER
BZHUGS PA KUN GYIS MNGON SUM DU GYUR PA LAGS SO,, ` ,DGA' LDAN
DU, GOS DAR BZANG PO MTHA' LAS BA BRDUNGS

PA'I DAR 'DAG 'BA' ZHIG LAS BSGRUBS PA'I BCOM LDAN 'DAS RDO
RJE 'JIGS BYED ZHAL PHYAG YONGS SU RDZOGS PA'I SKU LA, RGYAB
MTHO BCU BDUN YOD PA DANG, CHOS RGYAL TZA MUntI BCAS

BZHENGS RGYU'I RJES LA RJE RANG GIS BYIN RLABS MDZAD NAS MANG
PO LA MI STON BAR BZHENGS PA'I TSE, RDO RJE 'JIGS BYED KYI
RTZA ZHAL DANG, CHOS RGYAL GYI SKU PHAL CHER RANG BYON DU
GRUB, 'JIGS

@004B BYED 'DI'I THUGS KAR BYE'U'I SGO NGA TZAM GYI DROD YOD,
'JIGS BYED KYI RAB GNAS KYI NYIN NAM MKHA' DVANGS BA'I DKYIL
NAS 'BRUG SGRA TZAM GYI SGRA CHEN PO GRAG BZHIN PAR RTEN GYI
LHA KHANG DU ZHUGS PA KUN

GYIS THOS SHING, DE DANG MNYAM DU GSANG BA 'DUS PA DANG BDE
MCHOG GI RNAL 'BYOR BA 'GA' ZHIG GIS RDO RJE 'JIGS BYED KYI
DKYIL 'KHOR NAM MKHA' GANG BA TZAM PHYOGS BZHI NAS BYON TE
RTEN LA THIM PA

SOGS GZIGS, DAM CAN CHOS RGYAL 'DI NI RJE BLA MA LA SNYING NAS
DAD PA RNAMS LA LHAG PAR GROGS BYED CING BSRUNG SKYOB MDZAD
DO, ,DES NA DGA' LDAN 'BRAS SPUNGS SOGS KYI GRVA SA CHEN PO
RNAMS

SU BZHUGS PA'I GRVA RIGS DANG, LHA KHANG 'DUS SDE'I BYA BA
BYED MKHAN SOGS KYIS YI DAM CHOS SKYONG 'DI LA BRTON DGOS
SHING, SKU DANG BYON DU GRUB PA DANG, YE SHES PA RTAGS DANG
BCAS

THIM PA SOGS LA NI RGYU MTSAN KHYAD PAR CAN YOD DO,, ,,MDO SDE
GDAMS DGA' BOGS BA LAS GSUNGS PA'I DGE SLONG PADMA'I DANG
LDAN, 'JAM DPAL RTZA RGYUD LAS, RJE BTZUN 'JAM

DBYANGS, BKA' GDAMS GLEGS BAM LAS, PADMA 'BYUNG GNAS, JO BO AA
TI SHA, KHU BYUG ZLA BA'I RTOGS BRJOD LAS, RJE BTZUN MI LA'I
SLOB MA LHA RJE SGAM PO BA BSOD NAMS RIN CHEN,

@005A *, ,SA SKYA PAn CHEN KUN DGA' RGYAL MTSAN, BA TSAB LO
TZTSA BA NYI MA GRAGS RNAMS YIN PAR GSUNGS, PAn CHEN RIN PO
CHES, BYANG CHUB SEMS DPA' GZHON NU NOR BZANG,

MAR BA CHOS KYI DBANG PHYUG ,MTSO SNA PA SHES RAB BZANG PO,
SKYES RABS SO BZHI PA RTZOM PA PO SLOB DPON DPA' PO, LAB SGRON
GYIS MA 'ONGS SANGS RGYAS BDUN PA, SLOB DPON PADMAS RDO RJE

'CHANG GI SPRUL PA DANG, SLOB DPON BEE RO TZA NA, NYE BAR
'KHOR, NYER SBAS, BHA WA BHA DRA, ` GLEGS BAM DU RIGS GSUM
MGON PO KUN BZANG SGRIB SAL LNGA PO NGO BO GCIG TU

GSUNGS;; ,,TSE RING MCHED LNGA BOD KHAMS SKYONG BA'I BSTAN MA
BCU GNYIS NI, SNGON TSE KHYAB BDAG HE RU KA DANG PADMA 'BYUNG
GNAS KYIS BKA' BSGOS, DAM LA BZHAG ` ,BKA'

GDAMS BSTAN MA BCU GNYIS NI, DANG POR STON PA SH'AKYA'I RGYAL
POS BSTAN PA'I BSRUNG MAR BSGOS, PAR DU PADMA 'BYUNG GNAS DANG
JO BO RJES DAM LA BZHAG ,DUS MTHAR RJE RIN PO CHES BSTAN

PA'I BSRUNG MAR BSNGAGS SO, ,DE NI DMAG ZOR RGYAL MO, DPAL GYI
LHA MO, RDO RJE RAB BRTAN, DUD SOL MA, DUS MTSAN MA, RANG
BYUNG RGYAL MO, NAM MKHA'I GOS CAN,

@005B DBANG SNGON MDANGS LDAN, 'DOD KHAMS DBANG PHYUG ,RDO RJE
NAM GRU, TZAnTI KA, SNGAGS SKYONG CHEN MO'O,, ` SNGAGS MTSAN
NYID KYI LAM GYI LUS YONGS

RDZOGS DANG, BLA MA YI DAM MCHOG LA MI 'BAD PAR, GZHI RTZA MED
PA'I RTZA RLUNG DANG GCOD SOGS RDO RJE 'CHANG 'THOB TU RE BA
SNYING RE RJE GSUNG,, ,,

*, ,ZHU YIG DAG LAGS DPAL STER LAGS,, ,,PHYOGS BCU'I RGYAL BA
THAMS CAD KYI MKHYEN BRTZE NUS PA'I BDAG NYID, KHAMS

GSUM 'GRO BA'I BLA MA RJE BTZUN TZONG KHA PA CHEN POS, NAM
MKHA'I MTHA' DANG MNYAM PA'I SEMS CAN THAMS CAD KYI PHAN BDE'I
'BYUNG GNAS BSTAN PA RIN PO CHE DAR ZHING RGYAS LA YUN RING

DU GNAS PA'I SLAD DU, DGA' LDAN, 'BRAS SPUNGS, SE RA, BKRA
SHIS LHUN PO, LA SOGS PA'I 'DUS SDE CHEN PO RNAMS BTZUGS, MDO
SNGAGS KYI

LAM RNAM PAR DAG PA'I SROL BTONG, MA DAG PA'I DRI MA RNAMS
BSAL BAR MDZAD, DE'I RJES SU 'BRANGS NAS YUL MTHA' DBUS KUN DU
LHA KHANG 'DUS SDE GRANGS MED PA

@006A *, ,DAR, SEMS CAN THAMS CAD KYI BDE SKYID 'PHEL BAR GYUR
TO, 2 ,DE'I PHYIR RAB TU BYUNG BA RNAMS KYIS RANG GZHAN

KUN LA PHAN BDE RGYA CHEN PO 'BYUNG BA'I CHED DU CHOS DANG
MTHUN PA'I BYA BA LA 'BAD CING, MI MTHUN PA RNAMS CI NUS KYIS
SPANGS NA LEGS PAR NGES PAS,

DGON SDE 'DIR BZHUGS PA'I GRVA RIGS RNAMS KYIS BLANG DOR GYI
GNAS RNAMS THUGS LA BZHAG NAS BRTZON PA'I RIM PA RNAMS ZHU BA
LAS, ^ BYA BAR 'OS PA'I

RIM PA NI, ,DUS DUS KYI TSOGS LA CHAD MED DU 'TSOGS PA, LHA
RTEN MCHOD PA, KLOG 'DON BYED PA, LHA KHANG LA BYI DOR BYED
PA, GZHON PA

RNAMS KYIS 'DON CHA DANG DBYANGS 'THEN PA, PHYAG RGYA BYAD PA,
ROL CHA BYED PA SOGS LEGS PAR SLOB PA, RGAN PA RNAMS NI SLOB
MA SOGS LA YON TAN

BSLAB PA, GZHON PA DGE PHRUG RNAMS KYIS DGE RGAN DAG GI DAG LA
NYAN NAS GANG LEGS KYI RJES SU 'BAD PA DANG, YANG RANG RANG LA
GTAD PA'I BYA BA SPYI SA'I

@006B LAS DANG, DNGUL DANG NOR PHYUGS LONGS SPYOD, MCHOD GTOR
SOGS JI LTAR BYED TSUL RNAMS LHA KHANG DANG 'DUS TSOGS MANG BO
LA PHAN PAR 'GYUR BA, 'OS SHING LEGS PAR 'GYUR BA LA

BRTAGS NAS 'BAD PA SOGS TSUL DANG MTHUN PAR BYED DGOS, ^ SPONG
BAR 'OS PA'I RIM PA NI, BLA MA DE MCHI DGE BSKOS RNAMS KYI
BSGO BA DANG, 'DUS SDE'I KHRIMS LUGS BZANG PO'I

RJES SU MI 'BRANG BA, RANG 'DOD KYIS LHA KHANG GZHAN GYI TSOGS
LA SONG NAS RANG GI DGON SDE BOR BA, 'DUS SDE'I BYA BA LA BSAM
PA DRANG POS MI BRTZON PAR G-YO SGYU PHYED

PA, RKUN MA DANG BSNYON HAM BYED PA'I MI NGAN DANG 'GROGS PA,
CHANG DANG THA MI KHI 'THEN PA, ZHVA NAG PO SOGS MI RIGS PA'I
YO BYAD LA SPYOD PA,

GCIG GIS GCIG LA PHRAG DOG GIS 'TSE BA, MING DANG GOS LA THOB
SHA BYAS TE RTZOD PA, KHA MCHU 'THAB RTZOD BYED PA, PHRA MA
SMRA BA SOGS SER MO PA

DANG KHYIM PA DAG GI BAR DU DKRUGS PAR BYED PA'I RIGS LEGS PAR
SPANGS NAS GANG 'THAD PA'I PHYOGS 'DZIN DGOS, ` SPYIR YANG KHA
TON

@007A *, ,DANG, DGE SBYOR SOGS DAM PA'I CHOS BSLAB PA DANG
SGRUB PA LA 'BAD NA, RANG GZHAN LA DUS THAMS CAD DU PHAN YON
CHEN PO 'BYUNG PA

LAGS BAS, THUGS DGONGS RNAM PAR DAG PAS PHYAG BZHES SU GNANG
BA ZHU, DAM CHOS RNAM DAG DAR ZHING RGYAS GYUR CIG ,MI RIGS
SPYOD KUN BYANG ZHING

DAG GYUR CIG ,'GRO BA THAMS CAD BDE ZHING SKYID GYUR CIG
,PHYOGS BCUR BKRA SHIS LEGS TSOGS 'PHEL GYUR CIG, ,,MANGGA
LAm,, ,,

` BAR GYI YIG PA NI DGE SLONG BLO BZANG CHOS 'DZIN NO,,

*, ,SPRINGS YIG BZHUGS,, ,,JI SKAD DU, SKYES RABS LAS, THOS
PA'I RJES 'JUG SGRUB PA SNYING POR BYED, ,SKYE BA'I RDZONG LAS
TSIGS CHUNG THAR BAR 'GYUR, ,

ZHES LEGS PA'I YON TAN 'DOD PA DAG GIS THOG MAR LUNG RIGS LA
BROS PA BYED, DE'I RJES SU CHOS BZHIN DU SGRUB PA SNYING POR
BYED, DE LTAR BYED NA 'KHOR BAR YANG DANG YANG DU SKYE ZHING

@007B SDUG BSNGAL GYIS MNAR BA 'DI LAS THAR NAS SANGS RGYAS
KYI GO 'PHANG 'THOB PAR GSUNGS, THOS PA MA BYAS PAR SNGAGS
BZLA BA LTA BU'I 'U TSUGS KYIS 'KHOR BA LAS DGROL BA NI MA

GSUNGS SO, ,DE YANG THOS PA'I RJES SU SGRUB PA BYA DGOS PAR
GSUNGS LA, THOS PA'I SNGON DU SGRUB PA BYA BAR MA GSUNGS,
SGRUB PA BYED TSUL YANG CHOS DANG MA THUR PA SHUGS

DRAG PO SA SNYING POR BYA DGOS PAR GSUNGS LA, CHOS MTHUN YOD
MI YONG LA MI BRTZI PAR SGRUB PA BYED PA'I MING CAN CIG RANG
GIS GANG 'DOD LTAR BYAS PAS CHOG PAR MA GSUNGS,

DE YANG TSOMS LAS, THOS PAS CHOS RNAMS SHES PAR 'GYUR, ,THOS
BAS SDIG LAS LDOG PAR BYED, ,THOS PAS DON MA YIN PA SPONG,
,THOS PAS MYA NGAN 'DAS PA 'THOB, ,CES

GSUNGS PAS BKA' DANG BSTAN BCOS KYI TSIG DON SHES PA NI THOS
PA LAS BYUNG, DE SHES PA'I STOBS KYIS SDIG PA MI DGE BA SPONG
BA DANG, DANG PA SHES RAB SOGS YON TAN 'THOB PA

DANG, MTHAR 'KHOR BA LAS THAR NAS SANGS RGYAS KYI GO 'PHANG
'THOB PA YANG THOS PA LAS 'BYUNG BA YIN LA, DE'I PHYIR GZHUNG
CHEN MO RNAMS LA THOS PA LEGS PAR BYAS TE MKHAS PAR

@008A *, ,SBYANGS, DE RJES DPE DANG GTAN TSIGS SOGS KYI RIGS
PAS GZHUNG LUGS GDAMS PAR SHAD NAS BSAM BYUNG GI NGES SHES
BSKYED, DE RJES DUS YUN RING

PO'I BAR DPYAD SGOM 'JOG SGOM TSUL BZHIN DU BYAS NA RTOGS PA'I
YON TAN THOB PAR 'GYUR ZHING, RIM GYIS TSE 'DI'I ZHEN PA LOG
NAS SKYES BU CHUNG NGU'I BSAM PA SKYE, SRID PA'I BDE 'BYOR
MTHA'

DAG LA ZHEN PA LOG NAS SKYES BU 'BRING GI BSAM PA SKYE, SEMS
CAN THAMS CAD LA BYAMS PA SNYING RJE DANG SANGS RGYAS 'THOB
'DOD KYI BYANG CHUB KYI SEMS SKYES NAS BYANG CHUB SEMS DPAR
'GYUR,

DE RJES BSKAL CHEN GRANGS MED MANG POR TSOGS GNYIS RGYA CHEN
PO BSAGS NAS SANGS RGYAS 'THOB PAR 'GYUR RO, ,DES NA RJE BTZUN
TZONG KHA PA CHEN POS, THOG MAR ZHING GI MTHU LA BRTEN NAS NI,
,

NANG GI BSAM PA'I STOBS NI SKYE 'GYUR BAS, ,DGE BA'I BSHES
DANG DKON MCHOG MCHOD PA LA, ,RGYUN MI 'CHAD PA'I SBYOR BA
BSTEN 'TSAL LO, ,ZHES GSUNGS PA LTAR RANG GI CHOS 'DREL MNOS

PA'I BLA MA DGE BA'I BSHES GNYEN RNAMS DANG DKON MCHOG GSUM LA
NYIN RE BZHIN PHYAG MCHOD GSOL 'DEBS DANG, KHA TON DGE SBYOR
GYI RIM PA LA RGYUN CHAD MED PAR BYAS NA, NANG GI DAD BA SHES

@008B RAB BRTZON 'GRUS LA SOGS BA SKYI BA DANG 'PHEL BAR 'GYUR
BAS, 'PHRAL DU MNGON SHES RDZU 'PHRUL SOGS KYI YON TAN KHYAD
PAR CAN 'THOB TU RE BA DANG, YON TAN THOB PA MI YOD DAM SNYAM
PA'I DOGS

PA GANG YANG MI BYED PAR, 'PHRAL PHUGS KUN DU SKYID SDUG LEGS
NYES CI BYUNG YANG BLA MA DKON MCHOG GSUM MKHYEN, KHYAD PAR DU
YI DAM THUGS RJE CHEN PO MKHYEN SNYAM DU BLO BKAL NAS SNGAR
RGYUN BZHIN

KHA TON SOGS BYAS NA CHOS LAM DU 'GRO BA DE KA YIN PAS DE LTAR
DU BYED NA LEGS, SMYUNG GNAS BSRUNG BAR BYED PA PO CIG LA YIG
LAN DU SPRINGS PA LAGS,,

