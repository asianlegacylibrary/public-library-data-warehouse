[#THE FOLLOWING TEXT HAS INCOMPLETE SECTIONS, WHICH ARE ON ORDER]

[#DATA INCOMPLETE HERE]

@004A *, ,ZLAS DPEN PA ZHIG YIN SNANG NGO,, ' ,,LNGA PA BDAG
SGRA BSHAD PA'I SKABS SU, LA LA DAG SKYES PA'I RTAGS DANG BDAG
SGRA LA...DGAG SGRA'I CHANG MA DANG, SGYUG MO SOGS BSREGS BA NI,
TSANGS SPYOD PA YIN

NA'ANG THUGS GSHEGS SU SHAR BA'I SKYON YIN NAM, MTSAN NYID LA
MKHAS KYANG DNGOS 'GAL LA MA GZIGS PA'AM, SDEB SBYOR LA BRTZON
YANG PU RLING+GA'I SGRA DON KHONG DU MA CHUD PA GANG RUNG GI
RTOG BZO'I SKYON NO, ,ZHES 'BYUNG BA LA, BDAG GIS

'GREL PA RTZOM SKABS, GZHUNG DON 'GREL LUGS PHAL CHER RJE SU
TU'I 'GREL TSIG RMAD DU BYUNG BAR MTHONG NAS DE NYID SOR BZHAG
TU BKOD PA SHAS CHE YANG 'DIR 'GREL PA'I DPE SHIN TU MI GSAL BAR
BRTEN, SNGA MO BKRA SHIS LHUN POR MTHONG

BA'I RJE ZHVA DMAR BAS MDZAD PA'I 'GREL LUGS BLO YUL DU GANG
NGES LA GZHI BYAS NAS, PU ZHES PA PA SDE DANG LING GA ZHAS PA
RTAGS TE PA SDE NAS 'BYUNG BA'I PHO RTAGS PA DANG PO, MA NING GI
RTAGS PA DANG PO, MO RTAGS MA DANG MO RNAMS MING GI CHA SHAS SU
SNGAR MED PA LA

GSAR DU SBYAR NA BDAG BO'I SGRAR 'GYUR ZHES BKOD PA YIN LA, DE
NYID GZHUNG GI DGONGS PAR SONG MIN JI LTAR YANG, DA LAM KHYED
KYIS BKOD PA'I SKYON NI 'JUG PAR MI 'GYUR TE, NGED CHANG MA DANG
SGYUG MO LTA BU BDAG SGRAR 'DOD KYI DGAG SGRAR GTAN NAS MI

'DOD PA'I PHYIR RO, ,KHYED KYIS NGED LA PU LING GA'I SGRA DON
KHONG DU MA CHUD CES GSHE YANG, PU LING GA'I PU ZHES PA PA SDE
LA NGOS 'DZIN PA DE, RJE ZHVA DMAR BA'I 'GREL LUGS SU MA ZAD,
SGRA P'A nI DANG TZANDRA BA GNYIS KAR AU TA'I SDE DANG BCAS
PA'O, ,ZHES BA DANG, DBYANGS,

@004B CAN SGRA MDO LAS, KU TZU tU TU PU SDE PA RNAMS SO, ,ZHES
GSUNGS PAS SGRA MDO CHEN PO RNAMS KYI DGONGS PAR GNAS SHING,
YANG RJE ZHA LU PA DANG, RNAM GLING PAN CHEN SOGS KYI LUGS LTAR
NA, PU ZHES PA SKYES BU'I SKAD GDOD BU RU sh'I RU DANG shA PHYIS
PA DANG, LONG GA ZHE

PA RTAGS KYI SKAD DOD DE PHO RTAGS KYI SGRAR BZHED PA LA, KHYED
KYIS MKHAS NYAMS DPA' THAL GYIS, PU RU shA SKYES PA DANG LING GA
RTAGS TE, MTSAMS SBYAR BAS BU RLING+GA ZHES GRUB PA DE NYID CES
BRIS GDA' BA, DE 'DRA'I MTSAMS SBYOR TSUL BOD DU 'GYUR BA'I SGRA
MDO GANG NA

YOD PA STON CIG ,DE LTAR PA SDE NAS BSHAD BA'I BDAG DE YANG JI
LTA BU ZHE NA, RTA PA, GYOS PO LTA BU SGRA DRAG PA PHO RTAGS SU
GTOGS PA'I BDAG SGRA DANG, ,KHA LO PA, ZLA BA LTA BU SGRA DRAG
GZHAN BAR MA MA NING RAM MOR GTOGS PA'I BDAG SGRA DANG, CHANG
MA, SGYUG MO LTA BU SGRA

ZHAN PA MO'AM SHIN TU MOR GTOGS PA'I BDAG SGRA DANG GSUM DU
BZHAG PA LA SKYON MED DE, DE RNAMS BDAG PO'I SGRAR MKHAS PA DU
MAS BSHAD PA DON LA GNAS PA'I PHYIR DANG, BA YIG MA NING DU SMRA
SGO LAS BSHAD CING, RTAGS 'JUG TU SGRA GZHAN GNYIS KYI BAR MA MA

NING DU GSUNGS PAS KYANG 'GRUB PA'I PHYIR DANG, PHO SGRA DANG NI
MO SGRA DAG ,MING GI MTHA' NA YOD MED DANG, ,ZHES BAS PHO SGRA
PA DANG, MO SGRA PA DANG MA GNYIS PO DAG MING GI MTHAR GSAR DU
SBYAR BA YOD NA BDAG SGRA DANG MED NA BDAG SGRA MA YIN PAR BSTAN
PA'I PHYIR RO, ,'O NA

BA YIG MA NING DU 'DOD PA DANG, MOR 'DOD PA 'GAL LO ZHE NA, MI
'GAL TE, SNGAGS KLOG GSER GYI YANG ZHUN LAS, PHO MOR 'BYED TSE
MA NING MO RU BSDU, GSUM DU 'BYED TSE BSGRIMS BZHI MA NING,
,ZHES GSUNGS PA DANG TSUL MTSUNGS PAR DBYE BSDU TZAM GYI

@005A *, ,KHYAD PAR YIN PA'I PHYIR RO, ,DE LTA NA DNGOS 'GAL DU
SU SONG DANG, BU RU shA'I SGRA DON KHONG DU MA CHUD PA'I RTOG
BZO SUS BYAS MKHAS SHING GZU BOR GNAS PA RNAMS KYIS DPYAD PAR
'TSAL LO,, ' ,,DRUG PA DGAG SGRA

BSHAD PA'I SKABS SU, DPER NA, SHA BA, GNA' BA, DGO BA, BZA' BA,
BCA' BA, BTUNG BA, MYANG BA, ZA BA, GLA BA SOGS SPYI LA KHYAB PA
DANG, DE DAG MA NING DU 'DOD PA NI RNAM PA KUN TU 'THAD PA MA
YIN TE, 'DOD RGYAL GYI MING PHAL CHE BA BA YIG LAS

'BYUNG BAS, 'DOD RGYAL THAMS CAD MA NING YIN PA'I KHYAB PA NAM
YANG MED CING, DER MA ZANG RTAGS 'JUG TU BA YIG PHO YI YI GER
'KHRUL PA MED BZHIN DU SUM CU BAR MA NING DU BSHAD PA'I LUNG
THON MI'I GZHUNG 'DIR MA GSAL TSE, PHO MO

DANG MA NING GI YI GE'I NGOS 'DZIN LA DBU SBOS PA'I MKHAS PA
RNAMS THUGS DGONGS BTANG 'TSAL LO, ,ZHES ZER BA NI, TSIG GI
'KHAR BA 'KHYOR BZHIN DU, ,RTZOD PA'I GOM...PA GYA TSOM 'DOR,
,ZHES PA DE 'DI 'DRA LA NGOS 'DZIN DGOS SO, ,JI

LTAR ZHE NA, SHA BA LTA BU'I BA YIG DE MING GZHI KHO NA'I YI GE
YIN PAR RTAGS 'JUG LA BLO KHA PHYOGS PA KUN GYIS SHES SHING, DES
NA, PHO DANG MA NING MO DANG NI, ,SHIN TU MO DANG BZHI BZHI RU,
,SDE PA BZHI PA YAN CHAD DBYE, ,ZHES PA 'DON BZHIN DU,

RTAGS 'JUG TU BA YIG PHO YI YI GER 'KHRUL BA MED BZHIN DU ZER BA
'DI LAS 'KHRUL TSABS CHE BA GANG ZHIG YOD, KHYED KYIS 'DOD RGYAL
GYI MING NGOS AE ZIN, ZIN NA 'DOD RGYAL GYI MING PHAL CHER BA
YIG LAS 'BYUNG TSUL SGRUBS SHIG ,DENG

@005B NAS 'DOD RGYAL GYI MING THAMS CAD MA NING YIN PAR KHAS MA
BLANGS PAS, KHAS LEN MED PA'I SUN 'BYIN LTAR SNANG DE SU LA
'PHEN PA YIN, BDAG SGRA'I BA YIG MA NING DU BZHAG PAR 'GAL BA
MED TSUL RTAGS 'JUG DANG SMRA SGO GUNG BSGRIGS NAS

SUN 'BYIN SNGA MA'I LAN DU SONG BA DER LTOS SHIG , ' ,,BDUN PA
RJES 'JUG MED MI RUNG DU BSTAN PA'I SKABS SU, KHA CIG RANG 'GREL
DU BRDA' ZER BA LA 'A MTHA' CHAD BZHIN DU, GNAS SKABS 'KHRUL
BA'I LAM DU 'PHYAN

NAS YI GE BRTZEGS MA SKE DANG SKYO SOGS DPER BRJOD CING SKYO LA 'A
MTHA' THOB TSUL BSHAD PA'I KHUNGS DRANGS PA'I LEGS BSHAD MO GSHAM
GYI BU YON TAN CAN DE DGE SLONG RANG GI NYE GNAS SU SLAR 'BUL ZHU
BA LAS 'OS CI, ZER BA

NI; BRDA DANG SKYO GNYIS KA YANG, RJES 'JUG BCU PO MA ZHUGS NA,
,ZHES PA'I SKABS NAS RJES 'JUG 'A MTHA' THOB MNYAM DU YANG
BSTAN, SKAD GSAR BCAD KYIS 'A MTHA' PHYIS PA DANG MTHUN PAR,
NGAG SGRON LAS, MTHA' RTEN

CAN DANG BRTZEGS PA DANG, GUG KYED CAN MTHAR 'A MTHAR SPANG,
ZHES DA LTA 'A MTHA' MI BYED PAR YANG BSTAN PA MNYAM PO LA KHYED
KYIS DBYE BA 'BYED PA 'DI, MA 'KHRUL PA'I KHUNGS JI LTA BU ZHIG
LA BRTEN PAR SMRA DGOS SHING, NGED KYIS

MING GZHI NYIS 'BREL DBYANGS LDAN GYI DPER BRJOD DU SKE DANG,
GSUM 'BREL DBYANGS LDAN GYI DPER BRJOD DU SKYO ZHES BKOD PA DE,
GZHUNG GI DGONGS PA RJE BRA...TI RAB 'BYAMS PA DANG, SI TU PAn
CHEN GYIS LEGS PAR BKRAL BA

@006A *, ,,JI LTA BA BZHIN YIN TE, SNGA MA'I 'GREL PAR ,NYIS
SBREL SGA LTA BU YOD DAM, GSUM SBREL SGRA LTA BU YOD PA DANG, DE
LA AA LI STE DBYANGS BZHI LAS GANG YANG RUNG BA DANG LDAN PA SGI
SGU SGE SGO LTA

BU DANG, SGRI SGRU SGRE SGRO LTA BU BYUNG NA YANG ZHES DANG,
NYIS SPREL DANG GSUM SBREL YANG GONG LTAR BRTZEGS PA MGO 'DOGS
YOD LA GO BAR BYA YI, TSEG PAR GCIG LA SNGON RJES YOD PA LTA BU
LA MI BYA STE, SNGON 'JUG YOD

DAM MED KYANG RUNG, ,ZHES SNGON 'JUG LA MA LTOS PAR BSHAD CING,
RJES 'JUG BCU PO MA ZHUGS NA, ZHES BSHAD PA'I PHYIR RO, ,ZHES
KHYED KYIS DPER BRJOD MUN NAG 'DOM 'JAL LTAR BKOD PA DE LEGS PAR
BKAG PA DANG, PHYI MA'I 'GREL PAR YANG

LNGA; LHA; LTA BU NYIS 'BREL YOD DAM, SGRA; RGYA; LTA BU GSUM
'BREL YOD DAM, ZHES SOGS GSAL BAR BKOD NAS RJE BRA...TI'I GZHUNG
LA ZHAL 'PHANGS DANG BCAS STZAL 'DUG PAS LEGS BSHAD DNGUL DKAR
GYI ME LONG NGOS GNYIS PA 'DI PHUL YOD PAS BYI

DOR LA BRTZON PA BSKYED PAR ZHU'O,, ' ,,BRGYAD PA RJES 'JUG SHES
PA'I DGOS PA BSTAN PA'I SKABS SU, YI GE PHAL CHER DU 'BREL BAR
SMRA BZHES YI GE NYAMS PA LA 'GREL BSHAD KYIS BKRAL PA NI SHING
LO'I RDZING LA ZHUGS PA YIN PAR RTOG SO, ,ZHES

PA NI, NGED KYIS 'GREL PAR 'BREL CHAGS PA KHO NA SMA BA'I MCHOG
TU 'GYUR, ZHES RJE SI TU'I 'GREL PA SOR GZHAG TU BKOD PA YIN
CING, NGED LTAR NA 'BREL BAR SMRA BA ZHES PA YI GE NYAMS PA MA
YIN GYI 'BREL BA'I GTAM ZHES PA YI GE NYAMS PA YIN TE, DPER

@006B NA, GSER SRANG DANG YAB SRAS DANG LUGS SROL DANG SBRAGS
SGRUB CES PA YI GE NYAMS PA MA YIN PAR GSER SANG DANG YAB SES
DANG LUGS SOL DANG SPAGS SGRUB CES PA YI GE NYAMS PA YIN PA
BZHIN NO, ,DES NA YI GE PHAL CHER DU 'BYUNG BA LA 'GREL BSHAD
BYED PA

SHING LO'I GRU GZINGS SA ZHUGS PA DANG 'DRAN, YI GE RE GNYIS LAS
'BYUNG BA LA 'GREL PA BYED PA SBRANG GSHOG GI GRU GZINGS LA
ZHUGS PA DANG 'DRA BAR BSAM YOD KUN GYIS RTOGS PAR BYA'O,, '
,,DGU PA RTAGS 'JUG GI ,PHO NI PHO DANG MO LA 'JUG ,CES PA'I

SKABS SU, DNGUL CHU'I MKHAS PA CHEN PO DAG SNGON 'JUG GI PHO YIG
BA YI 'JUG TSUL DPER BRJOD DU, MING GZHI'I DA JA NYA NA DZA RA
RNAMS LA 'JUG PAR BSHAD PA 'DI, TSANGS SPYOD PA CHANG GIS BZI BA
NI MI SRID MOD, 'ON KYANG SMO BYED KYI GDON 'DRA YIN

SRID PAS ZHABS BRTAN LA REM PA DANG, SAMBHO tA'I GZHUNG LA MA
GRAGS PA'I RI BONG GI RVA RING BO 'DI DGE SLONG RANG GI PHYAG
'KHAR GNANG BA BZHU, ZHES 'BYUNG BA NI, RJE SI TU CHEN PO'I
GZHUNG DU, DE LA GANG GIS 'JUG PAR BYED PA PO SNGON 'JUG GI
PHO'I YI GE PA NI,

RANG GI SDE PA MA YIN PA'I MING GZHI'I PHO YIG KA CA TA TZA
RNAMS DANG, MO YIG GA NGA JA NYA DA NA DZA ZHA ZA RA SHA SA
RNAMS LA 'JUG GO ,DE YANG, KA GA GNYIS LA BRTZEGS 'DOGS RKYANG
GSUM GAR DANG, TZA NGA GNYIS LA RKYANG BRTZEGS GNYIS KAR DANG,
NGA JA NYA

RNAMS LA BRTZEGS MA KHO NAR DANG, CA SHA GNYIS LA RKYANG PA KHO
NAR DANG, ZA SA GNYIS RKYANG 'DOGS GNYIS DANG, RA 'DOGS CAN KHO
NA STE DE RNAMS LA 'JUG PA YIN NO, ,ZHES 'BYUNG BA DE KHYED KYIS
MA MTHONG NGAM, KHYED RANG GI 'GREL PA'I MJUG

@007A *, ,TU; KUN MKHYEN CHEN PO SI TU CHOS KYI 'BYUNG GNAS KYIS
MDZAD PA'I RTAGS KYI 'GREL CHEN DE NYID ZAB PA DANG, RGYA CHE
BA, KHUNGS BTZUN, RTZOD PA'I YUL GYIS DBEN PA, TSAD MA GSUM
DANG, SHES RAB GSUM GYIS NGES PAR GTAN

LA PHEBS PA, DBANG PO GSUM GANG DANG YANG 'TSAM ZHING, DON GSAL
BAR STON PAS BLO YI MUN PA NGES PAR SEL NUS PA'I NOR BU DBANG GI
RGYAL PO LTA BU DE NYID BOD CHEN PO'I YUL GYI THA GRU KUN TU DAR
BZHIN DU ZHES BKOD PA DRAN AE SOS, DE ZHIN DU RJE ZHA LU PA'I ZA

MA TOG TU, THOG MAR BAS 'PHUL BSHAD PA LA, ,RKYANG 'PHUL DANG NI
BRTZEGS 'PHUL LO, ,KA CA TA TZA GA DA ZHA, ,ZA SHA SA RNAMS
RKYANG 'PHUL TE, ,ZHES DANG, DE RNAMS RKYANG PA'O BRTZEGS PA YI,
,SA RA LA RNAMS 'PHUL TSUL NI, ,RIM PA BZHIN DU 'GOD BYA STE,
,ZHES RJE SI

TU DANG GSUNG TSUL TZAM LAS DGONGS PA'I DBYINGS MTHUN PAR GSUNGS
PA 'DI YANG MA MTHAD DAM, KHYED RANG GIS, MKHAS MCHOG ZHA LU LO
TZ'A BA CHEN PO CHOS SKYONG BZANG POS MDZAD PA'I BRDA DAG ZA MA
TOG DANG, DE'I DGONGS PA SLAR YANG GSAL BA MDZAD PA DPAL

KHANG CHOS MDZAD LO TZ'A BAS MDZAD PA'I DAG ZA MA TOG TU, RA MGO
CAN KA GA NGA JA NYA TA DA NA BA MA TZA DZA STE BCU GNYIS KYI
NANG NAS RANG SDE DANG 'PHRAD BA BA MA GNYIS LAS GZHAN PA BCU
DANG, LA'I 'DOGS CAN GYIR RNAMS LA BA'I BRTZEGS 'PHUL THAR CHAGS
SU GSUNGS PAS SO, ,DAG GI SGRON MA GNYIS LAS

CHOS BYE BRAG PA STON PA'I DAG YIG MA DGOS SHING, ZHES BRIS PA
YANG DRAN AI SOS, DRAN PA RNAL DU ZHOG LA SOMS SHIG, DPER BRJOD
DU ZHES PA 'DI YANG GANG ZHIG SMRA RTZIS YIN, CHANG GIS BZI
BA'AM, GDON GYIS SMYOS PA DE 'DI 'DRA LA ZER BA GDA' BAS 'GAL 'DU'I

@007B RANG 'CHING GI THAG PA NYIS SPRAGS DES LHOD MIN DU BCING
BAR MDZOD CIG, ' ,,BCU PA SNGON 'JUG CI PHYIR 'JUG PA 'CHAD PA'I
SKABS SU, 'GREL PA PHAL MO CHER DPER BRJOD RDZA MKHAN GYI 'KHOR
LO 'KHOR RO ZHES SBYAR BA NI, DUS GSUM

GYI 'JUG PA LA RANG MGO 'KHOR BA DE LA GSUNGS PAR MNGON NO,
,ZHES BRIS PA NI KHYAL KA TZAM DU ZAD PAS DO GAL MI CHE YANG
DPER BRJOD DE SKAD RJE SI TU PAn CHEN DANG NGED KYI 'GREL PA
GNYIS LAS, ,GZHEN MA PHAL MO CHE GANG NA 'DUG PA STON CIG ,GZHAN
YANG

KHYED KYI 'GREL PA 'DI'I THOG MTHA' BAR GSUM NA BZHAD GANG SLONG
BA'I RNAM 'GYUR JI SNYED CIG MCHIS KYANG, LEGS PAR BSHAD PA RIN
PO CHE'I GTER LAS, SKYE BO NGAN PA'I MTSAN NYID LA, ,BRJOD RGYU
DU MA YOD MOD KYI, ,NGAN SKYUGS KHRON PA SU ZHIG SLONG, ,SKYUGS
PA

MKHAS PA SU ZHIG MYAD, ,ZHES GSUNGS PA LTAR GLENG MED DU BZHAG
GO, SMRAS PA, LUNG RIGS MAN NGAG DAM BCA' GSUM LDAN MDAS, ,LOG
RTOG MGRIN BCU BCAD PA'I RU TI RA, ,THUN MTSAMS SPRIN GYI MCHED
POR RGYU BA 'DIS, ,DPYOD LDAN KHENGS PA THUNG DUR

BYED, ,BRTAN POR BZHAG PA'I GRUB MTHA' GSER GYI RI, ,PHRAG DOG
SPRUL KYI RLANGS NYER SPOS KYANG, ,CUNG ZAD G-YO BA'I GO SKABS
SRID MAN ZHES, ,SKABS GSUM BU RNAMS MGRIN PA BSDEBS NAS GLENG,
,'ON TE GSHE LAN 'GSHE DANG GZHAN SMOD SOGS, ,DGE SPYOD CHOS

DANG SEMS DPA'I BSLAB BYA LAS, ,'DAS PA'I SDIG LTUNG MCHIS NA MA
RGAN 'GRO'I, ,SGRIB DANG LHAN CIG SNYING NAS STOBS GZHIS 'CHAGS,
MKHAS PA'I BGYI BA GSUM LA SEMS KYI RTZAL, ,'GRAN PA SNGON BYON
DAM PA'I SROL YIN PHYIR, ,GTING NAS SNGA BA MIN KYANG KYAL KA'

@008A *, ,TSIG ,THON KUN DPYOD LDAN KHYOD KYI'ANG BZOD PAR GSOL,
,GZUNG DON MES PO'I THIG LTAR DRANG PO RU, ,BSRANGS PA'I RNAM
DKAR JI SNYED THOB PA DES, ,SKYE BA'I 'PHRENG BAR DRI MED RGYAL
BA'I BSTAN, ,'CHAD RTZOD RTZOM PA'I STOBS KYIS 'DZIN GYUR

CIG, CES SUM RTAGS KYI RNAM BSHAD NOR BU KE TA KA'I DO SHAL DU
'BOD PA'I DGAG LAN TSANGS PA'I THIG GI SPUN ZLA ZHES BYA BA 'DI
NI, DRUNG RAB 'BYAMS...SMRA BA DGE LEGS RGYAL MTSAN LAGS NAS NAN
CHEN POS BSKUL MA MDZAD NGOR, BAN RGAN DHARMA BHA DRAS RNAM
'PHYANG GI LO DBO ZLA BA'I GRAL TSES BZANG PO LA BZHAD DNGUL
CHU'I

RI PHUG TU SBYAR BA'O,, ,,