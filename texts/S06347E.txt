@01A #, ,NA MO GU RU DE WA d'A KI N'I YE, GCOD BSDUS PA NI, SANGS RGYAS
CHOS TSOGS MAS SKYABS SEMS LAN GSUM BYAS LA, PHAt: RANG GI SPYI BOR
RTZA BA'I BLA MA DANG, ,DBYER MED RJE BTZUN RDO RJE RNAL

'BYOR MA, ,SKU MDOG DMAR MO ZHAL GCIG PHYAG GNYIS MA, ,PHYAG GA-YAS
GRI GUG GA-YON PA THOD KHRAG 'DZIN, ,MCHAN KHUNG KHA tV'Am GA YIS
MDZES PAR BRGYAN, ,KHRO CHAGS SPYAN GSUM MCHE

BA CUNG ZAD GTZIGS, ,SKRA GROL GCER MO RUS PA'I RGYAN DRUG GSOL,
,BRKYANGS BSKUMS GAR GYIS PAD NYI RO GDAN BZHUGS, ,RANG LUS DBUS SU
DBU MA MDA' SMYUG TZAM, ,LTE

'OG NAS BZUNG SPYI BOR THAL GYIS ZUNG, ,SNYING DBUS DH'U TIR RANG
SEMS THIG LE'I GZUGS, ,DKAR 'TSER 'OD KYI PHUNG PO RGYA SRAN TZAM,
,PHAt: SNYING GA NAS THON SKAR MDA' 'PHANGS

PA BZHIN, ,RJE BTZUN RNAL 'BYOR MA YI THUGS KAR THIM, ,RANG LUS BEM PO
SHING SDONG BCAD PA BZHIN, ,LING GIS 'GYEL BA'I STONG GSUM GANG BAR
GYUR, ,SLAR YANG BLA MA'I

THUGS KA NAS THON PA'I, ,RANG SEMS GRI GUG THOGS PA'I MKHA' 'GRO MAS,
,PHUNG PO RNYING PA'I SMIN MTSAMS SUM PHRAG DANG, ,RKANG LAG BZHI
RTZAR RGYA GRAM GSHAGS BYAS TE, ,

@01B PAGS PA BSHUS NAS SA STENG DMAR CHAL BKRAM, ,SHA KHRAG GTOR
MAS SRID GSUM KHYON BKANG NAS, ,DKON MCHOG SRI ZHU'I MGRON LA
MCHOD PA 'BUL, ,MGON PO YON TAN MGRON LA GTANG RAG

GTONG, ,RIGS DRUG SNYING RJE'I MGRON LA SBYIN PA DANG, ,GDON BGEG
LAN CHAGS MGRON LA BU LON 'JAL, ,RANG RANG JI LTAR 'DOD PA'I DAM
RDZAS KYIS, ,SKYE 'PHAGS MA LUS MNYES SHING TSIM PAR

GYUR, ,MCHOD SBYIN 'KHOR GSUM RMI LAM SGYU MA DANG, ,CHU ZLA BZHIN
DU SNANG YANG BDEN PAS STONGS, ,PHAt: BDEN MED SPROS BRAL NAM
MKHA' LTA BU'I DANG, ,DBYINGS RIG DBYER MED

RO GCIG MNYAM PAR GZHOG ,DE LTAR SNANG STONG TSOGS PA'I ROL PA LAS,
,'DAS PA'I BSOD NAMS PHUNG PO JI SNYED PA, ,BDEN MED 'GRO BA MA LUS
BSGRAL BA'I PHYIR, ,ZUNG 'JUG RDO RJE 'CHANG

GI RGYU RU BSNGO, ,(ZHES PA 'DI YANG PAn CHEN CHOS KYI RGYAL PO'I
DGONGS PA LTAR DGE SLONG DHARMA BHA DRAS BRIS PAS PHAN THAGS PAR
GYUR CIG SARBA MANGGA LAm,, ,,