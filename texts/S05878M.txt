@00 *, ,THUB DBANG ZHAL PAD MA BZHUGS, ,

@001A #, ,NA MO GU RU MANYDZU GHO sh'A YA, RJE BTZUN BLA MA BLO
BZANG DON GRUB LA SKYES RABS KYI SGO NAS BSTOD PA, BCOM LDAN
'DAS NGAG GI DBANG PHYUG LA PHYAG 'TSAL LO, ,THUB DBANG

ZHAL GYI PADMO LA CHAGS PA'I, ,LEGS BSHAD SBRANG RTZIS MOS PA'I
RKANG DRUG PA, ,RMAD BYUNG RTOGS PA'I DBYANGS SNYAN SGROGS PA
CAN, ,THEG MCHOG NYAN THOS GYUR LA GSOL BA 'DEBS, ,KEE LA

SHAS MDZES NOR BU'I PHO BRANG CHER, ,DPAL LDAN DANG PO'I SANGS
RGYAS RTZA BA'I RGYUD, ,SLAR YANG SDUD MDZAD 'JAMA'I DBYANGS
ZHES GRAGS, ,RIGS LDAN RIGS KYI GTZO LA GSOL BA 'DEBS

GRUB PA'I GO 'PHANG MTHON POR GSHEGS GYUR KYANG, ,SNA TSOGS GDUL
BYA'I BSAM PA JI BZHIN DU, ,LEGS LDAN RANG RGYUD SH ING RTA'I
SROL 'BYED MKHAN, ,KLU SGRUB SRAS KYI MCHOG LA GSOL

@002A *, ,BA 'DEBS, ,RJE BTZUN RNAL 'BYOR MA YIS RJES BZUNG NAS,
,RGYUD SDE'I DON LA THOGS MED MKHYEN PA RGYAS, ,'CHAD RTZOD
RTZOM PAS THUB BSTAN NYIN MOR MDZAD, ,'JIGS MED

'BYUNG GNAS ZHABS LA GSOL BA 'DEBS, ,DAM CHOS 'DZIN PA'I SMON
LAM STOBS RGYAS PAS, ,'PHAGS YUL MKHAS GRUB DU MA'I ZHABS BSTEN
CIG ,'DUS PA'I LAM BZANG PHYOGS 'DIR GSAL MDZAD PA, ,

SGRA SGYUR DAM PA'I ZHABS LA GSOL BA 'DEBS, ,'JAM PA'I DBYANGS
KYIS DNGOS SU BYIN BRLABS PAS, ,SHES BYA KUN LA LTA BA'I RNAM
DPYOD KYIS, ,RIG GNAS RGYA MTSO'I MTHAR SON PAndI TA, ,KUN DGA'

RGYAL MTSAN ZHABS LA GSOL BA 'DEBS, ,GSANG SNGAGS RNYING MA'I
GDAMS PA BDUD RTZI'I CHUS, ,SKAL BZANG BYAS PA GRUB PA'I YA
MTSAN GYIS, ,SNANG SRID ZOL GNON DAM CAN BRAN DU 'KHOL, ,RNAL

'BYOR DBANG PHYUG ZHABS LA GSOL BA 'DEBS, ,RGYAL BA GNYIS PA RJE
BTZUN TZONG KHA PA'I, ,SRAS KYI THU BO'I TSUL BZUNG BSTAN PA'I
GNYEN, ,'DZAM GLING MKHAS PA'I GTZUG RGYAN DGE LEGS DPAL, ,

@002B MKHAS GRUB CHEN PO'I ZHABS LA GSOL BA 'DEBS, ,MDO RGYUD
KUN LA MKHYEN PA'I LUS STOBS RGYAS, ,BSLAB GSUM RIM GNYIS GSER
GYI RA BAS MDZES, ,RNAM DAG RIGS PA'I MCHE BA MNGON MTHO BA,
,PHYOGS

KYI GLANG PO'I ZHABS LA GSOL BA 'DEBS, ,BLO BZANG DGONGS DON
BSAM 'PHEL DBANG GI RGYAL, ,RMAD BYUNG SGRUB PA'I RGYAL MTSAN
RTZER MCHOD PAS, ,SKU GSUM 'DOD DGU'I CHAR 'BEBS DBEN SA PA,
,GRUB

MCHOG DAM PA'I ZHABS LA GSOL BA 'DEBS, ,DGE LEGS YON TAN MA LUS
'BYUNG BA'I GNAS, ,DRI MED BLO BZANG BSTAN PA'I KHANG BZANG
RTZER, ,CHOS KYI RGYAL MTSAN 'DZIN PA'I DPAL YON CAN, ,DPAL LDAN

BLA MA'I ZHABS LA GSOL BA 'DEBS, ,DE LTAR BSTOD PA'I RNAM DKAR
DGE BA'I MTHUS, ,SKYE BA KUN TU DAM PAS RJES BZUNG NAS, ,TSUL
BZHIN BSTAN LAS RGYAL BA'I DAM CHOS KUN, ,RGYAL BA'I DGONGS PA
JI BZHIN

'DZIN PAR SHOG ,'DIS MTSON DGE BAS TSE RABS THAMS CAD DU, ,THEG
MCHOG DAM PA'I MGON DANG MI 'BRAL ZHING, ,MTHA' YAS RGYAL BA'I
CHOS TSUL KUN BZUNG NAS, ,BSTAN DANG 'GRO BA'I DPA' DU BDAG GYUR
CIG ,

PHAN BDE'I DPAL GYUR BLO BZANG BSTAN PA'I GNYEN, ,BSHAD SGRUB
CHOS KYI RGYAL MTSAN 'DZIN PA'I MCHOG ,SKAL BZANG GDUL BYA'I
DPAL DU ZHABS BRTAN CING, ,THUB BSTAN RGYA MTSO RTAG TU RGYAS
BYED SHOG ,DUS GSUM

@003A *, ,RGYAL BA SRAS BCAS THAMS CAD KYI, ,MKHYEN BRTZE'I BDAG
NYID BLO BZANG GRAGS PA'I DPAL, ,MGON DE'I CHOS KYI RGYAL MTSAN
MNGON MTHO BA, ,LHAR BCAS 'GRO BA'I GTZUG NA BRTAN GYUR CIG

CES RJE BTZUN DAM PA GRUB PA'I DBANG PHYUG BLO BZANG DON GRUB
KYI SKYES PA'I RABS DANG MTHUN PAR GSOL BA 'DEBS PA'I TSIGS SU
BCAD PA 'DI NI, DGE BA'I BSHES GNYEN SDE SNOD 'DZIN PA DU MAS
BSKUL BA'I NGOR TSAD

MAR GYUR PA LAS THOS PA BZHIN DU RGYAL KHAMS PA BLO BZANG CHOS
KYI RGYAL MTSAN GYIS, DBEN SA CHOS KYI PHO BRANG GI GTZUG LAG
KHANG DU THOGS MED DU SMRAS PA'O,, ,,