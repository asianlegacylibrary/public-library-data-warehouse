/TA 8\

NYA 8 *, ,TSOGS 'KHOR GYI CHO GA ^ SKYABS MGON MCHOG GI PHYAG
LEN BZHIN BRIS PA BZHUGS SO, , 10

@001B #, ,NA MO GU RU BADZRA DHA RA YA, 'DIR ^ RJE LCANG SKYA
RIN PO CHE SOGS KYIS GSUNGS PA LTAR, DAM TSIG NYAMS CHAGS
SKONG BA

DANG, SDIG SGRIB SPYOD BA DANG, BSOD NAMS KYI TSOGS RLABS CHEN
PO MYUR DU RDZOGS PAR BYA BA DANG, BLA MA YI DAM SRUNG MA'I
TSOGS KYI THUGS RJE DANG NUS MTHU BSKUL

BA DANG, RANG GZHAN GYI NAD GDON BAR CHAD ZHI BA LA SOGS PA'I
CHED DU TSOGS MCHOD BYA BA LA, RTEN GYI MDUN DU NANG MCHOD,
CHU BZHI NYER SPYOD SOGS KYI MCHOD PA,

KHYAD PAR TSOGS RDZAS BZA' BCA'I RIGS GTZANG ZHING GYA NOM PA
LEGS PAR BSHAM, DE NAS SGRUB PA PO RNAMS GRAL DU 'KHONG NAS,
SANGS RGYAS CHOS TSOGS MA LAN,

GSUM GYIS SKYAB SEMS BYAS TE, SKAD CIG KROD BSKYED NI, RANG
NYID SKAD CIG GIS DPAL RDO RJE 'JIGS BYED ZHAL GCIG PHYAG
GNYIS

@002A #, ,KYIS GRI GUG DANG THOD PA 'DZIN PAR GYUR, SNOD BCUD
BYIN GYIS BRLABS PA NI, AE MA HO YE SHES ROL

PA CHE, ,ZHING KHAMS THAMS CAD RDO RJE'I ZHING, ,GNAS RNAMS
RDO RJE'I PHO BRANG CHE, ,KUN BZANG MCHOD SPRIN RGYA MTSO
'BAR, ,LONGS

SPYOD 'DOD DGU'I DPAL DANG LDAN, ,BCUD RNAMS DPA' BO DPA' MO
DNGOS, ,MA DAG 'KHRUL BA'I MING YANG MED, ,DAG PA RAB 'BYAMS

'BA' ZHIG GO ,NANG MCHOD DANG CHU BZHI NAS RAG BYA'I BAR GYI
PHYI MCHOD RNAMS YI DAM GYI SGRUB THABS LTAR BRLAB, TSOGS
RDZAS RNAMS BRLAB PA NI,

H'Um SPROS KUN NYER ZHI CHOS SKU'I DANG, ,RLUNG ME G-YO ZHING
'BAR BA'I STENG, ,MI MGO'I SKYID BU GSUM GYI KHAR, ,A'A:-
MTSAN

@002B LDAN THOD PA KA P'A LAR, ,AOm RDZAS RNAMS SO SOR 'BAR
BAR GYUR, ,DE DAG STENG GNAS H'Um A'A:- AOm, ,KHA DOG GZI BYIN
SO SOR 'BAR, ,RLUNG G-YOS ME 'BAR RDZAS RNAMS

ZHU, ,KHOL BA'I RLANGS PA CHER G-YOS PA'I, ,YI GE GSUM LAS 'OD
ZER TSOGS, ,PHYOGS BCUR 'PHROS PAS RDO RJE GSUM, ,BDUD RTZIR
BCAS PA SPYAN DRANGS NAS, ,

SO SOR YIG GSUM LA THIM PAS, ,BDUD RTZIR ZHU NAS BCUD DANG
'DRES, ,SBYANGS RTOGS SBAR BYAS AE MA HO, ,'DOD DGU'I DPAL
'BYOR RGYA MTSOR GYUR, ,AOm A'A:- H'Um,

LAN GSUM, H'Um THUGS RJE'I BDAG NYID RTZA BRGYUD BLA MA DANG,
,YI DAM LHA TSOGS SKYABS GNAS DKON MCHOG GSUM, ,DPA' BO MKHA'
'GRO CHOS SKYONG SRUNG MA'I TSOGS, ,SPYAN

'DREN MCHOD PA'I GNAS 'DIR GSHEGS SU GSOL, ,LAN GSUM, PHYOGS
BDAG ZHING SKYONG LHA KLU 'BYUNG PO SOGS, ,DKAR NAG 'DU BYED
RGYU LAS BDE SDUG GI ,'BRAS BUR SPYONG PA'I

'GRO DRUG SNYING RJE'I MGRON, ,MA LUS TSOGS KYI GNAS 'DIR
GSHEGS SU GSOL, ,BDE CHEN KUN BZANG MCHOD SPRIN RGYA MTSO'I
DBUS, ,GSER GYI MYU GU BKRAM PA'I GDONG LNGA'I KHRID,,

@003A *, ,SNA TSOGS PAD ZLA NYI MA'I GDAN MCHOG LA, ,ZHABS SEN
'OD CHAGS BRTAN PAR BZHUGS SU GSOL, ,ZHES MGRON SPYAN DRANGS
TE BZHUGS SU GSOL, MCHOD PA 

'BUL BA LA, DAG CING DRI MED YID 'ONG BA'I, ,SNGAGS KYI BSANG
GTOR MCHOG 'DI DAG ,BDAG GIS DANG PAS 'BUL LAGS KYI, ,BZHES TE
BDAG LA BKA' DRIN STZOL, ,AOm A'A:-

HR'I:- PRA WA RA SAD KA RAm PRO KshA nAm PRA T'I TZTSA H'Um
SV'AH'A, DE BZHIN DU, BSAD GTOR GYI GNAS SU, ZHAL BSIL, MCHOD
YON, ZHABS BSIL DANG, PROKshO nAm GYI GNAS SU, A'ANYTZA MA
nAm, AARGHAm,

P'A TYAm ZHES SBYAR NAS CHU BZHI, TING 'DZIN PAR GYIS BRIS
PA'I SMIN LEGS GZUGS, ,'KHRI SHING GZHON NU BZHIN DU LUS PHRA
ZHING, ,BZHIN RAS RGYAS PAS ZLA BA'I MDZES PA 'PHROG ,AU TPAL

SNGON PO'I MIG CAN MCHU SGROS DMAR, ,SPEL LEGS ME TOG PHRENG
BA 'DZIN MDZAD MA, ,'DOD PA'I BDE LA CHAGS PA MANG SBRUL TE,
,DKYIL 'KHOR BA RNAMS DGYES PA BSKYED PA'I PHYIR, ,

NYER SBYOD LHA MO'I BDE BAS MCHOD PAR BYA, ,AOm BADZRA PUshPE
PRA T'I TZTSA A'A:- H'Um, ZHES ME TOG DANG, DE BZHIN DU BDUG
SBOS NAS ZHAL ZAS KYI BAR LA TSIGS BCAD DANG SNGAGS SNGA MA
BZHIN DU BRJOD LA, KHYAD PAR

@003B NI, SPEL LEGS MI TOG PHRENG BA 'DZIN MDZAD MA, ,ZHES
DANG, ,PUshPE ZHES PA'I GNAS SU RIM BA BZHIN, DRI ZHIM BDUG
PA'I SBOS SNOD 'DZIN MDZAD MA, ,DHU PE ZHES PAS BDUG SPOS
DANG, RIN CHEN 'OD 'BAR

SNANG GSAL 'DZIN MDZAD MA, D'I BE ZHES MAR ME DANG, STONG GSUM
DANG LDANG DRI MCHOG 'DZIN MDZAD MA, ,GANDHE ZHES DRI DANG, RO
BRGYA LDAN PA'I ZHAL ZAS 'DZIN MDZAD MA, ,NEE BITYA ZHES

ZHAL ZAS DANG, YID 'ONG ROL MO'I CHA BYAD MTHA' YAS LAS,
,BYUNG BA'I GDANGS SNYAN MI 'DRA DU MA CAN, ,THOS PAS LUS SEMS
GDUNG BA ZHI BYED PA, ,SNA TSOGS ROL MO'I SGRA

YIS MCHOD PAR BYA, ,AOm BADZRA SHABHA PRA T'I TZTSA A'A:- H'Um
SV'AH'A, ZHES BAS NYER SPYOD ROL MO, RAB 'BYAMS ZHING NA JI
SNYED GZUGS MCHIS PA, ,YONGS SU GYUR PA LAS BYUNG LHA MO NI, ,

BZHIN RAS 'DZUM ZHING SKU YI MDZES BSTON, ,GZUGS KYI RDO RJE
MA YIS MCHOD PA YIS, ,GANG SHAR GZUGS KYI SNANG BA THAMS CAD
NI, ,GZUGS KYI RDO RJE MAR NI SHAR BA'I MTHUS, ,

MI 'GYUR BA DE BA CHEN PO RAB STZAL TE, ,BDE STONG MCHOG GI
TING 'DZIN RDZOGS PAR SHOG ,AOm RLU PA BADZRI H'Um H'Um PHAt,
CES GZUGS DANG, DE BZHIN DU TSIGS BCAD GZHAN RNAMS SNGA MA
BZHIN DU 

@004A *, ,BRJOD LA, KHYAD PAR NI, GZUGS ZHES PA 'OG MA BZHI LA
RIM PA BZHIN, SGRA DANG, DRI DANG, RO DANG, REG BYA ZHES PA
BRJES NAS, BZHIN RAS 'DZUM ZHING

SKU YI MDZES PA STON, ,ZHES PA'I GNAS SU, SNYAN PA'I PI WANG
BRDUNG ZHING GLU LEN MA, ,SHAPTA ZHES PAS SGRA DANG, BZANG
PO'I DRI YIS PHYOGS KUN RAB 'GENGS MA, ,GANDHE ZHES

DRI DANG, BDUD RTZIS GANG BA'I RIN CHEN SNOD 'DZIN MA, ,RAS
ZHES RO DANG, 'JAM MNYEN REG BYA MCHOG GIS YID 'PHROG MA, ,AOm
SPARSHA BADZRI H'Um H'Um PHAt, CES 'DOD

YON LNGA DBUL, MCHOD DO PHYOGS BCU DUS GSUM GYI DE BZHIN
GSHEGS PA THAMS CAD KYI SKU GSUNG THUGS YON TAN 'PHRIN LAS
THAMS CAD GCIG TU BSDUS PA'I NGO BO,

CHOS KYI PHUNG PO STONG PHRAG BRGYA CU RTZA BZHI'I 'BYUNG
GNAS, 'PHAGS PA'I DGE 'DUN THAMS CAD KYI MNGA' BDAG ,DRIN CAN
RTZA BA DANG BRGYUD PAR BCAS PA'I DPAL LDAN BLA MA DAM

PA RNAMS KYI ZHAL DU AOm A'A:- H'Um, RGYUD SDE CHEN PO BZHI
DANG 'BREL BA'I YI DAM DKYIL 'KHOR GYI LHA TSOGS RNAMS KYI
ZHAL DU X ,SKYABS GNAS DKON MCHOG RIN PO CHE'I TSOGS

@004B RNAMS KYI ZHAL DU X ,SNGON SANGS RGYAS MTHONG BA, DAM
PA'I CHOS THOS PA, 'PHAGS PA'I DGE 'DUN LA BRTEN PA, BSTAN PA
DANG 'KHOR RNAM BZHI SKYONG BAR ZHAL GYIS BZHES

PA, BLA MA GONG MA RNAMS KYIS BSTEN ZHING BSGRUBS PA'I BSRUNG
MA DAM TSIG CAN RNAMS KYI ZHAL DU X ,YUL NYI SHU RTZA BZHI,
GNAS SUM CU RTZA GNYIS, DUR KHROD CHEN

PO BRGYAD NA GNAS PA'I DPA' BO DANG, RNAL 'BYOR MA DANG,
PHYOGS SKYONG DANG, ZHING SKYONG DANG, KLU LA SOGS PA RNAMS
KYI ZHAL DU X ,GZHI BDAG GNYUG MAR GNAS PA DANG

SEMS CAN THAMS CAD LHAR GYUR PA RNAMS KYI ZHAL DU AOm A'A:-
H'Um, MGRON THAMS CAD YE SHES KYI BDUD RTZIS MNYES SHING TSIM
PAR GYUR, CES NANG MCHOD DBUL, GANG GI THUGS

RJES BDE BA CHEN PO'I DBYINGS, ,SKU GSUM GO 'PHANG MCHOG KYANG
SKAD CIG LA, ,STZOL MDZAD BLA MA RIN CHEN LTA BU'I SKU, ,RDO
RJE CAN ZHABS PADMOR PHYAG 'TSAL LO, ,RAB

'BYAMS RGYAL BA KUN GYI YE SHES NI, ,GANG 'DUL CIR YANG 'CHAR
BA'I THABS MKHAS MCHOG ,DUR SMIG 'DZIN PA'I GAR GYIS RNAM ROL
BA, ,SKYABS MGON DAM PA'I ZHABS LA

@005A *, ,PHYAG 'TSAL LO, ,NYES KUN BAG CHAGS BCAS PA DRUNGS
PHYUD ZHING, ,DPAG MED YON TAN RIN CHEN TSOGS KYI GTER, ,PHAN
BDE MA LUS

'BYUNG BA'I SGO GCIG PU, ,RJE BTZUN BLA MA'I ZHABS LA X ,LHAR
BCAS STON PA SANGS RGYAS KUN GYI DNGOS, ,BRGYAD KHRI BZHI
STONG DAM CHOS 'BYUNG BA'I GNAS, ,'PHAGS

TSOGS KUN GYI DBUS NA LHANG DE BA, ,DRIN CAN BLA MA RNAMS LA
X, ,SKYABS GNAS DKON MCHOG GSUM GYI NGO BO NYID, ,TSOGS BSAG
SGRIB PA SBYONG BA'I ZHID GI GTZO, ,

RGYAL BA KUN LAS LHAG PA'I BKA' DRIN CAN, ,RJE BTZUN BLA MA
RNAMS LA X, ,SKU YI CHA SHAS PHYAG MTSAN RGYAN SOGS KYIS, ,TSE
GCIG KUN MKHYEN SAR BGROD MYUR

LAM MCHOG ,GSAL BAR MTSON PAS DNGOS GRUB MCHOG STZOL BA, ,YI
DAM LHA TSOGS RNAMS LA X, ,MTSAN DPE GSAL RDZOGS KUN NAS MDZES
PA'I SKU,

YAN LAG DRUG CU'I DBYANGS LDAN SNYAN PA'I GSUNG, ,MKHYEN
BRTZE'I GTER GYUR ZAB YANGS THUGS MNGA' BA, ,RDZOGS PA'I SANGS
RGYAS RNAMS LA X, ,'GRO KUN PHAN BDE

@005B MA LUS 'BYUNG BA'I GANGS, ,NYAM THAG RGUD PA KUN LAS
THAR BA'I LAM, ,NAM YANG BSLU BA MED PA'I MGON SKYABS DNGOS,
,LUNG RTOGS DAM CHOS RNAMS LA X, ,

GZHAN DON KHUR DU 'KHYER BA'I LHAG BSAM GYIS, ,GZHAN PHYIR
DKA' BA BRGYA PHRAG BSKAL MANG DU, ,SPYAD KYANG SKYO MED
BRTZON PA LHUR LEN PA'I, ,BYANG CHUB SEMS DPA' RNAMS

LA X, ,SRID 'BYOR MTHA' DAG RMI LAM DGA' BDE LTAR, ,SNYING PO
MED PAR MTHONG BA'I DES 'BYUNG GIS, ,RNAM DAG BSLAB GSUM BSTEN
NAS RANG GI DON, ,LEGS

BSGRUBS NYAN RANG RNAMS LA X, ,ZHI DANG KHROS PA'I SPRUL PA
SNA TSOGS KYIS, ,GNAS SKABS 'GAL RKYEN PAR CHANG KUN SEL
ZHING, ,MTHUN RKYEN 'PHRIN LAS MTHA' DAG SGRUB

MDZAD PA'I, ,MKHA' 'GRO CHOS SKYONG RNAMS LA X, ,DUS GSUM
PHYOGS BCUR BZHUGS PA'I BLA MA DANG, ,RIN CHEN MCHOG GSUM
PHYAG 'OS THAMS CAD LA, ,DAD CING

MOS PA'I BSTOD DBYANGS RGYA MTSOR BCAS, ,ZHING RDUL MNYAM PA'I
LUS SPRUL PHYAG 'TSAL LO, ,ZHES BSTOD, DE NAS TSOGS MCHOD
DNGOS GZHI 'BUL BA NI, HO:- TING 'DZIN

@006A *, ,SNGAGS DANG PHYAG RGYAS BYIN BRLABS PA'I, ,ZAG MED
BDE STER TSOGS MCHOD RGYA MTSO 'DI, ,RTZA BRGYUD BLA MA'I
TSOGS RNAMS MNYES PHYIR 'BUL,,

AOm A'A:- H'Um, 'DOD DGU'I DPAL LA ROL PAS TSIM MDZAD NAS, ,AE
MA HO, BYIN RLABS CHAR CHEN DBAB TU GSOL, ,LAN GSUM, HO:- TING
'DZIN SNGAGS DANG PHYAG RGYAS

BYIN BRLABS PA'I, ,ZAG MED BDE STER TSOGS MCHOD RGYA MTSO 'DI,
,YI DAM LHA TSOGS 'KHOR BCAS MNYES PHYIR 'BUL, ,AOm A'A:-
H'Um, 'DOD DGU'I DPAL LA ROL BAS TSIM

MDZAD NAS, ,AE MA HO, DNGOS GRUB CHAR CHEN DBAB TU GSOL, ,LAN
GSUM, HO:- TING 'DZIN SNGAGS DANG PHYAG RGYAS BYIN BRLABS
PA'I, ,ZAG MED BDE STER TSOGS MCHOD

RGYA MTSO 'DI, ,DKON MCHOG RIN CHEN TSOGS RNAMS MNYES PHYIR
'BUL, ,AOm A'A:- H'Um, 'DOD DGU'I DPAL LA ROL PAS TSIM MDZAD
NAS, ,AE MA HO, DAM CHOS CHAR CHEN

DBAB TU GSOL, ,LAN GSUM, HO:- TING 'DZIN SNGAGS DANG PHYAG
RGYAS BYIN BRLABS PA'I, ,ZAG MED BDE STER TSOGS MCHOD RGYA
MTSO 'DI, ,MKHA' 'GRO CHOS SKYONG TSOGS RNAMS

@006B MNYES PHYIR 'BUL, ,AOm A'A:- H'Um, 'DOD DGU'I DPAL LA
ROL PAS TSIM MDZAD NAS, ,AE MA HO, ,'PHRIN LAS CHAR CHEN DBAB
TU GSOL, ,LAN GSUM, HO:- TING

'DZIN SNGAGS DANG PHYAG RGYAS BYIN BRLABS PA'I, ,ZAG MED BDE
STER TSOGS MCHOD RGYA MTSO 'DI, ,MAR GYUR SEMS CAN TSOGS RNAMS
MNYES PHYIR 'BUL, ,AOm A'A:- H'Um,

'DOD DGU'I DBAL LA ROL PAS TSIM MDZAD NAS, ,AE MA HO, 'KHRUL
SNANG SDUG BSNGAL ZHI GYUR CIG ,LAN GSUM BRJOD, DE NAS LAS KYI
RDO RJE JI LTAR RIGS PAS TSOGS PHUNG RNAMS BTEG

STE, AE MA HO, TSOGS KYI 'KHOR LO CHE, ,DUS GSUM BDE GSHEGS
GSHEGS SHUL TE, DNGOS GRUB MA LUS 'BYUNG BA'I GNAS, ,DE LTAR
SHES NAS DPA' BO CHE, ,

RNAM PAR RTOG PA'I SEMS BOR LA, ,TSOGS KYI 'KHOR LO RGYAN DU
ROL, ZHES BRJOD NAS TSOGS GRAL DU 'DUS PA RNAMS LA TSOGS RJES
'BUL, DE NAS TSOGS KYI SLOB DPON GYIS GTZO BYAS THAMS

CAD KYIS MGRIN GCIG TU, AOm RDO RJE GSUM DBYER MED PA'I BDAG
,RANG NYID BLA MA LHAR GSAL BAS, ,A'A:- ZAG MED YE SHES BDUD
RTZI 'DI, ,H'Um BYANG CHUB SEMS LAS G-YO

@007A *, ,MED PAR, ,LUS GNAS LHA RNAMS MNYES PHYIR ROL, ,ZHES
BRJOD CING TSOGS RDZAS LAS CUNG ZAD MYANG LA, AA HO MA H'A SU
KHA, ZHES BRJOD NAS LHA MCHOD PA'I

BSAM PA DANG NANG GI SBYIN SREG GI TSUL DU LONGS SPYOD, DE NAS
PHUR TSUGS SU GSOL BA 'DEBS PA NI, KHYOD NI BLA MA KHYOD NI YI
DAM KHYOD NI MKHA' 'GRO CHOS SKYONG STE, ,DENG NAS BZUNG STE

BYANG CHUB BAR DU KHYOD MIN SKYABS GZHAN MI 'TSOL BAS, ,'DI
DANG BAR DO PHYI MA'I MTHAR YANG THUGS RJE'I LCAGS KYUS GZUNG
MDZOD LA, ,SRID ZHI'I 'JIGS SGROL DNGOS GRUB

KUN STZOL GTAN GYI GROGS MDZOD BAR GCOD SRUNGS, ,LAN GSUM
DANG, DENG NAS SKYE ZHING SKYE BA THAMS CAD DU, ,SKYABS MGON
KHYED RNAMS 'BRAL MED RJES BZUNG ZHING, ,

GNAS SKABS MTHAR THUG DGOS 'DOD MA LUS PA, ,'BAD MED LHUN GYIS
'GRUB PA'I BKRA SHIS STZOL, ,ZHES PA'ANG LAN GSUM GYIS GSOL BA
GDAB, DE NAS LAS KYI RDO RJES TSOGS LHAG RNAMS

BSDUS TE SNOD DU BZHAG LA, ,TSOGS PAS, ,H'Um MA DAG 'KHRUL
SNAD DBYINGS SU DAG ,A'A:- YE SHES LAS GRUB BDUD RTZI CHE,
,AOm 'DOD DGU'I RGYA MTSO CHEN POR GYUR, ,AOm A'A:- H'Um,

@007B GSUM GYIS BYIN GYIS BRLABS LA, RANG GI THUGS KA'I H'Um
GI 'OD ZER GYIS DUR KHROD BRGYAD LA SOGS PA NAS DAM CAN ZHING
SKYONG GI TSOGS RNAMS SBYAN DRANGS, GZHAN YANG LHAG MAR

PA'I 'BYUNG PO'I TSOGS THAMS CAD KYANG 'DUS BAR GYUR, HO:-
TING 'DZIN SNGAGS DANG PHYAG RGYAS BYIN BRLABS BA'I, ,ZAG MED
BDUD RTZI'I TSOGS LHAG RGYA MTSO 'DI, ,DAM CAN ZHING SKYONG

TSOGS RNAMS MNYES PHYIR 'BUL, ,AOm A'A:- H'Um, 'DOD DGU'I DPAL
LA ROL BAS TSIM MDZAD NAS, ,AE MA HO, RNAL 'BYOR 'PHRIN LAS
TSUL BZHIN SGRUBS, ,

LAN GSUM, AOm A'A:- H'Um, HO:- LHAG MA'I MGRON RNAMS 'KHOR
BCAS KYIS, ,TSOGS LHAG RGYA MTSO 'DI BZHES NAS, ,BSTAN PA RIN
CHEN RGYAS PA DANG, ,BSTAN

'DZIN YON MCHOD THAMS CAD DANG, ,KHYAD PAR RNAL 'BYOR YON
MCHOD LA, ,DUS DANG GNAS SKABS THAMS CAD DU, ,NAD MED TSE DANG
DBANG PHYUG DANG, ,DPAL DANG GRAGS

DANG SKAL BA BZANG, ,LONGS SPYOD RGYA CHEN KUN THOB CING, ,ZHI
DANG RGYAS LA SOGS PA YI, ,LAS KYI DNGOS GRUB DAM PA STZOL,
,DAM TSIG CAN GYIS BDAG LA SRUNGS, ,

@008A *, ,DNGOS GRUB KUN GYI STONG GROGS MDZOD, ,DUS MIN 'CHI
DANG NAD RNAMS DANG, ,GDON DANG BGEGS RNAMS ZHI BA DANG, ,RMI
LAM

NGAN DANG MTSAN MA NGAN, ,BYA BYED NGAN RNAMS MED PAR MDZOD,
,'JIG RTEN BA DE ZHING LO LEGS DANG, ,'BRU RNAMS 'PHEL ZHING
CHOS 'PHEL DANG, ,BDE

LEGS THAMS CAD 'BYUNG BA DANG, ,YID LA 'DOD PA KUN 'GRUB SHOG
,CES BRJOD CING LHAG GTOR PHYI ROL TU SKYEL, 'DUN PA DRAG POS
BSNGO SMON BYA, YIG BRGYA LAN GSUM BZLAS

GANG YANG BDAG BLO SOGS SHO LO KA GSUM GYIS NONGS PA BZOD PAR
GSOL LA, AOm BADZRA MU:- MGRON 'JIG RTEN PA RNAMS RANG GNAS SU
GSHEGS SHING, TSOGS ZHING RNAMS RANG LA

THIM PAS RGYUD BYIN GYIS BRLABS PAR GYUR PAR BSAMS SHING, SHIS
PA BRJOD CING ME TOG GI CHAR DBAB PAR BYA'O,, ,,

'DIS KYANG ^ RJE BLA MA RDO RJE 'CHANG CHEN PO'I BSTAN PA RIN
PO CHE DAR ZHING RGYAS TE NAM YANG MI NUB PA'I RGYAL MTSAN DU
GYUR CIG, ,,MANGGA LAm,, ,,

@008B *, ,TSOGS 'KHOR GYI DRIS LAN BZHUGS SO, , *, ,SPYIR
TSOGS 'KHOR GYI CHO GA 'DI NI BLA MCHOD BDE STONG DBYER MED MA
DANG 'BREL BA'I CHO GA

YIN PAS, ,BLA MCHOD KYI TSOGS ZHING SNGAR YOD GSAL 'DEBS
PA'AM, ,GSAR DU BSKYED TSE DE DANG 'DRA BAR BYED DGOS PA YIN
MOD KYANG, LAM RIM GTZO BOR NYAMS LEN DU BYED

PA DAG GIS NI TSOGS ZHING GSAL GDAB TSUL LAM RIM LTAR BYAS NA
LEGS, GSER GYI MYU GU ZHES PA NI BLA MCHOD DANG 'BREL BA'I TSE
DPAG BSAM SHING DU BSAM NA'ANG CHO GA MOD KYANG,

DON NI, GSER GYI MYU GU'AM ME TOG BKRAM PA LTAR SENG KHRI MANG
PO BKRAM PA'I DON YIN, ,CHU BZHI'I GO RIM NI, BLA MCHOD KYI
CHO GA 'DI GSANG 'DUS KYI LUGS GTZO

POR BYAS PA YIN PAS, BSANG GTOR ZHAL BSIL MCHOD YON ZHABS BSIL
RNAMS RIM BZHIN 'BUL DGOS, TING 'DZIN SNGAGS DANG PHYAG RGYA
ZHES PA'I PHYAG RGYA NI, ,RDO RJE GSUM

GYI LHA TSOGS SPYAN DRANGS NAS BSTIM BDE YIN, ,DE'I PHYIR
SNGAGS NI 'BRU GSUM DANG, TING 'DZIN NI SBYANGS RTOGS SPAR
GSUM GYI DMIGS PA BYED TSUL DE RNAMS YIN,

@009A *, ,BYIN RLABS ZHU BA'I SKABS KYI BDUD RTZI 'BEBS SBYANG
BYED TSUL SBYIN BSREG GI 'PHRIN LAS MDZAD PA'I DMIGS PA DANG
'DRA ZHING, RGYAL DBANG BSKAL

BZANG RGYA MTSO'I BDE MCHOG GI TSOGS 'KHOR GYI CHO GAR GSAL PO
YOD, LUNG RTOGS KYI CHOS DKON MCHOG GSAL GDAB DGOS SHING,
TSOGS 'KHOR YANG 'BUL DGOS

TE, BLA MCHOD DANG LAM RIM GANG DANG 'BREL BA YIN TSE DE'I
LUGS BZHIN BYED DGOS PAS, SKABS 'DIR LAM RIM LTAR BYED RGYU
YIN, RANG RDO RJE GSUM GYI NGO BOR MOS PA

BYED PA NI, RANG 'JIGS BYED DU GSAL BAS, AOm ZHES RING DU
BRJOD PA'I TSE PHYOGS BCU'I SKYABS GNAS THAMS CAD RDO RJE
'JIGS BYED DKAR DMAR MA THIB GSUM GYI RNAM PA

DPAG TU MED PA BYON NAS RANG LA THIM, RANG RJE RIN PO CHE DANG
RDO RJE 'JIGS BYED DBYER MED KYI NGO BOR BSAM PA'AM, RDO RJE
'JIGS BYED KYI YE SHES SEMS DPA'I THUGS KAR

RJE RIN PO CHE, DE'I THUGS KAR TING NGE 'DZIN SEMS DPA' H'Um
GI THIG LE'I NAD DU DH'I:- SA MTSAN BAR BSAM, A'A:- 'I TSE
TSOGS RDZAS RNAMS RDO RJE 'JIGS BYED KYI YE SHES NYID BDUD
RTZIR

@009B GYUR PA'I RDZAS SU BSAM, H'Um GI TSE RANG GI LJAGS RDO
RJE RTZE GCIG PA'I 'OD KYI SPU GU RDZAS DE NYID MAR KHU'I RNAM
PAR YOD PA LA ZUG PAR BSAM, LUS GNAS LHA RNAMS NI SKYE MCHED
SKU

GSUNG THUGS KYI LHA DNGOS SAM, MIG GNYIS SU KshIm SOGS KYI
RNAM PAR YOD PA DE RNAMS YIN ZHING, ME 'BAR BA'I STENG DU MAR
BLUGS PA NA CHES CHER 'BAR BA LTA BU'AM, KHA DOG

GSAL BA'I RIN PO CHE LA NYI 'OD PHOG PA NA JE GSAL DU 'GYUR BA
LTAR TSOGS 'KHOR MYONG BA'I TSE RANG RGYUD LA BDE BA CHEN PO'I
YE SHES SKYES SHING, DE'I STOBS KYIS RANG NYID YON TAN DANG
GZI

BRJID RGYAS PAR GYUR PA DANG, SKYE MCHED KYI LHA DANG YI GE
RNAMS KYANG KHA DOG 'BAR ZHING, MTHU STOBS YON TAN PHUN SUM
TSOGS PAR BSAM, BYANG CHUB SEMS LAS G-YO MED PAR, ,

ZHES PA YANG DMIGS PA JI LTAR BYA BA'I TSUL LAS MA G-YOS PA
DANG, KHO BOS DGE BA'I BYA BA BYAS BA 'DI RNAMS KYIS RANG
GZHAN LA PHAN PA RGYA CHEN PO 'BYUNG BAR GYUR CIG SNYAM PA
SOGS TE,

BCU CHA DANG KHA SKONG GI KUN SLONG GI SKABS SU BSHAD PA LAS
SHES PAR BYA, PHYI'I TSOGS 'KHOR NI RDZAS RNAMS BDUD RTZIR MOS
NAS LONGS SPYOD PA 'DI YIN, NANG GI TSOGS 'KHOR NI

@010A *, ,'DI LTAR BYAS PAS SDIG SGRIB SBYANG BA DANG BSOD
NAMS 'PHEL BA SOGS KYI SMON PA BYED PA DE YIN, 'DI KUN SLONG
GI BSAM TSUL YIN, ,GSANG BA'I TSOGS

'KHOR NI RANG RGYUD LA BDE BA CHEN PO'I YE SHES DNGOS SU SKYES
BAR BSAM PA YIN, DE KHO NA NYID KYI TSOGS 'KHOR NI, 'DI THAMS
CAD RGYU RKYEN TSOGS PA LAS GRUB PA YIN KYANG, SO SO'I

RANG BZHIN BTZAL NA RNYED RGYU GTAN MED KYI STONG PA NYID DO
SNYAM DU BSAM PA'O, ,MDOR NA NGO BO BDEN PAR MED KYANG, BLA MA
LHA'I BYIN RLABS DANG CHO GA'I NUS PA SOGS TSOGS PA'I STOBS

KYIS YE SHES KYI BDUD RTZIR GYUR PA'I TSOGS RDZAS 'DI LA SPYAD
BAS RANG GZHAN LA PHAN BDE RGYA CHEN PO 'BYUNG BAR GYUR CIG
SNYAM DU BSAM NA TSOGS 'KHOR GYI DAM TSIG THAMS CAD TSANG BAR

'GYUR ZHING PHAN YON 'BYUNG BAR NGES SO,, ,,MANGGA LAm,,
,,'DI'I PAR GYI YI GE PA NI DGE SLONG PHUN TSOGS BKRA SHIS
SO,, ,,

@010B [BLANK PAGE]

