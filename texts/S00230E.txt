*, ,DAM CAN CHOS SRUNG KHAG GI GSOL MCHOD 'PHRIN BSKUL SNA
TSOGS BZHUGS SO, ,

@001A #, ,('DIR 'JAM MGON TZONG KHA PA DANG, MYUR MDZAD MGON
PO, RGYAL CHEN RDO RJE SHUGS LDAN RNAMS LA TSOGS MCHED 'BUL
BAR 'DOD PAS TSOGS KYI YO BYAD RNAMS 'DU BYA LA, RANG NYID
SKAD CIG GIS

MYUR MDZAD MGON PO'I SKUR BSKYED DE, SNOD BCUD BYIN GYIS BRLAB
PA NI,) H'Um, RANG NYID MYUR MDZAD MGON PO'I SKUR GSAL BA'I,
,THUGS KA'I H'Um YIG 'OD ZER 'PHRO 'DU YIS, ,SNOD BCUD KUN
SBYANGS DAG

PA RAB 'BYAMS KYI, ,BRTAN GA-YO'I DKYIL 'KHOR 'KHOR LOR RDZOGS
PA'I DBUS, ,DBANG PO DRUG LA DGA' BSKYED MCHOD PA'I RDZAS,
,TSOGS GTOR 'DOD YON KUN BZANG SPRIN DU GTIBS, ,KUN KYANG

SEMS NYID BDE CHEN STONG PA'I GSHIS, ,ZAG MED 'DOD RGU'I DPAL
'BYOR CHEN POR GYUR, (,TSOGS GTOR RNAMS NANG MCHOD LTAR BYIN
GYIS BRLABS LA, MGRON SPYAN 'DREN PA NI,) H'Um, STENG PHYOGS
DGA' LDAN CHOS KYI

@002A #, ,PHO BRANG NAS, ,SKYABS GNAS KUN 'DUS RTZA BA'I BLA
MA DANG, ,DBYER MED RGYAL BA GNYIS PA BLO BZANG GRAGS, ,MCHOG
GSUM RGYA MTSO'I TSOGS BCAS GSHEGS SU

GSOL, ,'JIGS RUNG BSIL BA TSAL GYI DUR KHROD NAS, ,DRAN PA
TZAM GYIS BAR GCOD KUN SEL ZHING, ,MCHOG THUN DNGOS GRUB CHAR
'BEBS THUGS RJE'I GTER, ,MYUR MDZAD BLA MGON DBYER MED

GNAS 'DIR GSHEGS, ,GAR BZHUGS RDO RJE'I PHO BRANG YANGS PA
NAS, ,RNAL 'BYOR RE SKONG SNYING GI NOR BU MCHOG ,'JAM MGON
BSTAN SRUNG RDO RJE SHUGS LDAN RTZAL, ,'KHOR TSOGS RGYA MTSOR
BCAS

PA GNAS 'DIR GSHEGS, ,PADMA KA MA LA YE STVAm, (ZHES SPYAN
DRANGS NAS BZHUGS SU GSOL LA, TSOGS MCHOD 'BUL BA NI,) H'Um,
ZAG MED BDUD RTZI'I RGYA MTSOR BYIN BRLABS SHING, ,BDE SKYONG
SNOD DU GTAMS

@002B PA'I TSOGS MCHOD 'DI, ,RIGS KUN KHYAB BDAG 'JAM MGON BLA
MA DANG, ,DNGOS BRGYUD DRIN CAN BLA MA'I TSOGS LA 'BUL, ,DGYES
BZHIN BZHES NAS GSANG GSUM RDO RJE'I BYIN, ,BDAG CAG LUS NGAG
YID LA

ZHUGS PA'I MTHUS, ,MDO SNGAGS LAM GYI BGROD PA MYUR RDZOGS TE,
,ZUNG 'JUG GO 'PHANG 'THOB PAR MDZAD DU GSOL, ,H'Um, ZAG MED x
BDE SKYONG x YI DAM SANGS RGYAS BYANG SEMS NYAN RANG SOGS, ,

MCHOG GSUM RGYAL BA RGYA MTSO'I TSOGS LA 'BUL, ,DGYES BZHIN
BZHES NAS RNAL 'BYOR BDAG CAG RNAMS, ,'PHRIN LAS RNAM BZHI
GRUB PA BRGYAD LA SOGS, ,MCHOG THUN DNGOS GRUB 'DOD RGU'I DPAL
YON LA, ,CI

DGAR LONGS SU SPYOD PA'I DNGOS GRUB STZOL, ,H'Um, ZAG MED x
BDE SKYONG x MYUR MDZAD MAH'A K'A LA PHYAG DRUG MGON, ,GRANGS
MED 'KHOR TSOGS RGYA MTSOR BCAS LA 'BUL, ,DGYES BZHIN BZHES
NAS RNAL 'BYOR

BDAG CAG RNAMS, ,BAR GCOD BDUD SDE'I GA-YUL LAS RNAM RGYAL TE,
,SNYING DBUS BLA MA MGON PO DGYES PA'I GAR, ,RTAG TU 'DOD RGUR
RTZEN PA'I DGA' STON STZOL, ,H'Um, ZAG MED x BDE SKYONG x
BSTAN

SRUNG RGYAL CHEN RDO RJE SHUGS LDAN RTZAL, ,RIGS LNGA 'KHOR
TSOGS RGYA MTSOR BCAS RNAMS LA, ,SNGAR BCOL LEGS PA'I GTANG
RAG GNYAN PO DANG, ,DA BCOL LEGS PA'I GSOL 'DEBS GNYAN POR
'BUL, ,

@003A *, ,BZHES NAS RNAL 'BYOR BDAG CAG 'KHOR BCAS KYI, ,PHYI
NANG GSANG BA'I 'GAL RKYEN KUN ZHI ZHING, ,TSE DPAL BSOD NAMS
LUNG RTOGS YON TAN SOGS, ,SRID DANG ZHI BA'I LEGS TSOGS YAR
ZLAR

SPEL, ,'KHOR 'DAS BRTAN GA-YO'I 'DOD RGU MA LUS PA, ,RANG
GZHAN DON GNYIS SGRUB PA'I RKYEN DU KHUG ,GNOD CING 'TSE BA'I
MI DANG MI MIN KUN, ,GANG 'DUL RKYEN DANG 'TSAMS PAR RMEG MED
CHOMS, ,MDOR NA GZHIS BYES NYIN MTSAN

DUS KUN TU, ,MI 'BRAL 'GROGS PA'I SRUNG SKYOB GA-YEL MED
MDZOD, (,DE NAS TSOGS PHUD BTEGS LA,) GZIGS SHING MDZES PA DAM
PA'I CHOS, ,'DI LA THE TSOM BYAR MI RUNG, ,BRAM ZE GDOL BA
KHYI DANG PHAG ,RANG BZHIN GCIG TU DGONGS

TE ROL, ,(ZHES 'BUL, LEN PA POS PAD KOR DANG BCAS,) BDAG NYID
RGYAL BA KUN GYI DNGOS, ,DPAL MGON NAG PO CHEN PO STE, ,YE
SHES BDUD RTZI'I RGYA MTSO CHE, ,LHA RNAMS TSIM PAR BYA PHYIR
ROL, ,(CES BRJOD DE TSOGS LA ROL, TSOGS LHAG

BSDUS LA, 'BRU GSUM GYIS BRLABS NAS,) H'Um, ZAG MED x BDE
SKYONG SNOD DU GTAMS PA'I TSOGS LHAG 'DI, ,PHUD LA MI DBANG
LHAG LA DBANG BA YI, ,SRID GSUM SDE BRGYAD 'BYUNG PO'I TSOGS
LA 'BUL, ,BZHES NAS RNAL 'BYOR BDAG

CAG DPON SLOB KYI, ,MI MTHUN RKYEN NGAN THAMS CAD ZHI BA DANG,
,MTHUN RKYEN LEGS TSOGS MTHA' DAG 'PHEL BA SOGS, ,BSAM PA'I
DON KUN 'GRUB PA'I 'PHRIN LAS MDZOD, ,CES LHAG GTOR PHYI ROL
TU SKYEL, (DE NAS MDUN GYI NAM MKHAR

@003B BZHUGS PA'I SKYABS YUL RAB 'BYAMS RNAMS DBUS KYI 'JAM
MGON BLA MA LA THIM, DE NYID MYUR MDZAD MGON PO LA THIM, DE
NYID RANG LA SHIN TU DGYES PA'I TSUL GYIS RANG MGON POR GSAL
BA'I SPYI GTZUG NAS DH'U TI'I LAM BRGYUD SNYING GA'I DBUS KYI
MGON PO LA THIM PAS RANG SEMS

BLA MGON DBYER MED DU GYUR, CHOS SKYONG RGYAL PO CHEN PO YANG
'KHOR RNAMS GTZO BO LA THIM ZHING, GTZO BO RANG LA DGYES SHING
CHAGS PAS JE CHUNG DU GYUR PA RANG GI SNYING GA'I MGON PO'I
THUGS KA'I H'Um LA THIM PAS THUGS YID GCIG TU 'DRES TE NAM
YANG 'DU 'BRAL MED PAR

DBANG DU GYUR PAR MOS LA BDE STONG GI NGANG DU CUNG ZAD BZHAG
,'DI NI SNYING CHU BSRE BA ZHES RGYAL CHEN DBANG MED 'DU BA'I
DMIGS GNAD THUN MONG MIN PA YIN NO, ,SKYABS GNAS MA LUS 'JAM
MGON BLA MAR SHAR, ,KUN KYANG BLA MGON DBYER MED MYUR MDZAD
GAR, ,

DE KUN RANG SEMS GNYUG MA LHAN SKYES NGANG, ,RO MNYAM RNAL
'BYOR SKYONG DER SHUGS LDAN DGYES, ,ZHES PA 'DI NI LUNG DANG
MNGON PAR RTOGS PA'I DPAL GYIS MTHO BA RAK RA MCHOG SPRUL RIN
PO CHE'I BZHED PA SKONG SLAD YONGS 'DZIN KHRI BYANG SKYE MING
PAS, CHU STAG

GNAM LO GSAR PA'I TSES GCIG NYIN SBYAR BA'O, ,(DGE LEGS
'PHEL,,) ,, ` NA MO GU RU BADZRA PA nI YA, ('DIR RNAM SRAS
MDUNG DMAR CAN LA SPYI STABS 'BUL BAR 'DOD PAS STEGS KYI KHAR
RGYAN GYI GTOR MA, SHA KHRAG GIS BRGYAN PA'I DMAR GTOR, DZAMBU
TI PA'I

ZHAL ZAS ZAS SNA SHING THOG SNA TSOGS DANG BCAS PA, RGYA JA,
'O MA, DAR BA, SHING THOG GI KHU BA GANG RIGS KYI GSER SKYEMS
RNAMS BSHAMS, GZHAN YANG RNAM SRAS KYI 'BUL GTOR, GZHI BDAG
GTOR MA, CHU GNYIS NYER SPYOD DANG BCAS PA'ANG BSHAMS LA, BLA
GAB MED PA'I

@004A *, ,SAR MAR DKAR DANG SPOS DKAR BSRES PA'I BSANGS RDZAS
KYI DUD PA THUL BAR BYAS LA, MCHOD GTOR RNAMS CHO GA BZHIN DU
BYIN GYIS BRLABS, BDAG NYID KYI THUGS KA'I H'Um LAS 'OD ZER
'PHROS PAS, 'OD ZER SNE

LA KHRO BO 'DOD PA'I RGYAL PO LCAGS KYU ZHAGS PA THOGS PA
BYUNG STE, RI RAB LHUN PO'I BYANG PHYOGS NAS RGYAL CHEN RNAM
SRAS MDUNG DMAR CAN 'KHOR DANG BCAS PA BADZRA SA MA DZA:
(LCAGS KYU'I PHYAG RGYA DANG BCAS,) MGON PO KUN GSHEGS THUGS
DAM CAN, ,

DA LTA SNYIGS MA LNGA YI DUS, ,THAMS CAD NYON MONGS 'DAM BYING
BAS, ,MTSAMS MED LNGA NI KUN TU SPYOD, ,GZIGS SHING GSHEGS
PA'I GNAS NGAN YANG, ,SH'AKYA SENG GE'I SPYAN SNGA RU, ,THUGS
DAM GANG BZHES DE DGONGS LA, ,'DREN PA'I BSTAN

PA BSRUNG BA DANG, ,SEMS CAN KUN GYI DON SLAD DU, ,BYANG GI
PHYOGS NA BZHUGS PA RNAMS, ,SEMS CAN DON PHYIR GSHEGS SU GSOL,
,BEE, RI RAB LHUN PO'I BYANG PHYOGS NAS, ,KHAMS GSUM DBANG
SDUD RGYAL PO CHE, ,SKU MDOG DMAR GSAL

KHRO CHAGS GAR, ,MDUNG DMAR NE'U LE PHYAG NA BSNAMS, ,GNOD
SBYIN NOR BDAG PHO MO DANG, ,KLU CHEN BRGYAD SOGS 'KHOR DANG
BCAS, ,DUNG BA'I DBYANGS KYIS SPYAN 'DREN NA, ,DAM TSIG DBANG
GIS GNAS 'DIR GSHEGS, ,AOm BEE SHRA MA nA SA

P'A RI WA RA SA M'A DZA: AOm BEE SV'AH'A, AOm BEE SHRA MA nA
AA KARshA YA DZA: BEE RING PO BRJID BAG DANG LDAN PA MIG 'DZUM
SUM CU SO GNYIS KYI YUN TSAD DU BRJOD, AA MRi TA'I SNGAGS KYIS
PHYI 'BRANG GI BGEGS BSKRAD, RGYAL PO'I THUGS KAR PADMA 'DAB
BRGYAD KYI 'DAB MA RE

@004B RE LA BEE BZHI BZHI, BDAG MDUN GYI THUGS 'OD ZER GYI
LCAGS KYUS SBREL BAR GYUR, (CES BRJOD CING BSAM, SPYAN 'DREN
GYI TSE ROL MO DRAG LA YUN RING BAR BYED, MDUN GYI RGYAL PO LA
DBU RGYAN GSOL BAR MOS LA COD PAN GYI PHYAG RGYA DANG BCAS,)
AOm RATNA MU KU tA AA BHI shE NYTZA

H'Um, (ZHES PA DANG,) BEE SHRA MA nA AARGHAm (NAS SHAPTA'I BAR
GYIS MCHOD,) SA BRGYAD SEMS DPA' RIN CHEN MANG, ,THUGS RJES
GNOD SBYIN SKUR SPRUL PA, ,'DOD RGU DBANG DU BYED PA'I LHA,
,MDUNG DMAR 'DZIN LA PHYAG 'TSAL LO, ,(ZHES BSTOD,) RGYAL PO 
CHEN PO 'KHOR DANG BCAS PA'I LJAGS (ZHES PA NAS,) GSOL BAR
GYUR, (RDO RJE THAL MO KHA GYEN DU PHYE LA,) AOm AA MRi TA x
AOm BEE SHRA MA nA SA P'A RI WA RA AI DAm BA LIm GRIHTU (SOGS,
ZHES LAN BDUN GYIS DBUL,) AOm BEE SHRA MA nA YE SA P'A RI WA
RA AARGHAm (NAS) SHAPTA'I BAR

GYIS MCHOD,) RIN CHEN MDZES PA'I PHO BRANG NA, ,KHRO CHAGS
'JIGS PA'I RNAM 'GYUR GAR, ,STOBS CHEN 'OD 'BAR KHAMS GSUM
'GUGS, ,BGEGS 'JOMS MDUNG DMAR 'DZIN LA BSTOD, ,BYANG PHYOGS
RGYAL PO RNAM THOS SRAS, ,NAM

MKHA' MDZOD LA MNGA' BRNYES PA, ,ZHI RGYAS DBANG GI LAS MDZAD
PA'I, ,SRAS DANG BLON PO SGO MA DANG, ,GNOD SBYIN BYE BA'I
TSOGS DANG BCAS, ,'KHOR BCAS MA LUS THAMS CAD KUN, ,MCHOD GTOR
RGYA MTSO 'DI BZHES LA, ,RNAL 'BYOR BDAG CAG

'KHOR BCAS RNAMS, ,BU SDUG BZHIN DU BSKYANG BA DANG, ,TSE BSOD
MNGA' THANG LONGS SPYOD SPEL, ,'DOD RGU YID BZHIN 'GRUB PA
DANG, ,LUNG RTOGS YON TAN 'PHEL BAR MDZOD, ,GZHAN YANG BDAG
CAG 'KHOR BCAS LA, ,LOG PAR ZHUGS

@005A *, ,PA'I DGRA DANG BGEGS, ,DE YI PHRU MA GZHOM PA DANG,
,GTAN NAS BRLAG PA'I 'PHRIN LAS MDZOD, ,DE LTAR BCOL BA'I LAS
'DI DAG ,DAM TSIG LDAN PA KHYED RNAMS KYIS, ,SNGON GYI THA
TSIG RJES DGONGS

LA, ,MA GA-YEL DA LTA 'GRUB PAR MDZOD, (,CES 'PHRIN LAS BCOL,
GZHI BDAG GTOR MA BSNGO, DE NAS TSOGS PA RNAMS BZHENGS NAS DBU
ZHVA GYON TE,) H'Um, KHAMS GSUM BRTAN GA-YO DBANG SDUS RGYAL
PO CHE, ,RNAM MANG THOS SRAS DRAG PO'I SKUR BSTAN PA, ,'DOD

RGU'I CHAR 'BEBS GNOD SBYIN MDUNG DMAR CAN, ,SRAS MCHOG GZA'
CHEN GTUM DRAG RA H'U LA, ,GNOD SBYIN DHA NA GNOD SBYIN KA LA
DANG, ,KU BE RA DANG GNOD SBYIN BUM SNA DANG, ,GNOD SBYIN
DUNG SNA GNOD SBYIN SNA GSUM DANG, ,GNOD SBYIN SNA CHEN LCAGS

KYU ZHAGS PA MA, ,LCAGS SGROG DRIL BU MA SOGS 'KHOR DANG BCAS,
,BKA' SDOD DAM CAN RGYA MTSO'I DMAG TSOGS DANG, ,GNOD SBYIN
NOR LHA NOR BDAG TSOGS DANG BCAS, ,YUL LHA GZHI BDAG GNYAN PO
'KHOR DANG BCAS, ,'DIR GSHEGS RGYAN GYI

GTOR MA 'DI BZHES SHIG ,SHA KHRAG DMAR GYI GTOR MA x DZAMBU TI
PA'I ZHAL ZAS x GTZANG MA PHUD KYI GSER SKYEMS x SNGA BCOL
LEGS PA'I GTANG RAG GNYAN POR GTONG, ,DA BCOL LEGS PA'I GSOL
'DEBS GNYAN POR BZHES, ,'KHOR

RNAMS SKYONG ZHING BGEGS RNAMS BZLOG PA DANG, ,SDANG BA'I DGRA
DANG GNOD PA'I BGEGS LA SOGS, ,BDUD DANG BAR DU GCOD PA RNAM
MANG PO, ,THAMS CAD RDUL PHRAN BZHIN DU BRLAG PA DANG, ,BSTAN
PA RGYAS PA'I LAS 'DI KHYED KYIS SGRUBS, ,

@005B (ZHES DANG,) SRID ZHI'I DPAL 'BYOR (MA SOGS KYIS 'DOD
DON ZHU,) AOm, KHYED KYIS SEMS CAN DON KUN MDZAD, (NAS,) SLAR
YANG 'BYON PAR MDZAD DU GSOL, ,BADZRA MU: SPYAN DRANGS PA'I YE
SHES PA RANG GI GNAS SU GSHEGS PAR GYUR, (CES BRJOD CING

BSAMS LA, GTOR MA'I RTZE NAS BLANGS TE BYANG PHYOGS KYI NAM
MKHA' LA GTOR BAR BYA'O, ,ZHES PA 'DI YANG RGYA GAR 'PHAGS YUL
DU BYES PHEBS DGA' SHAR NYAG RE KHANG TSAN GYI DGE 'DUN SPYI
NAS KHANG TSAN GYI SRUNG MA RGYAL PO CHEN PO RNAM SVAS MDUNG
DMAR CAN LA SPYI STABS KYI GTOR MA 'BUL TSUL

ZHIG DGOS ZHES LO SHAS SNGON NAS BSKUL MA GNANG BYUNG YANG,
BAR LAM RIM 'GYANGS LUS PA NYE CHAR RMI LAM GYI NYING 'KHRUL
DU GANG MYUR DGOS PA'I MTSAN MA ZHIG BYUNG BAR BRTEN YONGS
'DZIN KHRI BYANG SPRUL MING PAS 'PHRAL MAR SUG BRIS BGYIS
PA'O,, DGE LEGS 'PHEL,, ,,

*, ,NA MO BADZRA P'A nI YA, ('DIR RGYAL CHEN RNAM SRAS MDUNG
DMAR CAN GYI BSKANG CHOG DANG 'BREL BAR GA-YANG 'BOD BYA TSUL
NI, MCHOD GTOR, PHYE MAR, MDA' DAR, GSER SKYEMS SOGS RGYAS PAR
BSHAMS LA, YI DAM GYI BDAG BSKYED SNGON DU 'GRO BAS MDUN
BSKYED

CHOS SKYONG 'KHOR BCAS BSKYED CING, SPYAN 'DREN, BSKANG BA,
BZLAS PA, GTOR 'BUL RNAMS ZIN MTSAMS PHYI ROL TU BSANGS KYI
DUD SPRIN 'THUL ZHING, NANG DU GSER SKYEMS PHUL RJES, ROL MO
DBYANGS DANG BCAS, THUGS DAM BSKUL BA NI,) BEE, RI RAB BYANG
PHYOGS

KHYOD BZHUGS SHING, ,KA L'A PA YI GRONG KHYER SKYONG, ,SHAMBHA
LA YI YUL BSRUNG BA'I, ,GNAS SRUNG RGYAL PO BSTOD PAR BYA,
,MGUL 'PHRENG 'JOMS SHING RAB RGOD 'DED, ,SPRIN LAS RGYAL BA
MYOS PAR MDZAD, ,MI YI SHING RTA'I BZHON PA CAN, , 

@006A *, ,SDE DPON LUS NGAN PO KHYOD BSTOD, ,RDO YI LHUNG BZED
'BUL LA BRTZON, ,'DUL SNGAGS BYANG SEMS BSTAN SKYONG ZHING,
,SH'AKYA SENG GE'I BKA' SDOD PA, ,RGYAL BA'I SRAS KHYOD LEGS PAR
BSTOD, ,

RTA SNGON MDUNG THUNG 'BRAS SPOS DRI, ,LUG SHA 'BRAS CHANG GRI
SNYING DGA', ,KHANG BRTZEGS GTOR MA'I RO BCUD ZA, ,SENGGE'I
BZHON PA CAN KHYOD BSTOD, ,DMAG GI LAS LA RTAG TU DGYES, ,SBYIN
SKYES GA-YUL NGOR BRTUL PHOD PA, ,BRA NYE SKYES

KYI GSHED GYUR PA'I, ,DPA' BO'I DBANG PHYUG KHYOD NYID BSTOD,
,NAM MKHA'I THIG LE RGYA MTSO DGA', ,PHRAG PA GA-YAS GA-YON LA
BKOD CING, ,HA HA HO HO'I BZHAD SGRA CAN, ,NGAL BSOS PO KHYOD
BSTOD PAR BGYI, ,DBYANGS CAN NOR RGYUN SBAS

MO DANG, ,WA RA LI DANG DMAG DPON BRGYAD, ,GNOD SBYIN BYE BA
'BUM GYI SDE, ,KUN NAS RAB TU DANG BAS BSTOD, ,'DOD PA KHAMS KYI
DNGOS GRUB KUN, ,YANG DAG PAR NI LEGS GRUB CING, ,JI LTAR 'DOD
PA'I SKYE BO KUN, ,RING POR MI

THOGS DBANG DU BSDUS, ,THUN MONG MIN PA'I 'DOD PA'I DON, ,MYUR
DU 'GRUB CING CI BDE BAR, ,LUS NGAG YID GSUM BRAN GYUR TE, ,BSGO
BA'I DON LAS 'DA' MA GYUR, ,LUS KYIS LEGS PAR RIM GRO BYED,
,NGAG GIS MTHA' DAG DANG DU

LEN, ,YID KYIS SANGS RGYAS LTAR MTHONG BAS, ,RAB TU NYE BAR GNAS
PAR MDZOD, ,TSUL KHRIMS BZANG ZHING MOS GUS CHE, ,TSE DANG BSOD
NAMS DPAL 'BYOR RGYAS, ,KUN GYIS DANG BAS BSTOD BYED CING, ,NGA
RGYAL MED PAR 'TSO BAR

@006B MDZOD, ,MDOR NA 'DOD PA'I DON MA LUS, ,'BAD PA MED PAR
LHUN 'GRUB CING, ,CHOS KYI RGYAL PO TZONG KHA PA'I, ,GZHUNG DON
MTHAR PHYIN SHIS PA STZOL, ,(ZHES PAn CHEN DPAL LDAN YE SHES
KYIS MDZAD PA 'DI 'DON, ,DE MDA' DAR DANG, DKAR MO LAG GA-YAS

GA-YAB CING,) BEE, GSANG 'DZIN PHYAG NA RDO RJE'I BKA' SDOD
GTZO, ,DBANG MDZAD DBANG GI RGYAL PO MDUNG DMAR CAN, ,NYI MA
STONG GI GZI LDAN GAR DGU'I NYAMS, ,MKHA' 'GRO NOR LHA GTER BDAG
GNOD SBYIN SOGS, ,BKA' NYAN LAS BYED PHO NYA'I

TSOGS DANG BCAS, ,DUNG BA'I DBYANGS KYIS THUGS DAM RGYUD BSKUL
NA, ,DBANG SDUD 'PHRUL GYI ZHAGS PA GLOG LTAR 'KHYUG ,KHAMS GSUM
'GUGS BYED LCAGS KYU RNON PO DANG, ,'OD DMAR GLING BZHI GA-YO
BA'I CHO 'PHRUL GYIS, ,'KHOR 'DAS

BRTAN GA-YO DPAL 'BYOR 'BYUNG BZHI'I BCUD, ,KHAB LEN RDO DANG
LCAGS PHYE'I NGANG TSUL BZHIN, ,GNAS 'DIR GA-YANG DU 'GUGS PA'I
LAS MDZOD CIG ,STENG PHYOGS LHA YI DPAL 'BYOR PHUN TSOGS DANG,
,'OG PHYOGS GDENGS CAN KLU YI NOR BU'I

GTER, ,BYANG PHYOGS GNOD SBYIN DBYIG GI BANG MDZOD GA-YANG,
,BKRA SHIS GNAS 'DIR PHYVA DANG GA-YANG DU KHUG ,YANGS PA'I NOR
'DZIN LTE BAR GNAS BCAS SHING, ,SKAD RIGS CHA BYAD DBYE BA THA
DAD PA'I, ,RKANG GNYIS MI YI BLO DANG NUS RTZAL GA-YANG,,

BKRA SHIS GNAS 'DIR x MNGA' 'BANGS BYAMS BRTZES SKYONG BA'I RJE
BO DANG, ,KHRIMS SROL SRONG POR SKYONG BA'I BLON PO DANG, ,ZHI
DUL DGE BCUR SPYOD PA'I 'BANGS KYI GA-YANG, ,BKRA SHIS x RIN
CHEN SNA LNGA GOS DAR SNAM RAS DANG, ,SMAN

@007A *, ,'BRU ZAS SNA JA MAR 'O ZHO SOGS, ,MKHO RGU KUN NAS
'DZOMS PA'I LONGS SPYOD GA-YANG, ,BKRA SHIS x MYUR MGYOGS SHUGS
LDAN RTA MCHOG RVA LUG GA-YANG ,'BRI MDZO 'O MA'I RGYUN 'DZIN
'DOD

'JO'I BA, ,GSHIN PA'I ZHING SAR LO LEGS 'PHEL BA'I GA-YANG,
,BKRA SHIS x LUS SEMS BDE BAR BAG PHEBS GNAS MAL DANG, ,LOG 'TSO
MA 'DRES CHOS MTHUN ZAS SKOM BCUD, ,DRANG SRONG RIG 'DZIN GRUB
PA'I TSE YI GA-YANG, ,

BKRA SHIS x LUNG RTOGS SNYING RJE LDAN PA'I BLA MA DANG, ,BLO
GSAL DAD BRTZON LDAN PA'I SLOB MA DANG, ,DAD DANG 'BYOR LDAN YON
BDAG 'DZOMS PA'I GA-YANG, ,BKRA SHIS x LTA SGOM SPYOD PA MA NOR
YONGS SU DAG ,LUNG RIGS NANG BYAN

TSUD PA'I SH'AKYA'I SRAS, ,BSHAD SGRUB GNYIS 'DZOMS DGE 'DUN
GRANGS MED GA-YANG, ,BKRA SHIS x RGYAL BA GNYIS PA'I LEGS BSHAD
LA BRTEN NAS, ,THUB GSUNG MA LUS 'GAL MED GDAMS NGAG TU, ,SHAR
BA'I RNAM DPYOD MKHA'

LTAR YANGS PA'I GA-YANG, ,BKRA SHIS x GZHUNG DON PHRA ZHIB RIGS
PAS DPYOD PA DANG, ,DPYAD DON GO BAS SKYONG BA'I 'JOG BSGOM
GYIS, ,RGYAL BA'I DGONGS BCUD RGYUD LA RNYED PA'I GA-YANG, ,BKRA
SHIS x BCU PHRAG RIG PA'I GNAS

LA MKHAS PA DANG, ,RNAM DAG BSLAB PA'I KHRIMS KYIS BTZUN PA'I
DPAL, ,GZHAN PHAN RO GCIG GZHOL BA BZANG PO'I GA-YANG, ,BKRA
SHIS x 'PHAGS BOD MKHAS PA'I 'CHAD RTZOD RTZOM PA DANG, ,GRUB
BRNYES RNAL 'BYOR BYE BA'I

@007B NYAMS RTOGS RTZAL, ,RANG GZHAN DON GNYIS DPAL DU CHE BA'I
GA-YANG, ,BKRA SHIS x MDOR NA SRID ZHI'I LEGS TSOGS PHYVA
GA-YANG KUN, ,'OD ZER SNA LNGA BKRA SHIS RDZAS RTAGS KYI, ,RNAM
PAR GNAS 'DIR BKRA SHIS 'KHYIL LI LI, ,MI

'GYUR MI SHIGS RTAG TU BRTAN GYUR CIG ,(CES BRJOD CING TSIG DON
DANG MTHUN PA'I DMIGS GNAD NAN TAN DU BYA, DE NAS BSTOD PA SOGS
DKYUS LTAR 'JUG PAR BYA'O, ,ZHES PA 'DI YANG RGYA GAR 'PHAGS YUL
DU BYES PHEBS DGA' SHAR NYAG RE KHANG TSAN GYI DGE 'DUN RNAMS
NAS KHANG TSAN

GYI SRUNG MA RGYAL CHEN RNAM SRAS MDUNG DMAR CAN GYI BSKANG
CHOG
DANG 'BREL BAR GA-YANG 'GUGS NGAG 'DON BYA TSUL ZHIG DGOS ZHES
RTEN BCAS BSKUL MA GNANG BA'I BZHED SKONG DU YONGS 'DZIN DGA'
LDAN KHRI BYANG SPRUL MING PAS SBYAR BA'O,, DGE LEGS 'PHEL,, ,,
` BAL YUL MCHOD

RTEN GYI GNAS SRUNG MA MO PUKKA SIDDHI'I GSOL MCHOD BZHUGS SO,,
` BAL YUL MCHOD RTEN CHEN PO BYA RUNG KHA SHOR GYI GNAS SRUNG MA
MO CHEN MO PUKKA SIDDHI MCHOD PAR 'DOD PAS MCHOD GTOR SOGS 'DU
BYAS LA, RANG NYID SLOB DPON CHEN PO PADMA 'BYUNG GNAS KYI RNAL
'BYOR RGYAS PA'AM, DE MIN RANG NYID SLOB

DPON CHEN PO GU RU SNANG SRID ZIL GNON GYI SKUR SKAD CIG DRAN
RDZOGS SU BSKYED DE MCHOD GTOR BYIN GYIS RLOB PA NI,) AOm SVA
BHA WAS (SBYANGS,) STONG PA NYID DU GYUR, STONG PA'I NGANG LAS
BANDHA DUM BU GSUM PA'I NANG DU AOm A'A: H'Um ZHU BA LAS BYUNG
BA'I MCHOD GTOR RNAMS DGRA

BGEGS BSGRAL BA'I SHA YI RI BO, KHRAG GI RGYA MTSO, ,RUS PA'I
GRAM KHROD THANG MAR BRDAL BAS STONG GSUM 'GENGS PA ZAG PA MED
PA'I YE SHES KYI BDUD RTZI'I RGYA MTSO CHEN PO NYID DU GYUR (PAR
BSAM LA,) AOm A'A: H'Um, (LAN GSUM BRJOD,) RANG GI

@008A *, ,MDUN DU KHRAG GI RGYA MTSO RBA RLABS CHAL CHIL GA-YO
BA'I DBUS SU MA MO CHEN MO PUKKA SIDDHI SKU MDOG DMAR SER ZHAL
GCIG PHYAG GNYIS ZHAL MCHI BA GTZIGS SHING, SPYAN RTZA KHRAG
LTAR DMAR BA,

PHYAG GA-YON ZHING BCU TSANG BA'I DGRA BGEGS KYI BAM RO THUGS
KAR 'DZIN CING, PHYAG GA-YAS KYIS BAM RO'I RGYU MA DRANGS SHING
ZHAL DU GSOL BA, ME DPUNG RAB TU 'BAR BA'I DBUS NA ZHABS GNYIS
BRKYANGS SHING BZHENGS PA, RAL PA NAG POS RANG

GI RGYAB NON PA 'JIGS SU RUNG BA'I SKU CAN DU GYUR, RANG NYID
PADMA 'BYUNG GNAS SU GSAL BA'I THUGS KA NAS 'OD ZER 'PHROS PAS
LHUN GRUB BRTZEGS PA'I DUR KHROD CHEN PO NAS MA MO CHEN PO PUKKA
SIDDHI 'JIG RTEN DREGS PA'I 'KHOR TSOGS

SNANG SRID MA MO 'BUM PHRAG DANG BCAS PA MCHOD SPRIN GTOR MA'I
MGRON DU SPYAN DRANGS, BADZRA SA MA YA DZA: DZA: H'Um; YUL GYI
MING NI BAL BO'I YUL, ,'DOD RGU GA-YANG DU CHAGS PA'I GNAS,
,MTHONG GROL BYA RUNG KHA SHOR ZHES, ,NGO MTSAR

MCHOD RTEN SRUNG BA'I GTZO, ,RNAL 'BYOR SKYONG BA'I SRING GCIG
MA, ,MA MO CHEN MO PUKKA SI, ,SNGON TSE PADMA 'BYUNG GNAS KYIS,
,BKA' BSGOS DAM LA BTAGS PA'I TSE, ,RANG RTAGS SROG GI SNYING PO
PHUL, ,MCHOD RTEN SKYONG BAR

ZHAL GYIS BZHES, ,DE RING RNAL 'BYOR BDAG CAG GIS, ,KHYOD NYID
SGRUB CING SPYAN 'DREN NA, ,MA MO 'BUM SDE'I 'KHOR DANG BCAS,
,MKHA' LA SPRIN LTAR GTIBS LA BYON, ,BAR SNANG GLOG LTAR 'KHYUG
LA BYON, ,MA THOGS MYUR DU

@008B GSHEGS SU GSOL, ,PUKKA SIDDHI TZITTA SA MA YA DUNG DUNG
HRIm HRIm DZA: DZA: DVANGS BSIL BDUD RTZI'I MCHOD YON DANG, ,DAG
BYED ZHABS BSIL 'DI 'BUL NA, ,BZHES SHING DRI MA KUN SBYANGS
NAS, ,DGYES PA CHEN POS GDAN LA BZHUGS, ,SA

MA YA TIshthA LHAN, GTZANG ZHING GTZANG MAR RAB SBYAR BA'I, ,ME
TOG BDUG SPOS SNANG GSAL DRI, ,ZHAL ZAS ROL MO 'DOD YON LNGA,
,DBANG PO TSIM BYED MCHOD PA'I TSOGS, ,DNGOS BSHAMS YID SPRUL
MTHA' KLAS PA, ,GUS PA CHEN POS

LEGS 'BUL NA, ,SGRUB MCHOG RNAL 'BYOR SKYONG BA DANG, ,BSTAN PA
SRUNG PHYIR BZHES SU GSOL, ,H'Um; BRJOD BRAL LHAN SKYES BDE BA
CHE, ,SNANG STONG SGYU MA'I SPRIN GROL BA, ,SNGAGS RGYAS BYIN
BRLABS MCHOD PA'I RDZAS, ,NAM MKHA'

GANG BAS MCHOD PAR BGYI, ,SHA RUS GTOR MA RI LTAR SPUNGS, ,BDUD
RTZI SMAN GYI MCHOD PA DANG, ,DMAR CHEN RAKTA'I RGYA MTSO 'DIS,
,PUKKA SIDDHI'I THUGS DAM BSKANGS, ,GNAM LCAGS 'BAR BA'I MCHU
SDER CAN, ,BYA ROG KHYUNG SOGS

GDUG CAN BYA, ,MKHA' LA LANG LING GAR BYED 'DIS, ,PUKKA SIDDHI'I
x RVA GDENGS 'JIGS PA'I NGAR SGRA CAN, ,GA-YAG RGOD MA HE'I
TSOGS RNAMS DANG, ,SGA SRAB CHAS MDZES RTA MCHOG GIS, ,PUKKA
SIDDHI'I x KHRO GTUM GDUG PA'I

GCAN GZAN TSOGS, ,BAM CHEN 'DRAD CING NGAR SKAD SGROGS, ,KHYI
NAG DOM LTAR 'PHYO BA 'DIS, ,PUKKA SIDDHI'I x 'JAM PA'I SPU LDAN
RA DANG LUG ,KHRAB RMOG DGRA STA GRI MDUNG MDA', ,DGRA 'JOMS GO
MTSON SNA TSOGS KYIS, ,PUKKA

@009A *, ,SIDDHI'I x LHA MI KLU YI RIN CHEN SOGS, ,MKHO RGU'I
LONGS SPYOD SPYAN GZIGS KYIS, ,GNAM SA BAR GSUM GANG BA 'DIS,
,PUKKA SIDDHI'I x GZHAN YANG MA MO DGYES PA'I RDZAS, ,

BSTEN PA'I RDZAS DANG BSKANG RDZAS SOGS, ,MA TSANG MED PA'I
MTHUN RDZAS 'DIS, ,PUKKA SIDDHI'I x SNANG BA SNOD LA STONG PA
BCUD, ,ZUNG 'JUG MCHOD MCHOG KUN TU BZANG, ,'GAG MED SMRA BSAM
BRJOD 'DAS KYIS, ,PUKKA

SIDDHI'I x MA MO 'BUM GYI x SHA ZA BYE BA'I x DAM SKONG NYAMS
CHAG GSOS GYUR NAS, ,RNAL 'BYOR DPON SLOB YON MCHOD KYI, ,MI
MTHUN RKYEN DANG BAR CHAD SEL, ,BSAM DON LHUN GYIS 'GRUB PAR
MDZOD, ,DZNY'A NA d'A KI PUKKA SIDDHI

MAH'A BA LIDTA KH'A HI, MAH'A PANYTZA AA MRi TA LA KH'A HI KH'A
HI, H'Um; 'CHI MED GRONG GI KHENGS 'PHROG NE P'AL YUL, ,YON TAN
DU MAS MNGON 'PHAGS BSOD NAMS ZHING, ,RANG BYUNG MCHOD RTEN
BYA
RUNG KHA SHOR SKYONG, ,LHUN GRUB BRTZEGS PA'I

DUR KHROD CHEN PO RU, ,'JIG RTEN 'DAS KYANG 'JIG RTEN CHA LUGS
'DZIN, ,SRUNG MTSAMS BRAL YANG DAM TSIG RJES SU SNYEG ,'DOD
CHAGS BRAL YANG RJES CHAGS DGA' BSKYED MA, ,KHRO MED KHRO TSUL
MA MO CHEN MOR BSTOD, ,RNAM

KUN MCHOG LDAN CHOS DBYINGS SGYU MA'I RTZAL, ,GNAS YUL DUR
KHROD
DU MAR ZHI KHRO'I GAR, ,CIR YANG BSGYUR BA'I SKU CAN 'PHRUL MO
CHE, ,DZNY'A NA d'A KI PUKKA SIDDHIR BSTOD, ,RAB DMAR KHRAG MTSO
'JING CHEN 'KHRUG PA'I KLONG, ,NYI MA BYE

@009B BA'I LUS CAN KHRAG MIG MA, ,STONG KHAMS 'GENGS PA'I RAL PA
MUN LTAR GTIBS, ,'JIGS RUNG MA MO'I GTZO MO KHYOD LA BSTOD, ,MI
BZAD KHRO GTUM RNGAMS PA'I SBAR MO YIS, ,BSTAN DGRA'I NANG KHROL
'DREN CING CHEM CHEM GSOL, ,

DMAR CHEN KHRAG 'THUNG MCHE BA RAB 'BAR MA, ,SROG BDUD SHA ZA
MKHA' 'GRO CHEN MOR BSTOD, ,RES 'GA' SGEG MDZES ROL PA'I CHU
SGROS KYI, ,'DAB RGYA 'DZUM PA'I TSEMS PHRENG GE SAR 'OD, ,RNAL
'BYOR BUNG BA GZHON NU DNGOS GRUB KYI, ,

MGRON DU 'BOD 'DRAR KUN NAS BZHAD LA BSTOD, ,BLTA BAS MI NGOMS
YID 'PHROG ZLA BA'I BZHIN, ,RJES CHAGS 'OD RNON 'KHYUG PA'I ZUR
MIG MDA', ,SPROS PA'I MOD LA THUB KUN DKA' THUB KYI, ,BRTAN PA
'PHROG BYED DPAL GYI LHA

MOR BSTOD, ,MNYEN LCUG 'KHRIL LDEM ROL PA'I SGYU RTZAL GYIS,
,RGYAL KUN DGYES PA SKONG BA'I RDO RJE'I YUL, ,HE RU KA: DPAL
BKA' YI PHO NYA MO, ,PUKKA SIDDHIR GRAGS PA KHYOD LA BSTOD,
,SNGON TSE CHE MCHOG HE RU KA: DPAL DANG, ,

PADMA 'BYUNG GNAS RGYAL BAS BKA' BSGOS SHING, ,DBANG BSKUR DAM
TSIG BSGRAGS PA'I GSANG BA'I GTAM, ,GA-YEL MED SNYING GI THIG
LER BKOD PA BZHIN, ,RGYAL BA'I BSTAN DANG BSTAN 'DZIN SKYONG BA
DANG, ,SKYE RGU'I BSOD NAMS ZHING

MCHOG MCHOD RTEN CHER, ,MI DANG MI MIN 'BYUNG BZHI'I GNOD PA
SRUNGS, ,MCHOD TSOGS RGYA MTSO MI NYAMS 'PHEL BAR MDZOD, ,RNAL
'BYOR BDAG CAG YON MCHOD 'KHOR BCAS LA, ,MA LTAR BRTZE ZHING
SRING LTAR DUNG BA YIS, ,PHYI NANG

@010A *, ,'GAL RKYEN KUN ZHI BSAM PA'I DON, ,MA LUS LHUN GYIS
'GRUB PA'I 'PHRIN LAS MDZOD, ,(CES BSTOD CING 'PHRIN LAS BCOL,
YIG BRGYA DANG, BZOD GSOL SOGS MJUG CHOG SPYI LTAR BYA'O, ,ZHES
PA 'DI

YANG BAL YUL MCHOD RTEN CHEN PO BYA RUNG KHA SHOR GYI GNAS
SRUNG
MA MO PUKKA SIDDHI'I MCHOD CHOG 'DI LTA BU ZHIG DGOS ZHES BOD
DGON DGA' LDAN CHOS 'PHEL GLING GI MKHAN 'DZIN SOG SPRUL GU RU
DE WA RIN PO CHE NAS RTEN BCAS BSKUL MA GNANG BA BZHIN, YONGS
'DZIN DGA' LDAN KHRI BYANG SPRUL MING

PAS SNGON YOD GSOL MCHOD RNYING PAR GZHI BCOL TSIG SBYOR PHAL
CHE GSAR DU BSGRIGS TE SBYAR BA'O,, ,,DGE LEGS 'PHEL,, ,, `
DREGS PA'I SDE DPON GNOD SBYIN TZI'U DMAR POR TSOGS GTOR 'BUL
BAR 'DOD PAS, TSOGS RDZAS SPYI

LTAR BSHAMS LA, RANG NYID YI DAM RTA MGRIN DU BSKYED, ,TSOGS
BYIN GYIS BRLAB PA NI,) AOm HR'I: PADMA NA TA KRi TA H'Um PHAt,
(KYIS BSANGS,) H'Um, RDO RJE LTA BU'I YE SHES KYIS, ,CHOS RNAMS
THAMS CAD SGYU MAR RIG ,RIG PA'I YE SHES RAm YAm KHAm, ,

TSOGS KYI DNGOS PO BSREG SBYANG BKRU, ,RAm YAm KHAm, TSOGS KYI
YO BYAD STONG PA'I NGANG, ,AA LAS BDE SKYONG KA P'A LA'I, ,SNOD
DU 'BRU GSUM ZHU BA LAS, ,'DOD YON LNGA LDAN PHUNG POR GYUR,
,AOm A'A: H'Um, (LAN GSUM GYIS BRLABS, MGRON

SPYAN 'DREN PA NI,) H'Um; GSUNG GI RDO RJE GAR DBANG SNANG MTHA'
YAS, ,MA CHAGS MTSO SKYES PADMA KA RA RJE, ,RGYAL BA GNYIS PA
BLO BZANG GRAGS PA SOGS, ,RTZA BRGYUD BLA MA'I TSOGS RNAMS
GSHEGS SU GSOL, ,KHRO RGYAL RTA MGRIN RDO RJE

@010B 'JIGS BYED SOGS, ,BGRANG YAS YI DAM ZHI KHRO'I LHA TSOGS
DANG, ,DPA' BO MKHA' 'GRO CHOS SKYONG SRUNG MAR BCAS, ,TSOGS KYI
MCHOD PA'I MGRON DU GSHEGS SU GSOL, ,GDUG CAN DGRA BGEGS DPUNG
TSOGS BRAG RI'I SPO, ,MI

BZAD MTHU STOBS GNAM LCAGS THOG ZER GYIS, ,SKAD CIG THAL BAR
RLOG MDZAD TZI DMAR BA, ,TSOGS KYI MCHOD PA'I x BTZAN DMAG 'BUM
SDE KLU DMAG NYI KHRI DANG, ,DREGS PA SDE BRGYAD RU 'DREN SDE
BZHI SOGS, ,GNAM SA BAR

SNANG 'GENGS PA'I 'KHOR TSOGS RNAMS, ,RINGS PA'I TSUL GYIS MGRON
DU GSHEGS SU GSOL, ,(TSOGS GTOR 'BUL BA NI,) H'Um; STONG GSUM
LTAR YANGS MTSAN LDAN THOD PA'I NANG, ,SBYANGS RTOGS SBAR BA'I
SHA KHRAG TSOGS GTOR 'DI, ,

PADMA 'BYUNG GNAS BLO BZANG GRAGS PA SOGS, ,DNGOS BRGYUD DRIN
CAN
BLA MA'I TSOGS LA 'BUL, ,BZHES NAS RNAL 'BYOR BDAG CAG YON MCHOD
KYI, ,NAD GDON GPHYI NAD 'GAL RKYEN KUN ZHI ZHING, ,BSAM DON MA
LUS LHUN GYIS 'GRUB PA

DANG, ,MCHOG MTHUN DNGOS GRUB MA LUS STZAL DU GSOL, ,H'Um STONG
GSUM x SBYANGS RTOGS x PADMA DBANG CHEN KHRO BO'I RGYAL PO SOGS,
,BGRANG YAS YI DAM ZHI KHRO'I TSOGS LA 'BUL, ,BZHES NAS x NAD
GDON x BSAM DON x

MCHOG MTHUN x H'Um, STONG GSUM x SBYANGS RTOGS x RNAL 'BYOR BU
BZHIN SKYONG BA'I DAM TSIG CAN, ,DPA' BO MKHA' 'GRO CHOS SRUNG
TSOGS LA 'BUL, ,ZHES NAS x NAD GDON x BSAM DON x MCHOG MTHUN x
H'Um; STONG GSUM
@011A *, ,SBYANGS RTOGS x KHRO GTUM BTZAN GYI RGYAL PO YANG LE
BER, ,RNAL 'BYOR DGRA LHA CHEN PO MNYES PHYIR 'BUL, ,BZHES NAS x
NAD GDON x BSAM DON x 'PHRIN LAS RNAM BZHI'I BYA RA GA-YEL MED
MDZOD, ,

H'Um, STONG GSUM x SBYANGS RTOGS x BSTAN DGRA'I SROG GCOD BTZAN
DMAG 'BUM SDE SOGS, ,LAS BYED DREGS PA SDE BRGYAD TSOGS LA 'BUL,
,BZHES NAS x NAD GDON x BSAM DON x 'PHRIN LAS RNAM BZHI'I BYA RA
GA-YEL MED MDZOD, ,

CES 'BUL, (DE NAS LAS KYI RDO RJES TSOGS PHUD BTEGS LA,) HO:
DPA' BO CHEN PO DGONGS SU GSOL, ,'DI LA THE TSOM MI BYA STE,
,BRAM ZE KHYI DANG GDOL PA RNAMS, ,DBYER MED GCIG TU RTOGS LA
ROL, (,ZHES BRJOD, LEN PA PO RNAMS KYIS,)

H'Um, BDAG NYID RGYAL BA KUN GYI DNGOS, ,BCOM LDAN RTA MCHOG ROL
PA STE, ,YE SHES BDUD RTZI'I RGYA MTSO CHE, ,LHA RNAMS TSIMS PAR
BYA PHYIR ROL, ,AA HO MAH'A SU KHA, (ZHES BRJOD DE BLANGS, TSOGS
LA ROL RJES, LHAG MA BSDUS LA,) RAm YAm

KHAm, AOm A'A: H'Um, STONG GSUM x SBYANGS RTOGS SBAR BA'I LHAG
MA'I GTOR MA 'DI, ,SHA ZA DBUGS LEN LAS BYED 'BYUNG PO SOGS,
,LHAG MA'I MGRON GYI TSOGS RNAMS TSIMS PHYIR 'BUL, ,GNOD PA'I
DGRA BGEGS THAL BA'I RDUL

DU RLOG ,RNAL 'BYOR BCOL BA'I 'PHRIN LAS SGRUB PAR MDZOD, (,CES
LHAG GTOR BTANG, MJUG CHOG BSKANG CHOG GI GZHUNG LTAR BYA'O,,
ZHES PA 'DI YANG LDAN MA LAB MKHAN CHEN BLA BRANG GI GSOL DPON
THUB BSTAN DGE LEGS NAS BSKUL BA LTAR, YONGS

@011B 'DZIN KHRI BYANG SKYE MING PAS SBYAR BA'O,, DGE LEGS
'PHEL,, ,, ` ,BSTAN SRUNG BSE KHRAB CAN DANG, RGYAL CHEN SHUGS
LDAN GYI GTOR 'BUL MDOR BSDUS BZHUGS SO,,) ` H'Um, RANG BZHIN
DBYINGS DANG GAR BZHUGS GNAS MCHOG NAS, ,

BSE YI KHRAB CAN SPRUL PA RNAM DRUG DANG, ,RGYAL CHEN SHUGS LDAN
RIGS LNGA 'KHOR TSOGS BCAS, ,DAM TSIG DBANG GIS GNAS 'DIR GSHEGS
SU GSOL, ,SNA TSOGS MCHOD PA'I RDZAS DANG YO BYAD KYIS, ,YONGS
SU GTAMS PA'I RNGAM BRJID

PHO BRANG DBUS, ,RANG RANG DGYES PA'I STAN DANG BZHON PA'I
STENG, ,BRTZE ZHING DUNG BA'I TSUL GYIS BRTAN PAR BZHUGS, ,STONG
GSUM LTAR YANGS MTSAN LDAN THOD PA'I NANG, ,RI LTAR SPUNGS PA'I
SHA KHRAG GTOR MA'I TSOGS, ,ZAG MED BDUD

RTZI'I NGO BOR BYIN BRLABS PA, ,BSTAN SRUNG CHEN PO 'KHOR DANG
BCAS LA 'BUL, ,(GTOR MA SNGAGS KYIS 'BUL BAR SPRO NA LJAGS BYIN
GYIS BRLABS LA BSKANG CHOG LTAR SO SOR 'BUL,) ZHI DRAG NYER
SPYOD 'DOD YON RIN CHEN BDUN, ,BKRA SHIS RTAGS RDZAS SPYAN

GZIGS SROG CHAGS DANG, ,KHRAB RMOG GO MTSON PHYI NANG GSANG
RTEN
SOGS, ,MTHUN PA'I DAM RDZAS MA TSANG MED PA RNAMS, ,KUN BZANG
NAM MKHA' MDZOD DU GTAMS PA 'DIS, ,BSTAN SRUNG 'KHOR BCAS DGYES
PA SKONG BYED NA, ,BDAG

CAG RMONGS DANG BAG MED DBANG GYUR PAS, ,NONGS PA GANG MCHIS
YONGS SU BYANG BAR MDZOD, ,BDE CHEN SNYING RJE'I NGANG LAS MA
GA-YOS KYANG, ,MA RUNG 'DUL PHYIR KHRO GTUM DRAG PO'I GAR, ,MYUR
MGYOGS THOGS MED RNAM BZHI'I 'PHRIN

@012A *, ,LAS KYIS, ,RGYAL BA'I BSTAN PA TSUL BZHIN SKYONG LA
BSTOD, ,SNGON TSE RIG 'DZIN RTZA BRGYUD BLA MA YI, ,SPYAN SNGAR
ZHAL BZHES DAM BCA' NYER DGONGS LA, ,THUB BSTAN SPYI DANG DGE
LDAN LUGS

BZANG MCHOG ,GEGS MED PHYOGS BCUR DAR ZHING RGYAS PAR MDZOD,
,BSTAN 'DZIN DAM PA'I TSOGS RNAMS ZHABS BRTAN CING, ,BZHED
DGONGS 'PHRIN LAS BSTAN 'GRO'I GSOS SU SMIN, ,DGE 'DUN SDE RNAMS
BSLAB GSUM NYAMS

LEN DANG, ,'KHOR LO GSUM GYI MDZAD BZANG 'PHEL BAR MDZOD, ,'JIG
RTEN KHAMS SU NAD MTSON MU GE SOGS, ,SNYIGS DUS RGUD PA'I MUN PA
KUN BSAL NAS, ,CHOS 'BYOR BDE SKYID PAD MO STONG GI 'DZUM,
,'PHRIN LAS NYI MA 'BUM

GYIS YONGS SU PHYES, ,KHYAD PAR BDAG CAG DPON SLOB MI NOR KUN,
,KHYED LA SNYING NAS RE BAS GNYER GTOD NA, ,GZHIS LAM BYES GSUM
KUN TU SKAD CIG TZAM, ,'BRAL MED SRUNG SKYOB BYA RA MEL TSE
MDZOD, ,SDANG BA'I DGRA SOD GNOD

PA'I GDON BGEGS THUL, ,MI MTHUN RKYEN ZLOG TSE DPAL GRAGS 'BYOR
SPEL, ,SGRUB PA'I RTAGS PHYUNGS BSAM PA'I RE BA SKONGS, ,BCOL
BA'I 'PHRIN LAS MA LUS MYUR DU SGRUBS, ,(ZHES PA 'DI YANG BSTAN
SRUNG CHEN PO BSE KHRAB CAN DANG RGYAL CHEN RDO

RJE SHUGS LDAN CHABS CIG PA'I GTOR 'BUL 'PHRIN BCOL 'KHYER BDE
ZHIG 'BRI DGOS ZHES MTHA' KLAS BSTAN 'GRO'I DPAL MGON BRAG
GA-YAB CHE TSANG HO THOG THU RIN PO CHE NAS BSKUL MA GNANG BA
BZHIN, RING NAS BSTAN SRUNG CHEN PO 'DI GNYIS KYIS NYE BAR
BSKYANGS PA'I GYI NA PA YONGS

@012B 'DZIN KHRI BYANG SKYE MING PAS SBYAR BA'O,, DGE LEGS
'PHEL,, ,, ` RGYAL CHEN SHUGS LDAN GYI 'PHRIN BCOL BZHUGS SO,,)
` DRAN PA TZAM GYIS BAR GCOD KUN SEL ZHING, ,'PHRIN LAS SGRUB
MDZAD RGYAL CHEN SHUGS LDAN RTZAL, ,

DAM RDZAS MCHOD GTOR RGYA MTSO 'DI BZHES LA, ,BDAG GIS BCOL BA'I
LAS 'DI SGRUB PAR MDZOD, ,KHAMS GSUM 'GRO BA'I PHAN BDE KUN GYI
GZHI, ,THUB BSTAN SPYI DANG KHYAD PAR TZONG KHA PA'I, ,LUGS
BZANG NAG PHYOGS RLUNG GIS MI GA-YO

BAR, ,BSHAD SGRUB RGYAL MTSAN PHYOGS BCUR TSUGS PAR MDZOD, ,'JIG
RTEN KUN TU 'BYUNG BZHI'I GNOD PA DANG, ,NAD YAMS DMAG 'KHRUG MU
GE'I 'JIGS PA SOGS, ,SNYIGS MA'I RGUD TSOGS MUN PA KUN ZHI NAS,
,BDE SKYID BKRA SHIS

SNANG BAS KHYAB PAR MDZOD, ,KHYAD PAR RING NAS BSTAN SRUNG
DBANG
PO KHYOD, ,BSTEN CING MCHOD PA'I RNAL 'BYOR BDAG CAG GI ,SGO
GSUM BYA BAR BCAS PA'I GNYER KHA KUN, ,SNYING NAS GTAD DO GA-YEL
MED SRUNG MDZOD LA, ,NAD RIMS GDON

BGEGS DUS MIN 'CHI BA DANG, ,BYUR DANG CHAGS CHE SKEG SRI BAR
GCOD SOGS, ,PHYI NANG MI 'DOD RKYEN NGAN MA LUS PA, ,NYI 'OD REG
PA'I BA MO BZHIN DU MDZOD, ,TSE DANG BSOD NAMS 'DOD RGU'I LONGS
SPYOD DANG, ,LAM GTZO GSUM DANG RIM 

GNYIS RNAL 'BYOR SOGS, ,SRID ZHI'I DGE LEGS DPAL YON JI SNYED
PA, ,DKAR PHYOGS ZLA BA'I RJES SU 'GRAN PAR MDZOD, ,BSTAN DANG
'GRO BA'I PHAN BDE'I DON CHEN SOGS, ,CHOS SRID LEGS TSOGS SGRUB
LA MTHUN PA'I RKYEN, ,DREGS

@013A *, ,LDAN LHA MI'I MKHO RGU'I DPAL 'BYOR KUN, ,DBANG MDZAD
DON YOD LCAGS KYUS GA-YANG DU KHUG ,DNGOS DANG BRGYUD NAS GNOD
CING 'TSE BYED PA'I, ,MI DANG MI MIN 'BYUNG PO MA LUS PA, ,BZLOG

MED SPU GRI 'BAR BA'I MTSON RNON GYIS, ,TSAL BAR KHOS LA SROG
DBUGS ZAS SU LONGS, ,YID LA BRNAG PA'I 'DOD DON BYA BA RNAMS,
,SGRUB LA 'GAL RKYEN BAR GCOD KUN ZHI NAS, ,BSAM DANG RE BA'I
TSAD DU LEGS SMIN PA'I, ,

GLOG LTAR MYUR BA'I 'PHRIN LAS RTAGS THON MDZOD, ,MDOR NA DUS
KUN RNAL 'BYOR BDAG CAG DANG, ,'BRAL MED LUS DANG GRIB MA BZHIN
'GROGS TE, ,YE SHES SPYAN GYI BYA RA MI GA-YEL BAR, ,SRUNG
SKYOBS 'PHRIN LAS MDZOD

CIG SHUGS LDAN RTZAL, ,(ZHES PA 'DI YANG RA KA RA RIN PO CHES
BSKUL GNANG LTAR, YONGS 'DZIN KHRI BYANG SKYE MING PAS SBYAR
BA'O,, DGE LEGS 'PHEL,, ,,) ` KYEE, 'JAM DPAL KHROS PA'I SKU,
,'JIGS MDZAD DPA'

BO'I GAR, ,MTHU LDAN DGRA LHA'I GTZO, ,RDO RJE SHUGS LDAN RTZAL,
,BSTEN NA SNYING NYE ZHING, ,DAM LDAN BU BZHIN SKYONG, ,RBAD NA
MTHU CHE ZHING, ,DRAG SHUL THOG LAS CHE, ,DGRA LA KHROS PA'I
TSE, ,BDUN BRGYUD RTZAD NAS GCOD, ,RNAL

'BYOR BDAG CAG GIS, ,GTOR MA RI LTAR SPUNGS, ,SMAN RAK MTSO LTAR
BSKYIL, ,RTEN RDZAS SKAR LTAR BKRAMS, ,BZA' BTUNG PHUD KYIS
MCHOD, ,CI 'DOD DGYES PA BSKANGS, ,DUNG BAS KHYOD 'BOD NA,
,SNYAN GYI DBANG PO GSON, ,

@013B RTAG TU KHYOD BSGRUBS NA, ,BSGRUBS PA'I RTAGS PHYUNGS SHIG
,BKA' DANG BSTAN PA SRUNGS, ,DGYES PA'I ZHAL STON CIG ,SKYOB
PA'I DGRA LHA MDZOD, ,PHO NYA MNGAG GZHUG MDZOD, ,SRUNG BA'I
MKHAR RDZONG MDZOD, ,MI NOR GNYER KHA MDZOD, ,

NYIN GYI BYA RA DANG, ,MTSAN GYI MEL TSE MDZOD, ,RGYAB KYI SLOG
PA MDZOD, ,MDUN GYI 'KHAR BA MDZOD, ,CHU LA ZAM PA DANG, ,BRAG
LA THEM SKAS MDZOD, ,PHAR 'GRO'I SKYEL MA DANG, ,TSUR YONG BSU
MA MDZOD, ,'GYEL NA KHYOD KYIS SLONGS, ,

BRJED NA KHYOD KYIS BSKUL, ,NA NA SMAN PA MDZOD, ,DUG NA RTZI
SMAN THONGS, ,SPO LA DAR 'PHYOR CIG ,KHROM LA DUNG BUS SHIG
,MNYAM GNYIS GSHAGS 'GYED NA, ,GSHAGS KHA KHYOD KYIS THOB,
,MNYAM GNYIS RTZAL 'GRAN NA, ,RTZAL KHA KHYOD

KYIS BSTOD, ,MNYAM GNYIS RGYAN 'GYED NA, ,RGYAN GYI RNO MGYOGS
THON, ,MNYAM GNYIS DPAL 'GRAN NA, ,DPAL GYI RU DAR SGRENGS,
,SDANG BA'I DGRA BO SOD, ,GNOD PA'I BGEGS TSOGS THUL, ,LOG PAR
BLTA BA SGROL, ,BYUR DANG LTAS NGAN

ZLOG ,LEGS PA BRGYA DANG SPROD, ,NYES PA STONG DANG BSNOL, ,RE
BA'I BAR CHAD SOL, ,BSAM DON MA LUS SGRUBS, ,(ZHES PA 'DI LCAGS
PHAG BOD ZLA DANG PO'I TSES GCIG NYIN KHRI BYANG PAS BRIS PA'O,,
DGE LEGS 'PHEL,, ,,

` MTHU LDAN BTZAN RGOD KHA CHE DMAR PO'I GTOR 'BUL 'PHRIN BCOL
MDOR BSDUS BSHAN PA RNAM ROL ZHES BYA BA BZHUGS SO,,) H'Um, DMAR
NAG KHRAG MTSO RAB 'KHRUG BTZAN GYI YUL, ,MTHO BRTZEGS ZANGS
BRAG DMAR PO'I GZHAL YAS NAS, ,RDO RJE SHUGS LDAN

@014A *, ,BKA' SDOD LAS MKHAN CHE, ,BTZAN RGOD KHA CHE DMAR PO
DA TSUR BYON, ,RNGAM BRJID DBANG DRAG ROL PA'I PHO BRANG DBUS,
,RAB DMAR RDZU 'PHRUL SHUGS LDAN RTA MCHOG STENG, ,'JIGS RUNG
DPA' BO ROL

PA'I GAR DGU YIS, ,RNAL 'BYOR 'PHRIN LAS SGRUB PHYIR BRTAN PAR
BZHUGS, ,LHA MI'I BZA' BCA' BTUNG BA RGYA MTSO DANG, ,DGRA BGEGS
BSGRAL BA'I SHA KHRAG GTOR MA'I TSOGS, ,ZAG MED BDUD RTZI'I NGO
BOR BYIN BRLABS NAS, ,BTZAN RGOD

CHEN PO 'KHOR DANG BCAS LA 'BUL, ,NYER SPYOD 'DOD YON BKRA SHIS
RDZAS RTAGS BRGYAD, ,RIN CHEN SNA BDUN RDO RJE'I GO KHRAB DANG,
,RGYAN GOS BZHON PA SPYAN GZIGS SROG CHAGS SOGS, ,PHYI NANG DAM
RDZAS MA TSANG MED PA RNAMS, ,

TING 'DZIN SNGAGS RGYAS 'DOD RGUR BYIN BRLABS PA, ,KUN BZANG NAM
MKHA' MDZOD KYI RANG BZHIN 'DI, ,BZHES LA NYAMS CHAG MA LUS SOGS
PA DANG, ,THUGS DAM GNYAN PO YONGS SU SKONG BAR MDZOD, ,BSTAN
DGRA DAM NYAMS 'DUL

LA CHE BA'I STOBS, ,MI ZAD MKHA' DANG MNYAM PA'I DRAG SHUL CAN,
,KHRO GTUM BTZAN GYI RGYAL PO KHA CHE DMAR, ,RNAL 'BYOR DGRA LHA
CHEN PO KHYOD LA BSTOD, ,SNGON TSE RIG 'DIZN RTZA BRGYUD BLA MA
YIS, ,'DA' DKA' RDO RJE'I RI MO GTZUG TU BKOD, ,

BDUD RTZI'I RO MCHOG LCE LA BZHAG NAS NI, ,DAM TSIG GNYEN PO
BSGRAGS PA DGONGS MDZOD LA, ,THUB BSTAN BYE BA'I YANG SNYING
TZONG KHA PA'I, ,LUGS BZANG BSHAD DANG SGRUB PAS PHYOGS BCUR
RGYAS, ,BSTAN 'DZIN DAM PA'I TSOGS RNAMS

@014B ZHABS BRTAN CING, ,BZHED DGONGS PHAN BDE'I SNYING POR SMIN
PAR MDZOD, ,DGE 'DUN SDE RNAMS THUGS MTHUN KHRIMS GTZANG ZHING,
,CHOS 'BYOR 'DOD RGU DBYAR GYI MTSO LTAR 'PHEL, ,NAD MTSON MU
GE'I MING YANG MI GRAGS PAR, ,YUL

KHAMS BKRA SHIS BDE SKYID LDAN PAR MDZOD, ,BSTAN DANG BSTAN
'DZIN YON MCHOD DGON GNAS LA, ,SDANG ZHING GDUG PA'I SEMS 'CHANG
DGRA BGEGS KUN, ,MTHU STOBS RDO RJE'I MTSON CHAR 'BUM PHAB STE,
,RJES SHUL MED PAR THAL BA'I RDUL

DU RLOGS, ,KHYAD PAR BDAG CAG RNAMS KYIS DUS KUN TU, ,KHYOD
BSTEN KHYOD BSGRUB KHYOD GSOL KHYOD MCHOD NA, ,MTSAN NAS 'BOD
TSE BTZAN RGOD SNYAN MA SRA, ,GA-YAB PA'I TSE NA DGRA LHA SPYAN
MA RTUL, ,DGRA LA RBAD TSE BTZAN RTA BANG MA BUL, ,

LAS LA BSKUL TSE MTHU DANG RTZAL MA ZHAN, ,DGYES PA'I ZHAL STON
SGRUB PA'I RTAGS PHYUNGS SHIG ,SDANG BA'I DGRA SOD GNOD PA'I
GDON BGEGS THUL, ,NAD MTSON MTHU BYAD KHA SMRAS GLENG GZHI
SOGS,
,MI 'DOD RKYEN NGAN BAR CHAD MA LUS

SOL, ,TSE DANG DPAL BSKYED SNYAN PA'I GRAGS PA SGROGS, ,MI NOR
PHYUGS SPEL CI 'DOD RE BA SKONGS, ,MDOR NA GZHIS LAM BYES GSUM
THAMS CAD DU, ,'BRAL MED LUS DANG GRIB MA BZHIN 'GROGS TE, ,NYIN
MTSAN DUS DRUG SRUNG SKYOB

MI GA-YEL BAR, ,BCOL BA'I LAS KUN MYUR DU SGRUB PAR MDZOD, ,(CES
MTHU LDAN BTZAN RGOD KHA CHE DMAR PO'I GTOR 'BUL 'PHRIN BCOL
MDOR BSDUS BSHAN PA RNAM ROL ZHES BYA BA 'DI NI, 'JAM MGON RGYAL
BA'I RING LUGS LA MI PHYED PA'I DAD GUS LHAG PAR BRTAN CING,
LUGS BRGYA'I

@015A *, ,DPAL MNGA' DBUS MDA' DPON BKRA SHIS DPAL RAL MCHOG NAS
BSKUL MA MDZAD PA BZHIN, BSTAN SRUNG 'DI NYID DANG RING NAS
SNYING DU NYE BA YONGS 'DZIN DGA' LDAN KHRI BYANG PAS SBYAR
BA'O,, DGE LEGS 'PHEL,, ,,

` SPANG LUNG RI KHROD KYI GNAS SRUNG BTZAN RGOD CHEN PO'I 'PHRIN
BSKUL BSAM DON MYUR 'GRUB CES BYA BA BZHUGS SO,,) H'Um, 'JIGS
RUNG DBANG DRAG ROL PA'I GZHAL YAS SOGS, ,GAR BZHUGS RDO RJE'I
PHO BRANG YANGS PA NAS, ,GA-YU DMAR RGYAL CHEN

DREGS PA'I DPUNG DANG BCAS, ,THUGS DAM GNYAN PO DGONGS LA DA
TSUR BYON, ,MDUN DU TING 'DZIN SPRUL BA'I DKYIL 'KHOR DBUS,
,BTZAN RTA DMAR PO RLUNG LTAR 'PHYO BA'I STENG, ,MDUNG RNON
ZHAGS PAS BSTAN DGRA CHAM LA 'BEBS, ,BDUD

'DUL DPA' BO CHEN PO BRTAN PAR BZHUGS, ,ZHI DRAG NYER SPYOD 'DOD
YON RNAM PA LNGA, ,BKRA SHIS RDZAS RTAGS RGYAL SRID RIN CHEN
BDUN, ,SPYAN GZIGS SROG CHAGS SNA TSOGS BZHON PA DANG, ,RGYAN
GOS MTSON CHA SRA BRTAN RDO RJE'I GO, ,

ZHIM RGU'I BZA' BCA' BTUNG BA'I BYE BRAG DANG, ,SMAN RAK GTOR MA
RI DANG RGYA MTSO TZAM, ,SKU GSUNG THUGS DANG PHYI NANG GSANG
RTEN SOGS, ,DGYES PA'I DAM RDZAS MA TSANG MED PAR BSHAMS, ,MDOR
NA SEMS NYID MA BCOS STONG PA'I

GSHIS, ,BDE CHEN NYAMS BRGYAR BSKYOD PA'I CHO 'PHRUL LAS, ,SRID
GSUM MKHO RGU'I DPAL 'BYOR MA LUS PA, ,CI 'DOD RGYAN GYI 'KHOR
LOR YONGS SHAR BA, ,SNGAGS RGYAS NAM MKHA' MDZOD DU SPEL BA 'DI,
,BSTAN SRUNG CHEN PO KHYOD

@015B LA LEGS 'BUL NA, ,DGYES BZHIN BZHES NAS THUGS DANG 'GAL BA
YI, ,NYAMS CHAG MA LUS YONGS SU BSKANG BAR MDZOD, ,MI BZAD
MTHUGS STOBS RDO RJE'I DRAG SHUL GYIS, ,DAM NYAMS DGRA BGEGS
PHYE MAR BRLAG MDZAD CING, ,

BSTAN DANG BSTAN 'DZIN BU BZHIN SKYONG BA LA, ,GA-YEL MED BTZAN
RGOD CHEN PO KHYOD LA BSTOD, ,PADMA DBANG CHEN RTZA BRGYUD BLA
MA DANG, ,BSE YI KHRAB CAN RDO RJE SHUGS LDAN GYIS, ,BKA' BSGOS
DAM LA BZHAG PA'I THA TSIG BZHIN, ,BDAG

GIS BCOL BA'I LAS 'DI SGRUB PAR MDZOD, ,THUB BSTAN SNYING PO
'JAM MGON TZONG KHA PA'I, ,RING LUGS PHYOGS DUS KUN TU DAR ZHING
RGYAS, ,DE NYID TSUL BZHIN 'DZIN PA'I SKYES BU RNAMS, ,SKU TSE
BRTAN CING 'PHRIN LAS 'PHEL BAR

MDZOD, ,DGE 'DUN SDE RNAMS THUGS MTHUN 'DUL KHRIMS GTZANG,
,BSHAD SGRUB CHOS SPYOD YAR NGO'I ZLA LTAR 'PHEL, ,LJONGS 'DIR
DUS KYI RGUD PA KUN ZHI NAS, ,BDE SKYID RDZOGS LDAN SNANG BAS
KHYAB PAR MDZOD, ,BSTAN DANG BSTAN

'DZIN YON MCHOD 'KHOR BCAS LA, ,GNOD CING 'TSE BA'I DGRA BGEGS
MA LUS PA, ,GANG 'DUL RKYEN DANG 'TSAM PAR TSAR BCAD NAS, ,DKAR
PHYOGS RGYAL BA'I BA DAN KHYOD KYIS SGRENGS, ,KHYAD PAR BDAG CAG
DPON SLOB MI NOR GYI, ,

GNYER KHA MA LUS KHYOD LA NYER GTOD NA, ,BSTEN CING MCHOD PA'I
TSE NA SNYING MA RING, ,DUNG BAS BOS PA'I TSE NA SNYAN MA SRA,
,LAS LA BSKUL BA'I TSE NA BANG MA BUL, ,DGRA LA RBAD PA'I TSE NA
RTZAL MA ZHAN, ,GZHIS BYES KUN TU LUS DANG GRIB
@016A *, ,MA BZHIN, ,SKAD CIG TZAM YANG 'BRAL MED SRUNG MDZOD
LA, ,NAD GDON RKYEN NGAN BAR CHAD ZHI BA DANG, ,MTHUN RKYEN LEGS
TSOGS MA LUS 'GRUB PA SOGS, ,GANG BCOL 'DOD PA'I DON

RNAMS MA LUS PA, ,MYUR DU SGRUB PA'I 'PHRIN LAS GA-YEL MED
MDZOD, ,(CES RVA SA SPANG LUNG RI KHROD KYI GNAS SRUNG BTZAN
RGOD GA-YU DMAR RGYAL PO CHEN PO'I 'PHRIN BSKUL 'KHYER BDE 'DI
LTA BU ZHIG DGOS ZHES SPANG LUNG RI KHROD KYI DBU MDZAD SER SPOM
BYAMS PA YON TAN

DANG, MGON PO BA SPOM RA MI LI TSUL KHRIMS RIN CHEN GNYIS NAS
RTEN BCAS BSKUL BA'I NGOR, ^SKU BCAR MTSAN ZHABS DAR HAN DGA'
LDAN KHRI BYANG SPRUL MING PAS SBYAR BA DGE LEGS 'PHEL,, ,, `
THA 'OG CHOS RGYAL LA CHAD THO'I GTOR MA 'BUL TSIG ,)

SNGON TSE KUN BZANG DPAL GYI DKYIL 'KHOR DU, ,DPAL CHEN CHE
MCHOG KHRAG 'THUNG HE RU KAS, ,DBANG BSKUR DAM LA BTAGS PA'I THA
TSIG BZHIN, ,MCHOD GTOR 'DI BZHES BCOL BA'I 'PHRIN LAS MDZOD,
,DE RJES MCHIMS PHU SHEL GYI

BRAG PHUG TU, ,RIG 'DZIN MTSO SKYES PADMA THOD PHRENG GIS, ,SROG
GI SNYING PO BLANGS TE DAM BZHAG LTAR, ,MCHOD GTOR x THA MAR
MKHAN CHEN BLO BZANG DON GRUB KYIS, ,SDE 'DI'I SRUNG MA'I GTZO
BOR MNGA' GSOL ZHING, ,GNYER GTAD DAM

TSIG BSGRAGS PA DENG DGONGS LA, ,MCHOD GTOR x DA LTA RIG 'DZIN
RNAL 'BYOR BDAG CAG GIS, ,RTAG TU MCHOD BSTOD 'BAD PA LHUR LEN
CING, ,SNYING NAS BSTEN PA'I KHREL GZHUNG MA BOR BAR, ,MCHOD
GTOR 'DI BZHES BCOL BA'I

@016B 'PHRIN LAS MDZOD, (,CES PA 'DI YANG SER SMAD MKHAN RIN PO
CHE BANG RI SPRUL SKUS BSKUL GNANG LTAR, YONGS 'DZIN KHRI BYANG
PAS SBYAR BA'O,, DGE LEGS 'PHEL,, ,,` SMAR KHAMS LA 'OG GI GNAS
SRUNG RDO RJE KHRO 'BAR LA TSOGS GTOR 'BUL BAR

'DOD NA, YO BYAD 'DU BYAS TE, YI DAM RTA MGRIN LTA BU'I RNAL
'BYOR DANG LDAN PAS BYIN RLABS SPYI LTAR BYAS LA, MGRON SPYAN
'DREN PA NI,) MTSO SKYES RDO RJE 'JAM MGON BLO BZANG GRAGS,
,DBANG CHEN KHRO RGYAL RTA MCHOG ROL PA SOGS, ,BLA MA YI DAM

CHOS SKYONG SRUNG TSOGS BCAS, ,TSOGS KYI MCHOD PA'I MGRON DU
GSHEGS SU GSOL, ,KHYAD PAR BSTAN SRUNG DGRA LHA MTHU RTZAL CAN,
,RDO RJE KHRO 'BAR SRING MO STAG SPYANG MA, ,STONG GSUM SDE
BRGYAD DREGS PA'I 'KHOR DANG BCAS, ,TSOGS KYI

MCHOD PA'I MGRON DU GSHEGS SU GSOL, (,ZHES SPYAN DRANGS, TSOGS
'KHOR DNGOS GZHI 'BUL BA NI,) HO: ZAG MED BDE CHEN TSOGS KYI
MCHOD PA 'DI, ,RTZA GSUM KUN 'DUS MAH'A GU RU DANG, ,DBYER MED
'JAM DPAL RDO RJE TZONG KHA PA, ,

DNGOS BRGYUD DRIN CAN BLA MA'I TSOGS LA 'BUL, ,BZHES NAS 'DIR
TSOGS RNAL 'BYOR BDAG CAG LA, ,GSANG GSUM RDO RJE'I BYIN BRGYA
DBAB TU GSOL, ,HO: ZAG MED x PADMA GAR DBANG KHRO BO'I RGYAL PO
DANG, ,YI DAM DPA' BO MKHA'

'GRO CHOS SKYONG SOGS, ,MCHOD 'OS SRI ZHU'I MGRON RNAMS KUN LA
'BUL, ,BZHES NAS RNAL 'BYOR BDAG CAG 'KHOR BCAS LA, ,MCHOG THUN
DNGOS GRUB MA LUS STZAL DU GSOL, ,HO: ZAG MED x DRAG RTZAL MTHU
STOBS GNYAN GYUR

@017A *, ,DGRA LHA'I GTZO, ,RDO RJE KHRO 'BAR SRING MO STAG
SPYANG MA, ,MCHED 'KHOR GNAM SA 'GENGS PA'I TSOGS LA 'BUL,
,BZHES NAS RNAL 'BYOR BDAG CAG 'KHOR BCAS LA, ,SRUNG SKYOB LAS
BZHI'I

'PHRIN LAS GA-YEL MED MDZOD, ,(CES 'BUL, DE NAS LAS KYI RDO RJES
TSOGS PHUD BTEGS LA,) DPA' BO CHEN PO DGONGS SU GSOL, ,'DI LA
THE TSOM MI BYA STE, ,BRAM ZE KHYI DANG GDOL PA GSUM, ,DBYER MED
GCIG TU DGONGS TE ROL, ,

(ZHES 'BUL, RNAL 'BYOR PA RNAMS KYIS,) BDAG NYID DPA' BO KUN GYI
GTZO, ,BCOM LDAN RTA MCHOG ROL PA DNGOS, ,BDE CHEN TSOGS KYI
'KHOR LO CHE, ,SPYAD PAR BYA YI AA LA LA, ,(ZHES BLANGS, TSOGS
LHAG NI,) HO: BKA' GNYAN LAS BYED

BTZAN DMAR STONG LA SOGS, ,SNANG SRID SDE BRGYAD DREGS PA'I DMAG
TSOGS RNAMS, ,LHAG MA'I TSOGS KYI GTOR MA 'DI LONGS LA, ,RNAL
'BYOR 'PHRIN LAS MA LUS TSUL BZHIN SGRUBS, ,(ZHES LHAG GTOR
BTANG BAR BYA'O, ,ZHES LA 'OG BTZAN RGOD RDO

RJE KHRO 'BAR LA TSOGS GTOR 'BUL TSUL 'DI 'DRA ZHIG DGOS ZHES
SBAG SA NAS 'BRAS BLO GLING GRAGS PA KHANG TSAN 'DUS SPYIS BSKUL
MA GNANG BA BZHIN,) YONGS 'DZIN KHRI BYANG SKYE MING PAS GA-YAR
KHRAL TZAM DU SBYAR BA'O,, DGE LEGS 'PHEL,,) ,,

` NA MO BADZRA BHEE RA W'A YA, ('DIR KHA SHANG DGON DGA' LDAN
BKRA SHIS CHOS GLING GI GNAS SRUNG RGYAL CHEN RDO RJE DRAG RTZAL
MCHOD PAR 'DOD PAS, MCHOD GTOR SPYAN GZIGS SOGS LEGS PAR 'DU
BYAS LA, RANG YI DAM GYI RNAL 'BYOR LA GNAS PAS SNGAGS DANG
PHYAG RGYA DRUG GIS

@017B BYIN GYIS BRLABS TE,) H'Um; 'JAM DPAL RDO RJE BLO BZANG
RGYAL KUN GTZO, ,PHYI NANG GSHIN RJE 'JIGS MDZAD MA HE'I GDONG,
,'PHROG BYED MCHE BA 'BAR BA'I GAR DGU YIS, ,DNGOS GRUB RIN CHEN
BYE BA CHAR DU PHOBS, ,DBYINGS DANG RO MNYAM BDE CHEN

KUN GSAL KLONG, ,RTEN 'BYUNG MA 'GAGS SNA TSOGS MCHOD PA'I
SPRIN, ,RGYA DANG PHYOGS SU MA CHAD 'BYAMS KLAS PA, ,KUN BZANG
NAM MKHA' MDZOD DU GTIBS GYUR CIG ,'JIG RTEN MCHOD BSTOD DREGS
PA'I DKYIL 'KHOR NAS, ,DPAL

CHEN BKA' SDOD RGYAL BA'I BSTAN PA SKYONG, ,RDO RJE DRAG RTZAL
KHA SHANG RGYAL PO CHE, ,RNAL 'BYOR 'PHRIN LAS SGRUB PHYIR
GSHEGS SU GSOL, ,MDUN DU RIN CHEN 'OD 'BAR GZHAL YAS KHANG, ,DAM
RDZAS MCHOD TSOGS YONGS SU DKRIGS PA'I

DBUS; ;GANG DGYES STAN DANG BZHON PA MDZES PA'I STENG, ,BRTZE
ZHING DUNG BA'I TSUL GYIS BRTAN PAR BZHUGS, ,(ZHES SPYAN DRANGS,
BSHAGS PA BYA BA NI,) KYEE; BDAG SOGS MA RIG 'THIB POS YONGS NON
ZHING, ,RMONGS DANG BAG MED DBANG DU

GYUR PA YIS, ,KHYED KYI THUGS DANG 'GAL BA GANG BGYIS PA,
,SNYING NAS BSHAGS SO TSANGS PA STZAL DU GSOL, (,DE NAS BSKANG
BA BYA BA NI,) KYEE; MCHOD YON RGYA MTSOR 'KHYIL BA'I RLABS
PHRENG GA-YO, ,ZHABS BSIL GANGG'A'I RGYUN BZANG DAL

GYIS 'BAB, ,'DAB RGYAS ME TOG GE SAR 'DZUM PA DGOD, ,DRI ZHIM
BDUG SPOS LHA LAM 'GENGS PA 'DIS, ,RGYAL CHEN RDO RJE DRAG RTZAL
'KHOR BCAS KYI, ,THUGS DAM BSKANG NGO LAS BZHI'I DNGOS GRUB
STZOL, ,SNANG GSAL SGRON MES NYI ZLA'I SNANG

@018A *, ,BA 'PHROG ,TZANDAN GA BUR SPOS CHU'I RDZING BU 'KHYIL,
,RO BRGYA'I ZHAL ZAS LHUN PO'I SPO LTAR MTHO, ,SNYAN 'JEBS 'GYUR
BA'I ROL MO'I SGRA DBYANGS KYIS, ,RGYAL CHEN x THUGS DAM x SMAN
PHUD JA

CHANG 'O ZHO'I BTUNG BA DANG, ,RAKTA DMAR CHEN KHRAG GI RGYA
MTSO 'KHYIL, ,DAM RDZAS GTOR MA'I RI BO MKHA' LA BSNYEGS, ,DRAG
PO'I NYER SPYOD MTHUN PA'I RTEN RDZAS KYIS, ,RGYAL CHEN x THUGS
DAM x GZHAN YANG SPYAN GZIGS GO MTSON

SNA TSOGS DANG, ,'DOD YON SNA LNGA RGYAL SRID RIN CHEN BDUN,
,BKRA SHIS RDZAS RTAGS GLING BZHI RI RAB SOGS, ,LHA MI'I DPAL
'BYOR MA TSANG MED PA 'DIS, ,RGYAL CHEN x THUGS DAM x RTOGS NA
LHUN GRUB RANG SNANG RIG PA'I RTZAL, ,

MA RTOGS SROG GCOD 'JIG RTEN DREGS PA'I GZUGS, ,GNYUG MA'I GSHIS
LAS GZHAN DU RGYAL PO CHE, ,MA DMIGS RO GCIG NGES PA'I RNAL
'BYOR GYIS, ,RGYAL CHEN x THUGS DAM x MTHUN PA'I DNGOS GRUB MA
LUS PA, ,DENG

'DIR BDAG LA STZAL DU GSOL, ,'KHOR DANG BSTAN PA LONGS SPYOD
RNAMS, ,RGYAS PAR MDZOD CIG SRUNG MA'I TSOGS, ,RGYAL PO CHEN PO
'KHOR DANG BCAS PA'I LJAGS 'OD ZER GYI SBU GUS GTOR MA'I BCUD
DRANGS NAS GSOL BAR GYUR,

AOm MAH'A R'A DZA SA PA RI W'A RA AI DAm BA LIm TA KHA KHA KH'A
HI KH'A HI, (LAN GSUM,) AARGHAm (SOGS KYIS MCHOD, 'BRU GSUM
BTAGS PAS NANG MCHOD 'BUL, BSTOD PA DANG 'PHRIN LAS BCOL BA NI,)
KYEE; RGYAL KUN GSUNG GI RDO RJE 'OD MI 'GYUR, ,SOR RTOG YE

@018B SHES DUS KYI ME LCE'I GZUGS, ,DGRA LHA SKYES GCIG GCIG LAS
DU MA'I GAR, ,STON MDZAD SPRUL PA'I RGYAL PO CHEN POR BSTOD,
,KHYOD SKU LA LAR RAB BYUNG 'GYING BAG TSUL, ,RE 'GA' SKYES PA
STAG SHAM RAL GRI CAN, ,GANG 'DUL ZHI KHRO

MA NGES RNAM 'PHRUL GYIS, ,BSTAN DGRA TSAR GCOD RNAL 'BYOR
SKYONG LA BSTOD, ,SRID GSUM SROG DBUGS ZOS KYANG MA TSIMS PAR,
,GNAM SAR GDANGS PA'I ZHAL NAS H'Um H'Um GI ,GAD BRGYANGS 'BRUG
STONG DRAG POR GLAL BA'I MOD, ,

GDUG CAN TZITTA DUM BUR BKAS LA BSTOD, ,KHYOD THUGS BDE CHEN
GZHON NU'I LANG TSO NI, ,STONG NYID DGA' MAR 'GROGS PA MI 'DOR
YANG, ,SNA TSOGS 'PHRIN LAS CHU ZLA BYE BA'I GZUGS, ,NAM YANG
RGYUN CHAD MED PAR STON LA BSTOD, ,

SNGON TSE DPAL CHEN CHE MCHOG HE RU KA: PADMA 'BYUNG GNAS BLO
BZANG GRAGS PA SOGS, ,RIG 'DZIN BRGYUD PA'I SPYAN SNGAR ZHAL
BZHES PA'I, ,DAM BCA'I RI MO SNYING LA BRIS PA DGONGS, ,THUB
BSTAN SNYING PO 'JAM MGON TZONG KHA PA'I, ,BSTAN

PA'I GDUGS DKAR SA GSUM KHYON DU KHYAB, ,BSTAN 'DZIN GSER GYI
NYA MO 'KHYUG ? 'KHYUG PAS, ,BLO BZANG BSTAN PA'I RGYA MTSO
MDZES PAR MDZOD, ,BSLAB GSUM NOR BU'I GTER GYIS YONGS GANG BA'I,
,RIG GROL BUM BZANG PHAN BDE'I

'DOD PA 'JO, ,LJONGS 'DIR BDE SKYID PADMO GSAR PA'I 'DZUM, ,RNAM
PAR BZHAD PA'I DGA' STON 'PHEL BAR MDZOD, ,'PHRIN LAS GA-YAS
'KHYIL DUNG GI SGRA DBYANGS KYIS, ,MI MTHUN RGUD PA'I RIMS NAD
DRUNG NAS ZHI, ,LEGS TSOGS

@019A *, ,DPAL GYI BE'U'I DRA MIG BRGYA, ,'KHYUD MOR BRES PA'I
DGE MTSAN RGYAS PAR MDZOD, ,KHAMS GSUM BRTAN GA-YO'I LEGS TSOGS
MA LUS PA, ,DBANG SDUD DBANG GI RGYAL MTSAN SRID RTZER SGRENGS,,

DRAG SHUL GNAM LCAGS 'BAR BA'I 'KHOR LO YIS, ,NAG PHYOGS SGRA
GCAN MGO BO RTZAD NAS CHOD, ,MDOR NA BDAG CAG YON MCHOD 'KHOR
BCAS KYIS, ,RGYUN DU KHYOD GSOL KHYOD BSTEN KHYOD 'BOD NA, ,RTAG
TU LUS DANG DRI BZHIN

MI 'BRAL BAR, ,SRUNG ZHING SKYOB PA'I 'PHRIN LAS GA-YEL MED
MDZOD, (,DE NAS BZOD GSOL GSHEGS GSOL SOGS SPYI LTAR BYA'O,
,ZHES PA 'DI NI PHRAN DGA' LDAN KHRI BYANG SPRUL MING PA SA STAG
LOR RGYA BAL GNAS MJAL DU BSKYOD DE TSUR LAM 'DI GA'I MCHOD YON

RNAMS KYI THUGS 'DOD BZHIN KHA SHANG DGON DU SA YOS GNAM LO GSAR
PA'I DGA' STON LA ROL SKABS RGYAL POR GSOL MCHOD 'DI 'DRA ZHIG
DGOS ZHES SBYIN BDAG SA DH'AR BHA RA AIN CHUNG 'JAM DPAL CHOS
'PHEL LAGS NAS BSKUL BA'I NGOR, LO GSAR TSES GCIG GI NYIN DE

NYID LA SBYAR BA DGE LEGS SU GYUR CIG , ,,