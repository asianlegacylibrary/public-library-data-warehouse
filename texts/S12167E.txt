*, ,MKHAS MCHOG CHOS KYI SPYAN LDAN NGAG DBANG DPAL LDAN DPAL
BZANG PO LA DOGS PA ZHUS PA'I DRI BA DANG, DE'I LAN BCAS BZHUGS
SO, ,

@1 #, ,THUB PA'I DBANG PO MI PHAM 'JAM DPAL DBYANGS, ,KLU
SGRUB THOGS MED MKHYEN GTER TZONG KHA PA, ,RTZA BA'I BLA MA BKA'
DRIN CAN RNAMS

LA; ;MIG ZUM THAL MO SBYAR TE PHYAG BGYI'O, ,GZHUNG LUGS DKA'
GNAS TI MI'I GRONG KHYER MTHA', ,'PHAGS MCHOG GSER MIG CAN GYIS
GZHAL DKA' NA,

BDAG 'DRA KHRON CHUR GNAS PA'I GLOS 'THUNG GIS, ,JI BZHIN DPOG
PA'I RE BA SU LA'ANG MED, ,'ON KYANG 'THOR RLUNG DRAG POS BSKYOD
BA'I MTHUS, ,SHING BAL

SEMS MED YIN KYANG MKHA' LA LDING, ,DE BZHIN DPYOD LDAN 'GA' YIS
DRI BA'I LAN, ,SPOBS PA MED KYANG KHRAL BZHIN CUNG ZAD BRJOD,
/9\ ,'DIR DRI BA'I

@2A #, ,TSIG, ` NGAG LA DBANG BSGYUR 'CHAD RTZOD RTZOM PA'I
BSIL ZER GYIS, ,LEGS BSHAD KUNDA'I TSAL KUN 'BYED PA'I DPAL LDAN
PA'I,

BSHES GNYEN 'OD DKAR CAN GYI ZHABS KYI PADMO LA, ,GUS PAS BTUNG
DE DOGS NAS 'GA' ZHIG DRI BAR BYA, ,THUN MONG DANG THUN MONG MA
YIN PA'I KHYAD PAR MA SBYAR

NA; ;DBU SEMS GNYIS KYI LUGS LA, BDAG CAG GI STON PA 'DI'I SANGS
RGYAS TSUL YAB SRAS MJAL PA'I MDO LTAR YIN NAM, YIN NA DMYAL
PA'I RTEN

LA SMON SEMS BSKYED PA DANG, BDAG CAG GI STON PA 'DING LAS NU'I
'BRAS SKYABS SU GSUNGS PA RNAMS LA THUN MONG GI KHYAD PAR SBYAR
DGOS SAM, DRIN LAN

@2B BAS BA PA'I MDO LTAR YIN NA, NGO BO'I GNAS CHOD LA RGYAL
BA DBANG PO'I TOG TU SANGS RGYAS PAR BSHAD PA CI YIN, ZHES PA
LA, ` ,SPYIR DBU SEMS KYI LUGS LA, STON PA SANGS RGYAS PA'I DUS
SNGA PHYI MI 'DRA

BAR BSHAD PA LAS, GANG LTAR KHAS BLANGS KYANG CIG SHOS SGRA JI
BZHIN MIN PAR 'GREL DGOS SHING, DE LA NI SGRAS ZIN LA GNOD BYED
STON DGOS LA, DE YANG SKABS 'DIR MNGON SUM DANG DNGOS STOBS KYI

RIGS PAS GNOD BSTON DU MED PAS, LUNG TSANG MAS GNOD MI GNOD
'TSOL DGOS SHING, DE YANG MTHAR GTUGS NA RANG TSIG 'GAL BA'AM
DNGOS THUGS 'GAL BA'I GNOD PA YOD MED LA THUG PAS; RNAM

DBYOD DANG LDAN PA RNAMS KYIS BTZAL PAR BYA'O,, /2\ ,TSIG GSAL
LTAR NA RGYAN DANG 'GREL BA GNYIS KYI NYING DGOS SU GYUR PA'I
RNAM MKHYEN YOD MED KYI KHYAD PAR 'JOG NA, 'GREL BAR RTEN NA
RGYAN LA RTEN DGOS,

RGYAN LA RTEN NA SHER MDO LA RTEN DGOS PA MIN NAM, ZHES PA LA, `
'GREL BAR BRTEN NA RGYAN LA BRTEN DGOS PA SOGS YIN KYANG, RGYAN
DANG 'GREL BA'I NYING DGOS LA MI GNAS PA'I MYANG 'DAS YOD MED
KYI

KHYAD PAR BYED PA DE TSIG GSAL MKHAN PO'I GNANG 'GAL YIN PA NI
GSER 'PHRENG GI DGONGS PAR SNANG NGO, /3\ ,'PHAGS PA THOGS MED
KYIS SDOM GNYIS KYI SKABS SU RNAM RIG PA'I SHING RTA'I SROL
'BYED TSUL

@3A *, ,DANG; SGOM PA BCU ZHES PA BAR CHAD MED LAM DANG RNAM
RTOG DE RNAMS DANG 'DZIN STANGS 'GAL BA'I GNYEN PO GANG LA BYED,
CES PA LA, ` THEG BSDUS SU THEG CHEN SDE

SNOD GYI THUN MONG MA YIN PA'I DON MANG PO SHES BYA'I GNAS SOGS
DON RNAM PA BCUR BSDUS PA'I BSHAD SROL DANG, KUN LAS BTUS BAR
THEG CHEN SDE SNOD KYI THUN MONG BA'I DON PHUNG KHAMS SKYE MCHED
SOGS

CHOS MANG PO RNAMS THEG DE MAN GYI SDE SNOD NAS BSHAD PA'I DE
DAG DANG THUN MONG BA'I BSHAD SGROL THOG MAR PHYE BA NI, DE
GNYIS KYI SKABS SU SHING RTA'I SROL 'BYED TSUL YIN NO, ,SGOM PA
BCU ZHES PA RNAM PAR G-YENG

BA'I RNAM RTOG BCU DANG 'DZIN STANGS 'GAL BA'I GNYEN PO BCU LA
BYED DGOS PA NI, BRGYAD STONG DON BSDUS DANG GSER 'PHRENG DANG
KUN BTUS DAR t'IKA SOGS SU GSAL BAR BSHAD KYANG, YIG CHA'I DPYAD
PA MA

MDZAD PA'I GSUNG LA 'KHRUL NAS DENG SANG SNA TSOGS SMRAS PA
BYUNG NGO,, /4\ TSOGS GSOGS PA'I MGO GANG NAS BRTZAMS PA DANG,
BSKAL CHEN GRANGS MED GSUM DANG BZHI BCU ZHES PA DE NYUNG MTHA'
DANG MANG

MTHA' BZUNG BA YIN NAM, MIN NA GRANGS MED GCIG DANG BRGYA STONG
SOGS SU BSAGS TSUL ZHIG AE YOD, CES PA LA, ` GRANGS MED GSUM GYI
TSOGS GSOGS PA'I MGO RTZAM PA NI, BZANG DANG SMON PA'I

@3B STOBS CAN DANG, ,ZHES SOGS KYI KHYAD PAR BZHI DANG LDAN PA
NAS YIN ZER MKHAN MANG MOD KYANG, DE NYID LAM GANG GI SKABS SU
'BYUNG ZHEN, PHAM MTHON PO'I SKABS MIN PAR LAM RIM LAS GSUNGS PA
MA

GTOGS GZHAN GSAL BAR BSHAD PA MA MTHONG LA, MKHAS PA KHA CIG
GIS, BYANG CHUB KYI SEMS BRTAN PA DANG LAM GONG NAS GONG DU
'PHEL BA'I KHYAD PAR TSANG DGOS PAS MA MTHA' ZLA TSES LTA BU'I
SEMS BSKYED

THOB DGOS ZER BA THOS SHING, SKABS BZHI BA'I YIG CHAR TSOGS LAM
THOB PA DANG DUS MNYAM DU MGO BRTZAMS PA YOD GSUNGS PA LTA BUR
SNANG BAS DPYAD DGOS SO, ,GZHUNG CHEN MO RNAMS SU

BSKAL CHEN GRANGS MED GSUM DANG BDUN DANG BCU DANG SUM CU RTZA
GSUM DU TSOGS BSAGS NAS 'TSANG RGYA BAR BSHAD PA YOD KYANG, THEG
PA GONG 'OG THUN MONG DU GRAGS CHE BA NI GRANGS MED GSUM NYID

YIN LA, DE YANG 'TSAD RGYA BA LA GRANGS MED GSUM GYI TSOGS GSOGS
DGOS PA YIN KYANG, GRANGS MED GSUM GYI YUN DU GSOGS MI DGOS TE,
DE LAS DUS THUNG DUR SANGS RGYAS PA YANG YOD, DUS RING POR SANGS

RGYAS PA YANG YOD PA'I PHYIR TE, DPER NA KHU RE CHEN MO NAS LHA
SAR PHYIN PA'I MI DE ZLA BA BZHI'I BAR PHYIN PA YIN KYANG, ZLA
BA BZHI'I YUN DU LAM BGROD MI DGOS PA BZHIN NO, ,DES NA BSKAL PA
GCIG GI TSOGS

@4A *, ,BSAGS PA LA BSKAL PA GCIG GI YUN DU BSAGS PAS MA KHYAB
STE, BDAG CAG GI STON PA 'DI SLOB LAM GYI SKABS SU ZHAG BDUN DU
SANGS RGYAS SKAR RGYAL LA TSIGS BCAD GCIG

GIS BSTONG CING RKANG PA YA GCIG GIS BSKOR BA BYAS PAS BSKAL BA
DGU'I TSOGS 'DUM PAR BSHAD PA'I PHYIR DANG, TSE GCIG LA BZOD PA
THOB NUS BA ZHIG GIS RNAM PAR THAG PA BSDUS PA'I MDO NAS BSHAD
PA'I CHOS

SPONG GI LAS BSAGS NA BZOD PA THOB PA LA BSKAL BA BCUS THOGS
DGOS PAR BSHAD PA'I PHYIR DANG, DE NI TSE GCIG GI TSOGS BSKAL PA
BCU'I YUN DU BSAGS PA YOD PA'I SGRUB BYED YIN PA'I PHYIR,

DES NA GRANGS MED GSUM DU BSHAD PA GONG LTAR DANG, BDUN DANG BCU
SOGS SU BSHAD PA NI DE LTAR SRID PA'I DON DU BYAS NA RUNG NGAM
SNYAM MO, /5\ ,TSE GCIG LA SO SKYE'I SA NAS BZUNG STE SA BDUN
BA'I BAR

'GRO BA YOD CES PA MDO LUGS LA KHAS LEN DU RUNG NGAM, RUNG NA
TSE THUNG DUS YIN NAM BSKAL BA MANG POR TSE BSRINGS NA AE 'GRO,
ZHES PA LA,, ` TSE GCIG LA SO SKYE'I SA NAS SA BDUN PA'I BAR DU
'GRO BA

YOD CES PA'I KHUNGS NI, LHA'I BU'I BDUD RAGS PA THEG CHEN SBYOR
LAM NAS DANG, GZHAN GSUM SA BRGYAD PA NAS 'JOMS PAR RNAM BSHAD
DANG, YIG CHAR BSHAD PA DANG, RGYAL BA BSKAL BZANG RGYA MTSOS

@4B BKA' CHOS GNANG SKABS SU RGYAL SRAS RTAG DU DUS TSE GCIG
LA SO SKYE'I SA NAS SA BDUN PA'I BAR DU THOB PAR GSUNGS ZHES
BSKAL BZANG LTAR MA PA'I PHAR PHYIN LAS BSHAD PA YOD DAM SNYAM
ZHING, DE

MA GTOGS SHES BYED GSAL PO ZHIG MTHONG BA MA DRAN LA, THEG CHEN
'PHAGS PAS LAS NYON GYI SKYE 'CHI SPANGS PAR RGYUD BLA MAR BSHAD
PA LTAR GSER 'PHRENG LAS KYANG LAS NYON GYIS 'CHI BAS DANG PO
NAS

MED PAR BSHAD CING, SNGAGS DANG PHAR PHYIN GNYIS KAR DPYAD PAR
RDZOGS RJES SU BSTZAL BA'I LEGS BSHAD 'GREN ZLA MED PA RIM
LNGA'I GSAL SGRON LAS KYANG PHAR PHYIN KYI THEG CHEN 'PHAGS PAS
LAS

DBANG GIS 'CHI BA SPANGS PAR GSUNGS LA, YIG CHA'I BSHAD TSUL
LTAR NA, RGYUD BLA MAR THEG CHEN 'PHAGS PA LAS NYON GYIS SKYE
'CHI SPANGS PAR BSHAD PA NI MTHONG LAM THOB PA'I LUS RTEN DOR
PA'I

THEG CHEN 'PHAGS PAR 'DOD MOD KYANG, RJE BDAG NYID CHEN POS ZHIB
TSAD LTAR MA BSTZAL ZHING, DER MA ZAD GSAL SGRON LAS, SNGAGS BLA
MED GYI LUGS LA BAR DOR 'TSANG RGYA PA'I GANG ZAG DE TSE 'DIR

'PHAGS LAM MA THOB PA'I SGRUB BYED DU PHAR PHYIN GYI THEG CHEN
'PHAGS PAS KYANG LAS NYON GYIS 'CHI BA SPANGS NA SNGAGS BLA MED
KYI THEG CHEN 'PHAGS PAS DE SPANGS PA NI LTA CI SMOS ZHES BKOD
PA'I 'BREL GYIS

@5A *, ,KYANG SNGAR GYI ZHIB CHA DE MI RUNG BAR SHES PA'I
PHYIR, GZHAN DU NA, SNGAGS BLA MED KYI THEG CHEN 'PHAGS LAM THOB
NA LAS NYON GYIS 'CHI BA SPANGS BAS KHYAB STE, PHAR PHYIN THEG
PA'I LUGS KYI MTHONG

LAM THOB PA'I LUS RTEN DOR BA'I THEG CHEN 'PHAGS PA YIN NA LAS
NYON GYI 'CHI BA SPANGS PAS KHYAB PA'I PHYIR, ZHES BKONG BA JI
LTAR 'BREL, MTHONG LAM THOB PA'I LUS RTEN NGOR BA'I MA DAGS BDUN
GYI 'PHAGS PA

RNAMS 'CHI BDAG GI BDUD RAGS PA MA BCOM PA'I RGYU MTSAN CI YOD,
DER GA LAS NYON GYIS 'CHI BA SPANGS KYANG 'CHI BDAG GI BDUD RAGS
PA MA BCOM NA, GNYIS KA'I CHA LAS GROL BA'I THEG DMAN DGRA BCOM
PAS

'CHI BDAG GI BDUD RAGS PA BCOM PAR 'JOG DKA' BAS, 'CHI BDAG GI
BDUD RAGS PAS DANG PO NAS BCOM PAR KHAS BLANGS NA GZHUNG MANG PO
DANG MTHUN NAM SNYAM ZHING, SO SKYE DANG LUS RTEN GCIG PA'I
BYANG

SEMS SA BDUN BA PA YOD DAM SNYAM PA'I DOGS PA YANG LHAG MA MED
PAR 'GYUR RO, ,'ON KYANG 'DI NI DOGS SLONG TZAM YIN GYI DE KHO
NA LTAR YIN ZHES BDAG LTA BUS KHA TSON GCOD DKA'O,, /6\ ,,

SLOB PA'I GNAS SKABS SU SANGS RGYAS JI SNYED KYI LUNG GI BSTAN
PAR BZHUGS NA SANGS RGYAS PA'I TSE DE'I RGYUD KYI LUNG RTOGS KYI
YON TAN SANGS RGYAS DE SNYED KYI LUNG GI BSTAN PA'I NYID DGOS
DANG DE THAMS CAD KYI LUNG

@5B DANG RTOGS PA'I BSTAN BA YIN NAM, SANGS RGYAS KYI BKA'
MTHA' DAG THAMS CAD MKHYEN PA THOB PA'I THABS SU GZHOL BA SHA
STAG YIN PAS THEG DMAN GYI SDE SNOD KYI NYING DGOS MTHAR THUG
SANGS RGYAS KYI SAR THOB

DGOS SAM MI DGOS, ZHES PA'I DRI BA GNYIS LA, ` SANGS RGYAS
'PHAGS PA GCIG GI RGYUD LA 'DAS PA'I SANGS RGYAS MANG PO'I LUNG
DANG RTOGS PA'I BSTAN PA YOD PA LA SKYON STON DU MED CING, GANG

GTZO BO'I RGYU BYED PA DE'I NYING DGOS DANG BSTAN PA YIN PAS, DE
DAG DON GCIG MA YIN LA, GTZO CHE CHUNG GI KHYAD PAR MED PA RNAMS
NI GNYIS KA'I YIN ZER NA YANG LUNG RIGS KYIS GNOD PA GANG YANG
MED PAS NA PHAN

TSUN 'GAL BA YANG MIN NO, ,THEG DMAN SDE SNOD NI RNAM MKHYEN
THOB PA'I RGYU YIN KYANG RGYU'I GTZO BO'I MIN BAS DE'I NYING
DGOS SU GYUR BA'I RNAM MKHYEN YOD MI DGOS SO,, /7\ ,,STONG NYID
KYI STONG TSUL

GRANGS CAN GYI GZHAN STONG LTAR LEGS BSHAD SNYING POR RGYAS PAR
BKAG PA'I TSUL DANG, PHYI ROL BA'I RGYUD KYI LUNG GI BSTAN PA
YOD DAM, YOD NA RTZOD PA SOGS KYI KUN SLONG NGAN PAS BLOR BZUNG
BDE 'JOG GAM, 'JOG NA

NANG BA SANGS RGYAS BA'I RGYUD LA YANG PHYI ROL BA'I BSTAN BCOS
YOD DAM, YOD NA BSTAN BCOS LTAR SNANG YIN NAM, ZHES PA LA, ` DE
LA THOG MAR GRANGS CAN GYI GZHAN STONG ZHES PA LA DGOS PA GCOD

@6A *, ,DGOS TE, GRANGS CAN GYIS GZHAN STONG KHAS BLANGS PAR
GANG NAS BSHAD, GZHAN STONG KHAS LEN PA'I DON GANG YIN, GAL TE
BUM PA KA BAS STONG PAR KHAS BLANGS PA LA BYED ZER

NA; PHYI NANG GI GRUB MTHA' SMRA BA THAMS CAD GZHAN STONG KHAS
BLANGS PAR THAL BAR 'GYUR BA'I PHYIR DANG, SPYI BDAG GNYIS
RNAM 'GYUR NYER GSUM GYIS STONG PA STONG PA NYID DU KHAS
BLANGS PA LA BYED ZER NA,

GRANGS CAN GYIS DE 'DRA BA'I STONG NYID KHAS BLANGS PAR RGYA
BOD KYI GZHUNG GANG NAS KYANG MA BSHAD PAS MI 'THAD DO, ,DES
NA 'DI NI JO NANG BA'I GZHAN STONG LTAR ZHES PA YIN LA, JO
NANG BAS GZHAN STONG 'DOD TSUL NI,

SHER PHYIN GYI MDOR GZUGS LA SOGS PA'I KUN RDZOB PA'I CHOS
RNAMS RANG GI NGO BO BDEN PAS STONG PA'I RANG STONG YIN PAS
BDEN PAR MED PAR BSHAD, DON DAM PA NI BDEN PAR GRUB PA YIN PAS
RANG STONG MIN GYI KUN RDZOB KYI CHOS

GZHAN GYIS STONG PA'I GZHAN STONG YIN PAS SHER PHYIN GYI MDOR
BDEN PAR MED PAR MA BSHAD PAR 'DOD PA DE YIN NO, ,DES NA JO
NANG BAS YONGS GRUB STONG GZHIR BYAS NAS KUN RDZOB PA'I CHOS
GZHAN GYIS STONG PA'I GZHAN

STONG 'KHOR LO THA MA'I DGONGS DON DU BSHAD PA LTAR, GNOD
'JOMS MKHAN POS CHOS NYID KYI MIG STONG GZHIR BYAS NAS KUN
BRTAGS DANG RNAM BRTAGS KYI MIG GIS STONG PA DE MIG MIG GIS
STONG NGO ZHES PA'I DON DU

@6B BSHAD PA'I TSIG GIS ZIN TSOD TZAM JO NANG PA DANG 'DRA
BA LA DGONGS NAS GZHAN STONG LTAR BSHAD CES GSUNGS TE, DE LTAR
LEGS BSHAD GSER 'PHRENG LAS, 'DUS BYAS MTHA' DAG GIS STONG
PA'I 'DUS MA BYAS YONGS

GRUB DON DAM PAR GRUB PA BYAMS CHOS PHYI MA RNAMS DANG SKU
MCHED KYI GZHUNG GI DGONGS PAR 'DOD PA BLO RTZING RNAMS KYI
MUN SPRUL 'BA' ZHIG GO ,GAL TE GSUM GYI GNOD 'JOMS SU CHOS
NYID KYI MIG LA SOGS PA

RNAM BTAGS DANG KUN BRTAGS KYI MIG LA SOGS PAS STONG PAR
GSUNGS PA'I STONG NYID DANG PHYOGS 'DI'I RJES SU MTHUN ZHE NA,
STONG PA NYID KYI TSUL 'DI 'PHAGS YUL GYI MKHAS PA ZHIG GIS
BKRAL BAR 'DOD NA GNOD

'JOMS 'DI DANG MTHUN PAR 'DOD DGOS TE, 'DI DANG 'DI'I RJES SU
MTHUN PA 'BUM GYI GNOD 'JOMS DANG MAN NGAG RJES 'BRANG GSUM DU
CHOS NYID STONG GZHIR BYAS NAS KUN BRTAGS GZHAN DBANG GNYIS
KYIS STONG PAR

GSUNGS KYI GZHAN DBU SEMS KYI PAndI TA CHEN PO SUS KYANG MA
BSHAD PAS SO, ,DE LTAR PHYOGS 'DI DANG GNOD 'JOMS GNYIS YONGS
GRUB STONG GZHI DANG MTSAN NYID GZHAN GNYIS GANG GIS STONG
PA'I CHOS SU BYED PA MING TZAM

BA THUN KYANG DON GTAN NAS MI MTHUN TE, DE YANG GSUM GYI GNOD
'JOMS SU STONG PA NYID GSUM RNAM PAR BZHAG NAS 'DI SNYAM DU
SEMS TE CI STONG PA NYID CES BYA BA CHOS KYI RNAM PAR YOD DAM
'O NA TE, GAL TE STONG PA NYID

@7A *, ,CES BYA BA ZHIG YOD NA NI STONG PA NYID YOD BAS
STONG PA MA YIN NYID KYANG YOD PAR 'GYUR TE, ZHES PA NAS, DON
DAM PAR NI MYA NGAN LAS 'DAS PA ZHES BYA BA'I CHOS GANG YANG
MED DO, ,ZHES PA LA

SOGS PA'I SKABS DU MAR DON DAM PA DANG STONG NYID NGO BOS
STONG PAR DU MA ZHIG GSUNGS PA DANG, DON DAM DANG STONG NYID
NGO BOS MI STONG PAR GSHIS LA THER ZUR GI RTAG PAR 'DOD PA
GNYIS GA LA MTSUNGS, ZHES PA NAS,

STONG PA NYID KYI SKABS SU MAN NGAG RJES 'BRANG DU YANG DE
LTAR BSHAD LA, 'BUM GYI GNOD 'JOMS SU YANG GZUGS KYI RANG
BZHIN DON DAM PAR MA GRUB PA NYID LA STONG PA NYID CES BYA'I
SNOD DANG BCUD LTAR GCIG GIS

GCIG STONG PA LTA BU LA MI BYA'O ZHES 'BYUNG BAS GANG DANG
YANG MI MTHUN LA, 'DI DAG LAS GZHAN PA'I SHING RTA CHEN PO SU
YANG MI BZHED PAS MKHAS PA RNAMS KYIS MCHIL MA'I THAL BA BZHIN
DU DOR BAR RIGS SO,,

ZHES GSUNGS PAS SO, ,RGYAS PAR DER BLTA BAR BYA'O,, ,GNOD
'JOMS MKHAN PO'I DGONGS TSOD DE LTAR MIN PA NI LEGS BSHAD
SNYING PO LAS KYANG, GNOD 'JOMS KYIS BSHAD PA NI RTOG PA LA
BRJOD BYED SGRA

SPYI DANG BRJOD BYA DON SPYI SNANG BA NI KUN BTAGS KYI MIG
DANG, ZHES PA NAS, MIG GI CHOS NYID DE 'PHAGS PA'I MNYAM BZHAG
GIS RIGS PA'I NGO NA BRJOD BYA BRJOD BYED DANG BZUNG 'DZIN DU
SNANG BA'I GNYIS

@7B SNANG DANG PRAL BA LA NGO BO NYID GZHAN GNYIS KYIS MNYAM
BZHAG GI YUL DE STONG ZHES BYA STE, GNYIS SNANG SNGA MA NI KUN
BRTAGS DANG PHYI MA NI RNAM BRTAGS YIN PA'I PHYIR RO,, ZHES
GSUNGS PA LTAR RO,, DE BKAG PA'I

TSUL NI, CHOS NYID DE MNYAM GZHAG YE SHES KYI NGOR SGRA SPYI
DON SPYI SNANG BA'I RTOG PA'I GNYIS SNANG DANG GZUNG 'DZIN SO
SOR MNGON SUM GYI GNYIS SNANG DANG BRAL BAR BSHAD PA DE NI
GZHI'I LTA BA CHOS KYI BDAG MED KYI YONGS

GRUB GTAN LA 'BEBS TSUL MA YIN ZHING DER MA ZAD MDO'I DGONGS
DON DU YANG MA SONG ZHES BKAG PA YIN GYI GZHAN STONG LTAR
'GYUR ZHES BKAG PA GTAN MIN NO,, PHYI ROL PA'I RGYUD LA SANGS
RGYAS KYI BSTAN PA YOD

PA DANG NANG BA SANGS RGYAS PA'I RGYUD LA BSTAN BCOS LTAR
SNANG YOD PA LA GNOD BYED MED KYANG, SANGS RGYAS 'PHAGS PA'I
NGAG TU GYUR PA'I PHYI ROL PA'I BSTAN BCOS MED ZER DGOS SAM
SNYAM MO,, /8\ ,

LHAG MED DBYINGS SU BZHUGS PA'I DGRA BCOM PA LA LHA MI DANG
'GRO BA SOGS AE 'JOG ,GZUGS MED RTEN CAN GYI NYAN THOS 'DOD
PAR 'OD DUS SU GZUGS DANG DBANG PO DAG YOD PAR BSHAD PAS DE
LHA MI

SOGS KYI RNAM PA BZUNG NAS MCHOG GI SPRUL SKU LAS GDAMS NGAG
NYAN PA SOGS DANG LHA MI SOGS KYI RNAM PA CAN DANG KHAMS GANG
GI RTEN CAN YIN, ZHES PA'I DRI BA GNYIS LA, ` ,LHAG MED

@8A *, ,DBYINGS SU BZHUGS PA'I NYAN RANG DGRA BCOM PA KHAS
BLANGS NA DE LHA MI GANG RUNG DU KHAS LEN PA LA SKYON MED LA,
RNAM PAR GTAN LA PHAB PA'I BSDU BA LAS, LHA DANG MI LA SOGS
PA'I GRANGS SU MI

'GRO BAR GSUNGS PA NI BEM RIG GI RGYUN CHAD PA'I GZHUNG YIN NO,
,DES NA RIG PA 'DOD MKHAN GYI LUGS LA, THEG DMAN LHAG MED PA DE
'GRO BA RIGS DRUG GANG YANG MA YIN PA DANG, GANG ZAG YIN KYANG
SEMS CAN DANG

SANGS 'PHAGS GANG YANG MA YIN ZER BA NI LUGS GNYIS KA LA CHES
CHER 'KHYAMS PA'O, ,GZUGS MED KYI NYAN THOS KYI SPRUL PA YOD
PAR KHAS BLANGS NA DE 'DOD GZUGS GANG RUNG LA MA 'DAS PAS, DE
LA

'DOD PA'I LHA DANG MI DANG GZUGS KYI LHA GSUM KA YOD ZER DGOS
SAM SNYAM, /9\ YID LUS BLANGS PA DANG RDO RJE'I LUS THOB PA'I
BYANG 'PHAGS KYI LUS RTEN LA PHRA RAGS YOD MED DANG, RGYUN

MTHA' BAR CHAD MED LAM LA THOG MTHA' BAR GSUM DU PHYE BA'I CHA
RE RE TZAM LA GNAS PA'I BAR CHAD MED LAM YOD MED DANG, YIG
CHA'I SKABS LNGA PAR RGYUN MTHA'I BAR CHAD MED LAM SKAD CIG
DANG PO BAR CHAD MED

LAM MA YIN PA DANG, RANG RGYUD LDAN GYI RGYUD LA RNAM MKHYEN
DNGOS SU SKYED BYED MIN PAR GSUNGS PA'I TSIG ZIN LTAR KHAS LEN
DU RUNG NGAM, KHAS BLANGS NA RNAM GROL LAM DANG BAR CHAD MED
LAM GNYIS KYI SKAD CIG DANG PO LA

@8B RNAM GROL LAM DANG BAR CHAD MED LAM 'JOG TU AE RUNG,
ZHES PA LA, ` BYANG SEMS DAG SA PA'I YID KYI LUS DE RDO RJE'I
LUS YIN PAS, DE GNYIS LA PHRA RAGS KYI KHYAD PAR MED, BSAM
GYIS

MI KHYAB PA'I 'CHI 'PHO BYED PA'I TSE LUS SNGA MA MA DOR BAR
PHYI MA'I LUS SU 'GYUR PA YIN ZHING, DE'I PHYIR RDO RJE'I LUS
MA YIN PAR MI 'GYUR LA RTEN DE LA 'TSANG RGYA BA YANG MIN NO,
,DE LA DGONGS NAS DBU MA'I YIG

CHAR DE 'CHI 'PHO TSUL BSTAN YIN PAR GSUNGS SHING, MDO LAS
KYANG BSAM GYIS MI KHYAB PAR BSGYUR BA'I 'CHI 'PHO ZHES THA
SNYAD MDZAD DO, ,RGYUN MTHA' BAR CHAD MED LAM LA THOG MTHA'
BAR GSUM DU PHYE BA'I CHA DANG

PO TZAM LA GNAS PA'I BAR CHAD MED LAM MED DE, RANG GI RTZIS
GZHIR GYUR PA'I ZLA BA DANG PO TZAM LA GNAS PA'I LO MED PA
BZHIN PA'I PHYIR, DE'I CHA DANG PO SHES PA MA YIN TE, BUM PA'I
CHA DU MA BUM PA MA YIN PA

BZHIN YIN PA'I PHYIR, 'ON KYANG RJES DPAG SKAD CIG DANG PO
TSAD MA YIN ZER BA GRAGS CHE YANG, DANG POR SKYES PA'I RJES
DPAG LA ZER BA YIN GYI RJES DPAG RANG LA THOG MTHA' BAR GSUM
DU PHYE BA'I CHA DAD PO LA BYED

PA MIN PAS MI MTSUNGS SAM SNYAM MO, ,DE LA DGONGS NAS DNGOS
SMRA BA'I TSAD MA 'JOG LUGS BTAGS DON 'TSOL BAR SONG BAR BSHAD
DO, ,DE NI SHIN TU PHRA BA'I GNAS DANG, GRUB MTHA' GONG 'OG MI
'DRA BA'I

@9A *, ,KHYAD PAR MANG ZHING, MTHAR GTUGS NA NYAN THOS SDE
BAS CHA MED 'DOD TSUL DANG DBU SEMS KYIS DE 'GOG TSUL DANG
BSDUR NAS DPYOD DGOS, YUL PHYOGS 'DIR SO SO'I DPE CHA MA RNYED
PAS

'BRI MI THUB, RGYUN MTHA' BAR CHAD MED LAM GYI CHA DANG PO DE
DUS MTHA' SKAD CIG DU MAS BAR DU CHOD PAS RNAM MKHYEN DNGOS SU
SKYED BYED MIN ZER DGOS SAM SNYAM, 'ON KYANG 'DI SKOR YIG CHA
DANG MTHUN PAR BYAS CA MA YIN GYI RANG

GI BLO'I DOR DPYAD PA RDZOGS NAS BDE BA ZHIG BYUNG BA GTAN MIN
NO,, /10\ ,,SLOB PA MNYAM GZHAG PA DANG RGYUN MTHA'I TSE SPRUL
PA TSUR BSDUS MA BSDUS ZHES PA'I KHAS BLANGS GNYIS KYI KHUNGS
GANG LA RTEN, TSUR

BSDUS RGYU'I SPRUL PA DE GANG ZAG YIN MIN DANG GANG ZAG DNGOS
SU SPRUL NUS PA GANG NAS 'JOG ,SPRUL GZHI MNYAM PAR BZHAG PA'I
TSE SPRUL PA YANG MNYAM PAR BZHAG DGOS SAM, ZHES PA LA, `
SKABS BRGYAD

BA'I YIG CHAR BYANG SEMS RGYUN MTHA' PA RANG GI SBRUL BA DANG
LHAN CIG TU 'TSAD RGYA BAR BSHAD KYANG SHES BYED MA DRANGS LA,
DE LA KHUNGS YOD DAM SNYAM YANG, GANG GI GZHUNG YIN PA DA LTA
MA DRAN ZHING, SANGS RGYAS PA'I TSE

SPRUL PA THAMS CAD TSUR 'DUS PA'I SHES BYED MA MTHONG NGO 'DI
DANG, KHA TSON GCOD DKA' BA'I GNAS YIN KYANG, RTAGS GSAL 'PHEN
TSE LAN 'DEBS PA'I DBANG DU BYAS NA SLOB PA MNYAM GZHAG PA'I
SPRUL PA MED ZER

@9B NA BDE'O, ,TSUR 'DUS RGYU'I SPRUL PA GANG ZAG YIN PA
'DRA ZHING, GANG ZAG DNGOS SU SPRUL NUS PA'I MTSAMS SA DANG PO
NAS YIN ZER DGOS 'DRA YANG SHES BYED MED DO,, /11\ ,,RIGS PA'I
RJES 'BRANG GI

MDO SDEBS GTAN NAS RIGS CHAD DANG MTHAR THUG THEG PA GSUM GYI
RNAM GZHAG 'DOD TSUL SEMS TZAM PA DANG MTHUN NAM MIN, ZHES PA
LA, ` ,GZHUNG CHEN MO RNAMS SU MDO SDE BA'I 'DOD TSUL BKOD PA
MA GTOGS

MDO SDE BA'I RANG GZHUNG CHE BA BOD DU MA 'GYUR BAS SHES BYED
GSAL PO MA MTHONG YANG, NYAN THOS SDE GNYIS KYI LUGS LA GTAN
NAS RIGS CHAD MI 'DOD DAM SNYAM, SDE BA GNYIS KYIS CHOS KYI
BDAG MED DANG NYON MONGS

CAN MA YIN PA'I SGRIB PA DANG DGRA BCOM PA SKYE BA LEN PA'I
RGYU LA SOGS KHAS BLANGS PA'I KHUNGS MED PAS, NYAN THOS SDE
GNYIS GANG RUNG LA MTHAR THUG GI THEG PA GSUM DU 'DOD P'I
KHYAB PAR KHAS LEN DGOS SAM

SNYAM, YIG CHAR LHAG MED KYI TSE RIG PA 'DOD MKHAN GYI NYAN
THOS SDE GNYIS YOD PAR BSHAD KYANG, CIS KYANG DE LTAR KHAS LEN
DGOS PA'I SHES BYED GSAL PO MED CING, DGRA BCOM PA SKYE BA LEN
PA'I RGYU DANG,

DE GANG DU GNAS PA'I 'JIG RTEN GYI KHAMS GANG YIN, DE LA SEMS
CAN GZHAN GNAS NA BSKAL CHEN 'JIG PA'I TSE 'JIG DGOS LA, MI
GNAS NA LHAG MED PA SHA STAG GNAS PA'I 'JIG RTEN GYI KHAMS
GCIG YOD

@10A *, ,DAM LHAG MED PA SO SOL SO SOR YOD PA GANG YIN, DER
MA ZAD BYE SMRAS SKAD CIG SKAD CIG GIS 'JIG PA'I MI RTAG PA
KHAS MA BLANGS PA'I RGYUN GYI MI RTAG PA 'DOD PAS NA, 'DUS
BYAS

YIN NA KHYOD RGYUN CHAD PA YOD PAS KHYAB ZER DGOS LA, DE LTA
NA LHAG MED BZHING KHAMS DANG BCAS PA RTAG PA YIN ZER RAM
RGYUN CHAD PA YOD ZER, SANGS RGYAS 'PHAGS PAS 'KHOR BA MA
STONGS KYI BAR DU MJAD PA

BCU GNYIS MDZAD PA'AM, LHAG MED DBYINGS SU BZHUGS NAS GZHAN
DON RGYUN CHAD P'I SANGS 'PHAGS YOD PA GANG YIN, LONGS SKU DUS
RTAG TU BZHUGS PAR GSUNGS PA LA, BYE SMRAS 'DUS BYAS THAMS CAD
MI RTAG

PAR BSHAD PA DANG 'GAL BA BRJOD PA YANG JI LTAR RIGS, MTHAR
THUG THEG PA GSUM DU 'DOD PA'I SEMS TZAM PAS KYANG LHAG MED
KYI TSE RGYUN CHAD PAR 'DOD DE, ,DE LTAR LEGS BSHAD GSER
'PHRENG DANG KUN

GZHI'I DKA' 'GREL GNYIS KAR RGYAS PAR GSUNGS SHING, RJE'I PHYI
RTZOM GYI GSUNG RAB SPYI DANG, KHYAD PAR DU 'JUG PA'I t'IKA
CHEN DANG LEGS BSHAD SNYING PO GNYIS KAR SEMS TZAM PA'I 'DOD
PA

BKOD PA'I SKABS DANG SEMS TZAM PA THUN MONG MA YIN PA'I MDO
DRANG DON DU 'GREL BA'I SKABS SU SNGA RTZOM GYI BSHAD PA DE MI
'THAD PA'I TSUL ZUR TZAM YANG MA BYUNG BA'I PHYIR DANG, DE'I
LUGS LA THEG DMAN LHAG

@10B MED GYI TSE RIG PA 'DOD PA'I SHES BYED GTAN NAS MED PA'I
PHYIR ZER NA, BLO LDAN RNAMS KYIS LUNG RIGS RNAM PAR DAG PAS
TSAR GCOD PA ZHIG 'BYUNG NA BLO GSAR PA RNAMS KYI RNAM DPYOD
'PHEL BA'I RKYEN DU 'GYUR BAS

DGONGS PAR 'TSAL,, /12\ ,,DBU PHAR GYI YIG CHAR BYANG SEMS LAS
NYON GYIS DAN SENG DU SKYE MI SKYE ZHES MI 'DRA BAR GSUNGS
KYANG DGONGS PA MTHUN DGOS PAS GANG LTAR 'THAD, CES PA LA, ` ,

BYANG SEMS LAS DBANG GIS NGAN 'GROR SKYE BA YOD PAR MDO DANG
SKYES RAB DANG BSLAB BTUS DANG RTOG GE 'BAR BA DANG RJE'I LEGS
BSHAD RNAMS SU YANG GSAL BAR GSUNGS PAS DOGS PA MED MOD, 'ON
KYANG PHAR

PHYIN GYI YIG CHAR, BYANG SEMS LA BDE 'GRO BAS KHYAB PAR
GSUNGS PA NI, RIGS LAM LA BLO KHA PHYOGS PA'I GRVA PA CHUNG
DUS KYANG, BAR SRID RTEN CAN GYI BYANG SEMS CHOS CAN, DER
THAL, DE'I PHYIR, ZHES 'GOG

NUS PAS, MKHAS SHING GRUB PA'I DBANG PHYUG 'JAM DBYANGS BZHAD
PA GONG MAS DE MA DGONGS PA GAL YIN, DES NA DE LA NGES PAR
DGONGS GZHI KHYAD PAR CAN ZHIG YOD DAM SNYAM ZHING, GTAM RGYUD
'GA' ZHIG LA GLING BSRE'I

DAM BCA' LA RTEN 'BREL 'GRIG PA'I CHED DU DE LTAR ZHAL GYIS
BZHES BA DE YIG CHAR YANG BKOD PA YIN ZER BA THOS SO, ,CIS
KYANG GSUNG DE LA DGONGS GZHI ZHIG 'JOG DGOS SHE NA, BSOD NAMS
KYIS NI LUS BDE

@11A *, ,LA; MKHAS PA YIS NI SEMS BDE NA, ,ZHES PA LTAR, BYANG
SEMS RNAMS THABS SHES KHYAD PAR CAN GYI STOBS KYIS LUS SEMS BDE
BAR GNAS PA LA DGONGS PA'AM, BSLAB BTUS DANG

LAM RIM DU MDO DRANGS PA LAS, BYANG SEMS LA SKUR BA BTAB PA MA
GTOGS LAS GZHAN GANG GIS KYANG BYANG CHUB SEMS DPA' NGAN 'GROR
LHUNG MI NUS PAR GSUNGS PA LTA BU LA DGONGS PAR 'DOD DGOS KYI
NGAN 'GRO YIN

NGAN 'GRO BA MIN ZHES ZHI BA CHA BYED PA NI GO RGYU CHUNG NGO,,
/13\ ,,MIG SNA LUS GSUM LA BRGYANG BRGYA GZHAN LA YON TAN STONG
NYIS BRGYA RE ZHES BYUNG BA LA DENG SANG 'GA' ZHIG GIS GZUGS
SOGS PHYOGS

BCU DANG SBYAR NAS GRANGS 'DREN PA'I 'KHUL BYAS KYANG YING BRTAN
DU MI RUNG BA DANG, GRANGS LDAN GYI DNGOS PO THAMS CAD LA GRANGS
'DREN MI DGOS ZER BA LTAR YIN NAM, ZHES PA LA, ` ,PAD DKAR

LAS MIG SNA LUS GSUM LA BRGYAD BRGYA LAS MA BYUNG BA NI DPE DAG
MA DAG KYANG KHA TSOM GCOD DKA' ZHING, GANG LTAR YANG MDO SDE
RGYAN LAS, DBANG PO LNGA RNAMS GZHAN 'GYUR BAS, ,DON KUN 'JUG
DAD THAMS CAD

GYI, ,YON TAN BRGYA PHRAG BCU GNYIS 'BYUNG, ,'BYOR BA DAM PA
THOB BAR GYUR, ,ZHES DBANG PO LNGA LA KHYAD PAR MED PAR BRGYA
PHRAG BCU GNYIS GSUNGS SO, ,DES NA GRANGS 'DREN DU RUNG BA'I
GZHUNG KHUNGS THUB MA

@11B RNYED RINGS LA RANG BZO'I GRANGS 'DREN MI DGOS SHING,
KHYAD PAR DU GZUGS SOGS LA 'JUG PA'I SGO NAS YON TAN GYI GRANGS
LDAN 'DREN PA NI MI 'THAD DAM SNYAM STE, DON KUN 'JUG DANG ZHES
PA'I DANG SGRAS CHOD PA'I

PHYIR RO,, /16\ ,,GSER 'PHRENG GI SBYOR LAM GYI THAD DU, BDAG
MED KYI KHYAD PAR 'GA' ZHIG LA RJES DPAG KYANG YOD DO ZHES P'I
RJES DPAG DE JI LTA BA'I RNAM CAN DANG JI SNYED PA'I RNAM CAN
GANG YIN, JI LTA

PA'I RNAM CAN YIN NA, BYANG 'PHAGS KYI RGYUD LA DE YOD DAM,
GZHAN YANG THABS MCHOG DANG LDAN PA'I LAM MTHAR THUG GIS ZHES
SOGS KYI SKABS SU GANG GIS JI LTAR KHAS BLANGS PA LA BKAG PA
BYAS PA YIN, ZHES

PA LA, ` ,SBYOR LAM PA'I RGYUD LA GZHI GANG YANG RUNG BA GCIG GI
STENG GI STONG NYID RTOGS PA'I RANG DON SKABS KYI RJES DPAG YOD
ZER BA LA SKYON MED, 'ON KYANG NGES BYANG 'PHAGS LA MTSON MI
RUNG STE, GANG GIS

DNGOS GCIG DE BZHIN NYID MTHONG BA, ,DE YIS DNGOS KUN DE BZHIN
NYID DU MTHONG, ,ZHES CHOS GCIG GI STONG NYID MNGON SUM DU RTOGS
NA CHOS THAMS CAD KYI STONG NYID MNGON SUM DU RTOGS DGOS PAR
BSHAD PA'I

PHYIR RO, ,GZHAN YANG THABS MCHOG DANG LDAN PA'I LAM MTHAR THUG
GIS BSGRUBS PA'I RTOGS PA NI LDOG LA, ZHES SOGS KYI PHYOGS SNGA
SMRA BA NI SU YIN MI SHES KYANG, DGAG BYA KHYAB CHE BAR 'DOD
MKHAN GYI BOD SNGA

@12A *, ,MA ZHIG STE, DE YANG SNGAR DE MA THAG TU, GANG DAG
MTSUR MTHONG GIS CHOS NYID MNGON SUM DU RTOGS PA YOD PAR 'DOD
CING MTSAN NYID KYI THEG PA NAS MI MTHONG BAR BSHAD PA'I

'GAL SPONG LA SNGAGS DANG MTSAN NYID KYI LAM NYE RING GI DBANG
GIS YIN NO ZHES PA'I SGYUS 'DRID PA NI KHO BO'I MA MO GSHAM MO
ZHES PA DANG 'DRA ZHING, ZHES PHYOGS SNGAR BKOD PA DE YIN NO,
RJE BDAG NYID CHEN POS KYANG

GSER 'PHRENG RTZOM PA'I SKABS SU KHYAB CHE BA'I LUGS DER RANG
LUGS SU ZHAL GYIS BZHES PA'I TSUL BZUNG BAS, SKABS 'DI'I SNGA
PHYI'I RGOL BA'I LUGS LA CHOS NYID MNGON SUM DU RTOGS TSUL MTHUN
PAS PHYOGS

GCIG TU 'GOD NA, GSER 'PHRENG LAS, SA BCU'I MNYAM GZHAG RNAMS
KYIS CHOS NYID MTHA' BZHIL SOGS PA'I SBROS PA GANG DU MI 'DZIN
ZHING DE MTHA' DAG NYE BAR ZHIB TZAM LA SPROS BRAL LAM GSHIS
LUGS MTHONG

ZHES BTAGS TZAM STE, ZHES PA NAS, RIL SOGS PA'I SGRIB G-YOGS
MTHONG BA LA NAM MKHA' MTHONG BAR THA SNYAD BYED PA DANG 'DRA
PAR GSUNGS PAS SO, ,ZHES DANG, MDOR NA GSHIS LUGS DANG, CHOS
NYID DANG RANG BZHIN

SPROS BRAL DON DAM PA'I BDEN PA RNAMS RTOGS ZHES PA'I DON YE
SHES LA 'DZIN PA MTHA' DAG NYE BAR ZHI BAS DE RNAMS LA DMIGS
PA'I SHES PA MI SKYE BA LA BYED KYI, DNGOS SU NA 'GA' ZHIG 'GA'
ZHIG GIS DMIGS BYA

@12B DMIGS BYED DU BYAS PA MIN TE, DPER NA SHES PA YUL JI 'DRA
PA DE'I RNAM PAR SGYE BA NA RANG DUS LA YUL DE MED KYANG DE
RTOGS PAR 'JOG PA DANG 'DRA BAR, MNYAM GZHAG GIS CHOS NYID MTHA'
GANG DU YANG MI GNAS PA DANG RJES SU MTHUN PAR

MTHA' GANG DU YANG, MI 'DZIN PA NA DE DANG DE RTOGS PAR THA
SNYAD BYAS PA STE, ZHES GSUNGS PA LTAR TE, DE NI CHOS NYID RTOGS
PA'I RTOGS PAS YUL 'DZIN KYANG DE RTOGS PA'I MNGON SUM GYIS YUL
MI 'DZIN ZHING MI SNANG BAR 'DOD LA,

MNYAM GZHAG GI YUL SNANG MED DANG SNANG BCAS YU 'DOD TSUL GNYIS
LAS SNANG MED 'DOD PA'I LUGS SO, ,DE LTAR NA SO SKYE'I RGYUD LA
STONG NYID MNGON SUM DU RTOGS PA'I SNGAGS LAM YOD KYANG DE MNGON
SUM DU RTOGS PA'I MTSAN NYID KYI

THEG PA'I LAM MED PAR 'DOD PA DE NI, RDO RJE'I LUS LA GNAD DU
SNUN PA LA SOGS PA'I THABS MCHOG DANG LDAN PA'I LAM MTHAR THUG
GIS BSGRUBS PA'I RDZOGS RIM GYIS CHOS NYID RTOGS PA STE 'DZIN PA
NI LDOG LA STE NYE BAR ZHI

LA; DE DANG MI LDAN PA'I LAM NYI TSE BAS BSGRUB PA'I YID SHES
RAGS PAS CHOS NYID RTOGS PA STE 'DZIN PA NI MI LDOG PA STE MA
ZHI BAR 'DOD DGOS PAR 'GYUR LA, DE LTA NA CHOS NYID RTOGS PA'I
RTOGS PA SHIN TU PHRA MO LDOG LA DE

RTOGS PA'I RTOG PA RAGS PA MI LDOG PAR 'DOD DGOS PAS, RANG TSIG
'GA' BA 'AM NANG 'GAL GYI PHUNG POR 'GYUR ZHES BKAG PAR MDZAD PA
YIN NA MA SNYAM PAS, KHUNGS MA MTHONG BAR BRIS PA YIN PAS DPYAD
PAR BYA'O,, /15\,,

@13A *, ,RTOG PA BZHI PA'I DMIGS PA LA, GSER 'PHRENG DU GSUM PA
NI GZUGS KYI KHAMS SOGS KHAMS BCO BRGYAD DANG ZHES GSUNGS PAS
YUL CAN ZHIG MI DGOS PA DANG DRI RO SOGS 'JOG TU RUNG NGAM,,

ZHES PA LA, ` ,GSER 'PHRENG GI BSHAD TSUL LTAR NA, GZUNG RTOG
'DZIN RTOG NI ZHEN TSUL KHO NAS 'BYED DGOS SHING, DE GNYIS KYI
GZHI MTHUN MED LA, DE'I PHYIR GZUGS LA DMIGS PA'I 'DZIN RTOG YOD

KYANG, SHES PA LA DMIGS PA'I GZUNG RTOG KYANG YOD DO, GAL TE
GZUNG RTOG 'DZIN RTOG GNYIS GYI GZHI MTHUN YOD DE, DE GNYIS LA
MU BZHI YOD PAR SNANG BA GNYIS KAR BSHAD PA'I PHYIR ZHE NA, DE
NI GZUNG 'DZIN GYI RTOG PA BSHAD

BA'I ZHAR LA SPYI SKAD LA GRAGS TSOD KYI GZUNG 'DZIN BSHAD NAS
DE LA MU RTZIS PAS, MU RTZIS PA'I SKABS KYI GZUNG RTOG LA GZUNG
RTOG YIN PAS MA KHYAB, DE'I 'DZIN RTOG LA 'DZIN RTOG YIN PAS MA
KHYAB PA'I PHYIR SKYON MED

DO; ,'DI DAG LA BRJOD PAR BYA BA MANG YANG MANG DU DOGS NAS MA
BRIS TE, RGYAS PAR GSER 'PHRENG LAS SHES DGOS SHING, KHO BOS
BRIS PA'I SGO BLO'I YIG CHA'I 'GAL 'DONG DU'ANG CUNG ZAD BSHAD
YOD DO,, /1?\ ,,

GZUGS SOGS DE MI RTAG SOGS DANG ZHES SOGS KYI SKABS KYI SBYOR BA
LA, ZIN BYA SBYOR BA BCU DANG ZIN BYED SBYOR BA BCU ZHES 'DREN
LUGS MI 'DRA BA YOD DAM MED, ZHES PAR, ` ,'DIR BSTAN GTZO BO'I

@13B SBYOR BA BCU 'DREN LUGS NI, GZUGS SOGS KYI SBYOR BA, DE MI
RTAG SOGS KYI SBYOR BA, GZUGS SOGS RDZOGS MA RDZOGS KYI DE,
,GZUGS SOGS KYI CHAGS MED KYI DE, GZHAN DU MI 'GYUR BA'I DE,
BYED PA PO MED PA'I DE,

BYA DKA' RNAM GSUM GYI DE, 'BRAS BU YOD PA'I DE, GZHAN LA RAG MA
LAS BA'I DE, SNANG BA RNAM BDUN GYI SBYOR BA STE BCU'O,, DE DAG
KYANG RIM PA BZHIN DU GZUGS NAS RNAM MKHYEN GYI BAR GYI CHOS
THAMS CAD KYI NGO BO, DE

DAG GI KHYAD PAR DANG, DE DAG GI MTSAN NYID GSUM DANG, DE DAG LA
BDEN ZHEN GYI CHAGS PA YOD MED KYI KHYAD PAR DANG, RNAM PAR MI
RTOG PA'I SHER PHYIN DANG, CHOS THAMS CAD KYI CHOS NYID DANG,
MKHYEN GSUM DANG, SHER PHYIN

GYIS 'BRAS BU BSKYED PA'I BYED LAS DANG, DES PHAN YON 'DZIN PA'I
BYED LAS DANG, CHOS RNAMS BDEN PAR MED KYANG SNANG BA'I DPE BDUN
LA BDEN ZHEN BKAG PA'I SBYOR BA YIN PAS NGO BO GCIG LA LDOG PA
THA DANG TZAM YIN TE,

DMIGS YUL GYI SGO NAS THA DAD DU PHYE BA TZAM YIN PA'I PHYIR
DANG, THEG CHEN BAR CHAD MED LAM 'DIR BSTAN SBYOR BA BCU KHA YIN
PAR KHAS BLANGS DGOS PA'I PHYIR RO,, GSER 'PHRENG LTAR NA BYED
PA PO MED PA'I SBYOR BA

NI DON DAM DANG GZHAN RNAMS KUN RDZOB LA DMIGS PAR KHAS LEN DGOS
SAM SNYAM ZHING, RNAM BSHAD LTAR NA CHAGS MED KYI SBYOR BA NI
DON DAM DANG, GZHAN RNAMS KUN RDZOB LA DMIGS PAR BSHAD DO,
,DMIGS YUL

@14A *, ,BDEN GNYIS DBYE BA DE LTAR YOD KYANG 'DZIN STANGS LA
DE LTAR MI BYED DE, 'GREL PA'I TSIG ZIN LTAR NA SBYOR BA BCU KHA
DON DAM RNAM CAN DANG, MDO'I TSIG ZIN LTAR NA THA MA KUN

RDZOB RNAM CAN DANG GZHAN RNAMS DON DAM RNAM CAN DU BSHAD PA'I
PHYIR, ,'DI SKOR YIG CHA LTAR KHAS LEN DU MI RUNG NGO, ,'DIR
BSTAN PHAL BA'I SBYOR BA BCU NI, SNGAR BSHAD PA'I YUL BDEN ZHEN
MA BKAG PA'I

THEG DMAN GYI SBYOR BA BCU LA BYED PAS 'DREN TSUL SLA'O, ,ZIN
BYA SBYOR BA BCU ZHES KHAS BLANGS PA LTAR NA, GZUGS SOGS KYI
SBYOR BAS ZIN PA'I SEMS DPA'I GZHI SHES KYI SBYOR BA DANG, DE MI
RTAG SOGS KYIS

SBYOR BAS ZIN PA'I SEMS DPA'I GZHI SHES KYI SBYOR BA ZHES SOGS
SBYAR NAS 'DREN DGOS KYANG 'GREL BA DANG GSER 'PHRENG LAS ZIN
BYA SBYOR BA BCU MA BSHAD DO,, /19\ ,,RGYAN GYI SKABS LNGA PAR

SGOM SPANGS RTOG PA BZHI PA'I DMIGS PA BSHAD PA'I SKABS SU KUN
RMONGS DGU BSHAD PA DE TSIG ZIN RDZAS 'DZIN RTOG PA GSUNGS NAS
BTAGS 'DZIN GZHAN ZHIG MTSON PA YIN NAM, RTOG PA THA MA GNYIS
KYI DMIGS YUL

LA KHYAD PAR YOD DAM MED, CES PA LA, ` ,DE'I RTOG PA BZHI PA
BSHAD SKABS SU KUN RMONGS DGU BSHAD KYANG, NYI SNANG DANG NGAG
LDAN LAS KUN RMONGS DGU BTAGS 'DZIN RTOG PA'I NGO BOR BSHAD

@14B PA LTAR NA DOGS PA MED CING, 'GREL PA CHE CHUNG GNYIS SU
KUN RMONGS DGU PA BTAGS 'DZIN RTOG PA'I YUL DU BSHAD PA LA YANG
BSHAD TSUL GNYIS LAS, KUN RMONGS KYI YUL LA KUN RMONGS KYI MING
GIS BTAGS PAR BSHAD PA LTAR

NA NYI SNANG GI BSHAD TSUL DANG MTHUN ZHING, KUN RMONGS DNGOS LA
BYED NA YANG GSER 'PHRENG LTAR KHAS LEN NA DGOS PA MED DE BTAGS
'DZIN RTOG PA YIN NA BTAGS 'DZIN LA DMIGS PAS MA KHYAB PA'I
PHYIR, 'DZIN RTOG

GNYIS KYI KHYAD PAR NI YUL GANG LA DMIGS KYANG RUNG, RDZAS YOD
KYI LONGS SPYOD PA POR BDEN PAR ZHEN PA DANG BTAGS YOD KYI LONGS
SPYOD PA POR BDEN PAR ZHEN PA ZHES ZHEN YUL KHO NAS 'BYED DGOS
PA'I PHYIR RO, ,

DE LTAR NA RTOG PA THA MA GNYIS KYI DMIGS YUL MI 'DRA BA'I KHYAD
PAR YANG RTZA 'GREL RNAMS SU GSAL BA LTAR 'JOG SLA'O, ,'DI LAS
GZHAN DU YIG CHA LTAR KHAS BLANGS NA, LAN MANG DU BSHAD PA'I
RTOG PA SO DRUG GI DMIGS

YUL MI 'DRA PA THAMS CAD SO SOR 'JOG DKA' ZHING, KHYAD PAR DU
RGYAN LAS BSHAD PA'I 'DZIN RTOG LNGA BCU RTZA BZHI'I DMIGS YUL
THAMS CAD LA RDZAS 'DZIN DANG BTAGS 'DZIN GNYIS LAS GZHAN MI
'JOG NA RTZA 'GREL

RNAMS KYI CHIG ZIN LTAR 'GRIGS PA NI SHIN TU DKA'O,, /18\ ,,THAL
'GYUR BA LTAR NA 'KHOR RTZA DANG ZHI SGO GCIG ,MDO SDE SPYOD PA
DANG RNAM RIG PA LTAR NA GNYIS, RNAL 'BYOR SPYOD PA LTAR NA

@15A *, ,GSUM DU AE 'JOG ,BYE MDO LTAR NA 'JOG LUGS GANG YIN,
ZHES PA LA, ` ,THAR 'GYUR BA'I LUGS LA, 'KHOR RTZA GSUM DANG ZHI
SGO GCIG PA 'GAL, ZHES PA LTAR, 'KHOR

RTZA GCIG DANG ZHI SGO GCIG 'DONG PA NI GRAGS CHE'O, ,RANG RGYUD
BA DANG SEMS TZAM PA'I LUGS LA, THUN MONG BA'I RNAM THAR SGO
GSUM MI RTOG SOGS BCU DRUG RTOGS PA'I STENG NAS BSHAD PAS 'KHOR
RTZA DANG ZHI SGO BSDUN MI

DGOS SAM SNYAM YANG, STONG NYID LTA BAS GROL 'GYUR GYI, ,SGROM
PA LHAG MA NGE DON YIN, ,ZHES KHYAD CHOS BCU BZHI RTOGS PA'I LAM
NI SMIN BYED TZAM YIN GYI GROL LAM MIN PAR BSHAD PAS, THUN MONG
BA'I RNAM THAR SGO GSUM

NI RNAM PAR THAR PA'I SGO MTSAN NYID PA MIN ZER YANG 'GAL BA
CHEB MED DAM SNYAM, DE LTAR KHAS BLANGS NA SEMS TZAM PA DANG MDO
SDE SPYOD PA'I DBU MA RANG RGYUD PA'I LUGS LA 'KHOR RTZA DANG
GZHI SGO GNYIS DANG, RNAM 'BYOR SPYOD PA'I

DBU MA RANG RGYUD PA'I LUGS LA DE DAG GSUM DU 'DOD DGOS SO,, BYE
SMRA'I LUGS LA, SRID PA'I RTZA BA PHRA RGYAS DRUG ,CES PA LTAR,
NYON MONGS THAMS CAD 'KHOR BA'I RTZA BA DANG, DRI MED BCU DRUG
GZHAN RNAMS NI, ,CES PA LTAR

ZHI SGO BCU DRUG TU 'DOD DGOS LA, MDO SDE PA'I LUGS LA, 'KHOR
RTZA DANG ZHI SGO 'DOD TSUL BYE SMRA DANG MTHUN NAM SNYAM, BYE
MDO GNYIS KA LA, 'KHOR RTZA YIN NA BDAG 'DZIN YIN PAS KHYAB PAR
MI 'DOD DE, BAR CHAD MED LAM YIN NA

@15B BDAG MED RTOGS PAS KHYAB PAR MI 'DOD PA'I PHYIR DANG,
RMONGS LAS THE TSOM DE NAS NI, ,LOG LHA DE NAS 'JIG CHOGS LHA,
,ZHES NYON MONGS SKYE RIMS KYANG MI 'DRA BAR BSHAD PA'I PHYIR,
MDO SDE PA'I LUGS LA, BDAG 'DZIN DANG 'DZIN STANGS

DNGOS 'GAL DU ZHUGS PA'I ZHI SGO NI SLOB LAM NA MED DE, MNGON
SUM SNANG YUL MI RTAG BDAG MED SHUGS, ,ZHES BDAG MED MNGON SUM
DU RTOGS PA'I SLOB LAM MED PAR BSHAD PA'I PHYIR DANG, NANG BA'I
GRUB MTHA' SU'I LUGS LA YANG

RNAM THAR SGO GSUM GANG RUNG LA ZAG MED YIN PAS KHYAB PAR 'DOD
PA'I PHYIR, 'ON KYANG DE DAG PHAL CHER KHUNG SAM MTHONG BAR RIGS
PAS DPYAD 'KHUL BYAS NAS BRIS PA YIN PAS BRTAG PAR BYA'O,, /19\
,,DGRA BCOM RTOGS

PA SNGON SONG GI BYANG SEMS TSOGS LAM PA DE, THEG CHEN GYI MDO'I
CHED DU BYA BA'I GDUL BYAR BZHUGS PA MED KYANG THEG CHEN GYI
MDOL CHED DU GNYER NAS THOS SOGS KYIS BZHUGS PA YOD PA'I KHYAD
PAR 'THAD DAM, TSE HRIL POR THOS PA BYED LO BYAS

KYANG GZHUNG LUGS KYI TSIG DON GANG LA'ANG CHA TZAM RIG PA'I BLO
GROS KYI MTHU MED PA'I BDAG LA BRTZE BA'I SPYAN GYIS RTAG TU
GZIGS PAR 'TSAL, ZHES PA LA, ` ,THEG CHEN GYI SDE SNOD LA CHED
DU GNYER NAS THOS SOGS KYIS BZHUGS PA'I 'PHAGS PA YOD

DAM SNYAM STE, MDO'I CHED DU BYA BA'I GDUL BYA ZHES PA NI MDO DE
LA CHED DU GNYER NAS THOS SOGS KYIS BZHUGS PA KHO NAS 'JOG PA
MIN GYI, MDO DE GTZO CHER CHED DU BYA BA'I GDUL BYA DE'I DON DU
GSUNGS PA'I KHYAD PAR YAD TSANG DGOS PA'I

@16A *, ,PHYIR, DES NA THEG CHEN SDE SNOD NI GTZO CHER CHED DU
BYA BA THEG CHEN RIGS NGES KYI GDUL BYA'I DON DU GSUNGS PAS RIGS
MA NGES PA'I BYANG SEMS RNAMS DE'I CHED DU BYA BA'I GDUL BYAR MI
RUNG BA'I PHYIR RO, ,

RAB 'BYAMS GZHUNG LA 'DRIS PA'I BLO LDAN GNYIS, ,RANG GZHAN KUN
GYI RNAM DPYOD 'PHEL BA'I PHYIR, ,PHAN TSUN CHOS KYI 'GROS PA
BYED PA NI, ,PHAN BDE'I 'BYUNG GNAS RGYAL BSTAN MDZES PA'I
RGYAN, ,DE LTAR MI NUS MKHAS RLOM PHRAG DOG

CAN, ,DE 'DRA MI DGOS SGOM NA BZANG NGO ZHES, ,JI TZAM SGROGS
KYANG DON GYIS DBEN GYUR LA, ,JI SGAD SMRAS KYANG RANG MTSANG
SGROGS PAR ZANG, ,RIN CHEN GSUM GYI GTAM GYI SBYOR BA LAS, ,RIN
THANG BRAL BAR GSUNGS PA'I GSUM

'BREL DON, ,LEGS PAR SLOB NA RANG GZHAN MCHOG DMAN GYI, ,LEGS
TSOGS MA LUS SDUD PA'I THABS KYI MCHOG ,CES RNAM DPYOD MCHOG TU
YANGS PA'I DKA' BCU 'JIGS MED RDO RJES DGOS PA DRIS PA'I LAN DU,
MANG THOS RIGS SMRA'I GZUGS

RNYAN ^ SPRANG BTZUN NGAG DBANG DPAL LDAN GYIS BRIS PA'O,,
,,CHOS SDE CHEN PO BDE CHEN LHUN GRUB GLING NAS DPAR DU BSGRUB
PA'O,, ,,MKHAS DBANG DPAL LDAN CHOS RJES MDZAD PA'I DRIS LAN 'DI
DANG GRUB MTHA' CHEN MO'I MCHAN SPYI DON ZUR

MCHAN SOGS MTSAN NYID KYI GZHUNG DU MA YOD 'DUG PA'I NANG DU
RANG RE'I YIG CHA'I TSIG ZIN DANG MI MTHUN PA'I BSHAD PA SHIN TU
MANG MOD, 'ON KYANG CHOS RJE NYID RGYA BOD KYI GZHUNG SPYI DANG,
KHYAD PAR DU RJE YAB SRAS RNAMS

@16B DANG RJES 'JUG GI YIG CHA GRAGS CHEN PHAL CHER LA THUGS
'DRIS CHE BA'I MKHAS PA YIN PAS GSUNG RTZOM GANG LA YANG LUNG
RIGS KYI BSGRUB BYED MANG PO BGOD 'DUG PAS RNAM DPYOD DANG LDAN
PA RNAMS LA BLO BSKYED SHIN TU CHEN YANG DE TZAM RGYU MTSAN DU
BYES NAS

BLO GSAR PA RNAMS KYIS DE KHO NA BDEN SNYAM NAS YIG CHA'I GSUNG
RIS LA RTZIS MED DU MI BYA BAR DGONGS ZAB GANG YIN GZU BO'I BLOS
CHIM MI SLA BAR 'TSOL DGOS KYI THUB BSTAN SPYI DANG KHYAD PAR DU
YANG RANG CAG GI STON PA RJE RGYAL BA GNYIS PA'I BSTAN PA SPEL
BA'I

CHED DU BSAM BZHIN DU BYON PA'I BDAG NYID CHEN PO KUN MKHYEN BLA
MA'I GSUNG BYIN BRLABS CAN NAM YANG DOR BAR MI BYA'O ZHES RJES
'JUG BLO GSAR BA RNAMS LA THAL MO SBYAR NAS GSOL BA 'DEBS PA
LAGS SO,,
