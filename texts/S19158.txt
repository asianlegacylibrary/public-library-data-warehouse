@001A *, ,'PHAGS PA RNAM PAR 'THAG PA'I MDO'I DUM BU BZHUGS SO,,

@001B *, ,NA MO: SH'AKYA MU NE YE, 'PHAGS PA RNAM PAR 'THAG PA
BSDUS PA'I MDO LAS, SEMS CAN DAG 'DI LTA STE CHOS SPONG BA'I
G-YANG SA CHEN POR MI LTUNG BAR BYA'O, ,DE BAS NA 'JAM

DPAL GYIS GSOL BA, BCOM LDAN 'DAS CHOS SPONG BA ZHES BGYI BA
GANG LAGS, BCOM LDAN 'DAS KYIS BKA' BSTZAL PA, 'JAM DPAL GANG DE
BZHIN GSHEGS PAS GSUNGS PA'I BKA' LA, LA LA NI

BZANG BAR 'DU SHES, LA LA NI NGAN PAR 'DU SHES PA DE NI CHOS
SPONG BA YIN NO, ,GANG CHOS SPONG BA DES CHOS SPANGS PAS DE
BZHIN GSHEGS PA LA SKUR PA 'DEBS PA YIN, DGE 'DUN LA NGAN DU
BRJOD PA YIN

NO, ,'DI NI RIGS PA'O 'DI NI MI RIGS PA'O ZHES ZER NA CHOS SPONG
BA YIN NO, ,'DI NI BYANG CHUB SEMS PA'I CHED DU GSUNGS PA'O,
,'DI NI BYANG CHUB SEMS DPA' RNAMS KYI CHED DU GSUNGS PA MA YIN
PA'O

@002A *, ,ZHES ZER NA CHES SPONG BA YIN NO, ,'DI NI NYAN THOS
RNAMS KYI CHED DU GSUNGS PA'O ZHES ZER NA CHOS SPONG BA YIN NO,
,'DI NI RANG SANGS RGYAS RNAMS KYI CHED DU GSUNGS PA'O ZHES

ZER NA CHOS SPONG BA YIN NO, ,'DI NI BYANG CHUB SEMS DPA'I BSLAB
PA'O, ,'DI NI BYANG CHUB SEMS DPA'I BSLAB PA MA YIN NO ZHES ZER
NA CHOS SPONG BA YIN NO, ,SPOBS PA YOD DO ZHES PA'AM SPOBS PA
MED DO

ZHES ZER NA CHOS SPONG BA YIN NO, ,CHOS NI CHOS MA YIN PAR BSTAN
NO ZHES ZER NA CHOS SPONG BA YIN NO, ,SANGS RGYAS 'BYUNG BA MED
PAR YANG GZUNGS THOB CES ZER NA CHOS SPONG BA YIN NO, ,GZUNGS
THOB PA

NI YONGS SU DAG PA MA YIN NO ZHES ZER NA CHOS SPONG BA YIN NO,
,CHOS SMRA BA'I SPYOD PA NYES PA DANG LDAN NO ZHES ZER NA CHOS
SPONG BA YIN NO, ,CHOS SMRA BA BSGRUB PA PHUN SUM TSOGS PA MIN
NO ZHES ZER NA CHOS SPONG

@002B BA YIN NO, ,BAG MED PAS GLENG NA CHOS SPONG BA YIN NO,
,SPYOD LAM KYIS GLENG NA CHOS SPONG BA YIN NO, ,SPYOD PA DANG
TSUL KHRIMS NYAMS PA GLENG NA CHOS SPONG BA YIN NO, ,SPOBS PAS
GO BAR MI BYED DO ZHES

ZER NA CHOS SPONG BA YIN NO, ,GNANG BAR LEGS PAR MA BSHAD DO
ZHES ZER NA CHOS SPONG BA YIN NO, ,KHONG DU MA CHUD PAR TSIG
DANG TSIG DU 'GAL BAR BYAS SO ZHES ZER NA CHOS SPONG BA YIN NO,
,YI GE'I MING

GIS DE BZHIN GSHEGS PA'I BKA' LA 'JUG GO ZHES ZER NA CHOS SPONG
BA YIN NO, ,MDO SDE DANG MDO SDER 'GAL BAR BYAS SO ZHES ZER NA
CHOS SPONG BA YIN NO, ,TSIGS SU BCAD PA DANG TSIGS SU BCAD PA

'GAL BA BYAS SO ZHES ZER NA CHOS SPONG BA YIN NO, ,DON LA LA LA
MOS SHING LA LA LA MA MOS NA CHOS SPONG BA YIN NO, ,CHOS 'CHAD
PA'I TSE GTAM GZHAN DU BSGYUR NA CHOS SPONG BA YIN NO, ,DKRUGS
MA BYED PA

@003A *, ,MA PHYED NA CHOS SPONG BA YIN NO, ,KUN TU RTOG PAS
SMRA NA CHOS SPONG BA YIN NO, ,'DI LA SPYAD 'DI LA MI SPYAD ZHES
ZER NA CHOS SPONG BA YIN NO, ,'DI NI RIGS 'DI NI MI RIGS SO

ZHES ZER NA CHOS SPONG BA YIN NO, ,'JAM DPAL NYAN THOS RNAMS KYI
SPOBS PA GANG JI SNYED PA DANG, BYANG CHUB SEMS DPA' RNAMS KYI
SPOBS PA GANG JI SNYED PA DE DAG THAMS CAD NI DE BZHIN GSHEGS
PA'I MTHU

YIN NO, ,'JAM DPAL NGAS NI NYAN THOS RNAMS KYI SPOBS PA GANG JI
SNYED PA DANG, BYANG CHUB SEMS DPA' RNAMS KYI SPOBS PA GANG JI
SNYED PA DE DAG THAMS CAD DE BZHIN GSHEGS PA'I MTHU LAS 'BYUNG
BAR SMON

LAM LEGS PAR BTAB PA YIN, 'JAM DPAL NGAS NI BYANG CHUB TU YANG
SMON LAM LEGS PAR BTAB PA YIN NA, 'DI LTAR MI BLUN PO DE DAG
NGAN SONG DU 'GRO BAR BDUD KYIS BYIN KYIS BRLABS PA'I PHYIR, DE
LA

@003B YANG SKYON 'DOGS PAR SEMS SO, ,DE BZHIN GSHEGS PAS GNANG
BA'I CHOS SMRA BA DE DAG LA YANG SKYON 'DOGS PAR SEMS SO, ,RNYED
PA'I PHYIR SEMS BSRUNG BAR GNAS PA YIN GYI DE BZHIN GSHEGS PA'I
BSTAN PA BSRUNG BA'I PHYIR GNAS PA MA

YIN, RIGS LA BSDU BAS SAM, BRAM ZE DANG KHYIM BDAG RNAMS LA SMRA
BA NI, 'DI SKAD KHYOD KYIS LEGS PAR SMRAS SO, ,KHYOD KYIS DE
BZHIN GSHEGS PA'I BKA'I DON LEGS PAR RTOGS SO ZHES ZER TE, KHYOD
KYI YANG PHYOGS GCIG SMRAS PA LA RJES

SU YI RANG BA'I GZHI DE DAG CHOS SPONG BAR 'GYUR BAS 'DI LTAR
NGAN SONG CHEN POR 'GRO BAR 'GRO BA MTSUNGS PAR 'GYUR RO,
,'PHAGS PA RNAM PAR 'THAG PA'I MDO'I DUM BU'I BRJOD PA'O,,
,,DGE'O,, ` ,RANG BZHIN RNAM DAG RIN CHEN KHAMS LAS

GRUB, ,DON GNYIS PHUN TSOGS SKU GSUM DKYIL 'KHOR RGYAS, ,LHUN
GRUB 'PHRIN LAS BZANG PO'I 'OD DKAR CAN, ,THUB DBANG ZLA BA DE
LA PHYAG 'TSAL LO, ,'PHAGS PA RNAM PAR 'THAG PA BSDUS PA'I MDO'I
DUM BU 'DI LA DON GSUM GYIS SHES PAR BYA

STE, 'DI LTAR DGOS PA DANG, BSDUS PA DANG, TSIG GI DON NO, ,DANG
PO NI, 'DI LA CHOS SPONG GI LAS KYI MTSAN NYID DANG, NYES DMIGS
JI LTA BA BZHIN DU BDE BLAG DU RTOGS NAS DE LA G-YANG SA DANG
'DRA BAR BLTAS TE, SPONG ZHING DE SPONG BA'I

THABS CHOS DANG CHOS SMRA BA'I GANG ZAG LA DAD CING GUS PAS BKUR
BSTI DANG, RIM GRO CHER BSKYED PAS GNAS SKABS DANG MTHAR THUG GI
DON DU PHUN SUM TSOGS PA THOB PA ZHES PA 'DI YIN NO, ,'DI YI
BSDUS PA'I DON NI GNYIS TE CHOS SPONG GIS LAS

@004A *, ,SPANG BAR GDAMS PA DANG, SPANG BYA CHOS SPONG GI LAS
KYI MTSAN NYID BSTAN PA'O, ,DANG PO NI, SEMS CAN DAG CES PA NAS,
MI LTUNG BAR BYA CES PA'I BAR RO, ,GNYIS PA LA MDOR BSTAN DANG,
RGYAS BSHAD

GNYIS, DANG PO LA YANG CHOS SPONG DNGOS MDOR BSTAN PA DANG, DE'I
RGYUS DKON MCHOG GZHAN GNYIS KYANG SPANG BAR BSTAN PA'O, ,DE DAG
KYANG GO RIMS BZHIN DU, DE NAS CES PA NAS CHOS SPONG BA'O, ,ZHES
PA'I BAR DANG, GANG CHOS SPONG BA DES

CES PA NAS NGAN DU BRJOD PA YIN NO, ,ZHES PA'I BAR RO, ,RGYAS
PAR BSHAD PA LA, CHOS SPONG GI NGO BO DANG, DE'I 'BRAS BU NYES
DMIGS GNYIS KYIS SHES PAR BYA'O, ,DANG PO LA YANG BSTAN BYA CHOS
LA LOG PAR ZHUGS PA DANG, STON BYED GANG ZAG

LA LOG PAR ZHUGS PA RNAMS SO, ,DE LA YANG SHES BYA YUL LA RIGS
MI RIGS SU 'BYED PA DANG, 'JUG YUL THEG PA LA MCHOG DMAN DU
'BYED PA DANG, NYAMS LEN BSLAB BYA LA BZANG NGAN DU 'BYED PA
DANG GSUM GYIS SHES PAR BYA STE, DE DAG KYANG

GO RIMS BZHIN DU, 'DI NI MI RIGS PA'O ZHES PA DANG, 'DI NI BYANG
CHUB SEMS DPA' RNAMS KYI CHED DU ZHES PA DANG, 'DI NI BYANG CHUB
SEMS DPA' RNAMS KYI BSLAB PA'O ZHES PA RNAMS YIN NO, ,STON BYED
GANG ZAG LA LOG PAR ZHUGS PA LA

YANG, YANG DAG PA'I CHOS SMRA BA LA PHRAG DOG GIS SMOD PA DANG,
MA SBYANGS PA'I CHOS SMRA BA LA RNYED BKUR GYIS BSTOD PA'O,
,DANG PO LA YANG CHOS SMRA BA'I NYES PA BRJOD PA NYAN PA PO DANG
'BREL BA'I CHOS SPONG DANG, BSTAN BYA'I CHOS LA LOG PAR BSGRUB

@004B PA 'CHAD PA PO DANG 'BREL BA'I CHOS SPONG DANG, YANG DAG
PA'I CHOS SMRA BA SANGS RGYAS KYIS BYIN GYIS BRLABS PAR BSTAN PA
DANG GSUM MO, ,DANG PO LA YANG KUN SLONG SPOBS PA DANG 'BREL
BA'I SKYON BRJOD PA DANG, 'CHAD PA PO GANG ZAG DANG 'BREL BA'I

SKYON BRJOD PA DANG, 'CHAD BYED TSIG DANG 'BREL BA'I SKYON BRJOD
PA GSUM GYIS SHES PAR BYA STE, DANG PO NI, ,SPOBS PA YOD DO
ZHE'AM ZHES PA DANG, SANGS RGYAS 'BYUNG BA MED PAR ZHES PA DANG,
GZUNGS THOB PA NI ZHES PA RNAMS KYIS BSTAN NO, ,

GNYIS PA NI, CHOS SMRA BA'I SPYOD PA NYE BAR ZHES PA NAS, SPYOD
PA DANG TSUL KHRIMS NYAMS PAS GLENG NA, ZHES PA'I BAR GYIS BSTAN
NO, GSUM PA NI, CHOS NI CHOS MA YIN PAR STON CES PA DANG, SPOBS
PAS GO BAR MI BYED DO ZHES PA NAS TSIGS SU

BCAD PA DANG TSIGS SU BCAD PAR ZHES PA'I BAR GYIS BSTAN NO,
,BSTAN BYA CHOS LA LOG PAR BSGRUB PA, 'CHAD PA PO DANG 'BREL
BA'I CHOS SPONG NI, DON LA LA MOS ZHES PA NAS, 'DI NI RIGS 'DI
NI MI RIGS ZHES PA'I BAR RO, ,YANG DAG PA'I

CHOS SMRA BA SANGS RGYAS KYIS BYIN GYIS BRLABS PAR BSTAN PA NI,
'JAM DPAL NYAN THOS RNAMS KYIS ZHES PA DANG, DE DAG LA YANG
SKYON 'DOGS PAR SEMS SO, ,ZHES PA'I BAR RO, ,MA BSLABS PA'I CHOS
SMA BA LA RNYED BKUR GYI DBANG GIS BSTOD PA

NI, RNYED PA'I PHYIR ZHES PA NAS DE DAG CHOS SPONG BAR 'GYUR BAS
ZHES PA'I BAR RO, ,DE'I 'BRAS BU NYES DMIGS NI 'DI LTA STE, NGAN
SONG CHEN POR ZHES PA LA SOGS PA RNAMS SO, ,TSIG GI DON LA SPYI
DANG YAN LAG GI DON GNYIS LAS DANG PO

@005A *, ,NI, GANG SPANG BAR BYA BA'I CHOS GANG ZHI SPONG BAR
BYED PA PO'I GANG ZAG ,GANG GIS SPONG BAR BYED PA'I RGYU, JI
LTAR SPONG BA'I TSUL, SPANGS PA'I NYES DMIGS KYI 'BRAS BU RNAMS
KYIS SHES PAR BYA'O, ,DANG PO NI, RGYUD

BLA MAR, GANG ZHIG DON LDAN CHOS DANG NYER 'BREL ZHING, ,KHAMS
GSUM KUN NAS NYON MONGS SPONG BYED GSUNG, ,ZHI BA'I PHAN YON
STON PAR MDZAD PA GANG, ,DE NI DRANG SRONG GSUNG YIN ZHES PA'I
MTSAN NYID CAN GYI BDE BAR GSHEGS PA'I BKA'

MTHA' DAG DANG, YANG, GANG ZHIG RGYAL BA'I BSTAN PA 'BA' ZHIG
GIS, ,DBANG BYAS RNAM G-YENG MED YID CAN GYIS BSHAD, ,THAR PA
THOB PA'I LAM DANG RJES MTHUN PA, ,DE YANG DRANG SRONG BKA'
BZHIN SPYI BOS BLANG, ,CES PA'I MTSAN NYID CAN GYI

DGONGS 'GREL GYI BSTAN BCOS RNAM DAG RNAMS YIN NO, ,GNYIS PA NI,
RGYAN DU, ,RIGS MED GROGS NGAN SNGON DGE MA BSAGS BLO MA
SBYANGS, ,CHOS 'DIS SKRAG 'GYUR 'DI NA DON CHEN 'DI LAS LHUNG,
,ZHES PA LTAR CHOS ZAB MO LA MOS PA'I

MTHUN RKYEN RANG RGYUD DANG 'BREL BA'I RIGS LA SOGS PA GSUM MA
TSANG BA DANG, 'GAL RKYEN GZHAN RGYUD DANG 'BREL BA'I CHOS SPONG
BA'I SDIG PA'I GROGS POS YONGS SU ZIN PA'I GANG ZAG GO ,GSUM PA
NI, RGYUD BLAR, NYON MONGS PA DAG RNAMS

KYIS 'PHAGS LA SKUR PA DANG, ,DES GSUNGS CHOS LA BRNYAS GANG DE
KUN ZHEN LTAS BYAS, ,ZHES DANG, BLO DMAN PHYIR DANG DKAR MOS
BRAL PHYIR LOG PA'I NGA RGYAL LA BSTEN PHYIR, ,DAM CHOS PHONGS
PAS SGRIB PA'I BDAG PHYIR DRANG DON DE NYID 'DZIN PA'I

@005B PHYIR, ,RNYED LA BRKAM PHYIR LTA BA'I DBANG PHYIR CHOS SUN
'BYIN PA BSTEN PA'I PHYIR, ,CHOS 'DZIN BSRINGS PHYIR MOS PA DMAN
PHYIR DGRA BCOM RNAMS KYIS CHOS SPONG BYED, ,CES GSUNGS PA LTAR
RO, ,BZHI PA NI, 'DI NI CHOS MA YIN, 'DUL BA MA

YIN, SANGS RGYAS KYI BSTAN PA MA YIN ZHES SAM, YANG NA MDO'I DUM
BU 'DI LAS 'BYUNG BA LTAR RO, ,LNGA PA NI, RGYUD BLAR, JI LTAR
ZAB MO'I CHOS NYAMS DE BZHIN MKHAS PA RNAMS KYIS ME SBRUL DANG,
,MI BZAD SBRUL GDUG GSHED MA DANG NI THOG

LA'ANG SHIN TU 'JIGS MI BYA, ,ME SBRUL DGRA DANG RDO RJE'I MES
NI SROG DANG BRAL BA BCOM BYAS TE, ,DE LAS MNAR MED RNAMS KYI
'GRO BA SHIN TU 'JIGS PAR 'GRO MI 'GYUR, GANG ZHIG YANG YANG
SDIG GROGS BSTEN PAS SANGS RGYAS NGAN SEMS LDAN

GYUR DANG, ,PHA MA DGRA BCOM GSOD PA BYA BA MIN BYED TSOGS MCHOG
'BYED PA'I MI, ,DE YANG CHOS NYID NGES PAR BSAMS PAS MYUR DU DE
LAS THAR 'GYUR GYI, ,GANG ZHIG YID NI CHOS LA SDANG BA DE LA
THAR PA GA LA YOD, ,CES GSUNGS PA LTAR RO, ,

DA NI YAN LAG GI DON BSHAD PAR BYA STE, CHOS SPONG GI G-YANG SA
CHEN POR ZHES PA NI LAS DE'I 'BRAS BU RNAM PAR SMIN PA MNAR MED
PA LA SOGS PA'I NGAN SONG RNAMS NI DPAG TSAD STONG DU ZAB CING
NGOS BZHI BRAG RI STUG POS KUN NAS BSKOR BA'I G-YANG

SA CHEN PO DANG, GANG DU LHUNG NA THAR BAR DKA' ZHING SDUG
BSNGAL BA DANG YID MI BDE BA MANG PO'I GNAS SU GYUR PAR CHOS
MTHUN PA'I PHYIR G-YANG SA ZHES BYA LA, DE'I RGYU CHOS SPONG
BA'I LAS LA YANG 'BRAS BU'I MING GIS BTAGS TE G-YANG SA ZHES
BRJOD

@006A *, ,DO, ,GANG SHES NAS SPANG BAR BYA BA CHOS SPONG GI LAS
DE YANG, GDUL BYA RNAMS KYIS MI SHES PAS DE'I RANG BZHIN JI LTA
BU YIN PA STON PA LA ZHUS PA NI, DE NAS ZHES SOGS, DE'I LAN BCOM
LDAN 'DAS KYIS BKA'

BSTZAL PA NI, 'JAM DPAL ZHES SOGS, DE LA BKA' LA LA BZANG BAR
'DU SHES, LA LA NGAN PAR 'DU SHES PAS CHOS SPONG BA NI, DE BZHIN
GSHEGS PA'I BKA' LA BZANG NGAN MED PA'I PHYIR TE, THAMS CAD
KYANG DE BZHIN NYID LA 'BAB CING, DE

BZHIN NYID LA GZHOL BAS DE KHO NA NYID KYI BDUD RTZI LA 'JUG
PA'I THABS SU MA GYUR PA GCIG KYANG MED PA'I PHYIR RO, ,DE SKAD
DU YANG, BZHI BRGYA PA LAS, YOD DANG MED DANG YOD MED GNYIS KA
MIN ZHES KYANG BSTAN TE, NAD KYI DBANG GIS THAMS CAD

KYANG, ,SMAN ZHES BYA BAR 'GYUR MIN NAM, ,ZHES GANG GSUNGS PA
YIN NO, ,BKA' LA DRANG NGES KYI DBYE BA YOD PA MA YIN NAM, JI
LTAR NA BZANG NGAN MED CE NA, DRANG NGES KYI KHYAD PAR YOD MOD
NA'ANG DE TZAM GYIS BZANG NGAN DU MI 'GYUR TE, GDUL

BYA'I BSAM PA LA LTOS NAS BSTAN PAR BYA BA STONG PA NYID DANG,
MTSAN MA MED PA LA SOGS PA'I GNAS LUGS KYI DON GCIG NYID GDUL
BYA KHA CIG LA LDEM PO'I NGAG GIS MING GZHAN DANG GZHAN DU BSTAN
LA, KHA CIG LA DE NYID SGRA JI BZHIN PAR BSTAN

PAS, DRANG NGES SU 'JOG PA TZAM MA GTOGS DGONGS PA GCIG PA YIN
PA'I PHYIR DANG, GZHAN DU NA DE BZHIN GSHEGS PA'I BKA'I DGONGS
PA DANG 'GAL BAS GSUNG BA PO THAMS CAD MKHYEN PA MA YIN PAR
'GYUR BA'I PHYIR RO, ,GANG CHOS SPONG BA DANG

@006B CHOS SPANGS PAS DE BZHIN GSHEGS PA LA SKUR PA 'DEBS PA YIN
CES PA NI, BSTAN BYA CHOS LA NGAN PAR 'DU SHES NAS SPONG BA NA,
DE STON PA PO LA DE KHO NA NYID JI LTA BA BZHIN RTOGS NAS PHYIN
CI MA LOG PAR STON PA PO MA YIN PAR DON GYIS NA, SKUR PA

'DEBS PA YIN TE, GZHAN DU NA DES BSTAN PA'I CHOS LA GUS PAR MI
BYED PA DANG 'GAL BA'I PHYIR RO, ,DES 'PHAGS PA'I DGE 'DUN LA
NGAN DU BRJOD PA YANG YIN TE, DGE 'DUN NI SANGS RGYAS KYIS BSTAN
PA DAM PA'I CHOS LA RJES SU SLOB PAS RAB DU

PHYE BA YIN LA, BSTAN PA LA NGAN PAR 'DU SHES PA NA DE LA TSAD
MAR 'DZIN CING RJES SU SLOB PA'I GANG ZAG LA MCHOG TU 'DZIN PAR
'GAL BA'I PHYIR RO, ,MDO SDE 'DI NI RIGS TE, RIGS PA DANG LDAN
PA DON DAM PA'I BDEN PA STON PA'I PHYIR RO, ,MDO SDE

DE NI MI RIGS TE, RIGS PAS BRTAG MI BZOD PA KUN RDZOB KYI BDEN
PA STON PA'I PHYIR RO, ,ZHES ZER NA, KUN RDZOB STON PA DRANG DON
GYI CHOS LA NGAN PAR 'DZIN PAS CHOS SPONG BA YIN NO, ,KUN RDZOB
STON PA DON DAM PA'I BDEN PA STON PA LAS NGAN PAR

'DZIN PA 'DI JI LTAR NA CHOS SPONG BAR 'GYUR ZHE NA, GANG ZHIG
GI DON DAM PA'I BDEN PA MCHOG TU BZUNG NAS DE RTOGS PAR 'DOD PA
DE NI KUN RDZOB KYI BDEN PA NGAN PAR BZUNG NAS SPANG BAR 'OS PA
MA YIN TE, CHU 'DOD PAS SNOD BRTAN PAR BYA BA

LTAR, KUN RDZOB KYI BDEN PA RNAM PAR GZHAG PA LA SHIN TU GUS PAR
BYA BA YIN TE, DE NI DON DAM PA'I BDEN PA RTOGS PA'I THABS YIN
PA'I PHYIR RO, ,DE LTAR YANG, DBU MA RTZA BA LAS, THA SNYAD LA
NI MA BRTEN PAR, ,DAM PA'I DON NI RTOGS MI

@007A *, ,'GYUR, ,DAM PA'I DON NI MA RTOGS PAR, ,MYA NGAN 'DAS
PA THOB MI 'GYUR, ,ZHES GANG GSUNGS PA YIN NO, ,DE NYID KYI
PHYIR, DE BZHIN GSHEGS PA RNAMS KYI BDEN PA GNYIS KYI SGO NAS
CHOS STON PAR MDZAD PA YIN

TE, ,DE NYID LAS, SANGS RGYAS RNAM KYIS CHOS BSTAN PA, ,BDEN PA
GNYIS LAS YANG DAG BRTEN, ,'JIG BRTEN KUN RDZOB BDEN PA DANG,
,DAM PA'I DON GYI BDEN PA'O, ,ZHES GSUNGS SO, ,DE BAS NA KUN
RDZOB KYI BDEN PA STON PA'I MDO SDE

RNAMS NGAN PA'O ZHES KHYAD DU BSAD PAR 'OS PA MIN NO, ,'DI NI
ZAB PA DANG RGYA CHE BA LA MOS PA DBANG PO RNON PO BYANG CHUB
SEMS DPA' RNAMS KYI CHED DU GSUNGS PAS MCHOG GO ,'DI NI RANG
NYID GCIG PU ZHI BA DANG DUL BAR BYA BA'I PHYIR ZHUGS PA DBANG

PO DMAN PA NYAN THOS RNAMS KYI CHED DU GSUNGS PAS DMAN PA'O,
,'DI NI DBANG PO 'BRING PO RANG SANGS RGYAS RNAMS KYI CHED DU
GSUNGS PAS 'BRING DU GYUR PA'O ZHES ZER NA, THEG PA DMAN PA'I
MDO SDE KHYAD DU BSAD PAS CHOS SPONG BA YIN NO, ,CI STE

NYAN RANG GI THEG PA NI THEG PA CHEN PO DAG LAS DMAN PA MA YIN
NAM, JI LTAR NA DE DAG LA DMAN PAR BZUNG BAS CHOS SPONG BA YIN
ZHE NA, NYAN THOS DANG RANG SANGS RGYAS KYI THEG PA YANG ZAB PA
DANG RGYA CHE BA LA MOS PA RANG BZHIN GYI DBANG PO RNON PO'I

RIGS CAN DAG GIS MNGON DU BYA BA'I LAM MA YIN NA YANG, GZHAN
RJES SU 'DZIN PA'I YAN LAG TU SHES PAR BYA BA'I YAN LAG YIN TE,
BYANG CHUB SEMS DPA' RNAMS KYIS RGYU'I GNAS SKABS SU THEG PA
GSUM GYI LAM THAMS CAD SHES PAR BYA ZHING

@007B 'BRAS BU'I GNAS SKABS SU THEG PA GSUM GYI YON TAN THAMS
CAD MNGON DU BYA DGOS PA'I PHYIR RO, ,JI SKAD DU, BCOM LDAN 'DAS
MA LAS, RAB 'BYOR NYAN THOS KYI LAM GANG YIN PA DANG, RANG SANGS
RGYAS KYI LAM GANG YIN PA DANG, SANGS RGYAS

KYI LAM GANG YIN PA'I LAM THAMS CAD SHES PAR BYA ZHING LAM THAMS
CAD SHES PAR BYA'O ZHES GANG GSUNGS PA LTAR RO, ,DMAN PA LA MOS
PA NYAN RANG GI RIGS CAN DAG GIS NI NYAN RANG GI THEG PA DE NYID
THEG PA CHEN PO LA 'JUG PA'I THEM SKAS LTA BU YIN

TE, DE DAG NYAN RANG GIS LAM GYI THOG MAR RGYUD YONGS SU MA
SBYANGS PAR THEG PA CHEN PO ZAB PA DANG RGYA CHE BA'I CHOS KYI
SNOD DU MI RUNG BA'I PHYIR DANG, MTHAR THUG THEG PA GCIG NYID
KYIS DE DAG GIS KYANG SANGS RGYAS THOB PAR BYA DGOS PA'I PHYIR
RO, ,

DE NYID KYI PHYIR DMAN PA'I MYANG 'DAS GNYIS NI LAM RING POS DUB
PA'I 'GRON PO DBUGS DBYUNG BA'I PHYIR GRONG KHYER SPRUL BA LTAR
THEG PA CHEN PO LA 'JUG PA'I THABS MKHAS PA YIN PAR BCOM LDAN
'DAS KYIS MDO SDE RNAMS LAS GSUNGS SO, ,DPAL

LDAN ZLA BA GRAGS PAS DBU MA LA 'JUG PAR YANG, GANG PHYIR 'GRO
LA NYES PA SKYED BYED SNYIGS MA 'DI DAG YOD GYUR PA, ,DE PHYIR
'JIG RTEN SANGS RGYAS SPYOD YUL GTING ZAB LA 'JUG MI 'GYUR
ZHING, ,BDE GSHEGS GANG PHYIR KHYOD LA MKHYEN RAB

THUGS RJE THABS DANG LHAN CIG PA, ,MNGA' DANG GANG PHYIR BDAG
GIS SEMS CAN SGROL ZHES KHYOD KYIS ZHAL BZHES PA, ,DE PHYIR
MKHAS PA RIN PO CHE'I GLING DU CHAS PA'I 'GRO TSOGS KYI, ,NGAL
BA NYER SEL GRONG KHYER YID 'ONG BAR DU RNAM PAR BKOD PA

@008A *, ,LTAR, ,KHYOD KYIS THEG PA 'DI NI SLOB MA NYE BAR ZHI
BA'I TSUL LA YID, ,SBYAR BAR MDZAD CING RNAM PAR DBEN LA BLO
SBYANGS RNAMS LA LOGS SU GSUNGS, ,ZHES GANG GSUNGS PA YIN NO,
,DE BAS NA THEG PA DMAN PA'I MDO

SDE DAG KYANG GDUL BYA DMAN PA DANG, MCHOG LA GZHOL BA GNYIS KA
LA YANG NYE BAR MKHO BAS NA DMAN PA'O ZHES KHYAD DU BSAD PAR 'OS
PA MA YIN NO, ,PHA ROL TU PHYIN PA DRUG GI NANG NAS SHES RAB KYI
PHA ROL TU PHYIN PA 'DI NI BYANG CHUB SEMS DPA'I

BSLAB BYA'O, ,SBYIN PA LA SOGS PA'I PHA ROL TU PHYIN PA LNGA PO
'DI NI SPROS PA DANG BCAS PA NYID KYIS BYANG CHUB SEMS DPA'I
BSLAB BYA MA YIN PA'O, ,ZHES ZER NA THABS KYI CHA KHYAD DU BSAD
PAS CHOS SPONG BA YIN NO, ,SBYIN PA LA SOGS PA RNAMS NI SHES

RAB LAS DMAN PA MA YIN NAM, JI LTAR NA, DE LA DMAN PAR BZUNG BAS
CHOS SPONG BA YIN ZHE NA, THABS DANG BRAL BA'I SHES RAB RKYANG
PA DANG, SHES RAB DANG BRAL BA'I THABS RKYANG PAS NI BYANG CHUB
SEMS DPA'I MNGON PAR 'DOD PA'I DON MI GNAS

PA'I MYA NGAN LAS 'DAS PA THOB PAR NUS PA MA YIN NO, ,'KHOR BA
DANG MYA NGAN LAS 'DAS PA'I MTHA' GNYIS GANG RUNG DU LTUNG BAR
'GYUR BA'I PHYIR RO, ,DES NA GANG ZHIG MI GNAS PA'I MYA NGAN LAS
'DAS PA THOB PAR 'DOD PA DES NI, THABS DANG SHES

RAB ZUNG DU 'BREL BA'I LAM LA BSLAB DGOS PAS SBYIN PA LA SOGS PA
LA DMAN PAR BZUNG NAS KHYAD DU BSAD PAR 'OS PA MA YIN TE, YANG
NA THEG PA GSUM GYI NANG NAS THEG PA CHEN PO 'DI NI BYANG CHUB
SEMS DPA' RNAMS KYI BSLAB BYA'O, ,NYAN RANG GI

@008B THEG PA 'DI NI BYANG CHUB SEMS DPA'I BSLAB BYA MA YIN NO,
,ZHES ZER NA CHOS SPONG BA YIN TE, JI SKAD DU, RGYAL SRAS RNAMS
KYIS MI BSLAB PA'I, ,DNGOS DE GANG YANG YOD MA YIN, ,ZHES PA'I
TSUL GYIS THEG PA GSUM GYI LAM THAMS CAD BYANG CHUB

SEMS DPA' KHA CIG NI SHES PAR BYA BA DANG, KHA CIG NI MNGON DU
BYA BA'I TSUL GYIS BSLAB PAR BYA BA YIN NO, ,SANGS RGYAS KYIS
GNANG BA'I CHOS SMRA BA'I KUN SLONG GI SPOBS PA 'DI TZAM ZHIG
YOD DO ZHE'AM, 'DI TZAM ZHIG LAS MED DO ZHES ZER ZHING

CHOS SMRA BA'I SPOBS PA'I TSAD 'JAL NA CHOS SMRA BA LA MA GUS PA
NYID KYIS CHOS SPONG BA YIN NO, ,SANGS RGYAS KYIS GNANG BA'I
CHOS SMRA BA RNAMS NI SANGS RGYAS KYI MTHUS SPOBS PA TSAD MED PA
YIN PA'I PHYIR RO, ,CHOS SMRA BAS CHOS NI CHOS MA YIN PAR

LOG PAR STON TO ZHES ZER NA YANG DAG PA'I CHOS SMRA BA LA SKUR
PA BTAB PA'I PHYIR CHOS SPONG BA YIN NO, ,SANGS RGYAS 'BYUNG BA
MED PAR YANG BZOD PA LA SOGS PA'I GZUNGS THOS CING THOB BO ZHES
ZER NA CHOS SPONG BA YIN TE, GZUNGS RNAMS KYI GTZO BO

BZOD PA'I GZUNGS NI SKYE MED KYI DON ZAB MO LA MI SKRAG PA'I
TING NGE 'DZIN DANG SHES RAB YIN LA, DE YANG SANGS RGYAS 'BYUNG
BA MED PAR 'THOB PA MED DE RTAG CHAD SPANGS PA SKYE MED KYI DON
ZAB MO NI, SANGS RGYAS KYI BSTAN PA THUN MONG MA YIN PA'I PHYIR

RO, ,DE LTAR YANG RIN PO CHE'I 'PHRENG BAR, GANG ZAG PHUNG POR
SMRA BA YI, ,'JIG RTEN GRANGS CAN 'UG PHRUG DANG, ,GOS MED BCAS
LA GAL TE ZHIG ,YOD MED 'DAS PAR SMRA NA DRIS, ,DE PHYIR SANGS
RGYAS RNAMS KYI NI, ,BSTAN PA 'CHI MED YOD

@009A *, ,MED LA, ,'DAS PA ZAB MO ZHES BYA BA, ,CHOS GYI KHUD PA
YIN ZHES DRI, ,ZHES GANG GSUNGS PA YIN NO, ,DES NA SANGS RGYAS
'BYUNG BA MED PAR GZUNGS THOS SO ZHES ZER NA, ZAB MO'I DON RTOGS
PA SANGS RGYAS LA RAG

MA LAS PAR SMRAS PAS, SANGS RGYAS DANG DE'I BSTAN PA DBANG PHYUG
LA SOGS PA 'JIG RTEN NA THAMS CAD MKHYEN PAR KHAS 'CHE BA GZHAN
DAG DANG DON GYIS NA MNYAM PAR 'GYUR LA, DE LTAR NA BSTAN PA
DANG STON PA LA SKUR PA GDAB PAR 'GYUR PA'I PHYIR

RO, ,CHOS SMRA BAS TSIG LA SOGS PA'I GZUNGS THOB PA'I DBANG GIS
THOB PA'I YON TAN MANG DU THOS PA LA SOGS PA NI YONGS SU DAG PA
MA YIN NO ZHES DANG, CHOS SMRA BA'I SGO GSUM GYI SPYOD PA NYES
PAR BYAS ZHES DANG, CHOS SMRA BA'I BSLAB PA GSUM

GYI SGRUB PA PHUN SUM TSOGS PA MA YIN NO ZHES DANG, CHOS SMRA BA
BAG DANG MI LDAN ZHES BAG MED PAS GLENG BA DANG, SPYOD PA TSUL
DANG MI MTHUN ZHES SPYOD LAM GYIS GLENG BA DANG, 'TSO BA DANG,
CHO GA DANG, BSLAB PA NYAMS ZHES SPYOD PA DANG TSUL

KHRIMS NYAMS PAS GLENG BA DANG, CHOS SMRA BA'I TSE SPOBS PA RNAM
PAR MA DAG PAS TSIG DANG DON GZHAN LA GO BAR MI BYED CES PA
DANG, TSIG SNANG BAR STE GSAL PO'I SGO NAS DON LEGS PAR MA BSHAD
CES DANG, TSIG GI DON KHONG DU MA CHUD PAR STON

PAS TSIG SNGA MA DANG PHYI MA 'GAL ZHES DANG, YI GE'I MING GIS
TE DON LA SGRA JI BZHIN PAR BZUNG NAS DE BZHIN GSHEGS PA'I BKA'
BSHAD PA LA 'JUG CES DANG, DE'I RGYU MTSAN GYIS MDO SDE DANG MDO
SDE GZHAN NANG 'GAL BA DANG, TSIGS SU BCAD PA

@009B DANG TSIGS SU BCAD PA GZHAN 'GAL BAR BYAS SO ZHES ZER NA
CHOS SPONG BA YIN TE, DE RNAMS KYI RGYU MTSAN 'OG NAS 'JAM DPAL
NYAN THOS KYI SPOBS PA GANG JI SNYED PA DANG ZHES SOGS KYIS
BSTAN TO, ,DON NI 'DI YIN TE SANGS RGYAS KYIS GNANG BA'I

CHOS SMRA BA'I SPOBS PA GANG JI SNYED PA NI, SANGS RGYAS KYI
BYIN GYIS BRLABS PA'I MTHU LAS BYUNG BAS JI SKAD BSHAD PA'I NYES
PA DE DAG MED LA, DE DAG LA SKYON 'DOGS PAR SEMS PA NI DE BZHIN
GSHEGS PA LA SKYON 'DOGS PAR SEMS PA YIN PA'I PHYIR

RO, ,YANG CHOS SMRA BA DAG GIS KYANG CHOS SMRA BA'I TSE RANG GI
BSTAN BYA'I CHOS KYI DON LA LA LA MOS, LA LA LA MI MOS PA, CHOS
'CHAD PA'I TSE CHOS SMRA BA LA CHE CHER MI 'DZIN PAR RGYAL PO
DANG BLON PO'I LA SOGS PA'I GTAM GZHAN DANG GZHAN DU BSGYUR BA

DANG, TSIG DANG DON DKRUGS PA STE 'KHRUGS PA MA PHYED PAR 'BREL
MED DU SMRA ZHING, DE LA YANG RANG NYID THE TSOM ZA BA DANG,
CHOS SMRA BA LA RTZE GCIG TU YID MI GTOD PAR 'DOD PA LA SOGS PA
KUN TU RTOG BZHIN DU CHOS SMRA BA DANG, RANG GI SLOB MA LA

YANG CHOS 'DI LA DPYAD 'DI LA MI DPYAD CES PA DANG, DON 'DI NI
RIGS 'DI NI MI RIGS ZHES ZER NA CHOS SPONG BA YIN TE, CI RIGS
PAR CHOS LA BZANG NGAN DANG CHED CHER MI 'DZIN PAR KHYAD DU GSOD
PA'I PHYIR RO, ,YANG KHA CIG 'DI SKAD CES BRAM ZE

DANG KHYIM BDAG RNAMS LA NGO BSTOD SMRA BA NI, DE DAG GIS DE
BZHIN GSHEGS PA'I BKA' YI PHYOGS GCIG TSIGS SU BCAD PA RE TZAM
SMRAS PA LA, KHYOD KYIS DE BZHIN GSHEGS PA'I BKA'I TSIGS LEGS
PAR SMRAS SO, ,DON LEGS PAR RTOGS SO ZHES

@010A *, ,KHYOD KYI YANG PHYOGS GCIG SMRAS PA LA RJES SU YID
RANG ZHING BSTOD PA'I GZHI DES CHOS SPONG BAR 'GYUR RO, ,DGOS PA
CI'I PHYIR TU ZHE NA, RNYED PA DANG BKUR BSTI'I CHED DANG, GANG
NAS RNYED PA THOB PAR 'GYUR BA'I KHYIM

BSRUNG BAR GNAS PA'I CHED YIN GYI, BSTAN PA BSRUNG BA'I CHED MA
YIN PA'O, ,RGYU GANG LAS ZHE NA, BRAM ZE LA SOGS PA'I RIGS DANG,
RGYAL PO LA SOGS PA'I DBANG PHYUG LA GDUNG ZHING CHAGS PA'I RGYU
LAS SO, , CI'I PHYIR DE SKAD CES SMRAS PAS

CHOS SPONG PAR 'GYUR ZHE NA, DE BZHIN GSHEGS PA'I BSTAN PA'I
CHOS NI ZAB CING PHRA LA GTING DPAG PAR DKA' PA'I PHYIR MKHAS
SHING MDZANGS PA DAG KHO NA'I SPYOD YUL YIN GYI, LEGS PAR MA
BSLABS PA'I BRAM ZE DANG KHYIM BDAG DAG GI SPYOD YUL DU

GA LA 'GYUR, DE BAS NA DE DAG GIS KYANG DE BZHIN GSHEGS PA'I
BKA' LEGS PAR RTOGS SHING SMRA'O ZHES ZER BAS NI, DE BZHIN
GSHEGS PA'I BSTAN PA BLO GROS RTZING PO DAG GI YANG SPYOD YUL DU
BSTAN PAS ZAB CING GTING DPAG DKA' BA'I CHOS LA

SKUR PA BTAB PAR 'GYUR BA'I PHYIR RO, ,DE LTA BU'I CHOS SPONG
BA'I LAS DE DAG GIS RNAM PAR SMIN PA CI 'GYUR ZHE NA, 'DI LTA
STE NGAN SONG CHEN POR ZHES SOGS GSUNGS SO, ,DE LTAR NA GONG DU
BSHAD PA'I TSUL DE DAG GIS MDO'I DUM BU 'DI LEGS

PAR BSHAD PA YIN NO, ,JI LTAR SGRON GLOG NOR BU'I 'OD LAS MIG
LDAN RNAM BKRA'I GZUGS LA SPYOD, ,DE BZHIN THUB BSTAN NYI MA LA
BRTEN MKHAS RNAMS DE NYID 'BYED LA BRTZON, ,MKHA' LA NYI ZLA'I
RGYU BA MED NAS STENG SMAG RUM MUN PAR CHUD, ,THUB

@010B BSTAN NYI MA'I DKYIL 'KHOR DANG BRAL SKYE DGU'ANG GNAS
SKABS DE 'DRAR 'GYUR, ,DE PHYIR BDAG NYID LEGS 'DOD CING, ,GZHAN
LA'ANG RJES SU BRTZE RNAMS KYIS, ,THUB PA'I BSTAN DANG BSTAN
'DZIN LA, ,GCES DANG BKUR STIR BYA BAR RIGS, ,RI

BONG RKYAL GYIS RGYA MTSO'I MTHA', ,DPOG PA JI BZHIN THUB PA'I
GSUNG, ,BYIS BLOS GZHAL BAR MI NUS NA'ANG, ,YID CHES LUNG DANG
RIGS PA LA, ,BRTEN NAS 'DI BYAS MKHAS RNAMS DPYOD, ,'DI SBYAR
DGE BAS 'GRO BA KUN, ,SRID DANG ZHI BA'I

MTHA' SPANGS TE, ,MI GNAS MYA NGAN 'DAS PA'I SA, ,KUN MKHYEN GO
'PHANG MYUR THOB SHOG ,'PHAGS PA RNAM PAR 'THAG PA BSDUS PA'I
MDO'I DUM BU'I BSHAD PA 'DI NI, BSTAN PA RIN PO CHE'I MNGA' BDAG
DPAL LDAN BLA MA KUN DGA' BKRA SHIS RGYAL

MTSAN DPAL BZANG PO'I BKAS BSKUL NAS, CHOS SMRA BA'I BTZUN PA
GZHON NU BLO GROS KYIS DPAL SA SKYA'I GTZUG LAG KHANG DU SBYAR
BA'O,, ,,DGE LEGS SU GYUR CIG, ` ,MDO SDE RNAM MANG LAS GSUNGS
PA'I BDE GSHEGS SNYING PO'I DON RGYUD

BLA MA'I DGONGS PA GSAL BAR BSHAD PA BZHUGS SO, ,PHYOGS BCU'I
RGYAL BA SRAS DANG BCAS RNAMS LA, ,KUN NAS DANG BA'I YID KYIS
PHYAG 'TSAL LO, ,SHIN TU ZAB PA'I BDE GSHEGS SNYING PO'I DON,
,GSAL BAR BSHAD KYIS GZUR GNAS SHES

LDAN NYON, ,SEMS CAN LA SANGS RGYAS KYI STOBS SOGS KYI YON TAN
YOD PAR, GANG DAG 'GRO KUN MTHA' BZHI YANG DAG RTOGS NAS ZHES
SOGS KYIS BSTAN PAR MI RIGS TE, GZHUNG DES SEMS CAN LA YANG
SANGS RGYAS KYI CHOS NYID KYI SPYI'I MTSAN

@011A *, ,NYID RANG BZHIN 'OD GSAL TZAM RJES SU ZHUGS PAR, SA
DANG PO NAS MTHONG BAR BSTAN PA TZAM YIN GYI, RNAM PAR DBYE BA
MED CHOS PHYIR, ,ZHES PAS KYANG BSTAN PA MA YIN TE, DES KYANG
SANGS RGYAS KYI STOBS SOGS KYI

YON TAN GYI CHOS NYID RANG BZHIN 'OD GSAL TZAM SO SKYE'I GNAS
SKABS NA YANG YOD PA LA DGONGS PA YIN PA'I PHYIR, DE SKAD DU
YANG DE'I 'GREL PAR, DE LA DRI MA MED PA'I SANGS RGYAS KYI YON
TAN NI, GCIG DU KUN NAS NYON MONGS PA'I SO SKYE BO'I

SA LA YANG RNAM PAR DBYE BA MED PA'I CHOS NYID SNGA PHYI KHYAD
PAR MED PAR YOD PA'I PHYIR RO, ,GNAS 'DI NI BSAM GYIS MI KHYAB
CES GSUNGS PA'I PHYIR RO, ,DE BZHIN BDE GSHEGS MED GNAS RNAMS
LA'ANG, ,SANGS RGYAS SPYAN GYIS RANG CHOS NYID

GZIGS NAS, ,ZHES PA DANG, NYON MONGS SBUBS BZHIN SEMS CAN YON
TAN NI, ,ZHES PA DANG, SANGS RGYAS NYID NI YON TAN DRI MA MED
GTER SEMS CAN KUN LA KHYAD MED RNAMS GZIGS NAS, ,ZHES DANG, SHA
RI'I BU SEMS CAN GYI KHAMS KYANG

GZHAN LA CHOS NYID KYI SKU YANG GZHAN MA LAGS TE, SEMS CAN GYI
KHAMS NYID CHOS KYI SKU'O, ,CHOS KYI SKU NYID SEMS CAN GYI KHAMS
SO, ,'DI NI DON GNYIS SU MED KYI YI GE THA DAD PA TZAM YIN NO
ZHES SOGS KYIS KYANG, SEMS CAN LA SANGS RGYAS

KYI CHOS SKU'I SPYI'I MTSAN NYID RANG BZHIN 'OD GSAL TZAM YOD
PAR BSTAN GYI, RANG GI MTSAN NYID STOBS SOGS KYI YON TAN DANG
LDAN PAR MI STON, MDOR NA ZAG MED DBYINGS LA NI, ,DON GYIS RAB
TU DBYE BA BZHI, ,CHOS KYI SKU LAS SOGS PA YI, ,

@011B ZHES SOGS DANG, BLA MED CHOS KYIS STONG MA YIN, ,ZHES
DANG, YON TAN RANG BZHIN NYID LDAN PHYIR, ,ZHES SOGS NI SHIN TU
DRI MED KYI GNAS SKABS STON BYED YIN PAS SEMS CAN SANGS RGYAS
KYI CHOS SKU MTSAN NYID PA DANG, YON TAN MTSAN NYID PA

YOD PAR STON BYED KYI SHES BYED DU MI RIGS SO, ,DE BZHIN GSHEGS
PA'I SNYING PO RTAG PA DANG, BRTAN PA DANG, 'DUS MA BYAS PAR
BSHAD PA'I DON YANG NGO BO GTAN MA 'GYUR PA'I RTAG PA DANG, RGYU
RKYEN GYIS 'DUS MA BYAS PA'I 'DUS MA BYAS SU BSTAN

PA MA YIN GYI, SEMS RANG BZHIN 'OD GSAL DE NYID MA DAG PA'I GNAS
SKABS SU NYON MONGS PA DANG, LAS DANG SKYE BA'I KUN NAS NYON
MONGS PA GSUM GYIS RANG GI NGO BO MI 'GYUR PA DANG, DAG PA DANG
MA DAG PA'I GNAS SKABS SU MIG PAGS KYI SA

DANG, ZAG PA MED PA'I LAS KYIS BSKYED PA'I YID KYI RANG BZHIN
KYI LUS DANG, BSAM GYI MI KHYAB PA'I 'CHI 'PHO DANG, SKYE BA
SOGS RANG GI NGO BO MI 'GYUR BA LA BSAMS NAS SEMS CAN GYI KHAMS
DANG, DE BZHIN GSHEGS PA'I SNYING PO RTAG PA

DANG, BRTAN PA DANG, 'DUS MA BYAS PA ZHES BRJOD LA, SHIN TU RNAM
PAR DAG PA'I GNAS SKABS SU SEMS KYI RANG BZHIN 'OD GSAL DE NYID
'KHOR BA JI SRID MA STONGS KYI BAR DU SEMS CAN KYI DON BYED PA'I
'PHRIN LAS BSGRUB PAS MI ZAD PA'I YON TAN

DANG LDAN PA DANG, PHYI MA'I MTHA'I MU DANG MTSUNGS PA LA DGONGS
NAS CHOS SKU DE NYID RTAG PA DANG, BRTAN PA DANG, LAS NYON KYIS
'DUS MA BYAS PA ZHES BRJOD DO, ,GNAS SKABS THAMS CAD DU SEMS KYI
RANG BZHIN DE NYID GSAR DU THOB PA'I MTSAN

@012A *, ,NYID CAN KYI SKYE BA DANG, DBANG PO 'GAGS PA'I MTSAN
NYID CAN KYI 'JIG PA DANG, SKYES NAS MA SHI'I BAR DU RIGS MTHUN
RGYUN MA CHAD PAR 'JUG PA'I GNAS PA DANG, GNAS SKABS GZHAN DU
'GYUR BA'I MTSAN NYID CAN KYI

RGAS PA STE, 'DUS BYAS KYI MTSAN NYID BZHI DANG BRAL BA'I PHYIR,
'DUS MA BYAS PA ZHES BRJOD LA, GNAS SKABS THAMS CAD DU RANG
BZHIN 'OD GSAL KYI NGO BO LA 'GYUR BA MED PA'I PHYIR, RTAG PA
ZHES RJOD DO, ,DES NA RTAG BRTAG SOGS KYI DON

NI, SEMS RANG BZHIN 'OD GSAL DE NYID LA GDUL BYA'I LOG RTOG 'GA'
ZHIG BSAL BA'I PHYIR, RTAG BRTAN SOGS KYI SGRA RNAM GRANGS PA'I
SGO NAS SBYAR BA YIN GYI, SEMS LAS MA GTOGS PA'I DON DAM PAR
GRUB PA'I CHOS 'GAG ZHIG DE BZHIN

GSHEGS PA'I SNYING POS BSAMS NAS, DE NYID RTAG PA DANG BRTAN PA
SOGS SU 'CHAD PA NI, DBU SEMS GANG GI YANG LUGS MA YIN ZHING,
BDE BAR GSHEGS PA'I SNYING PO STON PA'I MDO SDE DANG, DE DAG GI
DGONGS 'GREL DBU MA CHOS DBYINGS

BSTOD PA DANG, RGYUD BLA MA SOGS BSTAN BCOS GANG GI YANG DGONGS
PA MA YIN NO, ,SPYIR BDE BAR GSHEGS PA'I SNYING PO RNAMS STON
PA'I MDO SDE RNAMS LA, SGRA'I DNGOS ZIN KYI DON DANG, DGONGS
GZHI'I DON GNYIS SHES DGOS TE, MDO SDE DE

DAG SGRA JI BZHIN PA MA YIN PA'I DRANG DON DU DBU SEMS GNYIS KAS
'GREL BA'I RIG DE LA SGRA'I DNGOS ZIN KYI DON NI SEMS CAN KYI
GNAS SKABS DANG, SANGS RGYAS KYI SA GANG DU YANG THA SNYAD TZAM
DU YANG MA GRUB STE, MU STEGS KYI BDAG DANG KHYAD PAR

@012B MED PA'I PHYIR RO, ,DGONGS GZHI'I DON LA DBU MA PA DANG,
SEMS TZAM PA'I LUGS GNYIS LAS, DANG PO LA KU KUN RDZOB BDEN PAS
BSDUD PA DANG, DON DAM BDEN PAS BSDUS PA GNYIS LAS, DANG PO NI,
SEMS KYI RANG GI NGO BO RIG CING

GSAL BA'I CHA GNAS SKABS THAMS CAD DU SEMS KYI NGO BO LA MI
'KHRUL BA LA, PHA ROL DU PHYIN PA'I THEG PAR SEMS DANG KUN
GZHI'I RNAM SHES DANG, LEN PA'I RNAM SHES DANG, RNAM PAR SMIN
PA'I RNAM SHES DANG, BDE BAR GSHEGS PA'I SNYING PO

SOGS KYI MING GIS BSTAN LA, RDO RJE THEG PAR, RGYU'I RGYUD DANG,
SEMS SNANG BA DANG, SNANG BA MCHED PA DANG, SNANG BA NYER THOB
DANG, MKHA' KHYAB NAM MKHA'I RDO RJE ZHES SOGS SU MING GZHAN
GYIS BSTAN PA RNAMS YIN CING, DE NYID PHA ROL DU

PHYIN PA'I THEG PA LTAR NA LAS NYON DANG RNAM RTOG GI DBANG DU
GYUR PA'I GNAS SKABS NA 'KHOR BA, RDO RJE THEG PA LTAR NA RANG
BZHIN BRGYAD CU'I RNAM RTOG GAM, GNAS SKABS RIGS BZHI'I SGRIB
PA'I GZHAN DBANG DU GYUR PA'I PHYIR 'KHOR BA PA ZHES BRJOD

DO, ,SGRIB PA DE DANG DE DAG GIS RNAM PAR DAG PA'I GNAS SKABS NA
SANGS RGYAS DANG THAR PA ZHES BRJOD DO, ,DON DE NYID DBU MA CHOS
DBYINGS BSTOD PA DANG, SEMS KYI RDO RJE LA BSTOD PA SOGS KYIS
GSAL BAR BYED DO, ,GNYIS PA DON DAM BDEN

PAS BSDUS PA'I DGONGS BZHI NI, GONG DU BSHAD PA'I SEMS DE NYID
YANG DAG PAR NA, YOD MED LA SOGS PA'I MTHA' GANG DU YANG MI GNAS
PA'I GNAS LUGS, THA SNYAD DU DON DAM PA'I BDEN PA ZHES MING DU
BTAGS PA DE NYID YIN, DE NYID LA

@013A *, ,DGONGS NAS DE BZHIN GSHEGS PA'I SNYING PO DANG, KUN
GZHI'I RNAM SHES SOGS GSUNGS PA'I TSUL, DBU MA 'JUG PAR, KUN
GZHI YOD CING GANG ZAG NYID YOD LA, PHUNG PO 'DI DAG 'BA' ZHIG
NYID YOD

CES, GSUNGS PA DE NI DE LTAR CHES ZAB DON, RIG PAR MI 'GYUR GANG
YIN DE LA'O, ,CES SOGS DANG, 'DI NI DRANG DON NYID DU STON BAS
GSUNGS, 'DI NI NGED DON NYID DU RIGS PAS 'THAD, RNAM PA DE LTA'I
MDO SDE GZHAN YANG NI, DRANG DON

NYID DU LUNG 'DIS GSAL BAR BYED, ,CES SOGS RTZA 'GREL KYIS GSAL
BAR BSTAN NO, ,GNYIS PA SEMS TZAM PA'I LUGS KYI DGONGS GZHI NI,
GTZO CHER KUN GZHI'I RNAM SHES KYI GNAS LUGS RANG GI NGO BO RIG
CING GSAL BA'I BDAG NYID DE NYID

YIN CING, DE NYID GZUNG 'DZIN DU MNGON PAR ZHEN PA'I PAGS KYIS
BSLAD PAS PHYI SNOD KYI 'JIG RTEN DANG, NANG BCUD KYI SEMS CAN
SOGS KYI RNAM PAR SNANG BA SKYE ZHING SNANG BA LTAR GZUNG 'DZIN
DU MNGON PAR ZHES PAS, LAS NYON GYIS GZHAN DBANG DU

'GYUR TE, 'GRO BA LNGA'I 'KHOR BAR SKYE BA DANG, 'CHI BA SOGS
KYI SDUG BSNGAL MYONG BA'I TSE NA, SEMS CAN ZHES DANG, 'KHOR BA
ZHES BRJOD KYI, DE LAS MA GTOGS PA'I 'KHOR BA ZHES BYA BA CI
YANG MED DO, ,DE NYID MTHONG SPANGS GI SPANGS BYA CI

RIGS PAS DAG CING, SPANG BYA MA LUS PAS MA DAG PA'I GNAS SKABS
NA BYANG CHUB SEMS DPA' SOGS LAM ZHUGS KYI GANG ZAG GI THA SNYAD
'DOGS SHING, DE LAS MA GTOGS PA'I LAM BSGRUB PA PO GZHAN CI YANG
MED DO, ,DE NYID NYON MONGS PA DANG

@013B SHES BYA'I SGRIB PA MTHA' DAG DANG BRAL BAS DAG PA DANG MA
DAG PA'I GNYIS SNANG GI NGO BO MA LUS PA DAG CING RANG GI RANG
BZHIN GNYIS MED KYI NGO BO LA GNAS SKABS THAMS CAD DU GNAS TE,
GDUL BYA LA GZUGS SKU RNAMS KYI SNANG BA SKYED PA'I SGO

NAS, 'KHOR BA JI SRID DU SEMS CAN KYI DON BYED PA'I SA LA ZHUGS
PA NI SANGS RGYAS DANG, CHOS KYI SKU DANG, NGO BO NYID KYI SKU
ZHES SOGS SO, ,DE LTAR YANG 'PHEL BA DANG 'GRIB PA MED PAR BSTAN
PA'I MDO LAS, SH'A RI'I BU CHOS KYI SKU DE NYID NYON

MONGS PA'I SBUBS 'BYED PA 'THAB PAS GTUMS PA, 'KHOR BA'I RGYUN
GYIS KHYER BA, THOG MA THA MA MED PA'I 'KHOR BA'I 'GRO BAR 'CHI
BA DANG SKYE BA DAG TU 'KHOR BA NI SEMS CAN GYI KHAMS ZHES BRJOD
DO, ,SH'A RI'I BU CHOS KYI SKU DE NYID 'KHOR BA'I RGYUN

GYIS SDUG BSNGAL PA LA SKYO BAR GYUR PA 'DOD PA DANG, YUL THAMS
CAD LA CHAGS PA DANG BRAL BA, PHA ROL TU PHYIN PA BCU'I KHONGS
SU GTOGS PA, CHOS KYI PHUNG PO BZHI STONG GIS BYANG CHUB DON DU
SPYAD PA SPYOD PA NI BYANG CHUB SEMS DPA' ZHES BRJOD

DO, ,SH'A RI'I BU CHOS SKU DE NYID NYON MONGS PA'I SBUBS THAMS
CAD LAS YONGS SU GROL BA, SDUG BSNGAL THAMS CAD LAS 'DAS PA NI
NYE BA'I NYON MONGS PA'I DRI MA MTHA' DAG DANG BRAL BA, DAG PA
RNAMS PAR DAG PA MCHOG TU YONGS SU DAG PA'I CHOS NYID

LA GNAS PA, SEMS CAN THAMS CAD KYIS LTA BAR BYA BA'I SA LA
BZHUGS PA, SHES BYA'I CHOS MTHA' DAG LA GNYIS SU MED PA'I SKYES
BU'I MTHU THOB PA, NYE BA'I NYON MONGS PA'I SGRIB PA MED PA'I
CHOS CAN, CHOS THAMS CAD KYI DBANG PHYUG GI STOBS

@014A *, ,THOGS PA MED PA THOB PA NI, DE BZHIN GSHEGS PA DGRA
BCOM PA YANG DAG PAR RDZOGS PA'I SANGS RGYAS ZHES BRJOD DO ZHES
GSUNGS PA YIN NO, ,DE LTA BU'I RANG BZHIN 'OD GSAL DE NYID MA
DAG PA'I GNAS SKABS NA DAG

PAR BYED PA'I RGYU KHAMS DANG, 'DAS PA DANG DA LTAR GYI THUGS
RGYUD LA SNANG BA'I SHIN DU RNAM DAG GI GNAS SKABS DE NYID DAG
BYED KYI RKYEN BYANG CHUB DANG, 'PHRIN LAS GSUM DANG 'JOG LA,
RKYEN DE GSUM GYIS MA DAG PA'I KHAMS DE NYID RNAM PAR SBYANG BA

BYAS PA LAS MA 'ONGS PA NA 'BRAS BU DKON MCHOG GSUM 'THOB PAR
'GYUR PA'I TSUL THEG PA CHEN PO RGYUD BLA MA'I BSTAN BCOS SU
GSAL BAR GTAN LA 'BEBS SHING, DE NYID KYI PHYIR BSTAN BCOS 'DI'I
LUS NI RDO RJE'I GNAS BDUN DU BSTAN NO, ,DE LA

KHAMS KYI GNAS SKABS SU RANG BZHIN 'OD GSAL DE NYID NGO BO DANG,
RGYU DANG, 'BRAS BU DANG, LAS DANG, LDAN PA DANG, 'JUG PA'I RAB
DBYE DANG, GNAS SKABS KYI MING DANG, GNAS SKABS THAMS CAD DU KUN
DU 'GRO BA'I DON DANG, RTAG

DU MI 'GYUR BA DANG, YON TAN DBYE BA MED PA RNAMS KYIS GTAN LA
PHAB STE, DE LA NGO BO'I DON NI, RANG BZHIN 'OD GSAL DE NYID
SHIN DU RNAM DAG GI GNAS SKABS NA, GDUL BYA'I JI LTAR BSAMS PA'I
DON 'GRUB PA LA SOGS PA MTHU DANG LDAN PAS

CHOS KYI SKU DANG, MA DAG PA DANG, DAG PA DANG MA DAG PA'I GNAS
SKABS SU SHES RAB DANG SNYING RJE CHEN PO SKYED PA'I NUS PA DANG
LDAN PAS RIGS DANG, GNAS SKABS THAMS CAD DU RANG GI NGO BO RANG
BZHIN 'OD GSAL ZHING RNAM PAR DAG PA LAS MI

@014B 'GYUR BA'I DE BZHIN NYID DO, ,GSUM PO DE NI NGO BO'I DON
TO, ,THEG PA CHEN PO'I CHOS LA MOS PA DANG, BDAG GNYIS RTOGS
PA'I SHES RAB DANG, NAM MKHA' MDZOD LA SOGS PA'I TING NGE 'DZIN
BSGOM PA DANG, SNYING RJE CHEN PO RNAMS KYIS KHAMS DE

DAG PAR BYED PA RGYU'I DON TO, ,RGYU BZHI PO DE DAG BSGOMS PAS
SEMS RANG BZHIN 'OD GSAL DE NYID 'DOD CHEN PA RNAMS KYI CHOS LA
KHONG KHRO BA DANG, MU STEGS BYED RNAMS KYIS BDAG DU LTA BA
DANG, NYAN THOS RNAMS KYI 'KHOR BA'I BDAG SDUG BSNGAL

GYIS 'JIGS PA DANG, RANG RGYAL RNAMS SEMS CAN GYI DON LA MI LTOS
PA'I SGRIB PA RNAMS DANG BRAL BAS GTZANG BA DANG, BDAG DANG, BDE
BA DANG, RTAG PA'I PHA ROL TU PHYIN PA 'BRAS BU'I DON RNAMS SO,
,SEMS RANG BZHIN 'OD GSAL DE NYID

'KHOR LO BZHI'I RKYEN DANG PHRAD PAS THA NA LOG PA NYID DU NGES
PA'I SEMS CAN GZHAN LA YANG 'KHOR BA LA SKYO BA DANG, MYA NGAN
LAS 'DAS PA LA DON DU GNYER PA'I BLO SKYE BA NI LAS KYI DON TO,
,LDAN PA'I DON NI GNYIS TE, RGYU DANG LDAN PA DANG, 'BRAS BU

DANG LDAN PA'O, ,DANG PO NI, SNGAR KYI CHOS LA MOS PA LA SOGS PA
RGYU BZHI PO DE NYID KYI DANG PO NI, CHOS SKU RNAM PAR DAG PA'I
RGYU DANG, BAM PA GNYIS NI SANGS RGYAS KYI YE SHES THOB PA'I
RGYU DANG, PHYI MA NI DE BZHIN GSHEGS PA'I THUGS RJE CHEN PO

'JUG PA'I RGYU YIN PAS KHAMS DE LA RGYU DANG LDAN PA ZHES BRJOD
DO, ,SANGS RGYAS KYI SA'I JI SNYED PA MKHYEN PA'I CHAR GYUR
PA'I, MNGON PAR SHES PA LNGA DANG, JI LTA BA MKHYEN PA'I ZAG PA
ZAD PA RNAMS NI 'BRAS BU DANG LDAN PA ZHES BRJOD TE, KHAMS SHIN

@015A *, ,TU RNAM PAR DAG PA'I GNAS SKABS KYI YON TAN YIN PA'I
PHYIR RO, ,SO SO SKYE BO DANG 'PHAGS PA DANG DE BZHIN GSHEGS PA
RNAMS KYI DE BZHIN NYID GSUM DU DBYE BA NI 'JUG PA'I DON TO,
,GSUM PO DE NYID LA, SEMS CAN

DANG BYANG CHUB SEMS DPA' DANG, SANGS RGYAS ZHES MING GSUM GYIS
BTAGS PA NI GNAS SKABS KYI DON TO, ,RANG BZHIN 'OD GSAL DE NYID
GNAS SKABS GSUM PO DE DAG TU RJES SU 'GRO BA NI, KUN DU 'GRO
BA'I DON TO, ,RANG BZHIN 'OD GSAL DE

NYID MA DAG PA'I GNAS SKABS SU KUN NAS NYON MONGS PA GSUM GYIS
RANG GI NGO BO MI 'GYUR ZHING, DAG PA DANG MA DAG PA'I GNAS
SKABS SU BSAM GYIS MI KHYAB PAR BSGYUR PA'I 'CHI 'PHO BA SOGS
KYIS MI 'GYUR LA, SHIN TU RNAM DAG GI GNAS SKABS

SU YON TAN GYI RANG BZHIN SNGAR MED GSAR DU THOB PAR MI 'GYUR BA
NI MI 'GYUR PA'I DON TO, ,SHIN TU RNAM DAG GI SKABS SU RANG
BZHIN 'OD GSAL DANG, STOBS STOBS YON TAN RNAMS NOR BU DANG, DE'I
'DOG DBYIBS BZHIN DU RNAM PAR BYE BA MED PA

NI RNAM PAR DBYE BA MED PA'I DON TO, ,RANG BZHIN 'OD GSAL DE
NYID LUS CAN KUN LA YOD PA'I DPE DGU LA, SANGS RGYAS DANG,
SBRANG RTZI DANG, SNYING PO'I DPE GSUM GYIS GO RIMS BZHIN DU
RANG DON PHUN TSOGS RTOGS PA CHOS SKU DANG, GZHAN DON

PHUN TSOGS ZAB MO DON DAM PA'I BDEN PA DANG, SNA TSOGS KUN RDZOB
KYI BDEN PA STON PA'I BSTAN PA CHOS SKU BSTAN TE, 'BRAS BU LA
SPRO BA BSKYED PA'I PHYIR RO, ,DE'I 'OG TU GSER GYI DPES NI
BZHIN NYID BSTAN TE, DE DAG GI RANG BZHIN CI SNYAM PA LA

@015B GSER BZANG PO LTAR GNAS SKABS THAMS CAD DU MI 'GYUR PA DE
BZHIN NYID KYI RANG BZHIN YIN NO ZHES SHES PAR BYA BA'I PHYIR
DU'O, ,DE'I 'OG TU DPE GZHAN LNGAS NI 'BRAS BU PHUN TSOGS DE'I
RGYU BSTAN TE, 'BRAS BU DE NYID GDUL BYA YIS JI LTAR THOB SNYAM

PA LA, DE'I RGYU YOD PAS DE THOB PAR BYA BA'I PHYIR DU LAM LA
'BAD PA SHES PAR BYA BA'I PHYIR DU, DE LA GTER DANG LJONG SHING
GI DPE GNYIS KYIS NI RANG BZHIN DU GNAS PA DANG, RGYAS 'GYUR GYI
RIGS KYI NGO BO BSTAN LA, RGYU DE GNYIS LAS 'BRAS BU SKU

GSUM JI LTAR 'BYUNG SNYAM NA, RIN PO CHE DANG, 'KHOR LOS BSGYUR
BA DANG, GSER GYI GZUGS KYI DPE GSUM GYIS NI RIGS DE GNYIS KYI
'BRAS BU SKU GSUM PO'I NUS PA BSTAN TO, ,DE LTAR NA DPE DGU'I
GRANGS DANG GO RIM MA NGES PA YANG NGES

PAR GRUB PO, DE LTA BU'I BDE BAR GSHEGS PA'I SNYING PO LDEM PO'I
NGAG GIS BSTAN PA'I DGOS PA NI GNYIS TE, SGRA JI BZHIN PA'I DGOS
PA DANG, DGONGS GZHI'I DGOS PA'O, ,DANG PO NI, BDAG TU SMRA BA
LA MNGON PAR ZHEN PA RNAMS BDAG MED PA'I

'JIGS PA SPANGS TE SANGS RGYAS KYI BSTAN PA LA 'JUG PA'O, ,GNYIS
PA NI, THEG CHEN GYI RIGS CAN LAS DANG PO PA RNAMS KYI SEMS ZHUM
PA LA SOGS PA'I NYES PA LNGA SPANGS NAS YON TAN LNGA BSKYED DE
MYUR DU BLA NA MED PA'I BYANG CHUB THOB PA'O, ,

MDOR NA SANGS RGYAS KYI BSTAN PA LA MA ZHUGS PA 'JUG PA DANG,
ZHUGS PA LEGS PAR MTHAR PHYIN PAR BYED PA NI, 'DI'I DGOS PA YIN
NO, ,SHIN TU ZAB PA'I MDO SDE RNAM MANG LAS, ,GSUNGS PA'I DGONGS
ZAB BDE GSHEGS SNYING PO'I DON, ,

@016A *, ,SHING RTA CHE RNAMS JI LTAR BZHED PA'I TSUL, ,LUNG
DANG RIGS PAS PHYE STE GSAL BAR BSHAD, ,'DI LAS GZHAN DU GZHAN
GYIS BSHAD PA RNAMS, ,'GRIG 'GRIG 'DRA YANG RMONGS PA MTSAR
SKYED YIN, ,YIN NAM MA YIN

MDO SDE'I ME LONG LA, ,GZUR GNAS BLO MIG LDAN PA RNAMS KYIS
LTOS, ,'DIR 'BAD DGE BA DON DANG LDAN PA DES, ,MKHA' MNYAM MI
SHES MUN PA KUN BSAL TE, ,JI LTA JI SNYED GZIGS PA'I SPYAN MNGA'
BA'I, ,KUN MKHYEN RGYAL BA'I GO 'PHANG MYUR

THOB SHOG ,CES PA SH'AKYA'I DGE SLONG GZHON NU BLO GROS KYIS
SBYAR BA'O, ,YI GE PA NI PRADZNYA RDO TSA YIN, ,DPAL LDAN NGAM
RINGS KYI CHOS GRVA CHEN POR 'JAM DBYANGS NAM MKHA' RIN CHEN SKU
MCHED KYIS SBYIN BDAG MDZAD NAS G-YAS RU BYANG NA BZHUGS PA'I
SDE SNOD 'DZIN PA RAGS RIMS

BSAGS PA'I DUS SU, DRUNG BDAG PO 'JAM DBYANGS PA DANG SDE SNOD
'DZIN PA RNAMS KYIS RGYUD BLA'I DON RAGS PA TSANG BA'I YIG ,RIGS
CIG GYIS GSUNG LA GNANG BA'O,, ,,