@001A *, ,RJE BTZUN RED MDA' BA'I GSUNG 'BUM THOR BU LAS BSTOD
PA'I TSOGS RNAMS BZHUGS SO,,

@001B *, ,PHYOGS BCU'I RGYAL BA SRAS DANG BCAS PA THAMS CAD LA
PHYAG 'TSAL LO, ,GANG GIS BSOD NAMS YONGS SU RDZOGS GYUR PAS,
,SKYON RNAMS RGYU DANG BCAS PA RING SPANGS SHING, ,

YON TAN THAMS CAD YONGS SU RDZOGS GYUR PA, ,'GRO BA'I BLA MA'I
ZHABS LA PHYAG 'TSAL LO, ,GANG GI DRIN GYIS LTA BA'I 'CHING BA
KUN, ,RNAM PAR BKROL NAS BDE CHEN LAM STON CING, ,SRID DANG ZHI
BA'I

'JIGS PA KUN SKYOB PA, ,'DREN MCHOG BLA MA'I ZHABS LA PHYAG
'TSAL LO, ,GNAS GSUM GZHAL BYA'I LHA LAM YANGS PA LA, ,LUNG RIGS
SNANG BA'I 'OD STONG RAB BKYES NAS, ,BDE GSHEGS BSTAN PA'I

TSAL BRGYA 'BYED BYED PA'I, ,BLO GROS SNGON MED NYI MA DE LA
'DUD, ,RGYAL BA'I GSUNG RAB RGYA MTSO LEGS BSRUBS LAS, ,LEGS
BYUNG MAN NGAG NOR BU'I RIN CHEN 'PHRENG, ,BSHES GNYEN MCHOG GIS

@002A *, ,LEGS PAR GSUNGS PA RNAMS, ,TSUL BZHIN BSTAN GYI TSUL
BZHIN PHYE BA LA, ,SKAL BZANG BLO GROS LDAN RNAMS YID RANG BYOS,
,DE LA TSUL NI 'DI YIN TE, RAB 'BYAMS

LEGS PAR SPYOD PA LAS 'ONGS PA'I, ,RNAM 'GREL MDZAD DANG THOR
BUR BKA' BSTZAL NI, ,DAM PA'I YUL LA RAB BSNGAGS BRJOD PA DANG,
,NYID KYI MDZAD PA DRI MED TSUL BSTAN DANG, ,SPYI DANG GSAL BA'I

BYE BA MTHA' YAS KYI, ,DGONGS 'GREL GZHUNG DON SNYING PO'I TSOGS
BSTAN DANG, ,THUB BSTAN DRI MAR BYAS 'DI MA BZOD PAR, ,BSTAN
DANG BSTAN PA'I TSOGS LA SPRINGS PA DANG, ,THA DAD YOD KYI MUN
PA RNAM

BSAL PHYIR, ,DRIS PA'I LAN DANG PHAN 'DOMS GDAMS TSOGS DANG,
,RGYAL BA'I BSTAN LA GCES PAR LEGS BZUNG PHYIR, ,RIGS DANG MI
RIGS TSUL BZHIN RNAM PHYE NAS, ,SMRA BA'I KHYU MCHOG GZHUNG
BZANG

@002B 'JUG PA'I GRU, ,RNAM BSHAD RIGS PA'I RNAM 'GREL MDZAD
RNAMS KYIS, ,'DI DON YANG DAG BSDUS PAS RIG PAR BYA, ,'DIR BDE
BAR GSHEGS PA'I GSUNG RAB RIN PO CHE NI, DGE LEGS THAMS CAD KYI

'BYUNG GNAS, NYES PA THAMS CAD KYI RTZA BA DRUNGS 'BYIN PA,
'PHAGS PA'I GANG ZAG THAMS CAD KYI BGROD PA GCIG PA'I LAM, LHA
DANG BCAS PA'I 'JIG RTEN THAMS CAD LA YANG DAG PAR SNANG BA
SKYED PA'I

SHES RAB KYI SGRON ME CHEN PO NYID YIN LA, DE LA 'JUG PA YANG
GZHAN LA DRING MI 'JOG PAR GZHUNG BRGYA 'BYED PA'I TSUL RJE
BTZUN NYID KYI GSUNG 'DI DAG GIS LEGS PAR RTOGS PAR 'GYUR BA DE
BAS NA BLO GROS

DANG LDAN ZHING GZU BOR GNAS PA'I THAR 'DOD CAN GANG ZHIG CI'I
PHYIR MI 'JUG STE, TSUL 'DI LA 'JUG PAR RIGS SO, ,DE LA YANG YUL
DAM PA LA BSNGAGS PA BRJOD PA SOGS BDUN YOD PA LA, DANG PO LA

@003A *, ,GSOL BA 'DEBS PA DANG, BSTOD PA'I TSOGS GNYIS KYI DANG
PO NI, ` , ,LTA KHRID BRGYUD PA'I GSOL 'DEBS, ,NA MO GU RU, CHOS
SKU SPROS BRAL GYI PHO BRANG DU, ,SKYOB PA

SH'AKYA'I RGYAL PO LA GSOL BA 'DEBS, ,KUN RDZOB SEMS BSKYED KYI
SKABS SU MA RNAMS BDE BA DANG LDAN PAR BYIN GYIS RLOBS, 'GRO
RNAMS SDUG BSNGAL DANG BRAL BAR BYIN GYIS RLOBS, BYAMS PA DANG
SNYING RJE 'BYONGS

BAR BYIN GYIS RLOBS, DON DAM SEMS BSKYED KYI SKABS SU YUL SGYU
MAR RTOGS PAR BYIN GYIS RLOBS, SEMS SKYE MED DU RTOGS PAR BYIN
GYIS RLOBS, ZUNG 'JUG GNAS LUGS RTOGS PAR BYIN GYIS RLOBS, DE

BZHIN TU 'OG MA RNAMS LA YANG SBYAR RO ZUNG 'JUG BDE CHEN GYI
PHO BRANG DU, ,BYANG SEMS BLO GROS RIN CHEN LA GSOL BA 'DEBS,
,CHOS DBYINGS KUN 'GRO'I PHO BRANG DU, ,DPAL MGON 'PHAGS PA KLU
SGRUB

@003B LA GSOL BA 'DEBS, ,MKHA' MNYAM SPROS BRAL GYI PHO BRANG
DU, ,RGYAL SRAS AARYA DE BA LA GSOL BA 'DEBS, ,MTHA' BZHI BRJOD
BRAL GYI PHO BRANG DU, ,DPAL LDAN ZLA BA GRAGS PA LA GSOL BA
'DEBS, ,SNANG STONG SGYU MA'I PHO BRANG DU, ,RGYA BOD

BRGYUD PA'I BLA MA LA GSOL BA 'DEBS, ,'JIG MED PHYOGS BRAL GYI
PHO BRANG DU, ,DRIN CAN RTZA BA'I BLA MA LA GSOL BA 'DEBS, ,MA
RNAMS BDE BA DANG LDAN PAR BYIN GYIS RLOBS, 'GRO RNAMS SDUG
BSNGAL DANG BRAL BAR BYAMS DANG SNYING RJE 'BYONGS

PAR YUL SNANG SGYU MAR RTOGS PAR SEMS SKYE MED DU RTOGS PAR ZUNG
'JUG GNAS LUGS RTOGS PAR BYIN GYIS RLOBS, ,MA RNAMS CES SOGS KYI
TSIG RKANG DANG PO GSUM KUN RDZOB BYANG CHUB KYI SEMS SBYONG GI
KHRID KYI SKABS DANG, YUL SGYU

MAR RTOGS PAR CES SOGS TSIG RKANG PHYI MA GSUM DON DAM BYANG
CHUB KYI SEMS SBYONG GI KHRID KYI SKABS SU SBYAR RO, GCIG LA
GCIG BRGYUD PA'I RIM PA NI, ZLA BA GRAGS PA NAS, RIG PA'I KHU
BYUG CHE CHUNG, KU S'A LI, THANG BHI HA RA, BYANG SEMS ZLA BA
RGYAL MTSAN, RJE LUNG PA

'OD ZER GRAGS PA, SPYI BO BA GRAGS PA 'OD ZER, SPYI BO LHAS PA
BYANG CHUB 'OD, DPAL LDAN GRO MO CHE BA, RTZE 'DUL BA 'DZIN PA,
BDE BA CAN PA SH'AKYA BYANG CHUB, MKHAN CHEN KUN DGA' RGYAL
MTSAN, MKHAN CHEN BYANG CHUB SENG GE ,MKHAN CHEN KUN DGA' DPAL,
MKHAS GRUB CHEN PO GZHON NU BLO GROS

SO,, ` ,GSANG 'DUS RIM LNGA BRGYUD PA'I GSOL 'DEBS NI, DBANG
PHYUG BRGYAD LDAN RGYAL BA RDO RJE 'CHANG, ,SA BCU'I DBANG PHYUG
BLO GROS RIN CHEN ZHABS, ,THEG MCHOG BSTAN PA'I NYIN BYED KLU
SGRUB MGON, ,GSOL BA 'DEBS SO BDAG RGYUD BYIN GYIS

@004A *, ,RLOBS, ,BRGYUD PA 'DZIN NO RNAM THAR BYIN GYIS RLOBS,
,CES PA'I TSIG RKANG THA MA GNYIS KUN LA SBYAR RO, ,GRUB PA'I
SAR GNAS RNAL 'BYOR MA TANG GI ,'DZAM GLING GRUB PA'I SKYES
MCHOG TE LO PA, ,GNAS LNGA RIG PA'I

PAn CHEN N'A RO PA, ,SKAD GNYIS SMRA BA'I DBANG PO LHO BRAG PA,
,RNAM MANG RGYUD SDE'I MNGA' BDAG MTSUR STON DBANG, ,SNGAGS
'CHANG RIG PA 'DZIN PA'I 'KHON STON ZHABS, ,RIM GNYIS ZAB MO'I
RNAL 'BYOR BYA KHANG PA, ,BSKYED RIM LAM LA MNGA'

BRNYES THUR LHA PA, ,LAM ZAB THUGS SU CHUD PA'I THANG PE BA,
,DNGOS 'DZIN 'KHRUL PA ZHIG PA'I GSER SDINGS PA, ,'OD GSAL RGYUN
CHAD MED PA'I CHOS SKU BA, ,RGYUD DANG MAN NGAG GTER CHEN 'PHAGS
'OD PA, ,GANGS CAN BSTAN PA'I SROG SHING BU

STON ZHABS, ,LNGA RIG YONGS RDZOGS PAn CHEN RTZE MO'I ZHABS,
,SDE SNOD CHOS KYI SPYAN LDAN GRAGS PA'I ZHABS, ,GSOL BA 'DEBS
SO BDAG RGYUD BYIN GYIS RLOBS, ,BRGYUD PA 'DZIN NO RNAMS THAR
BYIN GYIS RLOBS, ,MKHYEN PA'I YE SHES RGYA MTSO'I PHA

ROL SON, ,BRTZE BA'I THUGS RJE 'GRO RNAMS BU BZHIN DGONGS,
,MKHAS GRUB CHEN PO CHOS RJE RIN PO CHE, ,GSOL BA BRGYUD PA DPAL
GSANG BA 'DUS PA'I RIM LNGA'I BRGYUD PA'I GSOL 'DEBS 'DI NI
SH'AKYA'I DGE SLONG GZHON NU BLO GROS KYIS SBYAR

BA'O,, ,,DGE LEGS SU GYUR CIG BDEN GNYIS DRIS LAN LAS BYUNG BA,
GNYIS PA BSTOD PA'I TSOGS NI, DON GNYIS PHUN TSOGS RDZOGS PA'I
SANGS RGYAS DANG, ,GANG ZHIG GANG GIS CHAGS BRAL DAM PA'I CHOS,
,JI LTA JI SNYED MKHYEN PA 'PHAGS PA'I

@004B TSOGS, ,BSLU MED DKON MCHOG GSUM LA PHYAG 'TSAL LO, ,THEG
PA CHEN PO DBU MA LUGS KYI GZHI LAM 'BRAS GSUM DU 'BYUNG BA
TSOGS GNYIS MTHAR PHYIN RDZOGS PA'I SANGS RGYAS DANG, ,RNAM DAG
BDEN GNYIS CHAGS BRAL DAM PA'I CHOS, ,MKHYEN PA GNYIS LDAN

'PHAGS PA'I DGE 'DUN TE, ,BLA MED DKON MCHOG GSUM LA PHYAG 'TSAL
LO, ,DBU MA'I STONG THUN BKA' 'GREL DU 'BYUNG BA GANG LA BRTEN
NAS LUS CAN MA LUS PA, ,SRID DANG ZHI BA'I RGUD PA LAS SKYOB
CING, ,MTHO RIS THAR PA'I DPAL LA LEGS SBYOR BA'I, ,

BLA MED DKON MCHOG GSUM LA PHYAG 'TSAL LO, ,YUL GYI RNAM BSHAD
DU'O, ,PHA MTHAR SON PA'I MKHYEN LDAN BDE GSHEGS DANG, ,PHA
MTHA' YAS PA DE GSUNG DAM PA'I CHOS, ,PHAS RGOL BDUD LAS RGYAL
BA SLOB MA'I TSOGS, ,PHA ROL RGOL BA RNAMS LA PHYAG

'TSAL LO, ,BCOM LDAN 'DAS DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS KYIS BSTOD PA, DBEN PA'I SA DGA'
BA'I GTAM BRJOD PA'O, ,GANG LA NYES PA RDUL TZAM MI MNGA' ZHING,
,RMAD BYUNG YON TAN DPAL GYIS RAB BRJID PAS, ,

SNYAN PA'I BA DAN 'JIG RTEN GSUM NA G-YO, ,THUB DBANG LHA'I LHA
LA PHYAG 'TSAL LO, ,GANG GI ZHABS PAD LHA DBANG TSANGS PA SOGS,
,'JIG RTEN DREGS LDAN GTZUG GIS GUS BSTEN PA, ,'GRO BA'I BLA MA
'JIG RTEN GSUM GYI MGON, ,SKYOB PA

SH'AKYA'I GTZO LA PHYAG 'TSAL LO, ,SPROS BRAL CHOS SKU'I DBYINGS
LAS MA G-YOS KYANG, ,BSOD NAMS BRGYA YIS MTSAN PA'I GZUGS KYI
SKU, ,THUGS RJE'I RGYU MTHUN 'GRO BA'I DPAL DU SHAR, ,GDUL BYA'I
RE SKONG NYI MA'I GNYEN LA 'DUD, ,BDAG DANG

@005A *, ,GZHAN DANG GNYIS DANG RGYU MED LAS, ,DNGOS RNAMS SKYE
BAR 'GYUR BA MA YIN ZHES, ,GANG GI THUGS RJES MTHA' BRAL DBU
MA'I LAM, ,'JIGS MED SENG GE'I NGA RO CHER BSGRAGS PAS, ,LTA
NGAN RI DVAGS MTHA' DAG

SKRAG MDZAD NAS, ,SKYE DGU RNAMS LA LEGS PA'I LAM STON PA, ,BU
RAM SHING PA'I RING LUGS BLA NA MED, ,STON PA GO'U TA MA LA
PHYAG 'TSAL, ,MKHYEN PA'I 'DAB BRGYA THUGS RJE'I ZE'U 'BRUS
MDZES, ,DAM CHOS BCUD 'DZIN 'PHRIN LAS DRI BSUNG

CAN, ,SKAL BZANG RKANG DRUG LDAN RNAMS NYER 'TSO'I GZHI, ,THUB
DBANG NYI MA'I GNYEN GYUR LA PHYAG 'TSAL, ,GANG GI MNGON BTUS
KYI RNAM BSHAD DU'O ZHABS PAD LHA DBANG TSANGS PA DANG, ,GTZUG
NA ZLA BA GLANG PO'I GDONG LDAN SOGS, ,'JIG RTEN DREGS

LDAN GTZUG GIS GUS BSTEN PA, ,BCOM LDAN LHA'I LHA LA PHYAG 'TSAL
LO, ,GANG GI MNGON BTUS KYI LEGS BSHAD NOR 'PHRENG DU'O DMIGS
MED BYAMS PA'I MDA' CHEN GYIS, ,'JIGS PA'I SGRA SGROG MI SDUG
GZUGS 'CHANG BA, ,KHRI PHRAG BCU GNYIS ME TOG MDA' CAN

DPUNG, ,'JOMS MDZAD THUB CHEN DPA' BO LA PHYAG 'TSAL, ,DUS 'KHOR
KYI 'PHROS LAN DU'O, ,RMAD BYUNG YON TAN TSOGS KYI GTER GYUR PA,
,TSANGS DANG LHA DBANG GRUB PA'I COD PAN GYIS, GANG GI ZHABS
RDUL RNYOG PA MED BSTEN PA, ,STON PA GO'U TAM DE LA

PHYAG 'TSAL LO, ,DGE BSHES SHES RAB GRAGS KYIS DRIS LAN DU'O KUN
LA BU LTAR BRTZE BA'I THUGS MNGA' BA'I, ,BYAMS PA'I MTSON GYIS
DREGS PA'I DPUNG BCOM STE, ,STONG GSUM MI MJED ZHING GI DPAL
GYUR PA'I, ,SH'AKYA'I RGYAL PO DE LA PHYAG 'TSAL LO, ,

@005B SRID SGRUB THEG GSUM 'PHAGS PA'I RTOGS BRJOD DU'O, ,DGA'
BYED GSER GYI MNGAL LDAN DANG, ,'PHROG BYED MIG STONG LDAN PA'I
COD PAN GYI, ,'OD KYIS GANG GI ZHABS RDUL GSAL BYAS PA, ,SRID
GSUM BLA MA SH'AKYA'I RGYAL POR 'DUD, ,YON 'DUL BA'I RNAM BSHAD

DU'O, ,TAN LHUN GRUB MTSAN DPE'I GZI 'OD CAN, ,'GRO BA'I RE
SKONG PHRIN LAS BZANG PO'I GTER, ,'PHAGS MCHOG KLU DBANG GTZUG
GIS GUS BSTEN PA, ,THUB DBANG DBANG GI RGYAL PO DE LA 'DUD,
,TSOGS TSAD MA'I RNAM BSHAD CHUNG BAR 'BYUNG BA'O GNYIS CHU

GTER 'JING LAS LEGS 'KHRUNGS SHING, ,RNAM DAG 'PHRIN LAS GDUL
BYA'I BANG RIM CAN, ,GDUL BYA (MA DPE BRGYAB MDUN GNYIS MED PA'I
DOG PA) LTA BA'I 'THIBS PO RNAM BSAL NAS, ,CHOS KYI DE NYID YANG
DAG STON MDZAD PA, ,THUB DBANG

GSER RI DE LA PHYAG 'TSAL LO, ,GANG GI TSAD MED THUGS RJES RAB
DGONGS NAS, ,DAG PA'I ZHING DANG DAG PA'I GDUL BYA SPANGS, ,MA
DAG ZHING DANG MA DAG 'GRO LA GZIGS, ,SKYOB PA MNYAM MED
SH'AKYA'I RGYAL POR 'DUD, ,GANG BLA MA 'OD ZER RGYAL

MTSAN GYI DRI BAR, GI ZHABS RDUL 'PHROG BYED DBYIG GI GNYEN,
,GTZUG NA ZLA BA 'CHI MED LHA'I DGRA, ,GRUB PA RIG 'DZIN TSOGS
KYIS GUS BSTEN PA'I, ,SMRA BA'I NYI MA THUB DBANG LA PHYAG
'TSAL, ,GANG GIS DBU MA RTZA SHE'I RNAM BSHAD DU, RTEN 'BYUNG
SKYE 'GAG

'GRO 'ONG SOGS, ,SPROS PA NYER ZHI MYA NGAN 'DAS PA'I TSUL,
,MKHYEN PA'I YE SHES SKAD CIG GIS GZIGS NAS, ,THUGS RJES GZHAN
LA STON PA DE LA 'DUD, ,SHES DANG SHES BYA'I SPROS PA MI MNGA'
YANG, ,DBU MA BZHI BRGYA PA'I RNAM BSHAD DU SHES BYA'I DNGOS

@006A *, ,KUN MA LUS GSAL LER MKHYEN, MKHA' LTAR BRJOD MED SPROS
PA KUN BRAL YANG, ,'PHRIN LAS RGYUN CHAD MED PA DE LA 'DUD, ,DBU
MA 'JUG PA'I RNAM BSHAD DU, YE SHES LUS GRIMS TING 'DZIN STOBS
KYIS RTZEN, ,NYON MONGS

G-YUL NGO BZLOG PA'I DGRA THABS MKHAS, ,BYAMS SOGS TSAD MED
BZHI'I DPUNG TSOGS CAN, ,THUB CHEN DPA' BO DE LA PHYAG 'TSAL LO,
,GANG YUM GYI RGYAN LA 'JUG PA'I SGO RIN CHEN PHRENG BAR, GI
RNAM DPYOD 'OD ZER PHRA MOS KYANG, ,GSUNG RAB DGOS DON GE

SAR SNYING PO CAN, ,GDUL BYA'I BLO GROS 'DAB BRGYA RGYAS BYED
PA, ,DPAL LDAN SMRA BA'I NYI MA DE LA 'DUD, ,SRID DANG YUM GYI
RGYAN RNAM BSHAD CHE BAR 'BYUNG BA'O, ,ZHE BA'I MTHA' LA MI GNAS
KYANG, ,SRID ZHI'I PHUN TSOGS MA LUS 'BYUNG BA'I GZHI, ,RGYAL BA

SRAS BCAS SKYED BYED BYAMS PA'I YUM, ,YUM MCHOG SHES RAB PHA ROL
PHYIN PHYAG 'TSAL, ,BCOM LDAN 'DAS RGYAL BA MI PHAM PA THUGS RJE
CHEN PO DANG LDAN PA LA BSTOD PA THEG PA CHEN PO RGYUD BLA MA'I
RNAM BSHAD DU'O,, ,,KHAMS GSUM CHAB SRID SKYONG

BA'I RGYAL THABS MKHAS, ,BDE BSHEGS SRAS KYI GTZO BOR DBANG
BSKUR BRNYES, ,SRID DANG ZHI BA'I DGRA LAS RNAM RGYAL BA, ,MI
PHAM MGON PO'I ZHABS LA RTAG PHYAG 'TSAL, ,SHES RAB MNGON BTUS
KYI RNAM BSHAD DU'O, ,CHEN POS SRID PA'I PHA MTHAR

SON, ,SNYING RJE CHEN POS ZHI BA'I MTHA' LAS BRGAL, ,SRID DANG
ZHI BA'I DGRA LAS RNAM RGYAL BA'I, ,MI PHAM RGYAL BA'I SRAS LA
BDAG PHYAG 'TSAL, ,BYAMS YUM GYI RNAM BSHAD DU 'BYUNG BA'O,
,PA'I CHU BA SNYING RJE'I RTZA BA CAN, ,DGA' BA'I ME TOG BTANG

@006B SNYOMS ZE'U 'BRUS MDZES, ,RTZOL MED 'PHRIN LAS BZANG PO'I
DRI BSUNG CAN, ,MI PHAM YANG DAG ZHUGS PA BDAG LA STZOL, ,MKHYEN
'PHAGS PA KLU GRUB KYI BSTOD PA BDEN GNYIS DRIS LAN LAS BYUNG
BA'O, ,PA'I ZER GYIS MTHAR LTA'I MUN PA 'JOMS, ,THUGS RJE'I 'OD

STONG GDUL BYA'I GLING LA 'BAB, ,THUB PAS LUNG BSTAN 'DZAM GLING
RGYAN GYI GTZO, ,SMRA BA'I DAM PA KLU SGRUB LA PHYAG 'TSAL,
,MTHA' 'JUG PA'I RNAM BSHAD DU'O, ,GNYIS SPANGS PA'I CHU GTER
'JING LA GNAS, ,BYANG CHUB YAN LAG BDUN GYI GDENGS KAS

BRJID, ,GSUNG RAB RIN CHEN GLING LA DBANG BSGYUR BA, KLU SGRUB
KLU'I DBANG POS BDAG SKYONGS SHIG ,DE'I GZHUNG LUGS RAB DKAR KUN
DA'I TSAL, ,GANG GI BLO GROS ZER GYIS RNAM 'BYED CING, ,THUB
BSTAN GLING BZHI GSAL BA'I 'OD DKAR

CAN, ,DPAL LDAN ZLA BA'I ZHABS LA GUS PHYAG 'TSAL, ,MTHAR RGYUD
BLA'I RNAM BSHAD DU'O, ,LTA'I RI BO LHUN STUG LA GNAS GZHAN SDE
'DAB BZANG STONG DAG GIS, ,GANG GI LTA ZER 'BAR BA'I GZI BRJID
CUNG ZAD 'GONG BAR MI NUS SHING, ,MTHA' BRAL STONG

NYID GDENG KA'I NOR BUS SA GSUM MUN PA SEL MDZAD PA, ,KLU SGRUB
KLU'I DBANG PO DE NI SKYE DGU'I GTZUG NA RGYAL GYUR CIG ,'PHAGS
MCHOG RGYAL BA'I BSTAN PA GNAS BYA'I PHYIR, ,LHA BU GZHON NU'I
TSUL DU SING GA LAR, ,DRI MED 'DAB BRGYA'I TSAL DU

SKU 'KHRUNGS TE, ,'JIG RTEN RGYAS MDZAD GANG DE LA PHYAG 'TSAL,
,MTHA' GSANG BA 'DUS PA'I RNAM BSHAD DU'O, ,DRUG TSUL BZHI'I RBA
RLABS G-YO BA'I PHRENG BA CAN, ,ZAB CING RGYA CHE DPAL LDAN 'DUS
PA'I RGYA MTSO LAS, ,RIM GNYIS GNAD KYI BDUD RTZI'I THEG

@007A *, ,PA RAB BLANGS NAS, ,SKYE DGU'I RGUD PA SEL MDZAD DPAL
MGON KLU SGRUB RGYAL, ,DGE LEGS YON TAN RI BONG MTSAN PAS LEGS
BKRA ZHING, ,RTAG CHAD MTHAR LTA'I MUN PA STUG PO RNAM BSAL NAS,
,MKHAS MANG RGYU SKAR

BYE BA'I DBUS NA LHAM ME BA, ,RTZOD DUS MTSAN MO'I DBANG PHYUG
DPAL LDAN ZLA BAR 'DUD, ,RIGS PA'I DBANG PHYUG GNYIS KYI BSTOD
PA TSAD MA'I RNAM BSHAD LAS SO GANG GI RNAM DPYOD RO 'DZIN DBANG
PO YIS, ,THEG MCHOG GSUNG RAB BDUD RTZI'I RO MYANGS TE, ,'CHI

MED THAR LAM MCHOG GI GO 'PHANG BGROD, ,SA GSUM MNGA' BDAG THOGS
MED ZHABS LA 'DUD, ,SNYIGS MA'I DUS SU RGYAL SRAS 'PHRIN LAS
KYIS, ,'DZAM BU'I GLING 'DIR GSUNG RAB ZAB MO'I TSUL, ,MNGON
PA'I SDE SNOD GANG GIS RNAM PHYE

BAS, ,THOGS MED ZHABS PAD GTZUG GIS NOR BUS MCHOD, ,GANG GI RNAM
DPYOD BLO'I GDONG PA THUB BSTAN GSER GYI DRA BAS G-YOGS, ,PHA
ROL PHYIN DRUG MCHE BA DRUG MDZES BSDU BZHI'I GOM PA'I 'GROS
DANG LDAN, ,LHAG BSAM DAG PA'I LUS KYI

STOBS RGYAS BDE LEGS BSTAN PA'I 'KHUR RAB 'DZIN, ,PHYOGS LAS
RNAM RGYAL PHYOGS KYI GLANG PO CHOS KYI GRAGS PA LA PHYAG 'TSAL,
,RGYAL BA'I GSUNG RAB YAN LAG BCU GNYIS KYI, ,DGONGS DON 'BYED
LA GZHAN DRING MI 'JOG CING, ,RIGS PA'I

NGA ROS PHAS RGOL KLAD 'GEMS PA'I, ,RIGS SMRA RIGS PA'I DBANG
PHYUG RNAM GNYIS RGYAL, ,THUB BSTAN GANGS RI'I SPO LA GNAS BCAS
TE, ,RNAM DPYOD LUS GRIMS RIGS PA'I MCHE BA CAN, ,LOG SMRA GLANG
CHEN MYOS PA'I KLAD 'GEMS PA, ,SDE

@007B BDUN MDZAD PA DE LA PHYAG 'TSAL LO, ,GANG 'DUL BA'I RNAM
BSHAD DU'O, ,GI BLO GROS 'DAB BRGYA'I ZE 'BRU CHOS 'DUL RGYA
MTSO'I DBUS NA BLTAMS, ,DGE LEGS YON TAN GE SAR GYIS SPUD RNAM
DAG TSUL KHRIMS DRI BSUNG CAN, ,RNAM GROL BDE BA'I SBRANG RTZI

DON GNYER RKANG DRUG LDAN RNAMS NYER 'TSO'I GZHI, ,DRI MED
PADMO'I PHRENG BA DANG MTSUNGS YON TAN 'OD SOGS LA PHYAG 'TSAL,
,BSTAN PA DANG BSTAN 'DZIN LA SPYIR BSTOD PA 'JUG PA'I RNAM
BSHAD DU'O SKAL LDAN SHING RTA'I CHU KLUNG MIN YANG 'GRO BA'I
DRI MA DAG BYED CHU, ,TZAN

DAN GYIS 'GOS BSER BU MIN YANG 'GRO BA'I YID KYI GDUNG BA SEL,
,GZI LDAN NAM MKHA'I NOR BU MIN YANG 'GRO BA'I MUN SEL SNANG
BYED MCHOG ,THUB PA'I BSTAN DANG BSTAN 'DZIN SKYES BU SKYE DGU'I
GTZUG NA RGYAL GYUR CIG, ,,SHU BHAm,, ` ,

'DZAM GLING MKHAS PA'I RGYAN DRUG LA BSTOD PA, ,NA MO LO KE SHVA
RA YA, MKHA' MNYAM 'GRO LA THUGS RJES RAB DGONGS NAS, ,GRANGS
MED GSUM DU TSOGS GNYIS RAB RDZOGS TE, ,STONG GSUM MI MJED ZHING
GI DPAL GYUR PA, ,'DREN MCHOG

SH'AKYA'I TOG LA PHYAG 'TSAL LO, ,SHES RAB CHEN POS DE NYID LEGS
RTOGS SHING, ,BRTZON PA CHEN POS GO 'PHANG MCHOG BRNYES PAS,
,BSTAN PA 'DI LA STON PA GNYIS PAR GYUR, ,'PHAGS MCHOG KLU SGRUB
ZHABS LA PHYAG 'TSAL LO, ,DE SRAS THU BO DGE

LEGS DPAL YON CAN, ,LOG SMRA TSAR BCAD SKAL LDAN RJES BZUNG NAS,
,THAR 'DOD RNAMS LA THAR PA'I LAM STON PA, ,AARYA DE BA'I ZHABS
LA PHYAG 'TSAL LO, ,MKHYEN PA'I DKYIL 'KHOR LEGS BSHAD 'OD STONG
CAN, ,RAB 'BYAMS SHES BYA'I

@008A *, ,MKHA' LA RAB 'PHAGS NAS, ,BDE GSHEGS GSUNG RAB NYIN
MOR BYED PA'I DPAL, ,'PHAGS PA THOGS MED ZHABS LA PHYAG 'TSAL
LO, ,DGU BCU GO DGU 'BUM SDE'I GZHUNG RNAMS KYIS, ,GANG GI BLO
GROS MGUL BA

LEGS BRGYAN TE, ,'DZAM GLING 'DI NA KUN MKHYEN GNYIS PAR GRAGS,
,MKHAS MCHOG DBYIG GNYEN ZHABS LA PHYAG 'TSAL LO, ,PHUL DU BYUNG
BA'I BLO GROS STOBS KYIS RTZEN, ,RMAD DU BYUNG BA'I YON TAN KHUR
GYIS BRJID, ,LOG SMRA 'DAM BU'I TSAL

RNAMS 'JOMS MDZAD PA'I, ,PHYOGS KYI GLANG PO'I ZHABS LA PHYAG
'TSAL LO, ,CHOS KYI RIGS PAS CHOS MIN PHAM MDZAD NAS, ,GRAGS
PA'I SGRA CHEN 'JIG RTEN GSUM DU GRAGS, ,SMRA NGAN MUN 'JOMS
SMRA BA'I NYI MA MCHOG ,CHOS KYI GRAGS PA'I

ZHABS LA PHYAG 'TSAL LO, ,THUB PA'I BSTAN LA SHING RTA'I SROL
GTOD NAS, ,SKYE RGU RNAMS LA LEGS PA'I LAM STON PA, ,'DZAM GLING
MDZES BYED 'DZAM GLING RGYAN DRUG LA, ,RTAG TU GUS PA'I YID KYIS
PHYAG 'TSAL LO, ,RGYAN DRUG LA BSTOD PA 'DI NI

BSOD NAMS KYI DPAL GYIS MNGON PAR MTHO BA'I KHRI RGYAL BSOD NAMS
BDES BSKUL NAS, DGE SLONG GZHON NU BLO GROS KYIS SBYAR BA'O,,
,,DGE'O,, ` ,LEGS BSHAD RIN CHEN DPAG MED 'BYUNG BA'I GNAS,
,SPROS PA NYER ZHI ZHI BA'I LAM

STON PA, ,RTZOD DUS KUN MKHYEN GNYIS PA LTAR GRAGS PA'I, ,'DZAM
GLING MKHAS MCHOG RIN CHEN 'BYUNG GNAS RGYAL, ,CES PA 'DI DPAL
GSANG BA 'DUS PA'I RGYUD KYI 'GREL PA BSHAD SBYAR SNYIM PA'I ME
TOG GSUNG BA'I DUS MKHAS PA CHEN PO SHANTI PA LA

@008B MCHOD BRJOD DU GSUNGS PA'O,, ,,DGE'O,, ` ,CHOS KYI RJE SA
SKYA PAndI TA CHEN PO LA BSTOD PA 'DI DGE BSHES SHES RAB GRAGS
KYIS DRIS LAN DU'O, ,GANG GI MKHYEN PA MKHA' LTAR PHA MTHA' YAS,
,NYID KYI THUGS RJE NYI LTAR RAB GSAL BA, ,RNAM DAG 'PHRIN

LAS GANGS CAN DPAL DU SHAR, ,SA SKYA PAn CHEN ZHABS LA PHYAG
'TSAL LO, ,CHOS KYI RJES SKYA PAnDI TA LA BSTOD PA TSAD MA'I
RNAM BSHAD DU 'BYUNG BA'O, ,BSLAB GSUM LHUN PO'I SPO LA GNAS
BCAS RNAM DPYOD BLO'I MIG STONG LDAN, ,BDE GSHEGS GSUNG RAB
YONGS

'DU'I TSAL NA RTAG TU LEGS BSHAD RTZE DAGS ROL, ,RNAM DAG DNGOS
STOBS RIGS PA'I RDO RJES LOG SMRA LHA MIN DREGS PA 'DZOMS, ,LHA
DBANG MI'I GZUGS CAN DE NI DPAL LDAN SA SKYA'I PHAn CHEN YIN,
,BYANG CHUB CHOS RJE LO TZ'A BA BYANG CHUB RTZE MO LA BSTOD PA
MNGON

BTUS KYI RNAM BSHAD DU'O THUGS KYI RTZA BA RAB BRTAN CING, ,RTZE
MO'I LHAG BSAM 'BRU'I KHUR GYIS LCI, ,GZHAN PHAN LO 'DAB RGYAS
PA'I GRIB BSIL GYIS, ,NYON MONGS GDUNG SEL CHOS RJE'I ZHABS LA
'DUD, ,RGYAL BA'I BSTAN PA LUNG DANG RTOGS PA'I

CHOS, ,BTZO MA'I GSER LTAR BZANG PO LHAD MED PA, ,BRTZE BAS STON
DANG BRTZON PAS SGRUB BYED PA'I, ,DAM PA'I TSOGS RNAMS LUS CAN
GTZUG NA RGYAL, ,DUS GSUM RGYAL BA'I 'PHRIN LAS GCIG BSDUS TE,
,SNYIGS MA'I DUS 'DIR THUB PA'I RING

LUGS 'DZIN, ,GANGS CAN NGUR SMRIG 'DZIN PA KUN GYI RJE, ,PAn
CHEN MA TI'I ZHABS LA PHYAG 'TSAL LO, ,BLO GROS KHANG BZANG
BSLAB GSUM NOR GYIS PHYUG, ,BZANG PO'I 'PHRIN LAS GDUL BYA'I
DPAL DU SHAR, ,GRAGS PA'I 'OD ZER 'DZAM GLING PHYOGS

@009A *, ,BCUR 'PHRO, ,BLO BZANG GRAGS PA'I ZHABS LA PHYAG 'TSAL
LO, ,BLA MA BKA' BZHI PA'I BSTOD PA 'DI YANG SLOB MA 'GAS BSKUL
NAS, SH'AKYA'I DGE SLONG GZHON NU BLO GROS KYIS SBYAR BA'O,,
,,DGE'O,, ` ,MDOG

LHOD PA MKHAN CHEN KUN DGA' DPAL LA BSTOD PA, ,KUN LA PHAN PA'I
BYANG CHUB THUGS MNGA' ZHING, ,DGA' BDE'I DPAL 'BYOR MA LUS
'BYUNG BA'I GZHI, ,RNAM DAG BRTUL ZHUGS BZANG PO'I DRI BSUNG
CAN, ,KUN DGA'I MTSAN CAN BLA MA'I ZHABS LA

'DUD, ,GSER GYI MCHOD SDONG LTA BUR MDZES PA'I SKU, ,KA LA PING
KA'I DBYANGS LTAR SNYAN PA'I GSUNG, ,BDE GSAL MI RTOG NAM MKHA'
LTA BU'I THUGS, ,GANG LA MNGA' BA BLA MA'I ZHABS LA 'DUD,, `
,DPAL GSANG BA 'DUS PA'I DKYIL

'KHOR GYI LHA LA BSTOD PA, TSOGS GNYIS RANG BZHIN RNAM DAG NGO
BO NYID, ,MCHOG TU MI 'GYUR BDE CHEN ZUNG 'JUG SKU, ,THABS DANG
SHES RAB GNYIS MED SGYU MA'I TSUL, ,DRUG PA RDO RJE 'CHANG LA
PHYAG 'TSAL LO, ,PHUNG PO LNGA YI RANG BZHIN RNAM PAR

DAG ,YE SHES LNGA'I NGO BO BCOM LDAN 'DAS, ,DUG LNGA 'DUL PHYIR
THABS KYI TSUL 'DZIN PA, ,RIGS LNGA BDE BAR GSHEGS LA PHYAG
'TSAL LO, ,KHAMS BZHI RNAM PAR DAG PA'I SHES RAB MA, ,DMIGS MED
THUGS RJE'I 'PHRIN LAS TSAD MED BZHI,,

'GRO BA'I DON DU LHA MO'I TSUL 'DZIN MA, ,RIG MA YUM CHEN BZHI
LA PHYAG 'TSAL LO, ,SKYE MCHED RNAM PAR DAG PA'I NGO BO NYID,
,SPYAN LNGA MNGON SHES DRUG GI RANG BZHIN RNAMS, ,'GRO BA'I DON
DU RGYAL SRAS GZUGS 'DZIN PA, ,SEMS DPA' CHEN PO

@009B BRGYAD LA PHYAG 'TSAL LO, ,YUL LNGA RNAM PAR DAG PA LHA
MO'I TSUL, ,GZUGS SGRA DRI DANG RO DANG REG BYA STE, ,'DOD YON
LNGA YIS DKYIL 'KHOR MNYES BYED PA, ,MCHOD PA'I LHA MO LNGA LA
PHYAG 'TSAL LO, ,TSIGS BCU RNAM PAR DAG PA KHRO BO'I TSUL,,

BSDU BZHI NGO BO SGO SKYONG RNAM BZHI DANG, ,MTSAMS BZHI STENG
'OG BZHUGS BAR BZHUGS PA YI, ,STOBS CHEN KHRO BO BCU LA PHYAG
'TSAL LO, ,STONG NYID SNYING RJES DBYER MED RGYAL BA'I SKU,
,'GRO BA'I DON DU SNA TSOGS TSUL 'DZIN PA, ,DPAL LDAN

'DUS PA'I DKYIL 'KHOR LHA RNAMS LA, ,RTAG TU GUS PA'I YID KYIS
PHYAG 'TSAL LO, ,DPAL GSANG BA 'DUS PA'I DKYIL 'KHOR GYI LHA LA
BSTOD PA 'DI NI, ,MANG YUL SKYID GRONG GI MKHA' SPYOD DU DGE
SLONG GZHON NU BLOS GROS KYIS SBYAR BA'I YI GE PA NI

HA RI BHA DRA'O, ,YANG, SNA TSOGS 'DAB BRGYA NYIN BYED GDAN
STENG NA, ,ZHAL GSUM PHYAG DRUG AINDRA NI LA'I MDOG ,GNYIS MED
SGYU MA'I SHES RAB MA YIS 'KHYUD, ,KHRO CHAGS GAR GYI ROL BA DE
LA 'DUD, ,GANG GI RANG BZHIN CHAGS SDANG RNAM BRAL

YANG, ,KHRO CHAGS GAR GYI ROL PAS 'GRO BA 'DUL, ,THABS DANG SHES
RAB GNYIS MED SGYU MA'I TSUL, ,HE RU KA DPAL DE LA PHYAG 'TSAL
LO, ,MGON PO 'JAM PA'I DBYANGS LA BSTOD PA, ,NA MO MANYDZU NA
TH'A YE, ,THUN MTSAMS TSU 'DZIN GZHON NU'I MDANGS

'PHROG DGE TSOGS DU MAS BSKRUN PA'I SKU, ,BDE GSHEGS SENG GE'I
NGA RO RAB SGROGS TSANGS DBYANGS KA LA PING KA'I GSUNG, ,DPAG
YAS YON TAN TSOGS KYI GTER GYUR JI LTA JI SNYED MKHYEN PA'I
THUGS, ,GANG LA MNGA' BA 'JAM PA'I DBYANGS KYIS

@010A *, ,DGE LEGS G-YO BA MED GYUR CIG ,GANG GIS DNGOS KUN MIG
'PHRUL LTA BUR GDOD NAS SKYE BA MED GZIGS PAS, ,MKHA' DANG SGYU
MA'I SKYES BU JI BZHIN BSTOD PAS KHYOD MNYES 'GYUR MIN YANG,
,DGE LEGS 'PHEL

BYED DAD PA'I MYU GU 'GRO BA RNAMS LA BSKRUN PA'I SLAD, ,KHYOD
KYI YON TAN CHU GTER CHE LAS CHU THIGS TZAM ZHIG BDAG GIS BRJOD,
,SGYU MA SMIG RGYU DRI ZA'I GRONG DANG CHU'I ZLA BA JI BZHIN DU,
,DNGOS RNAMS RANG BZHIN MED PAR KHYOD KYIS SNGON TSE YANG YANG

GOMS PA'I MTHUS, ,MKHA' LTAR RJOD MED CHOS DBYINGS NGANG DU BLO
GROS RJES SU ZHUGS GYUR PAS, ,DNGOS DANG DNGOS MED SPROS PA'I
TSOGS KUN MKHA' LA 'JA' TSON BZHIN DU DENGS, ,LHA'I RNGA DANG
BRAG CHA'I SGRA BZHIN KHYOD THUGS G-YO BA MED PAR

YANG, ,SNGON GYI 'PHEN PAS GDUL BYA RNAMS LA SKYE BA MED PA'I
SGRA BSGRAGS PAS, ,MUN PA'I TSOGS DANG RTZVA RTZE'I CHU LA NYI
MA'I 'OD ZER LHUNG BA LTAR, ,RTAG CHAD MTHAR LTA'I RI BO LHUN
SDUG BDAG MED RTOGS PA'I RDO RJES BCOM, ,PHYOGS BCU'I ZHING NA

'TSO ZHING GZHES PA'I BDE GSHEGS RNAMS KYI SPYAN SNGAR YANG,
,DNGOS KUN RANG BZHIN MED PA'I DON STON STONG NYID SENG GE'I NGA
RO NI, ,YANG DAG SGROGS LA KHYOD DANG MTSUNGS PA'I RGYAL BA'I
SRAS PO GZHAN YOD MIN, ,DE PHYIR KHYOD NI RGYAL BA KUN GYI

SRAS KYIS THU BOR RAB TU BSNGAGS, ,SHIN TU ZHI BA'I MTSAN MED
DBYINGS LA RTAG TU SNYOMS PAR ZHUGS GYUR PAS, ,SHES DANG SHES
BYA'I MTSAN MA RDUL TZAM NAM YANG DMIGS PA MA YIN YANG, ,JI LTA
JI SNYED SHES BYA'I DNGOS KUN GANG GIS GSAL BAR

@010B MKHYEN GYUR PA, ,DPA' BO KHYOD KYI MKHYEN PA'I TSUL 'DI
RTOG GE'I BLO'I SPYOD YUL MIN, ,MI BZAD 'JIGS RUNG DU: KHA GYIS
GZIR 'GRO DBUGS 'BYIN SLAD MGON PO KHYOD, ,THUGS RJE'I DBANG GIS
NYAM NGA'I SRID PAR SHIN TU DGES PAR 'JUG PA NI, ,

SDE DANG BCAS PA'I NGANG PA'I RGYAL PO PADMA'I MTSO LA ROL
BA'AM, ,'CHI MED DBANG PO YONGS 'DU'I TSAL DU 'DOD PA'I BDE LA
CHAS PA BZHIN, ,NYID KYI DON DU THUB PA RNAMS KYI ZHI BA'I BDE
LA'ANG CHAGS MED NA, ,CHU SHING LTA BU SRID PA'I BDE LA CHAGS
PAR

'GYUR BA SMOS CI 'TSAL, ,GZHAN GYI DON DU MNAR MED ME YANG GANG
GIS BSIL BAR MTHONG GYUR PA'I, ,'GRO BA'I YAB GCIG BRTAN PA
KHYOD KYI THUGS RJE'I NGANG TSUL AE MA MTSAR, ,GZHAN LA PHAN
PA'I BSAM PA DANG BRAL ZHI BAR ZHUGS PA'I THUB RNAMS

KYANG, ,SHIN TU GOL BA'I LAM LA ZHUGS PAR NYID KYI YANG DAG
MKHYEN GYUR NA, ,'CHING BA CHE LDAN BGROD DKA'I LAM ZHUGS RAB
RMONGS BYIS PA'I SKYE BO RNAMS, ,KHYOD KYI THUGS RJE'I YUL DU
'GYUR BAR SMOS PAR BGYI BA MA LAGS SO, ,BDAG DANG

SEMS CAN SROG DANG GANG ZAG SHED BU LA SOGS KUN RTOG GI ,MTSAN
MA SNA TSOGS RNAM PAR SPANGS PA'I GO 'PHANG ZHI BA MCHOG BRNYES
KYANG, ,SHIN TU GNAG DKA'I DU: KHA GYIS NYEN RGYUD LNGAR 'KHOR
BA'I SKYE BO LA, ,DUG ZOS NYEN PA'I BU LA MA BZHIN

KHYOD NI THUGS RJE'I GZHAN DBANG GYUR, ,KHYOD KYI YON TAN MKHA'
LTAR YANGS PA RGYAL BA RNAMS KYIS RAB BSNGAGS PA, ,BLO GROS BLUN
PO BDAG 'DRA'I SKYE BOS CHA TZAM SHES PAR NUS MIN YANG, ,BLA MA
LA GUS DAD PA'I YID KYIS CUNG ZHIG BRJOD PA GANG

@011A *, ,YIN DES, ,SKYE DANG SKYE BA'I SRID PA KUN TU 'JAM PA'I
DBYANGS KYIS RJES SU 'DZIN GYUR CIG ,'JAM PA'I DBYANGS LA BSTOD
PA DAD PA'I MYU GU SPEL BA ZHES BYA BA 'DI NI RANG GI SLOB MAS
BSKUL BA'I NGOR DGE SLONG GZHON NU BLO

GROS KYIS SBYAR BA'O,, ,,DGO'O,, ` ,MGON PO SPYAN RAS GZIGS LA
BSTOD PA, NA MO LO KE SHVA RA YA, GDUL DKA'I 'GRO BA 'DUL MDZAD
DUS GSUM GYI, ,BDE GSHEGS KUN GYI THUGS RJE GCIG BSDUS PA,
,RGYAL SRAS THU BO RGYAL BA'I

GTZUG TOR CAN, ,SPYAN RAS GZIGS LA GUS PAS PHYAG 'TSAL TE, ,DMUS
LONG DAG GIS GZUGS LA JI BZHIN DU, ,'PHAGS MCHOG YON TAN BYIS
BLO'I SPYOD YUL MIN, ,DE LTA NA YANG BLA MA LA GUS PHYIR, ,DAD
PA'I YID KYIS CUNG ZHIG BSTOD PAR

BGYI, ,'GRO BA'I DON PHYIR BSKAL MANG BYE BAR NYID KYIS BRTZON
PAS LEGS BSKRUN PA'I, ,BSOD NAMS DPAG YAS CHU GTER LAS 'KHRUNGS
KHYOD ZHABS PAD MO RGYAS PA'I MDANGS, ,BA ZHO KU MUD RGYAS PA'I
TSAL 'DRA GANGS RI'I NGOS LA NYI SHAR

BZHIN, ,ZLA BA CHU SHEL NOR BU'I MDOG DANG STON KA'I SKAR MA DAG
DANG MTSUNGS, ,DMIGS MED THUGS RJES GZHAN DON MDZAD PHYIR PHYAG
G-YAS MCHOD SBYIN PHYAG RGYA MDZAD, ,SHES PAS SRID LA CHAGS PA
MED PHYIR PHYAG G-YON GSER GYI PADMA

BSNAMS, ,BLA MA LA GUS 'OD DPAG MED KYIS 'PHAGS MCHOG GTZUG GI
COD PAN MDZES, ,PHRA RAGS SGRA YI 'JUG PA KUN GSAN SNYAN GNYIS
GNYIS RNA RGYAN G-YO LDAN PA, ,KHREL YOD NGO TSA'I GOS BZANG
KYIS SPUD SMAD G-YOGS RAS BZANG SHAM THABS

@011B GSOL, ,BDAG GZHAN MNYAM NYID THUGS RJES CHE LDAN STOD
G-YOGS RI DVAGS LPAGS PA 'DZIN, ,BYANG CHUB YAN LAG BDUN GYIS
LEGS BCINGS GSER MDOG NOR BU'I SKA RAGS CAN, ,STOBS BCU'I STOBS
MNGA' RIN CHEN MANG POS DPUNG MGO

LEGS ZLUM RNAM PAR BKRA, ,NYON MONGS SHES BYA'I SGRIB PA LAS
GROL DRI MED PADMO'I MCHOG LA GNAS, ,THEG GSUM YON TAN MA LUS
KYIS MDZES SNA TSOGS RIN CHEN RGYAN DANG LDAN, ,DON DAM LEGS
RTOGS DRANG SRONG MCHOG PHYIR RAL PA 'KHYIL NAG

CUNG ZAD SER, ,GZUNG 'DZIN SPROS PA'I RTZUB BAG DANG BRAL PHYAG
ZHABS PADMO'I 'DAB LTAR 'JAM, ,GDUL BYA'I 'GRO LA SNYOMS PAR
GZIGS PA DRI MED AUTPAL RGYAS 'DRA'I SPYAN, ,RTAG TU RO BRGYA'I
RO MCHOG DANG LDAN LJAGS RING BUM PA LTAR DMAR

MCHU, ,THAG BZANG TSEMS DKAR BZHI BCU'I GRANGS LDAN KUN DA MTSAR
DU DNGAR 'DRA'I TSEMS, ,DGE TSOGS DU MA'I DPAL LAS LEGS 'KHRUNGS
MCHE BA RAB MCHOG DKAR LDAN PA, ,LUS KYI NYES SPYOD DRI MAS MA
GOS SNA TSOGS MTSAN GYIS SPRAS PA'I

SKU, ,NGAG GI NYES SPYOD RING DU SPANGS PA RANG BYUNG KA LA PING
KA'I DBYANGS, ,YID KYI NYES SPYOD BAG CHAGS BCAS SPANGS JI LTA
JI SNYED MKHYEN PA'I THUGS, ,THUGS RJE CHE LDAN THUGS RJE CAN
GYIS MKHA' MNYAM 'GRO 'DI MYUR DU SKYOBS, ,GNYEN PO'I

STOBS CHUNG DGE TSOGS 'DAM BU'I TSAL, ,'JOMS BYED LOG LTA GLANG
CHEN 'JIGS PA DANG, ,DGE LEGS RI DVAGS GZHON NU'I SROG 'PHROG
PA'I, ,KHONG KHRO SENG GE'I 'JIGS LAS BSKYAB TU GSOL, ,MNGON
MTHO'I LAM BZANG SBYIN PA'I NOR 'PHROG

@012A *, ,CING, ,RDZAS LA SRED PA SER SNA RKUN PO DANG, ,SPYAD
PAS NGOM MED SRED PA'I BA TSVA CAN, ,'DOD CHAGS RGYA MTSO'I
'JIGS LAS BSKYAB TU GSOL, ,GZHAN GYI 'BYOR LA KHRO BA'I TSA ZER
GYIS, ,RANG GZHAN DPAL BSREG

PHRAG DOG ME DANG NI, ,RMONGS PA'I PHUG NAS REG PA'I DU: KHA
'BYIN, ,GTI MUG SBRUL GYI 'JIGS LAS BSKYAB TU GSOL, ,RAB TU
KHENGS PAS DUL BA'I YON GNAS LA, ,'DUD PA MED PAR NGA RGYAL
RGYAL PO DANG, ,BDE GSHEGS LTA BA'I MDANGS

BZANG 'PHROG BYED PA'I, ,BDAG LTA SHA ZA'I 'JIGS LAS BSKYAB TU
GSOL, ,DE LTAR NYES PA'I DRI MA KUN SPANGS DGE LEGS YON TAN
TSOGS MNGA' BA, ,LHA BRGYA'I GTZUG RGYAN LHA'I LHA MCHOG SPYAN
RAS GZIGS LA BSTOD PA YIS, ,DGE BA DRI MED STON

KA'I ZLA 'DRA BDAG GI YID LA GANG THOB DES, ,'GRO BA'I NYON
MONGS TSA GDUNG BSAL NAS PHAN BDE'I KU MUD RGYAS BYED SHOG
,'PHAGS PA SPYAN RAS GZIGS DBANG PHYUG LA BSTOD PA CHOS SMRA
BA'I BTZUN PA GZHON NU BLO GROS KYIS SBYAR

BA'O,, ,,DGE'O,, ` ,RJE BTZUN MA SGROL MA LA BSTOD PA SNYAN TSIG
BYIN RLABS KYI 'DOD 'JO ZHES BYA BA, NA MA A'ARYA T'A RA YE,
'JIG RTEN DBANG PO'I SPYAN CHAB LAS 'KHRUNGS MA, ,BCU DRUG LANG
TSO LDAN PA'I YID 'ONG MA, ,SRID GSUM 'GRO

LA BU LTAR BRTZE BA'I MA, ,ZOL MED SPYI BOS 'DUD DO RJE BTZUN
MA, ,SKAL NGAN RANG GIS BSAGS PA'I LAS 'BRAS KYIS, ,BDAG YID
BSUN PAR GYUR PA'I SMRE SNGAGS 'GA', ,MI SHES BZHIN DU BSKUL
ZHING GSOL BA LA, THUGS RJE CAN KHYOD YUD TZAM

@012B DGONGS SU GSOL, ,BDE 'DOD DU: KHA SGRUB PA'I SKAL NGAN
BDAG ,SRID PA GSUM GYI KHRI MUN NYAM NGA BAR, ,BDAG DANG BDAG
GIR 'DZIN PA'I LCAGS KYIS MNAN, ,RNAM PAR SMIN PAS SKYE 'GRO
RIGS LNGA RU, ,MYONG 'GYUR LAS KYI 'CHING BA LNGA YIS

BCINGS, ,DU: KHA GSUM GYIS GDUNGS PAR GYUR PA LA, ,KHYOD LAS
GZHAN PA'I SKYABS 'GA' MA MCHIS NA, ,THUGS RJE CAN KHYOD YAL BAR
'DOR LAGS SAM, ,NYON MONGS GDUG PA'I SBRUL GYIS TSANG BCAS
SHING, ,SNA TSOGS LAS KYIS GCAN

GZAN RGYU BA'I GNAS, ,SRID PA GSUM GYI 'BROG DGON NYAM NGA BAR,
,BLANG DOR RMONGS PA'I GTI MUG SMAG RUM 'THIBS, ,LAM YANG MI
SHES GAR 'GRO'I GTOL YANG MED, ,GROGS MED DMUS LONG LTA BUR
'KHYAMS PA LA, ,KHYOD LAS GZHAN PA'I

SA MKHAN MA MCHIS NA, ,THUGS RJE CAN KHYOD YAL BAR 'DOR LAGS
SAM, ,NYON MONGS CHU SRIN GDUG PA DU MA'I GNAS, ,SRID PA'I RGYA
MTSO LAS NGAN RBA RLABS CAN, ,'JIGS RUNG NGAN 'GRO'I RLUNG DMAR
'KHYIL BA 'DIR, ,SKYE GNAS BZHI'I RDZING LA

GNAS BCAS TE, ,THOG MED DUS NAS 'KHYAMS PAR GYUR LAGS KYANG, ,DA
DUNG RNAM GROL BDE BA'I GLING MA RNYED, ,KYE MA KYI HUD MKHYEN
BRTZE'I NUS LDAN MA, ,MOS PA'I BU LA CI PHYIR BTANG SNYOMS
MDZAD, ,BSTAN PA'I NYIN BYED NUB RI'I RTZE LA

LHUNG, ,SKYE DGU PHAN BDE'I PAD TSAL ZUM LA NYE, ,DAM PA RKANG
DRUG LDAN PA'I TSOGS RNAMS KYANG, ,DAG PA'I ZHING GZHAN DBEN
PA'I NAGS SU DENGS, ,MA RUNGS SKYE BO'I GRIB SOS PHYOGS RNAMS
KHEBS, ,NAG PHYOGS 'BYUNG PO'I BZHIN RAS KUN DA'I

@013A *, ,TSAL, ,DGA' BA'I ZE'U 'BRU GSAR PAS RNAM PAR MDZES,
,KYE MA KYI HUD SNYIGS MA'I DUS 'DIR SKYES, ,SA 'DZIN KHYON
RNAMS RTZI SHING NAGS KYIS DBEN, ,LJONGS RNAMS PHAL CHER GCONG
RONG NGAM GROG CAN, ,SKYE BO'I

TSOGS RNAMS KHREL MED KHRO GTUM CAN, ,RAB BYUNG PHAL CHER KHRIMS
'CHAL RNAM G-YENG CAN, ,SKYON BRGYAS GTZES PA'I GANGS RI'I KHROD
'DIR SKYES, ,SKYE DGU RANG GI LAS LA YID RE CHAD, ,ZOL MED GDUNG
BA'I YID KYIS GSOL 'DEBS NA, ,

THUGS RJES GZIGS SHIG MYUR SKYOBS BCOM LDAN MA, ,DE LTA'I MI
'DOD 'BRAS BU MYONG 'GYUR BA, ,BDAG 'DRA GCIG PUR BAS PA MA LAGS
TE, ,BDAG GI RANG BZHIN SMRAS PA CI 'DRA BA, ,MKHA' MNYAM SEMS
CAN KUN KYANG DE 'DRA LAGS, ,BDAG

GI DU: KHA BDAG GIS BZOD LAGS KYANG, ,SRID GSUM 'GRO BA'I DU:
KHA BZOD MA NUS, ,MA BZOD NA YANG BDAG LA NUS MED PAS, ,'DI DAG
SKYOBS SHIG MKHYEN BRTZE'I NUS LDAN MA, ,GANG GI DAD PA'I YID
KYIS KUN BSLANGS TE, ,BSTOD PA 'DI

YIS RTAG TU BSTOD BYED NA, ,DE YI YID LA BCOM LDAN SGROL MA YI,
,SKU GSUNG THUGS KYI 'PHRIN LAS MYUR 'JUG SHOG ,BCOM LDAN 'DAS
SGROL MA LA YON TAN GYI SGO NAS BSTOD PA SNYAN TSIG BYIN RLABS
KYI 'DOD 'JO ZHES BYA BA SH'AKYA'I DGE SLONG GZHON NU

BLO GROS KYIS SBYAR BA'O,, ,,DGE'O,, ` ,PHA ROL TU PHYIN PA DRUG
LA BSNGAGS PA'I TSIGS SU BCAD PA, DKON MCHOG GSUM LA PHYAG 'TSAL
LO, ,SBYIN PA SPYAD PA'I MI ZAD GTER CHEN TE, ,RANG GZHAN DBUL
BA SEL BA'I NOR MCHOG YIN, ,

@013B RAB MANG SKYE BO 'DU BA'I 'JUG NGOGS TE, ,SA STENG SNYAN
PA SGROG PA'I RNGA CHEN PO, ,TSUL KHRIMS NGAN 'GRO 'GEGS PA'I
SGO GLEGS TE, ,MNGON MTHO'I KHANG BZANG 'DZEGS PA'I THEM SKAS
YIN, ,LUS CAN KUN GYI NANG DU MDZES BYED RGYAN, ,DGE LEGS

LO TOG 'PHEL BA'I SA GZHI'O, ,BZOD PA 'CHAL TSUL 'GOG PA'I CHU
LON TE, ,KHONG KHRO'I TSA GDUNG 'JIL BA'I BSIL ZER YIN, ,GNOD
BYED MTSON GYIS MI TSUGS RDO RJE'I GO ,KUN GYI MIG SNGAR SDUG
PA'I GZUGS MDZES SO, ,BRTZON 'GRUS DGE

LEGS KUN GYI DPUNG GNYEN TE, LE LO'I CHOM RKUN 'JOMS PA'I DMAG
DPON YIN, ,GO 'PHANG MYUR DU BGROD PA'I BZHON PA MCHOG ,YON TAN
MA LUS SDUD PA'I PHO NYA'O, ,BSAM GTAN SEMS LA DBANG SGYUR RGYAL
PO STE, ,LUS LA BDE STER BTZUN MO

RIN CHEN YIN, ,RNAM G-YENG G-YUL LAS RGYAL BA'I DMAG DPON MCHOG
,YON TAN 'DOD DGU 'BYIN PA'I NOR BU'O, ,SHES RAB 'PHAGS RNAMS
DGES PA'I NOR MCHOG STE, SDUG BSNGAL MYU GU GCOD PA'I MTSON CHA
YIN, ,SHES BYA'I DE NYID KUN LA LTA

BA'I MIG ,MI SHES MUN PA SEL BA'I SNANG BYED DO, ,PHA ROL TU
PHYIN PA DRUG LA BSNGAGS PA'I TSIGS SU BCAD PA SH'AKYA'I DGE
SLONG GZHON NU BLO GROS KYIS SBYAR BA'O,, ,,DGE'O,, ` ,'GYOD MED
BDE BGROD KYI MGUR MA, NA MO GU RU, GANG LA

SKYABS NA BSLU MED DKON MCHOG GSUM, ,'BRAL MED SPYI GTZUG RGYAN
DU RTAG BZHUGS GSOL, ,SNANG STONG SGYU MA'I RNAL 'BYOR RI KHROD
PA, ,SEMS GNONG MED KYI GLU SKAD 'DI BZHIN LAGS, ,SHUL NA
'PHRENG BA'I ZAS NOR LUS PA MED, ,GDONG NA

@014A *, ,'TSER BA'I LAS NGAN BSAGS PA MED, ,THEG CHEN BSLAB
PA'I BSAM SBYOR NYAMS PA MED, ,SGYU MA'I LUS SEMS BRAL YANG
'GYOD PA MED, ,TSE 'DI'I RNYED BKUR CHE THABS SGRUB MA MYONG,
,'DOD YON SRED PA'I RJES PHYIR

'BRANG MA MYONG, ,DON MED BYA BAS TSE 'DIR G-YENGS MA MYONG,
,SGYU MA'I LUS SEMS BRAL YANG 'GYOD PA MED, ,CIR SNANG SGYU MAR
RTOGS PA'I SHES RAB YOD, ,'GRO DRUG PHA MAR SHES PA'I LHAG BSAM
YOD, ,THABS SHES ZUNG DU 'BREL BA'I NYAMS

LEN YOD, ,SGYU MA'I LUS SEMS BRAL YANG 'GYOD PA MED, ,THOG MAR
GSUNG RAB DGONGS DON TSUL BZHIN SBYANGS, ,BAR DU BLO GSAL GDUL
BYA'I TSOGS LA BSHAD, ,THA MAR 'DRIS PA'I DON LA RTZE GCIG
BSGOMS, ,SGYU MA'I LUS SEMS BRAL YANG

'GYOD PA MED, ,RGYAL BA'I BSTAN PA SROG LAS GCES PAR BZUNG,
,RIGS DANG MI RIGS TSUL BZHIN RNAM PAR PHYES, ,'CHAD RTZOD RTZOM
PAS DAL 'BYOR DON YOD BYAS, ,SGYU MA'I LUS SEMS BRAL YANG 'GYOD
PA MED, ,'GYOD MED BDE DROD KYI

MGUR MA 'DI, ,GANGS BU LE'I MGUL DU BLANGS PA YIN, ,MI KHO BO'I
RJES 'JUG DAD LDAN RNAMS, ,MI NGA BZHIN BYED NA 'DI BZHIN MDZOD,
,TSOGS GNYIS ZUNG DU 'JUG PAS RGYUD SBYANGS TE, ,BDEN GNYIS ZUNG
DU 'JUG PA'I DON RTOGS SHING, ,

RIM GNYIS ZUNG 'JUG RDO RJE'I LAM BSGOMS PAS, ,'JA' LUS RDO
RJE'I SKU RU BDAG GYUR CIG, ,,DGE'O,, ` ,RTEN 'BREL GYI DE KHO
NA NYID BSDUS PA'I RAB TU BYED PA, RGYAL BA SRAS DANG BCAS PA
RNAMS LA PHYAG 'TSAL LO, ,RGYAL BA KUN KYI

@014B BGROD GCIG LAM, ,RTAG DANG CHAD PA SPANGS PA YI, ,RTEN
CING 'BREL BAR 'BYUNG BA GANG, ,DE NYID DBU MA'I LAM YIN NO,
,BDAG DANG GZHAN DANG GNYIS KA DANG, ,RGYU MED LAS SKYE RNAM
SPANGS SHING, ,RKYEN NYID 'DI PA LAS BYUNG BA'I, ,DNGOS PO

RTEN CING 'BREL BAR 'BYUNG, ,DON MED PA DANG THUG MED DANG,
,BYED PA 'GAL PHYIR BDAG LUS MIN, ,RGYU DANG RGYU MIN MTSUNGS
PHYIR DANG, ,HA CANG THAL PHYIR GZHAN LAS MIN, ,RE RE LAS SKYES
GRUB MIN PAS, ,TSOGS PAS JI LTAR SKYED BYED

YIN, ,'BRAS PHYIR RTZOL BA DON MED PAR, ,THAL PHYIR RGYU MED
KYANG MI RIGS, ,RNAM DPYOD MED PAR 'JIG RTEN 'DI, ,THA SNYAD LAM
LA 'JUG 'GYUR BAS, ,'DI LA BRTEN NAS 'DI 'BYUNG ZHES, ,BYA BA'I
TSUL 'DI DGAG MI BYA, ,GANG LA BRTEN NAS

GANG BYUNG BA, ,DE NI RE ZHIG DE NYID MIN, ,DE LAS GZHAN PA'ANG
MA YIN PHYIR, ,DE NYID CHAD MIN RTAG PA'ANG MIN, ,DE PHYIR RTEN
'BYUNG RDO RJE YIS, ,MTHAR 'DZIN LTA BA'I RI BO 'JOMS, ,GANG GIS
LAM 'DI SHES GYUR PA'I, ,MKHAS DE LTA BAS MI

PHROGS SO, ,RTEN 'BREL GYI DE KHO NA NYID BSDUS PA'I RAB TU BYED
PA SH'AKYA'I DGE SLONG GZHON NU BLO GROS KYIS SBYAR BA'O,, ` ,NA
MO GU RU BADZRA SATVA YA, MI 'PHROG MKHYEN RAB THUGS RJE CHE
LDAN PA, ,SRID ZHI'I DPAL MGON RJE BTZUN RED MDA' BA, ,

DAM PA KHYOD KYI RMAD BYUNG MDZAD PA'I TSUL, ,SGRO SKUR MED PAR
MDO TZAM BRJOD PA NI, ,DGE SBYONG SPYOD PA DRI MED TSUL BSTEN
DANG, ,DAM PAS SMAD MED LTA SPYOD TSUL LDAN DANG, ,RGYAL BA'I
RING LUGS SHING RTA CHE RNAMS KYI, ,BZHED GZHUNG LA BRTEN THUB

@015A *, ,DGONGS BTZAL TSUL DANG, ,YANG DAG LTA BA'I GNAS BZANG
BRTAN RNYED DANG, ,DAM PA BSTEN DANG MANG DU THOS PA DANG, ,RNAM
'GREL MDZAD DANG SRAS KYI TSOGS SPEL DANG, ,THUGS DAM MTHIL NI
GANG LA MDZAD PA

DANG, ,KLU SGRUB GSUNG RAB BCUD BSDUS SNYING PO DANG, ,LHAG PA'I
LHA SOGS SPYAN SNGAR DAM BCAS DANG, ,DBEN PA'I GNAS SU YID RAB
GZHOL TSUL DANG, ,ZAB DON BDUD RTZI'I RO BCUD MYANGS PA YIS,
,SKYE SHIS MI 'JIGS GDENGS THOB TSUL

RNAMS DANG, ,GZHAN YANG PHUL DU PHYIN PA'I MDZAD PA RNAMS, ,MGON
PO KHYOD KYI MDZAD PA YIN PAR GSUNGS, ,DGE SBYONG SPYOD PA DRI
MED TSUL BSTEN NI, ,NA MO GU RU WE, GANG ZHIG LEGS GSUNGS DAM
CHOS 'DUL BA LA, ,RAB TU BYUNG NAS LEGS

PAR MI SDOM ZHING, ,THUB PA'I BKA' LUNG TSUL MIN 'DA' BYED PA'I,
,DGE SBYONG DE DAG 'JIG RTEN CHOS RKUN YIN, ,'KHYOG POR SMRA BA
GZHAN DAG BRLING POR SEMS, ,NGAG MI BTZUN PA DGE SBYONG TSUL MIN
PAS, ,GYA GYU'I SEMS DANG DE'I TSUL

SPANGS TE, ,GSONG POR SMRA LA KHO BO RTAG TU BSTEN, ,'DZEM MED
SMRA BA GZHAN DAG SPOBS PAR SEMS, ,NGAG MI SDOM PA DGE SBYONG
TSUL MIN PAS, ,MU COR SMRA BA SMYON PA'I TSUL SPANGS TE, ,ZHI
BA'I TSUL LA KHO BO RTAG TU BSTEN, ,PHYI TSUL 'CHOS PA

GZHAN DAG BTZUN POR SEMS, ,G-YO SGYU'I SPYOD PA DGE SBYONG TSUL
MIN PAS, ,PHA ROL 'DRID BYED YON PO'I TSUL SPANGS TE, ,DES PA'I
TSUL LA KHO BO RTAG TU BSTEN, ,RANG DGA'I SPYOD PA GZHAN DAG
DRANG POR SEMS, ,DBANG PO MI SDOM DGE SBYONG TSUL

@015B MIN PAS, ,BAG DANG MI LDAN HRAL PO'I TSUL SPANGS TE, ,BAG
YOD TSUL LA KHO BO RTAG TU BSTEN, ,BYA BYED MANG BA GZHAN DAG
GRUNG POR SEMS, ,RNAM G-YENG 'DOD PA DGE SBYONG TSUL MIN PAS,
,'DU 'DZI SPEL BA KHYIM PA'I TSUL SPANGS TE, ,DON NYUNG

TSUL LA KHO BO RTAG TU BSTEN, ,LONGS SPYOD 'BYOR PA GZHAN DAG
DPAL DU SEMS, ,'DOD ZHEN CHE BA DGE SBYONG TSUL MIN PAS, ,ZANG
ZING DANG BCAS GRONG PA'I TSUL SPANGS TE, ,CHOG SHES TSUL LA KHO
BO RTAG TU BSTEN, ,GRONG 'DAB 'GRIM PA GZHAN

DAG GDUL BYAR SEMS, ,RNYED BKUR SGRUB PA DGE SBYONG TSUL MIN
PAS, ,KHE SPONGS 'DOD PA TSONG BA'I TSUL SPANGS TE, ,BAS MTHA'I
GNAS LA KHO BO RTAG TU BSTEN, ,DGE SBYONG GI TSUL LA GDAMS PA
SH'AKYA'I DGE SLONG GZHON NU BLO GROS KYIS SMRAS

PA'O,, ,,DAM PAS SMAD MED LTA SPYOD TSUL LDAN NI, ,THUB BSTAN
GCES 'DZIN KHYOD KYIS YANG SMRAS PAS, ,DE PHYIR BLO NGAN RNAMS
KYI NYES BSHAD KYIS, ,THUB BSTAN DRI MAR BYAS PA MA BZOD NAS,
,RIGS DANG MI RIGS CUNG ZAD PHYE NA YANG, ,DENG

SANG 'DI NA BDAG LA GSHE BA MANG, ,'JIG RTEN SKYE BO MA MNYES
GYUR KYANG SLA, ,DAM PAS KHREL NA GSON PO SROG SONG YIN, ,DE
PHYIR BDAG LA BSTAN PA DANG 'GAL BA'I, ,LTA SPYOD YOD NA DAM PA
RNAMS KYIS SMOD, ,KHO BOS SANGS RGYAS BSTAN LA RAB

BYUNG NAS, ,RIGS DANG MI RIGS 'BYED SHES TSUN CHAD DU, ,LUS NGAG
YID KYI SPYOD PA CI BYED KYANG, ,RAB TU BSGRIMS NAS THUB PA'I
GSUNG BZHIN BSGRUBS, ,THOG MED GOS PA'I NYON MONGS SHUGS DRAG
PAS, ,GAL TE MI RIGS CUNG ZAD BYAS NA

@016A *, ,YANG, ,DE'I MOD LA DUG ZOS DRAN PA BZHIN, ,'GYOD SEMS
LDAN PAS SLAR YANG CHOS BZHIN BYAS, ,GNAS LUGS 'BYED PA'I 'OD
ZER STONG LDAN PA'I, ,THUB BSTAN NYI MA'I DKYIL 'KHOR MTHONG BA
NA, ,BLO NGAN MUN PA'I

KHROD NA 'OD 'BYIN PA'I, ,GZHAN GZHUNG ME KHYER TSOGS LA BDAG MI
GUS, ,GSUNG RAB RIN CHEN GLING LA DBANG BSGYUR PA'I, ,KLU SGRUB
KLU DBANG LEGS BSHAD GDENGS KA'I NOR, ,DGOS 'DOD KUN 'BYUNG 'DOD
DGUR SPYOD PAS NA, ,NYES BSHAD

MCHING BU'I TSOGS KYIS BDAG MI MGU, ,MTHA' GNYIS SPANGS PA'I CHU
GTER LA GNAS TE, ,GDENGS CAN DBANG PO KLU SGRUB RING LUGS 'DZIN,
,KHO BO'I LTA ZER 'BAR BA'I GZI BRJID LA, ,PHAS RGOL 'DAB BZANG
STONG GIS 'GOM MI NUS, ,'JIG

TSOGS LTA RI'I SPO MTHO 'JOMS BYED PA'I, ,LUNG RIGS RDO RJE'I
GNAM LCAGS STONG YOD KYANG, ,RMONGS PA'I GO CHA SRA BRTAN CHER
GYON PA'I, ,SKYE BO 'DI LA BDAG GIS CI BYAR YOD, ,DE PHYIR CHOS
DANG LDAN PAR SMRAS NA YANG, ,DENG SANG 'DI NA PHAN PAR

MA MTHONG NAS, ,TING 'DZIN BDUD RTZI'I RO DE MYANG 'DOD PAS,
,G-YO BA'I YID NI DBEN PA'I GNAS SU GZHOL, ,ZHES PA SH'AKYA'I
DGE SLONG GZHON NU BLO GROS KYIS SBYAR BA'O,, ,,SHING RTA CHE
BSTEN THUB DGONGS BTZAL TSUL NI, ,STON PA 'DAS NAS

BZHI BRGYA'I LO 'DAS TSE, ,BE TA'I YUL DU LI TZA BI GZHON NU,
,KLU SGRUB ZHES BYA'I DGE SLONG DU GYUR NA, ,THUB BSTAN RGYAS
PAR MDO SDE'I TSOGS LAS GSUNGS, ,KLU'I YUL SOGS 'JIG RTEN GZHAN
DAG NAS, ,ZAB CING RGYA CHE'I MDO SDE RNAM MANG

@016B BLANGS, ,RTAG CHAD MTHAR LTA'I MUN PA MTHUG PO BCOM,
,MTHAR BRAL DBU MA'I SGRON ME DE YIS SPAR, ,DE 'OG THUB PAS LUNG
BSTAN THOGS MED KYIS, ,MI PHAM MGON LAS BKA' DRIN RJES THOB NAS,
,RNAM RIG SMRA BA'I GRUB MTHA' GSAL BYAS

ZHES, ,RGYA BOD SHING RTA CHEN PO RNAMS LA GRAGS, ,'DI DAG THEG
CHEN SHING RTA'I SROL 'BYED DO, ,THEG CHEN MDO DANG RGYUD SDE'I
DGONGS PA RNAMS, ,GNYIS PO 'DI YIS LUGS DANG MI MTHUN PA, ,GANG
GIS BKRAL DE LOG PA'I LAM DU SHES, ,THUB

PA'I BSTAN PA NYID KYI DGONGS PA BZHIN, ,'KHRUL MED SMRA BA
'PHAGS PA KLU SGRUB YIN, ,KLU SGRUB DANG NI THOGS MED GNYIS,
,KHYOD BSTAN 'DZIN PAR KHYOD KYIS GSUNGS, ,DE DAG GZHUNG GI RJES
'BRANGS NAS, ,BDAG GIS KHYOD KYI DGONGS PA

BTZAL, ,ZHES SO, ,KLU SGRUB BLO BZANG LUGS BZANG LA BRTEN NAS,
,YANG DAG LTA BA'I GNAS BZANG BRTAN RNYED CING, ,DUS GSUM RGYAL
BA KUN GSHEGS LAM DE NAS, ,RANG NYID 'DONG ZHING GZHAN 'JUG
MDZAD PA NI, ,RGYA GAR BAL PO BOD KYI YUL

RNAMS SU, ,MDO DON SMRA BA'I MKHAS PA MANG BYON YANG, ,PHAL CHER
RTOG PAS SBYAR BA'I DON TZAM LA, ,MKHAS PAR ZAD KYI DE NYID DON
LA MIN, ,THUB PA'I BSTAN PA NYID KYI DGONGS PA BZHIN, ,'KHRUL
MED SMRA BA 'PHAGS PA KLU SGRUB YIN, ,DE'I BZHED

GZHUNG RAB DKAR KUN DA'I TSAL, ,JI BZHIN 'BYED PA DPAL LDAN ZLA
BA YIN, ,SLOB DPON DE DAG DGONGS PA 'DI YIN ZHES, ,MKHAS RLOM
MANG YANG SU LA CI CHA YOD, ,RNAM BKRA MTSON GYI RI MO GSAL BA
YI, ,RNAM DBYE DMUS LONG DAG LA'ANG YOD

@017A *, ,DAM CI, ,LONG BAS RIN CHEN GTER KHA 'BYED PA LTAR,
,RNAM DAG 'PHAGS PA'I MIG DANG MI LDAN YANG, ,RGYAL DANG RGYAL
BA'I SRAS KYI BYIN RLABS LAS, ,RTEN 'BYUNG ZAB MO'I LAM 'DI KHO
BOS RNYED, ,'DAS DANG MA BYON

DA LTAR BZHUGS PA YI, ,RGYAL BA SRAS BCAS DGYES PA'I LAM 'DI
YIN, ,'DI LAS GZHAN DU THAR PA'I LAM YOD CES, ,SMRA BA DE DAG
BDAG GIS GYI NAR RTOGS, ,PHYOGS BCUR BZHUGS PA'I RGYAL DANG DE
SRAS RNAMS, ,MNGON SUM BYON NAS

DBYANGS DANG MGRIN GCIG GIS, ,'DI LAS GZHAN DU THAR PA'I LAM
STON YANG, ,BDAG BLO G-YO BA MED DO GROGS PO DAG ,DE PHYIR GANG
GI NYAM NGA'I LAM SPANGS NAS, ,BDE GSHEGS DGYES PA'I LAM LA 'JUG
'DOD NA, ,DKA' DANG 'BAD PA BRGYA

PHRAG DAG GIS KYANG, ,KLU SGRUB LUGS BZANG 'DI LA 'JUG PAR RIGS,
,'DI MA RTOGS NA GZHUNG LUGS MANG BSLABS KYANG, ,BDE GSHEGS
DGONGS PA RTOGS PA'I THABS GZHAN MED, ,PHAL CHER RTOG PA'I DRA
BA SPEL BA'I PHYIR, ,BLO GROS NGAL BA

TZAM ZHIG THOB PAR ZAD, ,DE PHYIR RANG NYID DRAN PA SOS PHYIR
DANG, ,SKAL BZANG GZHAN LA'ANG PHAN PAR BYA PHYIR DANG, ,THUB
PA'I BSTAN PA YUN RING GNAS BYA'I PHYIR, ,DUS GSUM RGYAL BA'I
LAM 'DI BDAG GIS BSHAD, ,GUS PAS DAM PA MANG BSTEN

MDZAD PA NI, ,SKYE DGU'I GTZUG RGYAN CHOS RJE BSOD RGYAL DANG,
,RGYAL BA'I SRAS PO THOGS MED BZANG PO DPAL, ,MA TI PAn CHE PAn
CHEN BYANG TSE DANG, ,MKHAS PA'I DBANG PO NYA DBON KUN DGA'
SOGS, ,BKA' DRIN NOD PA'I BLA MA BCU PHRAG

@017B GNYIS, ,YUN RING 'BAD DE GUS PA'I GTZUG GIS BSTEN, ,MANG
DU THOS DANG RNAM 'GREL MDZAD TSUL NI, ,'DZAM GLING MKHAS PA'I
RGYAN MCHOG BKA' CHEN BZHI, ,RTZA 'JUG GZHI GSUM THEG CHEN RGYUD
BLA DANG, ,CHOS MNGON MDZOD DANG DPAL LDAN

'DUS PA SOGS, ,RNAM BSHAD BYAS PA'I GZHUNG LUGS BCU PHRAG GCIG
,GZHAN YANG BOD YUL 'GYUR BA'I BSTAN BCOS DANG, ,MDO DANG RGYUD
SDE PHAL CHER LEGS PAR BLTAS, ,RANG GZHAN GRUB MTHA'I DE NYID
'BYED PA LA, ,MKHAS PA'I MDUN SAR

'JIGS MED SPOBS PA THOB, ,'CHAD NYAN MDZAD 'BRAS SLOB MA'I TSOGS
SPEL NI, ,KUN MKHYEN SHER 'OD BLO BZANG GRAGS PA SOGS, ,GZHUNG
LUGS RAB 'BYAMS SHES PA'I BSHES GNYEN BDUN, ,BKA' BZHIN LEGS PAR
SMRA BA BCU PHRAG GCIG ,

PHAR TSAD SHES PA'I SLOB MA BRGYA PHRAG BRGAL, ,THUGS DAM GYI
MTHIL GANG LA MDZAD PA NI, ,MANG DU THOS SHING LEGS PAR BSAM
PA'I DON, ,DBEN PA'I GNAS SU RTZE GCIG LEGS BSGOMS TE, ,RGYAL
BA'I DGONGS PA JI BZHIN BSKYANG 'DOD KYANG, ,

SNGON CHAD RNAM G-YENG LE LO'I DBANG DU THAL, ,MKHA' MNYAM 'GRO
LA DMIGS PA'I SNYING RJE DANG, ,SRID ZHI STONG PAR RTOGS PA'I
SHES RAB GNYIS, ,RES 'GA' RES 'JOG RES 'GA' ZUNG 'BREL BSGOMS,
,'ON KYANG PHAL CHER SNYOMS LAS DBANG DU

THAL, ,GZHAN DU YANG GSUNGS PA, RGYAL DANG DE SRAS RNAMS KYI
BGROD GCIG LAM, ,SNYING RJE'I SEMS DANG GNYIS SU MED BLO DANG,
,MTHA' DAG SGROL 'DOD BYANG CHUB SEMS MCHOG STE, ,CHOS GSUM 'DI
DAG RGYUN GYI NYAMS LEN MTHIL, ,KLU

@018A *, ,SGRUB GSUNG RAB BCUD BSDUS SNYING PO NI, ,RGYU 'BRAS
BSLU BA MED PA'I YID CHES DANG, ,RTEN 'BREL STONG PAR RTOGS PA'I
SHES RAB GNYIS, ,'BRAL MED ZUNG DU CHUD PAR NAM GYUR PA, ,DE TSE
MTHA' BRAL DBU MA'I LAM LA

ZHUGS, ,JI LTAR SNANG SHING GRAGS PA'I DNGOS 'DI LA, ,RANG GZHAN
GRUB MTHAS BTAGS PA'I KUN BTAGS DANG, ,LHAN SKYES YID KYI DNGOS
'DZIN MUN PA RNAMS, ,RNAM DAG LUNG RIGS ZER GYIS RAB GSAL TE,
,SNANG DUS NYID NAS STONG PAR

RTOGS PA DANG, ,STONG PAR RTOGS TSAD SNANG BA MI 'GOG PA'I,
,ZUNG 'JUG TSUL LA NGES PA NAM SKYES PA, ,DE TSE RGYAL BA'I
DGONGS PA RTOGS PA YIN, ,THOS BSAM RIGS PAS RNAM PAR DPYOD PA'I
TSE, ,SNANG BA BKAG NAS STONG PA BSGRUB PA

DANG, ,STONG PA RTOGS TSE SNANG BA NUB PA DANG, ,KUN RDZOB BSAL
NAS DON DAM SGRUB PA RNAMS, ,RTAG CHAD MTHAR LTA'I G-YANG LA
LHUNG BA'I PHYIR, ,SANGS RGYAS DGYES PA'I LAM LAS RING DU GOL,
,BSGOMS BYUNG 'PHAGS PA'I YE SHES SHAR BA NA, ,

SHES DANG SHES BYA'I MTSAN MA SNA TSOGS PA, ,MKHA' LA 'JA' TSON
DPE LTAR MI SNANG ZHING, ,CHU LA CHU DANG MAR LA MAR BZHAG
BZHIN, ,DBYINGS DANG RIG PA DBYER MED 'DRES PA NA, ,MTHONG MED
TSUL GYIS DE NYID MTHONG BA DANG, ,GNAS MED TSUL

GYIS CHOS SKU LA GNAS DANG, ,MYA NGAN 'DAS DANG 'OD GSAL CHOS
KYI SKUR, ,SANGS RGYAS SRAS PO BLO BZANG KLU SGRUB BZHED, ,'ON
KYANG RAB 'BRING THA MA'I GDUL BYA LA, ,SNGON BSAGS DGE DANG
SMON LAM GRUB PA'I MTHUS, ,RANG RANG BLO DANG

@018B 'TSAMS PA'I SPRUL SKU YIS, ,'KHOR BA SRID DU 'PHRIN LAS
NGANG GIS 'JUG ,RNAM MANG GRUB MTHA'I BZHED TSUL DU MA DANG,
,LUNG RIGS DGAG SGRUB RGYAS PA 'DIR MA BKOD, ,LHAG PA'I LHA SOGS
SPYAN SNGAR DAM BCAS NI, ,LTA BA'I THAG CHOD SGOM

PA'I GNAD SHES SHING, ,'KHOR DANG BSTAN PA'I SKYON YON LEGS
RTOGS NAS, ,STON DANG BSTAN LA DAD THOB DUS 'DI RU, ,BRTZE LDAN
LHAG PA'I LHA SOGS MKHYEN GSOL TE, ,SHIN TU YID LA BRNAG PA RAB
BSKYED NAS, ,TSUL BZHIN SGRUB BYED G-YAR

DAM 'DI DAG BLANGS, ,GANG GI ZHABS ZUNG PADMA'I GE SAR RDUL,
,TSANGS DANG LHA DBANG KHYAB 'JUG LA SOGS PA, ,'JIG RTEN DREGS
LDAN GTZUG GIS GUS BSTEN PA'I, ,SPYAN RAS GZIGS MGON DE LA PHYAG
'TSAL LO, ,MANG DU THOS KYANG TSUL

BZHIN SGRUB LA G-YEL, ,KHRIMS BRGYA NOR KYANG NYES LTUNG DRI MA
CAN, ,DGE SBYONG BDAG GI G-YAR DAM 'DI RNAMS LA, ,MKHYEN LDAN
THUGS RJE'I LHA KHYOD YUD TZAM DGONGS, ,GANG DU GNAS NA SNANG
SHAS 'PHEL 'GYUR ZHING, ,RANG RGYUD RNYED BKUR

GRAGS PAS 'CHING BYED LA, ,GZHAN RGYUD PHRAG DOG 'GRAN SEMS KYIS
GDUNG PA'I, ,GNAS DER SKAD CIG TZAM YANG MI GNAS SO, ,DENG NAS
BZUNG STE JI SRID 'TSO BAR DU, ,GANGS DANG RI SUL NAGS KYI KHROD
RNAMS SU, ,BSE RU LTA BUR RTAG TU

GNAS BYED CING, ,GRONG DANG 'KHOR MANG DBUS SU GNAS MI BGYID,
,CHOS BRGYAD RKYEN GYIS NAM YANG MI G-YO BA'I, ,SEMS LA JI SRID
BRTAN PA MA THOB PAR, ,GCIG PU RANG RGYUD 'DUL BA MA GTOGS PA,
,GZHAN DON THABS KYIS RANG DON NYAMS

@019A *, ,MI BGYI, ,CHOS GOS GSUM DANG LHUNG BZED LA SOGS PA,
,RANG NYID 'TSO BA'I YO BYAD MA GTOGS PA, ,GSER DANG DBYIG SOGS
LHAG PA'I YO BYAD NI, ,RANG GI DON DU TIL TZAM MI 'CHANG NGO,
,GZHAN GYI NYES PA NAM

YANG MI GLENG ZHING, ,DON DANG LDAN ZHING CHOS MTHUN MA GTOGS
PA, ,DMAG DANG CHOM RKUN RGYAL PO'I GTAM LA SOGS, ,'KHRUL PA'I
BKA' MCHID NAM YANG MI BGYID DO, ,CHOS KYI DON DU DKA' SPYAD
SRAN BZOD CING, ,'JIG RTEN BLOS BTANG RNAM

GROL DON DU GNYER, ,'DOD CHUNG CHOG SHES RANG DANG RJES MTHUN
PA'I, ,RJES 'BRANG 'KHOR NI BZHI LAS LHAG MI BSTEN, ,GAL TE BDAG
GI G-YAR DAM 'DI RNAMS DANG, ,'GAL BA BGYIS NA RGYAL BA SRAS
BCAS DANG, ,THUGS RJE'I MNGA' BDAG SPYAN

RAS GZIGS DBANG GIS, ,KHYI PHAG LUG BONG RNAMS DANG BDAG SNYOMS
SHIG ,MGON KHYOD RAB DBEN GNAS SU BZHUGS PA NA, ,DPA' BOS DANG
POR BYANG CHUB SHING DRUNG BZHIN, ,SRID LA SKYO BSKYED ZHI LA
GUS BSKYED NAS, ,THOS PA'I RJES 'JUG

SGRUB LA GTZOR BYAS TE, ,RANG GZHAN SRED PA'I MTSO LAS BSGRAL
BYA'I PHYIR, ,DBEN PA'I GNAS SU YID RAB GZHOL TSUL GYI, ,RAB
DBEN BSNGAGS PHRENG RNAM MANG BRJOD PA NI, ,SRID PA'I PHUN TSOGS
'DI LTAR MNOG CHUNG ZHING, ,RAB MANG NYES PA'I

TSOGS DANG LDAN RIG NAS, ,RANG GZHAN SRID PA'I MTSO LAS BSGRAL
BYA'I PHYIR, ,MANG THOS DAG NI DBEN PA'I NAGS SU 'GRO, ,CHAR
'DOD BYE'US 'BRUG SGRA THOS PA LTAR, ,DBEN PA'I GTAM 'DI KHO
BO'I SNYING LA BABS, ,THOS PA'I DON RNAMS DON YOD

@019B BYA BA'I PHYIR, ,GZHON NU BLO GROS DBEN PA'I NAGS SU 'GRO,
,NGANG PA'I TSOGS KYIS PAD MA'I MTSO MTHONG LTAR, ,BAS MTHA'I
GNAS LA KHO BO SEMS RAB G-YO, ,DAL 'BYOR LUS LA SNYING PO BLANG
BA'I PHYIR, ,GZHON NU BLO GROS DBEN PA'I NAGS SU

'GRO, ,BUNG BA GZHON NUS 'DAB BRGYA'I TSAL MTHONG LTAR, ,KHO
BO'I YID NI DBEN PA'I RO LA CHAGS, ,TING 'DZIN BDUD RTZI'I RO DE
MYANG BYA'I PHYIR, ,GZHON NU BLO GROS DBEN PA'I NAGS SU 'GRO,
,DPYID DUS BSIL BA'I MA LA YA RLUNG LTAR, ,NAGS

KYI SMAN LJONGS KHO BO'I YID LA 'BAB, ,NYON MONGS BDUD KYI SDE
DE GZHOM BYA'I PHYIR, ,GZHON NU BLO GROS DBEN PA'I NAGS SU 'GRO
,RGYAL BAS BSNGAGS PA'I GNAS DER BDER SON NAS, ,ZAB DON BDUD
RTZI'I RO BCUD MYANGS PA YIS, ,RANG GZHAN

SRID ZHI'I 'CHING BA LAS GROL TE, ,'CHI MED BDUD RTZI'I GO
'PHANG LEGS BRNYES PAS, ,SKYE SHIS MI 'JIGS GDENGS THOB MDZAD PA
NI, 'GYOD MED GDENGS BYED KYI MGUR MA GONG DU BYUNG BA NI, SKABS
'DIR 'JUG GO ,BDE DANG BGROD KYI MGUR MA YIN, SHU BHAm MASTU
SARBA DZA GA

TAm,, ` ,SKYID SDUG LAM KHYER GYI MAN NGAG SPYAN RAS GZIGS DBANG
PHYUG LA PHYAG 'TSAL LO, ,KHRO PHU LO TZ'A BA LA KHA CHEN PAn
CHEN NA RE SKYID SDUG GANG BYUNG YANG LAM DU 'KHYER DGOS PA YIN
GSUNG NAS, 'DI GNANG BAR GDA', SKYID NA BDE BA

TSOGS SU BSNGO, ,PHAN BDES NAM MKHA' GANG BAR SHOG ,SDUG NA KUN
GYI DU: KHA 'KHUR, ,DU: KHA RGYA MTSO SKEMS PAR SHOG ,'DI LA
SKYID PA LAM DU 'KHYER BA DANG, ,SDUG PA LAM DU 'KHYER BA GNYIS
KYI DANG PO NI, ,KUN RDZOB BYANG CHUB KYI SEMS KYI

@020A *, ,SGO NAS SKYID PA LAM DU 'KHYER PA DANG DON DAM BYANG
CHUB KYI SEMS KYI SGO NAS SKYID PA LAM DU 'KHYER BA GNYIS, DANG
PO NI, LUS LA NA TSA MED PA, SEMS LA DU: KHA MED PA MTHUN RKYEN
THAMS CAD 'DZOMS PA STE, DA LTA NGA

RANG YANG SKYID PO YIN SNYAM PA BYUNG BA'I TSE, ,DE LAM DU
'KHYER PA NI, NGA SKYID PA DANG BDE BA 'DI LA DGA' ZHING, 'DOD
PA'I SNANG BA GCIG 'DUG STE, NGA BDE SKYID 'DOD PA BZHIN DU SEMS
CAN THAMS CAD KYANG BDE SKYID MI 'DOD PA MED, SEMS CAN

THAMS CAD KYANG BDAG GI THOG MA MED PA NAS PHA MA BYAS PA'I DRIN
CAN SHA STAG KHO NA YIN PAS, PHA MA NAM BYAS RES KYIS DA LTA'I
PHA MA DANG 'DRA BAR DRIN GYIS BSKYANGS PA KHO NA YIN PAS, BDAG
BDE BA DANG SKYID PA BZHIN DU MA RGAN SEMS CAN THAMS CAD

KYANG BDE BA DANG SKYID PAR GYUR CIG SNYAM DU ZHE THAG PA NAS
BSAM ZHING, NGAG TU YANG BRJOD, DKON MCHOG RIN PO CHE RNAM PA
GSUM MKHYEN, BDAG BZHIN SEMS CAN THAMS CAD KYANG BDE SKYID DANG
LDAN PAR BYIN GYIS BRLAB TU GSOL, ZHES DKON

MCHOG LA GSOL BA GDAB, YANG NGA DA LTA BDE SKYID DANG LDAN PA
'DI SNGON BSOD NAMS BSAGS PA'I MTHU LAS BYUNG BA YIN, ,DA PHYIN
CHAD KYANG 'DI LTA BU'I BDE SKYID 'DOD NA DE LTA BU'I RGYU RU
'BOD BYA BA'I BRDA YIN SNYAM PA BYAS NAS, SGO GSUM DGE BA LA

'BAD DO, ,GNYIS PA DON DAM BYANG CHUB SEMS KYI SGO NAS SKYID PA
LAM DU 'KHYER BA LA GSUM YOD PA'I, ,DANG PO, SKYID PA CHOS SKUR
NGO SPROD PA NI, DA LTA NGA SKYID DO SNYAM PA 'DUG STE, SKYID NA
LUS SKYID DAM SEMS SKYID, DE GNYIS MA GTOGS PA'I

@020B SKYID MKHAN NI MI 'DUG SEMS MED NA LUS NI BEM PO DUR KHROD
KYI RO DANG 'DRA BAS SKYID RGYU DANG BDE RGYU CI YANG MED, SEMS
'DI LA DPYAD NA, 'DAS PA'I SEMS NI 'GAGS NAS MED, MA 'ONGS PA'I
SEMS NI MA SKYES PA MED, DA LTAR GYI

SEMS 'DI LA BRTAGS NA, DANG PO SKYE BA NA YANG GANG NAS KYANG MA
SKYES 'GAG PA NA YANG GANG DU YANG MI 'GAG BAR DU GNAS PA NA
YANG LUS KYI SPYI BO'I GTZUG NAS RKANG PA'I BAR GANG DU YANG
GNAS PA MI 'DUG KHA DOG DANG DBYIBS LA SOGS PA'I NGO

BO CIR YANG MA GRUB 'DUG DE LTAR BRTAGS PA NA, SEMS KYI GSHIS
CIR YANG MA GRUB PA DE NYID SKYE MED CHOS SKU BYA B YIN PAS DE'I
NGANG LA LHOD GLOD DE MNYAM PAR BZHAG GO ,GNYIS PA LONGS SKUR
NGO SPROD PA NI, MNYAM BZHAG DE LAS LANGS NAS

SKYID PAR SNANG BA'I SEMS DE NYID HRI: DKAR PO TSEG DRAG DANG
BCAS PA GCIG TU BSAM, DE LAS 'OD ZER 'PHROS PAS SEMS CAN GYI
SDIG SGRIB SBYANGS, TSUR 'DUS YONGS SU GYUR PA LAS, PADMA DANG
ZLA BA'I GDAN GYI STENG DU RANG NYID BCOM LDAN

'DAS THUGS RJE CHEN PO ZHAL CIG PHYAG BZHI PA PHYAG DANG PO
GNYIS THUGS KAR THAL MO SBYAR BA, G-YAS 'OG MAS SHEL GYI 'PHRENG
BA BRGYA RTZA BSNAMS PA, G-YON 'OG MAS ME TOG PADMA DKAR PO
BSNAMS PA, RIN PO CHE'I RGYAN DANG LDAN ZHING SKU SMAD LA DAR

SNA TSOGS KYI SHAM THABS GSOL BA CIG TU BSAM, DE'I THUGS KAR ZLA
BA'I DKYIL 'KHOR GYI STENG DU HRI: DKAR PO TSEG DRAG DANG BCAS
PA LAS 'OD ZER 'PHROS SNOD KYI 'JIG RTEN LA PHOG PAS GZHAL YAS
KHANG DU GYUR, NANG BCUD KYI SEMS CAN THAMS

@021A *, ,CAD LA PHOG PAS RANG DANG 'DRA BA'I THUGS RJE CHEN POR
GYUR, YANG 'OD ZER 'PHROS PAS PHYOGS BCU'I SANGS RGYAS DANG
BYANG CHUB SEMS DPA' THAMS CAD RANG DANG 'DRA BA'I THUGS RJE
CHEN PO'I RNAM PAR 'OD ZER GYI RNAM PAR

SPYAN DRANGS NAS RANG LA BSTIM, YANG 'OD ZER 'PHROS PAS BDE BA
CAN NAS 'OD DPAG MED SKU MDOG DMAR PO PHYAG GNYIS KYI DBUS NA
RIN PO CHE'I BUM PA BDUD RTZIS GANG BA BSNAMS PA CIG MDUN DU
SPYAN DRANGS, DE LA AARGHAm LA SOGS PA'I MCHOD PA

PHUL NAS, BDAG LA MNGON PAR DBANG BSKUR DU GSOL ZHES GSOL BA
BTAB PAS BUM PA'I CHUS SPYI BO NAS DBANG BSKUR BAS THOG MA MED
PA'I SDIG SGRIB SBYANGS, CHU LHAG MA YAR LUD PA LAS SPYI BO'I
GTZUG TU 'OD DPAG TU MED PAS DBU BRGYAN PAR

BSAM, DE NAS RANG GI SNYING KHA'I HRI: DKAR PO DE LA, MA nI
G-YAS SKOR DU 'KHOR BAR BSAMS PA LA, SEMS CAN THAMS CAD RANG GI
RJES SU MA nI BZLO YIN YOD PAR BSGOMS TE, MA nI CI NUS SU
BZLA'O, ,RJES BSNGO BA'I RGYAS GDAB BO, ,

GSUM PA SKYID PA SPRUL SKUR NGO SPROD PA NI, SKYID PAR SNANG
BA'I SEMS DE NYID SNGO SER DKAR DMAR SOGS GDANGS MA 'GAGS PAR
SNA TSOGS SU SNANG BA DE NYID SPRUL PA'I SKU YIN, YANG NA SKYID
PAR SNANG BA'I SEMS DE NYID DANG PO GANG NAS KYANG SKYE BA MED

PAS SKYE MED CHOS SKU, SKYE BA MED PA LA MTHAR 'GAG PA MED PAS
'GAG MED LONGS SKU, SKYE 'GAG MED PA LA BAR DU GNAS PA MED PAS
GNAS MED SPRUL SKU, DE GSUM NGO BO DBYER MED PAS DBYER MED NGO
BO NYID KYI SKU ZHES BYA'O, ,GNYIS PA SDUG PA

@021B LAM DU 'KHYER BA LA YANG KUN RDZOB BYANG CHUB KYI SEMS KI
SGO NAS SDUG PA LAM DU 'KHYER BA DANG, DON DAM BYANG CHUB SEMS
KYI SGO NAS SDUG PA LAM DU 'KHYER BA GNYIS KYI DANG PO NI, YANG
LUS LA NA TSA, SEMS LA DU: KHA DRAG PO BYUNG ZHING, MTHUN RKYEN

MA 'DZOMS PA, 'OG NAS 'GRO BA CHU LAS MED PAS, DA LTA NGA LAS
SDUG PA MED DAM SNYAM PA BYUNG BA'I TSE, NGA'I DU: KHA 'DI LA MI
'DOD CING BRAL NA DGA' BA'I SNANG BA CIG 'DUG STE, NGA SDUG
BSNGAL MI 'DOD PA BZHIN DU, SEMS CAN THAMS CAD

KYANG DU: KHA 'DOD PA GCIG KYANG MED, NGA'I SDUG BSNGAL 'DI 'DRA
BA MIN PA NGAN SONG GSUM NA DMYAL BA LA TSA GRANG, YI DVAGS LA
BKRES SKOM, DUD 'GRO LA GCIG LA GCIG ZA'I SDUG BSNGAL BSAM GYIS
MI KHYAB PA YOD CING, MI LA YANG DGRA MI

SDUG PA DANG PHRAD PA DANG, GNYEN SDUG PA DANG BRAL BA SOGS DU:
KHA DRAG PO THOG TU 'BAB PA BSAM GYIS MI KHYAB PA GCIG YOD CING,
SEMS CAN DE DAG THAMS CAD KYANG THOG MA MED PA NAS PHA MA BYAS
PA'I DRIN CAN SHA STAG YIN TE, LAS NGAN BSAGS

PA'I DBANG GIS BDAG BZHIN DU MI 'DOD BZHIN DU LAS NGAN THOG TU
'BAB PA SNYING RE RJE SNYAM DU SNYING RJE DRAG PO BSGOM ZHING
SEMS CAN THAMS CAD KYI DU: KHA DANG DU: KHA'I RGYU THAMS CAD
BDAG LA BAB CING, DE DAG THAMS CAD DU: KHA DANG DU: KHA'I RGYU
THAMS

CAD DANG BRAL BAR GYUR CIG SNYAM DU SEMS LA BSAMS SHING, NGAG TU
YANG BRJOD, DKON MCHOG RIN PO CHE RNAM PA GSUM PO MKHYEN MA RGAN
SEMS CAN THAMS CAD KYI DU: KHA'I RGYU THAMS CAD BDAG LA BAB NAS,
SEMS CAN THAMS CAD DU: KHA DANG DU:

@022A *, ,KHA'I RGYU THAMS CAD DANG BRAL BAR BYIN GYIS BRLAB TU
GSOL ZHES GSOL BA ZHE THAG PA NAS GDAB, YANG BDAG GI DU: KHA 'DI
SNGON MI DGE BA BSAGS PA'I RNAM SMIN YIN, DA PHYIN CHAD KYANG
DU: KHA 'DI LTA BU MI 'DOD NA DE'I

RGYU SDIG PA SPONG ZER BA'I BRDA YIN SNYAM PA BYAS NAS, THOG MA
MED PA NAS BSAGS PA'I SDIG PA MI DRAN PA RNAMS DANG, TSE 'DIR
BYAS PA'I SDIG PA DRAN PA RNAMS LA DUG ZOS PA LTA BU'I 'GYOD PA
DRAG PO BYAS NAS BLA MA DANG DKON MCHOG GI DRUNG DU SDIG

BSHAGS YANG YANG BYA, DA PHYIN CHAD SROG LA BABS KYANG SDIG PA
MI BYED PA'I DAM BCA' ZHE THAG PA NAS BYA, SNGAR GYI SDIG PA
SBYANG BA'I PHYIR SGO GSUM DGE BA LA 'BAD DO, ,GNYIS PA DON DAM
BYANG CHUB KYI SEMS KYI SGO NAS DU: KHA LAM DU 'KHYER BA LA

GSUM GYI DANG PO, CHOS SKUR NGO SPRAD PA NI, DA LTA SDUG GO
SNYAM PA 'DUG STE, SDUG NA LUS SDUG GAM SEMS SDUG LUS NI BEM PO
RO DANG 'DRA BAS DE LA SDUG RGYU CI YANG MI 'DUG GO ,SEMS NI
'DAS PA NI 'GAGS, MA 'ONGS PA NI MA SKYES, DA

LTAR GYI SEMS NI LUS KYI PHYI DANG NANG DANG GANG NA YANG MI
GNAS, KHA DOG DANG DBYIBS KYI NGO BO CIR YANG MA GRUB 'DUG PAS
SDUG RGYU CI YANG MI 'DUG PA LA DA LTA SDUG GO SNYAM PA NI, RMI
LAM DU MES TSIG PA DANG CHUS KHYER BA'I DU: KHA BYUNG BA BZHIN
DU

'KHRUL PA'I SNANG BA LA BDEN PAR BZUNG BAS LAN PAR 'DUG DA NI
SEMS KYI NGO BO SKYE MED DU SHES PAR BYAS NAS GSHIS SKYE MED KYI
NGANG LA SEMS MNYAM PAR BZHAG PAR BYA'O, ,GNYIS PA SDUG PA LONGS
SKUR NGO SPROD PA NI, YANG MNYAM BZHAG DE LAS

@022B LANGS NAS SDUG PAR SNANG BA'I SEMS DE NYID HRI: DKAR PO
TSEG DRAG DANG BCAS PAR BSAMS NAS, SNGAR BZHIN DU SPYAN RAS
GZIGS KYI SGOM BZLAS BYA'O, ,GSUM PA SPRUL SKUR NGO SPROD PA NI,
SDUG PAR SNANG BA'I SEMS DE NYID HRI: GDANGS MA

'GAGS PA SNA TSOGS SU SNANG BAS SPRUL SKUR BZHAG GO ,YANG SEMS
SKYE BA MED PAS CHOS SKU, 'GAG PA MED PAS LONGS SKU, GNAS PA MED
PAS SPRUL SKU, DE GSUM SEMS KYI STENG NA DBYER MED PA NGO BO
NYID KYI SKU ZHES ZER RO, ,'DI SKYID SDUG

LAM 'KHYER ZHES KYANG BYA, BLO SBYONG THUN GCIG MA ZHES KYANG
BYA, SKU BZHI NGO SPROD KYI GDAMS PA ZHES KYANG ZER RO, ,'DI'I
RGYUD PA NI, PAN CHEN SH'AKYA SHR'I, KHRO PHU LO TZ'A BA, BO
DONG RIN PO CHE, RIN PO CHE SHES RAB 'BUM, RGYAL BA'I SRAS PO
THOGS

MED, DES GZHON NU BLO GROS BDAG LA'O, ,DGE LEGS 'PHEL BAR GYUR
CIG, ` ,DPAL GSANG BA 'DUS PA'I RIM PA LNGA'I MAN NGAG SNYING PO
MDOR BSDUS PA, STONG PA GZHI YI DBYINGS SU THIM, ,YE SHES GSUM
GYI LAM LAS 'ONGS, ,

'OD ZER LNGA'I BDAG NYID 'PHRO, ,RDO RJE SEMS DPA' PHYAG 'TSAL
LO, ,SKU GSUNG THUGS KYI RDO RJE'I RNAL 'BYOR GYIS, ,THA MAL LUS
NGAG YID KYI SGRIB PA SBYANGS, ,KUN RDZOB SGYU MA LTA BU'I TING
'DZIN GYIS, ,'JA' TSON LTA BU'I SKU DE BSGRUB PAR

BYA, DON DAM 'OD GSAL 'DZIN PA'I YAN LAG GIS, ,KUN RDZOB SGYU
MA'I 'DZIN PA RNAM PAR SBYANGS, ,LUGS LAS BZLOG PA'I RNAL 'BYOR
RJES DRAN GYIS, ,ZUNG 'JUG RDO RJE'I SKU DE THOB PAR 'GYUR,
,RIGS NI BRGYA'AM LNGA'AM YANG NA GSUM, ,

@023A *, ,GSANG CHEN RIGS GCIG NYID DU SHES BYAS NAS, ,RANG GI
LHAG PA'I LHA YI NGA RGYAL GYIS, ,GNAS PA SKU'I RDO RJE'I RNAL
'BYOR RO, ,YE SHES LNGA BDAG 'BYUNG BA LNGA YI RLUNG, ,RNAM SHES
GSUM GYI BZHON PAR SHES BYAS

NAS, ,'JUG GNAS LDANG BA'I RIM PAS SNA YI RTZER, ,YID KYI BZLAS
PA GSUNG GI RNAL 'BYOR YIN, ,RANG BZHIN SNANG BA RLUNG GI BZHON
PA CAN, ,SRID PA'I DU: KHA KUN GYI RGYUR RIG NAS, ,SEMS KYI RANG
BZHIN RTAG TU G-YO MED PAR, ,SGOM PA DE NI

THUGS KYI RNAL 'BYOR YIN, ,RMI LAM SAD LA BYE BRAG 'GA' MED PAS,
,CHOS KUN SGYU MA LTA BUR SHES BYAS NAS, ,BDAG BYIN BRLAB PA'I
MAN NGAG LA SBYOR BA, ,SGYU MA LTA BU'I TING 'DZIN DE YIN NO,
,KUN RDZOB BDEN PA RNAM PAR DAG BYA'I PHYIR, ,RIL

'DZIN RJES SU GZHIG PA'I RNAL 'BYOR GYIS, ,SEMS NYID 'GOG PA'I
RDO RJER RTAG SBYOR BA, ,'OD GSAL 'DZIN PA'I MAN NGAG CES SU
BSGRAGS, SNGON GYI 'PHEN PAS GNYID LOG SAD PA LTAR, ,RNAL 'BYOR
YANG DAG MTHA' LAS RAB LANGS TE, ,MTSAN

DPES BRGYAN PA'I SKU LA RAB ZHUGS PA'I, ,ZUNG 'JUG RDO RJE'I SKU
ZHES DE LA BRJOD, ,GANG TSE RANG LUS LHA YI DKYIL 'KHOR DU,
,RNAM PA GSAL ZHING RKYEN GYIS MI BSGUL LA, ,RTZOL BA MED PAR
NGANG GIS 'JUG GYUR PA, ,DE TSE SKU YI RDO RJE'I RNAL 'BYOR

RDZOGS, ,NAM ZHIG RLUNG LNGA'I DE NYID MTHONG GYUR CING, ,RING
DU SPRO DANG YUN RING 'GOG PA DANG, ,RNAM SHES KHA LO SGYUR LA
DBANG THOB PA, ,DE TSE GSUNG GI RDO RJE'I RNAL 'BYOR 'GRUB,
,RNAM SHES GSUM GYI DE NYID RIG GYUR TE, ,GZUNG DANG 'DZIN

@023B PA'I RTOG PA RNAM PAR SPANGS, ,SEMS NYID GCIG PU KUN GYI
RGYUR RTOGS PA, ,DE TSE SEMS KYI RDO RJE'I RNAL 'BYOR RDZOGS,
,SEMS NYID RLUNG LNGA'I RKYEN GYIS BSGYUR BA LAS, ,MTSAN RNAMS
RDZOGS SHING YE SHES 'OD ZER, LNGA YIS BRGYAN, ,DBANG PO'I

GZHU LTAR DANG BA'I LUS GRUB PA, ,DE TSE SGYU MA LTA BU'I TING
'DZIN RDZOGS, ,BSAM GTAN GNYIS KYI RNAL 'BYOR LEGS SGOM PAS, ,SA
NI CHU LA CHU NI ME LA 'JUG ,ME YANG RLUNG LA DE YANG RNAM SHES
LA, ,SHES GSUM RIM GYIS 'OD GSAL LA

GZHUGS PA'I, ,RTAGS LNGA RNAL 'BYOR PA YIS MTHONG BAR 'GYUR,
,MTSAN MA DANG PO SMIG SGYU 'DRA BA STE, ,DU BA LTA BUR SNANG BA
GNYIS PA YIN, ,MKHA' SNANG ME KHYER 'DRA BA GSUM PA STE, ,MAR ME
'BAR LTA'I MTSAN MA BZHI PA'O, ,SPRIN MED MKHA'

LTAR SPROS PA KUN BRAL BA'I, ,DON DAM MNGON DU GYUR PA LNGA PA
STE, ,YANG DAG MTHA' LA ZHUGS PAR DE BSHAD DO, ,MNGON BYANG BZHI
YIS MNGON PAR BYANG CHUB PA, ,'DI NI 'DZIN PA'I YAN LAG RDZOGS
PA YIN, ,'DOD CHAGS LAS GYUR RTOG PA SUM CU

GSUM, ,'GAGS PAR GYUR PA MNGON BYANG DANG PO STE, ,SHES RAB RANG
BZHIN SNANG BA ZHES PA'ANG DE, ,ZLA BA SHAR 'DRA'I SNANG BA 'DI
YI RTAGS, ,ZHE SDANG LAS GYUR RTOGS PA BCU PHRAG BZHI, ,'GAGS
PAR GYUR PA BYANG CHUB GNYIS PA YIN, ,THABS

KYI YE SHES SNANG BA'ANG MCHED PA DE, ,NYI MA 'CHAR KA'I MDANGS
'DRA 'DI YI RTAGS, ,GTI MUG LAS GYUR RNAM PAR RTOGS PA BDUN,
,'GAGS PAR GYUR PA MNGON BYANG GSUM PA STE, ,MA NI RANG BZHIN
NYE BAR THOB PA'ANG DE, ,MTSAMS KYI MUN PA 'DRA

@024A *, ,BA 'DI YI RTAGS, ,RANG BZHIN BRGYAD CU'I RTOG PA
DBYINGS SU THIM, ,YE SHES GSUM GYI MTSAN MA NYE BAR ZHI, ,THO
RANGS SPRIN MED NAM MKHA' NYER MTSON PA, ,YE SHES DE NI MNGON
BYANG BZHI PA'O, ,YANG DAG MTHA' LA

'JUG PA'I RTAGS 'DI RNAMS, ,LUS CAN 'CHI BA'I TSE NA'ANG 'BYUNG
BAR 'GYUR, ,RIM PA GANG GIS PHUNG KHAMS SKYE MCHED RNAMS, ,DANG
PO YANG DAG MTHA' LA ZHUGS GYUR PA, DE LAS BZLOG PA'I RIM PAS
RNAL 'BYOR PA, ,'OD GSAL BA LAS SLAR

YANG LDANG BAR BYED, ,DE NI RJES SU DRAN PA'I YAN LAG STE, ,'GRO
BA NYING MTSAMS SBYOR BA'I DUS DANG MTSUNS, ,DE NAS RDO RJE'I
SKU LA RTAG BZHUGS PA, ,TING 'DZIN YONGS SU RDZOGS PA'I YAN LAG
STE, ,DE NI RDO RJE SEMS DPA' ZHES SU BRJOD, ,

BDE GSHEGS RNAMS KYIS DBANG MCHOG BZHI PAR BSGRAGS, ,MI GNAS MYA
NGAN 'DAS PA'ANG DE YIN TE, ,PHYAG RGYA CHEN PO'I DNGOS GRUB DAM
PA'O, ,BRTZON 'GRUS LDAN RNAMS LAM GYI RIM PA 'DIS, ,MTHONG BA'I
CHOS LA MYA NGAN 'DA' BAR 'GYUR, ,

RNAL 'BYOR LE LO CAN YANG BAR MA DO'I, ,RTEN LA LAM 'DI RDZOGS
PAR GDON MI ZA, ,'CHI BA'I TSE NA 'OD GSAL MNGON SUM BYAS, ,BAR
DO'I RTEN LA SGYU LUS LHUN GYIS GRUB, ,SKYE BA'I GNAS LA CHAGS
PA YONGS SPANG PHYIR, ,SRID PA KUN TU NYING

MTSAMS SBYOR MI BYED, ,'KHOR BA SRID DU MYA NGAN MI 'DA' BAR,
,RTEN 'DI NYID KYIS 'JIG RTEN KHAMS KUN TU, ,MKHA' LA SPYOD CING
'GRO BA'I DON LA 'JUG ,DE NYID RDO RJE SEMS DPA' ZHES SU BRJOD,
,GSANG BA 'DUS PA LAM RIM PA LNGA'I MAN NGAG

@024B SNYING PO MDOR BSDUS PA 'DI NI, RANG GI SLOB MA DAG GIS
GSOL BA BTAB PA'I NGOR, SH'AKYA'I DGE SLONG GZHON NU BLO GROS
KYIS SBYAR BA'O,, ,,MAN NGAG MA THOB PA RNAMS LA SHIN TU GSANG
BAR BYA'O,, ,,DGE'O,, ,,