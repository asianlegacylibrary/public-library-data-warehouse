@001A (*, ,LAM ZAB PHYI MA'I NYAMS LEN GNAD SGRIL 'JUG BDE
BZHUGS,,)

@001B #, ,SVASTI BRA DZA BHYA: BDAG MED RDO RJE BTZUN MO'I ZHAL
GYI DROD, ,MA YAL BDUD RTZIS MYOS BA'I BE R'U PA'I, ,GSER CHOS
LAM ZAB SA SKYA'I BLA CHEN LAS, ,NYER BRGYUD GNAD SGRIL

NYAMS LEN 'JUG BDE SPRO, ,DE YANG BDE BA'I STAN LA LUS GNAD DANG
LDAN PAS SKYABS 'GRO SBYI LTAR BYA, BDAG GIS NAM MKHA'I MTHA'
DANG MNYAM PA'I SEMS CAN THAMS CAD KYI DON DU ZUNG 'JUG BCOM LDAN

'DAS DPAL HE RU KA'I GO 'PHANG THOB PAR BYA, DE'I PHYIR DU LAM
ZAB BLA MA'I RNAL 'BYOR BSGOM PA'I RIM BA 'JUG BAR BGYI 'OS SEMS
BSKYED, DNGOS GZHI NI SVA BH'A WAS STONG PAR SBYANGS, STONG PA'I
NGANG LAS

BHR'Um ZHU BA LAS BYUNG PA'I THAR PA CHEN PO'I GZHAL YAS KHANG
GRU BZHI SGO BZHI RTA BABS BZHI DANG RGYAN LA SOGS PA MTSAN NYID
THAMS CAD YONGS SU RDZOGS PA'I DBUS, SENG GE CHEN PO BRGYAD KYIS
BTEG PA'I RIN PO CHE'I KHRI SNA

TSOGS PADMA DANG ZLA BA NYI MA BDUD BZHI BRTZEGS PA'I GDAN GYI
STENG DU RANG GI DRIN CAN RTZA BA'I BLA MA BCOM LDAN 'DAS KYI RDO
RJE SKU MDOG SNGON PO ZHAL BRGYAD, PHYAG BCU DRUG, ZHABS BZHI PA,
RTZA BA'I ZHAL SNGON PO,,

@002A *, ,G-YAS DKAR, G-YON DMAR BA, STENG ZHAL DU BA'I MDOG CAN,
ZHAL LHAG MA GNYIS GNYIS NAG PA, SBYAN GSUM GSUM DANG LDAN ZHING,
MCHE BA RNAM PAR GTZIGS

PA, DBU SKRA DMAR SER GYEN DU BRDZES PA'I RTZA ZHAL GYI SPYI BOR
SNA TSOGS RDO RJES MTSAN PA, PHYAG BCU DRUG GIS THOD PA BCU DRUG
BZUNG BA'I, G-YAS KYI DANG PO NA GLANG PO CHA DKAR PO,, G-YON GYI
DANG PO NA SA'I LHA

SER PO,, DE GNYIS KYIS YUM LA 'KHYUD PA, G-YAS KYI GNYIS PA NA
RTA SNGON PO, GSUM PA NA BONG BU GVA PA, BZHI PA NA KLANG DMAR
PO,, LNGA PA NA RNGA MO THAL KHA, DRUG PA NA MI DMAR PO,, BDUN PA
NA

SHAR BHA SNGON PO,, BRGYAD PA NA BYI LA GVA PA, G-YON GYI GNYIS
PA NA CHU'I LHA DKAR PO,, GSUM PA NA ME'I LHA DMAR PO,, BZHI PA
NA RLUNG GI LHA LJANG GU, LNGA BA NA ZLA BA'I LHA DKAR PO,, DRUG
PA NA NYI MA'I LHA

DMAR PA,, BDUN BA NA GSHIN RJE SNGON PO,, BRGYAD PA NA NOR SBYIN
SER PO,, DBU RE RE LA MI MGO SKAM PO LNGA LNGAS DBU BRGYAN CING,
RLON PA LNGA BCU'I DO SHAL CAN, RUS PA'I RGYAN GYIS BRGYAN PA,
ZHABS G-YAS

@002B GNYIS BRKYANG BA'I BRLA LA, G-YEN GNYIS BSKUM PA'I SAR MO
GTAD PA'I SKYIL KRUNG PHYED PA'I STABS KYIS BZHUGS SHING, SGEG PA
LA SOGS PA'I GAR DGU'I NYAMS DANG LDAN PA, DE'I PANG DU YUM RDO
RJE BDAG MED MA SNGON MO,, ZHAL GCIG PHYAG GNYIS, G-YAS RDO RJES

MTSAN PA'I GRI GUG NAM MKHAR BRKYANG BA'I TSUL GYIS 'DZIN CING,
G-YON PAS BDUD MTHA' DAG GI KHRAG GIS GANG BA'I THOD PA 'DZIN PAS
YAB KYI MGUL NAS 'KHYUD PA, MI MGO SKAM PO LNGA'I DBU RGYAN DANG,
SKAM PA LNGA BCU'I DO SHAL CAN, GCER BU PHYAG RGYA LNGAS BRGYAN

PA, ZHABS G-YON BRKYANG ZHING G-YAS BSKUM PAS YAB LA 'KHRIL BA,
BDE STONG ZUNG 'JUG GI RANG BZHIN YAB YUM GNYIS KA'ANG YE SHAS
KYI ME 'BAR BA'I DBUS NA BZHUGS PA'I BLA MA HE RU KA DE NYID KYI
GNAS GSUM DU PAD NYI'I GDAN LA, AOm A'A: H'Um DKAR DMAR MTHANG

KHA'I MDANGS CAN, SANGS RGYAS RNAMS KYI SKU GSUNG THUGS RDO RJE'I
RANG BZHIN 'OD DANG GZI BRJID 'BAR BAR BSAM, GZHAN YANG BLA MA'I
GZUGS KYI PHUNG PO RNAM PAR SNANG MDZAD, TSOR PA RIN CHEN 'BYUNG
LDAN, 'DU SHES 'OD DPAG MED, 'DU BYED DON YOD GRUB

BA, RNAM PAR SHES PA MI BSKYOD PA, THAMS CAD GCIG TU BSDUS PA'I
NGO BO DRUG PA RDO RJE 'CHANG CHEN PO,, SA'I KHAMS SANGS RGYAS
SPYAN MA, CHU M'A MA KI, ME GOS DKAR MO,, RLUNG SGROL MA, NAM
MKHA'I KHAMS CHOS KYI DBANG PHYUG MA, SBYAN BYANG CHUB SEMS DPA'

PA'I SNYING PO, SNYAN PHYAG NA RDO RJE, SHANGS NAM MKHA'I SNYING
BO,, LJAGS 'JIG RTEN DBANG PHYUG, LUS SGRIB PA RNAM SEL, YID
'PHAGS PA 'JAM DPAL, CHIG KUN TU BZANG PO,, RTZA RGYUS BYAMS PA,
PHYAG DAR G-YAS PA GSHIN RJE GSHED, G-YON PA

@003A *, ,GZHAN GYIS MI THUB PA, ZHAL RTA MGRIN, RDO RJE BDUD
RTZI THAL SBYOR, DBUNG PA G-YAS PA RMI G-YO BA, G-YON PA 'DOD
PA'I RGYAL PO,, LUS MO G-YAS PA DBYUG SNGON CAN, G-YON BA STOBS
PO CHE, SBI GCUG 'KHOR LO SGYUR BA, ZHABS MTHEL GNYIS GNOD

MDZES RGYAL PO,, GZHAN GZUNG BYA'I YUL GZUGS SGRA SOGS NI, GZAGS
RDO RJE, SGRA RDO RJE, DRI RDO RJE, RO RDO RJE, CHOS KYI DBYINGS
RDO RJE MA STE, GDAN GSUM TSANG BA'I LHA'I BDAG NYID DU BZHUGS
PAR GYUR, DE NAS RJE BTZUN BLA MA DE'I THUGS KA'I H'Um LAS 'OD
'PHROS PAS,

RANG BZHIN GYA GNAS NAS BRGYUD BA'I BLA MA, RGYUD SDE BZHI'I LHA
TSOGS, SANGS RGYAS BYANG SEMS, NYAN RANG, DPA' BO MKHA' 'GRO,
CHOS SKYONG SRUNG MA'I TSOGS DANG BCAS PA BADZRA SA M'A DZA:
SBYAN DRANGS, DE YANG RDO RJE 'CHANG DBU GTZUG, G-YAS SU BIRWA PA
NAS GRUB CHEN BUDDHA SHR'I'I BAR,

G-YON DU BDAG MED MA NAS RDO RJE 'CHANG RIN CHEN BSOD NAMS MCHOG
GRUB KYI PAR MTHO BRTZEGS KYI TSUL RGYAB TU SDE BZHI'I LHA TSOGS
DANG BYANG SEMS, DE'I RGYAB TU SPRUL SKU'I CHA LUGS CAN GYI SANGS
RGYAS NYAN RANG, DE'I RGYAB TU DPAL MGON LCAM DRAL SOGS CHOS
SKYONG SRUNG MA'I TSOGS DANG

BCAS BA BZHUGS BAR BSAM, GANG DRIN MAS BSTOD, DUS GSUM SANGS
RGYAS THAMS CAD KYI NGO BOR GYUR BA DPAL LDAN BLA MA DAM PA LA
GSOL BA 'DEBS SO,, BDAG GI RGYUD BYIN GYIS BRLAB TU GSOL, ZHES PA
GSUM BDUN NYER GCIG SOGS SKABS DANG SBYAR, SANGS RGYAS RDO RJE
'CHANG

CHEN PO LA GSOL BA 'DEBS SO,, BDAG GI RGYUD BYIN GYIS BRLAB TU
GSOL, DE BZHIN DU RDO RJE BDAG MED MA, DPAL LDAN BIRWA PA, RJE
BTZUN SA SKYA PA CHEN BO,, SLOB DPON BSOD NAMS RTZE MO,, RJE
BTZUN GRAGS PA RGYAL MTSAN, CHOS RJE SA SKYA PAndI TA, TSOGS SGOM

@003B KUN DGA' DPAL, NYAN CHEN BSOD NAMS BRTAN PA, RGYAL BA BRAG
PHUG PA, CHOS RJE BLA MA DAM PA, CHOS RJE DPAL LDAN TSUL KHRIMS,
GRUB CHEN BUDDHA SHR'I, RDO RJE 'CHANG KUN DGA' BZANG PO,, MUS
CHEN 'KHOR LO SDOM PA, BDAG CHEN RDO RJE

'CHANG, RJE BTZUN RDO RING BA CHAN PA,, TSAR CHEN CHOS KYI RGYAL
PO,, 'JAM DBYANGS MKHYEN BRTZE'I DBANG PHYUG, MKHAN CHEN BSLAB
GSUM RGYAL MTSAN, KHYAB BDAG DBANG PHYUG RAB BRTAN, RDO RJE
'CHANG MGON PO BSOD NAMS MCHOG LDAN, KHYAB

BDAG RIN CHEN BSOD NAMS MCHOG GRUB, CES SO SO'I MTSAN BCUG NAS
GSOL BA GDAB, RTZA BA DANG BRGYUD PAR BCAS BA'I BLA MA DAM PA
RNAMS LA GSOL BA 'DEBS SO,, BDAG GI BLO CHOS SU 'GRO BAR BYIN
GYIS BRLAB TU GSOL, CHOS LAM DU LONGS

BAR BYIN GYIS BRLAB TU GSOL, LAM 'KHRUL PA SEL BAR BYIN GYIS
BRLAB TU GSOL, LAM GYI BAR CHAD ZHI BAR X, CHOS MIN GYI BSAM PA
SKAD CIG KYANG MI SKYE BAR BYIN GYIS X, BYAMS DANG SNYING RJE
'BYONGS PAR BYIN X, CI SNANG SEMS SU RTOGS PAR

BYIN X, SEMS SNANG SGYU MAR RTOGS PAR X, GNAS LUGS BRJOD BRAL
RTOGS PAR X, MDOR NA MKHA' MNYAM SEMS CAN KUN GYI DON DU ZUNG
'JUG RDO RJE 'CHANG GI GO 'PHANG THOB PAR BYIN GYIS BRLAB TU
GSOL, ZHES GSOL BA DRAG TU BTAB, 'JIG RTEN

GYI KHAMS NA LHA DANG MI LA SOGS PA BDAG POS YONGS SU BZUNG PA
DANG MA BZUNG BA'I MCHOD PA'I YO BYAD CI MCHIS PA BLA MA BRGYUD
PA DANG BCAS PA RNAMS LA 'BUL LO BZHES SU GSOL, BDAG NYID KYIS
BDAG TU BZUNG BA'I BDOG PA'I DNGOS PO CI MCHIS PA THAMS CAD

@004A *, ,KYANG BLTOS BA MED PAR 'BUL LO,, DGRA GNYEN BAR MA'I
'GRO PA 'DI DAG KYANG BKA'I BRAN DANG 'BANGS KYI PHYIR DU 'BUL,
ZHES BRJOD, MDUN DU THOD PA'I SGYED BU GSUM GYI STENG DU, LAG PA
G-YAS PAR YE SHES KYI RAL GRI ZHIG BYUNG

BAS RANG GI THOD PA BCAD PA PHYI DKAR LA NANG DMAR BAD DPRAL BA
RANG LA BSTAN NAS SGYED BU'I STENG DU BKAL BAR BSAM, DE NAS RKANG
PA G-YAS G-YON, LAG G-YON RO SMAD RO STOD RNAMS RIM GYIS GTUBS
NAS LING LING BSKYUR PA'I MTHAR, LAG PA G-YAS PA RAL GRI DANG

BCAS PA BRGYANGS TE 'PHANGS PAS THOD PA GANG BAR BSAM, RANG RLUNG
SEMS TZAM LAS GRUB PA'I KYE RDO RJE ZHAL BRGYAD PHYAG BCU DRUG PA
YUM BCAS KYI SKUR BSGOMS NAS, AOm A'A: H'Um HA: HO HR'I: SA RDZAS
DE DAG BDUD RTZI KHA DOG DKAR LA DMAR BA'I MDANGS CHAGS PA, DRI
RO REG BYA

PHUN SUM TSOGS PA, 'KHOR 'DAS KYI MGRON THAMS CAD CHIM PAR BYED
PA'I NUS MTHU DANG LDAN PAR BSAM, DUS GSUM SANGS RGYAS THAMS CAD
KYI NGO BO RTZA BA DANG BRGYUD PAR BCAS PA'I BLA MA RNAMS KYIS,
BDAG GIS MNGON PAR BSHAMS PA'I MCHOD PA RGYA CHEN PO 'DI

BZHES SU GSOL, ZHES LAN GSUM GYIS GSOL BA GDAB, RANG GI SNYING GA
NAS MCHOD PA'I LHA MO RIN PO CHE'I RGYAN GYIS SPRAS PA ZHIG SPROS
NAS, THOD PAS BDUD RTZI BCUS TE, DRIN CAN RTZA PA'I BLA MA RIN PO
CHE'I ZHAL DU AOm A'A: H'Um ZHES PHUL BAS ZAG MED KYI BDE BAS

CHIM ZHING DGYES, BDAG LA BDE CHEN LHAN CIG SKYES PA'I YE SHES DA
LTA NYID DU STZOL BAR BSAM, MCHOD LHA RNAMS SNYING GAR BSDU BA
'OG TSOR 'GRE, YANG LHA MO DPAG TU MED PA SBROS, BRGYUD PA'I BLA
MA RNAMS KYI ZHAL DU AOm A'A: H'Um, ZHES PHUL BAS ZAG

@004B MED KYI BDE BAS CHIM ZHING DGYES, SKU GSUNG THUGS YON TAN
'PHRIN LAS KYI DNGOS GRUB DA LTA NYID DU STZOL BAR BSAM, YANG
SPROS, RGYUD SDE BZHI'I LHA TSOGS BYANG SEMS DANG BCAS PA'I ZHAL
DU AOm A'A: H'Um ZHES PHUL BAS ZAG MED KYI BDE BAS TSIM ZHING
DGYES,

MCHOG THUN MONG GI DNGOS GRUB DA LTA NYID DU STZOL BAR BSAM, YANG
SPROS, SANGS RGYAS SPRUL PA'I SKU NYAN RANG 'KHOR DANG BCAS PA'I
PHYAG TU PHUL BAS RDZAS DE DAG SO SO LA MKHO BA'I YO BYAD CHOS
GOS LHUNG BZED, 'KHAR GSIL, PO TI SOGS SU GYUR PAR LONGS SPYAD

PAS MNYES, 'JIG RTEN DANG 'JIG RTEN LAS 'DAS PA'I DNGOS GRUB DA
LTA NYID DU STZOL BAR BSAM, YANG SPROS, MKHA' 'GRO CHOS SKYONG
SRUNG MA LA SOGS PA LAS BZHI SGRUB MJAD KYI LHA TSOGS RNAMS KYI
ZHAL DU AOm A'A: H'Um, ZHES PHUL BAS ZAG MED KYI BDE BAM TSIM

ZHING DKYES, 'PHRIN LAS RNAM BZHI THOGS MED DU SGRUB PAR BSAM,
YANG SBROS, RIGS DRUG GIS BSDUS PA'I SEMS CAN RNAMS LA PHUL BAS,
DE DAG GI LUS LA REG PA DANG LCE THOG TU MYANG BA TZAM GYIS SDUG
BSNGAL RGYU DANG BCAS PA DAG, STONG PA NYID

DANG SNYING RJE GNYIS SU MED PA'I RTOGS PA KHYAD BAR CAN RGYUD LA
SKYES, LUS HE RU KA PHYAG BCU DRUG PA'I RNAM PAR GYUR NAS DAG
PA'I ZHING DU GSHEGS, LHA MO RNAMS SNYING GAR THIM PAR BSAM, DUS
GSUM SANGS RGYAS THAMS CAD KYI NGO BOR GYUR PA DPAL LDAN BLA MA

DAM PAS BDAG LA DBANG DANG DNGOS GRUB ZAB MO STZAL DU GSOL, ZHES
GSOL BA LAN GSUM BTAB PAS, BLA MA'I DPRAL PA'I AOm LAS SANGS
RGYAS THAMS CAD KYI SKU RDO RJE'I RANG BZHIN AOm YIG 'OD ZER DKAR
PO'I TSOGS DANG BCAS PA BYUNG, RANG GI DPRAL

@005A *, ,BAR THIM PAS LUS THAMS CAD GANG BAS LUS KYI DRI MA
THAMS CAD DAG BUM PA'I DBANG THOB, SKU'I DNGOS GRUB STZAL, MGRIN
PA'I A'A: DANG YAB YUM GYI SBYOR MTSAMS NAS GSUNG RDO RJE'I BDAG
NYID BYANG SEMS BDE BA CHEN

PO'I RANG BZHIN A'A: YIG 'OD ZER DMAR PO'I TSOGS DANG BCAS PA
BYUNG, RANG GI MGRIN BAR THIM, LUS THAMS CAD GDABS NGAG GI DRI MA
DAG GSANG BA'I DBANG THOB, GSUNG GI DNGOS GRUB STZAL, THUGS KA'I
H'Um LAS SANGS RGYAS THAMS CAD KYI THUGS

RDO RJE'I RANG BZHIN H'Um YIG 'OD ZER SNGON PO'I TSOGS DANG BCAS
PA BYON, SNYING GAR THIM, LUS THAMS CAD GANG BAS YID KYI DRI MA
DAG SHES RAB YE SHES KYI DBANG THOB, THUGS KYI DNGOS GRUB STZAL
SLAR YANG YI GE GSUM LAS 'OD ZER DKAR DMAR MTHING

GSUM 'JA' 'OD KYI RNAM PA CAN 'PHROS, RANG GI GNAS GSUM DU THIM
LUS THAMS CAD GANG BAS SGO GSUM GYI DRI MA BAG CHAGS DANG BCAS PA
THAMS CAD DAG DBANG BZHI PA THOB, SKU GSUNG THUGS YON TAN 'PHRIN
LAS DANG BCAS PA'I DNGOS GRUB MA LUS PA

STZAL BAR BSAM, DE NAS CHOS SKYONG SOGS PHYI MA RNAMS NANG MA
NANG MAL RIM GYIS THIM, BRGYUD PA'I BLA MA RNAMS RIM GYIS RTZA
BA'I BLA MA LA THIM BAS, DE NYID GDAN GSUM CHANG BA'I LHA'I RANG
BZHIN BYIN RLABS KUN 'DUS KYI YAB YUM SNYOMS PAR ZHUGS, BYANG

SAMS BDE BA CHEN PO'I RNAM PAR ZHUGS TE, RANG GI SPYI BO NAS THIM
PAS, BLA MA'I SKU GSUNG THUGS YON TAN 'PHRIN LAS DANG BCAS PA
DANG, RANG GI LUS NGAG YID GSUM BYA BYED DANG BCAS PA DBYER MED
DU 'DRES, BDE CHEN LHAN CIG SKYES PA'I YE SHES KYI NGO

@005B BOR GNAS GYAR CING, BYIN GYIS BRLABS BAR BSAM, DE YANG,
MCHOD YUL, MCHOD MKHAN, MCHOD RDZAS THAMS CAD SEMS LAS MA 'DAS
SHING GNYIS SNANG GI BAG CHAGS KYI SHES PA BSLAD PA'I DBANG GIS
SNA TSOGS SU SNANG YANG SEMS LAS LOGS

SU GRUB PA CUNG ZAD TZAM YANG MED LA, SEMS GSAL RIG TZAM DU NGOS
ZIN PA GSAL PA SEMS KYI MTSAN NYID; DE LA BRTAGS PA SKYE 'GAG
GNAS GSUM BRAL PA, STANG PA SEMS KYI RANG BZHIN, GSAL TZAM NA
STONG, STONG TZAM NA GSAL BA, GSAL

STONG ZUNG 'JUG SPRAS BRAL GYI NGANG LA MNYAM PAR BZHAG, MJUG TU
SKYE BA KUN TU YANG DAG BLA MA DANG ZHES SOGS BSNGO BA SMON LAM
GYIS RGYAS GDAB, 'DI NI NYAMS LEN SNYING PO BSDUS PA YIN GYI,
SGOM DON GYI DMIGS RIM ZHIB CHA MTHA' DAG BDAG CHEN RDO

RJE 'CHANG BLO GROS RGYAL MTSAN GYI GSUNG RAB LAS SHES PAR BYA
ZHING TSIG SBYOR RGYAS PA SGRO NA'ANG DE NYID LAS LEN NO,, GSANG
CHEN RGYUD SDE'I NYING KHU GCIG BSGRIL NAS, ,LAM ZAB GDAN GSUM
TSANG BA BLA MA'I KHRID, ,NYAMS SU BSTAR BAS TSE 'DIR ZUNG

'JUG SKU, ,RNYES BYED DPAL LDAN CHOS SKYONG THUGS KYI BCUD,
,BSHUL 'DIR 'PHAGS YUL GRUB DBANG MANG GSHEGS KYANG, ,LJONGS 'DIR
BRTZE CHEN SNYING PO KHO NA YI, ,GSER CHOS MKHA' 'GRO'I BYIN
RLABS ME TOG THONG, ,MA SNYIGS 'CHING BA'I

RJES 'BRANGS PHA MTHA' YAS, ,THUN MONG GDAMS PAR DBANG PHYUG RAL
PA'I RTZER, ,ZHABS SEN ZLA TSES BLO GROS RGYAL MTSAN ZHES, ,SLOB
BSHAD CHOS KYI NYI MA 'OD PO CHES, ,SKAL BZANG SNYING GI 'DAB
STONG CI YANG BZHAD ,'KHYOGS BRJOD SRIN POS

@006A *, ,BSLANG PAR MA NUS PAS, ,LEGS BSHAD S'I TAR RTAG TU
BRTZE BA'I LHA, ,ZAB GSANG GNAD MANGS SGRIB GNYIS LANGKA'I MGRIN,
,GCOD PA'I 'PHONG RKYEN DGA' BYED DENG 'DIR 'GRUB, ,DGE BAS SKYE
BAR TSAD MA BZHI LDAN CHOS,,

STON BA'I BSHES GNYEN MCHOG GIS RJES BZUNG STE, ,RANG SEMS DAG
PA'I KHYAB BDAG KYE RDO RJE, ,RING MIN MNGON GYUR DON GNYIS LHUN
GRUB SHOG ,CES DPAL LDAN SA SKYA'I GSER CHOS LAM ZAB PHYI MA'I
DMIGS REM GNAD BSGRIL 'JUG BDE ZHES PA 'DI NI

MCHOD DPON NGAG DBANG SHES RAB DANG DGE SLONG 'JAM DBYANGS GRAGS
PA GNYIS KYI NYAMS LEN DU DGOS TSUL BYUNG BA LTAR, KHYAB BDAG RDO
RJE SEMS DPA'I NGO BOR BZHUGS BA MGON PO BSOD NAMS MCHOG LDAN
BSTAN PA'I RGYAL MTSAN DPAL BZANG PO YONGS 'DZIN

CHOS BZHIN DU SPYOD BA DU MA'I BKA' DRIN LAS, SLOB BSHAD 'DZIN PA
ZA HOR GYI BANDES YONGS 'DZIN ZHES PA CHU BYI HOR ZLA DRUG BA'I
YAR NGO'I BZANG PO GNYIS PA'I TSES LA BKOD PA'I YI GE BA NI SDOM
BRTZON 'JAM DBYANGS GRAGS BA RANG GIS BGYIS BA SIDDHI RASTU,,
SARBA MANGGA LAm,,

@006B [BLANK PAGE]