*, ,RGYAL BA'I YON TAN MDOR BSDUS PAR BRJOD PA'I GTAM DAD PA'I
SGO 'BYED CES BYA BA BZHUGS,

@001A #, ,NA MO GU RU MNYDZU GHO sh'A YA, MI MJED ZHING GI RNAM
'DREN SH'AKYA'I TOG ,'DZAM GLING MKHAS PA'I GTZUG RGYAN BLO
BZANG GRAGS, ,BDAG BLO'I MUN SEL

DRIN CAN BLA MA RJE, ,RNAM GSUM DBYER MED ZHABS LA GUS PHYAG
'TSAL, ,GANG LA BRTEN NAS SKYABS SU 'GRO BA'I RGYU, ,DE LA BRTEN
NAS SKYABS SU 'GRO BA'I YUL, ,SKYABS SU SONG

TSUL BSLAB BYA'I RIM PA NI, ,KUN GYI RTZA BA RGYAL BA'I YON TAN
BRJOD, ,CHAGS SDANG GDON GYIS SHES RGYUD MA DKRUGS SHING,
,RMONGS PA'I 'GRIB KYIS BLO MIG MA BSLAD PAR, ,

RGYAL BA'I YON TAN SHES PA DON GNYER BA, ,DE DAG RTZE GCIG
BSGRIMS TE MNYAN PAR 'TSAL, ,DE YANG BYANG CHUB LAM GYI RIM PA
BDE LAM GYI SKYABS 'GRO'I CHOS SKOR LAS,
@002A *, ,DE DAG GI SKU GSUNG THUGS 'PHRIN LAS DANG BCAS PA'I
YON TAN DRAN BZHIN PA'I SGO NAS, ZHES GSUNGS PA'I DON 'CHAD PA
LA BZHI, SKU'I YON TAN DRAN

TSUL, GSUNG GI YON TAN DRAN TSUL, THUGS KYI YON TAN DRAN TSUL,
'PHRIN LAS KYI YON TAN DRAN TSUL LO, ,DANG PO LA GNYIS, MTSAN
GYI YON TAN DRAN TSUL DANG, DPE

BYANG KYI YON TAN DRAN TSUL LO, ,DANG PO NI, MNGON RTOGS RGYAN
LAS, PHYAG ZHABS 'KHOR LO'I MTSAN DANG RUS SBAL ZHABS, ,PHYAG
DANG ZHABS SOR DRA BAS 'BREL BA DANG, ,PHYAG

NI ZHABS BCAS 'JAM ZHING GZHON SHA CHAGS, ,'DI YI SKU NI BDUN
DAG MTHO BA DANG, ,SOR MO RING DANG RTING YANGS SKU CHE DRANGS,
,ZHABS 'BUR MI MNGON SPU NI GYEN DU PHYOGS, ,

@002B BYIN PA AE N+YA YA'I 'DRA PHYAG CING MDZES, ,'DOMS KYI SBA
BA SBUBS SU NUB PA'I MCHOG ,PAGS PA GSER MDOG PAGS PA SRAB PA
DANG, SPU NI RE RE NAS G-YAS LEGS 'KHRUNGS DANG, ,ZHAL

MDZOD SPUS BRGYAN RO STOD SENGGE'I 'DRA, ,'DI YI DPUNG PA'I MGO
ZLUM THAL GONG RGYAS, ,'DI LA RO MI ZHIM PA'ANG RO MCHOG SNANG,
,SKU NI N+YA GRO DHA LTAR CHU ZHENG GAB, ,GTZUG TOR DBUR LDAN
LJAGS

RING MDZES PA DANG, ,TSANGS DBYANGS 'GRAM PA SENGGE'I 'DRA DANG
TSEMS, ,SHIN TU DKAR DANG TSAD MNYAM THAGS BZANG DANG, ,GRANGS
NI BZHI BCU THAM PA TSANG BA DANG, ,SPYAN NI MTHON MTHING

SPYAN RDZI BA MCHOG GI ,'DRA BA 'DI DAG SUM CU RTZA GNYIS MTSAN,
,ZHES GSUNGS PA LTAR BSHAD NA, 1 PHYAG ZHABS 'KHOR LO'I MTSAN
NI, SANGS RGYAS RNAMS KYI PHYAG ZHABS KYI MTHIL NA

RTZIBS STONG LTE BA MU KHYUD DANG LDAN PA'I 'KHOR LO'I RI MO RUS
PA'AM BA SO LA BZO BO MKHAS PAS BRKOS PA DANG 'DRA BAR GSAL
ZHING RDZOGS PAS MTSAN PA'O, ,2 RUS SBAL ZHABS NI, ZHABS

MTHIL GNYIS MA RNYONGS PA STE SHAS MA KHENGS PA MED PAR RUS SBAL
GYI LTO BA BZHIN DU SA LA MNYAM PAR 'JOG PA'O, ,3 PHYAG DANG
ZHABS SOR DRA BAS 'BREL BA NI, DANG PA'I RGYAL PO BZHIN

@003A *, ,DU PHYAG ZHABS KYI SOR MO RNAMS KYI TSIGS DANG PO NAS
BRTZAMS TE, SOR MO'I BAR LA SENG SENG PO YANG MED CING, SOR GDUB
LA SOGS PA'I RGYAN YANG 'JUG TU ZUNG

BA'I RIN PO CHE'I DRA BAS 'BREL BA'O, ,4 PHYAG NA ZHABS BCAS
'JAM ZHING GZHON SHA CHAGS PA NI, PHYAG ZHABS RNAMS SHING BAL
GYI 'DAB MA LTAR REG BYA 'JAM ZHING KHA DOG MDZES PAS

GZHON SHA CHAGS BA'O, ,5 'DI YI SKU NI BDUN DAG MTHO BA NI,
PHYAG ZHABS KYI RGYAB KYI BOL BZHI, THAL GONG STE PHRAG GONG
GNYIS, LTAG PA STE BDUN PO DE SHAS KHENGS PAS GSHONG BU MED PA'O

6 SOR MO RING BA NI, PHYAG ZHABS GNYIS KA'I STE GO SLA'O, ,7
RTING YANGS NI, ZHABS MTHIL LA CHA BZHIR PHYE BA'I BZHI CHA GCIG
PHYIR 'PHAGS PAS RTING PA YANGS BA STE RING BA'O, ,SKU CHE DRANG
BA NI,

SKU NI GZHAN LAS KHRU BDUN TZAM GYIS 'PHAGS PAS CHE ZHING YA YO
MED PAS DRANG PA'O, ,9 ZHABS 'BUR MI MNGON PA NI, ZHABS KYI PUS
MO'I LHA NGA DANG, MKHRIG MA'I PHYI'I LONG BU CHE'I RUS

BA PHYIR 'BUR BA MI MNGON PA'O, ,10 SPU NI GYEN DU PHYOGS PA NI,
SKU LAS SKYES PA'I SPU RNAMS KYI RTZE MO RE RE NAS GYEN DU
PHYOGS PA'O, ,11 BYIN PA AE N+YA YA'I 'DRA BA NI, RI DVAGS AE
N+YA YA STE BSEL SGO'I

@003B BYIN PA LTAR RGYAS SHING ZLUM LA RIM GYIS JE PHRAR SONG
BAS MDZES PA'O, ,12 PHYAG RING MDZES PA NI, BRLA DRANG POR BZHAG
STE MA BTUB KYANG PHYAG GIS PUS MO'I LHA NGAR SLEB PAS RING
ZHING GLANG PO'I SNA ZHABS LTAR MDZES PA'O

13 'DOMS KYI SBA BA SPUBS SU NUB PA'I MCHOG NI, RTA MCHOG CANG
SHES LTAR 'DOMS KYI SBA BA STE GSANG GNAS SBUBS SU MDZES PAR NUB
PA'O, ,PAGS PA GSER MDOG NI, PAGS PA'I MDOG SHIN TU DAG PA'I
GSER LTAR

DRI MAS DAG CING 'OD GSAL BA'O, ,15 PAGS PA SRAB PA NI, GSER
DNGUL SHIN TU SBYANGS PA LTAR PAGS PA 'JAM ZHING SRAB LA RDUL
GYIS MA GOS PA'O, ,16 SPU NI RE RE NAS G-YAS LEGS 'KHRUNGS NI,
BA SPU'I KHUNG BU RE RE NAS

'JAM ZHING PHRA BA'I BA SPU RE RE 'KHRUNGS TE G-YAS PHYOGS SU
'KHYIL BA'O, ,17 ZHAL MDZOD SPUS BRGYAN LA NI, ZHAL GYI MDZOD DE
SMIN MTSAMS KYI THIG LE'I GNAS NA, SPU DKAR BA, 'JAM PA, MNYEN
PA, DRANGS NA KHRU GSUM

LA SOGS PA'I TSAR 'BYUNG BA, BTANG NA G-YAS SU 'KHYIL BA, RTZE
MO GYEN DU PHYOGS PA, SKYU RU RA'I 'BRU TSAD TZAM PA, DNGUL 'BUR
GYI RNAM PA LTA BUS BRGYAN PA'O, ,18 RE STOD SENGGE'I 'DRA BA
NI, SENG GE LTAR RO STOD JE RGYAS

SU SONG BA'I 'PHEL BA CHE BA'O, ,19 'DI YI DPUNG PA'I MGO ZLUM
PA NI, GSER GYI BUM PA'I MGRIN PA BZHIN DU DPUNG PA'I MGO STE
MGRIN PA SHIN TU ZLUM ZHING LEGS PAR 'BREL LA RTZA'I DRA BA MI
MNGON PA'O, ,20 THAL GONG

@004A *, ,RGYAS PA NI, THAL GONG STE DPUNG MGO PHAN TSUN GYI BAR
GYI BRANG GSER GYI GTAN PA PHYIS PA LTAR YANGS SHING MI MNYAM PA
MED PA'O, ,21 'DI LA RO MI ZHIM PA'ANG RO MCHOG SNANG BA NI,

LJAGS RLUNG MKHRIS PAD KAN GYIS MA NYAMS PAS RO MI ZHIM PA'I KHA
ZAS LA'ANG, RO MCHOG BRGYA LDAN GYI BRO BA SNANG ZHING MYONG
BA'O, ,22 SKU NI N+YA GRO DHA LTAR CHU ZHENG GAB PA NI, N+YA GRO
DHA ZHES PA'I LJON SHING

DAR LA BAB PA LTAR ZHABS NAS DBU GTZUG GI BAR GYI CHU STE SRID
DANG, PHYAG 'DOM GYI RTZE MO PHAN TSUN GYI BAR GYI ZHENG TSAD
GNYIS GAB MTSUNGS PA'O, ,23 GTZUG TOR DBUR LDAN PA NI, DBU LA
ZLUM ZHING KUN

NAS MNYAM LA G-YAS SU 'KHYIL BA'I GTZUG TOR BLTAR MI MNGON PA
DANG LDAN PA'O, ,24 LJAGS RING MDZES PA NI, LJAGS KYI RTZE MOS
SNYAN GYI BUG PA DANG DPRAL BA'I SKRA MTSAMS KYI BAR DU SLEBS
PAS

RING ZHING AUTPA LA DMAR PO'I MDOG LTAR MDZES PA'O, ,25 TSANGS
DBYANGS NI, GSUNG SHES SHING RNAM PAR SHES PAR 'GYUR BA DANG,
MNYAN PAR 'OS SHING MI MTHUN PA MED PA DANG, ZAB CING RJES SU

SGROGS PA DANG, BTANG MI BRA ZHING RNA BAR SNYAN PA DANG, MA
'KHRUGS SHING GSAL BA'I YAN LAG LNGA LDAN GYI TSANGS PA'I
DBYANGS DANG LDAN PA'O, ,26 'GRAM PA SENG GE'I 'DRA BA NI, 'GRAM
PA ME LONG GI

@004B DKYIL 'KHOR LTAR MTHA' ZLUM LA RGYAS SHING LTA NA SDUG PAS
SENGGE'I 'GRAMS PA LTA BU'O, ,29 TSEMS SHIN TU DKAR BA NI, KHA
DOG DKAR BA'I KUNDA LTAR MDZES PA'O, ,28 TSAD MNYAM NI, TSEMS
RNAMS MTHO

DMA' DANG RING THUNG GI TSAD MNYAM PA'O, ,27 THAGS BZANG NI,
TSEMS LA BAR MTSAMS MA DOD PAS RE BA'I THAGS LTAR BZANG PA'O,
,30 GRANGS NI BZHI BCU THAM PA TSANG BA NI, MI PHAL PA LTAR NYER
BRGYAD

DANG SO GNYIS LAS MED PA MA YIN PAR YAN MAN LA NYI SHU NYI SHU
YOD PAS TSEMS BZHI BCU THAM PA MNGA' BA'O, ,31 SPYAN NI MTHON
MTHING NI, SPYAN GYI DKAR NAG GI CHA MA 'DRES SHING DMAR PO'I RI
RI MED PAS

NOR BU MTHON KA LTAR MTHING ZHING SNAM PA'O, ,32 SPYAN RDZI BA
MCHOG GI 'DRA BA NI, SPYAN GYI STENG 'OG GI RDZI MA'I SPU NYAG
RNAMS THAD KA THAD KAR LEGS PAR GZHOL ZHING MA 'DRES PAR GNAS
PAS BA LANG KHYU

MCHOG GI RDZI MA LTAR MDZES PA'O, ,'DI DAG SUM CU RTZA GNYIS
MTSAN, ZHES PA NI, PHYAG ZHABS KYI 'KHOR LO NAS SPYAN RDZIB
MCHOG 'DRA BA'I BAR GYI SUM CU RTZA GNYIS PO 'DI DAG NI, RANG
GANG LA

LDAN PA'I GANG ZAG DE SKYES BU CHEN POR MTSON PAR BYED PA'I
MTSAN NYID LTA BU YIN PAS NA MTSAN ZHES BYA'O ZHES PA'O,, `
GNYIS PA DPE BYAD KYI YON TAN DRAN TSUL NI, MNGON RTOGS

@005A *, ,RGYAN LAS, THUB PA'I SEN MO ZANGS MDOG DANG, ,MDOG
SNUM MTHO DANG SOR MO RNAMS, ,ZLUM RGYAS BYIN GYIS PHRA BA DANG,
,RTZA MI MNGON DANG MDUD PA MED, ,LONG BU MI MNGON ZHABS

MNYAM DANG, ,SENGGE GLANG CHEN BYA DANG NI, ,KHYU MCHOG STABS
GSHEGS G-YAS PHYOGS DANG, ,MDZES GSHEGS DRANG DANG 'KHRIL BAG
CHAGS, ,BYI DOR BYAS 'DRA RIM PAR 'TSAM, ,GTZANG DANG 'JAM DANG

DAG PA'I SKU, ,MTSAN NI YONGS SU RDZOGS PA DANG, ,SKU YI KHO LAG
YANGS SHING BZANG, ,GOM SNYOMS PA DANG SPYAN GNYIS NI, ,DAG DANG
GZHON SHA CAN NYID DANG, ,SKU ZHUM MED DANG RGYAS PA DANG, ,SHIN
TU

GRIMS PA'I SKU NYID DANG, ,YAN LAG SHIN TU RNAM 'BYES DANG,
,GZIGS PA SGRIB MED DAG PA DANG, ,DKU ZLUM SKABS PHYIN MA
RNYONGS DANG, ,PHYANG DE BA DANG LTE BA NI, ,ZAB DANG G-YAS
PHYOGS 'KHYIL BA DANG, ,

KUN NAS LTA NA SDUG PA DANG, ,KUN SPYOD GTZANG DANG SKU LA NI,
,SME BA GNAG BAG MED PA DANG, ,PHYAG NI SHING BAL LTAR 'JAM
DANG, ,PHYAG RIS MDANGS YOD ZAB RING DANG, ,ZHAL NI HA CANG MI
RING DANG, ,MCHU NI

BIMPA LTAR DMAR DANG, ,LJAGS MNYAN PA DANG, ,DMAR DANG 'BRUG GI
SGRA NYID DANG, ,GSUNG MNYEN 'JAM DANG MCHE BA ZLUM, ,RNO DANG
DKAR DANG MNYAM PA DANG, ,BYIN GYIS PHRA DANG SHANGS MTHO DANG,

@005B MCHOG TU DAG PA DAG DANG NI, ,SPYAN YANGS PA DANG RDZI MA
STUG ,PADMA'I 'DAB MA 'DRA BA DANG, ,SMIN TSUGS RING DANG 'JAM
PA DANG, ,SNUM DANG SPU NI MNYAM PA DANG, ,PHYAG RING RGYAS DANG
SNYAN MNYAM DANG, NYAMS

PA RNAM PAR SPANGS PA DANG, ,DPRAL BA LEGS PAR 'BYES PA DANG,
,DBYES CHE BA DANG DBU RGYAS DANG, ,DBU SKRA BUNG BA LTAR GNAG
DANG, ,STUG DANG 'JAM DANG MA 'DZINGS DANG, ,MI SHOR DRI ZHIM
SKYES BU YI, ,YID NI 'PHROG

PAR BYED PA DANG, ,DPAL GYI BE'U DANG BKRA SHIS NI, ,SANGS RGYAS
DPE BYAD BZANG POR BZHED, ,CES GSUNGS PA LTAR, THUB PA STE LONGS
SPYOD RDZOGS PA'I SKU RNAMS, 1 SEN MO ZANGS KYI MDOG LTAR DMAR
BA DANG,

2 SIN MO MDOG SNUM PA DANG, 3 SEN MO LA SHANG SHONG MED PAS MTHO
BA DANG, 4 SOR MO RNAMS DBYIBS ZLUM PA DANG, 5 SOR MO RNAMS SHA
RGYAS PA DANG, 6 SOR MO RNAMS RTZE MO BYIN GYIS PHRA BA DANG, 7
LUS KYI RTZA PHYI NAS MI

MNGON PA DANG, RTZA LA MDUD PA MED PA DANG, 9 ZHABS KYI 'KHRIG
MA'I NANG GI LONG BU CHUD MI MNGON PA DANG, 10 ZHABS RING THUNG
MED PAS MNYAM PA DANG, 11 SENG GE'I STABS SU BRJID PAR GSHEGS PA
DANG, 12 GLANG PO

CHE'I STABS SU THAD KAR GSHEGS PA DANG, 13 BYA DANG PA'I STABS
SU NAM MKHAR GSHEGS PA DANG, SEMS CAN GYI SNA 'DREN PAS 14 KHYU
MCHOG GI STABS SU GSHEGS PA DANG, SKOR PHYOGS KYI LAM DANG MTHUN
BAR 15 G-YAS

@006A *, ,PHYOGS SU LDOG CING 16 GSHEGS PA DANG, LTA NA SDUG
CING MDZES PAR GSHEGS PA DANG, MI G-YO BAR DRANG POR GSHEGS PA
DANG, SHA RGYAS SHING 'GYING LEGS PAS SKU 'KHRIL BAG CHAGS PA

DANG, GCONG ZHING DAG PAS BYI DOR BYAS PA 'DRA BA DANG, RING
THUNG DANG SBOM PHRA SOGS THAD KAR MA 'CHOL BAS RIM PAR 'TSAM PA
DANG, 21 SKU RNAM PAR DAG PAS GTZANG BA DANG, 22 SKU ROG BYA
'JAM PA DANG, 32 SKU DRI

MAS RNAM PAR DAG PA DANG, 24 MTSAN BZANG SUM CU RTZA GNYIS YONGS
RDZOGS TSANG BA DANG, 25 SKU'I KHYON CHE BAS KHO LAG YANGS SHING
KHYAD PAR BZANG BA DANG, 26 GOM PA CHE CHUNG MED PAS SNYOMS PA
DANG, 27 SPYAN

GNYIS RA RI SOGS MED PAS RNAM PAR DAG PA DANG, 28 SKU SHIN TU
'JAM ZHING MNYEN PAS GZHON SHA CAN NYID DANG, 29 SKU'I SHA ZHUM
PA MED PA DANG, 30 SKU SHA SHIN TU RGYAS PA DANG, 31 SHA MA LHOD
PAS SKU SHIN TU

GRIMS PA DANG, 32 YAN LAG DANG NYID LAG GI LHU TSIGS RNAMS RING
THUNG DANG SBOM PHRA 'TSAM PAS SHIN TU RNAM PAR 'BYES PA DANG,
33 GZIGS PA GLO BUR GYI DRI MA'I RAB RIB MED CING RNAM PAR DAG
PA DANG,

34 DKU STE LTE BA'I 'OG PHYOGS KYI RKED SKABS MTSAMS DBYIBS ZLUM
PA DANG, 35 RKED PA SKABS PHYED PAS DKU SKABS PHYIN PA DANG,
RKED 36 PA HA CANG MI RING BAS DKU MA RNYONGS PA DANG, LTO BA 37
MTHOD DMA' MED PAS

@006B PHYAL PHYANG DE BA DANG, 38 LTA BA GTING ZAB CING RING BA
DANG, 39 LTE BA'I RI MO G-YAS PHYOGS SU 'KHYIL BA DANG, 40
SPYOD LAM KUN NAS LTA NA SDUG CING MDZES PA DANG, 41 SGO GSUM
GYI KUN TU SPYOD PA GTZANG BA DANG, 42 SKU LA SME

BA DANG KHA DOG GNAG BAG MED PA DANG, 43 PHYAG SHING BAL LTAR
SHIN TU 'JAM PA DANG, 45 PHYAG GI RI MO LA 'OD KYI MDANGS GSAL
BAR YOD PA DANG, PHYAG GI RI MO RGYANG RING PO NAS GSAL BAS THAB
PA DANG, 46 PHYAG

GI RI MO RING BA DANG, 47 ZHAL DKYUS HA CANG MI RING ZHING 'TSAM
PA DANG, 48 ZHAL MA CHU NI BIMPA STE GZUGS BRNYAN CAN ZHES PA'I
SHING 'BRAS LTAR DMAR ZHING DVANGS PA DANG, 49 LJAGS BDE ZHING
MNYEN PA DANG,

50 LJAGS PAD 'DAB LTAR SRAB PA DANG, 51 LJAGS DMAR BA DANG, 52
GSUNG 'BRUG GI SGRA LTAR ZAB PA DANG, 53 GSUNG SNYAN CING MNYEN
LA 'JAM PA DANG, 54 MCHE BA DBYIBS ZLUM PA DANG, 55 MCHE BA RTZE
RNO BA DANG, 56 MCHE

BA MDOG DKAR BA DANG, 57 MCHE BA RING THUNG MNYAM PA DANG, MCHE
BA RTZA BA NAS CHA BOD BYIN GYIS PHRA BA DANG, 59 SHANGS KYI
GZENGS MTHO ZHING DOD PA DANG, 60 SHUNGS SNABS SOGS KYIS MCHOG
TU DAG PA GTZANG

PA DANG, 61 SPYAN DKYUS RING ZHING YANGS PA DANG, YAS MAN GYI
RDZI 62 MA STUG PA DANG, 63 SPYAN GYI DBYIBS PADMA'I 'DAB MA
RANGS PA STE RDZOGS PA LTA BU DANG, SMIN 64 MA G-YAS G-YON
'BREL BAS SMIN TSUGS RING

@007A *, ,BA DANG, SMIN 65 MA REG BYA 'JAM PA DANG, SMIN 66 MA
MDOG SNAM PA DANG, SMIN 67 MA'I SPU RING THUNG MNYAM PA DANG, 68
PHYAG RING ZHING RGYAS PA DANG, 69 SNYAN RING THUNG DANG CHE
CHUNG MNYAM PA DANG,

70 SNYAN GYI DBANG PO SGRA LA 'JUG PA'I BYED PA MA NYAMS PA
DANG, 71 DPRAL BA'I SKRA MTSAMS LEGS PAR 'BYES PA STE PHYED PA
DANG, 72 DPRAL BAR BYAS TE RGYA KHYON CHE BA DANG, 73 DBU GDUGS
LTAR SHIN TU RGYAS PA DANG, 74 DBU

SKRA RDO BUNG BA LTAR KHA DOG GNAG PA DANG, 75 BAR MTSAMS MED
PAS DBU SKRA STUG PA DANG, 76 DBU SKRA REG BYA 'JAM PA DANG, 77
DBU SKRA PHAN TSUN MA 'DZINGS PA DANG, 78 DBU SKRA MI GSHOR BA
STE GYEN DU MA BRJES PA DANG,

79 DBU SKRA DRI ZHIM PAS SKYE BO THAMS CAD KYI YID 'PHROG PA
DANG, 80 PHYAG ZHABS KYI MTHE BONG LA RDO RJE'I RI MO LTA BU
DPAL BE'U DANG, MTHIL LA RI MO GRU BZHI PA BKRA SHIS DANG, SRIN
LAG LA SOGS PA LA RI MO BDUN

G-YAS SU 'KHYIL BA G-YUNG DRUNG GIS BRGYAN PA RNAMS SO, ,SANGS
RGYAS DPE BYAD BZANG POR BZHED, CES PA NI, SEN MO ZANGS MDOG
NAS, DPAL BE'U DANG BKRA SHIS DANG G-YUNG DRUNG GIS BRGYAN PA'I
BAR GYI BRGYAD

CU PO 'DI DAG SANGS RGYAS RNAMS KYI NANG GI THUGS RGYUD KYI YON
TAN RNAMS GZHAN LA GO BAR BYED PA'I PHYI'I DPE LTA BU'I CHA BYAD
YIN PAS NA DPE BYAD DU BZHED DO ZHES PA'O,, ` GNYIS PA GSUNG GI
YON

@007B TAN DRAN TSUL NI, BSTOD SPRIN RGYA MTSO LAS, GSUNG MNYAN
'JAM ZHING YID 'ONG YID DU 'THAD, ,DAG CING DRI MED 'OD GSAL
SNYAN LA 'JEBS, ,MNYAN PAR 'OS SHING MI TSUGS SNYAN ZHING DUL,
,MI RTZUB MI BRLAD RAB DUL

RNA BAR SNYAN, ,LUS SEMS SNYING NI TSIM BYED DGA' BDE BSKYED,
,GDUNG MED KUN TU SHES BYA RNAM RIG BYA, ,RNAM GSAL DGA' BYED
MNGON PAR DGA' BYED CING, ,KUN SHES BYED CING RNAM PAR RIG PAR
BYED, ,RIGS

SHING 'BREL LA ZLOS PA'I SKYON DANG BRAL, ,SENG GE GLANG CHEN
'BRUG DANG LAG 'GRO'I DBANG, ,DRI ZA KA LA PINGKA TSANGS PA
DANG, SHANG SHANG TE'U DBANG PO'I DBYANGS LTAR SNYAN, ,RNGA SGRA
MA KHENGS MI DMA' KUN RJES ZHUGS,

TSIG ZUR PHYIN CING MA TSANG MED PA DANG, ,MA ZHUM MI ZHEN RAB
DGA' KHYAB CING CHUB, ,RGYUN CHAGS 'BREL ZHING DGRA KUN RDZOGS
PAR BYED, ,DBANG PO KUN TSIM MA SMAD MI 'GYUR LA, ,MA BRTABS
'KHOR GYI DKYIL

'KHOR KUN TU GRAG ,DUG GSUM SEL BYED BDUD DPUNG TSAR GCOD CING,
,RNAM PA KUN GYI MCHOG DANG LDAN PA 'BYUNG, ,ZHES GSUNGS PA
LTAR, 1 GSUNG LAS SU RUNG BAS MNYEN PA DANG, 2 THOS MA THAG TU
YID

BDE BAR BYED PAS 'JAM PA DANG, 3 DON BZANG PO STON PAS YID DU
'ONG BA DANG, 4 TSIG BZANG POS STON PAS YID DU 'THAD PA DANG, 5
YE SHES CHOS SKU'I BDAG RKYEN LAS BYUNG BAS RNAM PAR DAG PA
DANG, 6 NYON SGRIB SPANGS

@008A *, ,NAS GSUNGS PAS DRI MA MED PA DANG, 7 'JIG RTEN NA
GRAGS PA'I TSIG GIS GSUNGS PAS 'O PA RAB TU GSAL BA DANG, 8 LTA
NGAN 'JOMS PA'I STOBS DANG LDAN PAS SNYAN LA 'JEBS PA DANG, 9
'KHOR

BA LAS 'BYUNG BAR BYED PAS MNYAN PAR 'OS PA DANG, 10 PHAS RGOL
GYIS SUN 'BYIN PAR MA NUS PAS MI TSUGS PA DANG, THAS PA RNAMS
YAR DGA' BAR BYED PAS SNYAN PA DANG, 11 NYON MONGS PA 'DUL BAS
DUL BA DANG,

12 MTHA' GNYIS SPANGS PA'I BSLAB PA STON PAS MI RTZUB PA DANG,
14 BSLAB PA LAS 'DAS NA THABS GZHAN DANG GZHAN STON PAS MI
BRLING PA DANG, 15 GDUL BYA'I BLO DANG 'TSAM PA'I THOG PA STON
PAS RAB TU DUL BA DANG,

16 'JAM LA SNYAN PAS YID MA G-YENG PAR NYAN PAS RNA BAR SNYAN
PA DANG, 17 SHIN SBYANGS KYI BDE BA BSKYED PAS LUS TSIM PAR BYED
PA DANG, 18 RANG SPYI'I MTSAN NYID LA MKHAS PA'I DGA' BA BSKYED
PAS SEMS TSIM

PAR BYED PA DANG, 19 THE TSOM GYI MI BDE BA SEL BAS SNYING TSIM
PAR BYED PA DANG, 20 LOG RTOG SE LA BAS DGA' BA DANG, MA RTOGS
PA SEL BAS BDE BA BSKYED PA DANG, 21 GSUNG GI DON BSGRUBS PA LA
SLAR

'GYOD PA MI 'BYUNG BAS GDUNG BA MED PA DANG, 22 THOS BYUNG GI
SHES RAB BSKYANG PAS KUN TU SHES PAR BYA BA DANG, 23 BSAM BYUNG
GI SHES RAB BSKYED PAS RNAM PAR RIG PAR BYA BA DANG, 24 DPE
MKHYUD MED PAR

@008B STON PAS RNAM PAR GSAL BA DANG, 25 GSUNG LA BRTEN NAS RANG
DON RJES SU THOB PA'I 'PHAGS PA RNAMS LA DGA' BA 'BYUNG BAS DGA'
BAR BYED PA DANG, 26 SO SKYE RANG DON RJES SU MA THOB PA RNAMS
'THOB

PA'I PHYIR GSUNG LA 'JUG 'DOD SKYE BAS MNGON PAR DGA' BAR BYED
PA DANG, 27 BSAM GYIS MI KHYAB PA BZHI STON PAS KUN SHES PAR
BYED PA DANG, 28 BSAM PAR BYA BA'I CHOS PHUNG KHAMS SKYE MCHED
SOGS

LEGS PAR STON PAS NA RNAM PAR RIG PAR BYED PA DANG, 29 DPYAD PA
GSUM GYIS DGE BAR STON PAS RIGS PA DANG, 30 GDUL BYA'I BLO DANG
'TSAM PAR STON PAS BABS DANG 'BREL BA DANG, 31 DON SO SOR YOD

PAS TSIG YANG YANG BYUNG YANG ZLOS PA'I SKYON MED PA DANG, 32 MU
STEGS RNAMS SKRAG PAR BYED PAS SENG GE'I SGRA LTA BU DANG, 33
SUB PA DANG 'DZER BA MED PAR YANGS SHING RGYA CHE BAS NA GLANG
PO CHE'I SGRA LTA BU DANG,

34 THAG NYE RING LA CHE CHUNG GI KHYAD PAR MI MNGON PAR ZAB PAS
'BRUG GI SGRA LTA BU DANG, 35 'JEBS SHING BTZUN LA 'GRO BA KUN
GYIS NYAN PAS NA LAG PAS 'GRO BA KLU'I DBANG PO'I DBYANGS LTA BU
DANG, 36 SNYAN

ZHING 'JEM PAS DRI ZA'I DBYANGS LTA BU DANG, 37 GSUNG GI RGYUN
MI 'CHAD CING SNYAN 'GYUR GZHAN DANG GZHAN DU 'PHE BAS BYA KA LA
PINGKA'I DBYANGS LTA BU DANG, 38 YUL THAG RING POR GRAG PAS
TSANGS PA'I DBYANGS

@009A *, ,LTA BU DANG, 39 DON THAMS CAD 'GRUB PA'I BKRA SHIS KYI
SNGA LTAS YIN PAS NA BYA SHANG SHANG TE'U'I DBYANGS LTA BU DANG,
40 LHA DANG BCAS PA'I 'JIG RTEN GYIS GSUNG LAS 'DA' BAR MI NUS

PAS LHA'I DBANG PO'I DBYANGS LTA BU DANG, 41 BDUD DANG PHYIR
RGOL THAMS CAD LAS RGYAL BA'I SNGON DU 'GRO BAS NA RNGA'I SGRA
LTA BU DANG, 42 BSTOD KYANG MCHOG 'DZIN GYI NYON MONGS MED PAS
MA KHENGS PA DANG, 43 SMAD KYANG

ZHUM PA MED PAS MI DMA' BA DANG, 44 LUNG STON SGRA'I BSTAN BCOS
KYI TSUL DANG MTHUN PAS SGRA KUN GYI RJES SU ZHUGS PA DANG, 45
GSUNG PAR 'OS PA LA BSNYEL BA MI MNGA' BAS TSIG ZUR PHYIN PA
DANG, 46 SEMS CAN

THAMS CAD KYI DON DUS THAMS CAD DU BYED PAS NA MA TSANG BA MED
PA DANG, 47 PHYIR RGOL LA 'JIGS PA MED PAS MA ZHUM PA DANG, 48
RNYED BKUR LA CHAGS PA MED PAS MA ZHEN PA DANG, RNYED BKUR LA
CHAGS PA MED PAS MA ZHEN PA DANG, 49 YANG YANG 'CHAD PA LA SKYO
NGAL

MED PAS RAB TU DGA' BA DANG, 50 RIG GNAS THAMS CAD 'BREL BAR
STON PAS KHYAB PA DANG, SEMS CAN RNAMS LA DGE BA'I RTZA BA
BSKYED CING GNAS LA 'PHEL BAR BYED PAS CHUB PA DANG, 52 DUS RTAG
TU 'CHAD

PAS RGYUN CHAGS PA DANG, 53 MING TSIG YI GE DU MAS 'CHAD PAS
'BREL BA DANG, 54 GSUNG DBYANGS GCIG NYID 'GRO BA RANG RANG GI
SKAD DU GO BAS SGRA KUN RDZOGS PAR BYED PA DANG, DON GCIG BSTAN
PAS RANG RANG

@009B GI DBANG PO DANG 'TSAM PA'I DON DU MA KHONG DU CHUD PAS
DBANG PO KUN TSIR PAR BYED PA DANG, 56 JI LTAR RNGA MA BCAS PA
LTAR 'CHAD PAS MA SMAD PA DANG, 57 SEMS CAN SMIN PA'I DUS LAS
SKAD CIG KYANG MI YOL BAS

MI 'GYUR BA DANG, 58 'CHAD PA LA RINGS PA'I RTAB RTAB PO MED PAS
MA BRTABS PA DANG, 59 NYE RING MED PAR DRUNG NA GNAS PA BZHIN DU
THOS PAS 'KHOR KUN TU GRAG PA DANG, 60 'DOD CHAGS SEL BAR BYED
PA DANG, 61 ZHE SDANG

SEL BAR BYED PA DANG, 62 GTI MUG SEL BAR BYED PA DANG, 63 BDUD
BZHI LAS RGYAL BAS BDUD DPUNG TSAR GCOD PA DANG, 64 DPE SNA
TSOGS DANG SBYAR NAS 'CHAD PAS RNAM PA KUN GYI MCHOG DANG LDAN
PAR 'BYUNG BA

RNAMS SO, ,BSTOD SPRIN NYID LAS, DE LTAR BZHI YIS LHAG PA'I DRUG
CU'I DBYANGS, ZHES GSUNGS PA LTAR GSUNG DBYANGS YAN LAG DRUG CU
RTZA BZHI YIN PAS, DGA' BDE BSKYED PA YAN LAG GCIG TU BYED PA
GSANG BA

BSAM GYIS MI KHYAB PA'I MDO DANG RJE RIN PO CHE'I BZHED PA YIN
NO,, ` GSUM PA THUGS KYI YON TAN DRAN TSUL NI, MNGON RTOGS RGYAN
LAS, BYANG CHUB PHYOGS MTHUN TSAD MED DANG, ,RNAM PAR MTHAR

DANG MTHAR GYIS NI, ,SNYOMS 'JUG DGU YI BDAG NYID DANG, ,ZAD PAR
BCU YI BDAG NYID DANG, ,ZIL GYIS GNON PA'I SKYE MCHED NI, ,RAB
TU DBYE BAS RNAM BRGYAD DANG, ,NYON MONGS MED DANG SMON MKHYEN
DANG, ,MNGON

@010A *, ,SHES SO SO YANG DAG RIG ,RNAM PA THAMS CAD DAG BZHI
DANG, ,DBANG BCU DANG NI STOBS BCU DANG, MI 'JIGS PA NI BZHI DAG
DANG, ,BSRUNG BA MED PA RNAM GSUM DANG, ,DRAN PA NYER

GZHAG RNAM GSUM DANG, ,BSNYEL BA MI MNGA'I CHOS NYID DANG, ,BAG
CHAGS YANG DAG BCOM PA DANG, ,SKYE LA THUGS RJE CHEN PO DANG,
,THUB PA KHO NA'I MA 'DRES CHOS, ,BCO BRGYAD BSHAD PA GANG YIN

DANG, ,RNAM PA THAMS CAD MKHYEN NYID DANG, CHOS KYI SKU ZHES
BRJOD PA YIN, ,ZHES GSUNGS PA LTAR, ZAG MED KYI YON TAN SDE TSAN
NYI SHU RTZA GCIG STE, DE YANG LUS DANG, TSOR BA DANG, SEMS

DANG, TSES TE DRAN PA NYER GZHAG BZHI, MI DGE BA MA SKYES PA MI
BSKYED PA DANG, SKYES PA SPONG BA DANG, DGE BA MA SKYES PA
BSKYED PA DANG, SKYES PA SPEL BA'I YANG DAG SPONG BA BZHI, 'DUN
PA DANG, BRTZON

'GRUS DANG, SEMS DANG, SPYOD PA'I RDZU 'PHRUL GYI RKANG PA BZHI,
DAD PA DANG, BRTZON 'GRUS DANG, DRAN PA DANG, TING NGE 'DZIN
DANG, SHES RAB KYI DBANG PO LNGA, YANG DE RNAMS KYI STOBS LNGA,
DRAN PA

DANG, SHES RAB DANG, BRTZON 'GRUS DANG, DGA' BA DANG, DGA' BA
DANG, SHIN SBYANGS DANG, TING NGE 'DZIN DANG, BTANG SNYOMS YANG
DAG BYANG CHUB KYI YAN LAG BDUN, YANG DAG PA'I LTA BA DANG, RTOG
PA DANG, DAG

@010B DANG, LAS KYI MTHA' DANG, 'TSO BA DANG, RTZOL BA DANG,
DRAN PA DANG, TING NGE 'DZIN TE 'PHAGS LAM YAN LAG BRGYAD DANG
BCAS PA'I BYANG CHUB KYI PHYOGS DANG MTHUN PA'I CHOS SUM CU RTZA
BDUN NI SDE

TSAN DANG PO DANG, BYAMS PA DANG, SNYING RJE DANG, DGA' BA DANG,
BTANG SNYOMS TE TSAD MED BZHI NI SDE TSAN GNYIS PA DANG, GZUGS
CAN GZUGS LA LTA BA DANG, GZUGS MED GZUGS LA LTA BA DANG, SDUG
PA DANG,

NAM MKHA' MTHA' YAS DANG, RNAM SHES MTHA' YAS DANG, CI YANG MED
PA DANG, 'DU SHES MED 'DU SHES MED MIN DANG, 'DU SHES DANG TSOR
BA 'GOG PA'I RNAM PAR BRGYAD NI SDE TSAN GSUM PA DANG, BSAM GTAN

BZHI, GZUGS MED BZHI, 'GOG BA STE MTHAR GYIS GNAS PA'I SNYOMS
'JUG DGU NI SDE TSAN BZHI PA DANG, SA DANG, CHU DANG, ME DANG,
RLUNG DANG, SNGON PO DANG, SER PO DANG, DMAR PO DANG, DKAR PO
DANG, NAM

MKHA' DANG, RNAM SHES KYI ZAD PAR BCU NI SDE TSAN LNGA PA DANG,
NANG GZUGS SU 'DU SHES PAS GZUGS CHUNG NGU DANG CHEN PO ZIL GYIS
GNON PA GNYIS DANG, NANG GZUGS MED PAR 'DU SHES PAS GZUGS CHUNG
NGU

DANG CHEN PO DANG, SNGON PO DANG, SER PO DANG, DMAR PO DANG,
DKAR PO ZIL GYIS GNON PA DRUG STE ZIL GYIS GNON PA'I SKYE MCHED
BRGYAD NI SDE TSAN DRUG PA DANG, NYON MONGS MED PA'I TING NGE
'DZIN NI SDE TSAN

@011A *, ,BDUN PA DANG, SNGON NAS MKHYEN PA NI SDE TSAN BRGYAD
PA DANG, LHA'I MIG DANG, LHA'I RNA BA DANG, GZHAN SEMS SHES PA
DANG, RDZU 'PHRUL DANG, SNGON GNAS RJES DRAN DANG, ZAG PA ZAD
PA'I

MNGON SHES TE DRUG NI SDE TSAN DGU PA DANG, CHOS DANG, DON DANG,
NGES TSIG DANG, SPOBS PA SO SOR YANG DAG PAR RIG PA BZHI NI SDE
TSAN BCU PA DANG, RTEN DANG, DMIGS PA DANG, THUGS DANG, YE SHES
DE RNAM

PA THAMS CAD YONGS SU DAG PA BZHI NI SDE TSAN BCU GCIG PA DANG,
CHE DANG, SEMS DANG, YO BYAD DANG, LAS DANG, SKYE BA DANG, MOS
PA DANG, SMON LAM DANG, RDZU 'PHRUL DANG, YE SHES DANG, CHOS LA

DBANG BA STE BCU NI SDE TSAN BCU GNYIS PA DANG, GNAS DANG GNAS
MA YIN PA DANG, LAS DANG RNAM SMIN DANG, MOS PA SNA TSOGS DANG,
KHAMS SNA TSOGS DANG, DPA' BO MCHOG DANG MCHOG MA YIN PA DANG,

LAM DANG LAM MA YIN PA DANG, KUN NAS NYON MONGS DANG RNAM PAR
BYANG BA DANG, SNGON GYI GNAS RJES SU DRAN PA DANG, 'CHI 'PHO BA
DANG SKYE BA DANG, ZAG PA ZAD PA MKHYEN PA'I STOBS TE BCU NI SDE
TSAN BCU GSUM

PA DANG, RTOGS PA PHUN TSOGS DANG, SPANGS PA PHUN TSOGS DANG,
BAR DU GCOD PA'I CHOS BSTAN PA DANG, NGES PAR 'BYUNG BA'I LAM
BSTAN PA LA MI 'JIGS PA BZHI NI SDE TSAN BCU BZHI PA DANG, SKU
DANG GSUNG

@011B DANG THUGS KYI SPYOD PA LA SRUNG BA MED PA GSUM NI SDE
TSAN BCO LNGA BA DANG, CHOS GUS PAS NYAN PA LA CHAGS PA DANG,
GUS PAS MI NYAN PA LA SDANG PA DANG, 'DRES MA LA CHAGS SDANG
GNYIS KA MED PA'I DRAN PA NYE BAR BZHAG

PA GSUM NI SDE TSAN BCU DRUG PA DANG, BSNYEL BA MI MNGA' BA'I
CHOS NYID NI SDE TSAN BCU BDUN PA DANG, BAG CHAGS YANG DAG PAR
BCOM PA NI SDE TSAN BCO BRGYAD PA DANG, SKYE BO RNAMS LA THUGS
RJE CHEN PO

NI SDE TSAN BCU DGU PA DANG, SKU LA 'KHRUL PA DANG, GSUNG LA CA
CO DANG, DRAN PA NYAMS PA DANG, MNYAM PAR MA BZHAG PA DANG,
'KHOR 'DAS THA DAD KYI 'DU SHES DANG, MA BRTAGS PA'I BTANG
SNYOMS MI MNGA'

BA STE SPYOD PA'I BSDUS PA DRUG ,'DUN PA DANG, BRTZON 'GRUS
DANG, DRAN PA DANG, TING NGE 'DZIN DANG, SHES RAB DANG, RNAM PAR
GROL BA LAS NYAMS PA MI MNGA' BA STE RTOGS PAS BSDUS PA DRUG
,SKU DANG GSUNG

DANG THUGS KYI 'PHRIN LAS RNAM PAR DAG PA STE 'PHRIN LAS KYIS
BSDUS PA GSUM, 'DAS PA DANG, DA LTAR BA DANG, MA 'ONGS PA'I CHOS
LA MKHYEN PA CHAGS THOGS MED PA STE YE SHES KYIS BSDUS PA GSUM
DANG BCAS

PA'I SANGS RGYAS KYI CHOS MA 'DRES PA GCO BRGYAD NI SDE TSAN NYI
SHU PA DANG, RNAM MKHYEN, LAM SHES, GZHI SHES TE RNAM PA THAMS
CAD MKHYEN PA NYID GSUM NI SDE TSAN NYER GCIG PA'O,, ` BZHI PA
'PHRIN

@12A *, ,LAS KYI YON TAN DRAN TSUL NI, MNGON RTOGS RGYAN LAS,
'GRO RNAMS ZHI BA'I LAS DANG NI, ,BSDU RNAM BZHI LA DGONG PA
DANG, ,KUN NAS NYON MONGS BCAS PA YI, ,RNAM PAR BYANG BA

RTOGS PA DANG, ,SEMS CAN RNAMS DON JI BZHIN GYI, ,DON DANG PHA
ROL PHYIN DRUG DANG, ,SANGS RGYAS LAM DANG RANG BZHIN GYIS,
,STONG PA NYID DANG GNYIS ZAD DANG, ,BRDA DANG DMIGS PA MED PA
DANG, ,LUS CAN

RNAMS NI YONGS SMIN DANG, ,BYANG CHUB SEMS DPA'I LAM DANG NI,
,MNGON PAR ZHEN PA LDOG PA DANG, ,BYANG CHUB THOB DANG SANGS
RGYAS ZHING, ,RNAM PAR DAG DANG NGES PA DANG, ,SEMS CAN DON NI
TSAD MED

DANG, ,SANGS RGYAS BSTEN SOGS YON TAN DANG, ,BYANG CHUB YAN LAG
LAS RNAMS NI, ,CHUD MI ZA DANG BDEN MTHONG DANG, ,PHYIN CI LOG
NI SPANGS PA DANG, ,DE GZHI MED PA'I TSUL DANG NI, ,RNAM PAR
BYANG

DANG TSOGS DANG NI, ,'DUS BYAS 'DUS MA BYAS PA LA, ,THA DAD
YONGS SU MI SHES DANG, ,MYA NGAN 'DAS LA DGOD PA STE, ,CHOS KYI
SKU YI 'PHRIN LAS NI, ,RNAM PA NYI SHU BDUN DU BZHED, ,CES
GSUNGS PA

LTAR TE, 'DI LA GSUM, LAM GYI RTEN MNGON MTHO LA 'GOD PA, NGES
LEGS KYI RGYU LAM LA 'GOD PA, NGES LEGS KYI NGO BO LAM GYI 'BRAS
BU LA 'GOD PA'O, ,DANG PO NI, 1 NGAN 'GRO BA RNAMS KYI

@12B SDUG BSNGAL RAB TU ZHI BA'I 'PHRIN LAS KYIS THAR LAM SKYE
BA'I DNGOS KYI GDUL BYA LA 'GOD CING, DE'I 'OG TU SRID PA'I 'GRO
BA RNAMS TZAM LA MNGON ZHEN ZHI BA'I THAR PA DON GNYER GYI BSAM
PA LA 'GOD PA'I

'PHRIN LAS SO, ,GNYIS PA NGES LEGS KYI RGYU LAM LA 'GOD PA LA
BZHI, TSOGS LAM LA 'GOD PA, SBYOR LAM LA 'GOD PA, MTHONG LAM LA
'GOD PA, SGOM LAM LA 'GOD PA'O, ,DANG PO LA GSUM, SBYOR BA RNAM

DAG LA 'GOD PA, LTA BA RNAM DAG LA 'GOD PA, SPYOD PA RNAM DAG LA
'GOD PA'O, ,DANG PO NI, SBYIN 2 PA DANG, SNYAN SMRA DANG, DON
SPYOD DANG, DON MTHUN TE BSDU BA RNAM PA BZHI LA 'GOD PA'I
'PHRIN LAS SO, ,

GNYIS PA LTA BA RNAM DAG LA 'GOD PA NI, KUN 2 NAS NYON MONGS
RGYU DANG 'BRAS BUR BCAS PA'I SDUG KUN GNYIS DOR BYA DANG, RNAM
PAR BYANG BA RGYU DANG 'BRAS BUR BCAS PA'I 'GOG LAM GNYIS BLANG
BYAR

THOS BSAM GYIS RTOGS PA LA 'GOD PA'I 'PHRIN LAS SO, ,GSUM PA
SPYOD PA RNAM DAG LA 'GOD PA LA GSUM, GZHAN DON GYI SPYOD PA
RNAM DAG LA 'GOD PA, RANG DON GYI SPYOD PA RNAM DAG LA 'GOD PA,

GNYIS DON GYI SPYOD PA RNAM DAG LA 'GOD PA'O, ,DANG PO NI, SEMS
CAN RNAMS KYI DON JI LTA BA BZHIN SGRUB PA'I THABS GZHAN DON DU
BYAMS SOGS TSAD MED BZHI'I RTZA BA CAN GYI BYANG CHUB TU SEMS

@13A *, ,BSKYED PA LA 'GOD PA'I 'PHRIN LAS SO, ,GNYIS PA RANG
DON GYI SPYOD PA RNAM DAG LA 'GOD PA NI, 5 RGYAL SRAS KYI SPYOD
PA PHA ROL TU PHYIN PA DRUG LA SLOB PA LA 'GOD PA'I 'PHRIN LAS
SO, ,

GSUM PA GNYIS DON GYI SPYOD PA RNAM DAG LA 'GOD PA NI, DON GNYIS
BSGRUB PHYIR SANGS RGYAS SU BGROD PA'I THABS DGE BA BCU'I LAS
KYI LAM LA 'GOD PA'I 'PHRIN LAS SO, ,GNYIS PA SBYOR LAM LA 'GOD
PA

NI, 6 CHOS THAMS CAD RANG BZHIN GYIS STONG PA NYID DON SPYI'I
TSUL GYIS RTOGS SHING GOMS PA LA 'GOD PA'I 'PHRIN LAS SO, ,GSUM
PA MTHONG LAM LA 'GOD PA NI, GZUNG 'DZIN GNYIS SNANG GI SPROS PA
ZAD PA'I

STONG NYID MNGON SUM DU GSAR DU RTOGS PA'I SA DANG PO LA 'GOD
PA'I 'PHRIN LAS SO, ,BZHI PA SGOM LAM LA 'GOD PA LA DRUG ,SA
GNYIS PA NAS LNGA PA'I BAR LA 'GOD PA, SA DRUG PA LA 'GOD PA, SA
BDUN

PA LA 'GOD PA, SA BRGYAD PA LA 'GOD PA, SA DGU PA LA 'GOD PA, SA
BCU PA LA 'GOD PA'O, ,DANG PO NI, TSUL KHRIMS LA SOGS PA'I PHA
ROL TU PHYIN PA BZHIS BSDUS PA'I CHOS THAMS CAD BRDA TZAM BTAGS
PA

TZAM DU KHONG DU CHUD PA'I SA GNYIS PA NAS LNGA PA'I BAR LA RIM
GYIS 'GOD PA'I 'PHRIN LAS SO, ,GNYIS PAS DRUG PA LA 'GOD PA NI,
10 CHOS THAMS CAD DON DAM PAR DMIGS PA MED PAR RTOGS PA'I YE
SHES LA

@13B 'GOD PA'I 'PHRIN LAS SO, ,GSUM PA SA BDUN PA LA 'GOD PA NI,
11 LUS CAN RNAMS KYI RGYUD SGRIB PA SPONG RUNG DANG GNYEN PO
BSKYED RUNG DU YONGS SU SMIN PAR BYED PA LA 'GOD PA'I 'PHRIN LAS
SO, ,BZHI PAS

BRGYAD PA LA 'GOD PA LA GNYIS, RTOGS PA LA 'GOD PA DANG, SPANGS
PA LA 'GOD PA'O, ,DANG PO NI, 12 NYAN RANG DANG MTHUN MONG MIN
PA'I BYANG CHUB SEMS DPA'I LAM LA 'GOD PA'I 'PHRIN LAS SO,
,GNYIS PA SPANGS PA LA

'GOD PA NI, CHOS THAMS CAD 13 LA GZUNG 'DZIN DU MNGON PAR ZHEN
PA LDOG PA'I SRID ZHI MNYAM NYID KYI SBYOR BA LA 'GOD PA'I
'PHRIN LAS SO, ,LNGA PAS DGU PA LA 'GOD PA NI, 14 BYANG CHUB MA
THOB KYANG DE THOB PA DANG 'DRA BA'I

SPRUL SKU'I MDZAD PA STON NUS PA LA 'GOD PA'I 'PHRIN LAS SO,
,DRUG PA SA BCU PA LA 'GOD PA LA GSUM, SA BCU PA THOB MA THAG PA
LA 'GOD PA, SKYE BA GCIG GIS THOGS PA LA 'GOD PA, SRID PA THA MA
LA 'GOD

PA'O, ,DANG PO NI, 15 RANG NYID SANGS RGYAS PA'I SNOD BCUD KYI
ZHING SNA TSOGS RNAM PAR DAG PA DANG 'OD ZER CHEN PO'I DBANG
BSKUR 'THOB PA LA 'GOD PA'I 'PHRIN LAS SO, ,GNYIS BSKYE BA GCIG
GIS THOGS

PA LA 'GOD PA GSUM NI, 16 SKYE BA PHYI MA DE NYID LA ZHING 'DIR
DUS 'DI'I TSE SANGS RGYAS 'DI ZHES BYA BAR 'GYUR BAR NGES PA'I
NUS PA DANG, 17 PHYOGS BCU'I SEMS CAN GYI DON TSAD MED PA BYED
PA LA SANGS RGYAS RNAMS DANG

@14A *, ,MNYAM PA LTA BU DANG, 18 'JIG RTEN GYI KHAMS THAMS CAD
DU SANGS RGYAS KYI DRUNG DU 'GRO BA DANG GUS PAS BSTEN PA DANG
CHOS NYAN PA DANG BSNYEN BSKUR BA'I YON TAN RNAMS LA RIM PA
BZHIN

DU 'GOD PA'I 'PHRIN LAS SO, ,GSUM PA SRID PA THA MA LA 'GOD PA
LA BZHI, NUS PA LA 'GOD PA, RTOGS PA LA 'GOD PA, SPANGS PA LA
'GOD PA, DAG PA'I RGYU TSOGS LA 'GOD PA'O, ,DANG PO'I

GNYIS NI, 19 BYANG CHUB CHEN PO'I YAN LAG STE RGYU TSOGS, DGE BA
MA LUS PA RDZOGS PAR BYED PA DANG, 20 LAS 'BRAS KYI 'BREL PA
CHUD MI ZA BAS RGYU TSOGS GNYIS KYI LAS KYIS 'BRAS BU RDZOGS
BYANG DNGOS

SU 'BYIN PAR MTHONG BA LA 'GOD PA'I 'PHRIN LAS SO, ,GNYIS PA
RTOGS PA LA 'GOD PA GNYIS NI, 21 BDEN BZHI'I DNGOS PO THAMS CAD
YANG DAG PAR MTHONG BA'I JI SNYED PA RTOGS PA DANG, 26 'DUS KYIS

'KHOR BA DANG 'DUS MA BYAS MYANG 'DAS BLANG DOR THA DAD DU YONGS
SU NI SHES PA STE MI 'DZIN PAR MNYAM PA NYID DU MTHONG BA'I JI
LTA BA RTOGS PA LA 'GOD PA'I 'PHRIN LAS SO, ,GSUM PA SPANGS PA
LA

'GOD PA GNYIS NI, ,22 GCAD BDE RTAG BDAG TU 'DZIN PA'I PHYIN CI
LOG BZHI MNGON GYUR THAMS CAD SPANGS PA DANG, 23 PHYIN CI LOG TE
RNAMS KYI GZHI BDEN 'DZIN SA BON GTAN MED KYI TSUL DU SPANGS PA
LA

@14B 'GOD PA'I 'PHRIN LAS SO, ,BZHI PA DGE BA'I RGYU TSOGS LA
'GOD PA GNYIS NI, ,24 SRID MTHA'I SKABS KYI SANGS RGYAS KYI RGYU
TSOGS DRI MAS RNAM PAR BYANG BA DANG, 25 RNAM PAR BYANG BA'I YON
TAN DE DAG SANGS RGYAS

KYI RGYU'I TSOGS PAR GNAS PA LA 'GOD PA'I 'PHRIN LAS SO, ,GSUM
PA NGES LEGS KYI NGO BO LAM GYI 'BRAS BU LA 'GOD PA NI, 27 MI
GNAS PA'I MYA NGAN LAS 'DAS BA DE BZHIN GSHEGS PA'I SA LA 'GOD
PA'I

'PHRIN LAS SO, ,DE LTAR SKU'I YON TAN MTSAN SO GNYIS DANG DPE
BYAD BRGYAD CU, GSUNG GI YON TAN DBYANGS KYI YAN LAG DRUG CU
RTZA BZHI, THUGS KYI YON TAN ZAG MED SDE TSAN NYER GCIG GAM
BRGYA ZHE

DRUG PO DE RNAMS LEGS PAR SHES NA NI YON TAN DRAN PA'I DAD PA
SKYE ZHING, 'PHRIN LAS KYI DBYE BA NYER BDUN PO DE RNAMS LEGS
PAR SHES NA NI, RNAM DKAR GYI YON TAN CHE SKYES CHUNG SKYES
MTHA' DAG

SANGS RGYAS KYI 'PHRIN LAS NYAG GCIG TU MTHONG NAS, BKA' DRIN
DRAN PA'I GUS PA SKYE LA, DAD GUS KYI YUL DU GYUR PA'I SANGS
RGYAS DE YANG LUNG RTOGS KYI CHOS NYAMS SU BLANGS PA LA BRTEN
NAS 'BYUNG

ZHING, CHOS DE TSUL BZHIN DU SGRUB PA NI 'PHAGS PA'I GANG ZAG
RNAMS YIN PAS NA CHOS DANG DGE 'DUN GNYIS KYANG YON TAN BSAM
GYIS MI KHYAB PA DANG LDAN PA YIN PAS RNAM PA KUN TU SKYABS SU

@15A *, ,'GRO BA DANG, PHYAG 'TSAL BA DANG, MCHOD PA 'BUL BA
SOGS KYI SGO NAS DAL BA'I RTEN LA SNYING PO BLANG BAR BYA'O,
,SMRAS PA, RGYAL BA'I GSANG GSUM YON TAN MTHA' YAS

PA'I RGYAL BA KHO NA'I SPYOD YUL YIN MOD KYI, ,RGYAL BA'I GSUNG
DANG DE 'GREL LA BRTEN NAS, ,RGYAL BA'I YON TAN CUNG ZAD GTAM DU
BYAS, ,BDAG NI THOS NYUNG SBYANGS PA'I STOBS DMAN PAS, ,MA BSHAD

LOG BSHAD HA CANG BSHAD PA'I SKYON, ,GANG MCHIS SKYABS GSUM
MKHAS PA'I TSOGS LA BSHAGS, ,SGRIB MED TSANGS PA'I DNGOS GRUB
STZAL DU GSOL, ,'DIR 'BAD KYIS MTSON SGO GSUM RNAM DKAR 

MTHUS, ,SA LAM BGROD PA MYUR DU MTHAR PHYIN TE, ,SKYON BRAL YON
TAN RDZOGS PA'I SANGS RGYAS SAR, ,RANG NYID PHYIN NAS GZHAN DAG
'GOD PAR SHOG ,CES PA 'DI YANG DHA RMA BHA DRAS BRIS PA'O,
,SARBA MANGGA LAm,, ,,

*, ,A'A RYA shA tA MU KHO NO DH'A RA nE NI SMRI TA PRA SA DA D'I
PA N'A MA BI DZA H'A RA,,