@001A *, ,GRUB RGYAL LUGS KYI TSE DPAG MED LHA GCIG BUM GCIG GI
DBANG BSKUR BZHUGS SO, ,

@001A #, ,NA MO GU RU MANYDZU GHO shA YA, SKU BZHI'I DBANG PHYUG
BLA MA MCHOG RNAMS DANG, ,DBYER MED TSE SPYIN MGON LA GUS BTUD
NAS, ,RANG GZHAN BLA MED RDZOGS BYANG SGRUB PA'I

RTEN; ;YUN DU 'TSO BA'I THABS MCHOG BSHAD PAR BYA, ,DE LA 'DIR
MA GCIG GRUB PA'I RGYAL MO'I LUGS KYI TSE DBANG LHA GCIG BUM
GCIG TU GRAGS PA JI LTAR BSKUR BA'I TSUL LA GSUM,

THOG MAR BCA' GZHI BSHAM TSUL, DBANG BSKUR GYI CHO GA DNGOS,
MTHAR BSDU CHOG BSHAD PA'O, ,DANG PO NI, DUS TSES BZANG PO LA
MTSAN NYID DANG LDAN PA'I GNAS KHANG BYI DOR BYAS LA TSE DPAG
MED

KYI SKU RTEN BKRAM, DE'I MDUN DU STEGS BU KHEBS LDAN MTHO GTZANG
GI KHAR MAndAL PADMA 'DAB BZHI LTE BA DMAR ZHING 'DAB MA MDZES
TSON DU BYAS PA'I STENG DU PHYE MAR LA MNGAR GSUM DAD BDUD@02A *,
,RTZI'I PHYE MA BTAB PA'I TSE'I 'BRANG RGYAS BUM GZUGS
RGYAN LDAN, DE'I GA-YAS SU TSOM BU'I STENG DU THONG PA'AM RIN
PO CHE'I SNOD LA TSE CHAD MNGAR GSUM DANG BDUD RTZI'I PHYE MA
BTAB

PA; GA-YON DU TSOM BU'I STED DU RIN PO CHE'I SNOD LA MNGAR
GSUM SPOD DANG SBYAR BA'I TSE RIL, DE RNAMS KYI MDUN DU DBUS
SU 'BUL GTOR, GA-YAS SU CHOS SKYONG GI GTOR MA, GA-YON DU GZHI
BDAG GTOR MA,

DE'I MDUN DU BDAG MDUN GYI MCHOD PA RNAMS DANG, RANG GI MDUN
DU RDOR DRIL, d'A MA RU, NANG MCHOD, 'THOR NAS, LAS BUM NANG
RDZAS RDOR GZUNGS KHA RGYAN DANG BCAS PA, BGEGS GTOR, ME PHOR,
LCE LDE, GUR

YUNGS RNAMS PHYAG LEN BZHIN BSHAM MO, ,GNYIS PA LA GSUM, BSTEN
PA'I CHO GA BDAG BSKYED BSHAD PA, SGRUB PA'I CHO GA MDUN
BSKYED BSHAD PA, LAS SBYOR GYI CHO GA BLOB MA RJES BZUNG BSHAD
PA'O, ,DANG PO NI

STEN BDE BA LA 'KHOD NAS KUN SLONG BCOS LA SKYABS YUL DANG,
SKYABS 'GRO'I RGYU GSAL BTAB STE, BLA MA SANGS RGYAS, ZHES
SOGS TSIG RKANG GNYIS KYIS SKYABS 'GRO BDUD RTZI 'BEBS SBYANGS
DANG BCAS PA DANG,

@02B MAR GYUR 'GRO BA, ZHES SOGS TSIG RKANG GNYIS KYIS SEMS
BSKYED DANG, SEMS CAN THAMS CAD BDE BA DANG, ZHES SOGS KYIS
TSAD MED BZHI DANG, MA SEMS CAN THAMS CAD KYI DON DU x PHYIR
DU 'CHI MED TSE'I

RIG 'DZIN BSGRUB PAR BYA'O, ,ZHES PA GSUM GYIS KHYAD PAR GYI
SEMS BSKYED BYAS LA, SKYABS YUL RNAMS 'ONG DU ZHU NAS RANG LA
THIM PAS, RANG NYID SKAD CIG GIS BCOM LDAN 'DAS TSE DPAG MED
DU GSAL

BA'I THUGS KAR ZLA BA LA GNAS PA'I HR'I: DMAR PO'I 'OD ZER
GYIS BDE BA CAN NAS BLA MA DANG GNYIS SU MED PA'I BCOM LDAN
'DAS TSE DPAG MED TSE KHRID BRGYUD PA'I BLA MA DANG BCAS PA
LA, SANGS RGYAS DANG BYANG

CHUB SEMS DPA'I TSOGS KYIS BSKOR BA MDUN GYI NAM MKHAR SPYAN
DRANGS, 'OD ZER RANG GI SNYING GAR THIM, GANG GI DRIN GYIS x
'JIG RTEN 'DREN PA'I x GRUB PA'I RGYAL MO x AOm SARBA TA TH'A
GA TA AA PA RI MI TA AA

YURDZNYA NAS PA RI W'A RA AA RGHAm NAS, SHAPTA PRA T'I TZTSA
YE SV'A H'A 'I BAR GYIS MCHOD, YID 'ONG DNGOS 'BYOR x SA ZLA'I
NOR 'DZIN x ZHES YAN LAG BDUN PA MAndALA DANG BCAS PA PHUL TE,
SNAR BA MTHA' YAS BDE

GSHIGS KUN GYI GTZO, ,GRUB PA'I RGYAL MO 'CHI MED RIG 'DZIN
BRNYES, ,GSANG SNGAGS SNGONG PO MCHOG GI 'BRAS BUS MDZES,
,GSOL BA 'DEBS SO TSE YI DNGOS GRUB STZOL, ,PHO NYA'I LAM GYIS
MCHOG BRNYES RDO

@03A *, ,RJE GRAGS, ,SGRUB BRGYUD BSTAN PA'I SROG SHING MI LA
RJE, ,ZLA 'OD GZHON NUR GRAGS PA'I SGAM PHO PA ,GSOL BA x PHAG
MO GRU PA BDE GSHEGS 'DUS PA'I SKU, ,DE SRAS 'JIG RTEN MGON PO
'BRI GUNG PA,,

RGYAL BA'I SRAS PO SPYAN SNGA RIN PO CHE, ,GSOL BA x RGYAL
BA'I DBANG PO YANG DGON CHOS KYI RJE, ,THUGS SRAS DAM PA SPYAN
SNGA RIN CHEN LDAN, ,KUN MKHYEN GNYIS PAR GRAGS PA'I ZUR PHUG
PA, ,GSOL BA x BYAMS DANG SNYING RJE 'BYONGS

BA'I 'BA' RA BA, ,SDE SNOD GSUM GYI MNGA' BDAG SHES RAB DPAL,
,SEMS DPA' CHEN PO TSUL KHRIMS DPAL BZANG ZHABS, ,GSOL BA x
GNAS LUGS DON RTOGS RIN CHEN BSHES GNYEN DANG, ,BSLAB GSUM
RNAM DAG SANGS

RGYAS RGYA MTSO'I ZHABS, ,RGYAL BA KUN DNGOS RJE BTZUN SKYABS
MCHOG DPAL, ,GSOL BO x SKU GSUM MNGON GYUR RGYAL BA DBEN SA
PA, ,TSE DPAG MED DNGOS SANGS RGYAS YE SHES ZHABS, ,SLU MED
LAM STON CHOS KYI RGYAL MTSAN

LA; ;GSOL BA x SDOM BRTZON RGYAL PO'I TSUL 'DZIN PAD DKAR CAN,
,SNANG BA MTHA' YAS BLO BZANG YE SHES ZHABS, ,THAMS CAD MKHYEN
PA BSKAL BZANG RGYA MTSO'I SDE, ,GSOL BA x RJE BTZUN BLO BZANG
DPAL LDAN YE SHES DANG,

BKA' DRIN MNYAM MED BSKAL BZANG CHOS RGYAL SOGS, ,DNGOS GRUB
'BYUNG GNAS RTZA BRGYUD BLA MA LA, ,GSOL BA x DRAN PAS TSE YI
BAR GCOD KUN SEL ZHING, ,MCHOG DANG MTHUN MOD DNGOS GRUB KUN
STZOL PA'I, ,LHA MI'I

@003B 'DREN PA MGON PO TSE DPAG MED, ,GSOL BA x BDAG DANG
MTHA' YAS SEMS CAN MA LUS PA'I, ,DUS DANG DUS MIN 'CHI BA'I
'JIGS PA KUN, ,KHYOD ZHABS DRAN PA TZAM GYIS BSAL MDZAD NAS,
,TSE YI RIG 'DZIN THOB PAR BYIN BYIS

RLOBS, ,ZHES GSOL BA BTAB NAS TSOGS ZHING BSDU, DE NAS AOm SVA
BHA WAS CHOS THAMS CAD RANG BZHIN GYIS GRUB PAS STONGS PA'I
STONG PA NYID DU GYUR, STONG PA'I NGANG LAS RMA BYAS BTEG PA'I
RIN PO CHE'I KHRI'I STENG DU PAm LAS PADMA DANG AA LAS

ZLA BA'I DKYIL 'KHOR GYI STENG DU RANG GI SEMS NYID YI GE
HR'I: DMAR PO RING CHA TSEG DRAG DANG BCAS PA, RE LAS 'OD ZER
'PHROS, 'PHAGS PA MCHOD, SEMS CAN GYI DON BYAS TSUR 'DUS YONGS
SU GYUR PA LAS, RANG NYID BCOM LDAN 'DAS TSE DANG

YE SHES DPAG TU MED PA SKU MDOG DMAR PO ZHAL GCIG PHYAG GNYIS
MNYAM GZHAG GI STENG NA 'CHI MED TSE'I BDUD RTZIS GANG BA'I
GSER GYI BUM PA BSNAMS PA, DBU SKRA RAL PA'I THOR TSUGS CAN,
MTSAN DANG DPE BYAD KYIS SPRAS PA,

RIN PO CHE'I RGYAN BRGYAD DANG DAR GYIN BZAS KLUBS PA, DVANGS
GSAL 'OD KYI RANG BZHIN CAN, SKU LAS SKYES PA'I 'OD KYI PHUNG
PO'I DBUS NA ZHABS RDO RJE'I SKYIL KRUNG GIS BZHUGS PA, DE'I
SPYI BOR AOm DKAR PO, MGRIN PAR A'A: DMAR PO, THUGS KAR

H'Um SNGON PO, LTE BAR SV'A SER PO, GSANG BAR H'A LJAR KHU 'OD
ZER LNGA 'PHRO BA, THUGS KA'I H'Um LAS 'OD ZER 'PHROS PAS,
RANG BZHIN GYI GNAS NAS BSGOMS PA DANG 'DRA BA'I YI SHES PA
SPYAN DRANGS, DZA: H'Um BAm HO: GNYIS SU MED PAR GYUR, SLAR
YANG THUGS

@04A *, ,KA'I H'Um LAS 'OD ZER 'PHROS PAS, DBANG GI LHA RNAMS
SPYAN DRANGS, DE BZHIN GSHEGS PA THAMS CAD KYIS MNGON PAR
DBANG BSKUR TU GSOL, ZHES GSOL BA BTAB PAS, DE RNAMS KYIS BDUD
RTZES GANG BA'I BUM PA THOGS

NAS; AOm SARBA TA TH'A GA TA AA BHI shE KA TA SA MA YA SHRI YE
H'Um, ZHES GSUNGS SHING DBANG BSKUR, LUS GANG, DRI MA DAG
,CHU'I LHAG MA SPYI GTZUG TU GNAS PA YONGS SU GYUR PA YAS, BLA
MA DANG DBYER MED PA'I SPRUL SKU TSE DPAG MED KYIS DBU BRGYAN
PAR GYUR,

DE NAS MCHOD PA RNAMS, AA MRi TAS BSANGS, SVABH'A WAS SPYANGS,
STONG PA'I NGANG LAS A'A: LAS BYUNG BA'I THOD PA YANGS SHING
RGYA CHE BA RNAMS KYI NANG DU H'Um LAS BYUNG BA'I MCHOD RDZAS
RNAMS ZAG MED KYI BDE BA KHYAD PAR CAN BSKYED PAR GYUR, AOm
ARGHAm NAS,

SHAPTA A'A: H'Um GI BAR GYIS BYIN GYIS BRLABS LA, AOm AA PA RI
MA TI AA YU RDZNYA NAS PA RI W'AR ARGHAm NAS SHATPA PRA TZTSI
YE SV'AH'A 'I BAR GYIS PHYI MCHOD DANG, NANG MCHOD TSE CHAD
LTAR BYIN GYIS BRLABS LA, GONG SNGAGS LA AOm A'A: H'Um BTAGS
PAS PHUL, BCOM

LDAN MGON PO TSE DPAG MED, ,SDIG PA'I DRI MA PHYIR BSAL NAS,
,MKHA' DANG MNYAM PA'I SKU MNGA' BA, ,MNYAM NYID SKU LA PHYAG
'TSAL LO, ,ZHES PAS BSTOD, DE NAS, RANG GI SNYID GAR ZLA BA'I
DKYIL 'KHOR GYI STENG DU HR'I: YIG GI MTHAR SNYING PO DANG

GZUNGS RING GIS BSKOR BA LAS 'OD ZER 'PHROS, RANG DANG BSGRUB
BYA'I TSE 'BYUNG PO MA MI YIN GYIS PHROGS PA DANG, BRKUS PA
DANG YAR BA THAMS CAD DANG, 'BYUNG BA LNGA'I BCUD DANG, SEMS
CAN THAMS CAD KYI TSE BSOD DBANG THANG DANG, RGYAL BA SRAS

@04B BCAS THAMS CAD KYI SKU GSUNG THUGS KYI BYIN RLABS RNAMS
BDUD RTZI SNA LNGA 'OD ZER DANG BCAS PA'I RNAM PAR BKUG NAS,
RIGS BDAG TSE DPAG MED KYI PHYAG GI BUM PA LA THIM, DE LAS
BDUD RTZI'I RGYUN BABS PAS TSE THUNG 'GYUR GYI SDIG SGRIB NAD

GDON THAMS CAD SPYANGS NAS 'CHI MED TSE'I RIG 'DZIN THOB PAR
GYUR, CES BRJOD LA GZUNGS RING THUNG CI 'GRUB BZLA ZHING,
BSNYEN TSAD NI RAB GZUNGS RING 'BUM PHRAG GCIG GAM, SNYING PO
'BRU 'BUM, 'BRING SNYING PO BZHI 'BUM, THA MA SNYING PO TSIG

'BUM MO, ,DE NAS YIG BRGYA BZLAS TE, DGE BA 'DI YIS MYUR DU
BDAG ,CES SOGS KYIS DGE BA BSNGO'O, ,BSNYEN PA'I TSE THUN BZHI
GA'AM THA MA'I MTHAR GTOR MA 'BUL LO, ,GNYIS PA NI, DANG POR
LAS BUM BSANGS SPYANGS, STONG PA'I NGANG LAS

BAm LAS BYUNG BA'I x DBYER MI PHYED PAR GYUR, BUM CHU'I STENG
DU NYI MA'I DKYIL 'KHOR GYI DBUS SU H'Um YIG GI MTHAR LAS
SNGAGS KYIS BSKOR BA LAS 'OD ZER 'PHROS, RGYAL BA SRAS BCAS
KYI BYIN RLABS NUS MTHU THAMS CAD 'OD ZER GYI RNAM PAR BSDUS

TE SNGAGS 'PHRENG LA THIMS PAS NUS LDAN DU GYUR PAR BSAM LA,
AOm BADZRA AVA MRi TA KUndA LI HA NA HA NA H'Um PHAt, CES PA
BRGYA RTZA TZAM BZLAS LA NYI DKYIL SNGAGS 'PHRENG SA BON DANG
BCAS PA 'OD DU ZHU NAS BUM CHU LA THIM PAR GYUR CES BSANG CHU
BSGRUB,

TSE BUM AA MRi TAS BSANGS, SVA BHA WAS SBYANGS, BUM PA STONG
PA NYID DU GYUR, STONG PA'I NGANG LAS BAm LAS BYUNG BA'I RIN
PO CHE'I BUM PA DMAR PO LTO BA CHE BA, MGRIN PA RING BA, MCHU
'PHYANG BA, DPAG BSAM GYI SHING GIS KHA BRGYAN CING, LHA RDZAS

@05A *, ,KYI GOS KYIS MGUL PA BCINGS PA, PHYI BUM PA'I RNAM PA
LA NANG LHA'I GZHAL YAS KHANG GRU BZHI SGO BZHI RGYAN RTA BABS
DANG BCAS PA, DE'I DBUS SU RMA BYAS BTEG PA'I RIN PO CHE'I
KHRI'I STENG DU, ZHES PA NAS, BSTOD

PA'I BAR RANG NYID CES PA DOR NAS BDAG BSKYED LTAR BYAS LA,
BUM NANG GI TSE DPAG MED KYI PHYAG MTSAN BUM PA'I NANG DU ZLA
BA'I DKYIL 'KHOR GYI STENG DU, ZHES PA NAS, TSE'I RIG 'DZIN
THOB PAR GYUR, CES BRJOD LA GZUNGS RING THUNG BZLA, DE

NAS TSE CHANG BSANGS SPYANGS STONG PA'I NGANG LAS, YAm LAS
RLUNG, RAm LAS ME, A'A: LAS MI MGO'I SGYID BU GSUM GYI STENG
DU, A'A: LAS BYUNG BA'I THOD PA YANGS SHING RGYA CHE BA'I NANG
GI PHYOGS MTSAMS DANG DBUS SU, BH'Um AAm DZRIm KHAm H'Am, LAm
MAm PAm TAm

BAm LAS SHA LNGA DANG BDUD RTZI LNGA'I STENG DU, AOm AAm: H'Um
GIS MTSAN PA, RANG GI THUGS KA'I H'Um LAS 'OD 'PHROS, RLUNG
GA-YOS, ME SPAR, THOD PA'I NANG GI RDZAS RNAMS ZHU ZHING KHOL,
YI GE GSUM LAS 'OD 'PHROS, 'KHOR 'DAS KYI TSE BCUD THAMS

CAD BKUG STE YI GE GSUM LA THIM PA THOD PAR LHUNGS NAS ZHU BAS
SBYANGS RTOGS SBAR GSUM GYIS 'CHI MED KYI BDUD RTZIR GYUR, AOm
A'A: H'Um LAN GSUM BRJOD, YANG TSE RIL BSANGS SPYANGS, STONG
PA'I NGANG LAS BHR'Am LAS RIN PO CHE'I SNOD YANGS

SHING RGYA CHE BA'I NANG DU HR'I: LAS TSE RIL RNAMS NAD RIGS
BZHI BRGYA RTZA BZHI'I GNYEN POR GYUR PA'I SMAN SNA BZHI BRGYA
RTZA BZHI 'DUS PA'I BCUD LEN GYI RIL BUR GYUR, CES BRJOD, DE
NAS, TSE CANG DANG TSE RIL GYI STENG GI BZLAS PA'I SNGAGS 

@05B 'PHRENG LAS 'OD ZER 'PHROS, RANG DANG BSGRUB BYA'I TSE,
ZHES PA NAS, RNAM PAR BKUG NAS TSE CHANG DANG TSE RIL LA THIM
PAR GYUR, CES BRJOD LA GZUNGS RING THUNG BZLA ZHING YIG BRGYAS
LHAG CHAD BSKANGS, DE NAS GTOR MA GSUM GA TSE CHANG LTAR BYIN

RLABS MTHUN MONG DU BYAS LA, BUM NANG GI LHA'I LJAGS 'OD ZER
GYI SPU GUS GTOR MA'I BCUD DRANGS TE GSOL BAR GYUR, AOm AA PA
RI MA TE A'A YURDZNYA NAS PA RI WA RA AI DAm BA LIm TA KHA KHA
KH'A HI KH'A HI, LAN GSUM GYIS 'BUL, GONG LTAR PHYI NANG GIS
MCHOD, 'DOD

YON x BDUD RTZI x RGYAL BA x KHYAD PAR x LHA TSOGS x BZHES NAS
x 'CHI MED x ZHES 'DOD DON LA GSOL BA BTAB LA, RDOR DRIL DANG
BCAS THAL MO SBYAR TE, BCOM LDAN 'DAS TSE DPAG MED KYIS BDAG
NYID LA TSE DBANG BSKUR BA'I GNANG BA STZAL

TE; SLOB MA RNAMS KYIS 'CHI BA MED PA TSE'I DNGOS GRUB THOB
PAR BYIN GYIS BRLAB TU GSOL, ZHES GNANG BA ZHU, GTOR MA GNYIS
PA MKHA' 'GRO CHOS SKYONG RNAMS GYI LJAGS 'OD ZER GYI SBU GUS
GTONG MA'I BCUD DRANGS TE GSOL BAR GYUR, AOm

d'A KIN'I SHR'I DHARMA P'A LA SA PA RI W'A RA AI DAm BA LIm TA
KHA KHA KH'A HI KH'A HI, LAN GSUM GYIS 'BUL, GONG SNGAGS LA
MCHOD SNGAGS DANG 'BRU GSUM BTAGS NAS MCHOD, 'DOD YON x BDUD
RTZI x MKHA' 'GRO x KHYAD PAR x BKA' SDOD x BZHES NAS x

'PHRIN LAS x ZHES 'DOD DON LA GSOL BA BTAB, GTOR MA GSUM PA
GNAS BDAG GZHI BDAG RNAMS KYIS 'DOD YON LA LONGS SPYAD PAS
TSIM BAR GYUR, AOm BHU MI PA TI SA PA RI W'AR AI ? DAm PA LIm
TA KHA KHA KH'A HI KH'A HI, LAN GSUM GYIS BSNGO, GONG

@06A *, ,SNGAGS LA MCHOD SNGAGS DANG, 'BRU GSUM BTAGS NAS
MCHOD, 'DOD YON x BDUD RTZI x STONG GSUM x KHYAD PAR x GNAS
BDAG x BZHES NAS x STONGS GROGS x CES 'DOD DON BRJOD DO, ,GSUM
PA LA

GSUM, SNGON 'GRO, DNGOS GZHI, MJUG GO ,DANG PO NI, SLOB MA
RNAMS PHYAG KHRUS DANG ME TOG BKYE BSDU BYAS TE GRAL DU 'KHOD
PA LA, BDUD BZLOG DANG SLOB MA RNAMS KYI TSE BSRING BA LA BAR
DU GCOD PA'I BGEGS KYI TSOGS RNAMS SBYANG GSUM

GYIS BSAL LA BSRUNG 'KHOR BSGOM, DE NAS JO BO CHEN POS, GZHAN
LA GDAM NGAG BYED PA NA, ,SNYING RJE PHAN SEMS LDAN PAR MDZOD,
,CES GSUNGS PA LTAR, RANG LA RNYED BKUR SNYAN GRAGS SOGS ZANG
ZING 'DOD PA'I BLO SPANGS NAS GZHAN

LA PHAN 'DOD KYI BSAM PA BZANG POS, 'O LAGS, GSER 'DUS RTZA
RGYUD LE'U BRGYAD PA LAS, ZHING 'DI x CAN GYIS DBUL, ZHES
GSUNGS PA LTAR, BLA MA DANG BCOM LDAN 'DAS TSE DPAG MED DBYER
MA MCHIS PA'I DRUNG DU MA GCIG GRUB PA'I

RGYAL MO'I LUGS KYI TSE DPAG MED LHA GCIG BUM GCIG GI TSE
DBANG ZAB MO ZHU BA'I YAN DU MAndAL ZHIG 'BUL PAR MDZOD, CES
BSKUL BA NAS, 'OD SKAD DU RJE BDAG NYID CHEN POS, 'DIR 'JUG PA
NA SKAL BA BZANG NGO ZHES, ,LEGS PAR SOMS

LA DGA' BA'I BZHIN GYI MA DANGS, ,RAB GSAL 'DZUM PA'I NYAMS
DANG LDAN PA LAS, ,RNAM GA-YENG SNOD KYI SKYON GSUM SPONGS LA
NYON, ,ZHES GSUNGS LTAR, SEMS GZHAN DU GA-YENGS BA SNOD KHA
SBUB PA LTA BU DANG, KUN SLONG NGAN PAS NYAN PA

@006B SNOD DRI MA CAN LTA BU DANG, BRJOD DU 'JUG PA SNOD ZHABS
RDOL LTA BU'I SKYON GSUM SPANGS NAS, GNAS SKABS SU SKU TSE'I
'GAL RKYEN ZHI NAS 'CHI MED TSE'I DNGOS GRUB THOB PA DANG,
MTHAR THUG SKU BZHI YE SHES LNGA'I BDAG NYID BCOM LDAN 'DAS
TSE

DPAG MED KYI GO 'PHANG MNGON DU BYAS NAS SEMS CAN LA PHAN BDE
RGYA CHEN PO BSGRUB PAR BYA, DE'I PHYIR DU TSE DPAG MED LHA
GCIG BUM GCIG GI TSE DBANG ZAB MO ZHU SNYAM PA'I SGO NAS RTZE
GCIG TU BSGRIMS TE LEGS PAR GSAN 'TSAL, GSAN BYA DAM

PA'I CHOS NI PAn CHEN BLO BZANG CHOS KYI RGYAL MTSAN GYIS, LUS
CAN RNAMS LA RANG SROG LAS, ,GCES PA'I DNGOS PO GZHAN YOD MIN,
,DE PHYIR DE NYID DKAR PHYOGS KYI, ,ZLA LTAR SGRUB PA 'DI NA
KO, ,ZHES GSUNGS PA LTAR, RANG CAG SO SKYE RNAMS LA

PHYI NANG GI DNGOS PO'I KHROD NA RANG GI SROG LAS GCES PA MED
PA BZHIN DU TSE SROG GONG DU SPEL BA'I GDAMS PA YANG GDAMS PA
THAMS CAD KYI YANG RTZE KHO NA YIN LA, DE LA YANG LHA'I RNAM
PA DANG RGYUD SDE'I RIM PA DANG, BZHENG SROL GYI KHYAD PAR JI
SNYED  CIG YOD PA LAS MCHOG TU GYUR PA NI MA GCIG GRUB PA'I
RGYAL MO'I LUGS KYI TSE DPAG MED LHA GCIG BUM GCIG TU GRAGS PA
TSE DPAG MED RNAL 'BYOR BLA MED DU SGRUB PA 'DI YIN TE, RGYAL
MCHOG BSKAL BZANG RGYA MTSOS, 'CHI MED TSER DBANG

GRUB PA'I RGYAL MO LAS, ,NYER 'ONGS 'OD MTSAN STONG DU 'BAR
BA'I GZIS, ,NYES BRGYA'I SMAG RUM SEL BA'I STA GON DU, ,CHOG
BSGRIGS SKYA RENGS GZHON NU 'DI NA BRAL, ,ZHES GSUNGS PA'I
PHYIR, DE YANG SNGON BSKAL PA CHEN PO 'DZIN PAR 'KHOR LOS 
@07A *, ,BSGYUR BA'I RGYAL PO RTZIBS KYI MU KHYUD? CES BYA BAS
BDE GSHEGS RIN CHEN SNYING PO'I DRUNG DU THUGS BSKYED NAS RDZOGS
SMIN SBYANGS GSUM MTHAR PHYIN TE, BDE BA CAN GYI ZHING DU RGYAL
BA TSE DPAG MED KYI NGO BOR SANGS RGYAS SHING,

RGYAL BA DE'I SKU TSE BSKAL PA 'DI NYID KYI BAR THUB PO ZHES
TSAD BZUNG DU MED PAS NA MTSAN YANG TSE DPAG MED TU GRAGS SO,
,DES MA GCIG GRUB PA'I RGYAL MO ZHES BYA BA 'CHI MED RIG 'DZIN
GYI SKU BRNYES PA DE LA DBANG LUNG MAN NGAG YONGS SU RDZOGS PA
GNAD

DES TI PHU GSANG SNGAGS SDONG PO LA GNAD, MA GCIG DANG TI PHU
GNYIS KAS RJE RAS CHUNG RDO RJE GRAGS PA LA GNANG NGO, ,DE YANG
RJE RAS CHUNG PA NYID KYIS, RJE BLA MA'I BKA' LUNG RDO RJE'I
GSUNG, ,BSGRUB PHYIR RGYA GAR YUL DU PHYIN, ,LAM 'PHRAD 'JIGS PA

CHE BAS NA, ,DKA' SPYAD SDUG BSNGAL MANG PO MYONG, ,'ON KYANG
DKA' BA SPYAD RIN CHOG ,TI PHU GSANG SNGAGS SDONG PO DANG, ,MA
GCIG GRUB PA'I RGYAL MO MJAL, ,NGO MTSAR CHE BA'I GDAMS NGAG
MTHONG, ,MKHA' 'GRO'I LUNG BSTAN RTAGS DANG MJAL, ,RANG

RE 'DOD PA'I MAN NGAG NI, ,RIG PA YE SHES SGRON ME DANG, ,RTZA
RLUNG DRA MIG 'KHOR LO DANG, ,RO SNYOMS PHYI YI ME LONG DANG,
,BDE CHEN GSUNG GI RIN CHEN DANG, ,DAM TSIG RANG SEMS ME LONG
DANG, ,DAM RDZAS RTOGS PA'I NYI MA DANG, ,SPYOD PA CHU YI RAL
GRI DANG,

RANG GROL PHYAG RGYA CHEN PO DANG, ,'CHI MED 'DUD RTZI'I BCUD
LEN THOB, ,CES GSUNGS PA LTAR, STON PA DAR BLO'I RTZOD PA BZLOG
PA DANG, LUS MED MKHA' 'GRO'I CHOS SKOR BZHES PA'I PHYIR RJE RAS
CHUNG PA RGYA GAR LA PHYI MA PHEBS PA'I TSE, BLA MA TI PHU GSANG

@07B SNGAGS SDONG PO LA LUS MED MKHA' 'GRO'I CHOS SKOR DANG PO
BRGYAD ZHUS NAS BOD DU 'BYON KHAR, BLA MA'I ZHAL NAS, DE RING
GRONG KHYER GYI TSONG DUS SU LTAR SONG GSUNGS NAS BYON PAS, RNAL
'BYOR PA SNGO BSANG NGE BA, KHRI SNYAN SA LE'I PHAGS PA PHRAG PA
GA-YAS LA

BKAL BA, RVA DUNG 'BUD PA ZHIG 'DUG PA DE GRUB CHEN AA MO GHA
BADZRA CHUNG BA YIN PAS DES SPYAN CER GZIGS NAS, KHYOD LA ZHAG
GAM ZLA BA BDUN GYI TSE LAS MI 'DUG GSUNGS PAS, SHIN TU BRED DE,
TI PHU'I DRUNG DU BYON NAS LO RGYUS ZHUS PAS, KHYOD LA TSE DE

LAS MED PA NGAS KYANG SHES TE MA SMRAS PA YIN, NGA MA GCIG GRUB
PA'I RGYAL MO ZHES BYA BA TSE DPAG MED DNGOS SU GRUB PA ZHIG
,LHO PHYOGS NAGS TSAL DRA BA CAN NA YONG PAS DER SONG LA, GDAMS
NGAG ZHUS SHIG GSUNGS PA LTAR BYON NAS GSER SRANG

GSUM PHUL TE DBANG ZHUS NAS ZLA BA BDUN BSGOMS PAS DGUNG LO ZHE
BZHI BSRANGS NAS BRGYAD CU GYA BZHI BZHUGS PAR GRAGS SHING, SLAD
TI PHUS KYANG TSAR GCIG GNANG STE BOD DU BYON NAS RJE MI LA DANG
MJAL BA'I TSE, MI LA'I ZHAL NAS SNGAR BOD DU MA

GRAGS PA'I ZAB CHOS KHYAD PAR CAN ZHIG NGA LA SKYES SU PHUL CIG
GSUNGS PAS BKA' MA CHOGS PAR CHOS 'DI RJE MI LA LA PHUL, DES
SLOB MA'I GTZO BO NYI MA LTAR GRAGS PA DVAGS PO ZLA 'OD GZHON NU
LA GNANG, DES SLOB MA'I GTZO BO KHAMS PA MI

GSUM GYI NANG TSAN DPAL PHAG MO GRU PA RDO RJE RGYAL PO LA
GNANG, DES SKU TSE'I BAR GYI SLOB MA'I GTZO BO 'BRI KHUNG SKYOB
PA 'JIG RTEN MGON PO RIN CHEN DPAL LA GNANG, DES SPYAN SNGA
GRAGS PA 'BYUNG GNAS LA GNANG, DES RGYAL BA YANG DGON CHOS RJE

@08A *, ,THUGS KYI RDO RJE LA GNANG, DES THUGS SRAS SPYAN SNGA
RIN CHEN LDAN LA GNANG, DES ZUR PHUG PA RIN CHEN DPAL BZANG LA
GNANG, DES 'BA' RA BA RGYAL MTSAN DPAL BZANG LA GNANG, DE LTAR
RJE 'BA' RA PA'I BAR

CHIG BRGYUD KHO NAR BZHUGS PA LA, SKYES MCHOG DES MKHA' 'GRO'I
LUNG BSTAN BZHIN BKA' RGYA BKROL BAS CHOS 'DIS GRUB PA'I MTHA'
THAMS CAD LA KHYAB CING LHAG PAR KUN MKHYEN CHEN PO SHES RAB
DPAL BZANG LA GNANG, DES SEMS

DPA' CHEN PO TSUL KHRIMS DPAL BZANG LA GNANG, DES 'KHRUL ZHIG
RIN CHEN BSHES GNYEN LA GNANG, DES RAB 'BYAMS PA SANGS RGYAS
RGYA MTSO LA GNANG, DES RJE BTZUN SKYABS MCHOG DPAL BZANG LA
GNANG, DES RGYAL BA BLO BZANG DON

GRUB LA GNANG, DES MKHAS GRUB SANGS RGYAS YE SHES LA GNANG, DES
PAn CHEN BLO BZANG CHOS KYI RGYAL MTSAN LA GNANG, DES KUN MKHYEN
NGAG DBANG BLO BZANG RGYA MTSO LA GNANG, DES RJE BTZUN BLO BZANG
YE SHES LA GNANG, DES RGYAL MCHOG

BSKAL BZANG RGYA MTSO LA GNANG, DES RJE BTZUN BLO BZANG DPAL
LDAN YE SHES LA GNANG, DES BDAG CAG GI 'DREN MCHOG RJE BTZUN DAM
PA BLO BZANG BSKAL BZANG CHOS RGYAL DPAL BZANG PO'I ZHAL SNGA
NAS LA GNANG, RJE DE'I ZHABS DRUNG NAS

BDAG GIS CHOS 'DI'I DBANG LUNG MAN DAG PHYAG LEN MTHA' DAG GI
BKA' DRIN LEGS PAR THOB PAS NA, BRGYUD PA ZAM MA CHAD PAS BYIN
RLABS KYI NGANG MA YAL ZHING, TSUL 'CHAL DANG DAM NYAMS DANG
'DRES KHYER GYI LHAD MA ZHUGS PAS MI BAR

@08B KHYIS MCHOD PAR MKHA' 'GRO'I KHA RLANGS 'THUL BZHIN PAR
BYON PA, YE SHES SKYE BA'I SNA 'DREN RJES GNANG GI PHYAG LEN
RGYAS PA LA TSE'I DBANG ZHES GRAGS PA'I ZAB CHOS 'DI NYID 'CHAD
PA SKABS SU BAB PA YIN LA, DE LA 'CHAD PA PO'I SLOB DPON YANG,
LA

MTHUN MONG PAS RGYUD SBYANGS PA, RGYUD SDE BZHI GANG RUNG GI
DBANG THOB PA, DAM SDOM TSUL BZHIN DU SRUNG BA, GRANGS BSNYEN
TSAD DU BSKYAL BA, BSKUR BYA'I TSE DBANG GI RGYAN THOB CING TSE
DBANG BSKUR BA'I CHO GA LA MKHAS PA ZHIG DGOS PA LA, BDAG LTA
BU'I 'CHED

BA KUN LDAN GYI BLUN PO LA YON TAN NGA 'DRA'I CHA SHAS TZAM YANG
MA MCHIS RUNG, SA SKYA LEGS BSHAD LAS, YON TAN KUN LDAN DKON PA
LTAR, ,YON TAN CI YANG MED PA'ANG DKON, ,SKYON DANG YON TAN
'DRES PA LAS, ,YON TAN GTZO CHE MKHAS PAS STEN

ZHES GSUNGS PA LTAR, CHOS RGYUN THOB CING CHO GA NGAG NAS THON
PA RGYU MTSAN DU BYAS NAS 'CHAD PA YIN, 'CHAD YUL GYI SLOB MA
YANG, GZU BOR GNAS SHING BLO GROS DANG LDAN PA, BLA MA DKON
MCHOG DANG CHOS LA DAD 'DUN CHE BA, DKYIL 'KHOR GANG RUNG DU

ZHUGS SHING DBANG BSKUR THOB PA ZHIG DGOS PA LA, SPYIR SNOD RUNG
GI GTZO BO DAD PA CHE ZHING, BYE BRAG TU GSANG SNGAGS ZAB MO'I
SNOD RUNG DBANG BSKUR THOB GSHIS DON GYIS TSANG BAR MNGON, DES
NA TSE DBANG DNGOS GZHI 'BUL BA LA THOG MAR BLA MA LNGA

BCU PA LAS, MDUN DU DUL BAR 'DUG PA DANG, ,GOS SOGS TSUL NI
BSDAMS PA DANG, ,PUS BTZUGS THAL MO SBYAR BA YIS, ,NYAN SOGS
'DOD PAS GSOL GSUM GDAB, CES GSUNGS PA LTAR, ZHI ZHING DUL BA'I
SPYOD LAM GYIS, ME TOG DANG BCAS

@09A *, ,SNYING GAR THAL MO SBYAR TE, BLA MA DANG NI RDO RJE
'DZIN, ,THA DAD PAR NI MI BRTAG GO ,ZHES GSUNGS PA LTAR, BLA MA
TSE DPAG MED DU GSAL BA LA DAD MOS DANG LDAN PAS TSE'I DBANG
BSKUR GYI RIM PA RNAMS STZAL TU GSOL

SNYAM DU GSOL BA 'DEBS PA 'DI'I RJES ZLOS MDZOD, KUN MKHYEN YE
SHES PHUNG PO CAN, ,SRID PA'I 'KHOR LO RNAM 'JOMS PA, ,DE RING
BSHAD PA'I RIN CHEN GTER, ,GTZO BOS BDAG LA BKA' DRIN STZOL,
,LAN GSUM, DA MAndAL BSTAN PA ZHES BYA

BA, GNAS KHANG 'DI YANG NUB PHYOGS BDE BA CAN GYI ZHING KHAMS SA
GZHI THAMS CAD RIN PO CHE LAG MTHIL LTAR SNYOMS PA, RIN PO CHE'I
RI DANG, DPAG BSAM GYI SHING DANG, KHRUS KYI RDZING BU DANG, ME
TOG SNA TSOGS DANG, CHU BYA SNA TSOGS DANG, RIN

PO CHE'I KHANG BZANG SNA TSOGS KYIS BRGYAN PA ZHIG TU BSGOMS
PA'I DBUS SU TSE BUM 'DI YANG RIN PO CHE'I BUM PA DMAR PO PHYI
BUM PA'I RNAM PA LA NANG BCOM LDAN 'DAS TSE DPAG MED KYI YE SHES
RANG SNANG LAS GRUB PA'I LHA'I GZHAL YAS KHANG x

ZHABS RDO RJE'I SKYIL KRUNG GIS BZHUGS PA, DE NYID KYI STENG GI
NAM MKHAR CHOS SKU SNANG BA MTHA' YAS NAS, BDAG CAG GI 'DREN
MCHOG RJE BTZUN DAM PA BLO BZANG BSKAL BZANG CHOS RGYAL DPAL
BZANG PO'I ZHAL SNGA NAS KYI BAR GYI RTZA BRGYUD KYI BLA MA
RNAMS

DANG, MTHA' SKOR DU YI DAM SANGS RGYAS BYANG SEMS NYAN RANG DPA'
BO MKHA' 'GRO CHOS SKYONG SRUNG MA RNAMS KYIS BSKOR NAS GZHAL
YAS KHANG GI KHYON THAMS CAD MER GYIS GANG BA'I TSUL DU BZHUGS
YOD SNYAM PA DANG, BLA MA YANG GONG LTAR TSE DPAG MED

@09B DU GSAL BTAB NAS, DE DAG GI SPYAN SNGAR SKYABS YUL DKON
MCHOG GSUM LA SKYABS SU 'GRO BA DANG, SROG GCOD SOGS SNGAR BSAGS
KYI SDIG LTUNG RNAMS STOBS BZHI'I SGO NAS BSHAGS PA DANG, RANG
GZHAN GYI DGE RTZA LA RJES SU YI RANG GI DGA' BAS

SGOM PA GSUM SNGON DU BTANG STE, BDAG BSAM NAM MKHA' DANG
MNYAM
PA'I SEMS CAN THAMS CAD KYI DON DU THOB BYA BLA NA MED PA YANG
DAG PAR RDZOGS PA'I SANGS RGYAS KYI GO 'PHANG RIN PO CHE CI NAS
KYANG THOB PAR BYA, DE'I PHYIR DU TSUL KHRIMS GSUM GYIS BSDUS
PA'I RGYAL

SRAS KYI SPYOD PA MTHA' DAG LA BYANG CHUB MA THOB KYI BAR DU
TSUL BZHIN DU BSRUNG PAR BYA'O SNYAM DU SMON 'JUG BYANG CHUB KYI
MCHOG TU SEMS BSKYED PA 'DI'I RJES ZLOS MDZOD, DKON MCHOG GSUM
LA x YID KYIS BZUNG, LAN GSUM, DA DBANG GI GZHI

DGONG PA ZHES BYA BA, BSANGS SBYANGS SNGON DU 'GRO BAS KHYED
RANG RNAMS KYI LUS GZHI LHAR BSKYED PA YIN PAS DENG GYI CHO GA'I
TSIG RIS DANG BSTAN NAS SPYAN DMIGS BRTAN PO MDZAD PAR ZHU, AOm
BADZRA AA MRi TAS BSANGS, AOm SVA BHA WAS SBYANGS, STONG

PA'I NGANG LAS SLOB MA RNAMS KYI GO SAR RMA BYAS BTEG PA'I RIN
PO CHE'I KHRI'I STENG DU PAm LAS PADMA DANG AA LAS ZLA BA'I
DKYIL 'KHOR GYI STENG DU SGOM RNAMS KYI SEMS NYID YI GE HRI:
DMAR PO x 'OD ZER LNGA 'PHRO BAR GYUR, CES BRJOD DO, ,GNYiS PA
DNGOS

GZHI LA BZHI, TSE BUM LA BRTEN PAS DBANG BSKUR BA, TSE CHANG LA
BRTEN NAS DBANG BSKUR BA, TSE RIL LA BRTEN NAS DBANG BSKUR BA,
SHIS BRJOD LA BRTEN NAS TSE SPEL BA'O, ,DANG PO LA GSUM, YAR BA
'GUGS PA, NYAMS PA GSO BA, TSE BSTIM PA'O,

@10A *, ,DANG PO NI, BLA MA TSE DPAG MED DU GSAL BA'I THUGS KA'I
HR'I: LAS 'OD ZER 'PHROS PA BUM NANG GI TSE DPAG MED KYI THUGS
KA'I HR'I: LA 'PHOG ,DE LAS 'OD ZER 'PHROS PA'I SNE MOR LHA MO
DMAR SER PHYAG GA-YAS NA

LCAGS KYU DANG GA-YON NA BUM PA THOGS PA DPAG TU MED PA SPROS PA
RNAMS KYIS KHYED RANG RNAMS KYI TSE 'CHI BDAG GI GSHIN RJE DANG,
BAN BON MTHU BO CHE DANG, RGYAL GDON SOGS 'BYUNG PO MI MA YIN
GYIS PHROGS PA DANG BRKUS PA DANG, YAR

BA THAMS CAD RDO KHAB LEN GYIS LCAGS PHYE LEN PA LTAR BUM PA
DANG THOD PA DANG LHUNG BZED BDUD RTZIS GANG BA'I RNAM PAR BKUG
STE LHA MO RNAMS KYI PHYAG GI BUM PA LA THIM, 'OD DANG BDUD RTZI
DMAR SER DU ZHU BA'I RGYUN GYIS KHYED RANG RNAMS TSE DPAG

MED DU GSAL BA'I SPYI BO NAS CHU RUB KYI TSUL DU DBANG BSKUR
BAS, LUS KYI PHYI NANG BAR GSUM THAMS CAD DAG PAR BKRUS, TSE
THUNG 'GYUR GYI NAD GDON SDEG SGRIB THAMS CAD SMRA SHAD DANG
SHOG RO, SDOM DANG SDIG RA, SO LA KHU DANG DUD KHU'I RNAM PAR
DBANG

PO'I SGO DANG BA SPU'I BU GA THAMS CAD NAS PHYIR THON TE GAR
SONG CHA MED DU DAG, LUS DVANGS GSAL 'OD KYI RANG BZHIN CAN DU
GYUR PA DE 'CHI MED TSE'I BDUD RTZI DMAR SER 'OD ZER DANG BCAS
PAS MER GYIS GANG, TSE NYAMS PA GSOS, YAR BA KHUGS,

CHANG PA 'THUD, YO BA BSRANGS TE RDZAS KYI RDO RJE PHA LAM LTAR
PHAR BA DNGOS POR 'DZIN PA THAMS CAD 'JOMS SHING, TSUR LA GANG
GIS KYANG GZHOM ZHIG MA NUS PA'I 'CHI MED TSE'I RIG 'DZIN THOB
BYUNG SNYAM PA'I MOS PA BRTAN PO MDZOD CIG ,CES BRJOD LA,

@10B d'A DRIL DKROL ZHING, AOm AA MAR nI DZ'I WANT'I YE SV'AH'A,
SKAL LDAN RIGS KYI BU 'DI LA TSE DBANG DU GYUR CIG ,TSE DNGOS
GRUB TU GYUR CIG ,TSE MI 'GYUR BA'I GA-YUNG DRUNG DU GYUR CIG
,TSE MI SHIGS PA'I RDO RJER GYUR CIG ,TSE MI NUB PA'I RGYAL
MTSAN DU GYUR CIG ,

'CHI BA MED PA TSE'I RIG 'DZIN THOB PAR GYUR CIG, CES BRJOD LA
ME TOG GTOR RO, ,GNYIS PA NYAMS PA GSO BA LA GSUM, TSE NYAMS PA
GSO BA, BSOD NAMS NYAMS PA GSO BA, DAM SDOM NYAMS PA GSO BA'O,
,DANG PO LA LNGA LAS, NAM MKHA'I

KHAMS KYI SGO NAS TSE NYAMS PA GSO BA NI, SLAR YANG BLA MA TSE
DPAG x LHA MO SNGON MO x SPROS PA RNAMS KYIS RGYAN NAM MKHA'
DANG, BU GA NAM MKHA' LA SOGS PA 'BYUNG BA NAM MKHA'I TSE BCUD
THAMS CAD RDO KHAB LEN GYI LCAGS PHYE LEN PA LTAR 'OD DANG

BDUD RTZI SNGON PO MTHING ZHUN MA'I MDOG CAN GYI RNAM PAR BKUG
STE LHA MO RNAMS KYI PHYAG GI BUM PA LA THIM, DES KHYED RANG
RNAMS x DAG PAR BKRUS, NAM MKHA'I KHAMS LA BRTEN NAS TSE GNAS PA
LA GEGS BYED KYI NAD GDON x TSE'I BDUD RTZI SNGON PO

'OD ZER DANG BCAS PAS MER GYIS GANG, RNAM SHES DRUG DANG BU GA
DGU SOGS NANG GI NAM MKHA'I KHAMS KYI SGO NAS TSE NYAMS PA RNAMS
SOR CHUD DE BDUD RTZI LUS KYI ZUNGS DANG SROG GI RTEN DU GYUNG
PA'I SGRO NAS 'CHI MED x THOB PAR GYUR CIG ,GNYIS PA RLUNG

GI KHAMS KYI SGO NAS TSE NYAMS PA GSO BA NI, SLAR YANG x LHA MO
LJANG KHU x SPROS PA RNAMS KYIS SHAR PHYOGS KYI RLUNG DANG, LHO
x NUB x BYANG x SHAR LHO'I x LHO NUB KYI x NUB BYANG GI x BYANG
SHAR GYI x STANG GI x 'OG GZHI RLUNG GI DKYIL 'KHOR LA SOGS

@011A *, ,PA 'BYUNG BA RLUNG KHAMS KYI TSE BCUD x BDUD RTZI
LJANG KHU MRGAD ZHUN MA'I x DAG PAR BKRUS, RLUNG GI KHAMS LA
BRTEN NAS x TSE'I BDUD RTZI LJANG KHU 'OD ZER DANG BCAS PAS MER
GYIS GANG, RTZA BA'I RLUNG LNGA DANG YAN LAG GI

RLUNG LNGA STE NANG GI RLUNG KHAMS KYI SGO NAS x CHUD DE, LUS
SRED MED KYI BU DANG, GLANG PO CHE RAB BRTAN LTA BUR STOBS DANG
YANG RTZAL PHUN SUM TSOGS PA DANG LDAN PA'I SGO NAS x THOB PAR
GYUR CIG ,GSUM PA ME'I KHAMS KYI SGO NAS TSE NYAMS PA GSO BA NI,
SLAR

YANG x LHA MO DMAR MO x SPROS PA RNAMS KYIS NAGS TSAL GYI ME
DANG RDO SOL GYI ME DANG, ME SHEL GYI ME DANG, SBYOR BSGRUBS KYI
ME DANG, RGYUN BZHAG GI ME DANG, RTA GDONG GI ME DANG, TING NGE
'DZIN GYI ME DANG 'OG GZHI ME'I DKYIL 'KHOR LA SOGS PA 'BYUNG

BA ME KHAMS KYI TSE BCUD x BDUD RTZI DMAR PO MTSAL ZHUN MA'I x
DAG PAR BKRUS, ME'I KHAMS LA BRTEN NAS x TSE'I BDUD RTZI DMAR PO
'OD STONG DANG BCAS PAS MER GYIS GANG, LUS KYI BDE DRONG NANG GI
ME KHAMS KYI SGO NAS x CHUD DE, LUS ME SHEL DANG, NYI

MA'I SNYING PO LTA BUR BKRAG MDANGS DANG, GZI BRJID PHUN SUM
TSOGS PA DANG LDAN PA'I SGO NAS x THOB PAR GYUR CIG, BZHI PA CHU
KHAMS KYI LHO NAS TSE NYAMS PA GSO BA NI, SLAR YANG x LHA MO
DKAR MO x SPROS PA RNAMS KYIS, MTSO DANG RDZING BU DANG, CHU

MIG DANG KHRON PA DANG, LU MA DANG 'BAB CHU DANG LTENG GA DANG,
SID TA DANG SINDHU DANG, PAKshU DANG, GANGH'A DANG, CHU GTER MA
DROS PA DANG, NANG GOR LA MTSO BDUN DANG, PHYI'I RGYA RGYA MTSO
CHEN PO DANG, 'OG GZHI TSU'I DKYIL 'KHOR LA SOGS PA 'BYUNG BA
CHU KHAMS

@011B KYI TSE BCUD x BDUD RTZI DKAR PO'O MA'I x DAG PAR BKRUS,
CHU'I KHAMS LA BRTEN NAS x TSE'I BDUD RTZI DKAR PO 'OD ZER DANG
BCAS PAS MER GYIS GANG, LUS KYI KHRAG DANG CHU SER LA SOGS PA
NANG GI CHU KHAMS KYI SGO NAS x CHUD DE, LUS PADMA'I RTZA BA
LTAR

DKAR ZHING SNUM BAG PHUN SUM TSOGS PA DANG LDAN PA'I SGO NAS x
THOB PAR GYUR CIG ,LNGA PA SA KHAMS KYI SGO NAS TSE NYAMS PA GSO
BA NI, SLAR YANG x LHA MO SER MO x SPROS PA RNAMS KYIS, RI'I
RGYAL PO RI RAB DANG, GSER GYI RI BDUN DANG, LCAGS RI NAG PO LA

SOGS BA'I RIN PO CHE'I RI, MA LA YA LA SOGS PA'I NAGS RI, SPOS
NGAD LDAN LA SOGS PA'I SPANG RI, GSER GYI BYA SKYIBS CAN LA SOGS
PA'I BRAG RI, GANGS CAN LA SOGS PA'I GANGS RI, GZHAN YANG SA
DANG RDO DANG RTZVA DANG SHING DANG 'BRU DANG SMAN DANG 'OG

GZHI DBANG CHEN GSER GYIS GZHI LA SOGS PA 'BYUNG BAS KHAMS KYI
TSE BCUD x BDUD RTZI SER PO GSER ZHUN MA'I x DAG PAR BKRUS, SA'I
KHAMS LA BRTEN NAS x BDUD RTZI SER PO 'OD ZER DANG BCAS PAS MER
GYIS GANG, LUS KYI SHA DANG RUS PA LA SOGS

PA NANG GIS KHAMS KYI SGO NAS x CHUD DE, LUS RI'I RGYAL PO RI
RAB LTAR SA ZHING BRTAN BRLING PHUN SUM TSOGS PA DANG LDAN PA'I
SGO NAS x THOB PAR GYUR CIG ,GNYIS PA BSOD NAS NYAMS PA GSO BA
NI, SLAR YANG x LHA MO KHA DOG SNA TSOGS PA x SPROS PA

RNAMS KYIS TSANGS PA DANG BRGYA BYIN LA SOGS PA STENG GI LHA TSE
RING PO RNAMS DANG, DGA' PO DANG 'JOG PO LA SOGS PA 'OG GI KLU
TSE RING PO RNAMS DANG, STONG 'KHOR LOS BSGYUR PA'I RGYAL PO
DANG, GRUB PA THOB PA DANG, RIG PA 'DZIN PA DANG, MKHAS PA
@12A *, x,KAndA TA LA SOGS PA BAR GYI MI TSE RING PO RNAMS KYI
TSE DANG BSOD RNAMS, ,DPUNG DANG BU RTA, KHAS DRAG DBANG CHE,
DPAL 'BYOR LONGS SPYOD, BKRAG MDANGS GZI BRJID THAMS CAD RDO
KHAB LEN GYIS LCAGS PHYE LEN PA LTAR, BKRA

SHIS RTAGS BRGYAD DANG RDZAS BRGYAD, RGYAL SRID SNA BDUN DANG
NYE GA'I RIN CHEN SNA BDUN GYI RNAM PAR BKUG STE, LHA MO RNAMS
KYI PHYAG GI BUM PA LA THIM, 'OD DANG BDUD RTZI SNA LNGAR ZHU
BA'I RGYUN GYIS KHYED RANG RNAMS x DAG PAR BKRUS, STOBS 'BYOR
BSOD

NAMS CHEN PO'I SGO NAS TSE GNAS PA LA GEGS BYED KYI NAD GDON x
BDUD RTZI SNA LNGA 'OD ZER DANG BCAS PAS SER GYIS GANG, STOBS
'BYOR TSE BSOD NYAMS PA RNAMS SOR CHUD DA, LHA RNAMS KYI DBANG
PO BRGYA BYIN DANG, STONG GSUM MI MDZED KYI BDAG PO

TSANGS PA SOGS DANG SKAL PA MNYAM PA'I SGO NAS x THOB PAR GYUR
CIG ,GSUM PA DAM SDOM NYAMS PA GSO BA NI, SLAR YANG x LHA MO
DKAR DMAR MTHING GSUM x SPROS PA RNAMS KYIS PHYOGS BCU'I ZHING
RAB 'BYAMS NA BZHUGS PA'I TSE KHRID BRGYUD PA'I

BLA MA YI DAM SANGS RGYAS BYANG SEMS DPA' BO MKHA' 'GRO TSES
SKYONG SRUNG MA LHA MI'I GRUB PA DANG RIG PA 'DZIN PA RNAMS KYI
SKU'I BYIN RLABS THAMS CAD TSE DPAG MED KYI SKU DANG, GSUNG GI
BYIN RLABS RNAMS PO TI DANG YIG 'BRU DANG DBYANGS GSAL

GYI RNAM PA DANG, THUGS KYI BYIN RLABS RNAMS RDOR DRIL DANG,
TSE'I BUM PA DANG, PADMA DMAR PO LA SOGS PA PHYAG MTSAN SNA
TSOGS GYI RNAM PAR BKUG STE, 'OD DANG BDUD RTZI DKAR DMAR MTHING
GSUM DU ZHU BA'I RGYUN GYIS KHYED RANG RNAMS x DAG PAR

@12B BKRUS, LUS NGAG YID GSUM GYIS BSAGS PA'I TSE THUNG 'GYUR
GYI NAD GDON x BDUD RTZI DKAR DMAR MTHING GSUM GYIS MER GYIS
GANG, DAM TSIG DANG SDOM PA NYAMS PA RNAMS SOR CHUD DE, BLA MA
LHA TSOGS RNAMS KYI BYIN RLABS ZHUGS PA'I SGO

NAS x THOB PAR GYUR CIG ,GSUM PA TSE BSTIM PA NI, SLAR YANG x DE
LAS 'OD ZER 'PHROS PAS NUB PHYOGS BDE BA CAN NAS BCOM LDAN 'DAS
TSE DPAG MED LA TSE KHRID BRGYUD PA'I BLA MA YI DAM SANGS RGYAS
BYANG SEMS DPA' BO MKHA' 'GRO CHOS SKYONG SRUNG MA

RNAMS KYIS BSKOR BA SPYAN DRANGS, BUM NANG GI TSE DPAG MED LA
THIM, DE LAS RANG 'DRA GNYIS PA RE CHAD NAS KHYOD RANG RNAMS TSE
DPAG MED DU GSAL BA'I SBYI BOR BZHUGS PA LA, NGED KYIS GSOL BA
BTAB BAS SKU'I CHA LAS BDUD RTZI SNA LNGA 'OD ZER DANG BCAS

PA'I RGYUN BABS, LUS KYI PHYI NANG BAR GSUM THAMS CAD DAG PAR
BKRUS, TSE THUNG 'GYUR GYI x LUS DVANG SA GSAL 'OD GYI RANG
BZHIN CAN DU GYUR PA DE LA SPYI BO'I TSE DPAG MED THIM PAS,
KHYOD RANG RNAMS KYI LUS NGAG YID GSUM DANG TSE DPAG MED

KYI SKU GSUNG THUGS DBYER MED RO GCIG TU GYUR PA'I SGO NAS x
MDZOD CIG ,CES BRDA SPRAD LA, TSE BUM MGO THOG TU BZHAG STE,
PHYOGS BCU DUS GSUM GYI RTZA BA DANG BRGYUD PAR BCAS PA'I DPAL
LDAN BLA MA DAM PA RNAMS KYIS BYIN GYIS RLOBS SHIG ,CHOS

SKU SNANG BA MTHA' YAS KYIS x NAS GCIG GRUB PA'I RGYAL MOS x CES
PA NAS, BDAG GI 'DREN MCHOG DAM PA x ZHAL SNGA NAS KYIS x YI DAM
x SANGS RGYAS x DPA' PO x CHOS SKYOR x KHYAD PAR DU YANG BCOM
LDAN 'DAS TSE DPAG MED KYI LHA TSEGS

@13A *, ,'KHOR DANG BCAS PA RNAMS KYIS x KHYED RNAMS LA MKHYEN
PA'I YE SHES, BRTZE BA'I THUGS RJE, MDZAD PA'I 'PHRIN LAS, SKYOB
PA'I NUS MTHU BSAM GYIS MI KHYAB PA MNGA' BA LAGS PAS SLOB MA
'DI NYID KYI RLUNG MKHRIS

BAD KAN 'DUS PA LA SOGS PA'I LUS KYI NA TSA, MYA NGAN SMYO 'BOG
SNGANGS SKRAG LA SOGS PA'I SEMS KYI SDUG BSNGAL, DGRA JAG CHOM
RKUN GCAN GZAN LA SOGS PA'I GZUGS CAN MI DANG, DUD 'GRO'I GNOD
PA, STENG GDON GZA' DANG RGYU SKAR,

'OG GDON KLU DANG SA BDAG ,BAR GDON BTZAN DANG RGYAL 'GONG LA
SOGS PA'I GZUGS MED LHA 'DRE'I GNOD PA, SA CHU ME RLUNG 'KHRUGS
PA LA SOGS PA'I SEMS MED 'BYUNG BA'I GNOD PA, LO ZLA ZHAG SKAG
RMI LTAS MTSAN NGAN DUS MIN 'CHI

BA SOGS 'GAL RKYEN BAR GCOD MI MTHUN PA'I PHYOGS THAMS CAD LAS
BSRUNG BAR MDZOD, BSKYAB PAR MDZOD, SPA BAR MDZOD, TSE DANG BSOD
NAMS, DPUNG DANG BU RTA, KHAS DRAG DBANG CHE, DPAL 'BYOR LONGS
SPYOD, BKRAG MDANGS GZI BRJID

LUNG RTOGS KYI YON TAN SOGS MTHUN RKYEN LEGS TSOGS THAMS CAD YAR
DO'I ZLA BA LHAR GONG NAS GONG DU 'PHEL ZHING RGYAS PAR MDZAD DU
GSOL, ZHES DANG GZUNGS RING THUNG BZLAS LA, ZHES GSOL BA BTAB
PAS, RGYAL BA TSE DPAG MED

LAS RANG 'DRA GNYIS PA ZHIG CHAD NAS SLOB MA TSE DPAG MED DU
GSAL BA LA THIM PAS SLOB MA'I LUS NGAG YID GSUM DANG TSE DPAG
MED KYI SKU GSUNG THUGS DBYER MED RO GCIG TU GYUR PA'I SGO NAS
BYIN GYIS BRLABS PAR GYUR, DZA: H'Um BAm HO

@13B GNYIS PA TSE CHANG LA BRTEN NAS DBANG BSKUR BA NI, RIGS
LNGA'I NGO BO SHA LNGA DANG YUM LNGA'I NGO BO BDUD RTZI LNGA RDO
RJE GSUM GYIS SPYANGS RTOGS SPAR GSUM BYAS PA LA 'KHOR 'DAS KYI
TSE BCUD THAMS CAD BSTIM PA'I MCHI MED KYI BDUD RTZI 'DI

MYANGS PA LA BRTEN NAS RTZA RLUNG THIG LE RNAMS LAS RUNG DU BYAS
NAS RDZOGS RIM GYI RTOGS PA BSKYED PA'I SGO NAS TSE BSRING BA'I
DAM RDZAS KHYAD PAR CAN YIN PAS 'DI BZHES PAR MDZOD, 'CHI MED
RIGS LNGA ZHU BA'I RDZAS, ,'KHOR 'DAS YON TAN DVANGS

MA'I BCUD, ,GSOL BAS LAS RLUNG 'CHI BDAG DGRAS, ,MI GA-YO BDE
STONG RDZOGS PAR SHOG ,AOm AAM x SV'AH'A, GSUM PA TSE RIL LA
BRTEN NAS DBANG BSKUR BA NI, NANG RIGS BZHI BRGYA RTZA BZHI'I
GNYEN POR GYUR PA'I SMAN SNA BZHI BRGYA RTZA BZHI BSDUS PA LA,
'KHOR

'DAS KYI TSE BCUD THAMS CAD BSTIM PA'I BCUD LEN KYI RIL BU 'DI
MYANGS PA LA BRTEN NAS RAGS LUS KYI 'BYUNG BZHI CHA SNYOMS SU
BYAS NAS BSKYED RIM GYI RTOGS PA BSKYED PA'I SGO NAS TSE BSRING
BA'I DAM RDZAS KHYAD PAR CAN YIN PAS 'DI BZHES PAR

MDZOD, BZHI BRGYA RTZA BZHI'I NAD 'JOMS SMAN, ,SNYING PO KUN
'DUS DPAL GYI ZAS, ,GSOL BAS BAR CHAD NANG GDON LAS, ,RGYAL TE
'JIG MED SKU BRNYES SHOG ,AOm AA MA x SV'AH'A, BZHI PA SHIS
BRJOD LA BRTEN NAS TSE SPEL BA NI, SLAR YANG x

DE LAS 'OD ZER 'PHROS PAS, TSE KHRID BRGYUD PA'I BLA MA YI DAM
SANGS RGYAS BYANG SEMS DPA' BO MKHA' 'GRO CHOS SKYONG SRUNG MA
THAMS CAD SPYAN DRANGS TE, MDUN GYI NAM MKHAR BZHUGS NAS ME TOG
GI CHAR 'BEBS SHING GAR ROL DANG BCAS TE SHIS

@14A *, , ,BRJOD KYI GLU DBYANGS BSGRAGS PAS KHYED RANG RNAMS
KYI TSE SNGAR YONG GONG 'PHEL DU GYUR PA'I MOS PA MDZOD, SBYIN
PA'I STOBS KYIS ZHES SOGS SAM, RAB YANGS MDUN GYI NAM MKHA' LA,
,RTZA

BA'I BLA MA TSE DPAG MED, ,BRGYUD PA'I BLA MA SPRIN LTAR 'THIBS,
,YI DAM LHA TSOGS 'KHOR GYIS BSKOR, ,MA MO MKHA' 'GRO GAR STABS
BSGYUR, ,CHOS SKYONG SRUNG MA BRAN DU 'KHOL, ,SNYAN PA'I DBYANGS
KYI 'BRUG STONG LDIR, ,

BKRA SHIS ME TOG CHAR DU 'BEBS, ,'DIR 'DUS SKAL LDAN TSOGS RNAMS
LA, ,'CHI MED TSE YI BKRA SHIS SHOG ,DPAL 'BYOR SNYAN GRAGS BKRA
SHIS SHOG ,BDE CHEN YE SHES BKRA SHIS SHOG ,BSAM PA 'GRUB PA'I

BKRA SHIS SHOG ,MDANGS RGYAS LUS KYI BDE STOBS 'PHEL BA DANG,
,NGAG SNYAN BRJOD PA'I RANG SGRA BDE BA DANG, ,DAG GSAL SEMS KYI
'CHAR SGO YANGS PA RU, ,GDAN GSUM TSANG BA'I LHA YIS BYIN GYIS
RLOBS, ,

AOm NA MO x SV'AH'A, GSUM PA MJUG NI, DE LTAR TSE DBANG THOB
PA'I SKABS KYI DAM TSIG DANG SDOM PA RNAMS LEGS PAR BSRUNG SNYAM
PAS 'DI'I RJES ZLOS MDZOD, GTZO BOS JI LTAR BKA' STZAL PA, ,DE
DAG THAMS CAD BDAG

GES BGYI, ,ZHES TSAR GSUM, 'O DES MA GCIG GRUB PA'I RGYAL MO'I
LUGS KYI TSE'I DBANG BSKUR GYI RIM PA RNAMS LEGS PAR PHUL GRUB
PA YIN PAS, DE'I BKA' DRIN GTANG RAG GI YON DU RANG GI LUS BRAN
DU

@14B 'BUL SNYAM PAS 'DI'I RJES ZLOS MDZOD, DENG NAS BRTZAMS TE
BDAG BRAN DU, ,KHYED LA BDAG NI 'BUL LAGS KYI, ,KHYED KYI SLOB
MAR GZUNG BA DANG, ,CHA YIS KYANG NI SPYAD DU GSOL, ,ZHES PA
DANG MAndAL 'BUL DU GZHUG

GO ;GSUM PA MTHAR BSDU CHOG BSHAD PA NI, MCHOD KHA GSOS PA BYIN
GYIS BRLABS LA MCHOD BSTOD, YIG BRGYA, BZOD GSOL RNAMS BYAS TE,
BADZRA MU: TSE BUM GYI LHA YE SHES PA RANG BZHIN GYI GNAS SU

GSHEGS, DAM TSIG PA RANG NYID LA THIM PAR GYUR, CES BRJOD LA,
BSNGO SMON SHIS BRJOD BCAS BYAS TE LAS KYI RJES MI MNGON PAR
BYA'O, ,SMRAS PA, GANG MTSAN BCU GNYIS BDAG PO'I 'OD SNANG CHA,
,SGRA

'DZIN KHUNG BUR ZHUGS PA TZAM GYIS KYANG, ,MTSUN LHA'I SMAG RUM
PHA MTHAR SKROD DO ZHES, ,RNAM 'DREN BZHI PA'I LJAGS YANGS KLONG
LAS BSGRAGS, ,DE PHYIR SNOD RUNG ZAB MO'I RGYUN THOB CING,
,SNGON DU BSNYEN PAS

RANG GI RGYUD SBYANGS NAS, ,MA NOR CHO GAS GZHAN LA PHAN GDAGS
PA, ,DE 'DRA'I PHAN YON SMOS KYANG CI ZHIG 'TSAL, ,'ON TE SNOD
MIN MANG PO'I 'KHOR DBUS SU, ,NOR 'KHRUGS CHO GA'I GZUGS BRNYAN

LHUR LEN KYANG, ,GRAGS CAN SANGS RGYAS DNGOS SU RLOM PA RNAMS,
,SREG 'TSANG ME NUS BI SHVA NA RA'I SPUN, ,TSUL 'DIR 'BAD LAS
THOB PA'I DGE TSOGS MTHUS, ,DUS MIN 'CHI BA'I DGRA LAS RNAM
RGYAL TE,

@15A *, ,MTHA' YAS 'GRO LA GNAS SKABS MTHAR THUG GI ,PHAN BDE
TSE 'DI NYID LA STER GYUR CIG ,CES MA GCIG GRUB PA'I RGYAL MO'I
LUGS KYI TSE DPAG MED LHA GCIG BUM GCIG TU GRAGS PA'I TSE DBANG

BSKUR TSUL 'CHI MED SROG GI DPAL STER ZHES BYA BA 'DI NI, YUL
GCAD STOD GA-YAS RU'I CHAR SKYES PA'I SH'AKYA'I DGE SLONG DHARMA
BHA DRAS RAB BYUNG BCU BZHI PA'I NANG TSAN RNAM 'BYUNG GI LO'I
SNON ZLA BA'I GRAL TSES BZANG POR BRIS, ,SARBA MANGGA LAm

SARBA DZA GA TAm,, ,,*, ( SDE DGE'I PAR RKOS PADMA NOR BU YI
GANG SHES BRTZON 'GRUS KYI SGO NAS PAR TU 'GRUB PA'O, ,ZHAL GRO
),, ,,