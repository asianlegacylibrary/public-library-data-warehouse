@001A *, ,CHOS SDE CHEN PO DGA' LDAN THEG CHEN BSHAD SGRUB GLING
GI DKAR CHAG DRI MED SHEL DKAR ME LONG ZHES BYA BA BZHUGS SO, ,

@001B #, ,LHA MI'I RNAM 'DREN BGRANG MTHA' YAS PA YI, ,RIGS BDAG
YE SHES BSTAN PA'I SGRON ME SOGS, ,BSLU MED LAM STON YONGS 'DZIN

TSOGS RNAMS KYI, ,BKA' DRIN RJES SU DRAN PAS GUS PHYAG 'TSAL,
,BSIL LJONGS MKHAS BTZUN GRUB PA BYE BA'I DBUS, ,RMAD BYUNG LUNG
RTOGS BSHAD SGRUB

MDZAD 'PHRIN GYIS, ,KUN NAS MNGON MTHO THUB BSTAN RIN CHEN GYI,
,MNGA' BDAG BLO BZANG RGYAL BA'I DBANG POR 'DUD, ,RAB 'BYAMS
STOBS BCU MNGA' BA'I THUGS

KYI BCUD, ,MDO SNGAGS ZAB GNANG RGYAL BA'I DGONGS PA BZHIN,
,LEGS PAR 'DOMS MDZAD RTZA BA'I YONGS 'DZIN MCHOG ,RJE BTZUN D'A
NA'I ZHABS LA GUS 'DUD @002A #, ,NAS; ;BSHES GNYEN DAM PA RNAMS KYI ZHABS BRTAN CING,
,RGYAL BSTAN RIN CHEN PHYOGS MTHAR RGYAS PA DANG, ,'GRO BA'I
SDUG BSNGAL MA LUS

GCIG CHAR DU, ,GZHIL NAS BDE BA'I DPAL LA SPYOD PA'I PHYIR,
,DGA' BA BRGYA LDAN THEG CHEN BSHAD SGRUB GLING, ,GSAR BSKRUN
CHE BRJOD BSTOD BSNGAGS LTAR

SNANG GIS, ,BSLAD MIN GNAS TSUL DRANG POR BRJOD PA'I GTAM,
,MCHOG DMAN KUN GYIS RNA BA GTOD DE NYON, ZHES MCHOD PAR BRJOD
PA DANG MNYAN PAR

BSKUL BA'I TSIG GIS SDUN BSUS NAS GLENG BAR BYA BA NI, JI SKAD
DU, RGYAL SRAS ZHI BA LHAS, 'GRO BA'I SDUG BSNGAL SMAN GCIG
PU, ,BDE BA THAMS CAD 'BYUNG

@002B BA'I GNAS, ,BSTAN PA RNYED DANG BKUR BSTI DANG, ,BCAS TE
YUN RING GNAS GYUR CIG ,CES GSUNGS PA LTAR, LUS CAN KUN GYI
PHAN BDE MA LUS PA 'BYUNG BA'I SGO NI, RGYAL BA'I BSTAN PA
NYAG GCIG KHO NAR DES?

SHING DE NYID 'DZIN SKYONG SPEL BAR BYED PA YANG BSTAN 'DZIN
DAM PA'I SKYES MCHOG RNAMS LA RAGS LAS PAS NA DE DAG GI SKU
TSE BRTAN CING MDZAD 'PHRIN RGYAS PA DANG, 'JIG RTEN KUN TU
NAD MUG 'KHRUGS RTZOD ZHI ZHING

CHOS 'BYOR BDE SKYID DBYAR MTSO LTAR 'PHEL BA'I CHED DANG,
LHAG TU JING GIR RGYAL PO'I RIGS LAS SON PA'I BANDE RANG BZHIN
'DU SHES GSUM PA, YONGS GRAGS KYI MING NGAG DBANG BLO BZANG
BSTAN PA'I RGYAL MTSAN

DPAL BZANG PO, MING GZHAN PADMA DRAG PO RTZAL LAM AA MO KA
BADZRA SOGS GZHI GCIG LA BRDA SNA TSOGS SU BTAGS PA'I ZOG PO
DGE SBYONG LTAR TSUL 'CHOS PA BDAG NI, SNGON BSAGS RNAM DKAR
MI DMAN PA'I

MTHU LAS TSE 'DIR RJE BDAG NYID CHEN PO YAB SRAS RNAMS DANG
ZHAL MI GNYIS PA'I MKHAS GRUB KYI 'KHOR SGYUR DU MA'I ZHABS
ZIN NAS DAM PA'I CHOS KYI SGRA SNYAN PO LAN CIG MIN PAR THOS
PA'I SKAL BA SBOM POR GYUR

NA'ANG, NA TSOD PHRA MO'I DUS NAS BLA MA'I GZUGS SU BYAS
SHING, SKU SKYER SGRO BTAGS PA'I RI BONG CAL SGROG GI SNYAN
GRAGS KYIS BSLUS PA'I GRA RIGS SBYIN BDAG DAD ZHEN CAN MI
NYUNG TZAM DANG, MI PHAN

@003A *, ,PHAN DU RE BA'I RTOG PA 'OG 'GYU'I BLO CAN SOGS KYIS
BSNYEN BKUR BYAS PAR BRTEN, SGO GSUM DKOR GYIS 'BAGS TE NGANG?
BRTZON SHES RAB NI 'GRIB, CHAGS SDANG GTI MUG SOGs

DBYAR MTSO LTAR 'PHEL BZHIN PA 'DI GA'I MUR DBUGS KYI RGYU BA
CHAD SONG NA DMYAL BA BYA BA SOGS MI KHOMS PAR GYUR NAS GSOR
MI RUNG PA ZHIG YONG BGRANG SNYAM SEMS BLONG BLONG POR GYUR
NAS BSAM MA NO

BTANG TSE SPYIR TSOGS GSOG SGRIB SBYONG GI THABS STON PA THUGS
RJE CAN GYIS GSUNGS PA JI SNYED CIG MCHIS PA LAS 'DIR SKABS SU
BABS PA BCOM LDAN 'DAS KYIS, 'PHAGS PA BSKUL BYED LA RDZAS LAS

BYUNG BA'I BSOD NAMS BDUN BKA' STZAL TE, PHYOGS BZHI'I DGE
'DUN LA KUN DGA' RA BA PHUL BA DANG, DER GTZUG LAG KHANG
BRTZIGS TU 'JUG PA DANG, GNAS MAL 'BUL BA DANG, RJES SU MTHUN
PA'I YO BYAD

'BUL BA DANG, GLO BUR DU 'ONG BA DANG 'GRO BAR CHAS PA LA
SBYIN PA DANG, NAD PA DANG NANG G-YOG LA SBYIN PA DANG, YUL
NGAN DANG CHAR MI 'BAB PA'I TSE SBYIN PA'O ZHES RDZAS LAS
BYUNG BA'I DGE BA'I NANG NAS KYANG GTZUG

LAG KHANG BRTZIGS PA NI, MDO SDE RIN PO CHE LAS, BCOM LDAN
'DAS LA KHYIM BDAG MGON MED ZAS SBYIN GYIS MNYAN YOD DU GSHEGS
PAR GSOL BA BTAB PA NA, DE NA GTZUG LAG KHANG YOD

@003B DAM ZHES BKA' STZAL BAR KHYIM BDAG GIS MA MCHIS SO ZHES
ZHUS PAS GANG DU GTZUG LAG KHANG YOD PA DER DGE 'DUN RNAMS
'ONG BA DANG, 'GRO BA DANG, GNAS PAR SEMS SO ZHES BKA' STZAL

PAS KHYIM BDAG GIS KYANG GTZUG LAG KHANG RTZIG GO ZHES ZHUS
NAS SH'A RI'I BU GROGS SU ZHUS TE, RGYAL PO RGYAL BYED KYI
TSAL LA GSER GYI BYE MAS G-YOGS NAS NYOS TE GTZUG LAG KHANG
RTZIGS PAR BRTZAMS PA

NA SH'A RI'I BU DANG KHYIM BDAG GIS THIG SKUD BZUNG NAS THIG
DANG PO BTAB PA NA SH'A RI'I BU 'DZUM PAR MDZAD PAS KHYIM BDAG
GIS RGYU ZHUS PAR DGA' LDAN GYI GNAS SU'ANG GSER GYI KHANG PA
DPAG TSAD BZHI BCU PA GRUB PO

ZHES BSNGAGS PA RGYA CHER MDZAD PA BZHIN DKON MCHOG GSUM GYI
PHO BRANG DANG DGE 'DUN GYI CHOS GZHI BZHENGS PA'I PHAN YON
RGYA CHEN PO DE LTA BU DANG GZHAN YANG DGOS PA KHYAD PAR CAN
MANG PO MTHONG NAS JI SKAD DU,

'JAM DPAL RTZA RGYUD LAS, YI GE HA BYA DGE DANG LDAN, ZHES
DPAL MNYAM MED RI BO DGE LDAN PA'I RING LUGS DRI MA MED PA
BYANG NAS BYANG GI PHYOGS MTHAR DAR BAR LUNG BSTAN PA BZHIN
GYI DUS LA BABS PA NA,

DPAL PHRENG SENG GE NGA RO'I MDO LAS RGYAL SRAS KYI SMON LAM
MTHA' KLAS PA SMON LAM CHEN PO GCIG GI NANG DU 'DUS SHING CHUB
PA NI DAM PA'I CHOS 'DZIN PA'I SMON LAM DU GSUNGS PA DANG,
LUNG GZHAN LAS KYANG,

@004A *, ,DE TSE GRAGS CHEN RGYAL SRAS RNAMS PHYOGS DER BSTAN
PA 'DZIN PAR SMON, ZHES GSUNGS PA LTAR, RGYAL SRAS BDAG NYID
CHEN PO RNAMS NI YUL DANG DUS GANG NA SANGS RGYAS KYI BSTAN PA

DAR BA DER BSAMs BZHIN SKYE BA BZHES NAS GDUL BYA'I SKAL BA
DANG 'TSAMs PAR THEG PA GSUM GYI BYANG CHUB TU BKRI BAR MDZAD
PA NI RGYA MTSO'I RLABS BZHIN DUS LAS YOL BA NAM YANG MI SRID
PAS, BDAG NYID CHEN PO

LUNG DANG MNGON PAR RTOGS PA'I YON TAN RIN PO CHES THUGS KYI
BUM BZANG LEGS PAR GTAMS SHING, ZAB RGYAS CHOS KYI CHAR ZIM
BUS BYANG PHYOGS KYI SKYE 'GRO RNAMS SMIN GROL GYI LAM BZANG
PO LA 'KHRID PA'I 'DREN MCHOG

DGON SDE 'DI NYID DANG RANG CAG RNAMS LA BKA' DRIN 'KHOR MTHA'
MA MCHIS PA 'JAM MGON BSTAN PA'I NYIN BYED RIG GNAS CHEN PO
LNGA LA MKHAS PA'I PHA ROL TU PHYIN PA RJE BTZUN BLA MA MAH'A
PAndI TA BLO BZANG DPAL 'BYOR LHUN

GRUB RAB RGYAS DPAL BZANG PO'I ZHAL SNGA NAS DANG, BDE BAR
GSHEGS PA'I MDO SNGAGS KYI GZHUNG LUGS RAB 'BYAMS KYIS MGRIN PAR
BRGYAN PAS 'JIG RTEN KUN GYI MIG TU GYUR PA RJE NGAG DBANG BSTAN
'PHEL BA'I ZHAL

SNGA NAS DANG, RGYAL BA'I GSUNG RAB RAB 'BYAMS LA MKHAS SHING
SDOM GSUM GYI BCAS MTSAMS LAS NAM YANG MI 'DA' BA'I BRTUL
ZHUGS CAN RJE NGAG DBANG BSTAN PA DPAL BZANG PO DANG, MDO
SNGAGS KYI BSTAN

@004B PA'I MNGA' BDAG BSKYED RDZOGS ZAB MO'I RTOGS PA KLONG DU
GYUR PA'I RDO RJE 'DZIN PA CHEN PO NGAG DBANG DPAL 'BYOR PA'I
ZHAL SNGA NAS DANG, SDE SNOD RGYA MTSO LTA BU'I PHA ROL TU SON
CING SGRUB PA'I RGYAL MTSAN BTZUGS PAR

MDZAD NAS GRUB PA'I GO 'PHANG MTHON POR GSHEGS PA RDO RJE
'CHANG LHA BTZUN RIN PO CHE NGAG DBANG SBYIN PA DPAL BZANG PO
SOGS DAM PA GONG MA ZAM MA CHAD PAR BYON PA SLOB BRGYUD DANG
BCAS RMAD BYUNG THUGS BSKYED RTA LJANG

SHING RTA BDUN GYIS DRANGS TE, SKAL BZANG GDUL BYA'I BSOD NAMS
YANGS PA'I LHA LAM NGOS LA YANG YANG MNGON PAR SHAR NAS, SKYE
DGU'I LEGS BYAS KYI PAD TSAL CIR YANG BZHAD PAR MDZAD CING,
KLOG

PA THOS BSAM, SPONG BA BSAM GTAN, BYA BA LAS KYI 'KHOR LO GSUM
GYIS SDE 'DI 'DZIN SKYONG SPEL BA'I 'PHRIN LAS KYIS RLABS CHER
BSKYANG BA DANG, DE NAS DUS KYI DBANG GIS GDAN SA'I KHUR BZUNG
BA'I

RIS MOS SU SON PA MTHO YOR MI GRAL DU CHUD PA LTA BU BDAG NI 7
'KHON STON CHOS KYI RGYAL PO'I RANG BSTOD MCHOG THUN MAR, DE
DAG KUN DANG LAS SMON 'BREL CHES PAS, ,THAR PA SGRUB PA'I RTEN
BZANG 'DI THOB PAR,,

SKYE BA RIM PAR BRGYUD PA KHYOD YIN ZHES, ,'GA' YIS RAB BTAGS
MDZAD LA GSOL BA 'DEBS, ZHES GSUNGS PA LTAR RANG NYID DAM PA
DE DANG DE DAG GI SKYE ZLA MIN PA RANG BLO RANG LA LKOG TU MA
GYUR PAS THAG CHOD KYANG,

@008A *, ,KHANG STENG CHOS KYI 'KHOR LO RI DVAGS PHO MO DANG
BCAS PA SOGS GANG CI NAS PHUN SUM TSOGS SHING, KHYAD DU 'PHAGS
PA YOD PA'I RGYU SONG RIN GONG DNGUL THOG TU PHABS PAR RIN
CHEN GNYIS PA

SRANG CHIG KHRI DRUG STONG LNGA BRGYA ZHO GANG BYUNG NGO,,
SMRAS PA, STON PAS RDZAS LAS BYUNG BA'I BSOD NAMS BDUN, ,ZHES
BSNGAGS NANG NAS MCHOG GSUM BSTI BA'I GNAS, ,GTZUG LAG KHANG
CHEN GRA BSHAG GRANGS

MANG BCAS, ,RGYAL BYED TSAL GYI DPE ZLAR 'OS PA 'DI, ,NYER
BSKRUN DGE BAS THUB BSTAN YANG SNYING PO, ,GSER ZHUN COD PAN
'DZIN PA'I RMAD BYUNG BSTAN, ,PHYOGS DUS KUN TU DAR ZHING DE
'DZIN PA'I, ,

SKYES MCHOG RNAMS KYI MDZAD 'PHRIN RGYAS GYUR CIG ,MKHA' MNYAM
LUS CAN MTHA' DAG RDZOGS LDAN GYI, ,DPAL LA DGYES DGUR SPYOD
CING 'DI BYED PO'I, ,SROG GI KA BA BRTAN CING SKYE PHRENG DU,
,'GRO KUN

'DI PHYI'I BDE BA SGRUB NUS SHOG ,CHE BRJOD 'DI YANG DNGOS
PO'I 'DU SHES KYIS, ,BDAG BZUNG DPE KHRI'I RGYAN DU MI 'DZIN
PAR, ,BRJOD DON NYAMS SU BLANG NAS GANDHO LA'I, ,SRI ZHU
BSNYEN BKUR DAG LA

BRTZON GYUR CIG ,'DIR GNAS MCHOG DMAN GANG YANG DKON MCHOG GI
,RDZAS LA SBAGS? PA DKOR ZAN TSOGS 'DUS PA'I, ,MI SNYAN GTAM
GYIS GZHAR YANG MI GNOD PA, ,BLANG DOR TSUL

@008B BZHIN BYED PAS GANG GYUR CIG (,CES CHOS SDE CHEN PO DGA'
LDAN THEG CHEN BSHAD SGRUB GLING GI DKAR CHAG DRI MED SHEL
DKAR ME LONG ZHES BYA BA 'DI 'ANG GNAS MCHOG BKRA SHIS BSAM
GTAN PHO BRANG GI GZIMS CHUNG RAB ZHI BDE LDAN DGA'

TSAL DU ZLA 9 TSES 10 BZANG POR SPEL BA'O,, ,,
