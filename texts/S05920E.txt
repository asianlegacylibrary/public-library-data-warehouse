*, ,TSE DBANG BSKUR TSUL 'CHI MED TSE'I RIG 'DZIN GYI DNGOS GRUB
STER BA'I GDAMS PA BZHUGS SO,

@001A #, ,NA MA: SHR'I MANYDZU GHO sh'A YA, BLO BZANG MKHYEN
PA'I 'OD STONG RTZE DGAS SHES BYA'I KHYON KUN CIG CAR 'GENGS,
,GRAGS PA'I MKHA' DBYINGS MDZES MA LA

'KHYUD THUB BSTAN PADMO'I GNYEN GCIG PU, ,DPAL LDAN MKHAS PA'I
COD PAN DANG NI DBYER MED TSE DPAG MED MGON DER, ,GUS PAS BTUD
KYI DA NI MTHAR BYED BAG YOD

BYA BA'I DUS LA BAB, ,KUN TU BZANG PO'I LUGS BZANG GANG, ,GSAL
PHYIR SANGS RGYAS RNAMS KYI NI, ,YE SHES 'PHRUL GYIS BKOD PA
LHA'I, ,ZLA MED DGE BA'I BSHES

DER 'DUD, ,GANG LA BRTEN NA 'DOD DGU'I RAB DANG PHUL, ,JI BZHIN
LEGS PAR 'BYUNG BA'I THABS MKHAS MCHOG ,MKHAS DANG GRUB PAS
GSAL
BA'I LUGS JI BZHIN,

@002A *, ,'KHRUL MED TSUL BZHIN GSAL BA 'DIR BSHAD BYA, ,DE LA
'DIR GZHAN LA TSE DBANG BSKUR BA'I TSUL NI, THOG MAR RANG NYID
TSE DPAG MED DU BSKYED LA TSE BUM

CHE CHANG TSE RIL RNAMS LEGS PAR BSHAMS RTE, TSE BUM DBUS, TSE
CHANG GA-YAS, TSE RIL GA-YON DU BZHUG ,MCHOD PAS MTHA' BSKOR,
MCHOD GTOR RNAMS BLA MED LTAR BYIN GYIS

BRLABS, ,AOm SVA BH'A BA SHUDDHA: SARBA DHARM'A: SVA BH'A BA
SHUDDHO: HAm, TSE BUM STONG PA NYID DU GYUR, STONG PA'I NGANG
LAS TSE BUM DE NYID RMA BYAS BTEG PA'I RIN PO CHE'I KHRI'I STENG
DU SNA TSOGS PADMA DANG

ZLA BA'I GDAN LA, BLA MA BCOM LDAN 'DAS TSE DPAG MED SKU MDOG
DMAR PO ZHAL GCIG PHYAG GNYIS MNYAM GZHAG GI STENG NA 'CHI
MED
TSE'I BDUD RTZIS GANG BA'I BUM PA BSNAMS

PA; DBU SKRA RAL PA'I THOR TSUGS CAN MTSAN DANG DPE BYAD KYIS
SPRAS PA RIN PO CHE'I RGYAN DANG DAR SNA TSOGS KYI NA BZAS
BKLUBS PA, DVANGS GSAL 'OD KYI RANG BZHIN CAN SKU LAS

@002B SKYES PA'I 'OD KYI PHUNG PO'I DBUS NA ZHABS RDO RJE SKYIL
KRUNG GIS BZHUGS PA, DE'I SPYI BOR AOm DKAR PO, MGRIN PAR A'A:
DMAR PO, THUGS DKAR H'Um SNGON PO, LTE BAR SV'A SER PO, GSANG
BAR H'A LJANG KHU 'OD ZER LNGA

'PHRO BA, THUGS KA'I H'Um LAS 'OD ZER 'PHROS PAS RANG BZHIN GYI
GNAS NAS BSGOMS PA DANG 'DRA BA'I YE SHES PA SPYAN DRANGS, DZA:
H'Um BAm HO: DAM TSIG PA DANG GNYIS SU MED PAR GYUR PAR BSAMS
LA

GZUNGS RING NGAM, AOm AA MA RA nI DZ'I WANT'I YE SV'AH'A, ZHES
BZLAS PA CI MANG BYAS NAS BUM PA BSGRUB, TSE CHANG NANG MCHOD
LTAR SBYAR RTOGS SBAR GSUM BYAS, TSE RIL YANG SMAN SNA TSOGS LAS
BYAS PA'I

BDUD RTZI RIL BU LA 'KHOR 'DAS KYI BCUD THAMS CAD BSDUS TE BSTIM
NAS 'CHI MED TSE'I BDUD RTZI RIL BUR BSAM MO, ,DE NAS SLOB MA
RNAMS KHRUS BYED DU BCUG ,PHYAG 'TSAL DU BCUG LA, 'DIR

MA GCIG GRUB PA'I RGYAL MO'I LUGS LAS BRGYUD PA'I TSE DBANG ZAB
MO ZHU BA'I YON DU MAndAL ZHIG 'BUL BAR ZHU, ZHES MAndAL DBUL
DU
BCUG NAS, CHOS 'DI'I LO RGYUS CUNG ZAD CIG BRJOD NA,

CHOS KHUNGS BTZUN PAR BYA BA'I PHYIR GDAMS PA GANG NAS BTZAL
BA,
CHOS LA YID CHES PAR BYA BA'I PHYIR GDAMS PA NYID KYI CHE BA,
CHE BA GNYIS DANG LDAN PA'I SGO NAS SLOB MA LA DBANG BSKUR

@003A *, ,TSUL DANG BCAS PA'I RIM PA GSUM TZAM GSUNGS PA'I NANG
NAS, DANG PO NI RAS CHUNG RDO RJE GRAGS PAS BLA MA NYI BU GSANG
SNGAGS SDONG PO'I DRUNG DU LUS MED MKHA' 'GRO'I CHOS

RNAMS RDZOGS PAR ZHUS NAS BOD DU 'BYON PAR CHAS PA'I DUS SU, BLA
MA'I GSUNG NAS, DE RING GRONG KHYER GYI TSONG 'DUS SU LTAR SONG
GSUNGS NAS BYON PAS, RNAL 'BYOR PA SNGO BSANG NGE BA, KHRI
SNYAN

SA LE'I PAGS PA PHRAG PA GA-YAS LA BKAL BA RAG DUNG 'BUD PA CIG
'DUG PA DES SPYAN CHER GZIGS NAS, KHYOD LA RNAM BDUN GYI TSE LAS
MI 'DUG GSUNGS PAS, SHIN TU PRED DE, BLA MA'I DRUNG

DU BYON NAS LO RGYUS ZHUS PAS, KHYOD LA TSE DE LAS MI 'DUG PA
NGAS SHES TE MA SMAS PA YIN, DA MA GCIG GRUB PA'I RGYAL MO ZHES
BYA BA TSE DPAG MED DNGOS SU GRUB PA CIG YOD PAS DE'I DRUNG DU
SONG

LA; GDAMS NGAG ZHUS SHIG GSUNGS NAS, GSER SRANG BZHI YOD PA DE
KHYER TE MA GCIG GRUB PA'I RGYAL MO'I DRUNG DU BYON NAS GSENG
SRANG GSUM LA CHOS ZHU BA'I YON BYAS, GSER SRANG GANG LA CHOS
ZHU

BA'I CHAS KA BYAS TE, DBANG ZHUS ZLA BA BDUN DU BSGOMS PAS LO
BZHI BCU ZHE BZHI BSRINGS PA YIN GSUNG, DE YANG SNGAR BZHI BCU
BZHES PA LA, ZHE BA ZHI BSRINGS PAS BRGYAD CU GYA BZHI BZHUGS
PAR

@003B GRAGS SHING, DE NAS TI BU BA'I DRUNG DU LOG BYON PA DANG,
BLA MA'I GSUNG NAS GDAMS NGAG NGAS KYANG SHES TE, MA GCIG GRUB
PA'I RGYAL MO YID CHES PA'I GNAS YIN PAS BTANG BA YIN GSUNGS NAS
BLA MAS KYANG TSAR

GCIG RDZOGS PAR GNANG NGO, ,DE NAS BOD DU BYON RJE MID LA DANG
MJAL BA'I DUS SU MID LA'I GSUNG NAS SNGAR BOD DU MA GRAGS PA'I
ZA BA CHOS KHYAD PAR CAN ZHIG NGA LA SKYES SU PHUL CIG GSUNGS
PAS, CHOS 'DI BLA MA'I BKA'

MA CHOGS PAR BLA MA LA SKYES SU PHUL BA YIN PAS, GDAMS PA 'DI
RAS CHUNG PA BLA MAR BYAS TE MID LA NAS BRGYUD DE RTZA BA'I BLA
MA'I BAR DU LEGS PAR BRGYUD PA'I TSE DBANG MCHOG TU ZAB PA YIN
PAS 'DI ZHU BA LA,

MNYAN SOGS 'DOD PAS GSOL GSUM GDAB CES MA GSOL BAR MI BYA BAR
GSUNGS PAS, MA SEMS CAN THAMS CAD KYI DON DU MYUR BA MYUR BAR
YANG DAG PAR RDZOGS PA'I SANGS RGYAS KYI GO 'PHANG THOB PAR BYA,
DE'I PHYIR

DU TSE DBANG ZAB MO ZHU SNYAM PA'I MOS PA DANG LDAN PA'I SGO
NAS
'DI'I RJES ZLOS MDZOD, KUN MKHYEN YE SHES PHUNG PO CAN, ,SRID
PA'I 'KHOR LO RNAM 'JOMS PA, ,DE RING BSHAD PA'I RIN CHEN GTER,
,GTZO BOS BDAG LA

BKA' DRIN STZOL, ZHES GSOL BA LAN GSUM 'DEBS SU BCUG ,LAM THUN
MONG BAS RGYUN 'CHOS TSUL NI, KHYED RANG RNAMS THUGS BSAM 'DI
BZHIN MDZOD, DE YANG RANG GZHAN SEMS CAN THAMS CAD KYIS 'KHOR
BA

@004A *, ,SPYI DANG, KHYAD PAR NGAN SONG GSUM GYI SDUG BSNGAL
SNA TSOGS SHIG MYONG 'DUG TU ZIN KYANG, DA DUNG SDUG BSNGAL
GYI
GTING MTHA' MNGON PAR DKA' BAR 'DUG ,DES NA RANG RES RNYED PAR
DKA' ZHING RNYED

NA DON CHE BA'I DAL 'BYOR TSANG BA'I MI LUS KHYAD PAR CAN LAN
CIG THOB PA'I DUS 'DIR 'KHOR BA'I SDUG BSNGAL MTHA' DAG SPANGS
PA'I THAR PA MCHOG YANG DAG PAR RDZOGS PA'I SANGS RGYAS KYI GO
'PHANG RIN PO CHE CI

NAS KYANG THOB PAR BYA SNYAM PA'I THUGS BSAM DUNGS DUNGS PA'I
BSKYED PAR MDZOD, GNAS KHANG 'DI NYID KYANG BCOM LDAN 'DAS TSE
DANG YE SHES DPAG TU MED PA'I YE SHES RANG SNANG LAS GRUB PA'I
THAR PA CHEN PO'I

GZHAL YAS KHANG GRU BZHI SGO BZHI RDO RJE RA BA ME RI DANG BCAS
PAS BSKOR BAR GSAL LAM GYIS 'DEBS PAR MDZAD PA'I DBUS SU TSE BUM
'DI NYID KYANG RMA BYAS BTEG PA'I RIN PO CHE'I KHRI'I STENG DU
SNA TSOGS PADMA DANG ZLA BA'I

GDAN LA BLA MA BCOM LDAN 'DAS MGON PO TSE DPAG TU MED PA SKU
MDOG DMAR PO ZHES PA NAS ZHABS GNYIS RDO RJE SKYIL KRUNG GIS
BZHUGS PA, DE NYID KYI STENG GI NAM MKHA'I GNAS SU CHOS SKU
SNANG BA MTHA' YAS,

MA GCIG GRUB PA'I RGYAL MO, TI BU GSANG SNGAGS SDONG PO, RAS
CHUNG RDO RJE GRAGS PA, DBANG PHYUG MID LA RAS CHEN, CHOS
RGYAL
DAGS PO LHA RJE, DPAL PHAG MO GRUB, 'BRI KHUNG 'JIG RTEN MGON
PO, SPYAN SNGA RIN PO CHE,

@004B RGYAL BA YANG MGON PA, SPYAN SNGA RIN CHEN LDAN, KUN
MKHYEN ZUR PHUG PA, 'BA' RA BA RGYAL MTSAN DPAL BZANG, KUN
MKHYEN CHEN PO SHES RAB DPAL BZANG, SEMS DPA' CHEN PO TSUL
KHRIMS DPAL BZANG, 'BRUL

ZHIG RIN CHEN BSHES GNYEN, RAB 'BYAMS PA SANGS RGYAS RGYA MTSO,
RJE BTZUN SKYABS MCHOG DPAL BZANG, RGYAL BA BLO BZANG DON
GRUB,
MKHAS GRUB SANGS RGYAS YE SHES LA SOGS PA DNGOS DANG BRGYUD
PA'I
BLA MA YI DAM DKYIL

'KHOR GYI LHA TSOGS, SANGS RGYAS BYANG SEMS, DPA' BO DPA' MO,
CHOS SKYONG SRUNG MA'I LHA TSOGS RNAMS KYIS BSKOR NAS GZHAL
YAS
KHANG GI KHYON THAMS CAD MER GYIS GANG BA'I TSUL DU BZHUGS YOD
DO SNYAM PA'I MOS

PA DANG, BLA MA'ANG TSE DPAG MED DNGOS YIN SNYAM DU BSGOM PAR
MDZAD PA'I NGANG NAS, DKON MCHOG GSUM LA SKYABS SU SONG STE,
SMON 'JUG BYANG CHUB MCHOG TU SEMS BSKYED SNYAM DU MDZOD LA,
DKON MCHOG GSUM

LA BDAG SKYABS MCHI, ,SDIG PA THAMS CAD SO SOR BSHAGS, ,'GRO
BA'I DGE LA RJES YI RANG, ,SANGS RGYAS BYANG CHUB YID KYIS
BZUNG, ZHES LAN GSUM RJES ZLOS BYA, DE NAS SLOB MA TSE DPAG MED
DU BSKYED PA NI, AOm SVA BH'A

BA SHUDDHA SARBA DHARM'A SVA BH'A BA SHUDDHO NYAHAm, SLOB MA
RNAMS STONG PA NYID DU GYUR, STONG PA'I NGANG LAS PAD ZLA'I
GDAN
LA SLOB MA RNAMS TSE DPAG MED SKU MDOG DMAR PO ZHES PA NAS,
ZHABS RDO RJE SKYIL KRUNG GIS BZHUGS PA'I SPYI BOR

@005A *, ,AOm DKAR PO, MGRIN PAR A'A: DMAR PO, THUGS KAR H'Um
SNGON PO, LTE BAR SV'A SER PO, GSANG GNAS SU H'A LJANG GU 'OD
ZER LNGA 'PHRO BAR GYUR, DE NAS DBANG DNGOS BSKUR BA LA BZHI
LAS, DANG PO BUM PA LA

BRTEN NAS DBANG BSKUR BA LA GSUM, TSE YAR BA 'GUGS PA, NYAMS PA
GSO BA, TSE BSTIM PA'O, ,DANG PO NI, MDUN GYI GNAS NA BZHUGS
PA'I TSE DPAG MED DE NYID KYI THUGS KA'I H'Um LAS 'OD ZER PHYOGS
BCUR 'PHROS

PAS, KHYED RANG RNAMS KYI TSE 'CHI BDAG GSHIN RJE DANG RGYAL
GDON LA SOGS PA 'BYUNG PO MI MA YIN PA RNAMS KYIS PHROGS PA
DANG, BRKUS PA DANG, YAR BA THAMS CAD BUM PA DANG THOD PA
BDUD
RTZIS GANG BA'I RNAM PAR BKUG

NAS; MDUN GYI GNAS NA BZHUGS PA'I TSE DPAG MED DANG PHYAG GI
BUM
PA LA THIMS PAS, DE LAS BDUD RTZI'I RGYUN BABS SLOB MA RNAMS KYI
SPYI BO NAS ZHUGS, LUS KYI NANG THAMS CAD GANG BAS TSE PHROGS
PA
BRKUS

PA YAR BA RNAMS SOR CHUD PA'I SGO NAS 'CHI MED TSE'I RIG 'DZIN
THOB SNYAM PA'I MOS PA MDZOD CIG ,CES BRJOD LA DRIL BU GSIL
ZHING, AOm AA MA RA nI J'I WANT'I YE SV'A H'A, SKAL LDAN RIGS
KYI BU 'DI LA TSE'I DBANG DU GYUR

CIG ,TSE'I DNGOS GRUB TU GYUR CIG ,TSE MI 'GYUR BA'I GA-YUNG
DRUNG DU GYUR CIG ,TSE MI SHIGS PA'I RDO RJER GYUR CIG ,TSE MI
NUB PA'I RGYAL MTSAN DU GYUR CIG ,'CHI BA MED PA TSE'I RIG 'DZIN
THOB PAR GYUR CIG ,CES

@005B BRJOD LA ME TOG GTOR, GNYIS PA NI, SLAR YANG MDUN GYI GNAS
NA BZHUGS PA'I TSE DPAG MED DE NYID KYI THUGS KA'I H'Um LAS 'OD
ZER PHYOGS BCUR 'PHROS PAS, RGYAN NAM MKHA', BU GA NAM MKHA'
LA
SOGS

PA NAM MKHA'I BCUD THAMS CAD BDUD RTZI MTHING ZHUN MA'I MDOG
CAN
'OD ZER DANG BCAS PA'I RNAM PAR BKUG NAS MDUN GYI GNAS NA
BZHUGS
PA'I TSE DPAG MED DANG PHYAG GI BUM PA LA THIM PAS DE LAS BDUD

RTZI'I RGYUN BABS, SLOB MA RNAMS KYI SPYI BO NAS ZHUGS, LUS KYI
NANG THAMS CAD GANG, KHYAD PAR DU YANG YID KYI RNAM SHES SOGS
NAM MKHA'I KHAMS KYI SGO NAS CHA NYAMS PA THAMS CAD SOR CHUD,
LUS KYI ZUNGS DANG

SROG GI RTEN DU GYUR PA'I SGO NAS 'CHI MED TSE'I RIG 'DZIN THOB
BYUNG SNYAM PA'I MOS PA MDZOD CIG ,AOm AA MA RA nA DZ'I WA NT'I
YE SV'A H'A, SKAL LDAN RIGS KYI BU 'DI LA TSE'I DBANG DU GYUR
CIG ,CES PA NAS, 'CHI BA MED PA

TSE'I RIG 'DZIN THOB PAR GYUR CIG ,SLAR YANG MDUN GYI GNAS NA
BZHUGS PA'I TSE DPAG MED KYI THUGS KA'I H'Um LAS 'OD ZER PHYOGS
BCUR 'PHROS PAS, PHYOGS BCU'I RLUNG GI BCUD THAMS CAD BDUD RTZI
LJANG GU

'OD ZER 'PHRO BA'I RNAM PAR BKUG ,MDUN GYI GNAS NA ZHUGS PA'I
TSE DPAG MED DANG PHYAG GI BUM PA LA THIM PAS DE LAS BDUD RTZI'I
RGYUN BABS, SLOB MA RNAMS KYI SPYI BO NAS ZHUGS, LUS KYI NANG
THAMS CAD GANG,
@006A *, ,KHYAD PAR DU RTZA BA DANG YAN LAG GI RLUNG BCU'I SGO
NAS TSE NYAMS PA THAMS CAD SOR CHUD, STOBS DANG YANG RTZAL
PHUN
SUM TSOGS PA'I SGO NAS 'CHI MED TSE'I RIG 'DZIN THOB BYUNG SNYAM
PA'I MOS

PA MDZOD CIG ,AOm AA MA RA nI DZI WA NT'I YE SV'A H'A, SKAL LDAN
RIGS KYI BU 'DI LA TSE'I DBANG DU GYUR CIG ,CES PA NAS, 'CHI BA
MED PA TSE'I RIG 'DZIN THOB PAR GYUR CIG ,SLAR YANG MDUN GYI
GNAS NA BZHUGS PA'I

TSE DPAG MED KYI THUGS KA'I H'Um LAS 'OD ZER PHYOGS BCUR 'PHROS
PAS, NAGS TSAL LAS BYUNG BA'I ME DANG, ME SHEL LAS BYUNG BA'I ME
DANG, SBYOR BSGRUBS LAS BYUNG BA'I ME DANG, RDO SOL LAS BYUNG
BA'I ME

DANG; RGYUN BZHAG LAS BYUNG BA'I ME DANG, RTA GDONG GI ME
DANG,
TING NGE 'DZIN GYI ME LA SOGS PA'I 'BYUNG BA ME DANG ME LA BRTEN
PA'I RO BCUD THAMS CAD BDUD RTZI DMAR PO 'OD ZER 'PHRO BA'I RNAM
PAR BKUG MDUN GYI GNAS

NA BZHUGS PA'I TSE DPAG MED DANG PHYAG GI BUM PA LA THIM PAS DE
LAS BDUD RTZI'I RGYUN BABS, SLOB MA RNAMS KYI SPYI BO NAS ZHUGS,
LUS KYI NANG THAMS CAD GANG, KHYAD PAR DU LUS KYI DROD LA SOGS
PA ME'I KHAMS

KYI SGO NAS TSE NYAMS PA THAMS CAD SOR CHUD, LUS ME SHEL DANG
NYI MA'I SNYING PO LTAR BKRAG MDANGS PHUN SUM TSOGS PA DANG
LDAN
PA'I SGO NAS 'CHI MED TSE'I RIG 'DZIN THOB BYUNG SNYAM PA'I MOS
PA MDZOD CIG ,AOm AA MA

@006B RAnI DZ'I WANT'I YE SV'A H'A, SKAL LDAN RIGS KYI BU 'DI LA
TSE'I DBANG DU GYUR CIG ,CES PA NAS, 'CHI BA MED PA TSE'I RIG
'DZIN THOB PAR GYUR CIG ,SLAR YANG MDUN GYI GNAS NA BZHUGS PA'I
TSE DPAG MED KYI THUGS KA'I H'Um LAS

'OD ZER PHYOGS BCUR 'PHROS PAS, MTSO DANG, MTSE 'U DANG, LTENG
KA DANG, 'BAB CHU'I RGYUN DANG, ROL PA'I MTSO BDUN DANG, RGYA
MTSO CHEN PO DANG, MA DROS PA LA SOGS PA 'BYUNG BA CHU DANG
CHU
LA BRTEN PA'I RO BCUD THAMS CAD

BDUD RTZI 'O MA'I MDOG CAN 'OD ZER 'PHRO BA'I RNAM PAR BKUG
,MDUN GYI GNAS NA BZHUGS PA'I TSE DPAG MED DANG PHYAG GI BUM PA
LA THIM PAS DE LAS BDUD RTZI'I RGYUN BABS, SLOB MA RNAMS KYI
SPYI BO NAS ZHUGS, LUS KYI NANG THAMS

CAD GANG ,KHYAD PAR DU LUS KYI KHRAG DANG CHU SER LA SOGS PA
CHU'I KHAMS KYI SGO NAS TSE NYAMS PA THAMS CAD SOR CHUD, LUS
SHEL LTAR KHA DOG SNUM BAG PHUN SUM TSOGS PA DANG LDAN PA'I
SGO
NAS 'CHI MED TSE'I RIG 'DZIN THOB

BYUNG SNYAM PA'I MOS PA MDZOD CIG ,AOm AA MA RA nI DZ'I WA NT'I
YE SV'A H'A, SKAL LDAN RIGS KYI BU 'DI DAG LA TSE'I DBANG DU
GYUR CIG ,CES PA NAS, 'CHI MED TSE'I RIG 'DZIN THOB PAR GYUR CIG
,SLAR YANG MDUN GYI GNAS NA BZHUGS PA'I TSE

DPAG MED DE NYID KYI THUGS KA'I H'Um LAS 'OD ZER PHYOGS BCUR
'PHROS PAS, RI'I RGYAL PO RI RAB DANG GSER GYI RI BDUN LA SOGS
PA RIN PO CHE'I RI DANG, MA LA YA LA SOGS PA NAGS KYI RI DANG,
SPOS DANG LDANG BA LA SOGS PA SPANG RI DANG

@007A *, ,GSER GYI BYA SKYIBS CAN LA SOGS PA GSER GYI BRAG RI
DANG, GANGS CAN LA SOGS PA'I GANGS RI DANG, GZHAN YANG SMAN
DANG
RTZI BCUD DANG NAGS TSAL LA SOGS PA'I 'BYUNG BA SA DANG SA LA
BRTEN PA'I

BCUD THAMS CAD BDUD RTZI GSER ZHUN MA'I MDOG CAN GYI RNAM PAR
BKUG ,MDUN GYI GNAS NA BZHUGS PA'I TSE DPAG MED DANG PHYAG GI
BUM PA LA THIM PAS DE LAS BDUD RTZI'I RGYUN BABS, SLOB MA RNAMS
KYI SPYI BO NAS

ZHUGS, LUS KYI NANG THAMS CAD GANG, KHYAD PAR DU LUS KYI SHA
DANG RUS PA LA SOGS PA SA'I KHAMS LA BRTEN NAS TSE NYAMS PA
THAMS CAD SOR CHUD, LUS RI'I RGYAL PO RI RAB LTAR BRTAN ZHING
STOBS DANG LDAN PA'I SGO NAS

TSE'I RIG 'DZIN THOB BYUNG SNYAM PA'I MOS PA MDZOD CIG ,AOm AA
MA RA nI DZ'I WANT'I YE SV'A H'A, SKAL LDAN RIGS KYI BU 'DI LA
TSE'I DBANG DU GYUR CIG ,CES PA NAS, 'CHI MED TSE'I RIG 'DZIN
THOB PAR GYUR CIG ,SLAR YANG MDUN

GYI GNAS NA BZHUGS PA'I TSE DPAG MED DE NYID KYI THUGS KA'I H'Um
LAS 'OD ZER PHYOGS BCUR 'PHROS PAS, TSANGS PA DANG, BRGYA BYIN
DANG, DGA' BO DANG, 'JOG PO DANG, 'KHOR LOS SGYUR BA'I RGYAL PO
LA SOGS PA TSE RING

PO RNAMS DANG, GZHAN YANG BLA MA DGE BA'I BSHES GNYES RNAMS
DANG, BYANG CHUB KYI SEMS NYID 'BYONGS SHING STONG NYID RTOGS
PA
LA SOGS PA DANG, MDOR NA RIGS DRUG DANG RIGS DRUG GI RIGS CAN
GYI SEMS CAN

@007B 'BYOR PA DANG BCAS PA THAMS CAD BDUD RTZI 'OD ZER DANG
BCAS PA'I RNAM PAR BKUG ,MDUN GYI GNAS NA BZHUGS PA'I TSE DPAG
MED DANG PHYAG GI BUM PA LA THIM PAS DE LAS BDUD RTZI'I RGYUN
BABS, SLOB MA RNAMS KYI SPYI BO NAS ZHUGS

LUS KYI NANG THAMS CAD GANG, KHYAD PAR TSANGS PA DANG BRGYA
BYIN
LA SOGS PA DANG SKU LA MA MNYAM PA'I SGO NAS 'CHI MED TSE'I RIG
'DZIN THOB BYUNG SNYAM PA'I MOS PA MDZOD CIG ,AOm AA MA RA nI
DZ'I WANT'I YE SV'A H'A, SKAL LDAN

RIGS KYI BU 'DI LA TSE'I DBANG DU GYUR CIG ,CES PA NAS, 'CHI BA
MED PA TSE'I RIG 'DZIN THOB PAR GYUR CIG ,SLAR YANG MDUN GYI
GNAS NA BZHUGS PA'I TSE DPAG MED KYI THUGS KA'I H'Um LAS 'OD ZER
PHYOGS BCUR

'PHROS PAS, BCOM LDAN 'DAS TSE DPAG MED LA SOGS PA TSE DBANG
BRGYUD PA'I BLA MA RNAMS DANG, GZHAN YANG BLA MA SANGS RGYAS
BYANG SEMS LHA DANG MI'I GRUB PA THOB PA RNAMS DANG RIG PA
'DZIN
PA RNAMS KYI SKU GSUNG

THUGS YON TAN 'PHRIN LAS DANG BCAS PA'I BYIN RLABS THAMS CAD,
SKU GZUGS DANG, PO TI DANG, RDO RJE DRIL BU DANG, PADMA DMAR PO
DANG, TSE'I BUM PA LA SOGS PA PHYAG MTSAN SNA TSOGS PA'I RNAM
PAR BKUG ,MDUN

GYI GNAS NA BZHUGS PA'I TSE DPAG MED DANG PHYAG GI BUM PA LA
THIM PAS DE LAS BDUD RTZI'I RGYUN BABS, SLOB MA RNAMS KYI SPYI
BO NAS ZHUGS, LUS KYI NANG THAMS CAD GANG, THOG MA MED PA NAS
BSAGS PA'I SDIG

@008A *, ,SGRIB THAMS CAD DAG ,KHYAD PAR DU BLA MA LHA TSOGS
RNAMS KYI BYIN RLABS ZHUGS PA'I SGO NAS 'CHI MED TSE'I RIG 'DZIN
THOB BYUNG SNYAM PA'I MOS PA MDZOD CIG ,AOm AA MA RA nI DZ'I WA
NT'I YE SV'A H'A, SKAL LDAN

RIGS KYI BU 'DI DAG LA TSE'I DBANG DU GYUR CIG ,CES PA NAS, 'CHI
BA MED PA TSE'I RIG 'DZIN THOB PAR GYUR CIG ,DE DAG NI 'BYUNG BA
DANG 'BYUNG 'GYUR GYI BCUD BSDUS PA'I SGO NAS TSE SRING BAR BYED
PA YIN, SKU GSUNG THUGS

KYI RJES GNANG GI SGO NAS TSE SRING BAR BYED PA LA SLAR YANG
MDUN GYI GNAS NA BZHUGS PA'I TSE DPAG MED DE NYID KYI SPYI BO'I
AOm LAS BDUD RTZI DKAR PO'I RGYUN BABS, SLOB MA RNAMS KYI SPYI
BO NAS ZHUGS, LUS KYI NANG

THAMS CAD MER GYIS GANG BAS LUS KYI SGO NAS BSAGS PA'I SDIG
SGRIB THAMS CAD DAG ,TSE DPAG MED KYI SPYI'I RJES GNANG THOB
PA'I SGO NAS 'CHI BA MED PA TSE'I RIG 'DZIN THOB BYUNG SNYAM
PA'I MOS PA MDZOD CIG ,AOm AA MA RA nI

DZ'I WANT'I YE SV'A H'A, SKAL LDAN RIGS KYI BU 'DI DAG LA TSE'I
DBANG DU GYUR CIG ,CES PA NAS, 'CHI BA MED PA TSE'I RIG 'DZIN
THOB PAR GYUR CIG ,SLAR YANG MDUN GYI GNAS NA BZHUGS PA'I TSE
DPAG MED DE NYID KYI MGRIN PA'I

A'A: LAS BDUD RTZI DMAR PO'I RGYUN BABS, SLOB MA RNAMS KYI MGRIN
PAR THIM, LUS KYI NANG THAMS CAD MER GYIS GANG, NGAG GI SGO NAS
BSAGS PA'I SDIG SGRIB THAMS CAD DAG ,TSE DPAG MED KYI GSUNG GI
RJES GNANG

@008B THOB PA'I SGO NAS 'CHI MED TSE'I RIG 'DZIN THOB BYUNG
SNYAM PA'I MOS PA MDZOD CIG ,AOm AA MA RA nA DZ'I WANT'I YE SV'A
H'A, SKAL LDAN RIGS KYI BU 'DI DAG LA TSE'I DBANG DU GYUR CIG
,CES PA NAS, 'CHI BA MED PA TSE'I RIG 'DZIN THOB

PAR GYUR CIG ,SLAR YANG MDUN GYI GNAS NA BZHUGS PA'I TSE DPAG
MED DE NYID KYI THUGS KA'I H'Um LAS BDUD RTZI'I RGYUN BABS, SLOB
MA RNAMS KYI SNYING KHAR THIM, LUS KYI NANG THAMS CAD MER GYIS
GANG, YID KYI SGO NAS BSAGS

PA'I SDIG SGRIB THAMS CAD DAG ,TSE DPAG MED KYI THUGS KYI RJES
GNANG THOB PA'I SGO NAS 'CHI BA MED PA TSE'I RIG 'DZIN THOB
BYUNG SNYAM PA'I MOS PA MDZOD CIG ,AOm AA MA RA nI DZ'I WA NT'I
YE SV'A H'A, SKAL LDAN RIGS KYI

BU 'DI DAG LA TSE'I DBANG DU GYUR CIG ,CES PA NAS, 'CHI BA MED
PA TSE'I RIG 'DZIN THOB PAR GYUR CIG ,DE DAG NI RGYAS PA BYED
PA'I LUGS SO, ,BSDUS PA BYED NA, SLAR YANG MDUN GYI GNAS NA
BZHUGS PA'I TSE DPAG MED DE NYID KYI THUGS

KA'I H'Um LAS 'OD ZER PHYOGS BCUR 'PHROS PAS, SA CHU ME RLUNG
NAM MKHA' STE 'BYUNG BA LNGA DANG, DKON MCHOG GSUM GYI LHA
TSOGS
RIGS DRUG 'BYOR PA DANG BCAS PA DANG, SKU GSUNG THUGS YON TAN
'PHRIN LAS DANG BCAS PA'I

BYIN RLABS THAMS CAD BDUD RTZI SNA LA 'OD ZER DANG BCAS PA'I
RNAM PAR BKUG ,MDUN GYI GNAS NA BZHUGS PA'I TSE DPAG MED DANG
PHYAG GI BUM PA LA THIM PAS, DE LAS BDUD RTZI'I RGYUN BABS SLOB
MA RNAMS KYI SPYI BO NAS

@009A *, ,ZHUGS, LUS KYI NANG THAMS CAD GANG, LUS NGAG YID GSUM
GYI SDIG SGRIB THAMS CAD DAG PA'I SGO NAS 'CHI MED TSE'I RIG
'DZIN THOB BYUNG SNYAM PA'I MOS PA MDZOD CIG ,AOm AA ZHES SOGS
BYA,

GSUM PA NI, MDUN GYI GNAS NA BZHUGS PA'I TSE DPAG MED DE NYID
KHYED RANG RNAMS KYI SPYI BOR BYON BYUNG SNYAM PA'I MOS PA
MDZOD, DE'I NGANG NAS SPYI BO'I TSE DPAG MED KYI THUGS KA'I H'Um
LAS 'OD ZER 'PHROS PAS SANGS RGYAS

DANG BYANG CHUB SEMS DPA' THAMS CAD TSE DPAG MED KYI RNAM PAR
SPYAN DRANGS NAS SPYI BO'I TSE DPAG MED LA THIM PAS, DE NYID KYI
GNAS LNGA'AM, YE SHES LNGA LAS BDUD RTZI'I RGYUN BABS, KHYED
RANG RNAM PA'I GNAS LNGAR THIM

PAS LUS NGAG YID GSUM BYED PA DANG BCAS PA'I SGO NAS BSAGS PA'I
SDIG SGRIB BAG CHAGS DANG BCAS PA THAMS CAD DAG ,TSE DPAG MED
KYI SKU GSUNG THUGS YON TAN 'PHRIN LAS DANG BCAS PA'I NGO BOR
BYIN

GYIS BRLABS BYUNG SNYAM PA'I MOS PA MDZOD CIG ,CES BRDA SPRAD
LA, TSE BUM MGO THOG TU BZHAG STE, PHYOGS BCU DUS GSUM GYI RJE
BTZUN RTZA BA DANG BRGYUD PAR BCAS PA'I BLA MA DAM PA RNAMS
KYIS
BYIN GYIS RLOBS SHIG ,

CHOS SKU SNANG BA MTHA' YAS KYIS BYIN GYIS RLOBS SHIG ,MA GCIG
GRUB PA'I RGYAL MOS BYIN GYIS RLOBS SHIG ,CES PA NAS, RJE BTZUN
BLA MA SANGS RGYAS YE SHES KYIS BYIN GYIS RLOBS SHIG ,KHYAD PAR
BCOM LDAN 'DAS

@009B TSE DANG YE SHES DPAG TU MED PA'I LHA TSOGS 'KHOR DANG
BCAS PA RNAMS KYIS BYIN GYIS RLOBS SHIG ,CES GSOL BA BTAB PAS
TSE DPAG MED KYI THUGS KA'I H'Um LAS 'OD ZER 'PHROS MTHA' SKOR
NA BZHUGS PA'I ZHI KHRO RAB 'BYAMS

LA 'PHOG ,DE RNAMS TSE DPAG MED LA THIM, TSE DPAG MED KYANG SLOB
MA TSE DPAG MED DU GSAL BA LA THIM, DZA: H'Um BAm HO: ZHES
BRJOD, DE NAS TSE CHANG TSE RIL BYIN, GTANG RAG TU MAndAL 'BUL
DU BCUG NAS, RTZA BRGYUD BLA MA RNAMS

KYI BKRA SHIS SHOG ,YI DAM LHA TSOGS RNAMS KYI BKRA SHIS SHOG
,DKON MCHOG RIN CHEN RNAMS KYI BKRA SHIS SHOG ,CHOS SKYONG
SRUNG
MA RNAMS KYI BKRA SHIS SHOG ,'JIG RTEN 'DREN PA'I GTZO BO TSE
DPAG MED, ,DUS MIN 'CHI BA

MA LUS 'JOMS PA'I DPAL, ,MGON MED SDUG BSNGAL GYUR PA RNAMS KYI
SKYABS, ,SANGS RGYAS TSE DPAG MED PA'I BKRA SHIS SHOG ,BDUD DANG
MI MTHUN PA'I PHYOGS THAMS CAD LAS RGYAL NAS SHIN TU BKRA SHIS
PAR GYUR CIG ,AOm

SU PRA TIshthA BADZRA YE SV'A H'A, 'JIG RTEN MGON PO SNANG BA
MTHA' YAS LAS, ,LEGS PAR BRGYUD PA'I RMAD BYUNG GDAMS PA'I
TSOGS, ,'DI NA SKYE DGU KUN GYI GCES PA'I GNAS, ,MCHOG SBYIN
BYED GANG 'DI LAS GZHAN NA GANG, ,DE PHYIR

'BAD PAS BSKRUN PA'I RNAM DKAR GANG, ,PHAN BDE'I 'BYUNG GNAS
RGYAL BA'I BSTAN PA YID, ,GANG LA RAG LAS GYUR PA'I DGE BA'I
BSHES, ,DAM PA RNAMS KYI ZHABS BAD BRTAN PHYIR BSNGO, ,ZHES PA
'DI YANG BKA' RAB

@010A *, ,'BYAMS SMRA BA CHOS RJE MTHA' YAS KYI MTSAN CAN GANG
DE'I GSUNG GIS BSKUL BA LA BRTEN NAS BLO BZANG CHOS KYI RGYAL
MTSAN GYIS BLO BZANG MDUN SA CHOS KYI PHO BRANG GI GTZUG LAG
KHANG DU

SBYAR BA'O,, SARBA MANGGA LAm,, ` AOm SVA STI, PHAN BDE'I 'BYUNG
GNAS RGYAL BSTAN YONGS 'DU'I LJON, ,RAB RGYAS 'GRO KUN THAR
MCHOG 'BRAS BZANG LA, ,SPYOD PHYIR BKRA SHIS LHUN GRUB CHOS

GRVA CHER, ,CHOS SBYIN 'DZAD MED DAL 'GRO'I RGYUN 'DI SPEL,,
SARBA DZA GA TAm,, ,