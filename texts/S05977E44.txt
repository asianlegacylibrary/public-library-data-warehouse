*,, ,NA MO
GU RU MANYDZU GHO sh'A YA, ,RJE BTZUN 'JAM DBYANGS DKAR PO LA
BSTOD PA BLO

GROS MIG 'BYED KYI THUR MA ZHES BYA BA, MGON PO DE NYID KYI
ZHABS LA DUS THAMS CAD DU PHYAG 'TSAL LO, ,MKHYEN PA'I CHA SHAS
MA LUS SHES BYA'I KHYON KUN KHYAB, ,THUGS RJES SRID GNAS YANG
DAG BKRIR RUNG RING DU 'PHEN, ,

@048A *, ,BSIL BA'I BYAMS PAS NAG PHYOGS LA BRTZE'I ME CHEN
BCIL, ,NGAG GI DBANG PHYUG DE YIS NAM MKHA'I MTHAR SKYONGS SHIG
,GANG GI YID KYI DANG BA'I CHU GTER DBUS, ,KHYOD KYI YON TAN MA
SMAD

KUNDA'I GNYEN, ,GSAL BAR SHAR TSE RANGS PA'I BSTOD PA'I TSIG
,SPEL LEGS DBU BA'I 'PHRENG BA 'DI 'KHRIGS SO, ,'BUM PHRAG NYI
MA'I BRTZE DAGS DAM BCINGS GSAR PA'I SPRIN DKAR RGYA MTSO CHEN
POR MTSAN DPE'I

RGYU SKAR DO SHAL DGOD, ,NGO MTSAR ZHAL GYI PADMO LA CHAGS RNAM
BKRA LJAGS KYI BUNG BA'I 'PHUR LDING LEGS BSHAD GLU DBYANGS DAG
DANG 'GROGS, ,TSOGS GNYIS SHAR GYI BA GAM LA 'DZEGS GDUL BAR BYA
BA'I PHYOGS KYI

BU MO'I GO SAR MYUL LA STOD GA-YOGS SPANGS, ,MTHO RIS BDAG PO'I
COD PAN NOR BUR ZHABS MTHIL TSON GYIS THIG LE BKOD MDZAD 'JAM
PA'I DBYANGS GANG DE LA 'DUD, ,TSON BRGYAS PHYE BA'I 'JA' TSON
GUR KHYIM DBUS, ,

MRGAD RI BO'I RTZE MOS ZLA SHEL GYI, ,BLA GOS STUG PO 'DZIN PA
JI BZHIN DU, ,SMIN LEGS 'DAB BRGYA MDZES PA'I PAD GNAS PA, ,BDUD
RTZI'I 'OD CHAGS GZI MDANGS RGYAS PA'I KHAR, ,DRI YI BZHON PAS
BSKUL BA'I

PADMO LTAR, ,LDAM LDEM GAR GYIS RNAM ROL BRGYAD ZUNG GI ,LANG
TSO'I DPAL 'DZIN GZHON NU DE LA 'DUD, ,BRGYA BYIN GZHU YI RTZE
DGA' DANG 'GROGS PA'I, ,'DZUM DKAR RI MO BKRA BA'I NYA RGYAS
ZHAL, ,MTHONG BAS 'CHI

@048B MED GZHON MA'I GZUGS GYI DPAL, ,PHAM MDZAD GA-YUL LAS
RGYAL LA PHYAG 'TSAL LO, ,ZHAL BZANG 'O MA'I RIN CHEN 'BYUNG
GNAS NGOGS, ,TSEMS DKAR NGANG MO'I PHANG PHUNG KHOR YUG CHAGS,
,MCHU SGROS BANDHU DZI KA'I

'DAB PHRENG 'DI, ,RLABS KYI SOR MO'I ROGS LAS 'ONGS SAM SNYAM,
,MKHUR TSOS SA 'DZIN RTZE MO MTHON PO LAS, ,RAB DKAR 'CHAR GA'I
'OD STONG 'GYED PA NA, ,RTA BDUN RGYAL PO SNGON MED NYIN MO'I
MGON, ,THON PAR DOGS

TE NUB RI'I PHAG TU BROS, ,PAD DKAR 'DAB MA RGYAS 'DRA'I 'DREN
BYED ZUNG, ,AUTPAL NAGS TSAL 'PHOS PA JI BZHIN DU, ,ZUR MIG
PHYOGS KUN MYUL BAS MDA' 'PHEN PAS, ,SKAL BZANG YID KYI RI DVAGS
MA LUS 'DZIN, ,

RAB YANGS DPRAL BA'I DBYES KYI DO RA RU, ,CHU 'DZIN RUM LAS GLOG
PHRENG GA-YO BA LTAR, ,GA-YU YI BU MO ZUNG DAG RTZE BA NA, ,KU
MU DA YI MDANGS 'PHROG MDZOD SPU NI, ,CHAGS PAS MYOS PA'I 'DZUM
LEGS RNAM PAR 'GYED, ,

GZHAL MED LHA YI YID BZHIN NOR BU YI, ,YID 'ONG DBU RGYAN PHRENG
BA 'DZIN PA'I MTHAR, ,RAB DMAR BUNG BA GZHON NU'I GSHOG RGYANGS
KYIS, ,BRGYAN PA'I AUTPAL GDENGS KA RGOD PA CAN, ,ZUR PHUD LNGA
LDAN MTHON MTHING RI

BO'I RTZER, ,TSON BKRA THUN MTSAMS PHRENG BAS LEGS DKRIS SHING,
,YID 'ONG NOR BUS MTSAN LA PHYAG 'TSAL LO, ,SHEL DKAR 'KHRI
SHING BSKYOD 'DRA'I PHYAG GNYIS LA, ,'GRAN 'DOD AINDRA N'I LA'I
NA CHUNG ZUNG, ,ME TOG

@049A *, ,THOD MDZES LO 'DAB GOS KYIS SPUD, ,SNYING GI CHU SKYES
'DAB MA STONG LDAN DBUS, ,'DAM SKYES LO MA TSAR DU DANG RAB
LTA'I, ,NYON MONGS DNGOS 'DZIN SROG 'PHROG GSHED MA DANG, ,MA
LUS RGYAL BA'I

GSUNG GI DE NYID MCHOG ,GZUGS SU BGYIS PAS MTSAN LA PHYAG 'TSAL
LO, ,MTHA' DAG RGYAL BA'I MKHYEN BRTZE'I 'DZIN MA LAS, ,LEGS
'KHRUNGS RNAM BKRA DAR GYI LAG GNYEN GA-YO, ,RIN CHEN RGYAN MANG
DU MA'I

'BRAS BUS BRJID, ,RAB MDZES MIG GI DGA' STON KHYOD LA 'DUD, ,YAN
LAG DRUG CU'I DBYAR SKYES BZHAD PA'I SGRAS, ,SRID PA GSUM GYI
KHYON KUN 'GENGS PA NA, ,MI MJED BDAG PO'I MGRIN PA'I RDZA RNGA
YANG, ,LAN BRGYAR

SMAD SNYAM SKRAG PAS GDONG PA GAS, ,BYE BA KHRAG KHRIG GRANGS
LDAN 'KHOR MANG DBUS, ,SENG GE'I SGRA LA YANG DAG LAM GYI
DBYANGS, ,BSKYON NAS RNA BA'I BCUD LEN RGYAS BYED PA, ,MI 'JIGS
SMRA BA'I DBANG PO KHYOD LA 'DUD, ,

RNAM DAG RANG BZHIN CHOS SKU'I ZLA BA LAS, ,MKHYEN PA'I CHA SHAS
YONGS RDZOGS RI DVAGS GZUGS, ,DPAG YAS SHES BYA'I MKHA' LA THOGS
MED PAS, ,RMONGS PA'I MUN DANG BRAL LA PHYAG 'TSAL LO, ,MA LUS
RGYAL BAS

BGRANG YAS BSKAL PA'I BAR, ,NYIN BZHIN KHYOD KYI MKHYEN PA JI
TZAM ZHES, ,GTING MTHA' DPYAD PAS RNYED PA'I SKABS BCOM STE,
,NGAL NAS CHOS KYI DBYINGS SU GZIMS PAR GYUR, ,GANG GI 'CHING
BA'I DRA BA MA LUS PA, ,SHES

@049B RAB MTSON CHAS MING TZAM BYAS RJES BRDZUN, ,'GRO LA BU
SDUG BZHIN DU GCES 'DZIN PA'I, ,SNYING RJE'I 'CHING BAS KHYOD
THUGS DAM DU BCINGS, ,MKHYEN PAS SHES BYA JI SNYED MCHIS PA KUN,
,GSAL DAG SO SOR 'BYED LA

MTSAR CI YOD, ,'KHOR 'DAS CHOS KYI RANG BZHIN GCIG DRIL TE,
,KHYOD KYI THUGS DANG 'BRAL BA MED DE MTSAR, ,RMAD BYUNG YON TAN
TSOGS KYI KHOR YUG RGYAS, ,'CHAR NUB KUN SPANGS THUGS RJE'I BSIL
ZER GYIS, ,GDUL

BYA'I 'DZIN MAR PHAN BDE'I GOS DKAR STZOL, ,RGYAL SRAS RGYU SKAR
MGON PO RGYAL GYUR CIG ,KHYOD KYI YON TAN MI ZAD 'DAB BRGYA PA,
,BDAG BLO'I PAD MTSO CHEN POR LEGS BZUNG BAS, ,RKANG DRUG LDAN
PA KHYOD KYIS RNAM ROL

TE; ;SNGON MED LEGS BSHAD CI YANG SGROGS PAR MDZOD, ,KHYAD PAR
MGON PO KHYOD LA GSOL BA NI, ,MTHA' MED 'KHOR BA'I NAGS TSAL
STUG PO RU, ,BAG MED SEMS KYI GLANG CHEN RGYU BA NA, ,LUS DANG
GRIB MA'I RNAM PA JI

BZHIN DU, ,RGYAL BA KHYOD KYI ZHABS SEN NOR BU'I 'OD, ,BDAG GI
GTZUG TU GTZUG RGYAN LTAR BKOD NAS, ,BLA NA MED PA'I THUGS RJE'I
LCAGS KYU YIS, ,RGYAGS BCOM GDOD MA'I RNAL DU GNAS PAR MDZOD,
,KHYOD ZHABS

GUS PAS BSTEN PA'I BKA' DRIN GYIS, ,RGYAL BA'I GSUNG RAB KUN GYI
TSIG DON RNAMS, ,'DREN BYED LAG MTHIL SKYU RU RA LA BZHIN, ,BLO
GROS MIG PO CHE YI YUL DU MDZOD, ,RNAM DPYOD BA GAM BRTZEGS PA'I
SHAR RI LAS, ,

@050A *, ,LEGS THON LEGS PAR BSHAD PA'I 'OD STONG GIS, ,BLO GSAL
KU MUD CI YANG 'BAR BYED PA'I, ,'JIGS MED SPOBS PA'I LUS STOBS
RGYAS PAR MDZOD, ,BLO GROS CHU KHUR 'DZIN PA'I GLONG YANGS

LAS; ;LUNG BZANG SKABS GSAL DBANG PO'I SKA RAGS CAN, ,DNGOS
STOBS RIGS PA'I ME CHAR 'BAR BA YIS, ,PHAS RGOL BRAG RI BSNYIL
LA ZLA MED MDZOD, ,LHAG BSAM RNAM PAR DAG PA'I GANGS RI LAS,
,DON DANG

TSIG 'BRU BZANG PO GANGG'A'I RGYUN, ,RGYAL BA'I DGONGS ZAB RGYA
MTSOR 'JUG 'OS PA, ,SNYAN DNGAGS RTZOM PA'I BLO YANGS RGYAS PAR
MDZOD, ,DGE BA 'DI YIS TSE RABS THAMS CAD DU, ,LHAG PA'I LHA
MCHOG KHYOD DANG MI

'BRAL ZHING, ,SA GSUM 'GRO BA'I RE BA SKONG BA LA, ,YID BZHIN
NOR BU LTA BUR BDAG GYUR CIG ,RAB DKAR DANG BA'I BSER BUS, ,BLO
GROS DPAG BSAM LJON PA, ,BSKYOD LAS BSTOD PA'I TSIG GI ,DRI ZHIM
'DI 'DRA BYUNG NGO, ,

ZHES BLO BZANG CHOS KYI RGYAL MTSAN GYIS SMRAS PA'I DGE BAS 'GRO
TSOGS RMONGS PA'I RAB RIB LAS GROL NAS YE SHES KYI MIG THOB PAR
GYUR CIG , ,,