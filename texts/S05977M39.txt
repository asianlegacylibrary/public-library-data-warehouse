 ` ,,NA MO GU RU MU NI AINDR'A YA, RGYAL BA'I ZHABS SEN GUR GUM 
ME TOG GIS, ,SKAL BZANG BYIN PA'I PADMO'I GE SAR GANG, ,DREGS 
LDAN KUN GYI SPYI BOR NGAL GSO BA'I, ,DGE LEGS 'BYUNG GNAS DE 
LA'ANG BDAG PHYAG 'TSAL, ,SRID ZHI

KUN GYI BLA NA RTAG BZHUGS KYANG, ,THUGS RJES DMAN PA KUN
GYI'ANG BRAN MDZAD PA'I, ,ZLA MED STON PA SH'AKYA'I GTZO BO DES,
,RE BA'I DPAG BSAM 'BRAS BUS BRJID PAR MDZOD, ,GRANGS MED GSUM
DU BRTZON PA'I SRUB SHING

@039A *, ,GIS; ;TSOGS GNYIS RGYA MTSO BSGRUBS PA LAS THON PA'I,
,SKU GSUM DKYIL 'KHOR RDZOGS PA'I 'OD STONG CAN, ,THUB DBANG
SMRA BA'I NYI MAS DGE LEGS STZOL, ,GSER SBYANGS LHUN POR BRTZEGS
PA'I

SA 'DZIN RTZER, ,ZLA ZHAL GSUNG SNYAN BDUD RTZI 'DZAG PA 'DIS,
,YID SRUBS GNYEN BCAS BZHIN PAD ZUM PA DANG, ,SKAL BZANG KU MUD
BZHAD PA CIG CAR BSGRUBS, ,'JIG RTEN RNAM 'DREN THUB PA'I DBANG
PO'I SKU, ,MDZES

PA JI LTAR SA 'DZIN DBANG PO STE, ,RIN CHEN RANG BZHIN LHUN PO'I
DBANG PO LTAR, ,BLTA BAS MI NGOMS THUB SKU MNGON PAR MDZES,
,GANG BAR MDZAD DO SRID GSUM DGA' BA'I TSAL, ,DPAL RKANG 'PHRIN
LAS YONGS 'DU'I

LJON PA LAS, ,'ONGS PA'I PHAN BDE GSER DNGUL BEE d'URYA, ,PADMA
R'A GA'I ME TOG BGRANG YAS KYIS, ,STON PA'I ZHABS SKYES DRAN
PA'I NYI 'OD KYIS, ,NYON MONGS DUG GSUM MUN PA'I SMAG RUM SANGS,
,BSLAB GSUM

SBRANG RTZI'I ZIL MNGAR BCUD CHAGS PA'I, ,MDO SNGAGS BSHAD SGRUB
'DAB STONG GE SAR RGYAS, ,SDIG PA'I 'BRAS BUS MNAR BA'I 'GRO BA
'DI'I, ,RNAM PAR SMIN PA BCOS SU MED PA BRDZUN, ,BDEN NA 'DREN
PA MCHOG

DE DRAN TZAM GYIS, ,GDUNG BA MA LUS SEL BAR BYED 'DI CI, ,NYAM
THAG 'KHOR BA NGAN SONG SDUG BSNGAL GYI, ,MDA' CHAR DRAG TU BAB
KYANG G-YO BA MED, ,SH'AKYA'I RGYAL PO'I MTSAN SNYAN RNAR SONG
BA'I, ,SRA BTZAN RDO RJE'I GO CHA

@039B SHIN TU BRTAN, ,SNA TSOGS GZHU CAN DBANG PO'I GZHUS KLUBS
PA'I, ,NYIN BYED BYE BAS BYUGS PA'I GSER GYI RI, ,JI BZHIN LHA
MI'I BLA MA MNGON MDZES KYANG, ,DA DUNG MTSAN DPE'I DPAL GYIS
THUB DBANG LHAG ,MA PHYIS DRI MA KUN

BRAL RGYAL BA'I SKU, ,MA BRIS PAR YANG MTSAN DPE'I RI MO BKRA,
,MA BCOL 'GRO LA LEGS PA KUN MDZAD PA'I, ,YON TAN PHUNG PO 'DI
'DRA BDAG GI SKYABS, ,DRI ZHIM LDAN PA'I CHU SKYES GRANGS MANG
YANG, ,BDE 'BYUNG GTZUG RGYAN

YID 'ONG KU MU DA, ,SKAL BZANG 'GRO BA'I RNAM 'DREN GRANGS MANG
YANG, ,RTZOD DUS 'GRO BA'I RE GNAS KHYOD KHO NA, ,YID 'ONG NGUR
SMRIG MDANGS CHAGS CHOS GOS KYI, ,LHAB LHUB MNGON PAR G-YO BA'I
THUB DBANG SKU, ,DMAR SER

MTSAMS SPRIN GZHON NUS 'KHYUD PA YI, ,RTA DMAR CAN DANG 'DRES TE
DBYER MA MCHIS, ,SGYU 'PHRUL LAS 'KHRUNGS SHES BYA KUN MKHYEN
DE'I, ,SKYON BRAL YON TAN TSOGS 'DI SHONG MIN ZHES, ,'CHI MED
LAM BZANG RANG GI

LUS SPANGS TE, ,KUN KHYAB STONG PA'I DBYINGS SU ZHUGS SAM SNYAM,
,BCOM LDAN ZHAL DKYIL MDZES PA'I ZLA SHEL LAS, ,'DZUM DKAR BDUD
RTZI 'DZAG PA'I SPU LONG 'DIS, ,BDAG CAG SRID MTSOR BYING BA'I
'GRO KUN GYI, ,

'KHOR BA'I TSA GDUNG MING GI LHAG MAR MDZAD, ,ZHI BA'I BSAM GTAN
MAL DU RTAG GZIGS KYANG, ,THUGS RJES KUN GYI BRAN BZHIN RNAM
RGYU ZHES, ,DON 'DI MTSON SLAD BSIL ZER STONG 'GYED PAS, ,MDZES
LDAN PADMO'I

@040A *, ,LTE BAR SKYIL KRUNG BZHUGS, ,THAMS CAD MKHYEN PA ZAS
GTZANG SRAS PO DE, ,DRAN PA YIS KYANG MIG MTSOR MCHI MA 'KHRUG
,'ON KYANG MA LA YA YI DRI BZHON GYIS, ,LI SHI'I RDUL PHRAN
'DREN BYED REG PA

NYID, ,STON PA'I MDZES SKU GSUNG SNYAN ZAB PA'I THUGS, ,MTSAN
DPE'I DPAL 'BAR DUS 'DOMS CHES ZAB PA, ,RIN CHEN LHUN PO TSANGS
DBYANGS STON DUS KYI, ,RGYU SKAR BKRA BA'I DGUNG SNGON KHENGS PA
'PHROG ,BU RAM SHING

PA'I RGYAL RIGS 'KHRUNGS PA DE'I, ,RNAM THAR 'OL SPYI CI SMOS
PHRA MO'I SHES, ,DRAN PAS YID MTSOR DGA' BDE'I RLABS 'PHYUR BA,
,BSAM GTAN DANG PO'I DGA' BAS MTSON NUS MIN, ,NYES BRAL YON TAN
PHUNG PO'I CHU

'DZIN DE, ,MTHONG BA'I RAB DGAS MYOS PA'I MDONGS LDAN ZHIG ,TSE
RABS GZHAN DU'ANG SGRIB BRAL DBYAR SKYES PHRENG, ,GDUNG SEL
MCHOG TU BSTEN PA'I 'DOD PA 'PHEL, ,LUS MED BDAG PO RTZA LAG
DANG BCAS PA, ,

THUB PA'I STOBS KYIS 'JOMS CES SGRAG MI DGOS, ,BYAMS BRTZE'I
SDONG BU SHES RAB SGRON 'BAR BA, ,BZUNG NA SRID ZHI GANG LA'ANG
'JIGS MI DGOS, ,DUS GSUM BDE GSHEGS KUN LAS CHES LHAG PA'I,
,THUB DBANG

THUGS RJE'I KYO BA RNON PO YIS, ,'GRO 'DI GCIG KYANG MA LUS
ZUNGS SHIG DANG, ,NYAM CHUNG BDAG LTA YAL BAR DOR KYANG SLA,
,LAS NYON RLABS 'KHRUG SDUG BSNGAL CHU SRIN GYIS, ,YONGS GANG
'KHOR BA'I RGYA MTSO CHE

@040B BRGAL TE, ,RNAM MKHYEN RIN CHEN GLING DU BGROD 'DOD BDAG
,RDZINGS KYI 'DREN PA SKYOB PA NYID GZIGS BSTEN, ,GRANGS MANG
GDUL DKA' YID CAN MA LUS PA, ,NYID KYIS GSHEGS PA'I LAM DU MA
BKRIS PAR, ,NGO MTSAR

DPAG YAS BYA DKA'I RNAM 'GYUR GYIS, ,ZHI BA'I DBYINGS SU MI
GZIMS AE MA MTSAR, ,RGYAL BA'I GSUNG SNYAN RNA BA'I BDUD RTZI
'DI, ,RNA BA'I BDUD RTZI MA LAGS NYON MONGS KYI, ,'KHRI SHING MA
LUS GCOD PA'I RAL GRI

DANG; ;BLANG DOR GNAS KUN STON PA'I SGRON ME LAGS, ,DKYIL 'KHOR
YONGS RDZOGS GSER GYI GZI 'OD 'BAR, ,MTHON PO'I RTZER GNAS KUN
LA SNYOMS PAR 'BAB, ,'DREN PA MNYAM MED BDAG GI MGON PO DANG, ,

PADMO'I GNYEN 'DIS 'GRO BA'I MUN PA SEL, ,THUB PA'I 'DZUM DKAR
BDUD RTZI'I RGYA MTSO 'DI, ,BRLAN ZHING GSHER DANG RO 'DZIN YUL
MIN KYANG, ,'THUNGS PA TZAM GYIS RGUD PA KUN SEL ZHING, ,MNGON
DGA'I BCUD KYIS MYOS

PA CI YANG STZOL, ,RIN CHEN BUM PA BZANG PO DPAG BSAM SHING,
,YID BZHIN NOR BU BDUD RTZI'I S'A GA RA, ,PHUN TSOGS 'DOD DGU
SBYIN PA'I RDZOGS LDAN SPRIN, ,DON KUN GRUB PA KHYED RNAMS KUN
GYI GNYEN, ,LUS MED

BDAG PO'I 'DOD PA'I ZHAGS PA YIS, ,'BYUNG PO'I TSOGS RNAMS MA
LUS DAM DU 'CHING, ,GNYIS MED GSUNG BA'I MKHYEN BRTZE'I RAL GRI
YIS, ,'GRO 'DI'I 'CHING BA MTHA' DAG DUM BUR GCOD, ,BLTA BAR
'DOD KYANG

@041A *, ,'DZUM ZHAL MI STON PA'I, ,RGYAL DBANG MCHOD BSTOD
NGAL BAS MI DUB PAR, ,'BRAS BZANG GIS 'TSO 'DAB MA'I LDING
KHANG DU, ,BAG PHEBS RGYU BA'I NE'U TZO 'DI DAG BDE, ,'JIG
RTEN TSANGS DBANG

BDE 'BYUNG SPRIN PHRENG LAS, ,ZHI RGYAS DBANG DRAG GRU CHAR
BRGYA 'BEBS NA, ,GOO TAM YON TAN MCHOG MNGA'I SPRIN PHUN GIS,
,'DOD DGU'I CHAR 'BEBS MDZAD LA MTSAR CI YOD, ,ZAS GTZANG SRAS
PO'I ZHABS ZUNG BKRA

SHIS RDUL, ,SPYI BOS REG PAS DGE MTSAN RAB RGYAS CES, ,NAM
MKHA'I THIG LE'I NU ZHOS BSKYANGS PA YI, ,AUTPAL GZHON NU
BZHAD PAS JI BZHIN BSTEN, ,MTSAN DPE'I 'OD ZER 'GYED PA'I SKU
MCHOG DANG, ,

LHUN PO'I DBANG PO MI G-YO CIG CAR BRTAN, ,MKHYEN BRTZE'I
GTING DPAG DKA' BA'I RGYA MTSO DANG, ,GDENGS KA 'DZIN PA'I
KHYIM 'DI LHAN CIG ZAB, ,GSER GYI SA 'DZIN LA BRTEN 'DAB LDAN
KYANG, ,BTZO MA'I

GSER GYI MDANGS BZANG 'DZIN PA BZHIN, ,SH'AKYA'I GTZO BO LA
BRTEN 'GRO RNAMS KYANG, ,THAMS CAD MKHYEN PA JI BZHIN SKAL
BZANG LDAN, ,SRID DANG ZHI BA'I YON TAN JI SNYED PA, ,MA LUS
BSDUS TE MGON POS

BDAG MDZAD NAS, ,NYID KYI SNYAN GRAGS NOR BU'I LAN TSAR DAG
,LUS CAN KUN GYI RNA BA'I RGYAN DU BSTZAL, ,KHA CHE SKYES DANG
DE YI DRI BZANG BZHIN, ,'DREN MCHOG KHYED DANG NAM YANG MI
'BRAL BAR, ,ZAG MED SKU DANG

@041B YE SHES NAM MKHA'I MDZOD, ,'DOD DGUR SPYOD PA'I SHIS PA
BDAG LA STZOL, ,TSUL 'DI BLO BZANG CHOS KYI RGYAL MTSAN GYIS,
,BKRA SHIS RTAGS KYIS MDZES PA'I LHA RDZAS NGOS, ,RNAM MANG
RGYAL BA'I SKU GZUGS LEGS

BSGRUBS PAR, ,BSTOD PA'I RIM PA PHRENG BAR PHYOGS GCIG SPEL,
,DGE BA 'DI YIS TSE RABS KUN TU BDAG ,THEG MCHOG 'KHOR LO BZHI
DANG MI 'BRAL ZHING, ,THUB DBANG BRTUL ZHUGS BLA NA MED BZUNG
STE, ,RGYAL BA'I DAM

CHOS MA LUS 'DZIN GYUR CIG , ,