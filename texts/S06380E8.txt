` RGYAL CHEN RNAM SRAS YANG GSANG MDUNG DMAR CAN GYI GTOR CHOG

BSKANG GSO MDOR BSDUS GNAD TSANG ZHES BYA BA BZHUGS, ` NA MO GU
RU BDZRA P'A nA YE, 'DIR RGYAL CHEN RNAM THOS SRAS YANG GSANG
MDUNG DMAR CAN GYI BSGOM BZLAS DANG MCHOD

GTOR 'BUL TSUL MDOR BSDUS NI, MCHOD GTOR PHYAG LEN LTAR BSHAMS LA,
PHYAG RDOR SOGS YI DAM LHA'I RNAL 'BYOR DANG LDAN PAS, DE'I GZHUNG
LTAR BYIN GYIS BRLABS TE, SVA

BH'A WAS STONG PAR SBYANGS, STONG PA'I NGANG LAS MDUN DU BHRUm LAS
RIN PO CHE'I GZHAL YAS KHANG GRUB BZHI SGO BZHI RTA BABS BZHI DANG
BCAS PA, 'KHOR SA RIM PA GSUM DANG LDAN PA'I

DBUS NA, PHO BRANG GSUM BRTZEGS SU GNAS PA'I STENG DU BLA MA, BAR DU
YI DAM, 'OG MA'I NANG DU ZANGS KYI 'KHOR LO RTZIBS BZHI PA'I LTE BAR
TZA LAS SENG KHRI PAD NYI'I STENG DU

BEE YIG MTSAL GYI MDOG CAN LAS 'OD ZER 'PHROS, DON GNYIS BYAS, 'DUS
YONGS SU GYUR PA LAS RGYAL CHEN RNAM THOS SRAS YANG GSANG MDUNG
DMAR CAN SKU MDOG

@11B DMAR PO ZHAL GCIG PHYAG GNYIS PA, GA-YAS PAS STAG LPAGS KYI
RGYAL MTSAN DANG MDUNG DMAR, GA-YON PAS NE'U LE DANG LCAGS KYU
'DZIN PA, SPYAN GSUM DMAR ZHING ZLUM LA

MCHE BA GTZIGS PA, SMIN MA DANG SMA RA DMAR SER ME LTAR 'BAR BA, SKU
LA DAR DMAR DANG BSE KHRAB, DBU LA DAR DMAR GYI COD PAn CAN GYI BSE
RMOG ,ZHABS LA BSE'I LO KHRAM

GSOL PA, SKU LA RIN PO CHE'I RGYAN SNA TSOGS KYIS SPRAS SHING ZHAL NAS
RIN PO CHE'I CHAR 'BEBS PA, PHRAG GONG NA NYI ZLAS BRGYAN CING KHAMS
GSUM DBANG DU SDUD PA'I 'OD ZER DMAR PO RNAM PAR 'PHRO BA'I KLONG
NA RGYAL PO ROL PA'I STABS KYIS BZHUGS PA, DE'I PHYOGS BZHIR SHAR
RTZIBS SU NOR RGYUN MA, LHO RTZIBS SU DBYANGS CAN MA, NUB RTZIBS SU
NOR SKYONG MA, BYANG

RTZIBS SU BHA RA LI STE LAS BYED KYI LHA MO BZHI, 'KHOR SA DANG PO LA
GNOD SBYIN RTA BDAG BRGYAD, BAR PA LA KLU CHEN BRGYAD, THA MA LA
LHA SRIN SDE BRGYAD BZHUGS PA'I GTZO 'KHOR

THAMS CAD KYI SPYI BOR AOm DKAR PO, MGRIN PAR A'A: DMAR PO, THUGS
KAR H'Um SNGON PO, THUGS KAR H'Um LAS 'OD ZER 'PHROS PA'I SNER 'DOD
RKYAL DMAR PO SPROS PAS BYANG PHYOGS LCANG, @12A *, ,LO CAN NAS
RGYAL CHEN RNAM THOS SRAS YANG GSANG MDUNG DMAR CAN 'KHOR DANG
BCAS PA SKAD CIG GIS SPYAN DRANGS PAR BSAMS LA, BEE; SA 'DZIN DBANG
PO'I

BYANG GI PHYOGS, ,RIG SNGAGS 'CHANG BA KUN GYI GNAS, ,LCANG LO CAN
GYI PHO BRANG NAS, ,RGYAL CHEN YANG GSANG MDUNG DMAR CAN, ,'KHOR
DANG BCAS PA SPYAN 'DREN NA, ,RNAL 'BYOR

BDAG LA BRTZER DGONGS LA, ,THOGS PA MED PA'I RDZU 'PHRUL GYIS, ,GNAS
'DI NYID DU GSHEGS SU GSOL, ,AOm BEE SHRA BA nA YE SA PA RI W'A RA A'A
KARshA YA DZA: DZA: H'Um BAm HO:

GNYIS SU MED PAR GYUR, AOm RATNA MU KU tA AA BHI shI NYTZ'A MI, DBANG
GI LHA RNAMS KYIS DBANG BSKUR, RIN PO CHE'I COD PAN GYIS DBU BRGYAN
PAR GYUR, CES BSKYED LA, BEE; CHU

BZHI NYER SPYOD ROL MO DANG, ,BKRA SHIS RTAGS RDZAS RIN CHEN BDUN,
,'DOD YON LNGA DANG BCAS PA RNAMS, ,RGYAL CHEN 'KHOR DANG BCAS LA
'BUL, ,AOm BEE SHRA BA nA YE SA PA RI

W'A RA PH'U DZA ME GHA SA MU DRA SPHAR, SA MA YE H'Um, RGYAL PO CHEN
PO 'KHOR BCAS LA, ,SGO GSUM GUS PAS BDAG CAG 'TSAL, ,RAB 'BYAMS MCHOD
PA'I SPRIN GYIS MCHOD,

@12B NYES LTUNG SDIG SGRIB MA LUS BSHAGS, ,DGE LA RJES SU YI RANG
ZHING, ,DPAG MED 'GRO DON MDZAD PAR BSKUL, ,MYA NGAN MI 'DA' BZHUGS
GSOL 'DEBS, ,DGE BAS 'GRO KUN

DBUL SEL SHOG ,CES YAN LAG BDUN PA 'BUL, ,YIG BRGYA BZLAS MTHAR, BEE;
BDAG CAG NYON MONGS DBANG GYUR PAS, ,SDIG LTUNG JI SNYED BSAGS PA
DANG, ,KHYAD PAR RGYAL

PO CHEN PO YI, ,SKU GSUNG THUGS KYI DAM TSIG DANG, ,SPANG ZHING
BLANG BA'I DAM TSIG LAS, ,'GAL RNAMS 'GYOD PAS MTHOL BSHAGS NA, ,BRTZE
BA'I THUGS KYIS BZOD BZHES LA, ,

RTAG TU BU BZHIN SKYONG BAR MDZOD, ,CES BSHAGS PA BYA, AOm SARBA BID
P'U RA P'U RA, SU RA SU RA, A'A WA RTA YA, A'A WA RTA YA HO, BDZRA SPHAR
nA KHAm, ZHES BSKANG RDZAS BYIN GYIS BRLABS

LA; BEE; RAB 'BYAMS RGYA MTSO'I ZHING KHAMS KUN, ,SNA TSOGS MCHOD PA'I
SPRIN PHUNG GIS, ,YONGS SU BKANG STE BDAG 'BUL GYI, ,RGYAL CHEN THUGS
DAM SKONG GYUR CIG ,MCHOD

PA LNGA DANG 'DOD YON LNGA, ,BKRA SHIS RTAGS RDZAS RIN CHEN BDUN,
,'BRU SNA LNGA DANG SNYING PO LNGA, ,GOS SNGON STONG GA-YOGS
SNGON PO DANG, LUNG THANG 'PHRENG BA CANG SHES RTA, ,'DOD

@13A *, ,'JO'O BA DANG BUM PA BZANG, ,DPAG BSAM SHING DANG KHRUS KYI
RDZING, ,GTZUG LAG KHANG CHEN BRIS SKU DANG, ,SKU GSUNG THUGS RTEN
DAM TSIG RDZAS, ,RGYAN

GOS PHYAG MTSAN BZHON PA'I TSOGS, ,SNOD BCUD LHA MI'I 'BYOR PAR BCAS,
,DNGOS BSHAMS YID SPRUL MCHOD TSOGS DANG, ,SPANG BLANG DAM TSIG
SDOM LA GNAS, ,LTA SGOM

SPYOD PA RNAM PAR DAG ,MCHOD GTOR BSNYEN DANG SGRUB LA GZHOL,
,SRID DANG ZHI BA'I DGE TSOGS KYIS, ,RGYAL CHEN 'KHOR DANG BCAS PA YI,
,THUGS DAM GNYAN PO DBYINGS

SU BSKANGS, ,BDAG CAG SGRUB PA PO RNAMS LA, ,MCHOG DANG MTHUN
MONG DNGOS GRUB STZOL, ,CES BSKANG BA BYA, RGYAL CHEN THUGS KAR
BEE YIG LA, ,SNGAGS KYIS BSKOR LAS

'OD 'PHROS PAS, ,'KHOR 'DAS DPAL 'BYOR LEGS TSOGS KUN, ,BSDUS TE BDAG
LA THIM PAR GYUR, ,AOm MAH'A R'A DZA YA KshA SA MA YE BEE SHRA BA nA
YE SARBA TZITTA RATNA HRIm HRIm DZA: DZA:

ZHES BZLAS PA BYA, GTOR MA BYIN GYIS BRLABS LA, RGYAL CHEN 'KHOR
DANG BCAS PA'I LJAGS 'OD ZER GYI SBU GUS GTOR MA'I BCUD THAMS CAD
DRANGS TE GSOL BAR GYUR,

@13B AOm BEE SHRA BA nA YE SA PA RI W'A RA AI DAm BA LIm TA KHA KHA
KH'A HI KH'A HI, LAN GSUM GYIS PHUL, AOm BEE SHRA BA nA YE SA PA RI W'A
RA PRO Ksh'A nAm, AARGHAm; P'A DYA, A'A NYTZA M'A nAm, PUshBE, DH'U PE,
A'A LO KE ,GANDHE;

NEE WI DYE, SHAPTA PRA T'I TZTSA YE SV'A H'A SA MCHOD, BEE; MI 'JIGS
SENGGE'I KHRI STENG NA, ,BEE LAS BYUNG BA'I MGON PO NI, ,YANG GSANG
MDUNG DMAR PHYAG MTSAN CAN, ,SA BRGYAD DBANG PHYUG

KHYOD LA 'DUD, ,YID 'PHROG BDE STER BTZUN MO BZHI, ,DBANG GI LAS
SGRUB GNOD SBYIN BRGYAD, ,NOR STER BA YI KLU CHEN BRGYAD, ,LHA SRIN
SDE BRGYAD 'KHOR BCAS LA, ,MCHOD CING BSTOD DE  PHYAG KYANG 'TSAL,
,DGRA BGEGS MA LUS GZHOM BA DANG, ,'BYOR PA'I LONGS SPYOD PHUN
TSOGS SHING, ,KHAMS GSUM DBANG DU 'DU BA DANG, ,GZHAN DON LHUN
GYIS GRUB PAR MDZOD, ,CES

BSTOD CING 'PHRIN LAS BCOL, YIG BRGYA DANG, MA RNYED YONGS SU MA
SHES DANG, ,ZHES SOGS KYIS BZOD PAR GSOL, 'DIR NI RTEN DANG LHAN CIG
TU, ,ZHES SOGS KYIS BRIS SKU

SOGS LA BRTAN BZHUGS BYA BA'AM, KHYED KYIS SEMS CAN DON KUN MDZAD,
,CES SOGS KYIS GSHEGS SU GSOL, DGE 'DIS BDUD SDE'I GA-YUL LAS RNAM
RGYAL ZHING, ,GNAS SKABS

@14A *, ,DAM CHOS BSGRUB PA'I MTHUN RKYEN TSANG, ,RING MIN BCU GSUM
RDO RJE 'DZIN PA'I SA, ,MNGON DU BYAS NAS 'GRO RNAMS SGROL BAR SHOG
,CES BSNGO SMON DANG, BYIN

RLABS NGANG LDAN RTZA BRGYUD BLA MA DANG, ,DNGOS GRUB CHAR 'BEBS
YI DAM DKYIL 'KHOR LHA, ,'PHRIN LAS KUN SGRUB CHOS SKYONG SRUNG MA
YIS, ,DUS RNAMS KUN TU DGE BA'I BKRA SHIS SHOG

CES SHIS PA BRJOD PAR BYA'O, ,ZHES RGYAL CHEN RNAM SRAS YANG GSANG
MDUNG DMAR CAN GYI GTOR CHOG BSKANG GSO MDOR BSDUS GNANG
TSANG 'DI YANG LUGS ZUNG 'JAL BA'I SPYAN RAS

PADMA'I 'DAB LTAR YANGS PA SDE JO LAGS PHUN TSOGS DBANG GI RGYAL POS
NAN CHER BSKUL MA MDZAD DOR, THAMS CAD MKHYEN PA DGE 'DUN RGYA
MTSO, RJE BTZUN T'A RA N'A THA, PAn CHEN NGAG  DBANG CHOS GRAGS, RJE
BTZUN BLO BZANG DPAL LDAN YE SHES, ,TH'U BKVAN BLO BZANG CHOS KYI
NYI MA RNAMS KYI GZHUNG LA BRTAGS NAS BAN RGAN SNYOM LSA PADHA
RMA BHA DRAS RANG LO DON GSUM PA KHRO

MO'I LO DNGUL CHU'I RI PHUG TU SBYAR BA'O,,