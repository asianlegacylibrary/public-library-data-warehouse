@001A *, ,DGE LDAN PHYAG RGYA CHEN PO'I KHRID KYI ZAN BROS ZHAL
LUNG BDUD RTZI'I THIGS PHRENG ZHES BYA BA BZHUGS SO, ,

@001B #, ,NA MO GU RU MANYDZU GHO shA HA SA BADZR'A YA, CHOS
RNAMS KUN GYI RANG BZHIN PHYAG RGYA STE, ,DE DANG DBYER MED YE
SHES PHYAG RGYA CHE, ,DE YI RANG MDANGS SMIN LEGS PHYAG RGYA
STE, ,DE DANG

MNYAM SBYOR BDE CHEN PHYAG RGYA CHE, ,RNAM MANG MING GI RNAM
GRANGS MTHA' YAS KYANG, ,NGES DON DAM PA'I NGANG DU RO GCIG PAR,
,STON MDZAD BLA MA MCHOG GI ZHABS PAD LA, ,BTUD NAS ZHAL LUNG
NOR BU'I PHRENG BA SPEL, ,

DE'ANG 'DI SKAD CES BDAG CAG GI STON PA THUB PA'I DBANG PO NYID
KYIS DANG POR THUGS BSKYED PA NAS BZUNG SLOB PA'I SPYOD PA MTHA'
DAG DANG, SANGS RGYAS NAS KYANG SKU GSUNG THUGS KYI MDZAD PA
THAMS CAD GZHAN DON

KHO NA LAS, RANG DON GYI 'KHRI BA CUNG ZAD KYANG MED LA, GZHAN
DON SGRUB PA'I SGO MCHOG TU GYUR PA NI RJE BLA MAS GSUNGS PA
LTAR GSUNGS GO MDZAD PA YIN ZHING, DE'ANG MTHA' YAS PA'I NANG
NAS YANG RTZE NI 'KHOR LO @002A *, ,PAR BA SHER PHYIN GYI MRDO SDE 'DI NYID YIN PAR
GSUNG
BA'I RGYU MTSAN YANG, DNGOS BSTAN STONG NYID KYI RIM PA RIGS
PA'I RNAM GRANGS MTHA' YAS PA'I SGO NAS STON PAS BRJOD

BYA'I DBANG GIS YIN ZHING, SNGAGS LUGS LA DE NYID 'DZIN STANGS
SU BYAS PA'I BDE STONG DBYER MED KYI YE SHES STON PA'I CHA NAS
YIN NO, ,GANG LTAR YANG TSOGS GNYIS KYI NANG NAS YE SHES KYI
TSOGS KYI RTZA BA DANG,

THABS SHES GNYIS KYI NANG NAS SHES RAB GTZO BOR GYUR PA NI YANG
DAG PA'I LTA BA YIN PAS, RJE BLA MAS KYANG, RJE BTZUN 'JAM PA'I
DBYANGS LA BRTEN NAS DRIS LAN MANG DU MDZAD CING, DKA' BA DPAG
TU MED

PA SPYAD NAS GSAR DU RTOGS PA'I TSUL BSTAN TE LHAG MTHONG CHE
CHUNG DGONGS PA RAB GSAL RTZA SHES t'IKA CHEN SOGS SU GSAL BAR
MDZAD PA LAS, SNGON CHAD BOD 'DIR GRUB PA'I DBANG PHYUG RTOGS PA
THUGS SU

@002B 'KHRUNGS PA YOD KYANG DE NYID JI LTA BA BZHIN TSIG GI LAM
NAS STON SHES PA MA BYUNG BA LTA BU YIN LA, RJE RANG GI SKU DUS
SU, DBU MA CHEN PO BYA BA LAS, PHYAG CHEN GYI THA SNYAD DNGOS
SUM MDZAD KYANG, RED MDA' BA'I DRIS YAN DU, THUN MONG MA YIN

PA'I GDAMS PA ZHIG YOD KYANG DA DUNG SKABS SUM BAB BSAM BKOD
GSUNG PA DE DGE LDAN PHYAG RGYA CHEN PO 'DI NYID YIN PAR YONGS
'DZIN RIN PO CHES GSUNGS SO, ,DES NA 'DI'I BRGYUD PA'ANG NYI
BRGYUD DE'I DBANG DU BYAS TE RDO RJE 'CHANG NAS 'JAM

DBYANGS; RJE BLA MA SOGS DBEN SA SNYAN BRGYUD KYI GO RIM LTAR
LA, BSO BA'I SLOB MAR GRUB CHEN CHOS RDO RJE 'DI NYID DANG, DPAL
LDAN RDO RJE, KHAMS PA RIN CHEN RDO RJE STE, RDO RJE MCHED GSUM
ZHES DGE LUGS PA'I

GRUB THOB CHEN PO GSUM BYUNG BAR GSUNG ZHING, 'DI MDO SMAD NAS
GZA' MI GNYIS DBUS SU SONG BA'I LAM KHAR SKYES PA BYIS PA'I DUS
NAS SKAL LDAN DU DGONGS TE BSKYANGS SHING, SLAR SNYAN RGYUD KYI
GDAMS PA'I BDAG POR GYUR

PA; DA LTA'ANG SKU LUS MA SPANGS PAR JO MO LHA RIR BZHUGS PA LAS
DAG RNAMS KYIS MJAL DU YOD PAR GSUNG, GNAS BCU BA DGE 'DUN RGYAL
MTSAN NI PHYAG RGYA CHEN BSKUL BA PO'ANG YIN LA, GTZO BOR RVA
SGRENG DU SGRUB PA MDZAD,

'OG GI BLO BZANG 'PHRIN LAS BYA BA 'DI LHA PHA ZHABS DRUNG ZHES
THUGS RUS CHE ZHING ZHAL TSABS RGYAL DBANG RNAM THAR NA ZUR MANG
DU YOD PA DE NYID KYI DBON PO MDO SNGAGS YONGS RDZOGS KYI MKHAS
BA ZHIG YIN ZHING GRUB DBANG BLO BZANG

@003A *, ,RNAM RGYAL KYANG PHYAG CHEN GYI BKA' BAB MKHAS GRUB
GNYIS 'DZOM GYI SKYES CHEN KHYAD PAR CAN YIN TE, RNAM THAR RGYAS
PA YONGS 'DZIN RIN PO CHE'I GSUNG DU YOD PA LTAR YIN, YONGS
GRAGS KYI MTSAN

LA BKA' CHEN MI ZHES ZER, YONGS 'DZIN RIN PO CHE NI BYIS PA
CHUNG DU NAS NGES 'BYUNG DANG SKYO SHAS KYIS BSKUL TE DBEN PA'I
GNAS SU SGRUB PA GTZO BOR MDZAD, DENG SANG BSTAN PA'I RTZA BA
GZHAN DANG MI 'DRA BA'I YA MTSAN CAN

DU 'DUG PA DANG CHOS 'DI'I BKA' BAB YIN PA'I GNAD KYIS BDAG GIS
KYANG ZHUS NAS BLA MCHOD DANG SGRAGS MA 'DI NYID GNANG BA YIN
GYI, SNGAR DPON SLOB BYAMS PA RIN PO CHE DANG, SKYABS MGON PAn
CHEN RIN PO CHE RNAM GNYIS LAS PHYAG CHEN

KYI KHRID THOB KYANG BLA MCHOD DANG SBRAGS MA MIN PAS, 'DI BLA
MA YONGS 'DZIN PA'I PHYAG LEN LTAR LA, RTZA TSIG LAS, NA MO
MHA'A MU DR'A YA, ZHES NA MI NI PHYAG 'TSAL BA, MHA'A CHEN PO,
MU D'A PHYAG RGYA STE BGEGS ZHI BA SOGS

KYI PHYIR DU PHYAG RGYA CHEN PO LA PHYAG 'TSAL BA YIN, DE NAS
SHO LO KA DANG PO MCHOD PAR BRJOD PA'I RKANG BA DANG PO, KUN
KHYAB KUN GYI RANG BZHIN PHYAG RGYA CHE, ,ZHES 'DUS BYAS 'DUS MA
BYAS KUN LA KHYAB CING, DE THAMS CAD KYI RANG

BZHIN NAM GNAS LUGS MTHAR THUG TU GRUB PA, RGYAL BA'I YUM CHEN
MO RANG BZHIN GYI SHER PHYIN TE YUL PHYAG RGYA CHEN PO DANG,
RKANG PA GNYIS PAS YUL CAN GYI PHYAG RGYA CHEN PO BSTAN TE, DE
YANG DBYER MED CES GANG DANG DBYER MED PA

@003B YIN NA YUL PHYAG RGYA CHEN PO DE DANG DBYER MED BA CHU LA
CHU BZHAG PA BZHIN RO GCIG TU GYUR BA DANG, BRJOD BRAL NI SPYIR
CHOS NYID BRJOD BYA YIN KYANG, BU RAM GYI RO MNGAR BA LCE SHES
KYIS JI LTAR MYONG BZHIN TSIG GIS BRJOD DU MED PA DANG, LAG PA
ME SE TSIG PA'I

TSA REG LUS KYIS JI LTAR MYONG BA LTAR BRJOD DU MED PA BZHIN,
'DIR YANG MNYAM GZHAG YE SHES KYIS JI LTAR GZIGS PA BZHIN TSIG
GI LAM NAS BRJOD DU MED LA, SEMS KYI RDO RJES ZHES PA'I THA
SNYAD SNGAGS LUGS LA CIS KYANG YOD LA, MDO PHYOGS SU'ANG KLU
SGRUB KYI

BSTOD TSOGS SU SEMS KYI RDO RJE LA BSTOD BZHES DE'I THA SNYAD
MDZAD, DBYINGS ZHES BA YUL GYI SGO NAS BTAGS PA YIN PAS, GTZO BO
NI PHYI MA YUL CAN PHYAG RGYA CHEN PO 'DI NYID YIN PAS, DE STON
PA'I BLA MA MKHAS GRUB SANGS RGYAS YE SHES LA PHYAG MDZAD PA
YIN,

SHO LO KA GNYIS PAS RTZOM PAR DAM BCAS TE DBEN SA SNYAN BRGYUD
KYI MAN NGAG LAS RIM PAR BYUNG YANG CHER MA GRAGS PA, PAn CHEN
RANG GIS SPEL BA YIN PAS, 'DI'I KHRID NYAMS SU LEN PA LA, SBYOR
DNGOS MJUG GSUM LAS, DANG PO BSTAN DANG THEG CHEN LA, ,

'JUG PA'I SGO DANG GZHUNG SHING PHYIR, ,KHA TZAM TSIG TZAM MA
YIN PAS, ,SKYABS 'GRO SEMS BSKYED NAN TAN BYA, ,ZHES SOGS DGE
LUGS DANG BKA' BRGYUD GONG MA RNAMS LA'ANG YONGS SU GRAGS BSNGON
'GRO'I KHRID CHEN BZHI ZHES, BSTAN PA'I 'JUG

SGO SKYABS 'GRO DANG, THEG CHEN GYI SGO'AM GZHUNG SHING SEMS
BSKYED GNYIS BSDOMS PA SKYABS 'GRO'I KHRID, GNYIS PA MAndAL NI
RTZA BAR DNGOS SU MTHON YANG, SEMS KYI CHOS NYID MTHONG BA YANG,
,TSOGS BSAGS SGRIB SBYONG LA LTOS PAS, ,ZHES GSUNGS

@004A *, ,BA'I SHUGS LA BSTAN TE, TSOGS GSOG PA'I SGO MAndAL GYI
KHRID, SDIG PA SBYONG BA'I SGO RNGOR SEMS BSGOM BZLAS KYI KHRID,
BYIN RLABS 'JUG PA'I SGO BLA MA'I RNAL 'BYOR GYI KHRID RNAMS SU
YOD PAS DANG PO LA'ANG

GNAS KHANG BYI DOR BYAS TE SKU GSUNG THUGS KYI RTEN BKRAM, MCHOD
PA GA-YO MED CING BKOD PAS MDZES BAR BSHAM PA SOGS LAM RIM LAS
BYUNG BA LTAR BYAS, DE NAS 'JAM ZHING 'BOL BA'I STAN RGYAB MTHO
ZHING MDUN DMA' BA DE LTA BU LA RDO RJE SKYIL KRUNG NGAM

SKYIL KRUNG PHYED PAS GNAS LA LUS DRANG POR BSRANGS TE RNAM
SNANG GI CHOS BDUN LDAN DU BYA DGOS PAS LUS BSROD TSAD NI, SNA
RTZE NAS RDE'U 'PHANG BA LTE BA'I THAD DU 'BAB DGOS PAR YONGS
'DZIN GSUNG, DE'I DGOS PA'ANG LUS DRANG POR GNAS PAS RTZA DRANG

POR 'ONG DES RLUNG DRANG POR RGYU, DES RNAM RTOG GYA GYU DE 'DRA
MED PAR SEMS RNAL DU GNAS PA YONG BA YIN, DE NAS RANG GI SEMS LA
BRTAGS TE, PHYIN CI LOG GI BLO SNA DE 'DRA RGYU BAR 'DUG NA
RLUNG RO DGU PHRUGS LA SOGS PAS BSAL TE MNO BSAM

LEGS PAR GTONG DGOS, DE'ANG SKYABS 'GRO'I KHONGS 'DIR SKYES BU
CHUNG 'PHRING GI LAM RIM DANG, SEMS BSKYED KYI KHONGS SU RGYU
'BRAS MAN NGAG BDUN SOGS SKYES BU CHEN PO'I CHOS SKOR 'GRO DGOS,
ZHES BLA MA YONGS 'DZIN RIN PO CHE GSUNG NGO, ,

DANG PO SKYABS YUL TSOGS ZHING GSAL 'DEBS TSUL NI, MDUN GYI NAM
MKHAR DPAG BSAM GYI SHING YAL GA DANG LO MA DANG ME TOG 'BRAS BU
PHUN SUM TSOGS PA YANGS SHING RGYA CHE BA, 'DAB MA 'OG MA RNAMS
THUR DU 'PHYAG ZHING, GONG MA GONG MA RNAMS GYEN DU

@004B PHYOGS PA'I RTZE MOR SENG KHRI'I STENG DU RTZE BA'I BLA MA
DE NYID SKU'I RNAM PA SKABS 'DIR RJE RIN PO CHE'I RNAM PAR GSAL
'DEBS DGOS SHING, DE'I THUGS KAR THUB DBANG, DE'I THUGS KAR RDO
RJE 'CHANG GSAL 'DEBS PA 'DI DBEN SA SNYAN BRGYUD KYI MAN NGAG
YIN PAS, BLA MA THUB DBANG

RDO RJE 'CHANG RANG ZER BA'I RTZA BA DE LA THUG PA YIN, DE'I
THUGS KA NAS GA-YAS PHYOGS SU 'OD ZER GCIG GNYIS BZHI SOGS
'PHRES PA'I SNE MOR RGYA CHEN SPYOD BRGYUD KYI BLA MA RNAMS
DANG, GA-YON DU RIM PA BZHIN 'PHROS PA'I SNE MOR ZAB MOR LTA
BRGYUD, MDUN DU RTZA

BA'I BLA MA RGYUN GYI SKU'I RNAM PA CHOS 'BREL YOD PA'I BLA MA
RNAMS KYIS BSKOR BA, RGYAB TU NYAMS LEN BYIN RLABS BRGYUD PA,
RIM PA GNYIS PA'I MDUN DU RDO RJE 'JIGS BYED, GA-YAS SU GSANG
'DUS, RGYAB TU DUS 'KHOR RAM DGYES RDOR, GA-YON DU

'KHOR LO BDE MCHOG SOGS BLA MED KYI LHA TSOGS, DE'I 'OG MAR KUN
RIG ,DPAL MCHOG RTZE MO SOGS RNAL 'BYOR RGYUD KYI LHA TSOGS,
DE'I 'OG MAR RNAM SNANG MNGON BYANG DANG SPYOD RGYUD DU GTOGS
PA'I PHYAG RDOR SOGS SPYOD RGYUD KYI LHA TSOGS,

DE'I 'OG TU THUB PA DAM TSIG GSUM BKOD SOGS BYA RGYUD KYI LHA
TSOGS, DE'I 'OG TU SANGS RGYAS STONG LA SOGS PA PHYOGS BCU'I
SANGS RGYAS, DE'I 'OG TU NYE BA'I SRAS CHEN BRGYAD SOGS SEMS
DPA'I DANG SEMS MA, DE'I 'OG TU RANG RGYAL BCU GNYIS SOGS

RANG RGYAL BA CHEN PO RNAMS DANG, DE'I 'OG TU GNAS BRTAN BCU
DRUG SOGS NYAN THOS KYI TSOGS, DE'I 'OG TU DPA' BO MKHA' 'GRO
,DE'I 'OG TU CHOS SRUNG STE RIM PA BCU GCIG DANG, DE DAG GIS
GSUNGS PA'I CHOS RNAMS RANG RANG GI MDUN NA

@005A *, ,GLEGS BAM GYI RNAM PAR BZHUGS PA GSAL GDAB DGOS, RTZOD
PA'I TSE CHOS DKON MCHOG LA 'GOG LAM GANG RUNG DGOS ZER YANG,
DMIGS RNAM SKYONG DUS, DE MA GTOGS LUNG GI CHOS RNAMS JA BSKOL
BA'I

JA RO LTA BUR SNYING PO MED PAR BZUNG NA CHOS SPONG DU 'GRO BAS,
KUN RIG GI CHO GAR YANG, BLO MCHOG RNAMS KYI KUN DGA' RA BA STE,
,ZHES SOGS, LUNG GI CHOS LA GTZO BOR GSUNG BA BZHIN BYE DGOS, DE
DAG GI THOG MAR RANG SDUG BSNGAL GYIS

MNAR TSUL BSAM PA LA RAG LAS PAS, DE NI DPAL CHOS KYI GRAGS PAS,
SDUG BSNGAL 'KHOR BA CAN PHUNG PO, ,ZHES LAS NYON GYI PHUNG PO
'DI KA RANG SDUG BSNGAL GYI MTSAN GZHIR BZUNG NAS, DE RGYU MTSAN
CI YIN NA, 'GREL RGYAG PA'I SKABS SU, DE CHOS

CAN; SDUG BSNGAL YIN TE, LAS NYON GYI GZHAN DBANG CAN YIN PA'I
PHYIR ZHES LAS DANG NYON MONGS PA'I DBANG GIS SKYE BZHIG BLANGS
PHYIN CHAD GNAS SKABS SDUG BSNGAL GYI SDUG BSNGAL MNGON GYUR BA
YOD MED GANG YIN KYANG PHUGS SDUG BSNGAL LAS MA 'DAS PAS

'CHING BA'AM, 'CHING THAG LTA BU YIN, YONGS 'DZIN RIN PO CHES
SRID RTZE NAS MNAR MED KYI BAR GYI SNOD BCUD 'DI THAMS CAD SDUG
BSNGAL YIN GSUNGS PA YIG CHA SOGS SU MI GSAL YANG GO RGYU CHEN
PO ZHIG YOD PA 'DRA, DES NA NGA RANG TSO'ANG DA LTA

SDUG BSNGAL GYIS NO NA YOD PA LA BSAM BLO MA THONG BAS YAM ME
YOM ME ZHIG LAS MA SHES PA YIN, 'GRO BA GZHAN GYI SDUG BSNGAL MI
DGOS, MI'I MNGAL SGO 'GRIM PA'I SKABS 'DI LA'ANG, DANG PO MNGAL
GYI GNAS SHIN TU DOG CING MUN NAG LA

@005B DRI NGA BA, LJAN LJIN GYIS GANG BA'I BTZON RA LTA BU NYAM
NGA BA DE 'DRA BAR YUN RING DU GNAS PA'I MTHAR LAS KYI RLUNG GIS
'DAS TE PHYI ROL TU BTZAS PA NA'ANG, TSOR DONG DU BCUG PA LTA BU
DANG, 'KHYAG DONG DU BCUG PA LTA BU'I SDUG BSNGAL BZOD

GLAGS MED PAR YOD LA, NAR SON NAS KYANG 'BYOR PA CAN RNAMS GSOG
BSRUNG DANG, DBUL 'PHONG RNAMS 'TSOL SGRUB KYI SDUG BSNGAL GNYEN
MDZA' BA DANG BRAL GYIS DOGS PA DGRA SDANG BA DANG PHRAD KYIS
DOGS PA GZHAN YANG NAD LA SOGS PA'I SDUG

BSNGAL MTHA' YAS PA ZHIG YOD LA, DA LTA NGAN SONG GI SDUG BSNGAL
DNGOS SU MA MYONG YANG DER SKYES PA'I RGYU TSOGS TSANG BAR YOD
PAS SHI MA THAG TU NGAN 'GROR 'GRO BA LAS 'OS MED CING, DER
SKYES NA LO STONG PHRAG MANG PO'I BAR DU TSA GRANG BKRES SKOM
GLEN LKUG SOGS

KYI SDUG BSNGAL BSAM GYIS MI KHYAB PA MYONG DGOS TSUL DANG,
BRGYAL BDE 'GROR SKYES KYANG, LHA MA YIN RNAMS LHA DANG PHRAG
DOG GI DBANG GIS 'THAB BAS LUS BCAD CING RAL BA'I SDUG BSNGAL,
KHAMS 'OG MA'I LHA LA 'CHI LTAS KYIS PHOG PA SOGS

KYI SDUG BSNGAL, KHAMS GONG MAR SDUG BSNGAL DNGOS SU MED KYANG
DPER NA ME LCAGS DANG SPRA BA SOGS LA ME DNGOS SU MED KYANG ME'I
SA BON YOD PAS SLAR RKYEN 'DZOM PA NA ME 'BYUNG BA BZHIN, SLAR
SNYOMS 'JUG GI 'PHEN PA ZAD DE LAS GZHAN GYI SA BON SMIN PA NA,

NGAN SONG GSUM LA SOGS PAR SDUG BSNGAL 'KHOR MED MYONG TSUL BSAM
NAS, 'KHOR BA MTHA' DAG LAS YID LOG PA'I NGES 'BYUNG SHUGS DRAG
PO DANG, DE LAS SKYOB PA'I SKYABS DKON MCHOG GSUM LA BLO BKAL
NAS SLAR SKYE SRID DU NYING MTSAMS SBYOR

@006A *, ,MI DGOS PA ZHIG MA BYAS NA, DAL 'BYOR THOB PA CHUD ZOS
SU SONG BAR 'DUG SNYAM DU BSAMS TE, RGYAL SRAS ZHVI BA LHAS
KYANG, 'DI 'DRA'I DAL BRNYED GYUR NAS, ,BDAG GIS DGE GOMS MA
BYAS NA, ,DE LAS BSLUS PA

GZHAN MED DE, ,DE LAS RMONGS PA'ANG GZHAN MED DO, ,ZHES SOGS
GSUNGS PA LTAR RANG GIS RANG LA RNGAN BA GRANG BA'AM, LE BDAS TE
SKYABS 'GRO SOGS LA BSKUL BA DANG, YANG NA MTHUN PHYOGS KYI SGO
NAS BSAMS TE TSE 'DIR CHOS LA BRTZON 'GRUS DRAG PO

BYAS PA YIN NA RAB TSE 'DIR 'TSANG RGYA BA'AM BAR DOR 'TSANG
RGYA, DE LTAR MA YIN YANG DE'I RNAM SMIN GYIS PHYI MAR DAL 'BYOR
TSANG BA'I RTEN RNYED CING, MYONG BA RGYU MTHUN LA, BZUNG NA
TSIG ZIN, BSAM NA DON GO ,BSGOM NA RGYUD LA SKYE BA SOGS CHOS
SGRUB PA'I MTHUN

RKYEN TSANG BA DANG, BYED PA RGYU MTHUN CHOS KYI SGRA THOS PA
TZAM GYIS DE LA 'JUG 'DOD PA SOGS SGO THAMS CAD NAS BLO KHA CHOS
PHYOGS SU 'KHOR 'GRO BAS, RIM GYIS SKYE BA BCU DRUG SOGS NA NGES
PAR ' TSANG RGYA BA ZHIG 'BYUNG BA YIN PAS, CI NAS KYANG 'BAD
DGOS,

DE'ANG SKYABS YUL RNAMS LA MKHYEN PA'I YE SHES, ,BRTZE BA'I
THUGS RJE, MDZAD PA'I 'PHRIN LAS, SKYOB PA'I NUS MTHU SOGS RGYU
TSOGS THAMS CAD TSANG BAR YOD KYANG, RANG RES BLO MA BKAL BAR
THE TSOM ZOS PA'I DBANG GIS, DE RNAMS KYIS KYANG SKYOB

THABS DANG BRAL BA YIN, DES NA LHAN BSER PO GYON PA TSUN CHAD
LA'ANG DGE 'DUN DKON MCHOG GI 'DU SHES BZHAG STE SKYABS SU 'DZIN
DGOS PAR GSUNGS PAS, DE NYID GOS DKAR PO GYON NAS LHAN PA SER PO
BTAB PA TZAM LA ZER BA MA YIN PAR, DON

@006B DU TSUL KHRIMS DANG MI LDAN YANG DGE TSUL SLONG GI MING
BZUNG NAS GZHAN DMAR SER RE TZAM GYON PA DE LTA BU DA LTA DUS
DBANG GIS SHIN TU MANG BAS DE 'DRA LA SBYAR DGOS SAM SNYAM STE,
SA'I SNYING PO 'KHOR LO BCU PA'I MDO LAS, DGE SLONG TSUL KHRIMS
DANG LDAN PA

PHYAG DANG BSNYEN BKUR SOGS KYI DUL YIN PAR MA ZAD, TSUL KHRIMS
'CHAL BA LUG LTA BU'I DGE SLONG YANG BSOD NAMS KYI ZHING DU
GSUNGS PA LTA BU YIN, DE NAS SKYABS 'GRO'I DMIGS RNAMS DNGOS
GZHI LA, TSOGS LTA BUR DKYUS GCIG TU BYED KYANG,

DMIGS RNAM SKYONG TSE, DANG POR BLA MA LA SKYABS SU MCHI'O,
,ZHES PA'I TSIG GCIG PU 'DI LAN MANG DU BSKYAR TE BLA MA'I SKU
LAS BDUD RTZI 'BEB SBYANG BYAS PAS, BLA MA'I SKU LA BSDOS PA,
GSUNG BCAGS PA, SHUGS DKRUGS PA, MA DAD BSRYAS

SMOD LOG LTA SKYES PA LA SOGS PA'I NYES LTUNG THAMS CAD BYANG
BA'I MOS PA DANG, DE'I 'OG TU SANGS RGYAS LA SKYABS SU MCHI'O,
,ZHES LAN MANG DU BRJOD PA'I TSE, YI DAM GYI LHA TSOGS DANG
SANGS RGYAS STONG LA SOGS PA'I SKU LAS DUD RTZI'I RGYUN BABS
PAS, DE BZHIN

GSHEGS PA LA NGAN SEMS KYIS KHRAG PHYUNG BA DANG, DE'I SKU
BRNYAN 'GOM YUG BYAS PA SOGS SANGS RGYAS LA BRTEN PA'I NYES
LTUNG THAMS CAD BYANG BA'I MOS PA DANG, CHOS LA SKYABS SU SONG
BA'I TSE GLEGS BAM RNAMS KYI GDONG DAR YI GE SOGS NAS BDUD

RTZI'I RGYUN BABS, DAM PA'I CHOS ZONG DU BSGYUR BA GTA' MAR BCUG
PAS SGRE MO LA BZHAG PA SOGS CHOS SPONG GI SDIG PA RNAMS BYANG
BA'I MOS PA BYED, DGE 'DUN LA SKYABS SU SONG BA'I TSE BYANG SEMS
NYAN RANG DPA' BO MKHA' 'GRO CHOS SRUNG DANG BCAS

@007A *, ,PA'I SKU LAS BDUD RTZI'I RGYUN BABS DGE 'DUN GYI SDE
DKRUGS PA SOGS, DE LA BRTEN PA'I NYES LTUNG THAMS CAD BYANG BA'I
MOS PA BYED DGOS SHING, 'DI SKYABS 'GRO BZHI SKOR GYI DBANG DU
BYAS PA YIN GYI, YI

DAM CHOS SRUNG SOGS LA LOGS SU BYED NA DMIGS RNAM YANG ZUR DU
BYAS CHOG ,DE NAS, SANGS RGYAS CHOS DANG TSOGS KYI MCHOG RNAMS
LA, ,ZHES SOGS KYI TSE THAMS CAD KYI SKU LAS BDUD RTZI'I RGYUN
BABS RANG GZHAN SEMS CAN THAMS CAD KYI SGO GSUM GYI NYES LTUNG

SBYANGS; MTHAR SKYABS YUL RNAMS 'OD DU ZHU NAS BLA MA THUB DBANG
RDO RJE 'CHANG LA THIM, DE RANG LA THIM PAS RANG NYID THUB PA'I
DBANG PO'I SKUR GYUR, DE LA 'OD 'PROS SEMS CAN THAMS CAD LA PHOG
PAS, DE THAMS CAD KYANG THUB PA'I DBANG PA'I SKUR GYUR

PA'I DMIGS PA BYA, DE NAS SEMS BSKYED LA SLOB TSUL LA RGYU 'BRAS
MAN NGAG BDUN GYI SGO NAS SLOB TSUL DANG, BDAG GZHAN MNYAM
BRJE'I SGO NAS SLOB TSUL GNYIS YOD PAS PHYI MA 'DI YID 'ONG GI
BYAMS PA'I KHONGS SU 'DU ZHES YONGS 'DZIN

RIN PO CHE GSUNG, DANG POR MAR SHES BSGOM PA LA, 'KHOR BA'I YA
MTHA' THUG MED DU SHES DGOS, DE LA RIG PA'I YA MTHA' THUG MED DU
SGRUB DGOS, DE'ANG DE RING GI SHES PA 'DI KHA SANG GI SHES PA DE
LAS BYUNG BAR RTOGS DGOS

BAS; DE'I SGRUB TSUL NI, DE RING GI RIG PA 'DI KHA SANG GI RIG
PA DE LAS BYUNG BA YIN, KHA SANG BYA BA 'DI DANG 'DI BYED DGOS
ZHES BSAMS PA DE DE RING YANG DRAN PA NI RIG PA SNGA MA'I RGYUN
YIN PA'I RTAGS YIN, ,DE LTAR DPYAD NAS NGES PA RNYED NA SHIN TU
SHUGS

@007B CHE; GZHUNG LUGS LA MA SBYANGS PA RNAMS KYIS DE 'DRA'I
SGRUB TSUL RTOGS DKA' BAS, 'DI SANGS RGYAS KYI GSUNG BSLU BA MED
PA YIN SNYAM DU BLO THAG RBAD KYIS BCAD NAS YID CHES PAR BYA
DGOS TE, RGYUD RTOG PA GSUM PA LAS, YANG NA BLUN PO DAD PA

BRTAN; ;DE LA SBYOR PA'I DNGOS GRUB TE, ,RTOG CING DPYOD PA'I
RTOG GO BA, ,DE LA SBYOR BA'I DNGOS GRUB RING, ,ZHES GSUNGS PA
LTA BU YIN, DE LTAR MAR SHES PA NAM BYED RES KYIS DRIN GYIS
BSKYANGS TSUL BSAMS TE, DA RES BDAG GIS DRIN

LAN 'JAL DGOS, DE'ANG ZAG MED KYI BDE BA LA 'GOD DGOS KYI, ZAG
BCAS KYI BDE BA TSANGS PA BRGYA BYIN LA SOGS PA'I GO 'PHANG NI
KHO RANG TSOS KYANG SNGAR LAN MANG PO'I BAR DU THOB MOD KYI YID
BRTAN MA GYUR PAR SLAR SDUG BSNGAL MTHA'

YAS BA MYONG DGOS BYUNG 'DUG ,DE'ANG DA LTA RANG LA, DE 'DRA'I
NUS PA MED PAS DE THAMS CAD KYI DON DU RDZOGS PA'I SANGS RGYAS
KYI GO 'PHANG THOB PAR BYA, DE'I PHYIR DU DGE LDAN PHYAG RGYA
CHEN PO'I KHRID SNYAN RGYUD KYI MAN NGAG ZAB MO 'DI NYID NYAMS
SU BLANG

BAR BYA'O SNYAM DU SEMS BSKYED, 'DI'I BYAMS PA YID 'ONG GI BYAMS
PA YIN LA BDE BA DANG LDAN 'DOD KYI BYAMS PA SNYING RJE'I RJES
SU SKYES PA'ANG YOD PAS, DE GNYIS MI GCIG CES BLA MA RNAMS GSUNG
ZHING, PHYI MA LA'ANG YID 'ONG GI RNAM

PAR MTHONG DGOS SAM SNYAM, TSAD MED BZHI BSGOM PA 'DIR DNGOS SU
MA GSUNG YANG, BYED DGOS PAS DE'I GO RIM CHOG SOGS PA LA CHER DU
BTANG SNYOMS TSAD MED RJES LA BYUNG YANG, DMIGS RNAM SKYONG CHO
SNGON DU BLANGS TE ZAG MED KYI BDE BA LA 'GOS@008A *, ,PA'I PAR RIM GYIS BYED DGOS,
GNYIS PA MAndAL GYI KHRID
NI, BYE BA PHRAG BRGYA'I GLING BZHI LHUN POR BCAS, ,ZHES SOGS
'OG NAS 'BYUNG PA DANG GCIG LA, RDOR SEMS BSGOM BZLAS KYI KHRID
NI, RANG

THA MAL DU GNAS PA'AM, YID MA GYI LHA GZHAN DU BSGOM PA'AM, RDOR
SEMS RANG DU BSGOM PA SOGS 'DAM GA CAN DU GSUNGS PAS GANG BYAS
KYANG 'GAL BA MED PAS RANG GI BLO DANG BSTUN, DE'I SPYI BOR RDO
RJE SEMS DBA' YAB YUM GSAL BTAB

PA'I SKU LAS 'OD ZER DPAG TU MED PA 'PHROS SANGS RGYAS SRAS BCAS
KYI BYIN RLABS THAMS CAD BSDUS TE DE LA THIM, DE'I SKU LAS BDUD
RTZI'I RGYUN BABS RANG GI SGO GSUM GYI NYES LTUNG THAMS CAD
SBYANGS 'OD ZER DPAG TU MED PA 'PHROS PA'I SNYE MOR YANG RDOR
SEMS YAB

YUM ZUNG RE SPROS TE SEMS CAN THAMS CAD KYI SBYI BOR BZHUGS PA'I
SBYOR MTSAMS NAS BDUD RTZI'I RGYUN BABS, SEMS CAN THAMS CAD KYI
SDIG LTUNG SBYANGS PA'I MOS PA BYAS LA YI GE BRGYA PA 'BUM PHRAG
BZLA BAR GSUNGS TE, 'BUM PHRAG TU MI BZLAS GYUR NA,,

RNAM PAR DAG PA'I BDAG NYID 'GYUR, ,ZHES LTANG BA THAMS CAD 'DAG
PAR GSUNG BA'I RGYU MTSAN GYIS YIN LA, BDUD RTZI 'BEB SBYANG GI
DMIGS RIM YAS 'DED MAS 'DED PHUNG 'DONG SOGS KYI RNAM GZHAG
RGYAS PAR RDZOGS RIM SOGS

LAS SHES DGOS, BLA MA'I RNAL 'BYOR GYI KHRID DNGOS GZHI'I BLA
MA'I RNAL 'BYOR 'OG NAS BYUNG LA DER 'THUS, DE DAG GIS SNGON
'GRO'I RIM PA SONG ZIN NAS PHYAG CHEN DNGOS GZHI'I DMIGS RIM NI,
DNGOS GZHI PHYAG RGYA CHEN PO LA, ,BZHED TSUL

@008B MANG DU 'DUG NA YANG, ,MDO SNGAGS DBYE BAS GNYIS SU YOD,
,PHYI MA RDO RJE'I LUS 'DI LA, GNANG DU BSNUN SOGS THABS MKHAS
LAS, ,BYUNG BA'I BDE CHEN 'OD GSAL TE, ,ZHES SOGS GSUNG BA'I MDO
LUGS KYI PHYAG CHEN ZHES PAS

PAn GYI SDOM GSUM RAB DBYER MI 'THAD PA'I PHYOGS MDZAD CING,
RGYAL DBANG GIS DGE LUGS DAG LUGS RANG BYAS PA BZANG MOD, BKA'
BRGYUD PA'I KHROD DU 'TSANG NAS CI BYA ZHES, DGE LDAN BKA'
BRGYUD KYI THA SNYAD TZAM YANG MI BZHED LA, ,

PAn CHEN RIN PO CHES, MDO TING NGE 'DZIN GYI RGYAL POR, CHOS
RNAMS KUN GYI RANG BZHIN PHYAG RGYA CHE, ,ZHES PA KHUNGS SUM
MDZAD NAS MDO LUGS LA'ANG PHYAG CHEN GYI THA SNYAD ZHAL GYIS
BZHES LA, PAn CHEN BSOD NAMS GRAGS PAS KYANG, PHYAG RGYA CHEN

BO MDZAS PAR BYED PA'I RGYAN ZHES BYA BA'I BSTAN BCOS SU, ,RGYAD
STONG PA LAS, BRGYA BYIN GYIS RAB 'BYOR LA SMRAS PA, RAB 'BYOR
SHES RAB KYI PHA ROL TU PHYIN PA LA RNAL 'BYOR DU BYED PA DE,
GANG LA RNAL 'BYOR DU BYED PA YIN, RAB 'BYOR GYIS SMRAS

BA; KOO'U SHI KA SHES RAB KYI PHA ROL TU PHYIN PA LA RNAL 'BYOR
DU BYED PA DE NAM MKHA' LA RNAL 'BYOR DU BYED PA'O, ,BLA GAB MED
PA LA RNAL 'BYOR DU BYED BA'O, ,ZHES GSUNGS PA'I SDAM YUL PHYAG
RGYA CHEN PO DANG, PHYI MA GNAS LUGS RJE NI

PAR GZIGS PA'I YE SHES YUL CAN PHYAG RGYA CHEN PO'I KHUNGS SU
TSUD LA, DUS 'KHOR GYI SKOR 'GA' ZHIG TU LUNG 'DI DRANGS NAS,
'GREL TSUL GZHAN ZHIG KYANG BYAS SNANG NGO, ,DE DAG GI KHUNGS
'GOD PA NI SNGAGS LUGS KYI PHYAG RGYA CHEN PO'I

@009A *, ,KHUNGS KLU SGRUB YAB SRAS KYI GZHUNG RIM LNGA SOGS
DANG GRUNG BSDE BDUN SNYING PO SKOR GSUM STE, ,MGON PO BDE BA
CHEN POS GSANG BA GRUB BA MDZAD, DE'I SLOB MA YAN LAG MED PA'I
RDO RJES THABS SHES GRUB PA MDZAD,

DE'I SLOB MA AINTRA BHU TIS YE SHES GRUB BA MDZAD, DE'I LCAM
LAKIshAm K'A RAS GNYIS MED GRUB BA MDZAD, tOMBHI HE RU KAS LHAN
CIG SKYES GRUB MDZAD, ,B'A RI KA PAS GSANG BA CHEN PO'I DE KHO
NA NYID GRUB BA MDZAD, RNAL 'BYOR MA TZI TOS DNGOS BE GSAL BA'I
RJES

SU 'GRO BA'I DE KHO NA NYID GRUB PA MDZAD PA YIN LA SNYING PO
SKOR GSUM NI, RGYAL PO DO HA, BTZUN MO DO HA, DMANGS DO HA GSUM
YIN ZHING BU STON THAMS CAD MKHYEN PAS DMANGS DO HA GZHUNG TSAD
LDAN DANG, SNGAM GNYIS BRDZUS MAR GSUNGS LA, GRUB CHEN GYI

GZHUNG TSAD LDAN YIN YANG SGRA JI BZHIN BAR BZUNG CHOG MI CHOG
CI RIGS YOD DO, ,MDO LUGS KYI PHYAG RGYA CHEN PO'I KHUNGS YUM
RGYAS 'BRING BSDUS GSUM SOGS DNGOS BSTAN STON NYID KYI RIM BA
GTZO BOR STON PA'I SHER MDO RNAMS YIN TE, LTA BA'I DBYE BA MTHA'

YAS PA ZHIG YOD KYANG GNAS LUGS PHYAG RGYA CHEN PO 'DI LAM BRTEN
PAR THEG PA GSUM PO GANG GIS KYANG THAR PA THOB MI NUS PAS KLU
SGRUB KYIS KYANG, NYAN THOS RANG SANGS RGYAS RNAMS DANG, ,SANGS
RGYAS RNAMS KYIS NGES BSTAN PA'I, ,THAR BA'I LAM NI GCIG

NYID KHYOD, ,CES GSUNGS LA RJE BLA MAS KYANG DGA' LDAN BYANG
RTZER GUNG RU RGYAL MTSAN BZANG PO SOGS LA PHYAG CHEN GYI KHRID
DANG, YONGS GRAGS DBU MA'I LTA KHRID GNYIS GNANG BAS SGOM GSAR
RNYING GI THA SNYAD KYANG BYUNG LA, DON LTA BA LA PHRA RAGS

@009B MED KYANG, BSGOM PA'I TSE SEMS KYI KUN RDZOB PA'I NGO BO
THOG MAR BTZAL TE DE'I STENG NAS DON DAM BA'I NGO BO BTZAL NA
RNYED SLABS SGOM TSUL GYI KHYAD TZAM ZHIG YOD PA YIN NAM SNYAM,
PHYAG RGYA CHEN PO'I 'DOD TSUL GYI DBYE BA'ANG BOD 'DIR SNGON
CHAD MTHA' YAS PA

ZHIG BYUNG STE, LHAN CIG SKYES SBYOR GA'UM, ,ZHES SOGS GSUNGS
PA'I DANG PO LHAN CIG SKYES SBYOR NI RJE BTZUN MI LA RAS BA'I
THUGS SRAS NYI MA LTA BU MNYAM MED SKAM PO PA CHEN PO'I BZHED
SROL YIN TE, DE NYID KYIS, ,SEMS NYID LHAN

CIG SKYES PA CHOS KYI SKU, ,RNAM RTOG LHAN CIG SKYES BA CHOS
SKU'I RLABS, ,SNANG BA LHAN CIG SKYES PA CHOS SKU'I 'OD, ,SNANG
SEMS DBYER MED LHAN CIG SKYES PA'O, ,ZHES DON TSAN BZHIR BCAD
NAS GSUNGS LA, ,GA'U MA NI MKHAS GRUB KHYUNG

PO'I BKA' SROL YIN LA, DE'ANG PHAL CHER MAR PHA DANG DUS MTSUNGS
SHING, KHONG GI BZHED TSUL MTHAR THUG BA'I LTA BA NI MGON PO'I
SHES BRJOD BKA' RGYA MAR, SNANG SRID RANG GROL SGYUR SGYU MA RMI
LAM BZHIN ZHES SOGS GSUNGS PA 'DI YIN PAS, DE'I DON

KHONG RANG JI LTAR 'CHAD SHES DKA' 'ANG, NGA TSO'I LUGS DANG
MTHUN BAR 'GREL NA, SNANG SRID KYI CHOS 'DI THAMS CAD BDEN GRUB
KYIS STONG BAS NA BDEN 'DZIN GYI 'DZIN TSUL DE NYID DNGOS PO
GANG GI'ANG, GNAS LUGS SUM ZHUGS BA RANG GROL GYI DON DANG, DE

LTAR BDEN BAS STONG YANG KUN RDZOB TU SNANG BA NI SNGAGS RDZAS
TSOGS PA LAS RTA GLANG MED KYANG RTA GLANG GI SNANG BA'I BYUNG
BA LTA BU YIN LA, GNAS LUGS DE NYID 'DZIN STANGS SU BYAS STE RO
RKYANG GI RGYU BA DH'U T'IR BKAG NAS BSGOMS BA LAS BYUNG BA'I
LHAN SKYES KYI BDE

@010A *, ,BA CHEN PO'I YE SHES RGYUN CHAD MED BA RKANG PA GNYIS
PA'I DON DANG, DES MNYAM GZHAG GI NGES NGOR KUN RDZOB KYI SGROS
PA CI YANG YID LA MI BYED PAR MED DGAG STONG SAD DE KHO NA LA
'JUG PA GSUM PA'I

DON YIN NA, ,LNGA LDAN NI 'BRI KHUNG 'JIG RTEN MGON POS BZHED
TSUL YIN ZHING, DE'ANG NYID KYI GSUNGS LAS, BYANG CHUB SEMS KYI
RTA PHO LA, ,GZHAN PHAN GYI DKYUS THOG MA BCAD NA, ,KHROM LHA MI
'OR CHE MI 'BYUNG BAS, ,SEMS SNGON 'GRO 'DI

LA NAN TAN MDZOD, ,CES SOGS KYI SKABS NAS DANG PO SNGON 'GRO,
,DNGOS GZHI LHAR BSGOM PA, ,MOS GUS SBYONG BA, MI RTOG PA BSGOM
PA, MJUG BSNGOB DANG LNGAR BSDUS NAS GSUNGS, RO SNYOMS SBYOR
DRUG NI 'GRO MGON GTZANG BA RGYA RAS PA NAS BRGYUD PA NAS

BRGYUD PA'I GDAMS PA YIN LA, DE'ANG RNAM RTOG LAM 'KHYER, NYON
MONGS LAM 'KHYER, NA TSAL LAM 'KHYER, LHA 'DRE LAM 'KHYER, SDUG
BSNGAL LAM 'KHYER, 'CHI PA LAM 'KHYER RNAMS SO, ,YI GE BZHI PA
NI, AA MA NA YE'I

SGRA LAS DRANGS TE, SEMS KYI GZHI RTZA BCAD PA, SEMS KYI BZHAG
THABS BSTAN PA, SEMS KYI GO LAS SA BCAD PA, SEMS KYI LAM 'KHYER
BSTAN PAR BZHIR BSDUS NAS STON PA YIN LA, ZHI BYED NI DAM BA
SANGS RGYAS KYI BKA' SROL, SHES RAB

SNYING POR, SDUG BSNGAL THAMS CAD ZHI BAR BYED PA'I SNGAGS ZHES
PA LA BRTEN NAS, MTSAN YANG DAM CHOS SDUG BSNGAL ZHI BYED DU
BTAGS TE, RJE BTZUN MI LA RAS PA DANG KHONG RNAM GNYIS MJAL PA'I
TSE NYAMS MGUR BA ZHES PA LAS KYANG, DAM CHOS SDUG BSNGAL

@010B ZHI BYED 'DI, ,GNOD SBYIN PHO MO BYUNG TZA NA, ,BRTUL
ZHUGS 'KHRUL 'KHOR 'CHA' BA YIN, ,ZHES SOGS NAS, DUS GSUM RGYAL
BA'I SGONGS PA LAGS, ,ZHES SNGAGS BRJOD DANG ZHAL PHO MDZAD PA
DE YIN, GCOD YUL NI MA CIG LAB SGRON NAS BRGYUD PA

ZAB MO GCOD KYI GDAMS PA ZHES YONGS SU GRAGS PA 'DI YIN ZHING,
DE'I GTZO BO NI KUN RDZOB BYANG CHUB KYI SEMS KYI SGO NAS TSE
'DI'I SNANG SHAS DANG RANG GCES 'DZIN GCOD BA, DON DAM BYANG
CHUB KYI SEMS KYI SGRO NAS BDAG 'DZIN LHAN SKYES KYI 'DZIN
STANGS GCOD PA'AM,

'GOG PAR BYED PA YIN, RDZOGS CHEN ZHES PA DRI MA THAMS CAD DANG
BRAL BA'I SEMS MA BCOS GSAL LA HRIG GE BA 'DI YIN ZHING, SNANG
SRID 'KHOR 'DAS THAMS CAD 'DI'I NANG DU RDZOGS PAS NA RDZOGS PA
DANG 'DI LAS GZHAN DU GROL BYED KYI THABS

MED PAS NA CHEN PO ZHES BSHAD 'DUG KYANG DRI MA THAMS CAD DANG
BRAL LUGS SOGS JI LTAR YIN MA SHES, 'DI'I GDAMS PA SLOB DPON
PADMA'I MAN NGAG LTA BA'I PHRENG BA ZHES BYA BA ZHIG YOD LA,
RGYAL DBANG GI'ANG GSUNG GI GTZO BO ZHAL LUNG RNAM

GNYIS ZER BA'I 'JAM DPAL ZHAL LUNG DANG, GCIG SHOS RDZOGS CHEN
GYI LTA SGOM GTZO BOR STON PAR RIG 'DZIN ZHAL LUNG YIN, DE DAG
GI STENG DU RANG LUGS DBU MA'I LTA KHRID DANG BCAS BA 'DOD TSUL
MTHA' YAS PA ZHIG YOD KYANG NYAMS MYONG

CAN GYI RNAL 'BYOR BA ZHIG GIS BSGOM SONG BA YIN NA DON LA CHA
GRANG LTAR 'GAL BA DE 'DRA MA YIN PAR DGONGS PA GCIG TU 'GRO
ZHES, DUS 'KHOR 'GREL CHEN DRI MED 'OD LAS, JI LTAR SA LA RIN
CHEN MANG, DBYE BA THA DAD THA DAD NI, ,YUL DANG YUL

@011A *, ,GYIS DBANG GIS BRJOD, ,RIN CHEN DBYE BA 'GAR YANG MED,
,CES DPER NA YUL SO SO NAS BYUNG BA'I BYU RU LAS DE DANG DE'I
BYU RU ZHES SO SOR BYED KYANG, DON BYU RU YIN PAR MTSUNGS PA
DANG 'DRA BAR GSUNGS BA

TZAM LAS RTZA 'GREL GANG DU'ANG DGONGS PA GCIG LUGS 'DI YIN ZHES
MA GSUNG BAS DAG SNANG SBYANGS NAS GSUNG BA YIN NAM DNGOS GNAS
LA DE DAG BSGOM STE RLUNG DBU MAR BCU GNAS BDE STONG SBYAR TE
LAM GONG MAR BGROD TSUL ZHIG YOD PA

YIN DPYAD DKA' BAS, SKYABS MGON THAMS CAD MKHYEN PA BLO BZANG
DPAL LDAN YE SHES DPAL BZANG POS SKU 'BUM DU GNANG SKABS KYANG,
KU RE'I TSUL DU, ,PAn CHEN DA SKABS MI BZHUGS PA MA GTOGS,
BZHUGS NA DGONGS PA GCIG

LUGS 'DI GCIG 'DRI DGOS PAR 'DUG ,GZHAN PHYOGS PA TSOGS STONG
NYID MA YIN DGAG TU 'DOD, RANG LUGS LA MED DGAG YIN PAS MA YIN
DGAG DANG MED DGAG GNYID JI LTAR GCIG CES GSUNGS SO, ,'O NA 'DIR
JI 'DRA ZHIG 'CHAD RGYU YIN

NA; SPYIR LTA BA TSOL LUGS LA GNYIS YOD DE, THOG MAR YID DPYOD,
DE NAS GTAN TSIGS YANG DAG LA BRTEN PA'I RJES DPAG SOGS THOS
BSAM GYI SGO NAS RIM GYIS BSGOM PA LA 'JUG PA LTA THOG NAS SGOM
TSOL BA DANG, SPYOD 'JUG LAS,

ZHI GNAS RAB TU LDAN PA'I LHAN MTHONG GIS, ,ZHES SOGS GSUNGS PA
LTAR, DANG POR ZHI GNAS BSGRUBS TE, DE RJES MTSAN NYID SO RIG
GIS DPYAD NAS LTA BA TSOL BA SGOM THOG NAS LTA BA TSOL BA'I LUGS
GNYIS YOD PA LAS 'DIR

@011B PHYI MA'I DBANG DU BYAS TE, BSAM GTAN BDE PA'I STEGS BUL,
,LUS GNAD BDUN DANG LNGAN BYAS LA, ,ZHES SOGS GSUNGS PA'I RNAM
SNANG GI CHOS BDUN LDAN 'DI PHAL CHER LA SHIN TU GAL CHE ZHING,
BA LANG BDAG LTA BU GANG ZAG GI RIGS

'GA' ZHIG LA 'DI 'DRA MI DGOS PA'ANG YOD, RLUNG RO DGU PHRUGS NI
GA-YON NAS RDUBS TE GA-YAS NAS 'BUD PA GSUM, GA-YAS NAS RDUBS TE
GA-YON NAS 'BUNG PA GSUM, MNYAM DU RDUBS TE MNYAM DU 'BUD PA
GSUM DANG BCAS PA RNAMS YIN LA,

RIG PA DVANGS SNYIGS 'BYED PA'I MAN NGAG MTHAR THUG PA RDZOGS
RIM YIN ZHES YONGS 'DZIN GSUNGS, DE NAS SKYABS SEMS SNGON DU
BTANG STE BLA MA'I RNAL 'BYOR BSGOM DGOS LA DE'ANG 'GREL BAR,
ZAB LAM BLA MA'I RNAL 'BYOR NI LAM GYI CHA YONGS

SU RDZOGS PA'I BLA MA'I RNAL 'BYOR TE ZUR DU BKOD PA LTAR YIN,
,ZHES ZHAL 'PHANG MDZAD PA NI YONGS SU GRAGS PA'I BLA MCHOD 'DI
NYID YIN PAS BLA MA MCHOD PA ZHES PA DANG, BLA MA'I RNAL 'BYOR
ZHES PA PHAL CHER DON GCIG LA, BKA' BRGYUD BA

RNAMS BLA SGRUB DANG, RNYING MA PA RNAMS RIG 'DZIN GDUNG SGRUB
KYI THA SNYAD KYANG BTAGS SNANG, 'DIR BLA MA'I RNAL 'BYOR GYI
KHRID BYED PA LA RANG LA THA MA LA GYI SNANG ZHES SBYONG BA'I
PHYIR LHA'I NGA RGYAL 'DZIN PA, SNOD BCUD LA THA MAL GYI SNANG

ZHEN SBYONG BA'I PHYIR, SNOD THAMS CAD GZHAL YAS KHANG DANG BCUD
THAMS CAD LHA DANG LHA MO'I RANG BZHIN DU BSGOMS PA, MCHOD RDZAS
LA THA MAL GYI SNANG ZHE NA SBYONG BA'I PHYIR NGO BO BDE STONG
GI YE SHES LA RNAM PA MCHOD RDZAS SU MOS PA RNAMS SNGON DU

@012A *, ,BTANG STE, TSOGS ZHING GSOL 'DEBS PA NI, BDE STONG
DBYER MED LHA LAM YANGS PAR ZHES SOGS TE, BDE STONG GI DON LA
AEWAm GYI BSHAD PA SOGS MANG DU BYAR YOD KYANG BSDUN, BDE BA DON
DAM LA ZHAGS PA'I

YE SHES DANG, STONG PA STOD GZUGS KYI SKU GNYIS NGO BO DBYER MI
PHYOD PA YIN ZHING, LHA LAM LA NGES DON GYI LHA LAM BDE STONG GI
YE SHES DANG, DRANG DON GYI LHA LAM MNGON BRJOD SOGS NAS 'BYUNG
BA LA LTAR NAM MKHA' LA BYA TSUL GNYIS SU

YONGS 'DZIN RIN PO CHE GSUNGS LA, DPON SLOB BYAMS PA RIN PO CHE
LHA LAM ZHES PA 'JIG RTEN PA'I LHA RNAMS RGYU BA'I LAM YIN PAR
MA ZAD, TSOGS ZHING GI LHA RNAMS GANG DU GSAL 'BDES PA'I GZHI
DANG, 'BYON BZHUD KYI GNAS

YIN PAS DE LTAR BZHAG CES GSUNGS, KUN BZANG LA RGYAL SRAS KUN
BZANG DANG, BYANG CHUB KYI SEMS LA KUN TU BZANG PO ZHES BSHAD PA
GNYIS YOD KYANG 'DRI BDE STONG DBYER MED KYI YE SHES KYIS ZIN
PA'I MCHOD SPRIN LA KUN BZANG

MCHOD SPRIN DU BSHAD BA YIN, DPAG BSAM GYI SDONG PO'ANG ZE'U
'BRU MIG GIS MTHONG TSAD TZAM BYED DGOS KYI HA CANG MTHON PO MI
BYA ZHES YONGS 'DZIN RIN PO CHES GSUNGS, GDOL LNGA NI RKANG LAG
BZHI KHA DANG LNGAR CHAR GYIS RI DVAGS 'DZIN PA SOGS

GDONG GI BYA BA BYED NUS PA'I CHA NAS BSHAD TSUL GCIG DANG,
GDONG GI SHA TSUGS LA 'BUR PO LNGA YOD PAS DE LTAR BSHAD PA STE
GNYIS YOD LA, GANG LTAR YANG, SENG+GE NI RANG NYID GCAN GZAN
GANG LA'ANG MI 'JIGS SHING, DE LA THAMS

@012B CAD SKRAG DGOS PA LTAR BLA MA'ANG BDUD DANG MU STEGS LA
SOGS PA THAMS CAD LAS RGYAL ZHING, DE DAG GIS BRJI BAR MI NUS
PAS STOBS DANG, MI 'JIGS PA LA SOGS PA'I MTSON BYED DU SENG+GE
BRGYAD KYIS BTEG PA'I RIN PO CHE'I KHRI GSAL 'DEBS PA YIN

SENG+GE'ANG 'BUR DU DOD PA DANG, RI MOR BRIS PA LTA BU MA YIN
PAR MIG SER LHOG LHOG PA, DBUGS LHEB LHEB PA DE 'DRA BYED DGOS
ZHES BLA MA BYAMS PA RIN PO CHES GSUNGS, TSOGS ZHING GSAL DEBS
TSUL SNGAR DANG 'DRA LA, GTZO BO NI RJE

RIN PO CHE'I SKU'I RNAM PA DANG, DER MA ZAD RJE BLA MA GANG DU
SANGS RGYAS PA'I SANGS RGYAS DANG MTHUN PA PHYAG NA LHANG BZED
BDUD RTZIS GANG BA BSNYAMS PA DE 'DRA DGOS ZHES PAn CHEN RIN PO
CHES GSUNGS SO, ,BUNG PO RNAM DAG BDE GSHEGS LNGA, ZHES SOGS

KYI DON NI SPYI BOR RNAM PAR SNANG MDZAD, MGRIN PAR 'OD DPAG
MED, LTE BAR RIN CHEN 'BYUNG LDAN, BRLA'I RTZA BAR NGON YOD GRUB
PA NAS BZUNG STE, RKANG MTHIL GNYIS LA GNOD MDZES KYI BAR LHA
RNAMS GSANG 'DUS NAS 'BYUNG BA LTAR CHAS SO SOR ME

LONG NANG GI GZUGS BRNYAN BZHIN GSAL 'DEBS PA'AM CHA RNAMS DE
DANG DE'I NGO BOR MOS DGOS BA YIN, BA SPU DGRA BCOM NYI KHRI
CHIG STONG ZHES PA'I DGRA BCOM THEG CHEN DGRA BCOM DANG, 'OD ZER
PHYOGS SKYONG ZHES BA SHAR PHYOGS SU 'PHROS DE

YONGS SU GYUR PA LAS BRGYA BYIN DANG, LHO PHYOGS SU 'PHROS PA
YONGS SU GYUR PA LAS GSHIN RJE SOGS SU MOS PA YIN ZHES YONGS
'DZIN RIN PO CHES GSUNGS, 'DAB MA 'OG MA RNAMS KYANG SNGAR BSHAD
PA DANG 'DRA LA, GO RIM DE KHO NA LTAR MA BYAS

@013A *, ,KYANG CHOG ,DE SANGS 'JIG RTEN LAS 'DAS PA'I LHA LAS
'JIG RTEN PA LA ZHEN CHE BA'I STABS KYES DE 'DRA TSOGS
ZHINGTHAMS CAD SGRUB PA'I MCHOD PA GTAN NAS MI RUNG, DE NAS
TSOGS ZHING DE RNAMS KYI THUGS KA NAS 'OD

ZER 'PHROS TE RANG BZHIN GYI GNAS NAS YE SHES PA RNAMS SPAN
'DREN GOS PA YIN LA, RANG BZHIN GYI GNAS ZHES PA LONGS SKU'I
GNAS LA BYED PA DANG, CHOS SKU'I GNAS LA BYED PA GNYIS YOD CING,
RNAM MKHYEN GYIS CHOS NYID LA KHYAB YOD PA'I GNAD KYIS 'OD

ZER RGYANG RING POR SBRO MI DGOS PAR GNAS 'DI LTA BU LA MTSON
NA, RGYAB RI MDUN RI SOGS KYI NGOS LA 'PHROS TZAM BYAS PAS CHOG
STE, NAM MKHA' LA SPRIN GO BUR DU THAL GYIS BYANG BA NA RGYA
RKYEN MED PAR BYUNG BA LTA BU YONG YANG, DER RKYEN PHRA MO ZHIG

YOD PA YIN, DE BZHIN DU YE SHES CHOS SKU DANG, DE'I STENG GI
STONG PA NGO BO NYID SKU SOGS KYIS KHYAB YOD CING, DE LAS GZUGS
SKU'I RNAM PA 'CHAR BAS THAG RING POR DE 'DRA BYED MI DGOS, DE
NAS, DZA: H'Um BAm HO: ZHES PA'I SKABS SU DAM YE

SO SOR MTHO BRTZEGS KYI TSUL DU GNAS BA DANG, DAM TSIGS PA LA
BTSIMS KYANG MA 'DRES PAR GNAS BA DANG, 'O CHU 'DRES PA BZHIN
DBYER MED DU GYUR PA DANG, DE'ANG MI DGYES BA MED PAR DGYES
BZHIN BZHUGS PA'I MOS PA BYED PA 'DI

RNAMS CHOG THAMS CAD MTHUN, DE NAS YAN LAG BDUN PA 'PHUL BA LA,
THOG MAR PHYAG 'TSAL BA NI, GANG GI THUGS RJES BDE BA CHEN PO'I
DBYINGS, ,ZHES SOGS TE, GANG ZHES PA SPYI SGRA YIN KYANG THUGS
RJES ZHES BYED TSIG GI NUS PAS DE LA

@013B BRTEN NAS LHAN SKYES KYI BDE BA CHEN PO'I YE SHES ZUNG
'JUG GI GO 'PHANG MNGON DU 'GYUR BA ZHES BLA MA LA GO DGOS PA
YIN, SHO LO KA GNYIS PA NI, MTSAN ZUR LA BRTAGS NA CHOS 'DI STON
PA'I BLA MA MKHAS GRUB SANGS RGYAS YE SHES LA GTZO BOR PHYAG
'TSAL BA YIN NAM

SNYAM; LHAR BCAS STON PA ZHES SOGS DKON MCHOG GSUM 'DUS PA'I NGO
BOR BLTAS NAS PHYAG 'TSAL BA 'DI GNAD CHE STE, SANGS RGYAS LA
DKON MCHOG GSUM GA'I NGO BOR MIS PA GANG DU'ANG MA BSHAD, CHOS
DANG DGE 'DUN LA'ANG MA BSHAD CING, BLA MA DKON

MCHOG GSUM GA'I RTZA BAR GSUNG BA DANG, BLA MA'I SKU DGE 'DUN
DKON MCHOG ,GSUNG CHOS DKON MCHOG ,THUGS SANGS RGYAS DKON MCHOG
YIN PAR GSUNG BA'ANG YOD, DER MA ZAD BLA MA LAS LOGS SU DKON
MCHOG GSUM YOD NA BLA MA LA DAD PA ZHAN

DU 'GRO NYEN YOD PAS DE LTAR 'DZIN MI RUNG, GNYIS PA MCHOD PA
'BUL BA NI, SPYIR YAN LAG BDUN KA DANG, DER MA ZAD THOS BSAM
SGOM GSUM SOGS BLA MA MNYES BYED THAMS CAD SGRUB PA'I MCHOD PA
YIN YANG, 'DIR YONGS GRAGS KYI MCHOD PA'I RIM

PA PHYI NANG GSANG BA DE KHO NA NYID KYI MCHOD PA BZHI LAS, DANG
PO NI, BKOD LEGS RIN CHEN 'OD 'BAR SNOD YANGS LAS, ,ZHES SOGS
TE, DBYIBS SOGS BKOD PA LEGS SHING BYI DOR BYAS PAS 'OD 'BAR BA,
RGYU RIN PO CHA LAS GRUB PA DE LTA

BU'I SNOD DU MCHOD YON SOGS ZAD PA MED BAR 'BUL BA YIN ZHING
RGYAS BAR BYED NA, TSIG GNYIS PO 'DI'I MJUG TU'ANG, DVANGS PA'I
SEMS KYIS PHUL BYUNG ZHING GI MCHOG ,SKYABS MGON THUGS RJE'I
GTER LA DBUL BAR BGYI, ,AOm GU RU@014A *, ,BUDDHA BODHI SATVA SARBA DHARM'A P'A
LA SA PA RI W'A
RA AANHI PRA T'ITZTSA H'Um SV'AH'A, DE BZHIN DU, AANYTZA MA nAm
SOGS BCUG PAS CHU BZHI DANG, RJES MA SO SO'I MGO MJUG TU'ANG,
SKYABS MGON RJE BTZUN BLA MA 'KHOR BCAS LA, ,SNA

TSOGS MCHOD SPRIN RGYA MTSO 'BUL BA NI, ,SDONG PO SIL MA 'PHRENG
BA SPEL LEGS PA'I, ,MDZES PA'I ME TOG SA DANG BAR SNANG GANG,
,DVANGS PA'I SEMS KYIS PHUL BYUNG ZHING GI MCHOG ,SKYABS MGON
THUGS RJE'I GTER LA DBUL BAR BGYI, ,AO GU RU BADDHA

BODHI SATVA DHA RM'A B'A LA SA PA RI W'A RA PUshPE PRA T'ITZTSA
H'Um SV'AH'A, ZHES PAS MTSON TE SBYOR DGOS PAR YONGS 'DZIN RIN
PO CHES GSUNGS, DMIGS PA NI ME TOG GI SDONG PO DANG, DE LAS BTOG
PA'I SIL MA PHRENG BAR BRGYUS PA DKAR PO, SNGON PO, DMAR PO, SER

PO SOGS 'JA' TSON GYI MDANGS LTAR SPEL BA, GZHAN YANG ME TOG GI
GDUGS DANG, RGYAL MTSAN DANG, BLA RE LA SOGS PA GNAS SKABS DE NA
ME TOG MA YIN PA GANG YANG MED TSOD LTA BU BLOS SPRUL DGOS LA,
SNANG GSAL GYI THAD DU RTZE DGA' RGOD

CES PA'I DON, BYIS PA RTZED MO RTZE BA BZHIN, MAR ME'I TSOGS
KYANG GCIG GI 'OD GCIG LA PHOG STE, PHAN TSUN 'DZINGS PA'I DON
YIN PAR YONGS 'DZIN RIN PO CHES GSUNGS, SNA TSOGS ROL MO ZHES PA
'BUD BRDUNG RGYUD DKROL GYI ROL MO'I RIGS

MTHA' YAS PA YIN ZHING, PHYI'I 'DOD YON GYI LHA MO NI, ME LONG
DANG PI WANG LA SOGS PA BZUNG NAS MCHOD PA BYED PA RNAMS DANG,
NANG GI 'DOD YON GYI LHA MO NI, LUS KYI CHA SHAS SAM RGYUD DU
GTOGS PA'I 'DOD YON LNGA'I SGO NAS MCHOD PAR BYED PA RNAMS

@014B YIN; BYE BA PHRAG BRGYA'I ZHES SOGS 'DI'I MAndAL YIN
ZHING, DBEN SA SNYAN BRGYUD KYI CHOS 'DI DAG ZHU BA'I TSE'ANG
MAndAL NYER GSUM MA 'DI RANG 'BUL BA PHYAG LEN YIN GSUNGS, DNGOS
BSHAMS YID SPRUL YID BZHIN RGYA MTSO'I DOGS, ZHES SOGS PHAL
CHER, 'GRO

MGON 'PHAGS PAS, THOS PA RGYA MTSO'I MCHOD YON KUN NAS 'KHYIL,
,ZHES SOGS DANG CHA MTSUNGS PAR, RANG GZHAN GYI DGE TSOGS DANG,
MDE'I DBANG DU BYAS PA'I BSLAB PA GSUM, SNGAGS KYI DBANG DU BYAS
PA'I RIM PA GNYIS LA SOGS PA MTSO DANG ME

TOG DANG 'BRAS BU LA SOGS BAS MDZES PA'I DGA' TSAL GYI GZUGS SU
BKOD NAS PHUL BA YIN LA, YID BZHIN GYI RGYA MTSO ZHES PA RGYA
MTSO CHEN PO DNGOS GZHI MA YIN PAR, GLING BAR GYI MTSO CHUNG
SHIN TU MDZES SHING YID DU 'ONG BA DGOS 'DOD THAMS CAD 'BYUNG BA
DE

'DRA BA ZHIG YIN PAR BSHAD CING DOGS ZHES PA DE'I GO SA'AM GZHI
DANG 'GRAM LA BSHAD PA GNYIS 'BYUNG, JA'I MCHOD PA 'BUL BA NI
RGYA GAR NA MED KYANG JO BO BOD DU PHEBS SKABS JA DRANG BAS POD
KYI RAB BYUNG TSO BSOD NAMS CHE ZHES BSNGAGS BRJOD MDZAD PA

BZHIN 'DIR YANG BZHAG GO ,DNGOS GRUB 'GUGS PAR BYED PA'I LCAGS
KYU LNGA DANG, DNGOS GRUB GSAL BAR BYED PA'I SGRON MA LNGA ZHES
SHA LNGA BDUD RTZI LNGA PO AOm A'A:H'Um GIS SBYANGS RTOGS SPAR
GSUM BYAS NAS 'BUL BA NANG GI MCHOD PA DANG, GSANG BA'I

MCHOD PA NI, DBEN PA GSUM LA GNAS PA'I ZHING SKYES KYI MKHA'
'GRO MA, BSKYED RIM LA GNAS PA SNGAGS SKYES, 'OD GSAL SOGS LA
GNAS PA'I LHAN SKYES KYI MKHA' 'GRO MA 'GREL PA BZHI SGRAGS NAS
'BYUNG BA LTAR GYI SGYU RTZA LA DRUG CU RTZA

@015A *, ,BZHI LA MKHAS PA DE LTA BU'I PHYAG RGYA PHUL LA DE LAS
RANG 'DRA CHAD DE BLA MA'I THUGS KA'I RDO RJE 'CHANG GI YUM LA
THIM, DE DANG SNYOMS PAR ZHUGS PA'I ZAG MED KYI BDE BA MYONG BA
NA GTZO 'KHOR THAMS

CAD THUGS RGYUD GCIG PA'I GNAD KYIS GZHAN RNAMS KYANG DES TSIM
PAR 'GYUR ZHES GSUNG, DE KHO NA NYID KYI MCHOD PA NI, BRTAN
GA-YO THAMS CAD LA KHYAB CING DE DAG KUN GYI RANG BZHIN NAM SDOD
LUGS SU GRUB PA RTAG CHAD SPROS PA'I MTHA' THAMS

CAD DANG BRAL BA'I DBYINGS STONG NYID DANG DBYER MED DU ZHUGS
PA'I LHAN SKYES KYI BDE BA CHEN PO'I YE SHES YIN NO, ,DE NAS
SMAN 'BUL BA DANG LUS BRAN DU 'BUL BA NI, NYON MONGS BZHI BRGYA
RTZA BZHI ZHES SOGS BYUNG, GSUM PA SDIG PA BSHAGS PA NI

THOG MED DUS NAS ZHES SOGS TE, 'DI LA YONGS 'DZIN RIN PO CHES,
DPER NA CHANG 'THUNG MKHAN ZHIG GIS SNGA MA LA 'GYONG SEMS KYIS
BSHAGS PA BYED KYANG SDOM SEMS MED NA GTAN NAS 'DAG MI THUB PAS
SDOM SEMS GAL CHE LA, DE'ANG ZHE PHUGS SU

SLAR GCOD MI THUB SNYAM PA YOD KYANG GNAS SKABS DE LA BLO BCOS
NAS THAG RBAD KYIS BCAD DE SDOM SEMS BYAS NA SLAR RDZUN DU'ANG
MI 'GRO LA, RDO RJE 'CHANG GI BCAS DBANG YIN PAS, DE LTAR BYED
KYANG BYED DGOS TE, DGE 'DUN GYI LAS BYED PA'I TSE NA'ANG LTUNG

MTHUN GYI BYIN RLABS BYAS PAS LTUNG BA DES LAS LA MI SGRIB PAR
'GYUR BA LTA BU YIN ZHES GSUNGS PA GZHAN LA JI LTAR YIN RUNG,
NGA RANG LA BLO SKYED CHE BAR BYUNG, RJES SU YI RANG GI YAN LAG
NI, CHOS RNAMS RANG BZHIN ZHES SOGS TE, RJES SU

@015B YI RANG BYAS PAS BYED PA PO DANG DGE RTZA CHA MNYAM DU
THOB PA SNGON BCOM LDAN 'DAS LA RGYAL PO ZHIG GIS BSOD SNYOMS
DRANGS PA DANG, DE LA DBUL PO ZHIG GIS RJES SU YI RANG BYAS PA
GNYIS KAS BSOD NAMS MTSUNGS PAR THOB PAR GSUNGS PA LTA BU YIN

TE; 'GREL PA DON GSAL LAS, RJES SU YI RANG YID LA BYED BAS NI
RANG GZHAN GYI DGE BA BYAS PA MNYAM PA NYID 'THOB BO ZHES
GSUNGS, CHOS 'KHOR BSKOR BAR BSKUL BA'I TSE 'KHOR LO LTA BU
DNGOS SU YOD NA PHUL KYANG LEGS, LHAG MA GO

SLA; DE NAS SA GSUM PA DANG PHYAG CHEN GSOL 'DEBS SOGS LONG
SKABS DANG SBYAR NAS 'DON LA, LHAG PAR YANG, DNGOS GRUB KUN
'BYUNG THUB DBANG RDO RJE 'CHANG, ,DMIGS MED BRTZE BA'I GTER
CHEN SPYAN RAS GZIGS, ,DRI MED MKHYEN PA'I DBANG PO 'JAM

PA'I DBYANGS, ,BDUD DPUNG MA LUS 'JOMS MDZAD GSANG BA'I BDAG
,GANGS CAN MKHAS PA'I GTZUG RGYAN TZONG KHA PA, ,SANGS RGYAS KUN
DNGOS BLO BZANG GRAGS PA LA, ,GSOL BA 'DEBS SO MCHOG THUN DNGOS
GRUB STZOL, ,ZHES DBEN SA SNYAN BRGYUD NAS

'BYUNG BA'I GSOL 'DEBS 'DI NYID NAN TAN DU BZLA, DE NAS YON TAN
'BYUNG GNAS ZHES SOGS SH'AKYA 'OD KYIS 'DUL BA SUM BRGYA PAR,
TSUL KHRIMS LDAN ZHING 'DUL BA'I CHO GA SHES, ,ZHES SOGS GSUNGS
PA DANG DON MTHUN PAR SO THAR DANG 'BREL

BA'I GSOL 'DEBS, GANG DANG LDAN NA ZHES SOGS MDO SDE RGYAN BZHIN
BYANG SEMS DANG 'BREL BA'I GSOL 'DEBS, SGO GSUM LEGS BSDAM ZHES
SOGS SDOM 'BYUNG DANG BLA MA LNGA BCU PA LTAR RDO RJE THEG PA'I
SLOB DPON GYI MTSAN NYID DANG LDAN PA'I SGO

@016A *, ,NAS GSOL BA 'DEBS PA, DE'I 'OG TU PHYI NANG GSANG BA
DE KHO NA NYID KYI YON TAN BRJOD PA'I SGO NAS GSOL BA 'DEBS PA
LA DANG PO NI, SANGS RGYAS GRANGS MED SOGS DANG, GNYIS PA NI
KHYOD KYI KHUNG KHAMS SKYE

MCHED SOGS BYUNG LA, BDE GSHEGS SKU GSUM ZHES SOGS SHO LO KA 'DI
PHYI'I YON TAN LA SBYAR BA DANG NANG GI YON TAN LA SBYOR LUGS
GNYIS YOD, KUN MKHYEN YE SHES ZHES SOGS GSANG BA DANG, SGRIB MED
LHAN SKYES ZHES SOGS DE KHO

NA NYID KYI YON TAN BRJOD PA'I SGO NAS GSOL BA 'DEBS PA YIN LA,
MTSAMS 'DIR TSOGS ZHING GZHAN THAMS CAD RTZA BA'I BLA MA LA
BSDUS TE, DE LA PHUR TSUGS GSOL 'DEBS BYED PA'I LUGS KYANG YOD
LA, KHRID RGYUN 'DIR 'OG NAS

SDUD PA YIN, PHUR TSUGS GSOL 'DEBS NI, RTZA BA'I BLA MA DE NYID
LA BLA MA'ANG KHYED RANG YIN, YI DAM YANG KHYED RANG YIN, MKHA'
'GRO CHOS SRUNG SOGS KYANG KHYED RANG YIN PAS, RE SA GZHAN NA
MED DO SNYAM DU ZLO BKAL NAS GSOL BA 'DEBS

PA YIN LA, DE LTAR BYAS PA'I TSE BLA MA'I SPYI BO'I AOm, MGRIN
PA'I A'A:THUGS KA'I H'Um RNAMS LAS BDUD RTZI DKAR DMAR MTHING GA
SO SO DANG CIG CAR BYUNG BAS, LUS NGAG YID GSUM SO SO DANG BSDOM
PA'I NYES LTUNG SBYANGS, SKU

GSUNG THUGS SO SO DANG GSUM CHAR GYI BYIN RLABS ZHUGS, BUM DBANG
GSANG DBANG SHES RAB YE SHES KYI DBANG DBANG BZHI PA RNAMS THOB
CING, MTHAR BLA MA LAS RANG 'DRA GNYIS PA ZHIG CHAD NAS RANG LA
THIM PA'I DMIGS PA BYA, DE NAS

@016B LAM GYI CHA YONGS SU RDZOGS PA LA GSHER SBYANG BYED CING
BYIN RLABS ZHU BA NI, ZHING MCHOG DAM PA ZHES SOGS TE, 'DI DAG
SO SO'I SKABS SU BDUD RTZI 'BEB SBYANG BYAS KYANG CHOG LA, SKYES
BU CHUNG 'BRING SOGS KYI CHOS SKOR SO SOR BCAD NAS BYAS

KYANG CHOG PAS RANG GI BLO DANG BSTUN, DON NI MDOR BSDUS NA, YON
TAN THAMS CAD KYI RTZA BA BSHES GNYEN DAM PAS RJES SU 'DZIN PA
DANG, DAL 'BYOR LAN GCIG THOB PA'I DUS 'DIR RNYED BKUR SNYAN
GRAGS 'DU LONG TSONG KHE SPOG 'GRO BSDAD

SOGS DON MED KYI BYA BA MANG POS MI GA-YENG BAR DON LDAN CHOS
KYI SGO NAS SNYING PO LEN DGOS PA DANG, DA LTA NGAN SONG DU
SKYES MED KYANG DE'I LAS BSAGS YOD PAS, DPER NA RKUS BYAS PA'I
MI DE GNAS SKABS KHRIMS LA PHOG MED KYANG SLAR GCOD PA DANG 'DRA

ZHING; DE LAS SKYOB PA'I NUS PA DKON MCHOG GSUM KHO NA LA YOD
LA, DE'ANG RANG GIS SKYABS 'GRO'I BSLAB BYA LAS 'BRAS KYI SPANG
BLANG SOGS TSUL BZHIN MA BYAS NA, DA DAG GIS KYANG SKYOB THABS
MED TSUL BSAM PA SOGS CHUNG NGU DANG THUN MONG BA'I

LAM RNAMS RGYUD LA SKYE BAR BYIN GYIS RLOBS ZHES GSOL BA 'DEBS,
DE'ANG BYIN NI BLA MA'I SKU GSUNG THUGS KYI GZI BYIN NAM NUS PA
YIN ZHING, RLOBS ZHES PA RANG RGYUD KYI PHYIN CI LOG GI BLO SNA
SOGS DE LAS GZHAN DU BSGYUR BA'AM ZIL GYIS

MNAN BA'I DON YIN LA, DES 'OG MA THAMS CAD LA'ANG 'DRA, DE NAS
'KHOR BA MTHA' DAG LA ZHEN PA LOG PA'I NGES 'BYUNG SKYES TE LAM
BSLAB PA GSUM LA SLOB PA 'BRING GI CHOS SKOR YIN ZHING, DE
LA'ANG TSUL KHRIMS NI GTZO BO YIN TE,

@017A *, ,TSUL KHRIMS RNAM DAG CIG BSRUNG BA LA DRAN SHES BZHIN
BRTAN PO RGYUN CHAGS SU BRTEN DGOS SHING, DE LTA BU'I DRAN PA
BRTAN PO ZHIG YOD NA, DE NAS TING NGE 'DZIN LA KHA SPOS KYANG
BSGRUB SLA BA YIN ZHES YONGS

'DZIN GSUNG LA, TING NGE 'DZIN YOD NA, SHES RAB 'BYUNG TSUL
RLUNG GIS MA BSKYOD PA'I MAR ME GSAL CHA DANG LDAN PA LTA BU YIN
TSUL LAM RIM SOGS NAS 'BYUNG BA LTAR YIN, DE NAS CHEN PO'I CHOS
SKOR NI, NYAM THAG 'GRO BA 'DI KUN

BDAG GI MA, ,ZHES SOGS TE, SNYING RJE CHEN PO NI THEG CHEN LAM
GYI RTZA BA YIN PAR MDO RGYUD THAMS CAD NAS GSUNG ZHING, DPAL
LDAN ZLA BAS KYANG, THOG MTHA' PAR GSUM DU GAL CHE TSUL GYI SGO
NAS 'DI LA MCHOD BRJOD MDZAD PA YIN, DE

NAS SEMS BSKYED TSUL LA LUGS GNYIS YOD PAS, 'DIR BDAG GZHAN
MNYAM RJE'I SGO NAS SEMS BSKYED TSUL GTZO BOR GSUNGS TE DE NI
RIM PA MANG PO BYED MI DGOS SHING, GTONG LEN GYI DMIGS PA SOGS
'CHAR BDE LA SHUGS

CHE BA YIN, YONGS 'DZIN RIN PO CHES SPYOD 'JUG TU, BDAG DANG
GZHAN DU BRJE BYA BA, ,GSANG BA'I DAM PA SPYAD BAR BYA, ,ZHES
PA'I DON BDAG GZHAN MNYAM BA RJE 'DI NYAN RANG DANG DER MA ZAD
SEMS DPA' DBANG RTUL RNAMS LA'ANG GSANG

DGOS BA YIN GSUNG ZHES 'GA' ZHIG ZER YANG, YIG CHA TSOR BLTAS NA
BYANG SEMS YIN NA BDAG GZHAN MNYAM BRJE'I BYANG CHUB KYI SEMS
KYANG RGYUD LA SKYES PAS KHYAB PA LTA BU ZHIG 'DUG PAS SNGA MA
NYAMS MYONG GI GSUNG KHYAD PAR CAN ZHIG

@017B YIN NAM DPYAD DGOS, DE'ANG RANG CAG RNAMS BDE BA JI TZAM
SPYAD KYANG NGOMS PA MED LA SDUG BSNGAL CUNG ZAD TZAM YANG MI
'DOD PAR 'DRA BA LA, RANG GCES PAR 'DZIN PA'I GTZONG NAD SHUGS
DRAG LA GSOR MED BA 'DIS ZIN PA'I DBANG GIS NGAN SONG

GSUM GYI SDUG BSNGAL LA SOGS PA MI 'DOD PA THAMS CAD SNA DRANGS
YONG TSUL DANG, GZHAN GCES PAR BZUNG BA'I STOBS KYIS YON TAN
THAMS CAD 'BYUNG STE RANG CAG RNAMS THOG MED NAS RANG DON KHO NA
BYAS PAS RANG DON CUNG ZAD TZAM YANG MA GRUB

LA; SANGS RGYAS BCOM LDAN 'DAS KYIS SLOB PA LAM DU RANG DON YAL
BAR DOR TE GZHAN DON 'BA' ZHIG MDZAD PAS MTHAR RANG DON PHUN SUM
TSOGS PA'ANG DE NYID KYIS BRNYES 'DUG PA SOGS RANG GCES 'DZIN
GYI NYES DMIGS DANG GZHAN GCES 'DZIN

GYI PHAN YON SGO DU MA NAS BSAM STE GTONG LEN SBYONG DGOS LA,
DNGOS GZHI'I DMIGS PA NI, SEMS CAN THAMS CAD KYI SDIG SDUG MA
LUS PA SNA BUG GA-YON PA NAS TSUR BSDUS TE, RANG GI SEMS STENG
DU NAG PHUNG NGE GNAS NAS RANG LA SMIN PA DANG, RANG GI

BDE DGE THAMS CAD SNA BUG GA-YAS NAS PHYIR 'PHROS TE SEMS CAN
THAMS CAD KYI SEMS LA ZHUGS PAS DE DAG THAMS CAD BDE BAS TSIM
PAR BSGOM DGOS, SPYIR RANG CAG RNAMS RGYUN DU RANG GCES PAR
'DZIN CING, GZHAN YAL BAR 'DOR BA YIN PA LA

'DIR BLO DE GNYIS GOS BRJES NAS RANG YAL BAR 'DOR ZHING GZHAN
GCES PAR 'DZIN PAS BDAG GZHAN MNYAM BRJE ZHES BSHAD PA YIN GYI,
BDAG GZHAN YIN SNYAM PA DANG GZHAN BDAG YIN SNYAM DU BSGOM PA
GTAN MIN, 'DI YAN CHAD KYI BDAG

@018A *, ,GZHAN MNYAM BRJE'I SKOR PHAL CHER SONG ZHING, DE NAS,
SNOD BCUD SDIG PA'I 'BRAS BUS YONGS GANG STE, ,ZHES SOGS KYI DON
MI DGE'I LAS KYI RNAM SMIN SNOD BCUD THAMS CAD LA SMIN TE CHAR
CHU

DUS SU MI 'BABS SHING LO TOG MI SMIN PA 'THAB RTZOD 'KHRUGS LONG
MANG BA GCAN GZAN GDUG PAS GTZES PA, NAD RIMS SNA TSOGS 'BYUNG
BA SOGS MI 'DOD PA SNA DGU 'DZINGS PA'ANG ZHUM PA MED PAR DE
THAMS CAD SNGON LAS NGAN BSAGS

PA'I 'BRAS BU YIN, DA LAN MYONG NAS DAG SONG NA BZANG SNYAM DU
RKYEN NGAN LAM DU 'KHYER BA DANG, MDOR NA BZANG NGAN GYI SNANG
BA CI ZHIG BYUNG YANG 'PHEN PA'I STOBS DANG DKAR POS YON GYI
STOBS SOGS STOBS LNGA DANG SBYOR BA BZHI'I SGO

NAS DE THAMS CAD BYANG CHUB KYI GROGS SU BSGYUR TE, BLO SBYONG
DON BDUN MA SOGS NAS BYUNG BA LTAR BLO SBYONG GI DAM TSIG BCU
BDUN LA SOGS PA THAMS CAD TSUL BZHIN DU BSRUNG NUS PAR BYIN GYIS
RLOBS ZHES PA'O, ,DE NAS SMON SEMS

NI, GTONG LEN RLUNG LA ZHES SOGS DANG, DUS GSUM RGYAL BA ZHES
SOGS NI 'JUG SEMS YIN LA, 'DI YAN CHAD KYIS SPYOD PA SPYI BSLAB
KYI RIM PA SONG ZIN NAS, SO SOR 'CHAD PA LA, LUS DANG LONGS
SPYOD ZHES SOGS BYUNG BAS SHES RAB KYI PHAR

BYIN MNYAM GZHAG GI GNAS SKABS LA SBYAR TE, MTSAN NYID SO SOR
RIG PA YID BYED KYI DPYAD STOBS KYIS DRANGS PA'I SHIN SBYANG GI
BDE BAS ZIN PA'I LHAG MTHONG THOB NAS MNYAM GZHAG GI TSE DGAG
BYA BDEN GYUR BCAD TZAM GYI STONG PA LA MNYAM PAR BZHAG

@018B PA'I NAM MKHA' LTA BU'I RNAL 'BYOR SKYONG ZHING, DE LAS
LANGS PA'I RJES THOB TU SNOD BCUD KYI CHOS 'DI THAMS CAD SGYU MA
DANG RMI LAM DANG CHU ZLA LTA BUR BLO LA SNANG BA TZAM ZHIG MA
GTOGS RANG NGOS NAS MA GRUB PAR LTA BA SGYU MA LTA BU'I RNAL
'BYOR DANG, ,

MDOR NA CHOS 'DI THAMS CAD MING DANG RTOG PAS PHAR BTAGS TZAM
ZHIG BSNYON MED DU YOD PAS LAS RGYU 'BRAS SOGS RTEN 'BREL GYI
RNAM GZHAG THAMS CAD 'THAD LDAN DU BZHAG CHOG LA, DE DAG GANG
YANG RIGS PAS DPYAD NA DON DAM PAR

GRUB PA RDUL TZAM YANG MED PAS STONG PA DANG RTEN 'BYUNG GNYIS
PO 'DI PHAN TSUN GCIG GROGS SU GCIG 'GRO BAS SNANG BA STONG BA'I
GROGS SU 'CHAR BA DANG STONG PA SNANG BA'I GROGS SU 'CHAR BA
ZHIG DGOS KYI, DE GNYIS TSA GRANG LTAR 'GAL BAR

BZUNG NA KLU SGRUB YAB SRAS KYI DGONGS PAR GTAN MI 'GRO BAS, RJE
BDAG NYID CHEN POS, RTEN 'BYUNG GI RNAM GZHAG 'DI THAMS CAD
'KHRUL NGO TZAM DU SKYEL MI DGOS PAR DNGOS GNAS LA'ANG TSAD GRUB
TU BZHAG CHOG STE, THA SNYAD PA'I

TSAD MA'ANG TSAD MA YIN PA'I PHYIR GSUNGS, DE LA STAG TSANG LO
TZ'A BAS GRUB MTHA' KUN SHES SU, MA DAG 'KHRUL PA'I SNANG BA
TSAD GRUB TU, ,RIGS PA DU MAS BRTAGS NAS KHAS LEN PA, ,DE LA
'GAL BA'I KHUR CHEN 'DIR LTAR YOD,

CES SOGS SKYON BRJOD MANG DU BYAS LA, DE'I BLO RTZE NI DBU MA
'JUG PAR, MA BRTAGS GRAGS PAR GTI MUG LAS YIN NO, ,ZHES 'JIG
RTEN RANG DGA' BA'I RGYUD KYI MA BRTAGS MA DPYAD PA'I THA SNYAD
PA'I TSAD MA THAMS CAD GTI MUG YIN PAR

@019A *, ,BSHAD 'DUG SNYAM DU DGONGS PAR SNANG YANG, RANG LUGS
NI DE DAG GIS YUL DE'I GNAS LUGS MTHONG MI NUS PA'I CHA NAS GTI
MUG TU BSHAD PA YIN GYI, GTI MUG MTSAN NYID PA MIN NO, ,DE LTAR

THUN MONG PA'I LAM SNGON DU BTANG NAS, THUN MONG MA YIN PA
SNGAGS KYI LAM LA, DANG PO 'JUG SGO DBANG DANG DE'I DAM TSIG
BSRUNG BA NI, DE NAS RDO RJE 'DZIN PA'I ZHES SOGS BYUNG, SKYE
SHI BAR DO ZHES SOGS BSKYED RIM YIN ZHING

'DI'I SKABS KYI LHA SKU THAMS CAD YID NGO'I LHA SKU YIN GYI
DNGOS GNAS PAR LDANG MI NUS LA, SPYIR LHA SKUR BSKYED RGYU
DE'ANG DE LTA'I LUS RTEN SHA KHRAG GDOS BCAS 'DI STONG PAR
SBYANGS NAS 'OD KHRU GANG PA LTA BU ZHIG TU GYUR TE, DE'I NGANG
NAS LHA SKU GSAL 'DEBS

DGOS PAR MKHAS GRUB RIN PO CHES GSUNGS LA, GO'AM PA SOGS 'GA'
ZHIG GIS, RNAM SMIN GYI PHUNG PO 'DI GA LHA SKUR SGOM MI RUNG
NA, PHUNG PO SANGS RGYAS LNGA BDAG NYID, ,DE LA SMOD PA BRGYAD
PA YIN, ,ZHES RTZA LTUNG DU BSHAD PA DANG

'GAL ZHES ZER, DANG PO NAS GDOS BCAS KYI LUS 'DI LHAR BSGOM PA
MIN YANG, RJES SU SANGS RGYAS PAN DAG PA'I SGYU MA'I SKU DE, THA
MAL GYIS MTHONG MI NUS PAS, RAGS PA'I ZA MA TOG LA 'DREN DGOS
SHING, DE'I SNOD LTA BU YIN PAS

DE'ANG SANGS RGYAS PAR 'DOD DGOS SAM SNYAM, RDZOGS RIM NI, RTZA
BA'I BLA MA DE NYID SNYING GAR BSAMS TE RE RKYANG GI RGYU BA
DH'U T'IR BKAG NAS RLUNG DBU MAR ZHUGS GNAS THIM GSUM BYAS PA
LAS DON DAM 'OD GSAL DANG KUN RDZOB SGYU MA'I

@019B SKU GNYIS ZUNG DU 'JUG PA'I RDZOGS RIM GYI RTOGS PA KHYAD
PAR CAN SKYE BA DANG, GAL TE SNGAGS KYI TSOGS LAM TZAM YANG TSE
'DIR RGYUD LA SKYED PAR MA NUS NA SNGAR BSHAD PA'I STOBS LNGA
DANG 'PHO BA'I GDAMS PA SBYAR NAS DAG PA'I ZHING KHAMS

BDE BA CAN LTA BUR SKYE BA'I 'DUN PA BYA DGOS, 'PHO BA'I GDAMS
PA NI GTZO BOR SAM BHUtA SOGS BLA MED MA GTOGS RNAL 'BYOR RGYUD
MAN CHAD LAS BSHAD PA MED KYANG DA LTAR 'OD DPAG MED RJE BTZUN
BYAMS MGON SOGS KYI 'PHO BA BYED PA 'DI BLA MA GONG

MA RNAMS KYIS BLA MED KYI MAN NGAG GIS RGYAS BKAB PA YIN ZHES
LCANG SKYA RIN PO CHES GSUNGS, LHAG MA NI TSE RABS RJES 'DZIN
GYI SMON LAM YIN ZHING, MTHAR TSOGS ZHING GZHAN THAMS CAD BSDUS
TE, DBUS KYI BLA MA RDO RJE 'CHANG, GA-YAS

KYI BYAMS PA, GA-YON GYI 'JAM DBYANGS, RGYAB KYI RDO RJE 'CHANG,
MDUN GYI RTZA BA'I BLA MA GNYIS PA DANG, LNGA PO DER BSDUS NAS
RE ZHIG GI BAR DU DE LA DMIGS PA GTOD, MTHAR GZHAN BZHI PO DBUS
KYI BLA MA LA BSTIM SENG KHRI GDAN LA BSTIM, RTZA BA'I

BLA MA DBU MA'I LAM NAS MAR BSTIMS TE NU MA GNYIS KYI BAR SNYING
GI DKYIL MI SHIGS PA'I THIG LE'I DBUS SU, SHIN TU PHRA BA'I
RLUNG SEMS DANG NGO BO DBYER MED DU BSGOM PA YIN LA, 'DI'I RLUNG
NI SROG 'DZIN YIN ZHING, DE'I RANG MDANGS DKAR PO YIN

PAS, BLA MA'ANG SKU MDOG DKAR POR BSGOM DGOS, DE LTAR BLA MA
DANG RANG SEMS DBYER MED DU GYUR CING, DE'I BYIN RLABS ZHUGS
PA'I SNANG BA BAN BUN ZAR ZIR NGOS BZUNG DU MED LA 'DI 'DRA ZHIG
AE 'GRUB SNYAM PA'I RE BA DANG, GNOD PA SOGS KYIS@020A *, ,'JIGS PA'I DOGS PA MED
CING, 'DAS PA'I RJES MI GCOD MA
'ONGS BA'I SNGON MI BSU BAR BLO MA BCOS GSAL LA HRIG GE BDE GA'I
NGANG DU MNYAM PAR 'JOG DGOS LA, DE'ANG BRGYAL

BA DANG GNYID MTHUG PO LOG PA LTA BU'I YID BYED BKAG PA TZAM
ZHIG BSKYANGS NA HVA SHANG GI LTA BA RJE YAB SRAS SROGS KYIS
GTZO BOR 'GOG RGYU DE YIN PAS, 'DIR SEMS DMIGS PA LA GNAS MI
GNAS LTA BA'I DRAN PA RGYUN CHAGS BRENG NGE BA DANG, MA

BRTAGS NA MI SHES LA BRTAGS NA MI 'CHAR DGU 'CHAR SNA TSOGS BYED
BA'I RTOG PA 'OG 'GYU SOGS KYI BAR CHAD YOD MED LTA BA'I SHES
BZHIN BRTEN DGOS TE, 'DIR, 'GYUR BA RIG PA'I SHES BZHIN BSNGOGS,
,ZHES NYER BSNGOGS KYI DE DANG 'DRA BAR BA

'PHUL CAN YIN PAS GRAB BAM STA GON BYED PA'I DON YIN, DRAN PA'I
DON MNGON BA KUN BTUS SOGS SU 'DRIS PA'I DNGOS PO LA DMIGS PA
SOGS KHYAD PAR GSUM GSUNGS KYANG, YUL GSAR RTOGS KYI SEMS KYI
'KHOR DU 'BYUNG BA'I DRAN PA LA

ZHIB CHA DGOS SAM SNYAM, DE LTAR SEMS KYI NGO BO GSAL ZHING RIG
PA DE LA BSGRIMS TE BLTAS BA NA RNAM RTOG GLO BUR BA THOL GYIS
BYUNG BA'I TSE RNAM RTOG DE NYID MI 'GOG PAR DE'I NGO BO LA CER
GYIS BLTAS PAS DE NYID SEMS KYI NGO BOR 'GRO BAS BLA MA ZHANG

GIS; SEMS LAS RNAM RTOG 'PHRO BA 'DI CHOS SKU LAS CHOS SKU 'PHRO
BA DANG, STONG NYID LAS STONG NYID 'PHRO BA YIN GSUNGS SHING,
RJE BTZUN MI LA RAS PA'I DRUNG DU LCAMS LE 'OD KYIS RTOGS PA
PHUL BA LAS KYANG, AANG GE BLA MA RIN PO CHE, NAM

@020B MKHA' BSGOM DU BDE LAGS TE, ,LHO SPRIN BSGOM DU CUNG MA
BDE, ,LHO SPRIN BSGOM PA'I GDAMS PA ZHU, ,ZHES ZHUS PAR RJE
BTZUN GYIS, NAM MKHA' BSGOM DU BDE LAGS NA, ,LHO SPRIN NAM
MKHA'I CHO 'PHRUL YIN, ,NAM MKHA' RANG GI NGANG DU ZHOG ,CES

NAM MKHA' LAS BYUNG BA'I SPRIN DE NAM MKHA'I NGANG DU 'GRO BA
BZHIN RNAM RTOG KYANG SEMS KYI RANG MDANGS YIN PAS RNAM RTOG ZUR
DU MI 'GOG PAR RTZA BA'I SEMS LHAN SKYES MA BCOS PA DE'I NGANG
DU BZHAG NAS BSGOM DGOS GSUNGS PA LTAR RAM, YANG NA

RAL SKOR MKHAN BZHIN DU, ,RNAM RTOG CI SKYES RBAD RBAD GCOD,
,CES GSUNGS TE, 'DUL BA LUNG LAS 'BYUNG BA BZHIN RAL SKOR MKHAN
BYA BA GZHAN GYIS MTSON CHA CI 'PHANG YANG RAL GRI BSKOR NAS
GCOD NUS PA BZHIN, RNAM RTOG GANG SKYES

DE MA THAG NGOS BZUNG NAS 'GOG THUB PA ZHIG DGOS, RAL SKOR MKHAN
DE RGYA GAR NA YOD KYANG BOD DU MED LA RGYA NAG NA'ANG YOD PAR
LCANG SKYA RIN PO CHES GSUNGS, DE LTAR RNAM RTOG BKAG PA'I MTHAR
TING NGE 'DZIN JI LTAR SKYONG TSUL NI LA BSGRON GYIS, HRIM

GYIS BSGRIM LA LHOD KYIS GLOD, ,SEMS KYI 'JOGS DE NA GDA', ,ZHES
GSUNGS TE, DE'ANG DANG POR GCIG BSGRIM, DE NAS YANG LHOD PA LTA
BU MA YIN PAR GNAS SKABS GCIG PO DE LA GRIM LHOD KYI CHA GNYIS
KA TSANG DGOS PA YIN TE, HA CANG BSGRIM DRAG NA

SEMS 'PHROS TE RGOD BA'I DBANG DU 'GRO ZHING, HA CANG LHOD NA
BYING BA SKYE STE, TZANDRA GO MI'I BSHAGS BSTOD LAS, BRTZON PA
BRTEN NA RGOD PA SKYE 'GYUR ZHING, ,DE SPANGS NA NI ZHUM GA SKYE
'GYUR BAS, ,ZHES GSUNGS PA LTAR YIN PAS DRAN SHES KYI SHUGS MA

@021A *, ,YAL BAR KHONG NAS GRIM CHA DANG LDAN YANG PHYI LHOD PA
DE 'DRA ZHIG DGOS SO, ,RGYU MTSAN 'DI DAG GI GNAD KYIS SNGA RABS
PA RNAMS GLOD RA BLA SGOM RAB CES BSHAD PA DE RJE YAB SRAS KUN
GYIS RTZAL DU BTON NAS

DGAG PA MDZAD PA YIN LA, MNYAM MED DVAGS PO LHA RJE'I GSUNG LA
LAR YANG DE LTAR BSHAD PA 'BYUNG STE, ZHI GNAS GSAR SGRUB SOGS
KYI SKABS SU YIN NA MI RUNG YANG, SNGAGS KYI RTOGS PA MTHON POR
SONG BA'I SKABS SU DE 'DRA'I DUS SHIG

KYANG DON DAM SNYAM, 'JUR BUS BCINGS BA'I SEMS NYID NI, ,GLOD NA
GROL BAR THE TSOM MED, ,CES PA 'DIS RA HA'I GSUNG YIN ZHING,
DPER NA SKUD PA LTA BU HA CANG GRIM DRAG PAS MDUD PA BYUNG BA DE
GLOD NA RANG BABS SU ZHIG 'GRO BA

BZHIN, SEMS RNAM RTOG GIS BCINGS PA'ANG MA BCOS PAR BZHAG NA
SEMS KYI NGO BOR RANG YAL DU 'GRO STE DON SNGA MA DANG GNAD GCIG
,DE LTAR KHONG NAS GRIM CHA MA SHOR YANG HA CANG BSGRIM MA DRAG
PAR SEMS RANG BABS SU LHOD CHAM GYIS BZHAG

NA RNAM RTOG THAMS CAD RANG ZHIR 'GRO LA, SNGAR BSHAD PA BZHIN
RNAM RTOG CHOS SKUR BLTAS NAS MI 'GOG PA DANG, RAL SKOR MKHAN
BZHIN DU RNAM RTOG GANG SKYES DE MA THAG RBAD KYIS GCOD PA GANG
GI SGO NAS YIN KYANG, RNAM RTOG RANG YUL DU

SONG STE SEMS KYI NGO BO STONG SANG NGE GSAL LE HRIG GE BA RGYUN
CHAGS SU MTHONG BA DE'I TSE, RTOG PA GNAS 'GYU 'DRES PA ZHES
BKA' BRGYUD KYI SGOM CHEN RNAMS LA GRAGS SHING GNAS 'GYU RIGS
GSUM GYI THA SNYAD KYANG MDZAD DO, ,YANG SKYONG TSUL GCIG LA

@021B RNAM RTOG CI SKYES KYANG MI 'GOG PAR RNAM RTOG DE GA'I NGO
BO DE GANG DU 'PHRO GANG LAS 'PHRO BLTAS TE RANG BABS SU BZHAG
NAS BSGOM NA MTSAMS SHIG NAS RNAM RTOG DE NYID KYANG RANG SO MI
ZIN PAR RTZA BA'I SEMS DE'I STENG DU TSUR 'KHOR NAS YONG STE,
DPER

NA TSONG BRGYA MTSOR 'GRO BA'I TSE CHU SRIN LA SOGS PA'I 'JIGS
PA YOD MED BLTA BA'I CHED DU PHUG RON BZUNG SONG BA DE RGYA
MTSO'I KHAR BTANG NA 'KHOR 'KHOR NAS 'BABS MA RNYED PAR SNGAR
GYI GRU NANG DER LOG 'ONG BA LTA BU YIN TE, JI LTAR

GZINGS NAS 'PHUR BA'I BYA ROG NI, ,PHYOGS RNAMS BSKOR NAS SLAR
YANG DER 'BAB BZHIN, ,ZHES DO HA LAS GSUNGS, GZHAN YANG SEMS KYI
BZHAG THABS GTZO BO DRUG GSUNGS TE, SPRIN DANG BRAL BA'I NYI
BZHIN BZHAG ,MKHA' LA KHYUNG CHEN LDING BZHIN

BZHAG ,RGYA MTSO CHEN PO'I 'JING BZHIN BZHAG ,BU CHUNG LHA KHANG
BLTAS BZHIN BZHAG ,MKHA' LA BYA 'PHUR RJES BZHIN BZHAG ,RAS BAL
BRDAL BA BZHIN DU BZHAG ,CES SEMS KYI NGO BO 'OD GSAL BA DE NYID
BYING RGOD SOGS RNAM RTOG GIS MI

SGRIB PAR 'JOG PA DANG, KHYUNG CHEN NAM MKHA' LDING NGES MKHA'
LA NAM 'PHANG BCAD NAS 'GRO BA'I TSE GSHOG PA LHEB LHEB LHEB MI
BYED PAR LHOD DING NGE 'GRO'ANG KHONG DU GRIM CHA'I SHUGS DANG
LDAN PA BZHIN GRIM LHOD 'TSAM ZHING GSAL NGAR

DANG LDAN PAR 'JOG PA DANG, GSUM PA NI, CHU CI TZAM CHE BA TZAM
GYIS RLABS 'BYUNG BA YUN RING LA BYUNG BA'I TSE THAG RING POR
'GRO BA YIN PAS RGYA MTSO CHEN POR NYI MA BDUN NA RLABS RE RE
'BYUNG, DE'ANG KHA NAS RLUNG GIS CUNG ZAD BSKYOD PA MA

@022A *, ,GTOGS GTING GA-YO MI NUS PA BZHIN, SEMS RNAM RTOG PHRA
MOS CUNG ZAD GA-YOS KYANG, RAGS PAS MI GA-YO BAR 'JOG PA DANG,
BYIS PA CHUNG NGU LHA KHANG DU SONG BA MCHE BE RAGS RIM TZAM
ZHIG MTHONG BA

LAS RI MO'I ZHIB CHA SOGS KYI RTOG DPYOD MI 'JUG PA BZHIN SEMS
SGO LNGA'I DBANG SHES KYI RJES SU MI 'BRANG BAR 'JOG PA DANG,
NAM MKHA' LA BYA 'PHUR BA NA RJES BSTAN RGYU MED PA LTAR SEMS LA
RE DGOS MANG POS 'CHING BA MED PAR 'JOG

PA DANG, RAS BAL BRDAL BA NA LHOD LHOD POR 'DUG PA LTAR SEMS MA
GA-YOS PA'I NGANG LA LHOD CHAM GYIS MNYAM PAR 'JOG PA RNAMS YIN
ZHING, LAS DANG PO PA'I SKABS 'DIR DE'I NANG NAS KYANG BU CHUNG
LHA KHANG BLTA BLTA BU'I BSGOM TSUL DE

GNAD CHE, SNGA RAGS PA'I SGOM CHEN PHAL CHER LA SEMS KYI BZHAG
THABS GTZO BO 'DI DAG MA GTOGS, SEMS GNAS DGU DANG, NYES BA LNGA
SPONG BA'I GNYEN POR 'DU BYED BRGYAD BSTEN PA, STOBS DRUG DANG
YID BYED BZHI'I 'GRUB TSUL SOGS KYI

RNAM GZHAG CHER MA MDZAD KYANG SNGAR BSHAD PA RNAMS NYAMS MYONG
GI SGO NAS GSUNGS PA YIN 'DUG ,DE LTAR BSGOMS PA'I 'BRAS BU LA
JI 'DRA BA ZHIG 'BYUNG RGYU YIN NA, MNYAM GZHAG NGO BO GANG GIS
KYANG, ,MA BSGRUBS DVANGS SHING GSAL BA

DANG; ,ZHES SOGS GSUNGS TE, SEMS KYI NGO BO GANG GIS MA BSGRIBS
PA, RTZIG NGOS KYI RDUL PHRA RAB TSUN CHOD KYANG 'CHAR BA'I TSOD
LTA BU'I DVANGS SHING GSAL LA, YUL GYI RNAM PA 'DI 'CHAR LA 'DI
MI 'CHAR BYA RGYU MED PAR SNA TSOGS SU 'CHAR

@022B BA'I HRIG GE BA, DBYIBS DANG KHA DOG LA SOGS PA'I DBYIBS
GZUGS CAN GANG DU'ANG MA GRUB BA'I STONG SANG NGOS BZUNG MED PA
DE LTA BU MNGON SUM DU MTHONG BA NI, SEMS NGO 'PHROD PA DANG,
SEMS KYI CHOS NYID MTHONG BA YIN PAS, 'DI NI DPER NA

GZHAN LA ZAN CHANG STER BA BZHIN DU SANGS RGYAS KYI GO 'PHANG
SBAR BCUD DU GTOD PA'I GDAMS PA BLA NA MED PA YIN ZHES ZER, RANG
LUGS LA, DES SEMS KYI KUN RDZOB PA'I NGO BO TZAM ZHIG MTHONG BA
DANG, SEMS GNAS SGRUB PA'I THABS TZAM ZHIG YIN LA

SEMS GNAS MTSAN NYID PA ZHIG GRUB NA'ANG, DNGOS GZHI DANG NYER
BSDOGS SOGS ZHI LHAG GI YON TAN THAMS CAD KYI GZHI YIN PAS SHIN
TU GAL CHE, DES NA 'DIR DE LTA BU'I ZHI GNAS SGRUB TSUL GSUNGS
PA'ANG GZHAN LUGS SHES PA TZAM GYI PHYIR

MIN GYI, 'OG TU 'CHAD RGYU'I SEMS KYI DON DAM PA'I NGO BO DE
NYID LA 'JUG SLA BA DANG, DE 'DRA'I LHAG MTHONG 'GRUB PA'I
GZHI'I ZHI GNAS KHYAD PAR CAN SNGON DU BSGRUB PA'I PHYIR YIN NO,
,DE'ANG BKA' RGYUD PA SNGA MA RNAMS DBANG RNON DANG

PO NAS PHYAG RGYA CHEN PO 'DI LA KHRID CHOG PA CIG CAR BA DANG,
DMIGS RIM 'OG MA NAS GO RIM BZHIN BYAS TE MTHAR PHYAG RGYA CHEN
PO'I RTOGS PA BSTAN CHO GA PA LA RIM GYIS PA ZHES PA'I THA SNYAD
BTAGS LA, 'ON KYANG LAM GONG MA SKYE BA'I SNGON

'GROR THUN MONG LAM SPYANG 'OG MA LA BLO SBYONG DGOS PAR RJE
BTZUN MI LAS KYANG MGUR 'BUM SOGS SU GSUNGS PAS, SPYIR DBANG PO
RNO RTUL SU YIN YANG LAM THUN MONG BAS RGYUD SBYANGS BA SNGON DU
'GRO DGOS LA, TSE RABS SNGA MAR SBYANGS PA SNGON

@023A *, ,DU SONG BA YIN NA TSE 'DI RANG LA THOS BSAM SOGS CHER
MA BYAS KYANG SNGA MA'I BAG CHAGS SAD NAS RTOGS PA KHYAD PAR CAN
SKYE BA YOD DE, DPER NA SNGON 'GRO MGON PHAG MO GRU PA DE NYID
DANG POR GZHUNG LUGS LA SBYANGS

PA MDZAD PA'I TSE, 'KHOR BA'I RTZA BA 'DI GANG LA THUG PA YIN
SNYAM DU DGONGS PA'I TSE THAG CHOD PA ZHIG MA BYUNG BAR, PHYA PA
CHOS KYI SENG+GE'I DRUNG DU PHEBS NAS DRIS PAR, THOG MA'I MA RIG
PA YIN GSUNG YANG SGRO 'DOGS MCHOD, SA CHEN GYI DRUNG

DU ZHUS PAS RLUNG SEMS NGO BO THA DAD DU 'DZIN PA 'DI YIN GSUNGS
TE, NGES KYANG SGRO 'DOGS MCHOD, DE NAS DVAGS LHA SGAM POR MNYAM
MED DVAGS PO LHA RJE'I DRUNG DU PHEBS PAS KHONG GIS KHYED RANG
LA THAG MA CHOD PA CI YOD DRIS SHIG GSUNG

PAS; 'KHOR BA'I GZHI RTZA MTHAR THUG PA DE GANG YIN ZHUS PA NA
DE LA MI SHES RGYU CI YOD, DA LTA'I THA MAL GYI SHES PA 'DI GA
YIN GSUNG PAS, THUGS LA GTING NAS 'PHROD BA ZHIG BYUNG STE SNGON
GYI BAG CHAGS SAD PA'I BYIN RLABS DANG

DGA' SPRO MOS GUS SMRA MI SHES PA LTA BUS YID GA-YOS TE DRAN MED
DU BRGYAL ZHING, DE KA RANG LA PHYAG RGYA CHEN PO'I RTOGS PA
KHYAD PAR CAN 'KHRUNGS PAR BSHAD PA LTA BU YIN, RJE BDAG NYID
CHEN PO'I BLA MA DBUM PA CHEN PO DE NYID KYIS KYANG SNGAR BKA'
BRGYUD

PA'I BLA MA 'BA' RAB BYA BA'I DRUNG NAS SEMS KYI NGO SPROD PHYAG
RGYA CHEN PO 'DI NYID KYI KHRID CIG GSAN LA, ZHIB TU BRTAG NA
SEMS GNAS SGRUB TSUL TZAM ZHIG TU 'DUG CES RNAM THAR DAD PA'I
'JUG NGOGS LAS ZUR TZAM GSUNGS, SEMS GNAS

@023B SGRUB PA'I SKABS 'DIR MDO LUGS KYIS RNAM RTOG PHRA MO MI
'GOG KYANG, SNGAGS LUGS LA DE 'GOG PA'I GNAD KYIS ZHI GNAS SGRUB
PA SOGS LA NUS PA CHE BA YIN ZHES YONGS 'DZIN GSUNG, GNYIS PA
RANG LUGS KYI PHYAG CHEN GTZO BO SEMS KYI DON DAM PA'I GNAS

LUGS GTAN LA DBAB PA LA, RTZOM PAR DAM BCA' BA NI, DA NI SEMS
KYI CHOS NYID LA, ,NGO SPROD JI LTAR BYA BA'I TSUL, ,ZHES PA
NAS, RTZA BA'I BLA MA'I ZHAL GDAMS 'GOD, ,CES RTZA BA'I BLA MA
MKHAS GRUB CHEN PO SANGS RGYAS YE SHES KYI ZHAL LAS 'ONGS PA'I

GDAMS PA GNAS LUGS PHYAG RGYA CHEN PO'I MAN NGAG GSAL BAR 'GOD
PAR BYA'O, ,ZHES GSUNGS NAS DNGOS GZHI LA, NGES DKA' SLA'I DBANG
GIS BDAG MED GNYIS LA 'JUG RIM SPYIR BSHAD PA DANG MTHUN PAR
DANG POR GANG ZAG GI STENG DU

GTAN LA 'BEB TSUL DANG, DE NAS SEMS KYI STENG DU GTAN LA 'BEB
TSUL GNYIS YOD PAS, DANG PO NI, SNGAR GYI MNYAM GZHAG DANG NYID
LAS, ,MA GA-YOS DVANGS PA'I CHU NANG DU, ,JI LTAR NYA CHUNG
'KHYUG PA LTAR, ,PHRA MO'I SHES PAS SGOM PA PO'I, ,

SKYES BU'I RANG BZHIN MDZANGS PAR BRTAG ,CES SOGS GSUNGS TE,
DPER NA CHU BO CHEN PO'I GTING NAS NYA CHUNG 'KHYUG KYANG, DES
CHU GA-YO MI NUS PA BZHIN, SNGAR BSHAD BA'I ZHI GNAS KYI SGOM DE
LAS MA GA-YOS PAR MNYAM PAR BZHAG

BZHIN PA'I NGANG DE NAS SHES PA'I ZUR GCIG GIS NGA RANG BZHIN
GYIS GRUB MA GRUB DANG, GRUB NA JI LTAR GRUB DGOS TSUL DANG, DE
LA GNOD BYED JI LTAR 'JUG PA SOGS DPYAD PA BYED DGOS LA, DPYAD
TSUL NI, DPAL MGON 'PHAGS PA KLU SGRUB

@024A *, ,KYIS; SKYES BU SA MIN CHU MA YIN, ,ME MIN RLUNG MIN
NAM MKHA' YIN, ,RNAM SHES MA YIN KUN MIN NA, ,DE LAS GZHAN NA
SKYES BU GANG, ,ZHES SOGS GSUNGS TE, RANG RE'I SNANG TSUL 'DI LA
NGA'AM SKYES

BU ZHES PA TSUGS THUB HRING HRING POR YOD PA 'DRA BA ZHIG 'BYUNG
YANG, PHAR BTZAL NA SHA RUS SOGS KYI SA KHAMS TSO'ANG NGA MIN,
LUS KYI KHRAG CHU SER SOGS DANG, DROD DANG DBUGS DANG, NAM MKHA'
KHAMS SU GTOGS PA LUS KYI BU GA LA SOGS

PA 'DI DAG GANG YANG NGA MIN LA, 'DI THAMS CAD BSAL BA'I SHUL NA
'DI NGA YIN ZER BA'I LUS RGYU ZHIG KYANG MED PAS, DES NA SKYES
BU ZHES PA SA CHU ME RLUNG NAM MKHA' RNAMS KYI KHAMS DRUG 'DUS
PA LA MING DANG RTOG PAS BAR BTAGS PA MA

GTOGS, KHO RANG GI NGOS NAS TSUR GRUB RGYU CUNG ZAD TZAM YANG MI
'DUG SNYAM DU BSGOM ZHING SHUGS ZHAN DU SONG BA NA'ANG SNGAR GYI
RGYU MTSAN DRAN TZAM BYAS TE, DE LA 'JOG PA MNYAM GZHAG NAM
MKHA' LTA BU'I BSGOM TSUL YIN ZHING, SKYES BU

KHAMS DRUG 'DUS PA'I PHYIR, ,YANG DAG MA YIN ZHES PA 'DIS RJES
THOB KYI SGOM TSUL BSTAN ZHES 'GREL PAR GSUNGS LA, DE'I TSUL NI
SNGAR BSHAD PA BZHIN KHAMS DRUG SO SO'ANG NGA MIN, 'DUS PA'ANG
NGA MIN, DE LAS LOGS SU'ANG NGA

MED LA, 'ON KYANG LAS GSOG PA PO DANG, RNAM SMIN MYONG BA PO'I
NGA TZAM ZHIG YOD DGOS PAS, DE NI DPER NA RGYU MA MKHAN GYIS
SGYU MA SPRUL PA'I TSE RDE'U SHING RANG GI NGOS NAS RTA GLANG
MED KYANG MIG BSLAD PA DANG SNGAGS RDZAS KYI DBANG GIS RTA

@024B GLANG GI SNANG BA TZAM ZHIG 'BYUNG BA BZHIN, GDAGS GZHI
KHAMS DRUG PO DE LA, 'DOG BYED MING DANG RTOG PAS PHAR BTAGS
TZAM PA, BLO LA SNANG TZAM PA DE KA TZAM ZHIG NGA'O SNYAM DU
SGYU MA DANG RMI LAM DANG CHU ZLA LTA BUR BSGOM PAS RJES THOB
KYI RNAL 'BYOR SKYONG

TSUL YIN NO, ,GNYIS PA SKABS 'DI'I DMIGS PA'I GTZO BO SEMS KYI
STENG DU GTAN LA 'BEB TSUL NI, YANG NA MNYAM PAR BZHAG PA'I
DANG, ,GZUGS SUM GRUB STONG SANG NGE, ,ZHES SOGS GSUNGS TE, SEMS
'DI LUS KYI STOD SMAD SOGS

CHA 'DI NA YOD, DBYIBS DANG KHA DOG LA SOGS PA'I KHYAD PAR 'DI
'DRA ZHIG YIN ZHES PA LTA BU'I NGOS BZUNG GANG YANG MED PA,
DNGOS GNAS LA STONG NYID MIN YANG PHAR BRTAG NA STONG SANG NGE
BA ZHIG LAS MED PAS BKA' BRGYUD GONG MA RNAMS RGYAR MA CHAD

PA; PHYOGS SUM LHUNG BA ZHES ZER LUGS PHAL CHER NAM MKHA' DANG
PHYOGS MTSUNGS LTA BU ZHIG MDZAD LA, DE LTAR NGOS BZUNG MED PA
ZHIG YIN YANG, RANG DGAR MA BRTAGS MA DPYAD BAR BZHAG NA MI
'CHAR DGU 'CHAR BA, SRID RTZE NAS MNAR MED KYI

BAR GYI BDE SDUG LEGS NYES THAMS CAD BYED PA PO YIN PAS, SNGON
CHAD RANG CAG PHAR SEMS KYI DBANG DU SONG BA YIN, DA NI SEMS DE
TSUR RANG GI DBANG DU 'DUS PA ZHIG BYED DGOS PAS, SEMS NGO SPROD
BA DANG SEMS LA DMIGS PA ZHES 'DI NYID GTZO BOR

RTZAL DU 'DON PA'I RGYU MTSAN YANG DE YIN, SEMS DMIGS RTEN DU
BYED PA DE'I TSE SEMS KYI NGO BO RAGS RIM TZAM ZHIG SHAR BA NA,
DE TZAM GYIS CHOG SHES BYAS TE DE LA DMIGS NAS BSGOM NA GSAL CHA
RIM GYIS 'BYUNG BAS DE LTAR BYED DGOS KYI,

@025A *, ,DANG PO NAS, GSAL CHA CAN ZHIG LA GTZOR 'DON BYAS NA
DMIGS RTEN MI RNYED PAS DE 'DRA MI RUNG ZHES YONGS 'DZIN RIN PO
CHE GSUNG, DE'ANG SEMS LA DMIGS PA 'DI SPYIR ZHI GNAS KYI DMIGS
PA LA KHYAB

PA'I DMIGS PA, NYON MONGS RNAM SBYONG GI DMIGS PA, SPYAD PA RNAM
SBYONG GI DMIGS PA, MKHAS PA'I DMIGS PA RNAMS SU YOD CING, DANG
PO LA'ANG RNAM RTOG DANG BCAS PA'I GZUGS BRNYAN, RNAM RTOG MED
PA'I GZUGS BRNYAN,

DNGOS PO'I MTHA', DGOS PA YONGS GRUB DANG BZHI, DNGOS PO'I MTHA'
LA'ANG, JI LTA BA LA LTOS PA'I DNGOS PO'I MTHA' DANG, JI SNYED
PA LA LTOS PA'I DNGOS PO'I MTHA' GNYIS YOD PA'I NANG NAS JI
SNYED PA LA LTOS PA'I DNGOS PO'I

MTHA' YIN ZHES YONGS 'DZIN GSUNG, DE'ANG SEMS KYIS SEMS LA DMIGS
PA YIN NA, THAL 'GYUR BA'I LUGS KYIS RANG RIG 'GOG PA'I SKABS
SU, SKYES BU YANG ZOR CI TZAM CHE'ANG RANG GIS RANG GI PHRAG PA
LA ZHON MI NUS

PA DANG, SOR MOS RANG GI RTZE MO LA REG MI NUS PA DANG, MAR MES
RANG NYID GSAL MI NUS PA SOGS KYI DPE'I SGO NAS BYA BYED GCIG TU
THAL BA'I SKYON BRJOD PA DE 'DI LA'ANG 'DRA BAS JI LTAR YIN
DPYAD GZHI CHE, YONGS 'DZIN RIN PO CHES

SEMS KYI DON SPYI LA DMIGS PA YIN GSUNGS PA SNGAR GYI SKYON DE
KHEGS TZAM 'DUG LA, LCANG SKYA RIN PO CHES KYANG 'DI SKOR YONGS
'DZIN RIN PO CHE LA DRI BA ZHIG MDZAD SNANG, NGA RANG GIS BSAM
TSOD LA DANG POR SEMS KYI SPYI TZAM ZHIG 'CHAR

@025B BCUG NAS, DE PHYIN SKAD CIG PHYI MA PHYI MAS SNGA MA LA
DMIGS BAR BYAS NA GO RGYU CUNG ZHIG DGA' 'AM SNYAM, DE LTAR SEMS
KYI NGO BO GSAL STONG HRIG GE BA RIGS 'DRA'I RGYUN CHAD BA MED
CING YUL SNA TSOGS SU 'PHRO BA DE NYID NGOS ZIN PAR BYAS TE,
DE'I

STENG DU GNAS LUGS PHYAG RGYA CHEN PO GTAN LA 'BEBS PA'I RIGS
PAS SGRUB TSUL NI, RGYAL SRAS ZHI BA LHAS, RGYUD DANG TSOGS ZHES
BYA BA NI, ,PHRENG BA DMAG SOGS BZHIN DU RDZUN, ,ZHES GSUNGS TE,
DE LA DPE NI SKUD PA GCIG LA PHRENG RDEG

BRGYA DANG BRGYAD BRGYUS PA'I TSE PHRENG BA'O ZHES DE'I STENG
NAS TSUR GRUB GRUB 'DRA BA LA, PHRENG RDOG SO SOR BSAL NA PHRENG
BA NGOS 'DZIN RGYU MED PA DANG, GO MTSON THOGS PA'I MI BRGYA
TZAM ZHIG 'DUS PA NA DMAG CES RANG NGOS NAS GRUB BSDAD PA'I DMAG
YOD YOD 'DRA

PAS; DMAG MI RNAMS SO SOR SONG BA'I SHUL NA DMAG CIG LUS RGYU
MED PA LTAR SEMS ZHES BYA BA 'DI'ANG RGYUD DAM RGYUN SKAD CIG
SNGA PHYI MANG PO ZHIG TSOGS TZAM GYI STENG LA BLOS PHAR BZHAG
PA TZAM ZHIG LAS SKAD CIG SO SOR BSAL BA'I SHUL NA LUS RGYU MED
LA,

'DI LA PAn CHEN THAMS CAD MKHYEN PAS RIGS PA 'DI NYID BSNAN NAS
GSUNGS TE, DPER NA KHANG PA KA BA BZHI MA ZHIG GI NANG NA KHANG
PA DE'I KA BA SPYI TZAM PA ZHIG YOD DGOS TE, DE KA BA BZHI KA'I
DBYE GZHI YIN PA'I PHYIR, 'ON KYANG KA BA BZHI

PO DE RE RE NAS PHYE NA DBYE GZHI'I KA BA MIN TE DBYE CHOS YIN
LA, DBYE CHOS SU 'GRO BA'ANG DBYE GZHI ZHIG YOD PA LA LTOS DGOS
PAS MING GIS BTAGS TZAM GYI STENG NAS 'JOG DGOS LA, KHRI CHEN
NGAG DBANG MCHOG LDAN GYIS KYANG, MTSAN@026A *, ,NYID PA'I RDZAS SBYI MA ZER BA
'DI STONG NYID GO BA LA
PHAN SHIN TU CHE GSUNG, DBEN SA PA SANGS RGYAS YE SHES KYI ZHAL
GDAMS NYAMS MGUR LAS KYANG, GANG SHAR RNAM RTOG 'DZIN PAR YONGS
RIG NA, ,

DON DAM CHOS DBYINGS GZHAN LA LTOS MED 'CHAR, ,ZHES SOGS TSIG
NYUNG ZHING DON RGYA CHE BA SHO LO KA 'DI'I NANG DU PHYAG CHEN
GYI GNAD YONGS SU RDZOGS PAR 'DUS LA, TSIG DON NI, DA LTA NGA
RANG TSO LA GANG SNANG BA 'DI THAMS CAD BDEN

'DZIN GYIS BSLAD PA'I 'KHRUL SNANG SHA STAG YIN TE, RANG RE LA
SNANG BA'I TSE YUL GANG DANG GANG YIN KYANG KHO RANG GI NGOS NAS
TSUR SNANG BA LTA BU ZHIG MA GTOGS BLOS BAR BTAGS PA'I NYAMS MED
LA, DON DU BZHI BRGYA PA'I 'GREL PAR

RTOG PA YOD PA KHO NAS YOD PA NYID DANG, RTOG PA MED PAR YOD PA
NYID MED PA ZHES SOGS GSUNGS PA LTAR, RTOG PAS PHAR BTAGS TZAM
MA GTOGS 'JOG RGYU MED LA, RTOG PAS PHAR BTAGS PA TZAM DE YOD
PAS YOD PAR 'JOG KYANG

DGOS TE, BUDDHA P'A LI TAR GSUNGS PA BZHIN, BYIS PA GNYIS KYIS
LHA KHANG BLTAS PA NA GCIG GIS 'KHOR LO THOGS PA 'DI NI SRED MED
KYI BU'O, ,RTZE GSUM THOGS PA 'DI NI DBANG PHYUG GO ZER BA LA,
GCIG SHOS KYIS DE MA YIN TE

'KHOR LO THOGS PA 'DI NI DBANG PHYUG GO ,RTZE GSUM THOGS PA 'DI
NI SRED MED KYI BU'O ZHES GNYIS KA MA MTHUN PAR KUN TU RGYU ZHIG
LA DRIS PA NA, DES 'KHOR LO THOGS PA 'DI NI KHYAB 'JUG GAM SRED
MED KYI BU YIN, TZE GSUM THOGS PA 'DI DBANG PHYUG

@026B YIN ZHES LAN BTAB PAS DE GNYIS KYI DOGS PA SEL NUS LA LAN
YANG DON MTHUN DU 'GRO BAS, DE LTAR 'DEBS DGOS KYI 'KHOR LO
THOGS PA 'DI KHYAB 'JUG MIN KHYAB 'JUG GI RI MO YIN ZHES KHYAD
PAR 'BYED MI DGOS PA BZHIN DU, MA BRTAGS

MA DPYAD PA'I BLO LHAN SKYES 'DIS PHAR BTAGS TZAM DES TSIM PAR
BYAS NAS THA SNYAD PA'I RNAM GZHAG THAMS CAD BSNYON MED DU 'JOG
DGOS KYI, KUN RDZOB KYI CHOS RNAMS KYI 'JOG MTSAMS LA DON DAM
GYI DPYAD PA BYAS NA CUNG ZAD KYANG RNYED RGYU MED PAS

'JOG MI THUB TSE DE LA MKHAS GRUB SANGS RGYAS YE SHES KYI MGUR
'DI'I GSUNG ZIN LTAR NA RTOG PAS BTAGS TZAM SNGON LA RTOGS NAS,
DE'I SHUGS KYIS STONG NYID RTOGS 'GRO BA LTA BU ZHIG 'DUG KYANG
SBYIR BDEN GNYIS KYI RTOGS RIM LA,

DON DAM BDEN PA SNGAR RTOGS DGOS PAS 'DI GSAR RTOGS KYI DUS LA
SBYOR RAM, RJES SU BSGOM PA'I SKABS LA SBYOR DPYAD DGOS, PA DAM
PAS, STONG NYID DANG DU RIG BA'I MDUNG SKOR BYA, ,ZHES SOGS
GSUNGS PA'ANG 'DI DANG GNAD GCIG

GSUM BA RJES SU BSNGO BAS MTSAMS SBYAR BA NI, RJES NI PHYAG CHEN
BSGOM PA LAS, ,ZHES SOGS SLA, DE LTAR MNYAM GZHAG GIS BSGOMS NAS
RJES THOB TU LANGS PA NA, DE'I RNAL 'BYOR SKYONG TSUL NI, DE
LTAR GOMS NAS TSOGS DRUG GI ZHES GSUNGS

TE; 'JUG SHES DRUG LA YUL GANG SNANG BA NA'ANG DGAG BYA'I SNANG
TSUL DANG MA 'DRES PA ZHIG GTAN MED PAS, RTZOD PA'I TSE 'DI LA
SNANG BA'I BUM PA YOD LA SNANG BA LTAR GYI BUM PA MED CES ZHIB
CHA 'BYED KYANG, ZHE PHUGS SU BUM PA KHO RANG GI NGOS

@027A *, ,NAS TSUR GRUB GRUB 'DRA BA'I SNANG BA YID DE BDE GZHIR
BZHAG NAS, DE'I STENG DU BUM PA YOD LA BDEN GRUB PA MA RANG
MTSAN ZER BA'I ZUR DU 'GOG RGYU ZHIG YOD PAR BZUNG NA DGAG BYA
GTAN NAS MI KHEGS

BAS DA LTA MI SNANG BA 'DI GA RANG DGAG BYA'I SNANG BA YIN GSUNG
LA, 'BRAS SBUNGS GTZANG MA DGE BSHES KYIS KYANG THA SNYAD BA'I
TSAD MA RNAMS SNANG PA LOG SHES DANG 'DZIN STANGS LA TSAD MA YIN
GSUNGS ZHES 'GA' ZHIG ZER, 'ON KYANG THA SNYAD

BA'I TSAD MA'I NGOR YOD PAS YOD GO CHOD DGOS TE, RJE BTZUN 'JAM
PA'I DBYANGS KYIS KYANG RJE BLA MA LA SNANG PHYOGS DANG STONG
PHYOGS GNYIS KYI NANG NAS SNANG PHYOGS LA RTZIS SU BYED DGOS
GSUNGS PA DANG, RJE BLA MAS KYANG STONG NYID LA CI TZAM

NGES PA RNYED PA DE TZAM GYIS SNANG BRTEN 'BYUNG GI RNAM BZHAG
LA NGES PA BRTEN DU 'GRO BAS SNANG BAS STONG PA MI 'GOG CING
STONG PAS SNANG BA MI 'GOG PAR SNANG STONG GNYIS PHAN TSUN GCIG
GCIG GI GROGS SU 'CHAR BA ZHIG BYUNG NA KLU SGRUB YAB SPAS KYI
DGONGS

DON RNYED PA YIN PAR GSUNGS TE, DPAL MGON 'PHAGS PA KLU SGRUB
KYIS, DBU MA RTZA BA'I MCHOD BRJOD SOGS SU'ANG, STONG PA DANG
RTEN 'BYUNG DON GCIG TU GSUNGS PA 'DI NI BSTOD PA'I SGO BLA NA
MED PA DANG SHIN TU NGO MTSAR CHE BA'I GNAS

YIN PAS, DE'I SGO NAS BSNGAGS PA MDZAD PA YIN LA, RTEN 'BREL GYI
RNAM BZHAG 'DI LA BRTEN NAS BTAGS PA'I RTEN 'BREL DANG, BRTEN
NAS BYUNG BA'I RTEN 'BREL GNYIS YOD PAS THAL 'GYUR BA RANG LUGS
KYI RTEN 'BREL 'JOG MTSAMS

@027B PHRA SHOS SNGA MA YIN ZHES YONGS 'DZIN GSUNG, MDOR BSDU
NA, RJE BDAG NYID CHEN POS LAM GYI GTZO BO RNAM GSUM DU, SNANG
BRTEN 'BREL BSLU BA MED PA DANG, ,ZHES SOGS GSUNGS PA LTAR, LAS
DGE SDIG LAS 'BRAS BU BDE SDUG 'BYUNG

PA SOGS RGYU 'BRAS RTEN 'BREL BSLU BA MED PA'I SNANG PHYOGS
DANG, BDEN GRUB RNAM PAR BCAD PA'I STONG PA GNYIS BO GCIG GIS
GCIG LA MI GNOD BAR SNANG BAS YOD MTHA' SEL ZHING, STONG PAS MED
MTHA' SEL BA SNANG BZHIN DU STONG LA STONG BZHIN DU SNANG BAS
SNANG

STONG ZUNG 'JUG RTAG CHAD SPROS PA'I MTHA' THAMS CAD DANG BRAL
BA'I DBU MA'I LAM BZANG 'DI NI RGYAL BA'I DGONGS PA MTHAR THUG
PA YIN LA, RJE BLA MA TZONG KHA BA CHEN PO DE NYID KYIS KYANG,
RJE BTZUN 'JAM PA'I DBYANGS YUN RING DU BSTEN TE GSOL BA SHUGS

DRAG TU BTAB, DKA' BA DPAG TU MED PA SPYAD, SNGON RGYAL BA DBANG
PO'I TOG GI SPYAN SNGAR YANG LUGS BZANG 'DI NYID SPEL BA'I SMON
LAM RLABS BA CHE'I MTHU GRUB BA LA BRTEN NAS GANGS CAN GYI
LJONGS 'DIR BSTAN PA'I SNYING PO DRI MA MED PA 'DI

NYID CHES CHER GSAL BAR MDZAD, 'ON KYANG PHYAG RGYA CHEN PO'I
'KHRID TSUL 'DI NI SNYAN BRGYUD KHO NA LAS CHES CHER MA GRAGS PA
PAN CHEN THAMS CAD MKHYEN PAS RTZA 'GREL GNYIS KA GSUNGS TE DAR
RGYAS SU MDZAD CING, DE RJES SKYID SHOD ZHABS

DRUNG NGAG DBANG BSTAN 'DZIN 'PHRIN LAS MDO SMAD DU PHEBS TE,
KHONG GIS KYANG SPEL BAR MDZAD PAS DAR RGYAS CHE LA, BAR SKABS
NAS PHYOGS 'DIR NYAMS CHAG TU SONG YANG, DENG SANG YONGS RIN RIN
PO CHES 'DI'I KHRID YANG YANG GNANG BA'I BKA'

@028A *, ,DRIN GYIS THAMS CAD LA NYAMS LEN JI LTAR YIN RUNG,
PHYAG CHEN ZHES DON GNYER BYED PA 'DI BYUNG BA YIN, BDAG GIS
KYANG KHONG CHOS 'DI'I BKA' BAB YIN PA'I RGYU MTSAN GYIS ZHUS
NAS NYAMS LEN CHER

MA THUB KYANG GSHAR SBYAR TZAM RE BYAS PA YIN PAS RI KHROD DU
SGRUB PA NYAMS LEN GNANG MKHAN RNAMS KYIS GTZO MDZAD TSANG MAS
RGYUN PAR THUGS NYAMS SU BZHES TE LAM GYI LUS YONGS SU RDZOGS PA
LA BAG CHAGS CI THEBS KYI SGO NAS DAL 'BYOR THOB PA DON

LDAN DU MDZAD DGOS ZHES 'DOM PAR MDZAD DO, ,PHYAG CHEN GYI RIM
PA'ANG, CHOS THUN LNGAR GNANG BAS, DANG PO LA BSHAD PA TSAR
GNYIS DANG PHYI MA'I MGOR RE RE STE GSUM GSUM MDZAD, CHOS THUN
GYI MGOR SHES SNYING DANG

BDUD BZLOG ,DE NAS PHYAG CHEN GSOL 'DEBS LHUN 'GRUB SKU GSUM MA
DANG MAndAL, MJUG GI MAndAL GYI RJES SU PHYAG CHEN SMON LAM DANG
LAM RIM SMON LAM, CHOS THUN GNYIS PA'I MGOR 'JIGS BYED KYI GTOR
MGRON BSKYED

NAS; GTOR MA 'BUL ZHING DE RJES CHOS RGYAL GTOR 'BUL BYED, CHOS
THUN THA MA'I RJES SU, TSOGS MANG NAS BLA MCHOD GSUNG ZHING YON
TAN 'BYUNG GNAS KYI MGOR, MKHAS GRUB SANGS RGYAS YE SHES KYIS
GSUNGS PA'I TSOGS 'KHOR

BKRAS LHUN SNGAGS POD DU GSAL BA LTAR BYAS TE, DE RJES CHOS
RGYAL LA GTOR MA PHUL, DE NAS YON TAN 'BYUNG GNAS ZHES SOGS
DKYUS LTAR 'DON DGOS PAS PHYAG LEN GYI RIM PA 'DI'ANG MA 'CHOL
BAR BYED PA SHIN TU GAL CHE'O, ,

@028B SMRAS PA, ZHAL LUNG BYIN RLABS NYI MA 'OD PO CHE, ,BRJED
NGAS CHU 'DZIN DRA BAS BSGRIB GYUR KYANG, ,RANG BZO'I ZIN BRIS
ME 'OD KYIS BSTOD PA, ,THUB BSTAN LEGS BSHAD PADMO'I DGRA RU
CHE, ,DE SLAD DBRI BSNAN NGAL BA RING SPANGS TE, ,JI LTAR GSUNG
BZHIN LHUG PAR

BKOD PA YI, ,DGE BAS BDAG GZHAN 'GRO BA MA LUS PA, ,LAM BZANG
'DI YIS MYUR DU GROL GYUR CIG ,CES PHYAG CHEN GYI KHRID RIM ZIN
BRIS SU BTAB PA 'DI NI YONGS RDZOGS BSTAN PA'I MNGA' BDAG NGES
PA DON GYI THAMS CAD MKHYEN GZIGS CHEN PO RJE

BTZUN DKON MCHOG 'JIGS MED DBANG PO ZHABS DRUNG DU KHAL KHA CHE
CHEN H'A NA GYI BLA MA MKHAS PA'I DBANG PO YE SHES RGYA MTSO PAS
'DI'I KHRID ZHUS SKABS BDAG GIS KYANG MNOS PA LAS GSUNG BSHAD
RAGS RIM DRAN TSOD RNAMS RANG GI DRAN PA GSO

PHYIR DANG, KHAL KHA BLA MAS KYANG ZIN BRIS SHIG CI NAS KYANG
BRI DGOS ZHES BSKUL MA BYUNG BAR BRTEN, 7BTZUN PA DKON MCHOG
BSTAN PA'I SGRON MES CHOS GRVA CHEN PO BKRA SHIS 'KHYIL DU BRIS
PA 'DIS KYANG SNYAN BRGYUD KYI BSTAN PA PHYOGS DUS KUN TU

RGYAS PAR GYUR CIG, ` RGYAS PAR NA BLA MA MCHOD PA'I MJUG TU
ZHABS SEN 'OD CHAGS BRTAN PAR BZHUGS SU GSOL, ZHES PA'I MTHAR, `
DNGOS GRUB GTER CHEN BLA MA RDO RJE 'CHANG, ,SNYING GAR SIM PAS
DGA' BA DES MYOS PA'I SEMS,,

GSAL STONG 'DZIN MED MA BCOS GNYUG MA YIS, ,KUN RTOG GNAS LUGS
RTOGS PAR BYIN GYIS RLOBS, ,SKAD CIG RGYUN GYI PHRENG BAR RANG
SEMS ZHES, ,MING BRDAS PHAR BTAGS TZAM LAS DON STENG NAS, ,GRUB
PA'I BDEN DNGOS CHA TZAM MA DMIGS PAS, ,

@029A *, ,STONG PA'I NGANG TSUL RTOGS PAR BYIN GYIS RLOBS,
,DBYINGS RIG DBYER MED DON GYI PHYAG RGYA'I MDANGS, ,SMIN LEGS
DGA' MAR ROL PA'I BDE BA CHES, ,BZHIN LEGS ROL GAR GZUGS SKU'I
BKOD PA 'BUM,

'GYED PAS 'GRO KUN SRID LAS SGROL BAR SHOG ,BSDU NA, DGA' LDAN
LHA BRGYA MA LTA BU'I RJES LA, DPAL LDAN RTZA BA'I BLA MA NAS
BSTZAL DU GSOL ZHES PA'I MTHAR, 7DNGOS GRUB GTER CHEN ZHES
SBYOR, ZHES PA 'DI NI CHA THAR NAS LAM 'DI

LA MOS PA'I PHUN TSOGS DPAL LDAN ZHES PA'I BSKUL NGOR, 7BTZUN PA
DKON MCHOG BSTAN PA'I SGRON MES CHOS GRVA CHEN PO BKRA SHIS
'KHYIL DU BRIS PA'O, ,DGE'O, ,