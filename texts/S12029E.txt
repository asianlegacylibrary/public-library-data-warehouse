*, ,RTEN GSAR BZHENGS KYI DKAR CHAG RGYAB YIG ZHAL BYANG SMON
TSIG 'DOD GSOL GYI SKOR BZHUGS SO, ,

@1 #, ,AOm SVA STI, RJE BTZUN BLA MA ZHABS PAD BRTAN PA DANG,
,LTOS BCAS 'PHRAL YUN PHAN BDE RGYAS PA'I PHYIR, ,'PHAGS TSOGS
'DUS SNGER RIN CHEN YOL GO

'DI; ;DGA' RAB GNYER PA YE SHES RGYA MTSOS PHUL, ,ZHES PA 'DI NI
DGA' RAB GNYER PA YE SHES RGYA MTSO LTOS BCAS NAS 'DUS BA RGYA
MTSOR DNGUL LTIR RER 'DEGS SRANG BDUN CU DON GCIG DANG ZHO BZHI
SKAR BYED

GSUM SUM CHA GCIG YOD PA NGO BCU BZHI PHUL BA'I ZHAL BYANG SMON
TSIG 'DI LTA BU ZHIG DGOS ZHES BSKUL BA LTAR, ^ SH'AKYA'I BTZUN
PA BLO BZANG DPAL LDAN BSTAN PA'I NYI MA PHYOGS LAS RNAM RGYAL
DPAL BZANG POS SBYAR BA'O,, ` ,,

SNANG MTHA'I MGON PO BLO BZANG YE SHES TSEMS, ,MGON DE'I SGYU
'PHRUL RDO RJE 'CHANG CHEN POR, ,PHUL BA'I DGE BAS TSE RABS
THAMS CAD DU, ,RJE BTZUN BLA MAS 'BRAL MED RJES 'DZIN SHOG,

@2A *, ,CES PA 'DI NI RGYA KHAM TSON GYI GRA RIGS SNGAGS RAM
PA YE SHES BSTAN 'PHEL NAS, ^ RJE THAMS CAD MKHYEN PA BLO BZANG
YE SHES KYI TSEMS NGO MA BSTAR BA'I SKYES SU 'DI LTA BU ZHIG
DGOS ZHES BSKUL BA'I DOR,

^ SH'AKYA'I BTZUN PA BLO BZANG DPAL LDAN BSTAN PA'I NYI MA
PHYOGS LAS RNAM RGYAL DPAL BZANG POS SUG BRIS SU BGYIS PA'O,, `
,,AOm SVA STI, DGA' LDAN LUNG RIG YAR DU 'PHEL BA'I ZLA, ,BKRA
SHIS SNANG

BA DAR ZHING RGYAS PA'I GLING, ,BRTAN G-YO'I MUN PA SEL PHYIR
BSTAN PA'I DGE, ,'GRO KUN BLA MED BYANG CHUB THOB PHYIR BSNGO,
,ZHES PA 'DI NI BKRA SHIS DGE BA GLING GI DGON GNAS LA MING DANG
DE DANG 'BREL BA'I DGE

BA RDZOGS BYANG DU BSNGO BA'I SMON TSIG TSIGS SU BCAD PA 'DI LTA
BU ZHIG DGOS ZHES BLA MA KHRI GDAN ZUR GYIS GTZOS PA'I LAS SNE
THUN MONG DANG HANG KIN T'A PA'I SE'I SHOG GI MI RING PHUN TSOGS
DANG, MI RING AU PA SHI GNYIS SOGS SBYIN BDAG

THUN MONG NAS YI GE'I LAM NAS BSKUL BA LTAR, ^SH'AKYA'I BTZUN PA
BLO BZANG DPAL LDAN BSTAN PA'I NYI MA PHYOGS LAS RNAM RGYAL DPAL
BZANG POS SBYAR BA DGE ZHING BKRA SHIS PAR GYUR CIG, ` BHYOO:
'DOD KHAMS GTZO

@2B MO DMAG ZOR RGYAL MO LA, ,BEE d'U RYA YI MDANGS LDAN SNYAN
SHAL 'DI, ,PHUL BAS NANG GDON BAR GCOD MA LUS PA, ,ZHI NAS BSAM
DON 'GRUB PA'I 'PHRIN LAS MDZOD, ,CES PA 'DI NI DON GRUB ZHES
PAS MO LUG

LO'I HOR ZLA BCU GCIG BA'I TSES DRUG NYIN BA SO MI TSAN GYI ^
DPAL LDAN LHA MOR SNYAN SHAL PHUL BA'I 'PHRIN 'CHOL DU, ^
SH'AKYA'I BTZUN PA BLO BZANG DPAL LDAN BSTAN PA'I NYI MA PHYOGS
LAS RNAM RGYAL DPAL BZANG POS BRIS PA'O,, ` ,,AOm SVA STI,

BA SO MI TSAN 'DUS PA'I SDE CHEN POR, ,'CHI MED BDUD RTZIS GTAMS
PA'I YOL GO 'DI, ,BLO BZANG BSTAN 'DZIN CHOS 'DZOM GYIS PHUL
BA'I, ,DGE BAS DON GNYIS LHUN GYIS 'GRUB GYUR CIG ,CES PA 'DI NI

SKYED MA BLO BZANG BSTAN 'DZIN CHOS 'DZOM GYI BA SO MI TSAN 'DUS
SNGER BZHES TSA'I SNOD ZANGS SKYE NA LNGA PHUL BA'I ZHAL BYANG
SMON TSIG TU BSKUL BA LTAR, ^ SH'AKYA'I BTZUN PA BLO BZANG DPAL
LDAN BSTAN PA'I NYI MA PHYOGS LAS RNAM RGYAL DPAL BZANG POS
SBYAR

BA'O;; ` ;;RANG BZHIN RNAM DAG KHOR YUG GTING ZAB CING, ,RTEN
'BREL RGYU SKAR GZUGS BRNYAN CI YANG BKRA, ,'PHRIN LAS DUS RLABS
SNA TSOGS G-YO BA NI, ,SHER PHYIN RGYA MTSO CHEN POR 'JUG PA'I
THABS,,

DON MTHUN 'GRO BA'I DED DPON KLU SGRUB KYIS, ,BSAM 'PHEL DNGOS
GRUB NOR LA DBANG BSGYUR BA'I, ,'KHRUL BRAL LAM BZANG JI BZHIN
RNYED PA'I THABS, ,BLO BZANG RGYAL BA GNYIS PAS GSAL MDZAD PA,
,GANG

@3A *, ,DE'I BZHED GZHUNG YE SHES TSA ZER GYIS, ,SLAR YANG BYE
BAS SBRANG RTZI'I BCUD LDAN ZHING, ,GE SAR G-YO BA'I ZE'U
'BRU'I PHRENG BA CAN, ,'CHAD RTZOD RTZOM PA'I RGYAL MTSAN RTZER
BKOD PA,

DGE LEGS RGYAL MTSAN SBYOR BA GNYIS LDAN GYIS, ,PAR DU BRKOS
PA'I RNAM DKAR PHUNG PO'I MTHUS, ,MGON DE'I LHAG BSAM MKHYEN
DGONGS YONGS RDZOGS SHING, ,YANG SRID 'KHRUL BRAL GSAL DVANGS

MYUR 'BYON SHOG ,GZHAN YANG DGE 'DIS GANGS LJONGS 'GRO BA'I
SKYABS, ,RNAM 'DREN RGYAL DBANG YAB SRAS ZHABS BRTAN CING, ,'GRO
KUN ZHI SGO GNYIS PA DANG BRAL BA'I, ,LAM 'DIS THAR PA'I GLING
DU

BGROD GYUR CIG, CES PA 'DI NI RJE BLA MA YONGS 'DZIN PAndI TA
CHEN PO YE SHES RGYAL MTSAN DE NYID NAS SHER PHYIN STONG PHRAG
BRGYA PA'I YIG RNYING LA ZHUS DAG MDZAD PA GANG GI SKU'I RIM GRO
PA DGE SLONG CHOS MDZAD DGE LEGS RGYAL MTSAN GYIS PAR GSAR

BSKRUN BGYIS PAR DGE BA RDZOGS BYANG DU BSNGO THABS 'DI LTA BU
ZHIG DGOS ZHES BSKUL BA LTAR, ^ SH'AKYA'I BTZUN PA BLO BZANG
DPAL LDAN BSTAN PA'I NYI MA PHYOGS LAS RNAM RGYAL DPAL BZANG POS
GZIMS CHUNG BKA' GDAMS PHO BRANG DU BGYIS

PA'O, ` ,,NA MO BUDDH'A DHARM'A SAm GHA YA BHYA: SIDDHAm, LUNG
RIG CHU 'DZIN DKYIL BA'I KHANG BZANG NAS, ,LEGS BSHAD DBYAR RNGA
SGROG BA'I GAD BRGYANGS CAN, ,THUB BSTAN GLING BZHI'I MKHA' LAS
PHAN

@3B BA DE'I CHAR, ,'BEBS MDZAD KLU DBANG TSOGS RNAMS RGYAL
GYUR CIG ,GANG GI RNAM DKAR 'PHRIN LAS LAS GRUB PA'I, ,SA ZLA
BZHUN MA LA SOGS RIN CHEN BDUN, ,BZHU BLUGS LEGS GRUB NOR 'DZIN
KHYON LTA BUR, ,BSRA

BRTAN YANGS PA'I BKOD MDZES YOL GO 'DI, ,BSKRUN LA LHAG BSAM DAG
PA'I KHUR LEN DANG, ,PHUN TSOGS MTHUN RKYEN BSGRUB PA'I LUS CAN
KUN, ,LEGS BYAS MTHU LAS SMIN GROL LAM BZANG GI ,BGROD PA MTHAR

PHYIN BYANG CHU BA MYUR THOB SHOG ,DKYIL KHANG LEGS BSHAD SGROG
PA'I GRVA TSANG 'DIR, ,'DOD DGU'I 'BYOR PA NGANG GI 'DU BA DANG,
,BSTAN PA'I RTZA LAG DGE 'DUN THUGS MTHUN ZHING, ,KHRIMS GTZANG
BSHAD SGRUB DBYAR MTSO

LTAR 'PHEL SHOG ,SGRUB DANG SUN 'BYIN RIG TSUL BRGYA PHRAG GIS,
,GZHUNG BRGYA'I DKA' GNAD RNAM PAR DPYOD PA DANG, ,BRGAL BRTAG
GO BSDUR DRI RTZOD LA SOGS PA, ,NYIN MTSAN CHOS KYI BYA BAS 'DA'
BAR SHOG ,SHING RTA

CHEN PO'I LUGS SROL MA 'DRES PAR, ,LEGS PAR RTOGS NAS RAB 'BYAMS
GSUNG RAB DON, ,GDAMS PAR SHAR BA'I THOS BSAM SGOM GSUM GYI,
,DGA' BDE'I DPAL LA RTAG TU SPYOD GYUR CIG ,'JAM MGON RING LUGS

'DZIN PA'I MKHAS GRUB RNAMS, ,CHOS SPYOD BCU YI THEG MCHOG NYAMS
LEN LA, ,SPYOD TSE LHA MCHOG LCAM SRING 'KHOR BCAS KYI, ,LAS
BZHI'I 'PHRIN LAS G-YEL MED SGRUB GYUR CIG ,MANGGA LAm, ,CES PA
'DI NI DON

@4A *, ,GRUB CES PA LCAGS SPRE LO DKYIL KHANG GRVA TSANG GI
TSOGS KHRO GSAR BLUG BGYIS PA'I ZHAL BYANG DU, 'JAM DBYANGS
SH'ANTI PA'I CHOS KYI GDAN KHRI 'DZIN PA ZHAL SNGA NAS BLO BZANG
RNAM RGYAL GYIS BSKUL BA LTAR, ^ SH'AKYA'I BTZUN PA BLO BZANG
DPAL LDAN BSTAN

PA'I NYI MA PHYOGS LAS RNAM RGYAL DPAL BZANG POS SBYAR BA'O,, `
,,AOm SVA STI, RGYAN DRUG MCHOG GNYIS GZHUNG LUGS LHA LAM LAS,
,'ONGS PA'I BKRA SHIS RIGS LAM 'OD STONG CAN, ,THUB BSTAN LHUN
PO'I SPO LA MNGON

'PHAGS TE, ,GLING BZHI'I 'GRO BLO'I MUN SEL 'DUS PA'I SDER,
,LEGS BSHAD DGA' STON SPEL BA'I MCHOD YON GYI, ,YOL GO RIN CHEN
RDUL BRTZEGS LAS GRUB CING, ,BKOD MDZES 'CHI MED SNOD LA RAB
'GRAN PA, ,PHUL

PA'I RNAM DKAR DAL 'GRO'I RGYUN BZANG PO, ,PHYOGS BRGYAR 'BAB
'DIS SKYE 'GRO MA LUS PA'I, ,GTAN BDE'I NOR BUS YONGS SU GANG BA
YI, ,THUB BSTAN RGYA MTSO MKHA' LA RAB 'PHYUR ZHING, ,PHAN BDE'I
SNANG BA PHYOGS BCUR 'BAR

GYUR CIG, MANGGA LAm,, ` ,,AOm SVA STI, ZHI DUL BLO GROS KHANG
BZANG RTZER, ,TSANGS SPYOD BSTAN PA'I RGYAL MTSAN 'DZIN, ,CHOS
'BYOR 'DZOM PA'I GO 'PHANG MCHOG ,SGRUB LA GZHOL BA'I DAM PA
DE'I, ,ZAG

MED THUGS DGONGS YONGS RDZOGS SHING, ,SKU 'PHRENG KUN TU RGYAL
BA YIS, ,GSANG MDZOD 'DZIN PA'I MCHOG GYUR NAS, ,ZUNG 'JUG BDE
CHEN THOB PHYIR DU, ,RMAD BYUNG LAM STON DGE 'DUN SDER, ,RMAD
BYUNG GOS GRUB

@4B 'PHAN CHE GSUM, ,RMAD BYUNG BSAM PAS PHUL BA'I DGES, ,RMAD
BYUNG YID SMON 'GRUB GYUR CIG ,MANGGA LAm,, CES PA 'DI NI SKYED
MA DAM PA BLO BZANG BSTAN 'DZIN CHOS 'DZOM DE NYID KYI DGONGS
RDZOGS SU TSOGS CHEN 'DU KHANG CHEN MOR KA 'PHAN

GSAR SBYOR BGYIS BA'I SBYAR BYANG 'DI LTA BU ZHIG DGOS ZHES AA
ZHANG RJE DRUNG RAB BRTAN DON GRUB RGYA MTSOS BSKUL BA LTAR, ^
SH'AKYA'I BTZUN PA BLO BZANG DPAL LDAN BSTAN PA'I NYI MA PHYOGS
LAS RNAM RGYAL DPAL BZANG POS SBYAR BA'O,, ` ,,AOm SVA STI, DGA'
LDAN

LEGS BSHAD CHOS KYI SGRA ZAB MO, ,SGROG PA'I GLING GI 'PHAGS
TSOGS MCHOD SPRIN DU, ,LHA RDZAS BZANG PO'I COD PAN PHUL BA'I
MTHUS, ,GNAS SKABS MTHAR THUG BSAM DON KUN 'GRUB SHOG ,CES DANG
'CHAM GOS LA, AOm

SVA STI, MNGO RGYUD RGYA MTSOR RNAM ROL 'DUS PA'I SDER, ,GAR
DGU'I 'CHAMS KYI NYER SPYAD DU K'U LA'I, ,GOS BZANG DBANG PO'I
GZHU LTAR BKRA BA 'DI, ,PHUL PA'I DGE PAS DON GNYIS LHUN GRUB
SHOG, SARBA DZA GA TAm, ,ZHES

PA 'DI NI SKYED MA BLO BZANG BSTAN 'DZIN CHOS 'JOMS NAS DGA'
LDAN LEGS BSHAD CHOS GLING DU BZANG GOS LAS GRUB PA'I 'PHAN
DANG, 'CHAM GOS CHA RE SBYOR 'JAGS GNANG RGYU'I RGYAB YIG TU
BRIS CHOG PA'I SMON TSIG 'DI LTA BU ZHIG DGOS TSUL GSUNG BA
BZHIN, ^ SH'AKYA'I

BTZUN BA BLO BZANG DPAL LDAN BSTAN PA'I NYI MA PHYOGS LAS RNAM
RGYAL ZANG POS SBYAR BA'O,, DGE LEGS 'PHEL,, ` ,,AOm SVA STI,
MKHAS GRUB NYIN BYED DU MA'I SNANG BA YIS, ,PHYE PAR MA NUS ZAB
GNAD BKUL, ,LHA DANG MKHA' 'GRO'I

@5A *, ,ZHAL LUNG BDUD RTZI YIS, ,'DAB BRGYA CIG CAR 'GROL
MDZAD TZONG KHA PA, ,GANG GI GSANG GSUM RNAM THAR BCU PHRAG
BRGYAD, ,RNAM BKRA ZA 'OG BRTZEGS PA'I RGYAL MTSAN RTZER, ,DON
GNYIS LHUN GRUB

TOG GI MDZES PA'I GZUGS, ,BSAM SBYOR KUNDA'I RJES 'GROS BSGRUBS
PA'I DGES, ,ZHVA SER BSTAN PA PHYOGS BCUR RGYAS PA DANG, ,DE
'DZIN SKYES BU SPYI DANG KHYAD PAR DU, ,RNAM 'DREN ^ RGYAL DBANG
YAB SRAS ZHABS

BRTAN CING, ,'GRO KUN BDE SKYID DPAL LA RTAG SPYOD SHOG ,CES PA
'DI NI SNAR THANG PAR DPON DGE SLONG BLO BZANG TSE BRTAN GYIS
SNAR THANG KHRON SBUG GLA TSANG DU TZONG KHA BRGYAD CU'I BRIS
THANG SBYAR BA'I ZHAL BYANG RGYAB YIG SMON TSIG GSOL 'DEBS 'DI
LTA BU ZHIG DGOS

ZHES BSKUL BA LTAR, ^ SH'AKYA'I BTZUN PA BLO BZANG DPAL LDAN
BSTAN PA'I NYI MA PHYOGS LAS RNAM RGYAL DPAL BZANG POS SBYAR
BA'O,, ` ,,AOm SVA STI, SNANG BA MTHA' YAS SNYIGS DUS 'GRO BA
LA, ,RJES SU BRTZEB GSUM LDAN DUR SMRIG

GZUGS, ,BLO BZANG DPAL LDAN BSTAN PA'I NYI MA CHE, ,PHYOGS LAS
RNAM RGYAL SRID MTHAR ZHABS BRTAN SHOG ,MGON KHYOD BRIS SKU BSOD
NAMS ZHING GI MCHOG ,GTZOR GYUR BLA MA DPAL STUG TSE MTHA' YAS,
,RGYAL CHEN

BZHI BCAS BRIS THANG BYIN RLABS KYI, ,GZI 'OD PHOGS BRGYAR SPRO
BA 'DI LTAR BSKRUN, ,RNAM DKAR 'DI YIS BDAG CAG SKYE 'PHRENG
KUN, ,RJE BTZUN BLA MA MCHOG GIS DGYES BZHIN DU, ,RJES SU BZUNG
NAS MDO SNGAGS LAM

@5B GYI GNANG, ,MA LUS MTHAR PHYIN RGYAL BA'I SKU THOB SHOG
,CES PA 'DI NI HAR GDONG MI TSAN GYI GRVA RIGS DPYOD LDAN CHOS
RJE SNGAGS RAM PA NGAG DBANG BRTZON 'GRUS KYIS GSANG SNGAGS
RGYUD PA GRVA TSANG DU NGOS KYI BRIS THANG GTZO BOR GYUR PA'I
TSE DPAG MED KYI THANG SKOR SBYOR

'JAGS THOG RGYAB YIG 'DOD GSOL SMON TSIG 'DI LTA BU ZHIG DGOS
ZHES BSKUL BA LTAR, ^ SH'AKYA'I BTZUN PA BLO BZANG DPAL LDAN
BSTAN PA'I NYI MA PHYOGS LAS RNAM RGYAL DPAL BZANG POS SBYAR BA
DZA YANTU,, ` ,,AOm SVA STI, BYAMS MGON ZHING MCHOG

BKOD PA'I DPUNG TSOGS BZHI, ,BZO MKHAS 'KHOR LOS KUN GZHI'I
MKHAR DRANGS PA'I, ,'KHRUL PA'I G-YUL NGO LAS RGYAL MA 'ONGS
DUS, ,MI PHAM MGON GYI DBUGS DBYUNG THOB PAR SHOG ,MANGGA LAm,,
` ,,AOm SVA STI,

SNYIGS DUS BYIN RLABS NUS PA'I CHU GTER CHE, ,DBYAR MTSO LTAR
'PHEL MGON PO BDE GSHEGS BRGYAD, ,GANG GI SNANG BRNYAN 'DI BRIS
DGE BA'I MTHUS, ,'GRO KUN BLA MED BYANG CHUB MYUR THOB SHOG,
MANGGA LAm, ,

` AOm SVA STI, BDE LDAN ZHING BKOD 'DI BZHENGS RNAM DKAR MTHUS,
,'DI SNANG 'GAGS TSE SNANG BA MTHA' YAS KYI, ,ZHAL BZANG MNGON
GYUR RIN CHEN PADMO'I NANG, ,SKYES NAS THEG MCHOG CHOS LA SPYOD
PAR SHOG ,

MANGGA LAm,, ,` AOm SVA STI, PHYAG NA PADMO'I RTEN DANG BRTEN PA
YI, ,PHUN TSOGS ZHING BKOD 'DI BRIS RNAM DKAR RGYUN, ,CHAD MED
BYANG CHUB RGYA MTSOR LEGS PHAB NAS, ,PHAN BDE'I CHU GTER BLA
NAS SLAR 'PHEL

@6A *, ,SHOG; MANGGA LAm, ,ZHES PA 'DI NI MTSAN GNYER RNYING
BLO BZANG DKON MCHOG NAS GONG GSAL BRIS THANG GSAR BSKRUN BGYIS
PA'I RGYAB YIG TU 'DI LTA BU ZHIG DGOS ZHES BSKUL BA LTAR, ^
SH'AKYA'I BTZUN PA BLO BZANG DPAL LDAN BSTAN PA'I

NYI MA PHYOGS LAS RNAM RGYAL DPAL BZANG POS SBYAR BA'O,, ` ,,AOm
SVASTI, BKRA SHIS RDUL BRTZEGS LHUN PO'I STENG 'GYING ZHING,
,RIG DANG GROL BA'I SPYAN STONG G-YO BA'I SDER, ,BDUD RTZI'I
DPAL 'DZIN BTUNG BA'I YOL

GO 'DI, ,PHUL BA'I DGE BAS THUB BSTAN DAR DRAG CING, ,MCHOG GSUM
'PHRIN LAS CHAD MED GANGG'A'I RGYUN, ,BDAG BLO'I YID MTSOR RTAG
TU 'BAB GYUR CIG ,MANGGA LAm,, CES PA 'DI NI JA RGYAB PA GRANG
MO CHE BA DGE SLONG YE SHES

BSTAN 'DZIN GYIS 'DUS PA RGYA MTSOR BSTEN BKUR BA'I YO BYAD
ZANGS LTIR BRGYAD CU GSAR BSKRUN GYI SBYOR 'JAGS BGYIS PA'I
SKABS ZHAL BYANG SMON TSIG 'DI LTA BU ZHIG DGOS ZHES BSKUL BA'I
NGOR, ^ SH'AKYA'I DGE SLONG BLO BZANG DPAL LDAN BSTAN PA'I NYI
MA PHYOGS

LAS RNAM RGYAL DBAL BZANG POS GZIMS CHUNG BKA' GDAMS PHO BRANG
DU SBYAR BA'O,, DGE LEGS 'PHEL,, ` ,,NA MO GU RU MANYDZU GHO
sh'A YA, MI YI MKHA' SBYOD BYANG PHYOGS KA L'A PA'I, ,CHOS 'BYOR
SNANG BRNYAN MKHA'

DBYINGS 'OD LDAN TSOGS, ,YID MTSOR GANG SHAR RNAM DPYOD PIR GYI
RTZES, ,DPE BRAL RAS BRIS NGOS SU 'DRI BYED MKHAN, ,DENG DUS PAR
THOGS KUN GYI MGO BO LA, ,RNAM 'GYUR GTZUG LAG GOMS PA 'GOD
MKHAS

@6B PA'I; ;'JAM DBYANGS TSE DPAL ZHES GRAGS MING DON GNYIS,
,MTSUNGS PA'I PIR THOGS DBANG POS BSKRUN PA'I DGES, ,LUS CAN
BSOD NAMS SKYA RENGS KHA LO PAS, ,DRAG PO 'KHOR LO'I NYIN BYED
GLING BZHI'I MKHAR, ,DRANGS

TE THUB BSTAN 'DAB BRGYA BZHANG PA'I TSE, ,SMIN GROL SBRANG
RTZIS THOG MAR BDAG TSIMS SHOG, SH'AKYA'I DBANG PO'I BRIS SKU AU
TRA YA'I, ,MA RIG SGO NGA'I SBUBS BRGYA BYE BA LTAR, ,'DI MTHONG
DRAN REG SKYE 'GRO MA LUS PA, ,BDAG

'DZIN DRA BA'I 'CHINGS LAS GROL GYUR CIG ,GANGS LJONGS 'GRO BA'I
MGON PO SNANG MTHA' YAS, ,PHYOGS LAS RNAM RGYAL BSKAL BRGYAR
ZHABS BRTAN CING, ,BDAG SOGS BYANG CHUB BAR DU SKYABS KYI PHUL,
,GANG GI ZHABS

PAD GTZUG TU BSTEN GYUR CIG ,CES PA 'DI NI BRIS PA DBU MDZAD
'JAM DBYANGS TSE DPAL NAS SHAMBHA LA'I ZHING BKOD GSAR BZHENGS
BGYIS PA'I RGYAB YIG TU BSKUL BA LTAR, ^ SH'AKYA'I DGE SLONG BLO
BZANG DPAL LDAN BSTAN PA'I NYI MA PHYOGS LAS RNAM RGYAL

GYIS GZIMS CHUNG BKA' GDAMS PHO BRANG DU BGYIS PA'O,, ` ,,NA MO
MA TI BHA DRI K'ARTI YE, PHYIN DRUG SPYOD PA'I CHU GTER LAS
'KHRUNGS SHING, ,GZHAN PHAN BSDU BZHI'I BANG RIM MNGON PAR MTHO,
,SKU GSUM 'CHI MED

GNAS KYI THOR GTZUG CAN, ,'JAM MGON SA 'DZIN DBANG POS SHIS PAS
SKYONGS, ,MGON DE'I RTOGS BRJOD BCU PHRAG BRGYAD KYI GZUGS,
,GZUGS BRNYAN JI BZHIN DAD PA'I YID KYI MTSOR, ,MTSO BYUNG LANG
TSOS CHAGS

@7A *, ,LDAN G-YO BA LTA'I, ,BLTA BYED MIG GI BDUD RTZI 'DI
BSGRUB DGES, ,BLO GROS NOR GYIS PHYUG PA'I KHANG BZANG RTZER,
,DPAL LDAN BSHAD SGRUB BSTAN PA'I DBANG GI RGYAL, ,NYI MA'I
GNYEN GYI CHOS TSUL RGYAL MTSAN

RTZER; ;'GOD MKHAS PHYOGS LAS RNAM RGYAL ZHABS BRTAN SHOG ,TSUL
'DIR 'BREL THOGS RNAM DKAR RGYA MTSO'I MTHUS, ,BLA MA MCHOG GI
THUGS RJE'I SPRIN PHUNG LAS, ,BYIN RLABS BDUD RTZI'I CHAR RGYUN
CHER 'BAB PA'I, ,BDAG BLO'I

TSA GDUNG MA LUS ZHI GYUR CIG, LJONGS 'DIR MI MTHUN RGUD PA'I
RGYUN CHAD CING, ,'GRO KUN BDE SKYID DPAL LA SBYOD PA DANG,
,BKRA SHIS LHUN GRUB CHOS 'BYOR LEGS TSOGS KUN, ,YAR DO'I ZLA BA
JI BZHIN RGYAS GYUR CIG ,

CES PA 'DI YANG GSOL DBON BLO BZANG RGYAL MTSAN NAS NGOS KYI LO
SKEG BZLOG PHYIR DU KHAMS GSUM CHOS KYI RGYAL PO TZONG KHA BA
CHEN PO'I RTOGS BRJOD BRGYAD CU'I ^ SNANG BRNYAN BRIS THANG GSAR
BZHENGS BGYIS PA'I RGYAB YIG TU BSKUL BA LTAR, ^ SH'AKYA'I DGE
SLONG

BLO BZANG DPAL LDAN BSTAN PA'I NYI MA PHYOGS LAS RNAM RGYAL DPAL
BZANG POS GZIMS CHUNG BKA' GDAMS PHO BRANG DU SBYAR BA'O,, `
,,BLO BZANG 'JAM DPAL RGYA MTSO'I RIGS BDAG CAN, ,DPAL LDAN RDO
RJE 'JIGS BYED MNGON SUM

GZIGS, ,LHA BEKA TSANGS PA PHYING DKAR BRAN DU 'KHOL, ,BSTAN
PA'I NYI MA PHYOGS LAS RNAM RGYAL ZHABS, ,MANGGA LAm,, CES BA
'DI NI ME STAG LO MDZOD PA BLO BZANG DAR RGYAS KYIS 'KHRUNGS
RABS BCU BZHI'I GRAS THANG GI GTZO BOR NGOS KYI

@7B 'DRA THANG PAR BKOD BGYIS PA'I SKABS BSKUL MA MDZAD PA
LTAR, ^ SH'AKYA'I DGE SLONG BLO BZANG DPAL LDAN BSTAN PA'I NYI
MA PHYOGS LAS RNAM RGYAL DPAL BZANG POS SBYAR BA'O,, ` ,,NA MO
GU RU BHYA: BLO GROS BZANG PO'I TSUL KHRIMS ZHINGS LA, ,TING

'DZIN DROD KYI SMIN PA'I LHAG MTHONG 'BRAS, ,G-YUR DU ZA BA'I
YONGS 'DZIN DAM PA YI, ,SKU GDUNG RING BSREL GYIS BKANG MCHOD
RTEN MCHOG ,LHAG BSAM NGAG PAS BSKRUN PA'I RNAM DKAR GYIS, ,MGON
DE'I DGONGS ZAB YONGS

SU RDZOGS PA DANG, ,ZHING 'DIR SPRUL SKU'I ZLOS GAR GSAR PA NI,
,THUB BSTAN KUN MUD BZHAD PA'I DPAL GYUR CIG ,MANGGA LAm,, ZHES
PA 'DI NI YONGS 'DZIN ZHAL SNGA NAS BLO BZANG TSUL KHRIMS DE
NYID KYI DBON PO DPAL LDAN RIN CHEN NAS

'DI LTA BU ZHIG DGOS ZHES BSKUL BA LTAR, ^ SH'AKYA'I DGE SLONG
BLO BZANG DPAL LDAN BSTAN PA'I NYI MA PHYOGS LAS RNAM RGYAL DPAL
BZANG POS GZIMS CHUNG BKA' GDAMS PHO BRANG DU BGYIS PA'O,, `
,,AOm SVASTI, BYAMS SNYING RJE BLO YI RING

ZHIG NAS, ,THABS BZANG DGUS BSKYANGS SHING DUS 'DIR YANG, ,BSTAN
'DZIN SKYONG SPEL PA'I CHOS LDAN RTEN, ,YONGS MTHUN RKYEN 'DZOM
'DI KHYED KYIS BSKRUN, ,DON DE'I PHYIR BKA' DRIN 'JAL BA'I
MTHA', ,MNGON DKA'

BA'I THUGS DGONGS YONGS RDZOGS PHYIR, ,NANG BYIN RTEN DU MAS
BLTAMS PA YI, ,DPAL LHA MI'I MCHOD PA'I RTEN 'DI BSGRUBS, ,ZHING
PHYOGS BCU'I RGYAL BA SRAS BCAS DANG, ,DPAL MKHA' 'GRO CHOS
SRUNG 'KHOR

@8A *, ,DANG BCAS, ,RTEN 'DI LA BRTAN PAR BZHUGS NAS KYANG,
,DUS KUN TU PHAN BDE'I CHAR CHEN PHOB, ,TSUL 'DI LA 'BREL THOGS
KYIS MTSON PA'I, ,MA MKHA' MNYAM YID CAN MA LUS

BA; ;LAM RIM LNGA'I BGROD PA MTHAR PHYIN NAS, ,DPAL ZUNG 'JUG GO
'PHANG MYUR THOB SHOG ,CES PA 'DI NI SKYED MA BLO BZANG BSTAN
'DZIN CHOS 'DZOM DE NYID KYI DGONGS PA YONGS SU RDZOGS PHYIR
RNAM RGYAL MCHOD RTEN BZHENGS PA'I DGE

BA RDZOGS BYANG DU BSNGO BA'I 'DOD GSOL GYI SMON TSIG 'DI, ^
SH'AKYA'I DGE SLONG BLO BZANG DPAL LDAN BSTAN PA'I NYI MA PHYOGS
LAS RNAM RGYAL GYIS BGYIS PA'O,, DZA YANTU,, ` ,,AOm BDE LEGS SU
GYUR CIG ,SKU GSUM YE SHES LNGA

YI DPAG BSAM SHING, ,DNGOS GRUB BYE BA'I 'BYUNG GNAS YID BZHIN
NOR, ,TSE SNANG DPAG MED RNAM PAR RGYAL MA DANG, ,YID BZHIN
'KHOR LOS DENG 'DIR SHIS PAS SKYONGS, ,GANGS CAN 'GRO BA YONGS
KYI PHAN BDE'I GZHI,,

SRING ZHI'I DBUL PHONGS SEL BA'I ZHING GI MCHOG ,LUNG RTOGS DAM
CHOS DBYAR MTSO JI BZHIN DU, ,MI NYAMS GONG DU 'PHEL BA'I CHOS
SNGE CHER, ,THUB BSTAN SA ZLA BZHUN MA BRTZEGS PA'I NANG, ,CHOS
SKU'I RING BSREL RTZI

BCUD BYIN GYIS GTAMS, ,LHAG BSAM SDONG BU LAS BYUNG PHYOGS KUN
LAS, ,RNAM RGYAL SGRON ME'I MTSAN MA ZUNG 'DI BSKRUN, ,DGE 'DIS
'GRO BA'I SNYING MUN MA LUS PA, ,CIG CAR BSAL NAS MNGON MTHO
NGES LEGS

@8B KYI; ;LAM BZANG MA NOR BLTA BA'I MIG THOB NAS, ,SKU GSUM
GZHAL MED KHANG DU MYUR BGROD SHOG ,BLO CHEN BSKAL BZANG RGYAL
BA'I LUNG RTOGS KYI, ,BSTAN PA'I DBANG PHYUG GRU 'DZIN ZHING GI
BDAG ,THUGS MCHOG 'JAM DPAL

RGYA MTSO LAS THON PA'I, ,YID BZHIN DBANG GI RGYAL PO ZHABS
BRTAN SHOG ,BLO BZANG RGYAL BA'I GSANG GSUM RIN CHEN 'BUM, ,DPAL
LDAN THUGS BSKYED BZO BO'I BZHU BLUGS LAS, ,BSTAN PA'I NYI MA
RDO RJE 'DZIN PA'I SKUR, ,RAB

BZHENGS PHYOGS LAS RNAM RGYAL ZHABS BRTAN SHOG, SA STENG MI BDAG
GSER RI'I PHRENG BA'I DBUS, ,BSOD NAMS GZI BRJID LHUN PO LTAR
'PHAGS SHING, ,ZUR PHUD LNGA LDAN NOR 'DZIN BDAG PO'I GAR,
,BSGYUR MDZAD ZHABS

BRTAN CHAB SRID RAB RGYAS SHOG ,GANG GI THUGS RJE'I BKA' DRIN
BSIL BA'I CHAB, ,SNYING LA REG PAS DGA' BDES 'TSO BA BDAG, LTOS
BCAS DENG NAS RNAM 'DREN MCHOD YON GYIS, ,BYANG CHUB BAR DU
'BRAL MED RJES 'DZIN

SHOG ,GNAS SKABS TSE RING DPAL 'BYOR RAB RGYAS SOGS, ,BSAM DON
MA LUS LHUN GYIS 'GRUB PA DANG, ,RING MIN SKU BZHI'I DBANG PHYUG
MNGON GYUR NAS, ,'GRO BA'I DED DPON MCHOG TU 'GYUR BAR SHOG
,GZHAN YANG DGE

'DIS 'JAM DPAL SNYING PO YI, ,RING LUGS DRI MED PHYOGS BCUR
RGYAS PA DANG, ,LJONGS 'DIR MI MTHUN RGUD PA KUN ZHI NAS, ,'GRO
KUN CHOS 'BYOR BDE DAGS 'TSO BAR SHOG ,GANGS CAN DAM CHOS BSHANG
SGRUB 'PHEL BA

@9A *, ,YI; ;DGE 'DUN SNGE RNAMS THUGS MTHUN KHRIMS GTZANG
ZHING, ,THOS BSAM SGOM PA'I BYA BA DBYAR MTSO LTAR, ,GONG NAS
GONG DU 'PHEL BA'I BKRA SHIS SHOG ,CES; MDZOD PA MER KHAN MKHAN
PO JA SAG BLA MA BLO

BZANG MKHAS MCHOG NAS CHOS SNGE CHEN PO GANGS CAN CHOS 'PHEL DU
GSER ZANGS LAS GRUB PA'I RGYAL MTSAN ZUNG GSAR SBYOR MDZAD PA'I
DGE BA RDZOGS BYANG DU BSNGO BA'I 'DOD GSOL SMON TSIG 'DI LTA BU
ZHIG DGOS ZHES BSKUL BA LA BRTEN NAS, ^ SH'AKYA'I DGE

SLONG BLO BZANG DPAL LDAN BSTAN PA'I NYI MA PHYOGS LAS RNAM
RGYAL GYIS DBYAR KHRAL TZAM DU BGYIS PA'O,, ` ,,PHYI NANG 'JIGS
PA BRGYAD LAS SKYOB MDZAD PA'I, ,RJE BTZUN SGROL MA'I SNANG
BRNYAN 'DI BSKRUN PA'I, ,DGE BAS

BDAG SOGS MA GYUR SEMS CAN KUN, ,G-YU LO BKOD PA'I ZHING DU
SKYE BAR SHOG ,DZA YANTU, ,CES PA 'DI NI SKYED MA BLO BZANG
BSTAN 'DZIN CHOS 'DZOM DE NYID KYI DGONGS RDZOGS SU DMIGS RIN
CHEN GNYIS PA LAS GRUB PA'I RJE

BTZUN MA SENG LDENG NAGS SGROL MA GTZO GYUR GYI GSER ZANGS LAS
GRUB PA'I LDEM GNYIS DANG JO LUGS KYI SGROL MA NYER GCIG BCAS
GSAR BZHENGS SKABS 'DOD GSOL SMON TSIG 'DI LTA BU ZHIG DGOS ZHES
AA ZHANG RJE DRUNG RAB BRTAN DON GRUB RGYA MCHOS

NAN GYIS BSKUL BA LA BRTEN NAS, ^ SH'AKYA'I DGE SLONG BLO BZANG
DPAL LDAN BSTAN PA'I NYI MA PHYOGS LAS RNAM RGYAL DPAL BZANG POS
BGYIS PA'O,, ` ,,AOm SVASTI, RAB 'BYAMS RGYAL BA'I MKHYEN BRTZE
MA LUS PA, ,GCIG BSDUS RJE BTZUN SENG

@9B LDENG NAGS SGROL GYI, ,GTZO 'KHOR CHA CHANG NGO MTSAR DU
MA LAS, ,'ONGS PA'I MDZES SKU GSAR BSKRUN DGE BA YIS, ,DAM PA
NYID KYI DGONGS PA YONGS RDZOGS SHING, ,MA GYUR 'GRO RNAMS 'KHOR
BA'I RGYA MTSO LAS, ,MYUR GROL

SKU BZHI YE SHES LNGA LDAN GYI, ,GO 'PHANG MCHOG NYID THOB PA'I
RGYU RU BSNGO, ,KHYAD PAR BDAG SOGS BSOD NAMS ZHING SA 'DIR,
,GANG GI YANG SRID SPRUL PA'I ZLOS GAR CHE, ,'KHRUL PA'I MA RIG
MUN PA DANG BRAL NAS, ,MYUR DU

BSBYAR BA'I SKAL BZANG BLA MED STZOL, ,CES PA 'DI NI SKYED MA DE
NYID KYI DGONGS RDZOGS SU DMIGS ^ RJE BTZUN MA SENG LDENG NAGS
KYI SGROL MA GTZO 'KHOR CHA TSANG BZHENGS PA'I DGE BA RDZOGS
BYANG DU BSNGO BA'I SMON TSIG 'DI LTA BU ZHIG DGOS TSUL AA ZHANG
RJE DRUNG RAB

BRTEN DON GRUB RGYA MTSOS BSKUL MA MDZAD PA LTAR, ^ SH'AKYA'I
DGE SLONG BLO BZANG DPAL LDAN BSTAN PA'I NYI MA PHYOGS LAS RNAM
RGYAL GYIS DVANG BA CHEN POS GZIMS KHANG KUN GZIGS RNAM PAR
RGYAL BA'I PHO BRANG DU SBYAR BA DGE LEGS 'PHEL,, ,,

AOm SVASTI, PHAN BDE'I 'BYUNG GNAS RGYAL BSTAN YONGS 'DU'I LJON,
,RAB RGYAS 'GRO KUN THAR MCHOG 'BRAS BZANG LA, ,SPYOD PHYIR BKRA
SHIS LHUN GRUB CHOS GRVA CHER, ,CHOS SBYIN 'DZAD MED DAL 'GRO'I
RGYUN 'DI SPEL, ,

SARBA DZA GA TAm,, ,,