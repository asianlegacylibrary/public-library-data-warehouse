@713 BCU PHRAG NOR BU'I 'OD ZER,

BGRANG YAS KUN BZANG LHAN SKYES DGA' BA'I DPAL, ,

GCIG GYUR RMONGS PA'I DGRA GYUR DE YI MTHU, ,SNYING LA SIM PAS

DPAL LDAN 'BRAS BZANG GIS, ,YANGS PA'I SA CHEN YONGS SU

KHYAB GYUR CIG ,CES SHIS PAR BRJOD PAS SMRA BA'I SGO PHYES TE GLENG

BAR BYA BA NI, JI SKAD DU KUN GZIGS LNGA BA CHEN PO'I ZHAL NAS,

DPYID KYIS BSKYANGS PA'I CHU 'DZIN LANG LONG DBUS, ,DBYAR

SKYES RNGA GSANG DAL GYIS SGROGS PA'I TSE, ,RMA BYA'I SGRO GSHOG ZLUM

POR LEGS BYAS NAS, ,ZLOS GAR BSGYUR BA RANG GI NGANG TSUL

YIN, ,ZHES GSUNGS PA LTAR DENG SKABS DGE MTSAN DPYID KYI

DPAL MO'I 'DZUM ZHAL SLAR YANG NGOM PA'I TSE RGAN PO'ANG DGA'

BA'I 'DZUM MDANGS DANG BCAS TE SMRA BA LA 'JUG GO, ,

DE YANG BSIL LDAN KHA BA'I YUL LJONGS CHEN PO 'DIR YONGS

SU GRAGS PA'I RIG GNAS BCU PHRAG GCIG YOD PA'I CHE BA LNGA NI,

SGRA RIG PA, TSAD MA RIG PA, BZO RIG PA, GSO BA RIG PA,

@714 NANG DON RIG PA STE LNGA'O, ,

DE'I DANG BO SGRA RIG PA NI RANG RE'I BOD SKAD KYI DBANG DU

BYAS NA SGRA RIG PA'I GZHUNG NI THON MI BKA' DRIN CAN GYIS MDZAD

PA'I THON MI'I MDO RDZI'I SGRA MDO LA SOGS PA'I BRDA SPROD PA'I

BSTAN BCOS BRGYAD YOD PA YIN MOD, RGYAL BO GLANG DAR MA'I

LOG PAR SPYOD PA'I BYED LAS KYI DBANG GIS BSTAN BCOS GZHAN

RNAMS NUB NAS DA LTA MED LA, SUM CU BA DANG RTAGS KYI

'JUG PA GNYIS NI DA LTA RANG RE'I BRDA SPROD PA'I GZHUNG GI RTZA BA

YIN NO, ,DE GNYIS KYI DGONGS 'GREL YANG, ZHA LU BA CHOS

LEGS KYI 'GREL BA MKHAS PA'I YID 'PHROG LO CHEN NAM BZANG

GI 'GREL BA BSTAN PA'I SGRON ME, SNAR THANG LO TZ'A BA'I SUM

RTAGS MCHAN t'IKA SOGS SHIN TU MANG LA DENG DUS GRAGS CHE

BA PRA STI RIN CHEN DON GRUB KYI 'GREL BA KUN BZANG DGONGS

RGYAN, SI TU PAn CHEN GYI 'GREL BA MU TIG PHRENG MDZES SOGS

DANG, DAG YIG SKOR LA YANG ZHA LU LO CHEN GYI DAG YIG ZA MA

TOG DPAL KHANG LO TZ'A BA'I DAG YIG NGAG SGRON, SOGS

DAG YIG SKOR YANG SHIN TU MANG, SGRA RIG PA SLOB PA LA GZHUNG

DE DAG CHA LAG DANG BCAS PA LA SLOB DGOS PAR MA ZAD, SNGON

GYI MKHAS DBANG DAG GIS BOD RANG GI SPYI SKAD KYI LAM LAS DRANGS

@715 PA'I GZHUNG RNAMS LA'ANG LEGS PAR BRTAGS SHING, TSIG GI

BSGRIG TSUL, RNAM DBYE TSIG PHRAD, RTZOM GYI NYAMS DOD TSUL,

RGYAN GYIS SPRAS TSUL SOGS RIM GYIS NGES PAR BYAS TE DE NAS SGRA

RIG PA'I YAN LAG SNYAN NGAG LA'ANG SBYANG BAR BYA'O, ,

SGRA RIG PA SLOB PA'I TSE RANG SKAD SPYI SGROS KYI SGRA RIG PA'I

GZHUNG LA SBYANG DGOS PAR MA ZAD, BOD KYI BRDA SPROD PA'I RIG PA

DE BRDA SPROD PA'I GZHUNG GANG GI RIG PA LA BRTEN NAS BZOS PA'I

RIGS 'GRE BYED SA'I GZHUNG KA TZAN DBYANGS GSUM SOGS LEGS

SBYAR GYI SGRA GZHUNG LA'ANG SBYANG DGOS TE, DE MA SBYANGS NA BRDA SPROD

PA'I SKOR LA RIG PAS BRDAR SHA MI CHOD PAS DON GO BA LA'ANG

SHUGS RKYEN NGES CAN ZHIG YOD PA DANG, RANG RE'I SMAN GZHUNG,

LO RGYUS, RTZIS RIG MNGON BRJOD, SNYAN NGAG NANG DON

RIG PA'I DMO DANG SNGAGS KYI GZHUNG RNAMS SU LEGS SBYAR GYI SKAD

DANG SGRA SGRUB MI NYUNG BA RE YOD PAS, LEGS SBYAR MA SHES NA DE

DAG LA THOS BSAM ZHIB 'JUG BYED PA'I MTHUN RKYEN MA TSANG BAR

'GYUR RO, ,

GNYIS PA TSAD MA RIG PA NI 'PHAGS YUL DU PHYI ROL BA'I

TSAD MA RIG PA'I GZHUNG MANG BO YOD LA, NANG BA SANGS RGYAS PA'I

PAn dI TA CHEN PO SLOB DPON PHYOGS KYI GLANG BOS MDZAD PA'I TSAD

@716 MA KUN BTUS DANG, SLOB DPON CHOS KYI GRAGS PAS MDZAD

PA'I TSAD MA SDE BDUN, DE DAG GI 'GREL BA 'GREL BSHAD

SHIN TU MANG BO LO PAn BKA' DRIN CAN RNAMS KYIS BOD SKAD DU

BSGYUR NAS DA LTA BSTAN 'GYUR KHROD DU POD NYI SHU YAS MAS YOD LA

DE DAG GI DGONGS 'GREL BOD RANG GIS BRTZAMS PA NI SA SKYA PAn

CHEN GYI RIGS GTER SOGS GRUB MTHA' RIS MED KYI MKHAS PA

RNAMS KYIS BRTZAMS PA'I GZHUNG MANG MOD, KHYAD PAR DU RJE BDAG

NYID CHEN POS MDZAD PA'I SDE BDUN YID KYI MUN SEL, RGYAL

TSAB DAR MA RIN CHEN GYIS MDZAD PA'I RNAM BSHAD THAR LAM

GSAL BYED, SMRA BA'I NYI MA MKHAS GRUB DGE LEGS DPAL BZANG

BOS MDZAD PA'I t'IKA CHEN RIGS PA'I RGYA MTSO DANG, SDE BDUN

YID KYI MUN SEL, RJE DGE 'DUN GRUB KYIS MDZAD PA'I RNAM

'GREL SPYI DON RIGS RGYAN, DE DAG GI RJES 'BRANG GRVA SA SE

'BRAS DGE GSUM GYI GRVA TSANG SO SO DANG, MDO DBUS GTZANG

GSUM GYI MKHAS PA SO SOS MDZAD PA'I TSAD MA'I GZHUNG SHIN TU

MANG, DE DAG NI RGYA GZHUNG DANG BOD SNGA MA'I GZHUNG DANG MI 'DRA

BAR KHA GSAL ZHING ZHIB CHA CAN YIN, TSAD MA'I GZHUNG GI

DGONGS PA CUNG RTOGS DKA' BAS DE'I DGONGS PA RTOGS PA'I

THABS DAM PA BSDUS GRVA ZHES PA 'DI NI CHA BA CHOS KYI SENG GE YAB

@717 SRAS KYIS GSAR GTOD MDZAD PA YIN ZHING, 'DI NI TSAD MA RIG

PA STE GTAN TSIGS RIG PA'I DGONGS DON BDE BLAG TU LON THUB

PA'I THABS DAM PA YIN NO, ,DES NA TSAD MA RIG PA STE GTAN

TSIGS RIG PA LA SBYANG TSE GZHUNG 'DI DAG LA SBYANG DGOS MOD,

THOG MAR BSDUS GRVA'I GZHUNG KHA GSAL NYUNG BSDUS SHIG LA SBYANG

DGOS PA DANG, DE NAS BSDUS GRVA'I GZHUNG RGYAS PA DGAG GZHAG

SPANG GSUM DANG LDAN PA ZHIG LA SBYANG BRTZON GYIS RIGS LAM LA

CUNG ZAD BYANG CHUB PAR GYUR RJES TSAD MA RNAM 'GREL GYI 'GREL BA

RGYAS BSDUS CI RIGS DANG, TSAD MA'I SPYI DON SOGS LA SBYANGS TE

GO BA GTING TSUGS PAR BYA'O, ,

DE LTAR GTAN TSIGS RIG PA'AM TSAD MA RIG PA SBYANG BA'I

DGOS PA NI GNAS SKABS RIG PAS BRDAR SHA CHOD CING, BLO GROS

KYI 'JUG PA GSAL ZHING MYUR BAR GYUR NAS GZHUNG LUGS GANG LA

THOS BSAM GYIS 'JUG PA NA DGONGS PA BDE BLAG TU RTOGS PAR

'GYUR RO, ,MTHAR PHYI'I DNGOS PO DANG NANG GI SEMS KYI RANG

BZHIN GSHIS LUGS LA DPYOD PAR BYED PA NA BLUN PO ZER SGROS KYI

RJES SU 'BRANG BA LTA BU MA YIN PAR RANG GI RIG PA'I RTZAL GYIS PHYI

NANG GI DNGOS PO'I GNAS LUGS JI BZHIN RTOGS TE RANG GI BLO

NGOR LUNG RIGS GANG RUNG LA BRTEN NAS DE LAS GZHAN DU 'DA'

@718 MED PA'I GRUB MTHA' 'JOG NUS SO, ,

LOG SMRA TSAR GCOD SGRA DANG TSAD MA DANG, ,ZHES GSUNGS

PA LTAR LOG PAR SMRA BA'I TSIG GI 'KHRUL BA SEL BA LA SGRA RIG PA

NGES PAR DU DGOS PA DANG, DON GYI 'KHRUL BA SEL BA LA TSAD MA

RIG PA NGES PAR DGOS PA'I RGYU MTSAN GYIS LOG SMRA TSAR GCOD

PA'I YAN LAG SGRA RIG PA DANG TSAD MA RIG PA ZHES SNGON GYI MKHAS PA

RNAMS LA RLUNG LTAR GRAGS PA YIN NO, ,

GSUM PA BZO RIG PA NI BZO LAS KYI RIG PA YIN LA DE'I

GZHUNG NI BSTAN 'GYUR KHROD KYI BZO PA TRA ZHES PA'I GZHUNG DANG,

'JU MI PHAM GYI GSUNG GI BZO PA TRA SOGS DANG, GZHAN YANG

BKA' 'GYUR DANG BSTAN 'GYUR GYI GZHUNG RNAMS SU BZO LAS KYI

SKOR THOR BU THOR BU YOD PA, DPER NA DUS 'KHOR RGYUD DU 'BRU

MAR GYI SGYOGS BZO TSUL, RKYAL GRU BZO TSUL, ME TOG LDUM

RAR CHU 'DREN BYED KYI SHING GI SBU GU BZO TSUL SOGS YOD PA DANG,

GZHAN YANG GSER 'GYUR GYI RTZI DANG LCAGS ZANGS LA GSER CHU

BYUGS TSUL SOGS, BE'U BUM DANG, DKYIL 'KHOR, MCHOD

RTEN, SKU GZUGS SOGS KYI THIG 'DEBS TSUL, RIN PO CHE

BRTAG PA, RTA SOGS DUD 'GRO BRTAG TSUL SOGS KYI GZHUNG DAG

LA SBYANGS NAS LAG LEN DANG 'GREL BA'I ZHIB 'JUG BYAS TE DGOS

@719 MKHO DANG BSTUN NAS LAG LEN BYED PA GAL CHE'O, ,

'TSO BA'I DGOS MKHO DANG MTHUN PA'I BOD KYI LAG SHES BZO

LAS DAG NI DENG DUS KYI 'PHRUL 'KHOR BZO LAS LA BLTAS NA RJES

LUS YIN MOD, 'ON KYANG MI DMANGS MANG TSOGS KYI 'TSO BA'I

DGOS MKHO DANG BSTUN NA MED DU MI RUNG BA ZHIG YIN TE, DPER

NA, RDO BZO, SHING BZO, LCAGS BZO, DNGUL BZO, GSER

BZO, LHA BZO, GSER RTZI RGYAG PA, TSON RTZI RGYAG PA, PAR RKO

BA, YUL THABS KYI AAR LAS, 'DAM LAS, SNAM PHRUG DANG

THER MA BZO BA, SA GDAN DANG RKYONG GDAN KHA GDAN BZO BA,

KO PAGS DANG TSA RU MA NYED PA, BAL LAS PHYING 'JOG SOGS NI

MED DU MI RUNG ZHING, GAL CHE BA'I BZO LAS YIN PAS BZO RIG

DE DAG DAR RGYAS GTONG 'OS PA YIN, DE'I STENG DU DENG DUS KYI

'PHRUL 'KHOR BZO LAS DANG LAG RTZAL SNA TSOGS PA DAG LA BSLABS

NAS YUL THABS DANG PHYI THABS ZUNG 'BREL GYIS DPAL 'BYOR GONG

DU SPEL TE MI DMANGS MANG TSOGS PHYUG POR 'GYUR BA'I THABS LA

'BAD DGOS PA'I BZO RIG PA NI GAL CHE'I RIG PA ZHIG YIN NO, ,

BZHI BA GSO BA RIG PA NI PHYI NAS BSGYUR BA'I GSO BA RIG

PA'I GZHUNG BSTAN 'GYUR KHROD DU POD BCU PHRAG TZAM YOD PA DE

DAG DANG, BOD GZHUNG LA MTSON NA'ANG MDO DBUS GTZANG GSUM

@720 GYI MKHAS PA SHIN TU MANG BOS SMAN GYI RGYUD BZHI GZHIR BZUNG STE

RANG GI NYAMS MYONG DANG SBRAGS NAS BRTZAMS PA'I GZHUNG SHIN TU

MANG STE, DPER NA G-YU THOG GSAR RNYING GIS BRTZAMS PA'I GZHUNG

NI BDAG GIS BRTZAMS PA'I G-YU THOG GSAR RNYING GI RNAM THAR NANG

DU BKOD YOD PA DE LTAR LA, GZHAN YANG BYANG ZUR GYI MKHAS PA

RNAM GNYIS KYIS MDZAD PA'I GZHUNG RNAMS DANG, BEE SNGON SOGS

RGYUD BZHI'I 'GREL BA 'GREL BSHAD MCHAN SOGS DANG, MAN NGAG

LHAN THABS DANG, ZIN TIG LA SOGS PA RANG GI NYAMS MYONG

DANG SBRAGS PA'I SMAN GZHUNG MANG BO BRTZAMS YOD, DE LTAR GZHUNG

MANG YANG DPE KHROD DU RDUL GYIS KHEBS NAS YOD PA TZAM LA DGOS

PA CHER MI 'DUG PAS NGES PAR SBYANG DGOS PA GAL CHE, DE LA THOG

MAR RGYUD BZHI BLO LA BZUNG NAS BYANG CHUB PAR BYED DGOS TE, RJE

BDAG NYID CHEN POS SMAN SBYANG SKABS RGYUD BZHI BLO LA BZUNG BA

RNAM THAR DU GSUL BA LTAR RED, DE LTAR BLO LA BZUNG BA TZAM

GYIS MI CHOG PAR SLOB DPON MKHAS PA BSTEN TE, DNGOS SHUGS

KYI BSTAN BYA MAN NGAG DANG BCAS PA KHONG DU CHUD PAR BYED CING,

MAN NGAG GI GZHUNG GZHAN DAG LA'ANG SBYONG BA BRTZON PA CHU BO'I

RGYUN BZHIN BSTEN NA MING DANG DON MTHUN PA'I LHA RJER GYUR TE

SNYAN GRAGS KYI DRI BSUNG PHYOGS SU 'THUL BAR 'GYUR RO, ,

@721 BOD KYI GSO BA RIG PA 'DI NI BAR SKABS NYAM DAMS SU GYUR

TE SMAN RDZAS BSDU LEN, SDEB SBYOR, LAG RTZAL SOGS GANG THAD NAS

LAG LEN JI BZHIN MA NUS PA MA GTOGS GSO RIG 'DI'I NGO BO

TSAN RIG PA YANG DAG PA ZHIG YIN TE PHYI LUGS KYI SMAN DPYAD KYIS

BCOS MA THUB PA, BOD KYI SMAN PAS DPYAD KYIS THAG BCAD PA DU

MA ZHIG MTHONG, PHYI LUGS KYI SMAN DPYAD DMAN ZER BA GA LA

YIN TE, 'ON KYANG DAL BA'I RANG BZHIN CAN GYI NAD DU MA ZHIG

LA PHYI LUGS KYI SMAN LAS BOD LUGS KYI SMAN GNAD DU 'GRO BA DU MA

ZHIG YOD PAR SNANG NGO, ,DES NA RANG LAG GI NOR BU LTA BU'I

RIG PA 'DI'ANG DON MED DU LAG NAS MI 'CHOR BAR BRTZON SBYANG

BYI DOR GYIS 'OD 'TSER BA ZHIG BYED PAR ZHU ZHES LAG PA'I PAD MO

SNYING GAR ZUM STE ZHU'O, ,

BZO RIG PA DANG SO BA RIG PA 'DI GNYIS NI SKAL LDAN

RJES SU 'DZIN PA'I YAN LAG YIN GSUNGS PA LTAR BZO LAS KYIS

SKAL BA DANG LDAN PA'I RANG BZHIN RNAL DU GNAS PA'I MI DANG MI

DMANGS, MI RIGS DANG RGYAL KHAB KYI DPAL 'BYOR DANG 'TSO BA

GONG DU SPEL TE BDE ZHING SKYID PA'I GNAS SU BKOD NAS MTHAR

SPYOD BZANG SEMS BZANG BLA NA MED PA'I GO 'PHANG DU 'GOD PA

DANG, GSO BA RIG PA NI SKYE 'GRO'I NAD KYI ZUG RDU THAMS CAD

@722 'JOMS PAR BYED CING, DUS MIN 'CHI BA'I 'CHING ZHAGS BCAD

DE LUS SEMS KYI BDE BA MTHAR THUG PA LA 'GOD PA'I THABS DAM PA YIN NO, ,

LNGA BA NANG DON RIG PA NI GTZO BO NANG SEMS 'DUL BA'I

THABS TE, 'DI LA GZHUNG SDE SNOD GSUM YOD PA NI 'DUL BA'I

SDE SNOD, MDO SDE'I SDE SNOD, MNGON PA'I SDE SNOD DE GSUM YOD,

'DUL BA'I SDE SNOD KYI BRJOD BYA NI TSUL KHRIMS KYI BSLAB PA GTZO

BOR STON PA STE, LTA SGOM SPYOD GSUM LA SBYAR NA SPYOD PA GTZO BOR

STON PA'I GZHUNG YIN, MDO SDE'I SDE SNOD KYI BRJOD BYA NI TING NGE

'DZIN GYI BSLAB PA GTZO BOR STON PA STE, LTA SGOM SPYOD GSUM LA

SBYAR NA SGOM PA GTZO BOR STON PA'I GZHUNG YIN, MNGON PA'I SDE

SNOD NI SHES RAB KYI BSLAB PA GTZO BOR STON PA STE, LTA SGOM SPYOD

GSUM LA SBYAR NA LTA BA GTZO BOR STON PA'I GZHUNG YIN, DES NA

SDE SNOD GSUM NI GZHUNG YIN LA BSLAB PA GSUM NI SDE SNOD GSUM

GYI BRJOD BYA YIN NO, ,'DUL BA'I SDE SNOD CES PA NGES TSIG GIS

BSHAD NA, RANG SEMS 'DUL BA'I THABS STON PA'I GZHUNG YIN

PAS 'DUL BA'I SDE SNOD CES BYA LA SDE SNOD CES PA'ANG GZHUNG LA BYA

STE BRJOD BYA LA SDE KHAG GSUM BYAS PA'I NANG GI TSUL KHRIMS KYI SDE

STON PA'I SNOD LTA BU'I GZHUNG YIN PAS SDE SNOD CES BYA STE GZHAN

@723 GNYIS LA'ANG RIGS 'GRE, 'DUL BA'I SDE SNOD LA SLOB SBYONG BYAS

TE TSUL KHRIMS KYI BSLAB PA KHONG DU CHUD PAR BYED DGOS, TSUL

KHRIMS ZHES PA NI TSUL DANG MTHUN PA'I KHRIMS SHIG LA GO DGOS, RANG NYID TSUL DANG MTHUN PA'I KHRIMS LA GNAS PA STE SPYOD STANGS

BZANG BO LA GNAS TE RANG GZHAN GYI DON BSGRUB PA LA 'JUG

DGOS, SPYIR TSUL KHRIMS ZHES PA PHYI ROL PA DAG LA'ANG RANG RANG

LUGS KYI TSUL KHRIMS RE SRUNG LUGS YOD MOD, 'DIR NANG BA

SANGS RGYAS PA'I DBANG DU BTANG NA SO THAR GYI TSUL KHRIMS DANG,

BYANG SEMS KYI TSUL KHRIMS, GSANG SNGAGS KYI TSUL KHRIMS TE GSUM

YOD DO, ,

MDO SDE'I SDE SNOD LA THOS BSAM RNAL MA BYAS TE TING NGE

'DZIN GYI RNAM GZHAG KHONG DU CHUD PAR BYAS NAS RANG SEMS 'DUL

BA'I THABS KYI GTZO BO TING NGE 'DZIN SGOM PA LA 'JUG PAR BYED,

RANG SEMS MA ZHI BA SKAD CIG MA GCIG DANG GNYIS LA'ANG GNAS

MI THUB PAR RTA RGOD 'PHYO BA BZHIN DU 'PHRO BAR 'GYUR BA DE NYID ZHI

BAR GNAS PA'I THABS SEMS GNAS KYI GDAMS NGAG SLOB DPON

LAS BLANGS TE BSGOMS NAS RANG SEMS LA DBANG 'BYOR TE SEMS

CI 'DOD DU GNAS THUB PA NA SGOM BZANG BO GRUB PA'AM ZHI GNAS

THOB ZER, TSUL KHRIMS TSUL BZHIN BSRUNG BA'I STENG NAS GZHUNG

@724 LUGS LA THOS BSAM BYAS TE TING NGE 'DZIN SGOM PA LA 'JUG PAR

BYA BA YIN TE, TSUL GNAS THOS DANG SEMS LDAN PAS, ,SGOM

PA LA NI RAB TU SBYOR, ,ZHES GSUNGS SO, ,

MNGON PA'I SDE SNOD LA THOS BSAM YANG DAG PA BYAS TE SHES

RAB KYI BSLAB PA KHONG DU CHUD PAR BYAS NAS RANG SEMS 'DUL

BA'I THABS MTHAR THUG PA CHOS THAMS CAD KYI GNAS LUGS JI LTA

BA BZHIN DU RTOGS PA'I SHES RAB RANG RGYUD LA SKYE BAR BYED PA'O, ,

SPYIR SHES RAB LA KUN RDZOB RIG PA'I GNAS LNGA SHES PA'I SHES RAB

DANG, DON DAM GNAS LUGS SHES PA'I SHES RAB GNYIS LAS

'DIR NI PHYI MA'O, ,BSLAB PA ZHES PA NI BSLAB BYA'I YUL DE LA

BSLAB PA ZER ZHING, SHES BYA'I YUL DE LA SHES BYA ZER BA YIN

MOD, DENG SANG 'GA' ZHIG GI BSHAD TSUL LA YUL DANG YUL CAN

GNYIS GO LOG NAS SHES BYED KYI YON TAN LA SHES BYA ZER TE, SHES

BYA YOD MKHAN GYI MI ZER BA LTA BU, SHES BYA MED MKHAN GYI MI MED

DE GZHI GRUB NA SHES BYA YIN PAS KHYAB PA'I PHYIR RO, ,

GZHAN YANG MTSAN NYID KYI GRVA SA RNAMS SU NANG DON RIG PA

DE GZHUNG PO TI LNGA'I NANG DU BSDUS TE SLOB PAR BYED DE RNAM 'GREL,

PHAR PHYIN, DBU MA, MDZOD, 'DUL BA STE LNGA LA SBYANG BAR

BYED, RNAM 'GREL GYI SKABS SU TSAD MA RNAM 'GREL RTZA BAR BYAS

@725 TE TSAD MA RIG PA LA BRTEN NAS RIG PA'I SGO YANGS POR PHYES TE

LEGS NYES 'BYED PA'I RIG PA RNO ZHING GSAL BAR BYED, DE NAS

MNGON RTOGS RGYAN RTZA BAR BYAS TE PHAR PHYIN SLOB PA LA ZHUGS TE

MDO SDE'I SDE SNOD KYI BRJOD BYA TING NGE 'DZIN GYI BSLAB PA SOGS RGYA

CHE BA'I LAM GYI RIM PA LA SLOB PAR BYED, DBU MA 'JUG PA RTZA

BAR BYAS TE MNGON PA'I SDE SNOD DBU MA'I GZHUNG LA SBYANGS NAS

CHOS THAMS CAD KYI GNAS LUGS MTHAR THUG PA RTOGS PA'I DBU

MA'I LTA BA GTAN LA 'BEBS, CHOS MNGON PA'I MDZOD KYI TSIG LE'UR BYAS PA RTZA BAR BYAS TE MNGON PA'I GZHUNG LA SBYANGS NAS

KHAMS KYI RAB DBYE GTAN LA 'BEBS, 'DUL BA MDO RTZA RTZA

BAR BYAS TE CHOS 'DUL BA'I GZHUNG LA SBYANGS NAS SO THAR GYI TSUL

KHRIMS GTAN LA 'BEBS PAR BYED DO, ,

RIG GNAS CHUNG BA LNGA NI, SNYAN NGAG SDEB SBYOR, MNGON

BRJOD, ZLOS GAR, SKAR RTZIS TE LNGA YIN LA, DANG BO, SNYAN

NGAG NI LEGS SBYAR LAS BSGYUR BA SNYAN NGAG ME LONG, DPAG

BSAM 'KHRI SHING, SKYES RABS SO BZHI BA SOGS DANG, BOD

RANG LA MTSON NA KUN GZIGS LNGA BA CHEN PO SOGS KYIS MDZAD

PA'I ME LONG MA'I 'GREL BA DANG, DPE BRJOD SOGS SNYAN NGAG GI

GZHUNG RGYAS BSDUS SNA TSOGS PA YOD PA DAG LA SBYANGS NAS TSIGS

@726 BCAD DANG, TSIG LHUG BCAD LHUG SPEL MA DAG RTZOM PA LA BYANG BAR

BYED DGOS, SNYAN NGAG MED NA GRONG TSIG TU SONG NAS MI MDZES

SHING MKHAS PA'I MDUN SAR RTZIS SU MED DE ZUR MKHAR BLO GROS

RGYAL BOS, RGYAL BO LANG TSOS DREGS GYUR KYANG, ,RGYAN MED PA

NA SKYE BOS GLENG, ,DE BZHIN SNYAN NGAG MI LDAN PA'I, ,BSTAN

BCOS MKHAS LA RTZIS SU MED, ,CES GSUNGS, GZHAN YANG

GONG 'OG TU YI GE BSKUR BA LTA BU LA MTSON NA, DNGOS SU BSHAD

NA MI 'GRIG PA SHUGS LA STON DGOS PA DANG, ZUR GYIS GO DGOS

PA DANG, TSIG GI NUS PA 'DON DGOS PA SOGS LA SNYAN NGAG

MED NA DE TZAM GYI NUS PA MI THON, SNYAN NGAG GI RGYAN DANG LDAN NA

LTA MKHAN DANG NYAN MKHAN GYI SEMS KYANG SPRO SENG NGER 'GRO BA

SOGS KYI YON TAN YOD LA SNYAN NGAG CHEN PO SHES PAR MA ZAD CUNG

ZAD SBYANGS PA DAG LA'ANG SNYAN GRAGS YOD PA DANG, MKHAS PA'I

GRANGS SU 'GRO STE, SNYAN NGAG ME LONG LAS, SNYAN NGAG CHUNG NGU LA

YANG NGAL BYAS MI, ,MKHAS PA'I MDUN SA DAG TU 'DUG LA

DBANG, ,ZHES GSUNGS SO, ,

GNYIS PA SDEB SBYOR NI SGRA STE LEGS SBYAR GYI BRDA SPROD PA'I

GZHUNG KA L'A PA DANG DBYANGS CAN MA LTA BU BSLABS NAS DE RJES

SDEB SBYOR RIN CHEN 'BYUNG GNAS KYI 'GREL BA KHA GSAL ZHIG GI

@727 STENG NAS LEGS SBYAR SKAD KYI SDEB SBYOR BSGRIG TSUL BSLAB, DE

NAS BOD RGYA SHAN SBYAR GYI STENG NAS SDEB SBYOR LCI YANG BSGRIG STE LANYTSA

DANG WARTU BOD YIG BCAS SUM RKANG BSGRIG PA NI SDEB SBYOR GYIS

MDZES PAR BYED PA YIN PAS SNYAN NGAG GI YAN LAG YIN LA, GZHAN

YANG SNGON GYI LO TZ'A BA RNAMS LTAR LEGS SBYAR LAS GZHUNG MCHOG TU

GYUR PA RNAMS BOD SKAD DU BSGYUR BA, SNGAR BSGYUR ZIN PA DAG LA

SGYUR BCOS BYED PA LTA BU'I SGO NAS RIG PA'I GNAS DAR ZHING RGYAS

PAR BYED PA DE YIN NO, ,

BOD RANG SKAD LA MTSON NA, BRiTTA DANG DZ'A TA'I SDEB SBYOR JI

LTA BA BZHIN MED MOD, BOD YIG LA LCI YANG YOD DE LCI YANG GI

KHYAD PAR NI, SNGON GYI MKHAS PA DAG GI LUGS BZHIN DU KHO BOS

SNYAN NGAG YANG GSAL SNANG MDZOD DU BKOD YOD, NGAL GSO'AM

'JOG MTSAMS NI DPER NA, PADMA YI LTE BA RU, ,GE SAR GYI

LANG TSO NGOM, ,RKANG DRUG GI GSHOG GLU DE, ,RNA BA YI DPAL DU GRUB, ,CES PA'I GOR RTAGS CAN RNAMS NI NGAL GSO YIN LA,

MGUR TSIG TSIG RING LA SBYAR BA, DPER NA, SPRIN DKAR LANG

LONG G-YO BA YI GSEB NAS, ,G-YU 'BRUG GAD MO LHANG LHANG DU

BSGRAGS PAS, ,MDONGS MTHA' DGA' BA'I SGRO GUR DE PHUB

NAS, ,BRO GAR BSGYUR BA'I LTAD MO LA BLTA'O, ,ZHES PA LTA BU

@728 DANG, YANG NGAL GSO MI ZER KYANG TSIG YA GCIG TSIG MGO LA THON

PA DPER NA, DGUNG SNGON MO'I DBYINGS RIM NA, ,BYA RGOD POS

GSHOG RTZAL 'GRAN, ,THANG YANGS MO'I THANG DKYIL NA, ,RTA

MGYOGS PO'I BANG RTZAL 'GRAN, ,ZHES PA LTA BU, GZHAN YANG YI

GE 'JAM PA SHAS CHE BAS TSIG MNYEN PA'I NYAMS DANG LDAN PA RJE'I

GSUNG GI THUB BSTOD SKABS GSUM PA LTA BU, YI GE RTZUB PA SHAS

CHE BAS TSIG BRJID PA'I NYAMS DANG LDAN PA CHOS RGYAL BSTOD PA

BRKYANG BSKUM MA LTA BU'O, ,DE LTAR GANG LA GANG 'TSAM GYI TSIG

SDEB PA NI SNYAN NGAG GI CHAR GTOGS SDEB SBYOR YIN NO, ,

GSUM PA MNGON BRJOD NI MING GI RNAM GRANGS MANG BO YOD

PA LA ZER TE, DPER NA NYI MA LTA BU LA'ANG MING BCU PHRAG DU MA

YOD, SGRA, SNYAN NGAG SMAN RTZIS SOGS GZHUNG THAMS CAD KYI NANG

DU MNGON BRJOD KYIS BCINGS PA'I MING DANG TSIG MANG BO YOD

PAS MA SHES NA GZHUNG DE DAG SHES PA'I GEGS SU 'GYUR, DPER

NA, NYI MA ZHES PA KUN GYIS SHES MOD, RTA BDUN DBANG BO

DANG, SNA TSOGS 'OD CAN ZHES PA YOD PA'I TSIG DANG 'PHRAD TSE,

DE NYI MA'I MING YIN PAR MA SHES NA TSIG DE'I DON GO BA'I GEGS SU

'GYUR RO, ,GZHAN YANG RANG GIS SNYAN NGAG GI RGYAN DANG LDAN

PA'I GZHUNG RTZOM PA LA MNGON BRJOD MED DU MI RUNG BA YIN TE

@729 DPER NA, TSIG DE'I NANG DU PADMA ZHES BRJOD TSE DE TZAM MI MDZES

NA MTSO SKYES ZHES BRJOD CHOG PA DANG, DE SKYANG TSIG GI KHA MA

GANG TSE DE LAS RING BA'I PAD MA'I MING SBRANG RTZI'I RGYAL MTSAN ZHES

BRJOD CHOG PA LTA BU'O, ,

MNGON BRJOD KYI GZHUNG NI LEGS SBYAR LAS BSGYUR BA MNGON

BRJOD 'CHI MED MDZOD DANG, BOD RANG GI MKHAS PAS BRTZAMS

PA MNGON BRJOD MKHAS PA'I RNA RGYAN, MNGON BRJOD MKHAS PA'I

RNA CHA SOGS YOD PAS DE DAG LTA GZHIR BZUNG STE SBYANG DGOS, SBYONG

TSUL YANG GZHUNG GZHAN LTAR CHED DU GNYER NAS MA SBYANGS KYANG SNYAN

NGAG GI GZHUNG DANG, SNYAN NGAG GIS BCINGS PA'I GZHUNG DAG

SBYANG BA DANG LTA KLOG BYAS NA DE DAG GI NANG DU MNGON BRJOD MANG BO

YOD PAS RIM GYIS BYANG BAR 'GYUR RO, ,

DE MTSUNGS GTAM RGYUD DAG KYANG SHES DGOS TE, GTAM RGYUD

LA SBYAR NAS BRTZAMS PA'I SNYAN NGAG MANG BO YOD PAS DE DAG SHES

PA LA PHAN PA DANG, RANG GIS KYANG SNYAN NGAG RTZOM PA LA MKHO'O, ,

DPER NA, KHYAB 'JUG GI 'JUG PA BCU DANG, R'A MA nA'I GTAM

RGYUD LTA BU, BSTAN 'GYUR KHROD KYI KHYAD PAR 'PHAGS BSTOD DANG,

LHA LAS PHUL BYUNG GI BSTOD PA'I 'GREL BA'I NANG DU PHYI ROL BA'I

GTAM RGYUD MANG BO YOD PAS DER BLTA BAR BYA LA NANG BA SANGS

@730 RGYAS PA'I GTAM RGYUD DAG LA'ANG SBYANG BAR BYA'O, ,

BZHI BA ZLOS GAR NI SNGAR SA SKYA PAn CHEN GYIS GSUNGS PA'I

GZUGS KYI NYI MA DANG, BHA RA TA LA SOGS PA DANG PHYIS SU YANG

LEGS SBYAR LAS BOD SKAD DU BSGYUR BA KLU KUN TU DGA' BA'I ZLOS

GAR DANG, 'JIG RTEN KUN TU DGA' BA'I ZLOS GAR SOGS YOD

LA RGYA GZHUNG GI KHUNGS DANG LDAN PA DAG LA BOD RANG GIS LEGS

BCOS BYAS NAS 'CHAM BZHIN PA CHOS RGYAL NOR BZANG, DRI MED

KUN LDAN SOGS DANG, BOD RANG GI ZLOS GAR SRONG BTZAN SGAM

PO, KHRI SRONG LDE BTZAN, SENG CHEN NOR BU DGRA 'DUL GYI SKOR

SOGS YO DPA RNAMS DA LTA SLAR GSO BYED BZHIN PA'O, ,

LNGA BA SKAR RTZIS NI DUS 'KHOR RTZA RGYUD LAS GSUNGS PA'I

SKAR RTZIS KYI RNAM PAR GZHAG PA LA BOD KYI MKHAS PA RNAMS KYIS

LEGS PAR BRTAGS SHING DPYAD DE GTAN LA PHAB PA'I RTZIS LA BOD

RTZIS ZHES GRAGS PA DANG, RGYA NAG GSER RTZIS LAS BSGYUR BA BOD

RANG GI BRTZI LUGS SU BCOS TE RANG SA'I GNAS TSUL DANG MTHUN

PAR GTAN LA PHAB PA LA RGYA RTZIS ZHES GRAGS, RTZIS DE DAG LA

BRTEN NAS NYI ZLA GZA' SKAR 'KHOR TSUL, DUS BZHI DANG DUS

TSIGS NYER BZHI, NYI ZLA GZA' 'DZIN SOGS LA MI 'CHUG PA'I

GZER THEBS PA'I TSAN RIG GI LAG LEN 'DI LAGS LA RIG PA'I

@731 GNAS 'DI SBYONG TSE SA RIS KYI RI MO BYANG BA TZAM MA YIN PAR GO

DON DANG SBYAR NAS ZHIB 'JUG BYED PA GAL CHE'O, ,

DE LTAR RIG GNAS 'GANGS CHEN 'DI DAG LA SBYANGS TE RIG

GNAS KYI RMANG GZHI 'THUG PO BTINGS NAS TSAN RIG LAG RTZAL

GONG DU SPEL TE MES RGYAL DAR ZHING RGYAS PA LA 'BAD DGOS SO, ,

LEGS BYAS NYI MA GZHON NU'I RTZE DGA' YIS, ,BDE SKYID PAD MA

GZHON NU'I 'DAB GROL TE, ,SDE BZHI'I GE SAR GZHON NU'I ZIL

MNGAR LA, ,SKYE DGU BUNG BA GZHON NUS ROL GYUR CIG,
