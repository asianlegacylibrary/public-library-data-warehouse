*, ,RAB GNAS 'BRING PO BKRA SHIS SNYE MA'I RDZAS THO DANG SBYIN
SREG GI RDZAS GSAL BAR DKOD PA DVANGS SHEL ME LONG ZHES BYA BA
BZHUGS SO, ,

@001A #, ,NA MO BADZRA BHEE RA WA YA, GTUM DRAG KHRO BO'I GAR
MDZAD BHEE RA WA, ,DBYER MED BLA MA KHYAB BDAG 'KHOR LO'I MGON,
,

ZHABS KYI PADMO'I GE SAR RDUL PHRAN MCHOG ,BYANG CHUB BAR DU
'BRAL MED SNYING DBUS BSTEN, ,NGO MTSAR LHAG GNAS BYA BA'I CHO
GA'I KHRIGS, ,ZUR GSAL

BZHIN DANG RDZAS THO BSHAMS TSUL SOGS, ,MA NOR DAM PA'I PHYAG
BZHES NAG 'GROS ZHIG ,MKHAS GRUB DAM PA'I GSUNG LAS BTUS TE
BRJOD, ,

'DIR DPAL RDO RJE 'JIGS BYED DPA' BO GCIG PA LA BRTEN NAS RAB
GNAS 'BRING BO BKRA SHIS SNYE MA'I PHYAG LEN KHRUS DKYIL, 'DAG
RDZAS, BSHAMS TSUL

@002A #, ,GO RIM SOGS LAG TU BLANG BDE BAR BKOD PA LA, THOG MAR
BYA BA'I RIM PA, SDOM LAS, BDAG BSKYED BUM PA LHAG GNAS

BYA; ;KHRUS STEGS RGYAN BRE MNGA' 'BUL BRI, ,GSOL GDAB SEMS
BSKYED RTEN BSKYED DE, ,GDAN LA RTEN BZHAG CHU BZHI DBUL, ,ZHES
GSUNGS

PA LTAR BYA BA LA, SDOM TSIG GI GO RIM LTAR NA BDAG BSKYED DANG
BUM PA LHAG GNAS KYI RJES SU KHRUS STEGS MNGA' 'BUL SOGS BYED
DGOS SNANG MOD LAG LEN

LA KHRUS STEGS SNGON DU BYED DGOS PAS DE YANG PHYAG LEN RGYAS
PAR BYED NA SA CHOG RGYAS BSDUS SKABS BSTUN, LHA KLU SOGS GNAS
BDAG LA GTOR MA BTANG

@002B STE 'PHRIN LAS BCOL, BGEGS GTOR BTANG STE BSKRAD 'OS RNAMS
PHYIR BSKRAD, RDZAS SNGAGS TING 'DZIN GSUM GYI SBYANG BA BYA,
LAS THAMS CAD PA'I SNGAGS KYIS DRI BZANG GI CHAG CHAG GDAB RTEN
BKRAM LA,

MCHOD PA'I TSOGS RGYAS PAR BSHAMS, KHRUS STEGS SO PHAG DBYIBS
GRU BZHI RGYAR KHRU BZHI PA DPANGS SU KHRU DO'AM GCIG YOD PA
BYED DGOS PAR GSUNG MOD, DA LTA STABS BDE CHED LAG LEN DAR RAM
RAS KHA GONG

MTSUNGS KYI TSAD LA, KHRUS DKYIL GRU BZHI SGO BZHI DBUS SU SNA
TSOGS PADMA 'DAB MA BRGYAD PA DANG DE'I PHYIR SNAM BU GRU BZHI
PA RIM PA GNYIS PA SNAM BU LA PHYOGS BZHIR, 'KHOR LO, RIN PO
CHE, PADMA, RAL GRI DANG,

'TSAMS BZHIR, 'KHOR LO, RDO RJE, PADMA, RAL GRIS MTSAN PA RDUL
TSON NAM CHU TSON GYIS BRIS PA'I RAS BRIS STEGS BU 'AM LCOG TZE
LTA BU'I STENG NAS DAG PA, KHRUS STEGS RGYAN BRI ZHES BYUNG BA
MA DAG PAR

GSUNGS BAS, KHRUS STEGS LA RGYAN GYIS BRGYAN PA'I TSAD DU BRE
ZHES GSUNG BAS NA STENG DU, BLA RE, PHYOGS PHYOGS SU, RGYAL
MTSAN, BA DAN, DRIL BU GA-YER KHA DPYANGS PA LA SOGS PAS BSKOR
BAS

BKOD PA MDZES PAR BRGYAN, KHRUS DKYIL GYI DBU SU ME TOG DANG KU
SHA'I GDAN LA RDO RJE SLOB DPON LA PHYOGS PAR GA-YAS SU RNAM
RGYAL DUNG CHOS GZUNGS RDOR CAN DANG, GA-YON DU LAS BUM GNYIS
MGUL

@003A *, ,CHINGS MTSAN MA CAN, DE'I SHAR NAS GA-YAS BSKOR DU,
DRI BZANG, MNGAR GSUM, ZHO, 'BRAS BU, 'BRU, 'BRAS GA-YOS, SMAN,
RIN PO CHE STE RDZAS BRGYAD DRI GTZANG CHU BZANG DANG SBYAR

BA SO SOR BLUG BA'I KHRUS BUM BRGYAD DAR RAM RAS DKAR PO GANG
RIGS KYI MGUL CHINGS CAN, DE RNAMS KYI PHYI ROL TU GA-YAS BSKOR
GYI RIM PAS, ZHO, 'O MA, MAR, SBRANG RTZI, KAR STE PHYI'I BDUD
RTZI LNGA, BA'I

'O MA, ZHO, MAR, LCI BA, DRI CHU STE BA BYUNG LNGA, DRI CHU 'AM
DRI ZHIM PO'I CHU 'DI NI, SU G+MEL, SHING TSA, SPANG SPOS, BA LE
KA, TZANDAN RNAMS ZHO DO RE THUM BUR BCINGS TE CHU GTZANG BRE
BRGYAD LA BCUG NAS

BZHI CHA SKAM SKAM GYI BAR DU BSKOL BA'I LHAG MA DRI CHUR 'GYUR
PAR BSHAD, N+YA GRO DHA, AU DUM BA RA, BA LAKshA, BI BA LA,
MAndAL MUnd STE 'O MA CAN GYI SHING LNGA'I PHYE MA, 'DI RNYED
DKA' BAS TSAB TU 'OM BU

LTA BU'I 'O MA CAN GYI SHING GANG YANG RUNG BA'I PHYE MA 'AM,
SRAN DKAR PHYE MA LTA BUS BYA ZHES BLA MA KHA CIG GSUNG, DRI
ZHIM PA'I 'BRU MAR, 'DI LA GZHUNG KHA CIG NAS DRI'I TIL MAR RAM
MED NA TIL MAR LA

DRI BZANG BTAB PA, CES 'BYUNG LA DRI'I TIL MAR NI, GONG GI DRI
CHU BSGRUB DUS KYI RDZAS RNAMS MAR NAG LA BLUG NAS SNGAR LTAR
BSGRUB CES GZHUNG KHA CIG LAS GSUNGS, SKYU RU RA'I PHYE MA, YUNG
BA'I

@003B PHYE MA, TZANDAN DKAR DMAR, AA KA RU, GUR GUM, K'AN THI KA
STE LNGA 'AM, GUR GUM, AA KA RU, GLA RTZI, GA BUR, TZANDAN TE
DRI LNGA'I PHYE MA STE 'DAG RDZAS BRGYAD SNGA MA ZANGS SNOD
DANG, PHYI MA RNAMS 'KHAR

BA'I SNOD NA GNAS PA BSGRIGS PA, 'DI PHYOGS SU DA LTA MDZAD
BZHIN PA LTAR NA, KHRUS STEGS KYI DBUS KYI NUB GYI CHAR STEGS
CHUNG NGU'I STENG DU ME TOG KU SHA'I GDAN LA RNAM BUM CHU SUM
GNYIS BKANG BAR

BUM RDZAS NYER LNGA SOGS GZHUGS STENG DU GZUNGS RDOR BUM MTSAN
MGUL CHINGS BROG GSUM PA DAR DKAR POS BCINGS, 'BRAS BU CAN GYI
SHING GI KHA BRGYAN CAN, LAS BUM GZUNGS RDOR MED PA DANG KHA

BRGYAN KU SHA CAN MA GTOGS RNAM BUM DANG 'DRA, KHA STON PHYOGS
SLOB DPON LA PHYOGS PA'I GA-YAS SU RNAM BUM, GA-YON DU LAS BUM,
RGYAB TU RTEN BSKYED ME LONG, MDUN GYI PAD 'DAB NAS BRTZAMS

TE GA-YAS BSKOR DU, DRI, MNGAR GSUM, ZHO, 'BRAS BU, 'BRU, 'BRAS
GA-YOS, SMAN, RIN PO CHE'I BUM PA RNAMS DANG, PAD 'DAB KYI RTZE
MO GNON TZAM GYI THAD NAS GA-YAS BSKOR GYIS, PHYI'I BDUD RTZI
LNGA, BA BYUNG

LNGA; DRI ZHIM PO'I 'DAG CHAL TE 'DAG RDZAS GSUM, SHING SHUN
PHYE MA DRI ZHIM PO'I 'BRU MAR TE BLUG RDZAS GCIG ,SKYU RU RA'I
PHYE MA DANG MA SHA'I PHYE MA DANG, YUNG BA'I PHYE MA, DRI BZANG
GI PHYE MA STE

@004A *, ,DRI LA PHYIS KYI RDZAS BZHI RNAMS BKOD, 'DAG RDZAS
DANG PO ZANGS SNOD DANG, GZHAN BDUN PO 'KHAR BA'I SNOD DU BLUGS
PA, DUR SNGON GYI PIR 'DI NI PHYOGS 'DIR RTZA MGO

DGU LA BYED MOD, DPAL LDAN RGYUD GRVA RNAM GNYIS SU RAM DKAR LA
MDZAD 'DUG GO ,DE'I MTHAR MDUN DU ME TOG TU 'THOR RGYU'I 'BRU
GTZANG MA SNOD YANGS POR BLUG PA'I STENG DU ME LONG LA DBUS SU
AOm

MDUN NAS GA-YAS BSKOR DU YE DHARMA TSAR BDUN NAM MA MTHA' GCIG
BRIS PA BSHAMS, 'DI'I ME LONG PHYOGS 'DIR SGONG GZUGS KHO NA
MDZAD MOD DE LTAR NA YE DHARMA MA BDUN NAS GA-YAS BSKOR DU BRI
TSE MGO THUR

BSTAN DU SONG NAS KUN RTOGS MANG PO SHAR BAS NA, DPAL LDAN SMAD
RGYUD KYI MDZAD SROL LTAR ME LONG NGOS LEB YU BA CAN LA GNANG BA
NI STABS BDE BAR SNANG NGA MA SNYAM MO, ,JI LTAR RIGS BAR DUR
PA'I PIR

DAR RAM RAS DKAR PO GTZANG MA LA DRI BZANG GIS PADMA 'DAB BZHI'I
LTE BAR AOm, 'DAB MAR MA BDUN NAS GA-YAS BSKOR DU, H'Um TRAm
HR'I: A'A:, MGO PHYIR BSTAN BKOD PA'I KHRUS RAS, GOS ZUNG, BDAG
BSKYED

DANG BUM PA'I MCHOD PA 'BUL YUL GA-YAS NAS 'GO BRTZAMS, GO YU NI
RGYA SKAD PIN LANG ZER PA'I 'BRAS BU SNYING GZUGS MA DE DANG GO
LA'I PHYE MA DE'I LO MA YIN ZHES LCANG SKYA ROL RDOR GSUNGS, RDO
JA,

@004B GO LA'I PHYE MA SBYAR BA'I SO RTZI, TIL, KU SHA, GUR GUM,
ME TOG SER PO, BDUD RTZI LNGA RNAMS KYI PHYE MA, ZHO, ME TOG SER
PO DNGOS SAM DE'I DOD DU 'BRU BLUG PA'I CHU BZHI BZED ZHAL DANG
BCAS, GZHAN YANG SKABS

SO SOR 'BUL RGYU'I MCHOD PA'I YO BYAD DANG SBYIN SREG BYED NA,
RDO RJE MKHA' 'GRO LAS, RIN PO CHE YI DBYIBS 'DRA'I THAB, ,YANG
NA GRU BZHI BA YANG RUNG, ,KHRU DO ZABS SU KHRU GANG BRKO, ,DE
NANG SOR BRGYAD BOR

NAS SU, ,KHA KHYER SOR BRGYAD TSAD DU BYA, ,SOR BRGYAD DPANGS
DANG LDAN PA LA, ,RIN CHEN PHRENG BAS BSKOR BAR BYA, ,ZHES DANG,
HOM KHUNG NANG DU 'KHOR LO NI, ,RTZIBS BRGYAD SER PO BRIS PA LA,
,'OG TU

CHA DRUG SOR DRUG PA'I, ,RDO RJE RIN CHEN BRIS PAR BYA, ,ZHES
DBUS SU GANG BRIS PA RNAMS GSUNGS PAS, DE LTA NA THAB GYI DBUS
SU 'KHOR LO'I LTE BA SOR BRGYAD PA LA SOR DRUG PA'I RIN PO CHE'I
STENG DU, SOR GNYIS

PA'I RDO RJE DANG BCAS PAS MTSAN PA DANG, 'KHOR LO'I LTE BA'I
MTHAR MU KHYUD SOR DO DE'I PHYIR RTZIBS SOR LNGA, PHYI'I MU
KHYUD SOR DO'I TSAD KYIS BSKOR BAR BYA'O, ,KHUD BU YI NI KHA
KHYER BYA, ,KHA KHYER GYI NI PHYED PA

YIS; ;PHYI ROL GYI NI MU KHYUD BYA, ,ZHES PA LTAR RAM, YANG NA
RTZIG THAB LA ZHENG SOR BZHI DPANGS SOR BCU GNYIS PA'I STENG DU
MU RAN SOR GNYIS DOR NAS KHA KHYER DPANGS ZHENG SOR BZHI PA
PHYED 'BYAR GYI TSUL

@005A *, ,DU BRTZIGS PA DANG, ZHENG SOR BRGYAD DPANGS SOR BCU
GNYIS PA'I STENG DU MU RAN SOR BZHI DOR NAS KHA KHYER DPANGS
DANG ZHENG SOR BZHIS BRTZIGS PA'I LUGS GNYIS GANG BDE BYA,

STEGS BU'I GRVA BZHIR AA BHA YAS, RGYAS PA LA RIN PO CHE ZHES
GSUNG MOD, RAB 'JIGS RDO RJES, THAB KUN GYI NI PHYI ROL NI, ,ZUR
BZHIR DPANGS NI SOR BZHI PA, ,PHYAG RGYA BZHI PO DANG LDAN PA,
,ZLA PHYED

RIN CHEN RDO RJES BRGYAN, ,ZHES ZLA PHYED KYI STENG DU RDO RJE
RTZE GSUM PA ZHES GSUNGS PA GO RGYU CHE'O, ,RANG DANG THAB GYI
BAR DU ME YOL DENG SANG AAN STAR LA DKAR RTZI BYUGS PA BAm YIG
BRIS PA 'DI RGYUD LAS MA

BSTAN ZHES 'GA' ZHIG GIS ZER SNANG MOD, GDAN BZHI LAS, GDAN GYI
MTHA' DANG NYE BA RU, ,TE SE GANGS KYI GZUGS ? BA, ,DPANGS DANG
RGYAR NI KHRU PHYED KYI, ,SOR MO BCU GNYIS BZHAG PAR BYA, ,

ZHES DANG, DE'I 'GREL BAR, RANG GI GDAN GYI MDUN DANG THAB KYI
BAR DU SOR NYI SHU RTZA BZHI'I TSAD KYIS TE SE GANGS RI'I GZUGS
BZHAG PAR BYA BAR GSUNGS SO, ,DGANG GZAR GYI RGYU DANG TSAD
DBYIBS SOGS

RJE BDAG NYID CHEN PO'I GSUNG GI DNGOS GRUB RGYA MTSO LAS SHES
PAR BYA ZHING, DGANG BLUG MED NA LAG PA'I SOR MO LNGA SBYAR BAS
DGANG BLUGS DANG, SOR MO GSUM SBYAR BAS BSREGS BLUGS 'BUL

@005B BAR RDO RJE MKHA' 'GRO DANG 'OD SNYER GSUNGS SHING DUS
'KHOR DU DA GANG GZAR MED NA LAG PA GA-YON PA GAN RKYAL DU BYAS
NAS GA-YAS BAS MCHOG SBYIN GYI PHYAG RGYA'I MTHE BOS RDZAS
BSKYOD NAS 'BUL BAR

GSUNGS LA, BLUGS GZAR MED NA BSREGS BLUGS KYANG DGANG GZAR GYIS
'BUL CHOG PAR 'OD SNYER GSUNG SNANG NGO, ,BDAG GI BLA MA MKHAN
CHEN RDO RJE 'CHANG NAS MAR KHU MA YIN PA'I RDZAS RNAMS PHYAG
GA-YAS

BA'I MCHOG SBYIN PHYAG RGYA KHO NA'I GNANG BA MNGON SUM DU
MTHONG NGO, ,DGANG BLUGS MA RNYED NA YE SHES THEG LE LAS, MAR
KHU SNOD NI ZLUM POR GRAGS, ,LTE BA RING ZHING DRI MA MED, ,RDO
RJE LA SOGS RGYAN

DANG LDAN, ,LCI BA DANG NI YANGS PA SPANGS, ,ZHES DANG, SLOB
DPON SHER RAB GSANG BAS, ,BI LA'I 'DAB MA BZHIN GTING RING BA
CHUR SOR DRUG PA RIGS PA LNGA'I MTSAN MA DANG MTHA' LA RDO RJES
BRGYAN PA LAS

MTHUN GYIS BYED PAR BSHAD DO, ,CHU BZHI LA SNOD GSUM GYIS CHOG
PAR MDZAD PA NI, SAm BHU tA DANG, MKHA' 'GRO RGYA MTSO, 'OD SNYE
DANG SDOM BYUNG 'GREL BA, PADMA CAN DANG DZA YA SE NA'I SBYIN
SREG SOGS KYI

DGONGS PA DANG, BSDUS NA, NAG PO ZHABS KYI SBYIN SREG RNAMS SU
BSANG GTOR MCHOD YON GYI SNOD GNYIS LAS CHU GZHAN GNYIS DANG
BZED ZHAL RNAMS MED PAR 'BUL BA'I TSE MDUN DU LAS DANG RJES SU,
@006A *, ,MTHUN PA'I GSER RAM NYA PHYI'I SNOD SOGS BSHAMS
MCHOD YON GCIG PUS ZHABS BSIL DANG ZHAL BSIL GNYIS KYANG 'BUL
BAR BSHAD PA BZHIN RGYUD 'GA' ZHIG TU 'ANG GSUNGS,

MCHOD YON SGRUB RGYU'I DUS SKABS PHYAG LEN LA, MCHOD PA BYIN
RLABS KYI 'PHRO LA MDZAD PA SHIN TU LEGS, SO RTZI NI MAR DKAR
BZHUS PAR RDO JA DANG, GO YU GO LE'I PHYE MA BTAB PA LA MDZAD,
'O MA, ZHO, MAR KHU

RNAMS KYI KHU BA BYAS PA LA SBRANG BU RAM PHYE BTAB PA'I ZHAL
ZAS, 'DAS MA 'DAS KYI GTOR MA, SO RTZI, GZHI BDAG GI GTOR MA
RNAMS KYANG RGYU DE GSO, YAM SHING GI RGYU NI, RGYUD RDO RJE
RTZE MO LAS, ZHI BA LA SHING

MNGAR BA DANG, RGYAS PA LA 'BRAS BU CAN DANG, DBANG LA ME TOG
YOD PA DANG, DGUG PA LA TSER MA CAN DANG, DRAG PO LA TSA BA'I
SHING ZHES GSUNGS, ZHI RGYAS KYI YAM SHING DNGOS GRUB RGYA
MTSOR 'O MA BU SOGS

LA ZHES PA'I SOGS KHONGS SU, SHUG PA, SHOL PO, NYAB RIB MA
RJES 'BRANG GI YIG CHAR GSUNGS, LO MA GNYIS PA ZHES DON DU LO
MA ZUNG DU GYUR BA LAS YA MA YIN PA'I DON YIN LA, DNGOS GRUB
RGYA MTSO

PHAR MAR LO MA MA RNYING BA ZHES 'DUG PA MA DAG PA YIN ZHES
DAM PA RNAMS KYIS GSUNGS LA, RGYUD MANG POR YANG LO MA GNYIS
PA ZHES KHO NA 'BYUNG ZHING, 'OD SNYER LO MA GNYIS DANG LDAN
PA ZHES 'BYUNG BAS

@006B SO; ;ZHI RGYAS KYI YAM SHING GI TSAD SOGS DNGOS GRUB
RGYA MTSOR GSUNGS PA LTAR LA, RGYAS PA'I YAM SHING KHRU GANG
BA ZHES PA'I KHRU NI, RDO RJE MKHA' 'GRO LAS, SRID DU BCAG
KHRU GANG DU BYA ZHES GSUNGS SHING,

SBOMS SU CHANG BA'I TSAD ZHES PA MTSO SKYES KYIS MTHE BONG
MTHE'U CHUNG BAR KHENGS PA ZHES GSUNGS SO, ,DE YANG 'OD SNYE
LAS, RNYING LCI PHRA DANG KHYOG PO DANG, ,RING THUNG LO MA MED
PA DANG, ,SROG

CHAGS KYIS ZOS RU LA BA DANG, ,SHUN BRAL CHAG DANG BU GA CAN,
,RTZE MO GNYIS LDAN SPOM PA SPANGS, ,ZHES GSUNGS PAS SKYON DE
DAG DANG MI LDAN PA ZHIG GAL CHE'O, ,TIL DKAR NAG GNYIS LAS,

ZHI RGYAS LA DKAR PO LEGS, DUR BA DKAR NAG KHRA GSUM YOD PAR
BSHAD CING, DNGOS MA RNYED NA RTZA RAM PA DKAR NAG GNYIS LAS
DKAR POS DAM PA RNAMS KYIS PHYAG BZHES SU MDZAD DO, 'BRAS NI,
'BRAS SA

LU ZHES PA DANG, 'BRAS CHEN PO ZHES 'BYUNG ZHING, MA GRUG PA
NI MA CHAG PA LA ZER PAS, SHUN PA PHUD PA LA MA CHAG PA NYUNG
BAS 'GA' ZHIG GIS LAG LEN LA SHUN PA CAN BYED SNANG MOD, RANG
LUGS LA

SHUN PA MED CING MA CHAG PA RE RE NAS DKRUGS TE BSAG ,RGYUD
RNAMS SU ZHO ZAN DANG ZAS MCHOG PHYOGS GCIG TU GSUNGS PAS, ZHO
ZAN NI, RGYUD GRVA STOD SMAD KYI MDZAD SROL LTAR MAR DANG ZHO
SBUS PA'I

@007A *, ,RTZAM PA'AM ZAN DANG, ZAS MCHOG NI PHYOGS 'DIR DAR
BA'I 'BRAS RLANGS BTZOS BYAS PA ZHO DANG BSRES SHING MNGAR
GSUM GYIS SBAGS PA'O, ,KU SHA NI SMYUGS KU SHA ZHES DBUS

NAS YONG BA DE KHA YIN MOD LA LA'I RTZA KU SHA ZHES RTZA SNGON
ZHIG GIS BYED PA NI YID BRTAN DKA'O, ,NYUNGS KAR LA, SDOM
BYUNG LAS, NYUNGS KAR DAG GIS ZHI BAR BYED, ,ZHES DANG, 'GYUR
LA LAR,

NYUNGS GAR DKAR MOS ZHI BAR BYED, ,ZHES 'BYUNG BA LTAR GYI
SBOM PO NI LEGS, SO BA NI SA BON SHUN PA DANG BCAS 'DEBS DGOS
PA'I 'BRU SHUN PA CAN SPYI'I MING NGO, ,NAS LA RIGS MANG BOS
ZHI

RGYAS LA NAS DKAR MO LEGS, SRAN MA NI MA SH'A STE DE NI MO NA
SRAN ZHES PA RIL MO CUNG ZAD NAR BA MDOG DKAR NAG DMAR KHRA
SNA TSOGS YOD PAR BSHAD PAS LAS MTHUN RNYED NA LEGS SO, ,GRO
YANG CHEL

DKAR PA BZANG BAR BSHAD, KHYAD RDZAS NANG TSAN ZHO DANG 'O MA
NI BA DMAR SER GYI BYUNG NA LEGS, THANG CHU NI LEGS GRUB SOGS
SU DRI ZHIM PA'I THANG CHU ZHES BSHAD PAS, TZANDAN NAM SHUG
PA'I THANG CHU 'AM

SA LA'I THANG CHU RNYED NA LEGS PAR SEMS, GZHAN RNAMS GZHUNG
BZHIN DANG, LAS BZHI SO SOR RDZAS KHYAD PAR BA GZHAN MANG YANG
'DIR MI SPRO, BGEGS ZHI BA LA GU GUL GYI RIL BU MAR LA BSNYUGS

@007B BA BSREGS PAR RIG PA MCHOG LAS GSUNG, BYA BA BSDU PAR,
SO BA'I DON 'GRUB PAR BYED PA DANG, SHING TOG GIS PHUN SUM
TSOGS PA THAMS CAD BYED PA DANG, BIL BAS RIGS RGYUD 'PHEL BA
DANG,

PADMA DANG AUTAPAL LA SOGS PAS KHA DOG DANG GZI BRJID 'PHEL PA
DANG, TZANDAN LA SOGS PAS DPAL 'PHEL BA DANG, DRI DANG SO
RTZIS BKRA SHIS PAR BYED, CES GSUNGS, RGYUD DANG 'GREL PA

RNAMS DANG RJE BLA MAS RLUNG GA-YAB GYI KHA DOG MA GSUNGS PAS
PHYAG LEN CI RIGS BYED KYANG, SDOM BYUNG LAS, LHA DANG GDAN
DANG MDOG RNAMS NI, ,LAS KYI GZUGS GYIS BSGYUR PA YIN, ,ZHES

GSUNGS BA LA DPAGS NA LAS MTHUN GYI KHA DOG DGOS SNYAM LA,
RGYU NI RAS GOS LAS BYED PA DAR CHE YANG MI THUB ZLA BA DANG
D'A RI KA DANG AINIDRA RU TZI RNAMS KYIS TZANDAN NAM AA GA RU
SOGS DRI BZANG

PO'I SHING LAS BYA BAR BSHAD DO ZHES DAM PA RNAMS KYIS GSUNG
NGO, D'A RI KA PAS MCHOD YON DANG GZAR BU'I GDAN DANG SLOB
DPON GYI GDAN YANG THAB KHUNG DANG 'DRA BAR BYED PA DUS 'KHOR
DANG MTHUN TE,

DE YANG RANG RANG GI THAB DANG 'DRA BA'I DBUS SU PADMA 'DAB MA
BRGYAD PAS MTSAN PA LA MU RAN SOGS MED PA LAS MTHUN GYI MDOG
CAN TSAD NI RGYAS PA LA KHRU DO DANG GZHAN RNAMS LA KHRU GANG
BA DBUS SU RANG

@008A *, ,RANG GI MTSAN MAS SPRAS PA BYED PAR BSHAD DO, ,GSANG
BA SPYI RGYUD LAS, KU SHA'I CHU DANG KU SHA'I STAN, ,DE BZHIN
KU SHA'I BSANGS BYED DANG, ,KU SHA DKRAM PA DAG KYANG NI,,

SBYIN SREG LAS LA RAB TU BYA, ,ZHES GSUNGS PA'I KU SHA'I CHU
NI MCHOD YON DANG, KU SHA'I BSANGS BYED NI 'THOR GA-YAB DANG,
KU SHA DKRAM PA NI THAB LA 'GOD RGYU RNAMS YIN LA, DE YANG
RNAM SNANG

MNGON BYANG LAS, THAB KHUNG GI NI GA-YAS PHYOGS NA, ,KU SHA'I
RTZA NI RLON PA DGRAM, ,RTZE MO DAG KYANG RTZABS DKRI, ,ZHES
DANG, RDO RJE MKH'A 'GRO LAS, SHIN TU RING ZHING THUNG BA MIN,
,MDUD PAR

BYAS PA GA-YAS BSKOR DKRAM, ,SGYU DRA LAS, KU SHA'I RTZE MO
NON PA YI, ,THAB KHUNG KHOR YUG BSKOR BAR BYA, ,ZHES GSUNGS
PAS NA, KHOR YUG TU 'GOD RGYU'I KU SHA NI ZUNG RE RE YIN PAS,
THAB KYI

PHYOGS BZHIR BKRAM PA'I TSE, MTSAMS BZHIR RTZA RTZE BZHI BZHI
PHRAD PAR 'GYUR PAS, DE BZHI NYAG MA GCIG STENG DU GCIG
BRTZEGS NAS BSNOL BA'I TSUL GYIS BKRAM NA, RTZA RTZE PHAN TSUN
DKRI PA DANG,

MDUD PA DANG, RTZE MO RTZA BA NON PA DANG, RTZA BAS RTZE MO
NON PA THAMS CAD DU 'GYUR ZHES GSUNGS, THAB LA 'GREM RGYU'I KU
SHA NI, RGYUD 'GA' ZHIG TU BA LANG GI RNA BA LTA BU DANG, KHA
CIG TU

@008B MJUG MA LTA BU DANG, KU SHA'I CHUN PO DANG KU SHA'I BAM
PO ZHES KYANG GSUNG LA, KUN SNYING GIS, KU SHA'I TSOGS MANG
POS THAB KHUNG GI RTZE MO SHAR PHYOGS SU BSTAN LA GA-YOGS PAR
BYA'O ZHES GSUNGS, 'DI

PHYOGS SU BA LANG GI RNA BA'I DBYIBS LTA BU BSDAMS NAS BYED BA
RTOGS BZO KHO NA'O, ,DES NA DBUS SBOM LA RTZE RNA BA'I DBYIBS
CUNG ZAD PHRA BAS GA-YOGS DGOS SO, ,KU SHA'I STAN NI SLOB DBON
GYI STAN

YIN CING LEGS GRUB DANG RNAM SNANG MNGON BYANG DU ZHI RGYAS
GNYIS LA KU SHA'I STAN GSUNGS BAS SO, ,RGYUD GRVA'I PHYAG
BZHES SU SLOB DPON GYI STAN LA 'BRU DKAR GYI 'DAB BRGYAD ME
TOG BSIL MA DKRAM PA'ANG MTHONG,

SLOB DPON BHO DHI GARBHA DANG AINDRA RU TZI DANG, KA MA LA RA
KshI TA SOGS KYI MCHOD RDZAS GA-YON DU 'GOD PAR BSHAD PA DANG,
LEGS GRUB, MKHA' 'GRO RGYA MTSO, RDO RJE MKHA' 'GRO, KUN
SNYING, MAR ME MDZAD,

SH'ANTI BA, AA BHYA KA RA SOGS CHEN PO RNAMS NI MCHOD RDZAS
GA-YAS SU 'GOD PAR GSUNGS PA BZHIN RJE THAMS CAD MKHYEN PAS
GA-YAS SU 'GOD PAR BSHAD PAS GA-YAS KHO NAR NGES SO, ,DE YANG
SGRUB PA PO'I

GA-YAS DANG THAB KYI GA-YON PHYOGS SU NANG MA LA 'DAS LHA
DANG, PHYI MA LA 'JIG RTEN PA'I ME LHA'I BSREG RDZAS 'BUL BA'I
GO RIM LTAR BSHAM, LHA GTZO RKYANG LA ME LHA LA SUM CHA 'DAS
LHA LA SUM GNYIS,

@009A *, ,'KHOR YOD NA 'DAS LHAR DE LAS MANG BA BYAS ZHING, DE
GNYIS KYI NANG MAR MCHOD RDZAS TSAR GNYIS KYANG BSHAMS PA'I
MTHAR RANG RANG GI GTOR MA DANG SO RTZI GOS ZUNG YANG 'BUL

BA'I GO RA MI LTAR BSHAMS, 'DI'I NANG NGOS ZHES PA THAB KYI
PHYOGS LA BYED PAR GO DGOS SO, ,DGANG BLUGS SO SOR BRAL NAS
BZHAG NA MI SHIS PAR BSHAD PAS, D'A RI KA BAS, SHES RAB THABS
KYI

RANG BZHIN GYIS, ,NAM DU YANG NI 'BRAL MI BYA, ,ZHES GSUNGS
PAS DGANG BLUGS GZAR BRTZEGS TE 'JOG GO ,'DUG STANGS NI, RGYAS
PA LA BZANG BA'I 'DUG STANGS TE DE NI STAN MTHON PO LA

GNAS TE RKANG PA GNYIS DRANG POR BSRANGS PA'O, ,ZHES GSUNGS
PA'I STAN MTHON PO NI RGYA DBANGS SU KHRU GANG SOR BZHI STE
ZHES KLU SGRUB KYIS MDZAD PA'I 'DUS PA'I DKYIL CHOG LAS BSHAD,
CHAS GOS NI,

RGYUD GRVA'I PHYAG BZHES LTAR BLA GOS SNAM SBYAR RTZEGS PA'I
STENG DU, 'JAM DPAL RTZA RGYUD LAS, PHYAG RGYA GTZUG PHUD LNGA
BCINGS NAS, ,ZHES PA LTAR RNYED NA LAS MTHUN GYI CHAS 'JUG
GYON DGOS SO, ,DE

LTAR SBYIN SREG GI DGOS RIGS ZHIB BAR BRJOD ZIN TO, ,SBYIN
SREG BYED MI BYED GANG LA YANG BTZA' RU BZA' BA LHA BSHOS CHEN
PO RGYAN LDAN GYI MTHAR DKAR GSUM MNGAR GSUM DANG BZA' BA DANG
BCA' BA YID

@009B DU 'ONG BA MANG BOS BSKOR BA DANG, MNGA' 'BUL DANG BKRA
SHIS KYI RDZAS BRGYAD SOGS DGOS PA'I YO BYAD THAMS CAD TSOGS
PAR BYA, MNGA' 'BUL BRI ZHES PA NI GTZO BO MAndAL GYI MNGA'
'BUL YIN ZHES GSUNGS LA,

DE NI DBUS SU PADMA 'DAB BRGYAD PHYOGS BZHI DMAR PO, ME RLUNG
SER, BDEN BRAL LJANG, DBANG LDAN NAG ,LTE BA LJANG, GE SAR
SER, PHYOGS BZHI'I BANG RIM SHAR DKAR, LHO SNGO, NUB DMAR,
BYANG LJANG,

ZUR BZHI GRU BZHI BZHI BRTZEGS NAG ,DE'I PHYI ROL RANG PHYOGS
KYI RI RAB MDOG CAN CHU RIS LA GA-YAS BSKOR DU GLING BZHI
GA-YAS GA-YON DU GLING GA-YOG ,GLING DANG GLING PHRAN GNYIS
KYI BAR DU, SHAR DU DPAL BE'U 'KHOR

LO; LHO RU PADMA RGYAL MTSAN, NUB TU GDUGS DANG BUM PA, BYANG
DU DUNG DANG GSER NYA, SHAR NUB GLING DANG RI RAB KYI BAR DU
NYI ZLA GNYIS, MTHA' LCAGS RI SNGON PO, PADMA GLING DANG GLING
PHRAN STENG ME TOG GI TSOM BU  MDZES PAR BKOD ZHES GSUNGS SO,
,SBYANG BA'I RIM PA LA SDOM NI, GTOR MA YUNGS CHU KHAM PHOR
LCI, ,ZAN CHANGS RAS KYIS BYABS NAS NI, ,NYE REG MCHOD PA 'DUG
SBYANG BA'O, ,ZHES GSUNGS PA'I

GTOR MA NI, SKED DKRIS MA'AM LCOG TU GRAGS PA GSUM, TING LO
CHANG BUS DKRES PA GSUM SNOD SO SOR RAM GCIG TU BYAS PA GANG
RUNG, YUNGS KAR DANG CHU DANG, GZHUNG 'GA' ZHIG TU KHAMS SA'I

@010A *, ,KHAM PHOR ZHES PA'ANG 'DUG DA LTA PHYAG LEN DU ZAN
LAS BYAS PA'I KHAM PHOR DKAR PO DANG, DUR BA'I SMYU GU DANG
BCAS PA'I PA GCI'I CHANG BU, ZAN CHANG, SENG RAS TSAL

BA BCAS SBYANG CHAS RNAMS DANG, NYE REG GI CHU GTZANG, DRI, ME
TOG ,MCHOD YON, MAR ME, SPOS DKAR MAR DANG SBYAR BA'I RIL BU
SPOS SOR BZHI BTZUGS PA'I BDUG PA BCAS DANG, GSOL 'DEBS

SKABS KYI TZANDAN AA GA RU SOGS DRI ZHIM PO'I BDUG RDZAS, 'OG
TU DGOS PA'I DAR DMAR SER RGYAN PHRENG BKRA SHIS RDZAS BRGYAD
SOGS LEGS PAR 'DUS BYAS, DE LTAR YO BYAD THAMS CAD TSANG BAR
BSAGS

TE BKOD PA MDZES PAR BSHAMS PA YANG RAB GNAS BYED PA BO SLOB
DPON DANG YON BDAG 'KHOR BCAS THAMS CAD LA BKRA SHIS PA'I RTEN
'BREL DU 'GYUR BAS GRA GANG 'GRIG BYA, RAB GNAS 'BRING PO LA
STA

GON GYI CHO GA 'DON RGYU MED PAS STA GON BYA BAR MA GSUNGS
KYANG YO BYAD BSAGS PA DANG BSHAMS PA'I STA GON 'DI NI DNGOS
GZHI'I SNGAR NYIN BYED DGOS SO,, ,,'DIR SMRAS PA, MKHAS GRUB
DAM PA'I

GSUNG GI ROL MTSO LAS, ,RANG BLO KU SHA'I RTZE MOS BLANG BA'I
RDUL, ,RNYOG BRAL BYIN RLABS ZIL BA KHROM ME BA, ,SKAL BZANG
YID KYI K'A LA SH'A RU BSTEN, ,DENG DUS BDAG 'DRA'I GZU LUM
PHO TSOD

@010B CAN; ;'GA' YIS GSANG SNGAGS CHO GA PHYAG LEN RNAMS,
,'CHAL BAR SPYOD PA MANG DU MTHONG RKYEN GYIS, ,TSUL 'DI DAM
BA'I GSUNG RNAMS BTUS TE BKOD, ,'DI LAS 'ONG BA'I RNAM DKAR CI
MCHIS PA, ,BLA

MA KHYAB BDAG RDO RJE 'JIGS DBYED KYIS, ,RTAG TU RJES BZUNGS
LAM SPANGS RTOGS RNAMS, ,MYUR BGROD ZUNG 'JUG RGYAL SA ZIN
GYUR CIG ,(CES DPAL RDO RJE 'JIGS BYED DPA' BO GCIG PA BDUD
LAS RNAM RGYAL LA BRTEN

NAS RAB GNAS 'BRING BO BKRA SHIS SNYE MA'I RDZAS THO DANG
SBYIN SREG GI RDZAS KHA GSAL BSHAMS TSUL SOGS GSAL BAR BKOD PA
ZHIG DGOS ZHES GRVA TSANG DBU MDZAD LEGS PA'I DPAL LDAN DANG,
GSOL DBON NGAG DBANG RGYA MTSO GNYIS

RIN CHEN GNYIS PA DBANG PO'I GRANGS LDAN BKRA SHIS LHA REG
BCAS YANG YANG RNA BA 'DZER BA'I RKYEN GYIS NGO MA BZLOG PAR,
RANG LA RTZOM CHOS BYED PA'I PHYI NANG GI CHA RKYEN RI BONG
RVA'I SBUN ZLAR GYUR MOD GRVA TSANG LA SGRUB MCHOD DANG RAB
GNAS GSAR

'DZUGS BYAS PAR RTEN MI BYED KA MED LA THOGS NAS LHAN THABS
SOGS DANG DAM BA'I MAN NGAG GIS ZUR BRGYAN TE RAB TSES LCAGS
SBREL NAG ZLA'I RDZOGS PA GSUM PA'I NYIN CHOS MED BAN RGAN
CHOS KYI RDO RJES RANG SHONG SKYIL BU 'CHI MED

'DOD 'JOR SBYAR BA DGE LEGS 'PHEL BAR GYUR CIG GU , ,,) 