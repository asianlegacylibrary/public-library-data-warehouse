@767A *, ,TSAD MA'I LAM BSGRIGS CHOS KYI RGYAL PO TZONG KHA PA
CHEN PAS MDZAD PA BZHUGS SO, ,

@768A *, ,AOm SVA STI, RJE BTZUN BLA MA RNAMS LA PHYAG 'TSAL LO,
,DE LA 'DIR RIGS PA'I BSTAN BCOS KYI DE KHO NA NYID GTAN LA
'BEBS PAR BYED PA LA, TSAD MA'I MTSAN NYID STON PA'I BSTAN BCOS
BRTZAMS PA'I DGOS PA, DGOS PA DE BSTAN

BCOS LA RAG LAS TSUL, DGOS PA DE LDAN GYI BSTAN BCOS LA GCES PAR
BZUNG BA, BSTAN BCOS DE'I BRJOD BYA'I LUS GTAN LA DBAB PA'O,
,DANG PO LA GNYIS, DGOS PA LA LOG RTOG DGAG PA DANG, YANG DAG
PA'I DGOS PA BSTAN PA'O, ,DANG PO LA GSUM,

GROL BA DON GNYER LA LTOS TE DGOS MED KYI LOG RTOG DGAG ,YUL GYI
KHYAD PAR LA LTOS TE DGOS MED KYI LOG RTOG DGAG ,DGOS PA YOD
KYANG DMAN PAR 'DOD PA DGAG PA'O, ,DANG PO LA GNYIS, RTOG GE'I
BSTAN BCOS SU BSHAD PA LA 'KHRUL PA'I LOG

RTOG DGAG ,NANG RIG PA'I BSTAN BCOS LAS LOGS SU BSHAD PA LA
'KHRUL PA'I LOG RTOG DGAG PA'O, ,DANG PO NI, KHA CIG NA RE, TSAD
MA'I BSTAN BCOS 'DI DAG NI PHYI'I SPROS PA TZAM GCOD PA'I RTOG
GI TZAM YIN PAS GROL BA DON GNYER LA NYE BAR MKHO BA

MED DO SNYAM PA NI LOG RTOG CHEN PO YIN NO, ,DE LA RTOG GE LA
GNYIS TE, CHOS 'DI LAS PHYI ROL TU GYUR PA RNAMS KYI 'KHOR BA
LAS GROL BAR BYED PA'I LAM STON PAR BYED PA'I STON PA DRANG
SRONG GLING SKYES LA SOGS PA RNAMS KYIS DNGOS PO'I DE KHO NA
NYID KHONG DU

@769A *, ,MA CHUD PAR RTOG PAS BTAGS PA TZAM GYIS GROL LAM RNAM
PAR BZHAG PA LA RTOG GER BYAS PA DANG, YANG MDO SDE RGYAN DU,
RTOG GE BRTEN CING MA NGES LA, ,MA KHYAB KUN RDZOB SKYO BA CAN,
,BYIS PA LA NI BRTEN PAR 'DOD, ,CES DE KHO

NA NYID SGRA DANG RTAGS LA BRTEN NAS RTOGS PA DANG, RTOGS SU ZIN
KYANG GZHAN DU 'GYUR BAS MA NGES PA DANG, JI LTA BA DANG JI
SNYED PA MTHA' DAG LA BLO MI 'JUG BSAM KHYAB PA DANG, DE KHO NA
NYID MNGON DU MA GYUR PAR RAGS PA TZAM YUL DU BYED PAS KUN RDZOB

PA'I YUL CAN DANG, SPOBS PA GTUGS PAR 'GYUR BAS SKYO BA CAN TE
MTSAN NYID LNGA DANG LDAN PA DE KHO NA NYID RTOG DPYOD TZAM GYIS
YUL DU BYED PA LA RTOG GER BZHAG PA GNYIS LAS, DANG PO YIN PA'I
PHYIR GROL BA DON GNYER LA NYE BAR MKHO BA MED DO ZHES

ZER NA, RTAGS MA GRUB PA YIN TE, STON PA BCOM LDAN 'DAS KYIS
SHES BYA JI LTA BA DANG, JI SNYED PA MA LUS PA MNGON SUM DU
THUGS SU CHUD NAS BSTAN PA'I GSUNG RAB KYI DE KHO NA NYID PHYIN
CI MA LOG PAR RIGS PA'I BSTAN BCOS 'DIR GTAN LA 'BEBS

PA YIN PA'I PHYIR RO, ,PHYI MA YIN PA'I PHYIR GROL BA DON GNYER
LA NYE BAR MKHO BA MED DO ZHES ZER NA, KHYAB PA MA GRUB BA YIN
TE, DE LTAR NA, SBYOR LAM CHOS MCHOG LA SOGS PA RNAMS KYANG DE
KHO NA NYID RTOG DPYOD TZAM GYIS YUL DU BYED DGOS PA'I PHYIR,

@770B GROL BA DON GNYER LA NYER MKHO MED PAR 'GYUR LA, DE LTAR
NA MTHONG LAM YAN CHAD RGYU MED DU SKYE BAR 'GYUR BA DANG, DE
LTAR DAM BCA' BA'I BLO YANG GROL BA DON GNYER LA MI MKHO BAR
'GYUR TE, RTOG DPYOD TZAM YIN PA'I PHYIR RO, ,GNYIS PA NI, KHA
CIG NA RE, SDE BDUN PO 'DI

DAG NA GTAN TSIGS RIG PA YIN GYI NANG RIG PA MIN PAS GROL BA DON
GNYER LA NYE BAR MKHO BA MED DO ZHES ZER BA YANG THAR LAM GYI
RTZA BA GCOD PAR BYED PA YIN TE, GTAN TSIGS RIG PA NI, RANG
PHYOGS SGRUB PAR BYED PA'I SGRUB BYED 'GOD LUGS SOGS DANG, GZHA

PHYOGS SUN 'BYIN TSUL SOGS BRDA SPROD PA DANG THUN MONG BA LA
GRAGS PA RNAMS KYANG YIN MOD, NANG RIG NI NANG GI SEMS RGYUD
'DI'I STENG GI MI 'DOD PA'I PHYOGS KYI RGYU 'BRAS BU DANG BCAS
PA DANG, DA 'GOG PAR BYED PA'I RGYU 'BRAS BU DANG BCAS PA SDE
SNOD DAM, BSTAN BCOS GANG

GIS RIG PAR BYED PA RNAMS YIN LA, DE LA 'DIR NI LHAG PA SHES RAB
KYI BSLAB PA GTZO BOR GTAN LA 'BEBS PAR BYED PAS MNGON PA'I
BSTAN BCOS YIN ZHING, RANG GI PHYOGS SGRUB PAR BYED PA YANG, MI
RTAG BDAG MED SOGS GTAN TSIGS YANG DAG GI SGO NAS GTAN LA

'BEBS PAR BYED PAS NA, NANG RIG DANG GTAN TSIGS RIG PA LA 'GAL
BA GA LA YOD, DES NA NANG RIG KHO NA YIN PA 'DUL BA MDO RTZA BA
LTA BU, GNYIS KA YIN BSDE BDUN LTA BU, GTAN TSIGS RIG PA RKYANG
PA YIN PA BRDA SPROD LA GRAGS PA PHYIR RGOL GYI RTZOD TSUL TZAM
STON PA

RNAMS SO, ,GNYIS PA YUL GYI KHYAD PAR LA LTOS TE LOG RTOG DGAG
PA NI, KHA CIG NA RE, PHYI ROL PA YOD PA'I YUL DU BSTAN PA LA
LOG PAR RTOG PA TSAR GCOD DGOS PAS, TSAD MA'I BSTAN BCOS NYE BAR
MKHO BA YIN GYI, BOD LTA BU LA DE LTA BU'I BSTAN BCOS DGOS PA

MED DO ZHES ZER BA NI MI RIGS TE, DE YANG PHYI ROL PA RNAMS KYIS
PHUNG PO LA BDAG TU YOD PA SGRO BTAGS NAS GROL BA DON DU GNYER
BA RNAMS LA SLU BA MED NA BSTAN PA BSRUNG BA'I PHYIR YANG DGOS
PA MED PAR 'GYUR LA, 'DIR YANG SEMS CAN RNAMS KYI RGYUD LA PHUNG
PO GTZANG BDE@771A *, ,RTAG BDAG TU SGRO 'DOGS PA'I 'KHOR BAR 'CHING BYED YOD
NA TSANG MA'I BSTAN BCOS SHIN TU DGOS PA DANG BCAS PAR 'GYUR TE,
DE DAG GI ZHEN YUL RIGS PAS LEGS PAR SUN PHYUNG NAS, THAR PA BLA
NA MED PA'I LAM PHYIN CI MA LOG SAR GTAN

LA 'BEBS PAR BYED PA YIN PAS, GROL BA DON GNYER LA NYE BAR MKHO
BA'I 'JUG NGOGS DAM PAR 'GYUR RO, ,GSUM PA DGOS PA YOD KYANG
DMAN PAR 'DOD PA DGAG PA NI, KHA CIG NA RE ` DGOS PA MED PA MIN
TE, 'GAL 'BREL CHOD NAS LAM GZHAN LA DMIGS

PHYED PA'I GROGS TZAM DU 'GYUR BAS, TSVA DANG 'DRA BA YIN NO
ZHES ZER BA YANG MI RIGS TE, 'DIR NI MNGON PAR MTHO BA DANG NGES
PAR LEGS PA'I LAM PHYIN CI MA LOG PAR GTAN LA 'BEBS PAR BYED PA
YIN PAS, GANG GTON LA DBAB PAR BYA BA'I GZHI 'DI LAS MCHOG TU
GYUR PA

GZHAN ZHIG YOD PA YANG BSTAN DGOS SO, ,GNYIS PA YANG DAG PA'I
DGOS PA BSTAN PA NI, THUB PA NYAG GCIG GROL BA DON GNYER LA SLU
MED KYI TSANG MA'I SKYES BUR BSGRUB PAR BYA BA'I PHYIR DU YIN
LA, DE YANG STON PA DE'I BSTAN PA SKYON MED PAR BSGRUBS PA'I SGO
NAS SGRUB PAR BYED

PA YIN NO, ,BSTAN PA LA LUNG GI BSTAN PA NI, 'BREL PA DANG NI
RJES MTHUN THABS, ,SKYES BU'I DON NI BRJOD BYED DAG ,YONGS
BRTAGS DBANG DU BYAS YIN GYI, ,DE LAS GZHAN PA'I DBANG BYAS MIN,
ZHES 'CHAD PA LTAR, GROL BA DON GNYER GYI 'DOD BYA'I DON DANG,
DGOS PA DE BSGRUB

NUS PA'I RJES MTHUN GYI THABS DAM PA DANG, DE YANG 'BREL CHAGS
SU STON PAR BYED PA'I NGAG KHYAD PAR GSUM LDAN TSAD MA'I SGO NAS
DPYAD PA GSUM GYIS YONGS SU DAG PA ZHIG YIN LA, DE'I DON BRJOD
PAR BYA BA'I DON YANG, GNAS SKABS KYI 'DOD BYA MNGON MTHO DANG,
MTHAR THUG GI

THOB BYA NGES LEGS THABS DANG BCAS PA RNAMS SU 'DUS SHING, DE
YANG SKYE BA'I RIM PA LA DANG POR MNGON MTHO 'BYUNG YANG, TSAD
MAS 'GRUB PA'I RIM PA LA, DANG POR NGES LEGS BSGRUBS NAS, DE'I
RJES SU MNGON MTHO SGRUB DGOS PA YIN TE, GTZO BO'I DON LA MI
SLU'I PHYIR, ,GZHAN LA'ANG RJES SU

@772B DPAG PA YIN, ZHES 'CHAD PA LTAR RO, ,DE LA SPYIR RIGS PA'I
BSTAN BCOS KYI DGOS PA NI, MNGON PAR 'DOD PA'I DON DAM BCAR BYAS
NAS, THA SNYAD PA'I TSAD MAS BSNYON MI NUS PA RNAMS LA MA THUG
GI BAR LEGS PAR SGRUB PA'I TSUL 'CHAD PA YIN NO, ,'DIR YANG TSU
ROL MTHONG BA RNAMS LA, LKOG TU GYUR PA'I

NGES LEGS DANG, SHIN TU LKOG TU GYUR PA'I MNGON MTHO BSGRUB BYAR
BYAS NAS, DE'I SGRUB BYED BAR MA CHAD PA'I PHYIR LHAN SKYES KYI
TSAD MA LA MTHAR THUG PAR SGRUB PAR BYED PA YIN NO, ,MDOR NA
STON PA DANG, DE'I BSTAN PA DANG, DE BSGRUB PA'I GROGS DGE 'DUN
DKON MCHOG GSUM LA MTHA' GZHAN DU

SRID PA'I DOGS PA BCAD NAS, TSAD MA'I SGO NAS SKYABS GNAS LA
NGES PA BRTAN PO SKYAD PAR BYED PA YIN NO, ,'DI LAS GZHAN DU
'CHAD NA, SDU BA'I RDOG PO LA RKANG PA'I RTEN 'CHA' BA YIN NO,
,GNYIS PA DGOS PA DE BSTAN BCOS LA RAG LAS PA'I TSUL NI, DES NA
SNGAR BSHAD PA'I MNGON MTHO NGES

LEGS NI RTAGS YANG DAG GI SGO NAS SGRUB DGOS SHING, ,DE YANG
RTAGS KYI TSUL MTHAR THUG PA MNGON SUM GYIS GRUB DGOS LA, DE LTA
BU DE BAR MA CHAD PAR RIGS PA YANG DAG GI SGO NAS, RTOG LDAN
'JUG PA'I YAN LAG TU 'GYUR BA NI, RIGS PA'I BSTAN BCOS 'DI LTA
BU KHO NA YOD

MED KYI RJES SU 'GRO SDOG BYED PA YIN NO, ,GSUM PA DGOS PA DE
LDAN GYI BSTAN BCOS LA GCES PAR BZUNG BA NI, 'KHOR BA LAS THAR
PA DON DU GNYER BA RNAMS KYIS NI, 'KHOR BA'I RTZA BA GCOD BYED
PHYIN CI MA LOG PA STON PA'I BSTAN BCOS 'DI LTA BU LA THOS PA
DANG, BSAM PAS GCES SPRAS

SU BZUNG BAR RIGS SO, ,BZHI PA BSTAN BCOS KYI BRJOD BYA'I LUS
GTAN LA DBAB PA LA, SPYIR BSHAD PA DANG, SO SOR BSHAD PA GNYIS
LAS, DANG PO NI, RIGS PA'I SGOR, MNGON SUM DANG NI RJES SU DPAG
,LTAR SNANG BCAS PA BDAG RIG PHYIR, ,SGRUB PA DANG NI SUN 'BYIN
DAG ,LTAR SNANG BCAS PA GZHAN RTOGS

PHYIR, ,ZHES BSHAD PA LTAR, SPYIR BSTAN BCOS PHAL MO CHE RANG
NYID KYIS GZHAL BYA NGES PA'I THABS DANG, GZHAN LA RTOGS PA
BSKYED PA'I THABS GNYIS KYI SGO NAS 'CHAD CING, DE BZHIN DU 'DIR
YANG RTOG GE'I LUS YONGS SU RDZOGS PA DE YANG GNYIS SU 'DUS TE,
TSIG DON BRGYAD KYI MNGON RJES YANG DAG LTAR SNANG

@773A *, ,BZHI PO RANG NYID KYIS GZHAL BYA NGES PA'I THABS SU
'DUS LA, SGRUB PA DANG SUN 'BYIN YANG DAG LTAR SNANG BZHI PO
GZHAN LA RTOGS PA BSKYED PA'I THABS SU 'DUS SO, ,DES NA LE'U
YANG GSUM DU 'DUS TE, MNGON SUM DANG, RANG DON DANG, GZHAN DON
NO, ,KUN BTUS LA

LE'U DRUG YOD PA DANG, RNAM 'GREL LA LE'U BZHI YOD PA LA 'GAL
BAR MI BSAM STE, DPE BRTAG PA DANG SEL BA BRTAG PA GNYIS RANG
DON LE'UR 'DUS SHING, LTAG CHOD BRTAG PA GZHAN DON DU 'DUS LA,
RNAM 'GREL LE'U GNYIS PA DON DAM PA'I TSAD MA RNAL 'BYOR MNGON
SUM BYE BRAG TU

GTAN LA 'BEBS PA YIN PAS MNGON SUM DU 'DU'O, ,DE YANG SHES BYA'I
GNAS TSOL BAN DANG POR GTAN LA 'BEBS BYED KYI TSAD MA YONGS SU
DAG PA LA RAG LAS LA, NGES NGES PAR BYA BA'I SKYES BU'I DON GYI
GTZO BO YANG DNGOS SU RJES DPAG GIS NGES SHING, DE YANG MNGON
SUM LA RAG LAS PAS MNGON

RJES LTAR SNANG GI RJES SU 'BRANGS NA SKYES BU SLU BAR 'GYUR
BAS, DE LTA BU'I GOL SA LEGS PAR BCAD NAS SKYES BU MI SLU BA'I
MTSAN NYID YANG DAG NGES PAR BYA DGOS SO, ,TSAD MA GTAN LA PHAB
PA YANG PHONGS NAS BYED PA MIN GYI RNAM NGES LAS, PHAN PA DANG
MI PHAN PA THOB PA DANG SPONG BA NI YANG DAG

PA'I SHES PA SNGON DU 'GRO BA CAN YIN PAS NA DE MI MKHAS PA
RNAMS LA BSTAN PA'I DON DU 'DI BRTZAM MO, ,ZHES BSHAD PA LTAR
GNAS SKABS DANG MTHAR THUG GI PHAN PA MTHA' DAG SGRUB CING NYES
TSOGS MTHA' DAG LDOG PA'I PHYIR DU YIN LA, DE YANG NYES TSOGS
KYI RTZA BA 'DI'I ZHEN YUL TSAD MAS

MED PAR NGES PA DANG, LEGS TSOGS KYI RTZA BA YANG TSANG MAS GRUB
PA LA NGES PAR LTOS DGOS PA YIN NO, ,GNYIS PA LA, RANG NYID KYIS
GZHAL BYA NGES PA'I THABS DANG, GZHAN LA RTOGS PA BSKYED PA'I
THABS GNYIS SO, ,DANG PO LA, NGES PAR BYA BA'I YUL NGOS BZUNG BA
DANG, DE NGES PAR

BYED PA'I THABS GNYIS SO, ,DANG PO NI, THUB PA BCOM LDAN 'DAS
GROL BA DON GNYER LA MI SLU BA'I CHAD MAR SGRUB PAR BYED PA YIN
LA, DE YANG DE'I BSTAN PA SKYON MED PAR SGRUBS PA'I SGO NAS SHES
PAR BYED PA YIN NA, ,DE LTAR YANG KUN BTUS SU, TSAD MAR GYUR PA
'GRO LA PHAN BZHED PA, ,

@774B STON PA BDE GSHEGS SKYOB LA PHYAG 'TSAL TE, ,ZHES PA'I DON
LUGS LAS 'BYUNG BA DANG LUGS LAS BZLOG PA'I SGRUB TSUL GNYIS SU
RIG PAR BYA'O, ,DE LA LUGS 'BYUNG GIS NI, STON PA LAM GANG NAS
GSHEGS PA'I LAM DE NYID STON PAR BYED PA YIN LA, DE LTAR GSHEGS
PA

CIS SHES SNYAM NA, LUGS LAS BZLOG PA'I TSUL GYIS DE LTAR BYON
PA'I SHES BYED STON PA YIN NO, ,DE YANG STON PA NI BDE GSHEGS
DANG SKYOB PA STE DON GNYIS PHUN SUM TSOGS PA'I BDAG NYID CAN
YIN LA, DE YANG PHYI ROL PAS 'DOD PA LTAR RTAG PA RANG BYUNG GI
TSAD MA MA YIN GYI, RGYU

RKYEN GYIS GSAR DU BSGRUBS PA YIN PAS DE'I GO 'PHANG SNGAR MA
THOB PA RNAMS KYIS KYANG THOB PAR BYAR YOD DO ZHES SHES PA'I
PHYIR DU TSAD MAR GYUR PA ZHES SMOS SO, ,DE'I RGYU MTSAN DE YANG
GANG YIN ZHE NA, BSAM PA PHUN SUM TSOGS PA 'GRO BA MTHA' DAG LA
PHAN PAR BZHED PA DANG, SBYOR BA

PHUN SUM TSOGS PA BDAG MED RTOGS PA'I SHES RAB GNYIS SO, ,DE LA
DANG POR STON PAS 'GRO BA MTHA' DAG SDUG BSNGAL DANG LDAN PA
DANG, BDE BA DANG BRAL BA SHAS MA BZOD NAS 'GRO BA MTHA' DAG
SGROL BAR DAM BCAS SHING DE YANG LAS DANG PO PA'I GNAS SKABS DE
LTA BUS SGRUB MI NUS PAS DE

NUS PA'I GO 'PHANG SGRUB DGOS LA, DE YANG RGYU MED NA MI 'BYUNG
BAS BDAG MED RTOGS PA'I SHES RAB LA RAG LAS PAR MTHONG BA YIN
NO, ,THOB BYA MI GNAS PA'I MYA NGAN LAS 'DAS PA DE YANG LAM GYI
GNAS SKABS SU ZHI BA'I MTHA' 'GOG BYED PHAN BZHED PA DANG, SRID
PA'I MTHA' 'GOG BYED BDAG MED

RTOGS PA'I SHES RAB GNYIS GOMS PA LA RAG LAS PA YIN NO, ,'DIR
GANG ZAG GI BDAG MED TZAM ZHIG BSTAN GYI ,CHOS KYI BDAG MED MA
BSTAN PA NI LE'U GSUM PAR 'CHAD PA'I RGYU MTSAN GYIS MIN GYI ,
GROL BA DON GNYER LA LTOS TE 'KHOR BA'I 'JUG LDOG MA LUS PA
MKHYEN PA'I STON PA TZAM GYIS

CHOG PAS DE'I DBANG DU BYAS PA YIN NO, ,'ON SNYING RJE CHEN PO
YANG MI STON PAR 'GYUR RO ZHE NA, SKYON MED DE, DE MED NA GROL
BA TZAM DON GNYER LA NYE BAR MKHO BA'I STON PA YANG MI 'BYUNG
BAS SO, ,DES NA 'DIR BSTAN PA'I SHES SGRIB YANG BDEN BZHI'I GNAS
LUGS LA RMONGS PA'I NYON MONGS CAN MA

@775A *, ,YIN PA'I MI SHES PA LA BYA'O, ,THUB PA GANG LA TSUD
MAR GYUR PA'I TSUL LA, RTAGS DGOD, PHYIR RGOL NGOS BZUNG, DON
GANG LA MI SLAB RI TSAL LO, ,DANG PO NI, THUB PA SANGS RGYAS
BCOM LDAN 'DAS CHOS CAN, GROL BA DON GNYER LA TSAD MA'I SKYES BU
YIN TE, GROL BA DON GNYER

LA LTAS TE MI SLU BA DANG MA SHES DON GSAL GNYIS DANG LDAN PA'I
SKYES BU YIN PA'I PHYIR, GNYIS PA NI, GZHAN SNGA YIN GYI RANG
SDE MIN TE, DE DAG LA GRUB ZIN PA'I PHYIR, DE YANG LUNG DRANGS
PAS SGRUB MI NUS PAS, DNGOS PO STOBS ZHUGS GYI RIGS PAS BSGRUB
PAR BYA BA YIN NO, ,GSUM PA

NI, GANG LA MI SLU BA NI, GROL BA DON GNYER GYI 'DOD BYA MYA
NGAN LAS 'DAS PA THABS DANG BCAS PA DANG, SPANG BYA SDUG BSNGAL
RGYU DANG BCAS PA YIN LA, DE LA STON PA GZHAN TSAD MA YIN PA
DGAG PA DANG, STON PA SANGS RGYAS NYAG GCIG MI SLU BAR SGRUB PA
DANG, SBYOR BA SKOR GCIG PO DE'I TSUL

BSGRUB PAS SKYES BU GSUM GYI LAM GYI RIM PA JI LTAR 'PHEL BA'I
TSUL LO, ,DANG PO NI PHYIR ROL PA RNAMS LA 'GAL 'DU'I DBYE BA
MTHA' YAS KYANG GTZO BO NI GNYIS TE, KUN NAS NYON MONGS LA BRTAN
PA DANG, RNAM BYANG LA BRTAN PA'O, ,DANG PO NI, RGYANG 'PHEN
DANG, DPYOD PA BA MA GTOGS PHYI

ROL PA RNAMS KYIS KYANG THAR PA KHAS LEN LA, DE YANG 'KHOR BAR
SKYE BA'I RGYUN CHAD PAR 'DOD PA DANG, DE DAG THAMS CAD KYI
RGYU'I RTZA BA GTZO BO DANG DBANG PHYUG SOGS RTAG PA LA 'DOD PA
'GAL TE, RTAG LA LDOG PA MED PA'I PHYIR, ,NUS BA NYID KYANG
RTOGS PAR DKA', ,ZHES BSHAD PA LTAR RGYU

RTAG NA 'BRAS BU LDOG PAR 'DOD KYANG MI RUNG STE, RGYU LDOG PA
MED PA'I PHYIR RO, ,RGYU 'BRAS NGES BYED KYI TSAD MA YANG MED
DE, DANG POR ME DU GNYIS KA DMIGS SU RUNG BA MI DMIGS PA LAS,
DE'I RJES SU MI DMIGS, DE'I RJES SU DU BA DMIGS, DE RJES ME MA
DMIGS, DE RJES DU BA MA DMIGS

PA LTAR RTAG PA LA GSAR SKYES DANG GSAR DU LDOG PA MI RUNG BA'I
PHYIR TE, RTAG DNGOS KYIS MNON PA'I YUL DANG DUS DANG RANG BZHIN
KHEGS SU CHUG KYANG DNGOS PO RAS 'GA' BAR 'GYUR BA'I PHYIR RO,
,RNAM BYANG LA BRTEN PA'I 'GAL BA NI, SDUG BSNGAL DANG BRAL BA
THOB PAR 'DOD PA DANG, BDAG YOD PAR RIGS

@776B PAS SGRUB PA GNYIS 'GAL TE, BDAG TU 'DZIN PA NI SDUG
BSNGAL KUN GYI RTZA BA YIN PA'I PHYIR, DE YANG, GANG ZHIG BDAG
MTHONG DE LA NI, ZHES SOGS BSHAD PA LTAR, BDAG TU 'DZIN PA YOD
NA, BDAG LA CHAGS PA'I SRED PA DANG GIS SEL, DE LAS BDAG GYI BDE
BA LA SRED PA DANG, DE YANG GZHAN GANG

LA YANG LTOS MED DU SGRUB MI NUS PAR MTHONG NAS, BDAG GI BDE
BA'I SGRUB BYED DBANG SOGS BDAG GI BA LA SRED PA DANG, DE LA SA
DE SGRUB PA'I PHYIR DU SGO GSUM GYI LAS MNGON PAR 'DU BYED DE,
LAS DE DAG GIS BDE 'GRO DANG NGAN 'GROR SKYE BAR BYED PAS, DES
NA BDAG LA MNGON CHAGS PA, ,DE

SRID DE NI 'KHOR BAR 'GYUR, ,ZHES SO, ,GNYIS PA DE LA THUB PA
NYAG GCIG MI SLU BAR SGRUB PA NI, SKOM PAS GDUNGS PA CHU LA DON
GNYER SKYE BA LTAR 'KHOR BA'I NYES DMIGS BSAMS NAS 'KHOR BA'I
SDUG BSNGAL GYIS GDUNGS PA MTHONG BA NA, SDUG BSNGAL ZHI BA LA
THOB 'DOD SKYE BA YIN NO, ,DE LTA BU'I

GROL 'DON GTER LA STON PAS BDEN BZHI BKA' STZAL TE, SDUG BSNGAL
DANG KUN 'BYUNG DANG 'GOG PA DANG LAM MO, ,DE YANG SKYE BA'I RIM
LA KUN 'BYUNG DANG LAM DANG POR SKYE ZHING SDUG BSNGAL DANG 'GOG
PA PHYIS 'BYUNG YANG, TSAD MAS RTOGS PA'I RIM PA NI, SDUG BSNGAL
DANG POR RTOGS SHING

LAM SGOM PAR MTHAR RTOGS SO, ,DE LA DANG POR SDUG BSNGAL GYI
RANG SPYI'I MTSAN NYID BSAMS PAS DE BRAL BYAR RTOGS PAR 'GYUR
ZHING, SDUG BSNGAL RGYU DANG DE MI RTOG ,LA SOGS RANG BZHIN RTOG
PAR MDZAD, ,CES BSHAD PA LTAR RO, ,SDUG BSNGAL RANG LOG MI NUS
SHING DE'I RGYU LOG

BA'I STOBS KYIS LDAG DGOS PAR MTHONG NAS, 'DI'I RGYU CI YIN ZHES
BRTAG PA NA LAS NYON GNYIS KUN 'BYUNG DU KHONG DU CHUD PAR 'GYUR
RO, ,DE YANG DGAG NUS MI NUS BRTAGS PA NA, RGYU YI NGO BO RTOGS
PA'I PHYIR, ,DE MI MTHUN PHYOGS KYANG NGES 'GYUR, ,ZHES BSHAD PA
LTAR BDAG MED PA NGES PA'I SGO

NAS RGYU KUN 'BYUNG SPANG NAS SU MTHONG ZHING DE LTAR NA, DE NI
GTAN DU NGA MIN STE, ,RGYU LA GEGS SOGS SRID PHYIR RO, ,ZHES
BSHAD PA LTAR 'BRAS BU SDUG BSNGAL 'GOG PA DANG, 'GOG PA DE
MNGON DU BYED NUS PAR MTHONG BA YIN NO, ,DAD PAR SDUG BSNGAL GYI
MTSAN NYID SHES PA'I DUS NAS

@777A *, ,MI RTAG SDUG BSNGAL STONG BDAG MED BZHI KHONG DU CHUD
PA'I PHYIR, BDAG 'DZIN 'GOG NUS PAR MTHONG BAS KUN 'BYUNG SPANG
BYAR DUS GNYIS PAR STON PA MI RIGS SO ZHE NA, SKYON MED DE, KUN
'BYUNG SPONG DGOS PA DANG SPANGS NUS PA GNYIS DANG POR MTHONG
NAS DA

NI GDON MI ZA BAR KUN 'BYUNG SPANG BAR BYA STE, DE LTAR DGOS
SHING NUS PA'I PHYIR SNYAM DU BSAMS NAS DUS GNYIS PAR DAM BCA'
BA YIN NO, ,SDUG BSNGAL BRAL BYAR DANG PO MTHONG BA NA, DE DANG
BRAL BA MNGON DU BYA DGOS PAR SHES PA DE MA THAG SKYE BAS 'GOG
PA DUS GNYIS PAR STON PAR

RIGS SO ZHE NA, MNGON DU BYA DGOS PAR SHES KYANG MNGON DU BYED
NUS PAR TSAD MAS MTHONG BA NI DUS GSUM PA LA NGES PAR LTOS PA
YIN NO, ,DE MNGON DU BYED PA YANG LAM GOMS PAR BYED PA LA LTOS
PAS DE'I RJES SU LAM SGOM PAR BYED PA YIN NO, ,DE LA LAM NI YAN
LAG BRGYAD DU 'DUS SHIN

DE YANG BSLAB PA GSUM DU NGES PA YIN TE, YANG DAG PA'I LTA BA
DANG, RTOG PA DANG, RTZOL BA DANG, DRAN PA BZHI SHES RAB KYI
BSLAB PA DANG, TING NGE 'DZIN NI SEMS KYI BSLAB PA DANG, YANG
DAG PA'I NGAG ,LAS KYI MTHA', 'TSO BA GSUM TSUL KHRIMS KYI BSLAB
PAR NGES SO, ,SRID PA'I RTZA BA GCOD

BYED NI BDAG MED STOGS PA'I SHES RAB NYID YIN LA, DE YANG SEMS
RTZE GCIG PA'I ZHI GNAS LA NGES PAR LTOS TE, THOS BSAM RGYANG
PAS DE KHO NA NYID JI LTA BA BZHIN PHIGS PAR DKA' BA'I PHYIR RO,
,ZHI GNAS KHYAD PAR CAN LA BRTEN NAS BDAG MED BSGOM PA NA, BDAG
MED NGES PA DE NYID

YUL BDAG MED LA ZUG PA LTA BUR DANG POR SKYES PA NA, BDAG MED
RTOGS PA'I SHES RAB LHAG MTHONG GIS BSDUS PA'I SGOM BYUNG DANG
SBYOR LAM DROD SKYES PA ZHES BYA'O, ,THOS BSAM RKYANG PA'I DUS
NA NGES PA DE NYID DANG RGYANGS CHAD PA'I TSUL DU SO SOR SNANG
BA YIN NO, ,ZHI GNAS KHYAD PAR CAN DE YANG

LHAG PA TSUL KHRIMS KYI BSLAB PA SNGON DU 'GRO BA LA LTOS TE,
STON PAS 'JUG LDOG GI TSUL KHRIMS GNYIS SU BCAS PA LA DRAN PAS
MA YENGS PAR BYAS NAS NAM YANG MI 'DA' ZHING, BRGYA LA 'DAS NA
YANG SHES BZHIN GYIS NGOS BZUNG NAS PHYIR 'CHOS PAR BYED PAS,
DRAN SHES STOBS LDAN BSKYED LA, DE GNYIS

@778B BYING RGOD KYI GNYEN POR KHA SPOS PA TZAM MO GYIS ZHI GNAS
KHYAD PAR CAN SKYED PA YIN NO, ,'PHAGS LAM YAN LAG BRGYAD PO DE
'KHOR LO DANG CHOS MTSUNGS TE, SHES RAB KYIS BSDUS PA NI GCOD
PAR BYED PAS RTZIBS DANG CHOS MTSUNGS LA, TING NGE 'DZIN NI
DMIGS PA LA SEMS 'DZIN PAS MU KHYUD DANG CHOS MTHUN NO, ,TSUL

KHRIMS NI LTE BA DANG MTSUNGS SO, ,DE LTA BU'I LAM BSLAB PA GSUM
'BYUNG BA'I RGYU MTSAN YANG, SPANG BYA NYON MONGS LA MNGON GYUR
DANG SA BON GNYIS, DANG PO LA, NYES SPYOD DNGOS SU KUN NAS SLANG
NUS PA DANG MI NUS PA GNYIS TE, DE DAG RIM PA BZHIN DU BSLAB PA
GSUM GYIS SPONG BA YIN NO, ,GSUM PA SBYOR BA SKOR GCIG PO DE'I

TSUL BSGRUB PAS SKYES BU GSUM GYI LAM GYI RIM PA JI LTAR 'PHEN
PA'I TSUL NI, SDUG BSNGAL LA, NGAN 'GROR NYID MTSAMS SBYOR BA
DANG, BDE 'GROR NYID MTSAMS SBYAR BA GNYIS YOD LA, DE'I RGYU KUN
'BYUNG LA YANG NGAN 'GRO BSKYED PA DANG, BDE 'GRO BSKYED PA
GNYIS SO, ,DES NA 'GOG PA DANG LAM LA YANG GNYIS GNYIS SU 'GYUR
BA

YIN NO, ,DE LTAR NA NGAN 'GRO'I RGYU 'BRAS GNYIS DANG, DE SPONG
BA'I LAM DANG, DE 'GAGS PA'I 'GOG BA BZHI LA MI SLU PAR BSGRUB
PAS SKYES BU CHUNG SU'I LAM GYI RIM PA 'BYUNG LA, BDE 'GRO'I DE
RNAMS LA MI SLU BAR BSGRUB PAS SKYES BU 'BRING GI LAM DANG, CHOS
CAN BSGRUB PAS SKYES BU CHEN PO'I LAM GYI RIM PA 'BYUNG BA YIN
NO, ,

GNYIS PA DE NGES PAR BYED PA'I THABS LA, LKOG GYUR NGES PA'I
THABS DANG, MNGON GYUR NGES PA'I THABS GNYIS SO, ,DANG PO NI,
THOG MAR SDUG BSNGAL GYI MTSAN NYID BZHI BO SHES PA'I SGO NAS
NGES DGOS PAS, DE LA MI RTAG PA DANG SDUG BSNGAL RTOGS PA'I LAG
RJES DANG, YID 'BYUNG MTSAN NYID RDZOGS PA BSKYED PA LA STONG PA
DANG BDAG

MED RTOGS DGOS PA'I RGYU MTSAN DANG, SDUG BSNGAL BDEN PA RANG
NYID KYI STENG NAS BDEN BZHI'I RNAM GZHAG DPYAD PA NANG, BDAG
MED SGRUB TSUL LO, ,DANG PO NI MI RTAG PA RTOGS PAS NI YID BRTAN
DU MI RUNG PAR RTOGS LA, SDUG BSNGAL MA RTOGS PAS NI 'BRAL 'DOD
SKYED PAR BYED PA YIN NO, ,'ON LAM GYI BDEN PA LA YANG YID BRTAN

DA MI RUNG BAR 'GYUR RO ZHE NA, RANG DON GYI MTHA' THUG PA'I
THOB BYA'I LAG RJES KYI DBANG DU BYAS PA YIN PAS 'DOD PA NYID
DE, MYA NGAN LAS 'DAS PA'I DBYINGS SU CHOS RNAMS NYID KYANG
SPANG BAR BYA NA CHOS MA YIN PA RNAMS LTA SMOS KYANG CI DGOS
GSUNGS PA'I PHYIR RO, ,DES NA DE DAG LA RTAG PA YIN DGOS SO,
,GNYIS PA NI,

@779A *, ,STONG PA DANG BDAG MED MA RTOGS NA, GANG ZHIG BDAG
MTHONG DE LA NI, ,ZHES SOGS KYI DON SNGAR BSHAD PA LTAR, BDAG
'DZIN NGES YOD LEG GI GEGS KYI GTZO BO SRED PA RANG STOBS KYIS
'DREN PA'I PHYIR DANG, TSER MA ZUG PA'I RKANG PA LA YID 'BYUNG
SKYE YANG, DE MED PA'I RKANG PA LA DON

GNYER SKYE BA LTAR, SDUG BSNGAL GYI SDUG BSNGAL LA YID 'BYUNG
SKYE YANG, 'DU BYED KYI SDUG BSNGAL GYI KHYAD PAR 'GA' ZHIG LA
THAR PAR 'KHRUL NAS BDAG GI THOB BYAR 'DZIN PA'I PHYIR RO, ,GSUM
PA NI, MTSAN NYID BZHI LDAN GYI ZAG BCAS DE SDUG BSNGAL GYI BDEN
PA, DE LA GTZANG SOGS SU SGRO 'DOGS PA DE DE'I KUN

DE'I ZHEN YUL SUN PHYUNG NAS MI RTAG SOGS SU RTOGS PA DE DE'I
LAM, DE BSGOMS PA'I STOBS KYIS PHYIN CI LOG BZHI DANG BRAL BA DE
DE'I 'GOG PA'O, ,DAL SPYIR SRID PA BCU DRUG YOD DE, DANG POR
SDUG BSNGAL GYI BZHI NI, BDAG LA SRID PA DANG, BDAG GI 'DOD
BYA'I DON DANG, DE SGRUB PA'I THABS DANG, THABS

DANG MI 'BRAL BA DANG MA THOB PA THOB PAR SRED PA BZHI'O, ,DE
DAG NI SDUG BSNGAL RANG GI NGO BO LA LOG PAR RTOG PA'O, ,DE'I
RGYU KUN 'BYUNG MA LOG RTOG NI, RGYU MED DU 'DZIN PA DANG, MI
MTHUN PA RGYUD 'DZIN PA'O, ,PHYI MA LA GSUM STE, RGYU GCIG KHO
NAS BYAS PAR 'DZIN PA DANG, SNGAR YONG RKYEN GYIS 'GYUR BAR SMRA
BA DANG, DBANG

PHYUG LTA BU'I BLO SNGON DU BTANG NAS BYAS PAR 'DZIN PA'O, ,'GOG
PA LA YANG LOG PAR RTOG PA BZHI STE, THAR PA GTAN MED DANG, YOD
KYANG ZAG BCAS MA ZHI BA DANG, 'DOD BYA GYA NOM MIN PA DANG, YIN
YANG GTAN DU THAR PA MIN PAR 'DZIN PA'O, ,LAM LA YANG LOG RTOG
BZHI STE, THAR LAM GTAN MANG DANG, BDAG MED

RTOGS PA'I SHES RAB THAR LAM NGAN PA YIN PA DANG, DES YUL GYI
GNAS LUGS PHYIN CI MA LOG PAR RTOGS MI NUS PA DANG, GTAN DU THAR
BYED MA YIN PA'O SNYAM DU 'DZIN PA'O, ,BZHI PA LA DGAG BYA BDAG
NGOS BZUNG BA DANG, DE 'GOG BYED KYI GTAN TSIGS SO, ,DANG PO NI,
GANG ZAG TZAM DGAG PAR BYA

BA MA YIN TE, DA LTAR NA LAS GSOG PA PO DANG RNAM SMIN MED PA PO
RNAMS KYANG KHEGS PAS 'GOG BYED DE NYID KYANG MED PAR 'GYUR BA'I
PHYIR RO, ,DES NA PHUNG PO'I TSOGS PA DANG RGYUN GANG LA YANG
BTAGS PA TZAM MA YIN PA'I GANG ZAG RANG RKYA BA'O, ,GNYIS PA LA,
RTAGS DGOS TSUL SGRUB, GZHAN

@780B SEL BA'I RNAM GZHAG GTAN LA DBAB PA'O, ,DANG PO NI, DE
'DRA BA'I GANG ZAG RANG RKYA BA CHOS CAN, RANG BZHIN MED DE,
PHUNG PO LNGA DANG RANG BZHIN GCIG DANG THA DAD GANG DU YANG MED
PA'I PHYIR, ,DPER NA RI BONG GI RVA BZHIN NO, ,GNYIS PA LA,
KHYAB PA SGRUB PA NI, BUM SNAM GYI STENG DU DU MAR YONGS GCOD LA
GRUB

NA, GCIG YIN PA RNAM BCAD LA KHEGS PAS GNYIS KA YIN PA'I SGRUB
PHYOGS KYI PHUNG GSUM SEL LA, GCIG YIN PA RNAM BCAD LA KHEGS PA
NA DU MA YIN PA YONGS GCOD LA GRUB PAS GNYIS KA MIN PA'I DGAG
PHYOGS KYI PHUNG GSUM SEL LO, ,DES BDAG DANG PHUNG PO'I STENG DU
YANG

RANG BZHIN GCIG DANG THA DANG KHEGS PA NA RANG BZHIN TZAM DU
'DZIN PA'I SGRO 'DOGS SEL BA YIN NO, ,PHYOGS CHOS SGRUB PA NI,
PHUNG PO LNGA CHOS CAN, GANG ZAG RANG RKYA BA DANG RANG BZHIN
GZHAN DU MED DE, YOD NAS SOR DMIGS DGOS PA LAS MA DMIGS PA'I
PHYIR, GANG ZAG RANG

RKYA BA DANG RANG GZHAN GCIG TU MED DE, MI RTAG DU MA GZHAN
DBANG CAN YIN PA'I PHYIR, DE LA RANG BZHIN GCIG KHEGS PAS SDUG
BSNGAL GYI KHYAD CHOS BZHI'I BDAG MED 'GRUB LA, RANG BZHIN THA
DAD KHEGS PAS KHYAD CHOS BZHI'I STONG PA 'GRUB PA YIN NO, ,DE
RTAGS SU BKOD NAS 'JIG LTA

LHAN SKYES KYI ZHEN YUL DU GYUR PA'I BDAG MED SGRUB PA YIN NO,
,GANG ZAG RANG RKYA BA MED NA RTAGS YANG DAG GI CHOS CAN DU MI
RIGS LA, YOD NA DGAG MI NUS PAR 'GYUR RO ZHE NA, SKYON MED DO,
CHOS CAN DU BZHAG NA YON TAN DANG, RANG RTEN LA'I DON BSTAN
PA'O, ,YON TAN NI, DE CHOS CAN DU BZUNG NAS

BKAG PA NYID KYIS, SKABS KYI BSGRUB BYA 'GRUB PA'I GROGS SU
'GYUR BA'I PHYIR DANG, DE RANG BZHIN GCIG DANG THA DAD KYIS
STONG PAR NGES PAS PHYOGS CHOS 'GRUB CING, DER NGES NA GANG ZAG
RANG RKYA BA DE RANG BZHIN YIN PAR 'GAL BAS 'GOG KYANG NUS PA
YIN NO, ,RANG RTAN LA ZHES PA

YANG RTAGS DANG SGRUB BYA'I CHOS RANG GI RTEN BKAG NA SKYON DU
'GYUR BAR BSHAD KYI, CHOS CAN 'BA' ZHIG PA BKAG PAS GNOD PA CI
YANG MED PAR STON PA YIN NO, ,NGES NA RTAGS YANG DAG YIN NA,
SHES 'DOD CHOS CAN GRUB PAS KHYAB KYANG RTAGS YANG DAG GI CHOS
CAN YIN NA GRUB @781A *, ,MI DGOS PA YIN NO, ,'O NA BKAG NA SKYON DU 'GYUR BA'I
RANG GI RTEN DE GANG YIN ZHE NA, RTAGS RNAM BCAD TZAM DES GRUB
PA'I SGRA DON NO, ,BYAS PA SOGS RTAGS SU BKOD PA LA MI MTSUNGS
TE, SGRA'I SGRA DON BYAS PAR MI RUNG BA'I PHYIG 'DI LA 'KHRUL
NAS RTAGS

'GOD PA NA GTZO BO LA SOGS PA'I SGRA DON NGAG GIS ZIN PAR CHOS
CAN DU 'DOD PA SHIN TU MANG NGO, ,'O NA, THOG MED BAG CHAGS LAS
BYUNG BA'I, ,ZHES SOGS JI LTAR 'CHAD CE NA, DE NI GTZO BO ZHES
PA'I SGRA'I BRJOD BYA SGRA DON YIN PAS GTZO BO MED KYANG, GTZO
BO ZHES PA'I SGRA SBYOR BA MI 'GAL BAR

STON PA YIN GYI GTZO BO'I SGRA DON DNGOS SU CHOS CAN DU BZUNG
DGOS PAR STON PA MA YIN NO, ,DA NI DKYUS KYI DON BSHAD PAR BYA
STE, PHUNG PO LNGA PO CHOS CAN, GZHAN DBANG CAN YIN TE, LAS NYON
GYIS 'DUS BYAS PA'I PHYIR, MI RTAG PAR SGRUB PA LA, RTAGS DGOD
PA DANG, TSUL SGRUB PA GNYIS LAS, DANG

PO NI, PHUNG PO LNGA CHOS CAN, MI RTAG STE, BYAS PA'I PHYIR,
GNYIS PA NI, PHYOGS CHOS DBANG PO RNON PO'I MNGON SUM GYIS 'GRUB
STE, SGRA RGYU RKYEN LAS SKYES PA MNGON SUM GYIS GRUB PA NA BYAS
PAR YANG GRUB BO, ,DBANG PO RTUL PO LA THA SNYAD SGRUB KYI RJES
DPAG DGOS SO, ,KHYAB PA LA DPE DGOS PA'I RGYU MTSAN NI,

BYAS PA LA MI RTAG PAS KHYAB PA DE DES PA'I GZHI MED PAR MI RUNG
STE, GZHI DANG MA 'BREL PA TSAD MA'I GZHAL BYAR MI RUNG BA'I
PHYIR RO, ,RTZOD GZHI YANG DER MI RUNG STE, KHYAB PA GRUB PA NA
BSGRUB BYA GRUB PAR THAL BA'I PHYIR, DES NA GZHI GZHAN ZHIG DGOS
LA GZHI GZHAN DE LA DPE ZHES BYA'O, ,LDOG KHYAB SGRUB

PA LA, DOGS PA SKYE BA'I GZHI NI, SLOB DPON DBANG PHYUG SDE NA
RE, BYAS PA RTAG PA'I GSAL BA'I DBYE BA RE RE NAS MED PAR NGES
MI NUS TE, RTAG PA'I GSAL BA RE RE NAS BYAS PAR YOD KYANG PHYIR
RGOL LA SNANG DU MI RUNG BA'I PHYIR, DES NA BYAS PA DANG RTAG
PA'I GZHI MTHUN SRID PAR MA MTHONG BA TZAM GYIS

LDOG PA'I KHYAB PA NGES PA YIN NO ZHES ZER, RANG LUGS NI, GZHI
MTHUN MI SRID PA MTHONG DGOS KYI SRID PAR MA MTHONG BTZAM GYIS
MI 'GRUB STE, DE TZAM GYIS THE TSOM DGAG MI NUS PA'I PHYIR, DE
LA KHO NA RE, RTAG PA LA BYAS PA MED PAR NGES PA'I BLO DES RTAG
PA'I GSAL BA'I DBYE BA MTHA'

@782B DAG LA BYAS PA MED PAR NGES SAM MA NGES, PHYI MA LTAR NA
MI MTHUN PHYOGS MTHA' DAG LAS LDOG PAR NGES MI NUS PAR 'GYUR LA,
DANG PO LTAR NA, BYAS PA LA 'JIG PA'I KHYAB PA NGES PA'I BLO DES
KYANG, BYAS PA'I GSAL BA'I DBYE BA MTHA' DAG LA 'JIG NGES KYI
KHYAB PA DES PAR 'GYUR LA,

DE LTAR NA SGRA'I BYAS PA LA YANG 'JIG PA'I KHYAB PA NGES PAS,
KHYAB PA GRUB PA'I DUS NI SGRA LA 'JIG PA GRUB PAR 'GYUR RO,
,SGRA'I BYAS PA 'JIG PAR GRUB KYANG SGRA 'JIG PAR MA GRUB PA ZHE
NA, 'O NA RTZOL BYUNG LA 'JIG PA'I KHYAB PA NGES PA'I TSAD MA
DES KYANG SGRA 'JIG PAR MA GRUB KYANG RTZOL BA LAS

BYUNG BA'I SGRA 'JIG PA GRUB DGOS LA, DE LTAR NA KHYAB PA GRUB
PA NA BSGRUB BYA GRUB PAR 'GYUR RO ZHE NA, DE DAG GI LAN BSHAD
PAR BYA STE, GNOD PA CAN GYI RTAGS LA BRTEN PA'I RJES DPAG DES,
BYAS PA RTAG PA'I GSAL BA'I DBYE BA MTHA' DAG LA SRID PA'I SGRO
'DOGS CHOD PA YIN GYI MI SRID PAR DES PA MA

YIN NO, ,'O NA RTZOL BYUNG LA 'JIG PA'I KHYAB PA NGES PA'I TSAD
MA DES KYANG RTZOL SGRA LA RTAG 'DZIN GYI SGRO 'DOGS CHOD PA YIN
GYI, RTZOL SGRA RTAG PAS STONG PAR MA NGES PAR KHAS LEN RIGS PAR
'GYUR RO ZHE NA, DE NI 'DOD PA NYID DO, ,DE LTAR NA RTAGS DER
BRTEN GYIS RJES DPAG DPYAD SHES SU 'GYUR

TE, SGRO 'DOGS BCAD ZIN GYI DON GCOD PA'I PHYIR RO ZHE NA, RTOGS
ZIN GYI DON LA 'JUG PA DPYAD SHES KYI DON YIN GYI GCAD ZIN GYI
DON GCOD PA DE'I DON MA YIN NO, ,DA NI KHYAB PA GNYIS KYI SGRUB
TSUL BSHAD PAR BYA STE, RJES KHYAB SGRUB BYED LTOS MED KYI RTAGS
DANG, LDOG KHYAB SGRUB BYED

GNOD PA CAN GYI GTAN TSIGS SO, ,DANG PO LA, RTAGS DGOD PA DANG,
TSUL SGRUB PA GNYIS LAS, DANG PO NI, GANG ZHIG GANG GI NGOR GRUB
PA GZHAN LA LTOS PA MED PAR DE'I NGO BOR ZUNG PA DE LA NI, GRUB
TZAM NAS DE'I NGO BOR NGES PAS KHYAB STE, DPER NA RGYU TSOGS THA
MAS 'BRAS BU BSKYED

PA BZHIN, BUM PA DE GRUB TZAM NAS 'JIG PAR 'GYUR BA PHYIS 'BYUNG
GI RGYU GZHAN LA LTOS MED DU 'JIG PA'I NGO BOR GYUR PA YIN NO
ZHES BYA BA'O, ,GTAN TSIGS 'DI'I RJES 'GRO'I KHYAB PA NI MNGON
SUM GYIS GRUB PAS, DES BUM PA'I STENG DU 'JIG PA'I KHYAB PA
MNGON SUM GYIS GRUB PA NA, ,

@783A *, ,'PHAGS PAR THAL BA DANG, RJES DPAG GIS GRUB NA THUG
MED DU THAL BA'I SKYON BSAL PA YIN NO, ,GNYIS PA PHYOGS CHOS
SGRUB PA NI, BUM PA LA DUS PHYIS BYUNG BA'I RGYU TZAM CHOS CAN,
BUM PA'I 'JIG PA MI BYED DE, BUM PA'I 'JIG PA BUM PA DANG

RDZAS GCIG DANG THA DAD GANG YANG MI BYED PA'I PHYIR, RDZAS GCIG
BYED NA, GRUB TZAM NAS 'JIG PA'I NGO BOR SKYES ZIN PAS PHYIS
'BYUNG GIS BYED PAR 'GAL LO, ,RDZAS GZHAN MI BYED DE, BUM PA
MTHAR 'JIG PA'I PHYIR, KHYAB PA YOD DE, NGO BOR GYUR PA'I 'JIG
PA MI SKYED NA RGYU

LAS MI 'JIG PA'I NGO BOR SKYED DGOS PAS MTHAR YANG 'JIG PA MI
'THAD DO, ,YANG NA 'DI LTAR SBYAR TE, BYAS PA CHOS CAN, KHYOD LA
'JIG PAS KHYAB PA DES TE, KHYOD SKYED PA'I RIGS KYI RGYU NUS PA
THOGS MED DE, MI RTAG PA SKYED PA'I RIGS KYI RGYU NUS PA THOGS
MED YIN GYI

RIGS KYI RGYU GZHAN MED PA'I PHYIR RO, ,DES DON MED PAR THAL
BA'I SKYEN YANG MED DE, BYAS MI RTAG GNYIS THUN MONG MIN PA'I
RGYU GCIG YIN PAR DPE BUM PA SOGS KYI STENG DU GRUB PA'I PHYIR,
JI LTAR GRUB CE NA, BUM PA'I STENG GI MI RTAG PA DE DNGOS MED
LAS SKYES PA MI 'THAD DE,

DNGOS MED RGYUR MI RUNG BA'I PHYIR, BYAS PA LA YANG SPYI DANG
BYE BRAG GNYIS LAS, BYE BRAG GI RGYU DE MI RTAG PA'I THUN MONG
MA YIN PA'I RGYUR MI 'THAD DE, YUL MA GA DHA LTA BU'I BYAS PA'I
RGYU DE MI RTAG PA'I THUN MONG MA YIN PA'I RGYU YIN NA, BOD KYI
BUM PA LA MI RTAG PA BSKYED PA'I RGYU MED PAR 'GYUR RO, ,SNGA

DRO'I DUS KYIS KHYAD PAR DU BYAS PA RGYUR DGOS NA PHYI DRO'I BUM
PA MI 'JIG PAR 'GYUR RO, ,RANG BZHIN GYI KHYAD PAR ZANGS BUM
GYIS BYAS PA'I RGYU LA LTOS NA RDZA'I BUM PA 'JIG PA'I RGYU MED
PAR 'GYUR LA, YUL DUS RANG BZHIN GSUM LAS MA GTOGS PA'I BYE BRAG
GZHAN YANG MED DO, ,DES

NA SPYIR RGYUS BSKYED CING MA BYAS PA'I RGYU LA LTOS PA BKAG PAS
BYAS PA'I RGYU LA LTOS PAR GRUB, BYE BRAG GI RGYU LA LTOS PAR
BKAG PAS BYAS PA SPYI'I THUN MONG MIN PA'I RGYU DE MI RTAG PA'I
THUN MONG MIN PA'I RGYU RU GRUB BO, ,GNYIS PA LA, RTAGS DGOD PA
DANG, TSUL SGRUB PA GNYIS, DANG PO NI,

@784B RTAG PA CHOS CAN, BYAS PA'AM DNGOS POS STONG STE, DON BYED
NUS PAS STONG PA'I PHYIR, DES STONG STE, DON BYED PA GNYIS KYIS
STONG PA'I PHYIR RO, ,GCIG CAR DON BYED NA 'BRAS BU CHOS CAN,
RIM GYIS MI 'BYUNG BAR THAL LO, ,'DOD NA, MNGON SUM GYIS BSAL
LO, ,RIM GYIS DON BYED NA, 'BRAS BU PHYI MA

DE BSKYED PA'I NUS PA DANG PO NAS MED NA RTAG PAR 'GAL, YOD NA
DANG PO'I DUS NAS BSKYED DGOS SO, ,LHAN CIG BYED RKYEN LA LTOS
PA YANG MI 'THAD DE, RTAG PA LA RKYEN GYIS KHYAD PAR BYAR MED
PA'I PHYIR, DES NA GNOD PA CAN GYI RTAGS 'DI NYID 'BREL BA'I DON
LDOG DNGOS SU BSGRUB PA'I SGO NAS RJES SU

'GRO LDOG LA DES PA BSKYED PA YIN GYI, LDOG KHYAB 'GRUB PA 'BREL
PA LA LTOS, DE 'GRUB PA BKAG NA KHEGS PA 'GRUB PA LA LTOS NA
PHAN TSUN RTEN PAR 'GYUR RO, ,DPE 'DUS MA BYAS KYI NAM MKHA' NI
REG BYA TZAM BKAG PA NI MA YIN TE, DAG 'DZIN MNGON SUM GYIS MI
'GRUB PAR 'GYUR BA'I PHYIR, DES NA

THOGS PA'I REG BYA GCAD PA TZAM YIN LA, DE NI REG BYA'I KHYAD
PAR RLUNG GIS BSDUS PA'I REG BYA BTANG SNYOMS PA BAR SNANG DU
LAG PA DBYUGS PA NA LUS SHES KYIS BZUNG BA'I STOBS KYIS SHUGS LA
'GRUB PA YIN NO, ,SLOB DPON DBANG PHYUG SDES BYAS PA DANG RTAG
PA'I GZHI MTHUN MA MTHONG BAS

CHOG GI MI SRID PAR MI 'GRUB PAR THAL, BYAS PA RTAG PA'I GSAL
BA'I DBYE BA MTHA' DAG LA MED NGES SU MI 'GRUB PA'I PHYIR, DER
THAL, RTAG PA'I GSAL BA'I DBYE BA MTHA' DAG YOD KYANG SNOD DU MI
RUNG BA'I PHYIR, ZHES ZER BA NI, SNGA MA'I RTAGS DANG PHYI MA'I
KHYAB PA MI 'GRUB PA YIN NO, ,DE LTAR

PHUNG PO MI RTAG PAR BSGRUBS NAS DA NI SDUG BSNGAL DU BSGRUB PAR
BYA STE, NYER LEN GYI PHUNG PO LNGA PO 'DI CHOS CAN, SDUG BSNGAL
BA YIN TE, LAS NYON GYIS 'DUS BYAS PA'I PHYIR, ZHES PA NI RANG
BZHIN GYI RTAGS SO, ,DE'I PHYOGS CHOS SGRUB PA NI, MI'I LUS 'DI
CHOS CAN, NYER LEN GYI RGYU

BZANG PO SNGON DU SONG STE, 'DOD PAR BYA BA'I 'BRAS BU YIN PA'I
PHYIR, YANG NA, 'PHEN BYED KYI LAS BZANG PO SNGON DU SONG STE,
RNAM SMIN YID DU 'ONG BA YIN PA'I PHYIR, LAS BZANG NGAN SNA
TSOGS SNGON DU SONG STE, 'BRAS BU 'DOD MI 'DOD SNA TSOGS DANG
LDAN PA'I PHYIR, DUD 'GRO'I LUS 'DI

@785A *, ,CHOS CAN, 'PHEN BYED KYI LAS NGAN PA SNGON DU SONG
STE, RNAM SMIN YID DU MI 'ONG BA DANG LDAN PA'I PHYIR, ZHES BKOD
PA'I RTAGS 'DI NGAG LA BRTEN NAS GRUB ZIN GYI RNAM SMIN 'DOD MI
'DOD 'DI DAG LA LAS BZANG NGAN SNGON DU SONG BAR DNGOS STOBS

KYIS 'GRUB KYANG, DE RING SBYIN PA BTANG BA DANG TSUL KHRIMS
BSRUNGS PA'I LAS LA MA 'ONGS PA NA 'BRAS BU BDE BA 'BYUNG BA NI
SHIN TU SKOG GYUR YIN TE, PHYI DRO'I LUS KYI KHYAD PAR PHYAG
'TSAL BA SOGS SNGA DRO'I LUS SNGON DU SONG BAR GRAB KYANG, SNGA
DRO'I DUS NA GANG ZAG DES PHYI DRO'I LUS KYI KHYAD

PAR DE LTA BU MI 'GRUB PA BZHIN NO, ,LAS GSOG PA YANG SRED PA
SNGON DU 'GRO DGOS PAS NYER LEN GYI PHUNG PO 'DI CHOS CAN, YUL
THOB 'DOD KYI SRED PA SNGON DU SONG STE, DBANG PHYUG SOGS KYIS
DBANG MED DU BSKUL BA MA YIN PAR MI GTZANG BA'I GNAS MNGAL DU
SKYE BA BLANGS PA'I PHYIR, DBANG

PHYUG SKUL BYED MIN PAR DBANG PHYUG 'GOG BYED KYI RIGS PAS 'GRUB
BO, ,DE LTA BU'I LAS NYON DE CHOS CAN, SDUG BSNGAL GYI RGYU YIN
TE, DE LA PHAN 'DOGS BYED YIN PA'I PHYIR, KUN 'BYUNG YIN TE, DE
YANG DANG YANG BSKYED PA'I PHYIR, RAB SKYE YIN TE, DE STOBS LDAN
SKYED PA'I PHYIR,

RKYEN YIN TE, DE'I RTEN BYED CING SKYE BA RGYUD MAR SKYED PA'I
PHYIR, SKYE BA RGYUD PA YOD PAR NI SKYE BA SNGA PHYI SGRUB BYED
KYI RTAGS LAS SHES TE, DE YANG SKYES MA THAG PA'I RIG PA CHOS
CAN, NYER LEN GYI RIG PA SNGA MA SNGON DU SONG STE, RIG PA YIN
PA'I PHYIR, DPER NA DA LTAR SDUG PAR SGRO

BTAGS PA LAS 'DOD CHAGS SKYE BA BZHIN, DE LA KHO NA RE, LDOG PA
MED DE, RIG PA YIN KYANG RIG PA SNGA MA HER LEN DU MI DGOS SO
ZHE NA, DE LA RGYU YOD DAM MED, PHYI MA MI RAGS TE, DE LTAR NA
RIG PA DE RTAG TU YOD PAR 'GYUR TE, RGYU LOG STOBS KYIS MI LDOG
PA'I DNGOS PO

YOD PA'I PHYIR, YANG NA RTAG TU DNGOS PO MED PAR 'GYUR TE, RGYU
YOD NA YOD PA'I RJES SU MI BYED PA'I PHYIR, DES NA RGYU DANG
BCAS PA YIN TE, RES 'GA' SKYE BAR DMIGS PA'I PHYIR, RGYU YOD NA
RTAG PA DANG MI RTAG PA LAS MA 'DAS LA, RTAG PA RGYUR MI RUNG
BAR SNGAR BSHAD ZIN TO, ,

@786B MI RTAG PA LA BEM RIG GNYIS SU KHA TSON CHOD PAS BEM PO
YIN NA, DBANG PO DANG BCAS PA'I LUS NYER LEN YIN NAM, DBANG PO
MED PA'I LUS NYER LEN YIN, DANG PO LTAR NA, RE RE BA YIN NAM,
KUN TSOGS PA RGYUR DGOS, DANG PO MI 'BAD DE, MIG SHES BZHIN DU
GZUGS GSAL BAR 'DZIN,

PAR 'GYUR BA'I PHYIR, PHYI MA MI RIGS TE, DBANG PO RNAMS YUL MI
'DRA BAR 'DZIN PA'I SHES PA BSKYED PA'I NUS PA SO SOR NGES PA'I
PHYIR, DBANG PO MED PA'I LUS HER LEN YIN NA, RDUL PHREN NAM YAN
LAG GI RDZAS YIN, DANG PO LTAR NA, RDUL PHRAN RE RE BAS CHOG
GAM, KUN TSOGS PA RGYUR

DGOS, DANG PO LTAR NA, YID RTOG DU MA GCIG CAR SKYE BAR 'GYUR
LA, GNYIS PA LTAR NA, SOR MO'I RDUL LTA BU MA TSANG NA YANG MI
SKYE BAR 'GYUR RO, ,YAN LAG GI RDZAS NYER LEN YIN PA'I MI RIGS
TE, DE MI SRID PA'I PHYIR, DE YANG BYA BA LA BRTEN PA DANG,
MTHONG BA LA BRTAN PA DANG, YON TAN

LA BRTEN PA'I 'GAL 'DU RNAM PA GSUM STE, DE LA LAG PA GA-YO, LUS
GZHAN MI GA-YO BA'I TSE LUS GZHAN GYI STENG NA YIN PA'I YAN LAG
DE MI GA-YO BAR MNGON SUM GYIS GRUB PAS GA-YO MI GA-YO'I CHA
GNYIS MED PAR 'GAL LO, ,GA-YO MI GA-YO DE DAG YAN LAG LA YOD PA
YIN GYI, YAN LAG

CAN LA MED DO ZHE NA, DE LTA NA LAG PA'I STENG DU GA-YO BA'I YAN
LAG GI RDUL GYIS BSDUS PA MNGON SUM GYIS GRUB PA 'DI DANG, MI
GA-YO BAR GNAS PA'I YAN LAG GNYIS DUS GCIG SO SOR GRUB DGOS PAR
'GYUR RO, ,DE BZHIN DU LHAG MA GNYIS LA YANG SBYOR, SHES PA NYER
LEN YIN NA, RANG

RGYUD KYIS BSDUS PA DANG, GZHAN RGYUD KYIS BSDUS PA GNYIS SU
NGES PAS GZHAN GYI SHES PA NYER LEN YIN NA, PHA MA'I SHES PA
NYER LEN DU BYA DGOS PAS PHA MA BZO MKHAS PA LA, BU BZO MKHAS PA
SOGS SU GDEN MI ZA BAR 'GYUR BAR KHAS BLANGS DGOS PAS SO, ,DES
NA RANG RGYUD KYI

RIG PA SNGA MAS NYER LEN BYAS PAR GDON MI ZA BAR GRUB BO, ,DE
BZHIN DU SKYE BA PHYI MA SGRUB PA LA YANG SBYAR RO, ,SKYE BA
SNGA MA YOD DE, ZHES KHYAD PAR SBYAR NA DPE RNYED PAR MI RUNG
NGO, ,DE LTAR KUN 'BYUNG DE SDUG BSNGAL SKYED BYED DANG BDAG
'DZIN RIGS PAS SUN 'BYUNG BAR NUS PAR MTHONG BA

@787A *, ,NA, SDUG BSNGAL 'GOG NUS SU MTHONG LA, DE LTA BU'I
MNYEN PO BSGOMS PA'I STOBS KYIS SDUG BSNGAL 'GAGS PA DE CHOS
CAN, DGOS PA YIN TE, SDUG BSNGAL SPANGS PA'I BRAL BA YIN PA'I
PHYIR, ZHI BA YIN TE, NYON MONGS PA SPANGS PA'I BRAL BA YIN

PA'I PHYIR, GYA NOM PA YIN TE, 'DOD BYA MCHOG TU GYUR PA'I BRAL
BA YIN PA'I PHYIR, NGES 'BYUNG YIN TE, SLAR MI LDOG PA'I CHOS
CAN GYI BRAL BA YIN PA'I PHYIR, DE MNGON DU BYED PA'I THABS NI
LAM YIN LA, DE YANG BDAG MED RTOGS PA'I SHES RAB DE NYID KYIS
DON SKYI TZAM YUL DU BYED

PA LA LHAG PAR MOS PA BRTAN MI BRTAN DANG, MNGON SUM GYIS GSANG
RTOGS DANG, RTOGS ZIN GOMS PA DANG, GOMS PA MTHAR THUG PA RNAMS
KYANG DNGOS STABS KYIS 'GRUB PAS, ,LAM LNGA DNGOS STOBS KYIS
'GRUB PA YIN NO, ,GOMS PA MTHAR THUG PAR SGRUB TSUL NI, SNGAR

THUB PA TSAD MAR SGRUB PA'I CHOS CAN SGRUB BYED 'OG TU STON PAS
DE'I SKABS SU 'CHAD PAR 'GYUR RO, ,RNAM 'GREL LE'U GNYIS PAR,
'KHOR BA LAS GROL BA'I LAM GYI MI MTHUN PHYOGS BZHI BKOD NAS
DGAG PA MDZAD DE, DBANG SOGS BDAG GI BA SDUG BSNGAL DU BSGOM PA
DANG, CHAGS

YUL DANG SKYES BU THA DANG DU BSGOM PA DANG, BKA' LUNG GROL BYED
DU BSGOM PA DANG, DKA' THUB KYIS GDUNG BAR BYED PA RNAMS SO,
,DES NA DE DAG BRJOD BYA'I GTZO BOR STON PA'I BSTAN BCOS RNAMS
CHOS CAN, GROL BA DON GNYER LA NYE BAR MKHO BA'I GROL LAM PHYIN
CI MA LOG PAR

BSTAN PA MIN TE, BDAG MED PA GTAN LA MA PHAB PA'I PHYIR, SNGAR
BSHAD PA'I CHOS CAN DU BZUNG BYA THUB PA BCOM LDAN 'DAS SGRUB
PA'I TSUL NI, GZUGS SOGS ZAG BCAS KYI PHUNG PO LNGA CHOS CAN,
GNYEN PO SGOM PA'I STOBS KYIS KHYOD KYI RGYUN ZAD BA YOD DE,
KHYOD KYI RGYU LA GNOD BYED

STOBS LDAN YOD PA'I PHYIR, DE'I PHYOGS CHOS SNGAR BDAG MED SGRUB
PA NYID KYIS 'GRUB LA, KHYAB PA NI, GRANG 'BRAS SPU LONG BYED
ZAD PAR MTHONG BA'I STENG DU MNGON SUM GYIS 'GRUB BO, ,SNGAR
LE'U GNYIS PAR STON PA SANGS RGYAS KYI KHYAD PAR DU BSTAN PA'I
SPANGS PA NI 'DI NYID YIN LA, LE'U

@788B GSUM PAR BSHAD PA'I CHOS KYI BDAG MED GOMS PAS SHES SGRIB
SPANGS PA'I SPANGS PA SGRUB PA NI, GZUNG 'DZIN RAG GSUM RDZAS
THA DAD DU 'DZIN PA'I RTOG PA CHOS CAN, GNYEN PO'I STOBS KYIS
KHYED KYI RGYUN ZAD PA YOD DE, KHYOD GNOD BYED STOBS LDAN DANG
BCAS PA YIN PA'I PHYIR RO, ,DE'I PHYOGS

CHOS LHAN CIG DMIGS DES KYI RTAGS KYIS GRUB CANG KHYAB PA SNGAR
DANG 'DRA, RTOGS PA MTHAR THUG SGRUB PA NI, BDAG MED RTOGS PA'I
TSAD MA CHOS CAN, KHYOD RANG GI GOMS PA'I DON LA GOMS PA MTHAR
THUG PA YOD DE, KHYED RANG GI GOMS BYA'I DON RTOGS PA'I TSAD MA
GANG ZHIG ,GOMS BYA'I DON LA SGRIB

PA ZAD PA YOD PA'I PHYIR, DE 'DRA BA'I SPANGS RTOGS MTHAR THUG
DANG LDAN PA'I SKYES BU DE SNGAR BSHAD PA'I BCOM LDAN 'DAS YIN
LA, DE CHOS CAN, KHYOD RGYU MED DANG MI MTHUN PA'I RGYU LAS
BYUNG BA MA YIN TE, KHYOD BSAM PA DANG SBYOR BA PHUN TSOGS GOMS
PA RAB KYI MTHAR THUG PA YIN PA'I PHYIR,

DE'I PHYOGS CHOS LUGS 'BYUNG GI SKABS SU STON PA LAM GANG NAS
BYON PA'I LAM SGRUB PA NYID KYIS 'GRUB PA YIN NO, ,DE LTAR GTZO
BO'I DON BDEN BZHI'I GNAS LUGS LA MI SLU BAR BSGRUB NAS, DA NI
MNGON MTHO LA MI SLU BAR SGRUB PA'I TSUL BSHAD PAR BYA STE, DE
LA RTAGS DGOD, TSUL

SGRUB, RTZOD PA SPANG BA'O, ,DANG PO NI, SBYIN PAS LONGS SPYOD
KHRIMS KYIS BDE, ZHES PA'I LUNG CHOS CAN, KHYOD RANG GI BSTAN
BYA LA MI SLU STE, DPYAD PA GSUM GYIS DAG PA'I LUNG YIN PA'I
PHYIR, DPER NA 'DUS BYAS MI RTAG PAR STON PA'I SKABS BZHIN, 'JUG
PA BDE BA'I PHYIR DU SBYOR BA 'DI

LTAR BKOD PA YIN GYI, DON STENG DU 'BREL PA MI STON PA DANG, DAM
BCA' BRJOD PAR MI RIGS SO, ,GNYIS PA LA KHYAB PA SGRUB PA DANG,
PHYOGS CHOS SGRUB PA'O, ,DANG PO NI, DPE'I STENG DU KHYAD PA
RJES DPAG GIS 'GRUB STE, 'DUS BYAS MI RTAG PAR RJES DPAG GIS
RTOGS NAS NGAG SMRAS SHING

RJES DPAG DE'I BSTAN BYA LA MI SLU BAR GRUB PA NA DE DAG DE RANG
GI BSTAN BYA LA MI SLU BAR GRUB PA YIN NO, ,GNYIS PA LA, KHAS
BLANG BAR BYA BA'I LUNG GI MTSAN GZHI NGOS BZUNG BA DANG, DE MI
SLU PA'I RGYU MTSAN DANG, DE JI LTAR SGRUB PA'I TSUL LO, ,DANG
PO NI, 'BREL PA DANG NI RJES MTHUN

@789A *, ,THABS, ,ZHES PA'I SHLOO KA GCIG GIS BSTEN NO, ,GNYIS
PA NI, MTHONG DANG MA MTHONG DNGOS PO YI, ,ZHES PA NAS, GNOD MED
CES PA'I BAR GYIS BSTAN LA, 'DI YI MI SLU BA ZHES PAS BSGRUB
BYA'I CHOS BSTAN NO, ,GSUM PA NI, MNGON GYUR STON PA'I BRJOD BYA
MNGON SUM

GYIS GRUB CING, GZHAN DAG MNGON GYUR DU 'DOD PA'I YAN LAG GI
RDZAS LTA BU BKAG PA LA MNGON SUM GYIS GNOD PA MED, LKOG GYUR
STON PA'I BRJOD BYA RJES DPAG GIS GRUB CING, GZHAN DAG LKAG GYUR
DU 'DOD PA'I GTZO BO LTA BU BKAG PA LA RJES DPAG GIS GNOD PA
MED, SHIN TU LKOG

GYUR STON PA'I LUNG GI BRJOD BYA LA SNGA PHYI 'GAL BA DANG,
DNGOS SHUGS 'GAL BA'I SGO NAS GNOD PA MED PA 'ONG, DE LA DKAR
CHOS SPYAD PA LAS BDE BA 'BYIN PA DANG SDUG BSNGAL 'BYIN PA
GNYIS LUNG LAS SNGA PHYI RANG LUGS SU BSTAN NA, DE LA NANG 'GAL
YOD PAR DNGOS STOBS KYIS 'GRUB MI

SRID DE, YA GYAL DKAR CHOS LA BDE BA 'BYIN PA DANG SDUG BSNGAL
DBYIN PA GNYIS KA DNGOS STOBS KYIS MI 'GRUB PA'I PHYIR, YID CHES
PA'I RJES DPAG GIS KYANG 'GAL BAR MI 'GRUB STE, YID CHES PA'I
RTAGS KYI PHYOGS CHOS SGRUB PA'I SKABS SU DOGS PA DE CHOD DGOS
PA'I

PHYIR, DES NA DE 'DRA BA'I SNGA PHYI 'GAL BA DANG DNGOS SHUGS
'GAL BA MED PAR BCOM LDAN 'DAS KYI BKA' YANG CHOD MAS 'GRUB PA
MI 'THAD DE ZHE NA SKYON MED DE, GZHI SNGON PO'I STENG DU BDE BA
'BYIN MI 'BYIN GNYIS DNGOS 'GAL DU DNGOS STOBS KYIS NGES PA NA,
DKAR

CHOS GYI STENG DU YANG DE GNYIS GZHI MTHUN DU 'DU SRID PA'I DOGS
PA CHOD CING, DKAR CHOS KYI STENG DU DE GNYIS GZHI MTHUN DU YOD
MED BLO KHA PHYOGS PA NI, TSAD MA SNGA MA'I STOBS KYIS MI SRID
PAR NGES NUS KYI, ,DE GNYIS GZHI DE'I STENG DU 'GAL BAR DNGOS
STOBS KYIS NGOS MI NUS

SO, ,DE LTAR NA KHRUS KYIS SDIG PA DAG PA DANG, CHAGS SOGS SDIG
PA'I RTZA BAR BSHAD PA LA YANG NA 'GAL BSTAN MI NUS PAR 'GYUR RO
ZHE NA, SKYON MED DE, KHRUS BYAS PAS SDIG PA'I RGYUR GYUR PA'I
RANG RGYUD KYI CHAGS SOGS CHUNG DU MI 'GRO BAR MNGON SUM GYIS
GRUB PA'I PHYIR,

@790B RTAGS SU BKOD PA'I DPYAD GSUM GYIS DGE BA'I LUNG YANG GZHI
MTHUN SDOM PA MIN GYI, DPYAD GSUM GYIS DAG PA'I LUNG GI PHYOGS
GCIG YIN PAS, DA'I LUNG NGO ZHES RNAM PAR BZHAG PA YIN PAS,
SBYIN PAS LONGS SPYOD KHRIMS KYIS BDE, ,ZHES PA'I LUNG DES GNAS
GSUM STON PAR THAL BA'I

SKYON MED DO, ,GSUM PA NI, LUNG RANG GI BSTAN BYA LA MI SLU BA
YIN MIN DE'I SGRUB BYED DANG, LOG PHYOGS LA GNOD BYED DU KHAS
BLANGS DGOS PAS GTAN CHAGS BKOD PA THAMS CAD DON MED DU 'GYUR RO
ZHE NA, DE'I LAN LA, YANG CHOS KYI GTAN TSIGS MI SRID PAR 'DOD
PA DGAG ,'DOD KYANG SBYOR BA

GZHAN DU 'DOD PA DGAG ,LUNG GNOD BYED DANG GEGS BYED DU GYUR
PA'I KHYAD PAR BSTAN PA DANG, TSUL GSUM DNGOS STOBS KYIS GRUB NA
YID CHOS KYI RTAGS SU MI RUNG BA'I RTZOD PA SPANGS PO, ,DANG PO
NI, YID CHOS TSAD MAR MI RUNG NA, SHIN TU LKOG GYUR GYI DON YOD
PA, RTOG LDAN GYIS DAM BCA'

MI RIGS PAR THAL LO, ,TSAD MAS MA GRUB KYANG DAM BCA' NA RTOG
LDAN DU MI 'GYUR TE, DE MIN PAR NI DNGOS PO DANG, ,DNGOS MED
RNAM GZHAG GANG GIS NUS, ,ZHES BSHAD PA LTAR RO, ,GANG PHYIR
'JIG RTEN DON GNYER NI, ,THE TSOM LAS KYANG 'JUG PHYIR RO, ,ZHES
BSHAD PA LTAR THE TSOM YANG

'JIG PA'I YAN LAG TU 'GYUR BAS, RTOG LDAN 'JUG PA'I YAN LAG TU
TSAD MAS GRUB PA MI DGOS ZHE NA, DE'I DON NI, YOD PA SRID MTHA'
TZAM DU SONG BA TSAD MAS 'GAG NUS SHING, MED PA SRID MTHA' TZAM
DU SONG BA'I DON 'GYUR GYI THE TSOM 'DREN PA'I THA SNYAD PA'I
TSAD MA RANG DGA' BA'I DBANG

DU BYAS KYI, DE LA MIN NA, ,BSAM GTAN GZUGS MED SOGS YOD DAM MED
DRIS PA NA, THE TSOM ZA ZHES LAN 'DEBS RIGS PAR 'GYUR RO, ,GNYIS
PA NI, SBYIN SOGS DKAR CHOS CHOS CAN, KHYOD SPYAD PA LAS BDE BA
'BYUNG STE, DE LTAR BCOM LDAN 'DAS KYIS LUNG RNAM DAG LAS GSUNGS
PA'I PHYIR

ZHES PA RTAGS SU 'DOD PA YANG MI RIGS TE, CHOS CAN GRUB PA'I DUS
NA BSGRUB BYA GRUB ZIN PA'I PHYIR DANG, SGRA MI RTAG STE, DE
LTAR NGAS SLUS PA'I PHYIR ZHES PA YANG, RTAGS YANG DAG TU 'DOD
DGOS PAR 'GYUR RO, ,DE NA 'THUN DU GSUNGS PA RTAGS SU 'GOD PA
YANG MI RIGS TE, DE NGES PA NA BSGRUB BYA NGES@791A *, ,PA'I PHYIR, DE LTAR NA
KHYED LA 'DUS BYAS MI RTAG PAR
STON PA'I LUNG SHES 'DOD DU BZUNG BA'I SNGAR GYI RTAGS YANG DAG
DE LTA BU KHAS LEN DGOS PAR 'GYUR RO, ,ZHE NA, DE LTA BU MI SRID
DE, DBYAR PA GSUM GYIS DAG PAR NGES PA'I DUS NA 'DUS BYAS MI
RTAG

PAR STON PA'I LUNG BSTAN PA LA MI SLU BAR GRUB ZIN PA'I PHYIR
RO, ,DE LTAR NA LUGS DE GNYIS KA YANG SKYON DANG BCAS PA YIN TE,
TSAD MAR 'DOD PA'I DPYAD GSUM GYIS DAG PA'I LUNG, GZHI 'GAR
BSTAN BYA LA MI SLU BA'I SGRUB BYED DANG, LOG PHYOGS LA GNOD
BYED DU BSTAN PA NA, ,

DPYAD GSUM GYIS DAG PA'I LUNG YIN NA, DE LTA BU'I KHYAB PA BSTON
PA 'KHRUL BLO YIN TE, BYAS PA SGRA MI RTAG PA'I SGRUB BYED DU
BSTAN PA NA, BYAS PA YIN NA DES KHYAB PAR 'KHRUL BA LTA BU'O,
,TSANG MAR MI 'DOD PAS NI, DPYAD GSUM GYIS DAG PA'I LUNG GI GSAL
BA RNAMS RANG GI BRJOD BYA'I SGRUB BYED DANG,

LOG PHYOGS LA GEGS BYED DU BSTON PA NA, DPYAD GSUM GYIS DAG PA'I
LUNG YIN NA NGES KHYAB PAR 'KHRUL PA YIN TE, BYAS PA'I GSAL BA
RNAMS SGRA MI RTAG PA'I SGRUB BYED DU MI RUNG BAR BSTAN PA NA,
BYAS PA YIN NA NGES KHYAB PAR BZUNG BA LTA BU'O, ,GSUM PA NI,
LUNG RNAMS RANG GI BRJOD

BYA'I DON GYI SGRUB BYED DANG, LOG PHYOGS LA GNOD BYED DU 'DOD
PA GNOD BYED PA'I LUGS DANG, LOG PHYOGS LA GEGS BYED DU 'DOD NA
GEGS BYED PA'I LUGS YIN GYI, DPYAD GSUM GYIS DAG PA'I LUNG DE
SNGAR GYI DAM BCA'I LOG PHYOGS LA GNOD BYED DU GEGS BYED PA'I
PHYOGS KYIS KYANG

'DOD PA YIN NA, ,DE LTAR NA, DPYAD GSUM GYIS DAG PA'I LUNG YIN
NA, BSTAN BYA LA MI SLU BA'I TSAD MA YIN PAS KYANG MA KHYAB PAR
'GYUR RO ZHE NA, SKYON MED DE, DE NI 'BREL PA LA MI SLU BA'I DON
DU BYAS PA YIN PAS MI SLU BAS KHYAB KYANG MI SLU BA'I SGRUB BYED
YIN PAS KHYAB PA KHAS BLANGS MI

DGOS SO, ,BZHI PA NI, TSUL GSUM DNGOS STOBS KYI TSAD MAS GRUB
NA, YID CHES PA'I RTAGS SU MI RUNG NGO ZHE NA, RTAGS THAMS CAD
BSGRUB BYA'I NGOS NAS MI 'DRA BAR RNAM PAR BZHAG PA YIN GYI,
SGRUB BYED TSAD MA'I NGOS NAS MIN TE, THAMS CAD MTHAR MNGON SUM
LA THUG DGOS PAR BSGRUBS

@792B ZIN PA'I PHYIR, DE LTAR MIN NA, RJES DPAG 'BA' ZHIG DGOS
PAS THUG MED DU 'GYUR BA DANG, DGAG RTAGS SGRUB RTAGS SOGS KYANG
RTAGS SU BKOD PA DE DGAG SGRUB GANG RUNG GI SGO NAS 'BYED DGOS
PAS, 'GAL KHYAB DMIGS PA'I DGAG RTAGS MI SRID PAR 'GYUR RO, ,DE
LA TSAD MA'I GNOD PA BZHIR NGES

PA'I RGYU MTSAN NI, MYONG BA'I STOBS KYIS RTOGS PAR BYA BA DANG,
MYONG STOBS MIN PAS RTOGS PAR BYA BA GNYIS SU NGES SHING, PHYI
MA LA LUNG GNOD BYED DU 'GYUR BA LA NGES PAR LTAS PA DANG MI
LTOS PA GNYIS SU 'DUS LA, MI LTOS PA LA, 'DOD PA TZAM GYIS 'JOG
NUS PA DANG MI NUS PA GNYIS SO, ,'DOD PA

TZAM GYIS BZHAG NA, TSANG MA'I DGAG BYAR 'GAL LO ZHE NA, MI 'GAL
TE, SPYIR RTOG PAS BRTAGS PA LA TSAD MAS MA GRUB PA THAG KHRA LA
SBRUL DU BTAGS PA LTA BU DANG, TSAD MAS GRUB PA GNYIS SU YOD LA,
PHYI MA LA YANG 'DOD PA TZAM GYIS BZHAG MI NUS PA BYAS MI RTAG
GI THA DAD LTA BU DANG, BZHAG NUS

PA RI BONG CAN ZLA BA'I SGRAS BRJOD RUNG LTA BU GNYIS SU YONG,
'DOD PA TZAM GYIS 'JOG NUS PA'I RGYU MTSAN YANG, GANG NA 'DOD PA
YOD PA DER BRDA YOD LA, BRDA SBYAR BA DER SGRAS BRJOD DU RUNG
LA, 'DOD PA YANG YUL KUN LA RANG DGAR 'JUG PA'I PHYIR, DES NI RI
BONG CAN LA ZLA BA'I SGRA 'DOD PAS SBYAR BA YIN GYI YUL GYI

NGOS NAS TSUR GRUB PA MA YIN TE, DE LTAR MIN NA, ZLA BA GANG NA
YOD PA DER ZLA BA ZHES PA'I SGRA 'UR 'UR BA RGYUN MA CHAD PA
'BYUNG DGOS SO, ,KHO NA RE, ZLA BA ZHES PA'I SGRA DE RI BONG CAN
LA SEL 'JUG MIN PAR 'GYUR TE, RI BONG CAN MIN PA GCOD MI NUS
PA'I PHYIR TE, SHES BYA MTHA' DAG LA 'JUG TU RUNG BA'I PHYIR ZHE
NA,

SKYON MED DE, RI BONG CAN LA ZLA BA'I SGRA SBYAR BA NA, RI BONG
CAN ZLA BA MIN PA GCOD KYI, ZLA BA MIN PA'I GSAL BA MTHA' DAG MI
GCOD DO, ,ZLA BA MIN PA GCOD DU CHUG KYANG ZLA BA MIN NA DES
GCOD MI DGOS SO, ,DES NA GRAGS PA DANG YID CHES KYI TSAD MA YANG
YUL GYI KHYAD PAR BSTAN PA'I SGO NAS NANG PHAN

TSUN DANG, DNGOS STOBS KYI KHYAD PAR DBYE DGOS GYI, TSUL GSUM
SGRUB BYED KYI TSAD MAS DBYER MI RUNG NGO, ,GSUM PA GZHAN SEL
BA'I RNAM GZHAG GTAN LA DBAB PA LA, BDEN PA GNYIS KYI RNAM GZHAG
DANG, SGRA RTOG GI 'JUG TSUL DANG, SEL BA NGOS BZUNG BA'O, ,DANG
PO LA, BDEN GNYIS KYI MTSAN

@793A *, ,NYID, MTSAN GZHI'I DBYE BA, NGES BYED KYI TSAD MA
BSHAD PA'O, ,DANG PO LA, KUN RDZOB BDEN PA'I MTSAN NYID NI, RTOG
PAS BTAGS PA TZAM DU GRUB PA'I CHOS DANG, DON DAM BDEN PA'I
MTSAN NYID NI, RTOG PAS BTAGS PA TZAM MIN PAR GRUB PA'I CHOS SO,
,GNYIS PA NI,

KUN RDZOB KYI SGRA BSHAD PA'I GZHI NI, SPYI 'DZIN GYI RNAM PAR
RTOG PA YIN GYI, SPYI MTSAN GZUNG YUL DU BYAS PAS DI KHO NA NYID
MTHONG BA LA SGRIB PA ZHES BYA LA, KUN RJE BA KYI SGRA 'JUG PA
MIN NO, ,DES NA RTOG PA'I GZUNG YUL THAMS CAD NI KUN RDZOB KYI
BDEN PA DANG, RANG MTSAN THAMS CAD DON DAM PA'I

BDEN PA YIN NO, ,GSUM PA NI, SPYI MTSAN RTOG PAS BTAGS PA TZAM
DU NGES PA NI, RJES SU GRUB PA KHEGS PA SNGON DU SONG BA LA LTOS
PAS DE SGRUB PA LA, GZHAN GYI LUGS DGAG PA DANG, RANG GI LUGS
BZHAG PA'O, ,DANG PO NI, KHA CIG ,SPYI MTSAN DNGOS PO YIN PA
BKAG PA NA, DE 'GOG BYED KYI

RIGS PA DE NYID BYAS MI RTAG SOGS LA YANG MTSUNGS PAR MTHONG NAS
DE DAG KYANG DNGOS PO MIN ZHING, SGRA MI RTAG PAR YANG RANG LUGS
LA DAM BCA' MI NUS PAR RTOG NGO TZAM DU YOD PAR KHAS LEN PA NI,
MNGON SUM TSAD MA YANG RANG LUGS LA SGRUB MI NUS PA'I PHYIR, DAM
BCA' GANG YANG YANG

DAG TU SGRUB MI NUS PAR 'GYUR TE, RGOL PHYIR RGOL GNYIS KA LA
BSNYON MI NUS PA'I TSAD MA BSTAN RGYU MI 'DUG PA'I PHYIR RO,
,DES NA DE DAG GIS RANG MTSAN GYI 'JOG BYED YUL DUS DANG BZHIN
MA 'DRES PAR GNAS PA'I DON MI SHES SHING, SPYI MTSAN DNGOS PO
YIN PA 'GOG PA'I RIGS PA MA SHES

PAS 'KHRUL BA YIN TE, DES NA DUS 'DRES PAR 'DZIN PA'I RTOG PAS
SNGA DRO'I DUS NA YONG PA PHYI DRO'I DUS NA YOD PA DANG, RANG
BZHIN 'DRES PAR 'DZIN PA'I RTOG PAS KHRA BO LA YOD PA SER SKYA
LA YOD PA DANG, YUL 'DRES PAR 'DZIN PA'I RTOG PAS SHAR NA YOD PA
DE NYID NUB NA YOD PAR BZUNG BA YIN

PAS, MA 'DRES PA'I DON YANG SNGA DRO YOD PA PHYI DRO MED PA
DANG, KHRA BO LA YOD PA SER SKYA LA MED PA SOGS KYI DON YIN GYI,
KHRA BO LA YOD NA SER SKYA LA YOD PAR 'GAL BA'I DON MA YIN TE,
DE LTAR NA GZUGS YOD NA SGRA YOD PAR 'GAL BAR KHAS BLANGS DGOS
SHING, KHRA BO YI NI NGO BO

@794B GANG, ,ZHES PA NAS, GNYIS KA LA YANG YOD PA MIN, ,ZHES
PA'I BAR GYI GZHUNG SNGA PHYI NANG 'GAL SMRAS PAR 'GYUR RO,
,GNYIS PA NI, SPYI MTSAN RNAM PAR RTOG PA'I GZUNG YUL CHOS CAN,
DNGOS POR MED DE, SHING DANG RDZAS GCIG DANG THA DAD GANG DU
YANG MED PA'I PHYIR, RDZAS GZHAN DU MED DE, DE LTAR DU

YOD NA DMIGS DGOS PA LAS MA DMIGS PA'I PHYIR, KHYOD DE DANG
RDZAS GCIG TU MED DE, DE LTAR YOD NA SHING GSAL RANG MTSAN RNAMS
RDZAS GCIG TU 'DRE DGOS PA LAS DE LTAR 'DRE BA MED PA'I PHYIR,
DE LTAR NA SHING DE SHA SHUG DANG RDZAS GCIG NA YANG SHA SHUG
GNYIS KA RDZAS GCIG TU 'DRE

DGOS PAS SHING TZAM DNGOS PO MIN PA KHO BO CAG GI 'DOD PA GRUB
BO ZHE NA, DE GNYIS KYI KHYAD PAR MA BYED PAS NONGS PA YIN PAS
RNAM PA KUN TU MI MTSUNGS PA NYID LEGS PAR NYON CIG ,SHING DE
SHA BA DANG SHUG PA LA RJES SU 'GRO BAR SNANG BA'I SPYI 'DZIN
GYI GZUNG YUL DNGOS PO YIN NA, BLO DE

RTOG MED MA 'KHRUL BAR 'GYUR DGOS LA, DE LTAR NA DE'I GZUNG NGOR
CHA BCAS 'CHAR BA MI SRID DE, DE'I RGYU MTSAN DE SNANG BA NA CHA
DANG CHA CAN RNAMS MI 'DRA BAR SNANG DGOS LA, DE LTAR NA, CHA
DANG CHA CAN CHOS CAN, RDZAS THA DAD DU THAL, BLO MA 'KHRUL BA'I
NGOR THA DAD YIN PA'I PHYIR, DES NA BLO MA 'KHRUL BA'I NGOR

SHING DE RANG GI GSAL BA LA RJES SU 'GRO BA SNANG NA ZLA BA DANG
SKAR MA LTA BU'AM, KA BA DU MA LA THOG CIG BKAB PA LTA BU SOGS
SU SNANG BA MI SRID CING, CHA BCAS SNANG BA'ANG MI SRID PAS
SHING TZAM DE SHA PA DANG YANG CHA SHAS KYIS DBEN PA'I RDZAS
GCIG TU SNANG DGOS LA, SHUG PA DANG YANG DER SNANG DGOS

PAS SHA SHUG GNYIS RDZAS GCIG TU 'PHEN NUS PA YIN GYI SHING DE
SHA SHUG DANG RDZAS GCIG PAS, DE GNYIS NANG PHAN TSUN YANG RDZAS
GCIG TU KHAS BLANGS MI DGOS TE, DE GSUM PO RAGS PA YIN PA'I
PHYIR, RAGS PA LA DNGOS MED KYIS KHYAB PA KHAS BLANGS PA NI,
RAGS PA DANG RAGS PA CHA MED GCIG TU 'KHRUL ZHING

CHA MED KYI GCIG DANG GCIG SO SOR MA PHYED PA YIN NO, ,'DI LTA
BU'I KHYAD PAR LEGS PAR MI SHES NA SPYI MTSAN DNGOS PO YIN PA
'GOG LO BYAS KYANG, MTHAR MNGON SUM LA YANG MTSUNGS PA SPANG MI
NUS PA RANG LUGS LA RDZAS GZHAN DANG RDZAS GCIG TU BSGRUB NUS
PA'I DON ME SHAM GYI BU DANG MTSUNGS PAR KHAS LEN DGOS PAR

@795A *, ,'GYUR RO, ,YANG DNGOS PO'I MTSAN GZHI 'JOG LO BYAS PAS
NA SPYI MTSAN RNAMS DANG MTSUNGS PA SPANG MI NUS PAR BDAG 'DZIN
YANG GZUNG YUL LA MI 'KHRUL BAR KHAS LEN DGOS PAS, 'BAD KYANG
'KHOR BA LAS MI GROL BAR KHAS LEN DGOS PAR 'GYUR RO, ,DES NA
SPYI MTSAN DNGOS

POR GRUB PA LEGS PAR KHEGS SHING BYAS MI RTAG SOGS DNGOS POR
KHAS BLANGS PAS CHOG PA'I GNYIS TSOGS LA MKHAS PAR BYA'O, ,GNYIS
PA SGRA RTOG SEL BAS 'JUG PAR SGRUB PA LA, RTZOD PA NI, SGRA
RANG GI GNAS TSOD LA SGRA BYAS MI RTAG PA GSUM GRUB DUS SO SOR
MED CING DON GCIG TU YOD PAS,

RTAGS SU BKOD PA YANG BSGRUB BYA'I CHOS DE NYID RTOGS SU BKOD
PAS DAM BCA'I PHYOGS GCIG RTAGS SU BKOD PA'I MA GRUB PAR 'GYUR
LA, BLA RIM CAN DU NGES PA YANG DON DANG MI MTHUN PAR ZHUGS PAS
PHYIN CI LOG 'BA' ZHIG YIN NO ZHE NA, LAN LA, BLO JI LTAR SNANG
BA'I TSUL DANG, DON

LA JI LTAR GNAS PA'I TSUL DANG, DE JI LTAR RTOGS PA'I TSUL LO,
,DANG PO NI, SGRA BYAS MI RTAG GSUM PO RTOGS PA LA SNGO SER LTAR
SO SOR SNANG ZHING, DE YANG RIM CAN KHO NAR SNANG LA, SNANG BA
DE YANG 'KHRUL BA YIN TE, SNANG BA LTAR MA GRUB PA'I PHYIR, DE'I
RGYU MTSAN, SNANG BA LTAR GRUB NA, SGRA GRUB

DUS NA RTAG PAR 'GYUR BA DANG, DE GSUM RDZAS THA DANG PAS BYAS
PA RTAG PAR THAL BA DANG, MI RTAG PA MA BYAS PAR 'GYUR DGOS SO,
,GNYIS PA NI, DE GSUM RANG GI MTSAN NYID GCIG KHO NAR GNAS
SHING, THA DAD PA NI RTOG PAS BTAGS PA TZAM YIN NO, ,THA DAD DU
RTOGS PAS BTAGS PA TZAM

YIN KYANG THA DAD MTSAN NYID PAR KHAS BLANG BAR BYA STE, DE BKAG
NA 'GOG BYED DE NYID LA GNOD PA'I PHYIR RO, ,DES NA CHOS DANG
CHOS NYID THA DAD NI BLOS KUN GTAGS PA YIN GYI DON YANG NI MIN
TE ZHES BSHAD PA LTAR, SGRA BYAS MI RTAG PA GSUM DNGOS PO YIN
YANG DE GSUM SHES 'DOD CHOS

CAN DANG, BSGRUB BYA'I CHOS DANG, GTAN TSIGS YIN PA NI RTOG PAS
BTAGS PA TZAM YIN NO, ,DE LTA MIN NA SBRUL MGO'I GDENGS KA LTAR
MTHONG BA'I MNGON SUM SKYE DGOS SO, ,DES NA RTAGS CHOS DON GSUM
DANG BYAS MI RTAG THA DAD KYI CHA RNAMS MED DO ZHES SPONG YANG
MNGON SUM KYIS

@796B GNOD PA MI 'BAB STE, YOD KYANG MNGON SUM LA SNANG DU MI
RUNG BA'I PHYIR, MED CES SPONG NA SPYIR TSAD MA LA GNOD PA YIN
TE, RJES DPAG GIS GRUB PA'I PHYIR, MNGON SUM GYIS MA MTHONG NA
MED DGOS SO ZHE NA, SKYON MED TE, RTOG PAS BTAGS TZAM YIN GYI
RANG GI MTSAN NYID KYIS GRUB PAR MI 'DOD DO, ,

RTOG PAS BTAGS PA TZAM DANG, DON BYED NUS PA 'GAL BAR KHAS
BLANGS NAS DBU MA PA'I LUGS SUN DBYUNG BAR 'GYUR BA BZHIN DU,
'DIR NI TSAD MAS GRUB PA DANG 'GAL BA DE KHAS BLANGS NA RNAM
GZHAG THAMS CAD 'CHOL BAR 'GYUR RO, ,GSUM PA NI, SGRA BYAS MI
RTAG GSUM RTOGS PA'I BLO

RIM CAN KHO NAR SKYE BA YIN GYI, YUL GSUM RIM CAN KHO NAR GRUB
PA MIN NO, ,DE LTAR NA YUL GSUM DUS GCIG TU MA GRUB PAR 'GYUR
TE, DUS GCIG TU BSGRUB PA'I SGRUB BYED KYI TSAD MA MED PA'I
PHYIR ZHE NA, RTAGS MA GRUB BO, ,DE YANG YOD PA'I SGRA RTOG KHO
NA SGRUB PAS 'JUG PAR DOGS

PA SKYE BA'I RGYU MTSAN DANG, SEL BA LA 'JUG PAR SGRUB PA DANG,
DNGOS MED LA DNGOS SU 'JUG PA'I SGRA RTOG LA DOGS PA DE SKYE BAR
MI RIGS PA DANG GSUM GYIS RIG PAR BYA'O, ,DANG PO NI, BUM PA'O
SNYAM DU 'DZIN PA'I RTOG PA'I NGOR SGRUB PA KHO NA'I RNAM PA
SHAR GYI, DGAG PA'I RNAM PA MA SHAR

BAS 'KHRUL BA YIN NO, ,GNYIS PA NI, SGRA NGES PA'I BLO DES SGRA
MIN DU 'DZIN PA'I LOG RTOG MA BSAL NA, SGRAR DES KYANG SGRA MIN
PAR DOGS PA SKYE BAR 'GYUR BAS DE BCAD DGOS LA, DE YANG SGRO
'DOGS KYI ZHEN YUL RNAM PAR BCAD PAR MA NGES NA, SGRAR MI GO BAR
'GYUR TE, SGRA MA YIN PA

LAS LOG PAR MI GO BA'I PHYIR, DES NA SGRA 'DOGS KYI ZHEN YUL
RNAM PAR BCAD PA NGES SHING SGRA'I STENG GI RTAG PA RNAM PAR
BCAD PA MA NGES PAS RNAM BCAD KYI YUL CAN DU GRUB BO, ,NGES NA
PHYI ROL PA RNAMS KYIS SGRA NGES PA'I BLO DES SGRA MIN PA'I SGRO
'DOGS BCAD KYANG, SGRA MIN BCAD

MI DGOS PAR 'DOD PA 'GAL BA YIN NO, ,SGRO 'DOGS GCOD PA YUL SUN
PHYUNG BA'I SGO NAS YIN GYI, PHYI ROL TSER MA 'DON PA'I TSUL
GYIS MIN NO, ,DE LTAR NA SGRO 'DOGS GCIG BCAD NA, KUN GCOD PA
DANG, MA BCAD NA GCIG KYANG MI GCOD PAR 'GYUR RO, ,DES NA MNGON
SUM DANG, RTOG

@797A *, ,PA GNYIS YUL SEL BA LA 'JUG PAR 'DRA YANG 'JUG TSUL MI
'DRA STE, MNGON SUM SGRUB PA'I SGO NAS 'JUG LA, RTOG PA NI SEL
BA'I SGO NAS 'JUG PA YIN NO, ,DE YANG YUL GYI STOBS KYIS TSUR
MNGON SUM LA SNANG BA BSKYED PA YIN LA, YUL SNGON PO LTA BU'I
RDZAS

RNAMS KYANG SO SOR MED PAS CHA SHAS SU MA PHYE BAR 'DZIN PA YIN
NO, ,DES NA MNGON SUM NI SGRO 'DOGS DANG MI 'GAL BAR 'JUG PA YIN
TE, RTAG PAR SGRO 'DOGS PA'I DUS NA YANG MI RTAG PAR MTHONG BA'I
PHYIR, DE LTA MIN NA SGRO 'DOGS THAMS CAD GCIG CAR CHOD DGOS PAR
'GYUR RO, ,MNGON

SUM GYIS BZHAG PA'I BAG CHAGS KYIS NGES SHES BSKYED CING, DE
YANG SGRO 'DOGS DANG 'GAL BAR 'JUG DGOS LA, SGRO 'DOGS KYIS
KYANG YUL LA LOG PAR ZHUGS PAS DE SEL BA NA DE'I YUL BCAD DGOS
PA YIN NO, ,GSUM PA NI, BUM PA MED DE ZHES BRJOD PA'I SGRA DES
DGAG BYA RNAM

PAR BCAD PA'I RNAM BCAD YUL DU BYAS SAM, SGRUB PA RANG DBANG BA
KHO NA YUL DU BYAS SNYAM DU RTOG LDAN GYIS DPYAD PAR BYA BA MIN
TE, SGRA BRJOD TZAM NAS DGAG BYA'I DON TSIG GIS ZIN PAR DNGOS SU
BCAD PA'I PHYIR RO, ,GSUM PA GZHAN SEL NGOS BZUNG BA LA, GZHAN
SEL GYI MTSAN

NYID, DBYE BA, BRDA SBYOR BA'I YUL GTAN LA DBAB PA'O, ,DANG PO
NI, BSAL BYA TSIG GIS ZIN PAR DNGOS SU BCAD PA'I SGO NAS RTOGS
PAR BYA BA'I CHOS SO, ,GNYIS PA LA, MED DGAG DANG, MA YIN DGAG
GI SEL BA GNYIS LAS, PHYI MA LA'ANG, BLO'I SEL BA DANG DON GYIS
SEL BA GNYIS SO, ,

DPER BRJOD NA, BUM PA'I STENG DU BUM PA MIN PA RNAM PAR BCOD PA
TZAM NI MIN DGAG GI SEL BA DANG, BUM PA MIN PA LAS LOG PAR RTOG
NGOR SNANG BA BLO'I SEL BA DANG, BUM PA MA YIN PA LAS LOG PA DE
DON GYI SEL BA YIN NO, ,BUM 'DZIN RTOG PA'I NGOR BUM PA'I DON
SPYI DE BUM PA MA YIN

PA LAS LEG PAR SNANG NA DGAG PA'I RNAM PA CAN DU 'GYUR DGOS ZHE
NA, DE LTA NA MNGON SUM RNAMS KYANG DGAG PA'I RNAM PA CAN KHO
NAR 'GYUR TE, YUL RNAMS RIGS MI MTHUN PA LAS LOG PAR SNANG BA'I
PHYIR, DER THAL, MA 'DRES PA KHO NAR SNANG BA'I PHYIR, DES NA DE
MIN LAS LOG PAR

@798B SNANG YANG DGAG PA'I RNAM PA CAN DU MI 'GYUR TE, SGRUB
RTOG LA YANG DE LTAR SNANG BA'I PHYIR, DE LTAR YANG, DE LA NGO
BO PHYI ROL DANG, GCIG LTA GZHAN LAS LOG LTA BUR, ,ZHES BSHAD PA
LTAR RO, ,GSUM PA NI, DKAR ZAL LA BA LANG GI BRDA' SBYAR BA NA
NAG SGUR LA YANG BA LANG DU GO NUS PAR PHYI NANG GNYIS

KA 'DOD KYANG DE LTAR GO BA'I RGYU MTSAN LA MI 'DRA STE, PHYI
ROL PA NI SPYI LA BRDA SBYOR ZHING SPYI DE YANG CHA MED GCIG YIN
PAS, GCIG LA SBYAR BAS KUN LA GO ZHING DE LTA MIN NA, DKAR ZAL
DANG NANG SGRUB GNYIS KYI STENG NA THUN MONG MIN PA'I KHYAD PAR
MTHUN SNANG BA MED NA, DKAR ZAL DE NAG SGUR DANG RTA GNYIS

LA LTOS NAS 'DRA MI 'DRA'I KHYAD PAR MED PAS, NAG SGUR BA LANG
DU GO LA, DER MI GO BA MI 'THAD DO ZHES ZER RO, ,RANG LUGS NI
DKAR ZAL GYI STENG DU BA LANG MA YIN PA LAS LOG PA'I GZHAN SEL
LA BRDA SBYAR ZHING, GZHAN SEL DE YANG BA LANG GI GSAL BA KUN LA
RJES SU 'GRO BA KHYAD PAR MED

PA'I PHYIR GCIG LA SBYAR BAS KUN LA GO BA YANG GZHAN SEL KHAS
BLANGS PA NA SPYI KHAS BLANGS KYANG SGRA RTOG MI 'JUG PAR BSGRUB
ZIN LA, KHAS LEN NA, GZHAN SEL NYID KYIS BRDA'I DGOS PA 'GRUB
PAS DE LAS GZHAN PA'I SPYI KHAS LEN PA DON MED DO, ,DES NA
BRDA'I ZHEN YUL NI, DKAR ZAL

DANG BA LANG MA YIN PA LAS LOG PA'I TSOGS DON YIN NO, ,RTOG PA
PHAN TSUN BRTEN PA'I SKYON YANG MED DE, BRDA SBYOR BA'I BRDA
SBYAR DGOS KYIS GANG ZAG RANG NYID KYIS BA YANG DANG BA LANG MIN
PA'I DON GNYIS MNGON SUM GYI STOBS KYIS SO SOR NGES ZIN PA'I
PHYIR RO, ,GNYIS PA GZHAL BYA MNGON

GYUR NGES PA'I THABS LA, TSAD MA GNYIS SU NGES PA'I RGYU MTSAN
DANG, TSAD 'BRAS GTAN LA DBAB PA'O, ,DANG PO NI, YUL LA SGRO
'DOGS GSAR DU GCOD PA NA, SPYI MTSAN GZUNG YUL DU BYAS PA DANG
RANG MTSAN GZUNG YUL DU BYAS PA GNYIS MTHONG ZHING, GNYIS LAS
GZHAN YOD PA KHEGS

PAS, 'JAL TSUL GNYIS SU NGES PA'I PHYIR, TSAD MA GNYIS SU NGES
PA YIN GYI, RJES DPAG GIS SPYI MTSAN DANG MNGON SUM GYIS RANG
MTSAN 'JAL BA'I SGO NAS GNYIS SU SGRUB PA MIN TE, DE LTA NA RANG
MTSAN YIN NA, LKOG GYUR YIN PA 'GAL BA'I PHYIR RO, ,DES NA DON
BYED NUS PA DANG

@799A *, ,MI NUS PA GNYIS SU NGES PA YANG GZUNG TSUL LA GNYIS
'DUG PAS TSAD MA GNYIS SU NGES PAR BSGRUB PA YIN NO, ,GNYIS PA
LA, 'BRAS RTOG DANG PO'I RNAM GZHAG DANG, GNYIS PA DANG, GSUM
PA'I RNAM GZHAG DANG, BLO TSUL GNYIS SU SGRUB PA'O, ,DANG PO NI,
SNGON PO

GZHAL BYA, SNGON PO'I RNAM PA SHAR NAS SNGON PO LA GSAR DU MI
SLU BA'I RIG PA TSAD MA, SNGON PO RTOGS PA'I TSAD MA 'BRAS BU,
'DI NI MDO SEMS GNYIS KAS KYANG THUN MONG DU KHAS LEN PA YIN
GYI, MDO SDE PAS KYANG SNGON PO MNGON SUM GYIS GZHAL KYANG SNGON
PO PHYI DON YIN PA RTAGS KYIS SGRUB

PAR 'DOD PA YIN NO, ,DE LTA MIN NA, SGRA 'DZIN MNGON SUM TSAD
MAS SGRA'I MI RTAG PA LA RANG STOBS KYIS NGES PA 'DREN NO ZHES
ZER NA MDO SDE PAS JI LTAR LAN 'DEBS, DE LTAR NA SGRA RTZOD
GZHIR BZUNG NAS RTAG MI RTAG RTZOD PAR MI RIGS PAR 'GYUR RO ZHE
NA, DE LTAR NA SNGON PO RTZOD GZHIR

BYAS NAS PHYI DON YIN MIN RTZOD PA YANG MI RIGS PAR 'GYUR BAS
MDO SDE PAS 'DI LTA BU'I RAGS PA LA 'KHRUL MI SRID CING, 'BRAS
BU RNAMS SDOG PA'I RTAGS LAS PHYI DON YOD PAR YANG BSGRUBS SO,
,GNYIS PA 'BRAS RTOG GNYIS PA NI, GZUNG RNAM GZHAL BYA, 'DZIN
RNAM TSANG MA, RANG

RIG 'BRAS BU, GSUM PA 'BRAS RTOG GSUM PA'I RNAM GZHAG LA, RNAM
GZHAG NGOS BZUNG BA DANG, 'GAL BA SBANG BA'O, ,DANG PO NI, SNGON
PO GZHAL BYA, SNGON PO'I RNAM PA SHAR NAS SNGON PO LA GSAR DU MI
SGRU BA'I RIG PA TSAD MA, RANG GI GZHAL BYA SNGON PO LA LTOS NAS
RANG GI BDAG

NYID DU GYUR PA'I SNGON PO RIG TSAD MA 'BRAS BU'O, ,DE LA PHYI
DON BRTAG PA MTHA' BZUNG DU BYAS NAS PHYI ROL GYI DON MED MOD,
YOD NA YANG RANG RIG 'BRAS BU ZHES 'DOD PA DANBG PHYI DON GZHAL
BYAR RANG LUGS SU 'JOG PA NI MDO SEMS GANG GI YANG LUGS SU MI
RIGS TE, GNYIS

GA'I LUGS LA PHYI DON MNGON SUM GYI GZHAL BAR MI 'THAD PA'I
PHYIR, KHA CIG ,PHYI DON THA SNYAD DU YOD CING RIGS PAS DPYAD PA
NA KHEGS PAR 'DOD PA NI BDEN GNYIS KYI RNAM DBYE LA MI MKHAS PA
YIN TE, KUN RDZOB 'JAL BYED KYI TSAD MA'I YUL DON DAM DPYOD BYED
KYI RIGS PAS 'GOG

@800B PAR 'DOD PA'I PHYIR, BDEN PA GNYIS THABS DANG THABS BYUNG
DU MI 'DOD PAR TSA GRANG BZHIN DU GNOD BYA GNOD BYED DU KHAS LEN
DGOS PAR 'GYUR RO, ,DE LTAR NA GRUB MTHA' SMRA BA SU MKHAS KYANG
RANG LUGS KYI BDEN GNYIS 'JOG PA NA NANG 'GAL DU KHAS LEN DGOS
SO ZHES SMRA DGOS PAR 'GYUR RO, ,RIGS PA'I

DBANG PHYUG RNAMS KYIS NI THA SNYAD PA'I TSAD MA'I GZHAL BYA LTA
BU LA RIGS PAS GNOD PA 'BAB NA KUN MKHYEN GYI MNYAM GZHAG GI YUL
LA YANG GNOD PA 'BAB PAR GSUNGS SO, ,DES NA 'BRAS RTOG GSUM PA'I
SKABS SU YANG SNGON PO LTA BU GZHAL BYAR BZHAG NAS 'JAL BYED DE
LA LTOS NAS RANG

GI BDAG NYID DU GYUR PA RIG PAR MDO SDE PA'I BLO NGOR RNAM RIG
PAS SGRUB PA YIN NO, ,MDO SDE PAS DE LTA NA RANG RIG 'BRAS BUR
'DOD DGOS PAS HA CANG THAL BAR 'GYUR SNYAM DU BSAM NAS RTZOD PA
YIN NO, ,PHYI ROL DON NI YOD NA YANG, ,ZHES PA NI, MDO SDE PAS
PHYI ROL DON GYI GZHI LDOG TU 'DOD

PA'I SNGON PO LTA BU GZHAL BYAR BYAS PA'I TSE YANG SNGON PO RANG
LAS DON GZHAN MIN PAR SGRUB PA YIN NO, ,KHA CIG ,RNAM RIG PA'I
LUGS LA SNGON PO MI SRID CING DES NA DBANG PO'I MNGON SUM YANG
MI SRID DO ZHES ZER BA NI GRUB MTHA' DE'I LUGS LA BLO KHA MA
PHYOGS PA STE, RNAM RIG TZAM GYI LUGS

GZHIR BZHAG NAS THAR PA DANG THAMS CAD MKHYEN PA DNGOS STOBS KYI
RIGS PAS SGRUB DGOS SHING, DE'I SGRUB BYED KYANG DBANG PO'I
MNGON SUM DANG RANG RIG PA'I MNGON SUM LA THUG DGOS PA YIN NO,
,PHYI ROL GYI DON 'JOG PA'I THUN MONG MIN PA'I GZHUNG TSIG DE
TZAM MA GTOGS, GZHUNG GONG 'OG

KUN TU RNAM RIG PA'I LUGS LA YANG LEGS PAR SBYAR DU RUNG BA DE
RTOGS PAR GYIS SHIG ,MNGON SUM GYI MTSAN NYID 'KHRUL RGYU BZHIS
MA BSKYED PAS MA 'KHRUL BA DANG SGRA DON 'DRES RUNG DU 'DZIN
PA'I RTOG PA DANG GRAL BAS RTOG BRAL MA 'KHRUL BA'I SHES PA NI
RNAM RIG PAS KYANG SNGOR SNANG DBANG SHES

LA ZHUGS PAR KHAS LEN PAR YIN NO, ,DE LTA MIN NA PHUNG PO LNGA'I
RNAM GZHAG MI 'THAD PA DANG, MDO SDE PA'I NGOR CHOS KYI BDAG MED
GSAR DU SGRUB MI NUS PA SOGS NYES PA DU MAR 'GYUR RO, ,SPYIR
SLOB DPON GYIS GYI ROL DON GYI RNAM GZHAG MDZAD PA'I DGOS PA NI,
NYAN THOS KYI RIGS CAN
@801A *, ,'KHOR BA LAS GROL BA'I THABS BSTAN PA'I PHYIR YIN NO,
,DE'I NGOR PHYI DON BKAG NA CHOS KYI BDAG MED BSTAN PAR 'GYUR
ZHING, DE'I SNOD DU RE ZHIG MI RUNG BA'I GDUL BYA LA DON GYI
RNAM GZHAG BCOM LDAN 'DAS KYI BKA' DANG POR BSTAN PAR MDZAD PAS
DE'I DGONGS PA

'GREL BA'I PHYIR DU DON GYI RNAM GZHAG MDZAD PA YIN NO, ,'O NA
SLOB DPON GYIS RANG LUGS KYI PHYI DON KHEGS PAS TSAD MA MIN PA'I
DON SGOM PA LAS 'KHOR BA LAS GROL BAR LAS BLANGS DGOS PAR 'GYUR
RO ZHE NA, SKYON MED DE, PHYI ROL GYI DON MI SRID CING NYAN THOS
LA CHOS KYI BDAG MED RTOGS

PA MED KYANG NYAN THOS DGRA BCOM PA'I RTOGS PA THOB NUS PAR
BZHED PA'I PHYIR, DE'I LAN SNGAR SNGO 'DZIN DBANG SHES GANG LA
TSANG MAR SONG DPYAD PA'I SKABS SU BSHAD ZIN TO, ,GNYIS PA LA,
RIGS PA DANG 'GAL BA DANG, LUNG DANG 'GAL BA SPANG BA'O, ,DANG
PO NI, MDO SDE PA NA RE, SNGOR SNANG

DBANG SHES DE SNGON PO LA LTOS TE RANG GI BDAG NYID DU GYUR PA
RIG PA YIN NA RANG RIG 'BRAS BUR 'GYUR BAS 'DZIN RNAM TSANG MAR
'GYUR LA, GZUNG RNAM TSANG MA YIN NA TSAD 'BRAS YUL RDZAS THA
DAD PAR 'GYUR TE, TSAD MAR 'DOD PA'I GZUNG BA'I RNAM PA SNGOR
SNANG DBANG PO'I SHES PA DES GZHAL

BYA GANG 'JAL BRIS PA NA, SNGON PO 'JAL LO ZHES ZER ZHING DE
LTAR GZHAL BA'I DGOS PA'AM 'BRAS BU GANG YIN DRIS PA NA, SNGOR
SNANG DBANG SHES RAB NYID RANG RIG CING SGRO 'DOGS CHOD PAR KHAS
BLANGS PA'I PHYIR, ,DPER NA STA RIS GANG GCOD DRIS PA NA SHING
GCOD ZER ZHING 'BRAS BU LA STA

RE RANG NYID DUM BUR SONG ZHES ZER BA DANG 'DRA'O, ,ZHES ZER RO,
,DE SPANG PA NI, SHES BYA CHOS CAN, SNGOR SNANG DBANG SHES DE
SNGON PO LA LTOS NAS RANG GI BDAG NYID DU GYUR PA'I GZHAL BYA
RIG PA 'BRAS BU YIN NA SNGON PO GZHAL BYAR BYAS PA'I TSE 'DZIN
RNAM TSAD MAR 'GYUR MI DGOS PAR THAL 'DZIN

PA'I RNAM PA LA YUL PHYI ROL LTA BU SNANG BA MI SRID CING, SNGON
PO SNGOR SNANG SHES PA RANG GI BDAG NYID YIN PA'I PHYIR, DE'I
TSE GZUNG BA'I RNAM PA TSAD MAR RIGS PAR THAL, DBANG PO'I SHES
PA LA SNGO SER DANG YID DU 'ONG MI 'ONG SOGS GSAL BAR NYAMS SU
MYONG ZHING MYONG BA LTAR TSAD MAS

@802B GNOD MED DU NGES PA'I DON DE DAG LA SNGO SER SOGS SU 'JOG
RIGS PA'I PHYIR, DAG DON BSDU NA, SNGON PO SNGOR SNANG SHES PA'I
BDAG NYID YIN YANG 'DZIN RNAM DE 'JAL BYED KYI TSAD MAR 'GYUR MI
DGOS SO, ,'DZIN RNAM KHA PHYIR PHYOGS PA MI SRID CING, SNGON PO
RANG GI BDAG NYID DU GYUR PA'I SNGOR SNANG

DBANG PO'I SHES PAS 'JAL DGOS PA'I PHYIR DE LTAR YANG, DE TSE
DON SNANG 'DI NYID NI, ,TSAD YIN ZHES SOGS KYIS BSTAN NO, ,SNGON
PO SHES PA'I BDAG NYID YIN NA SNGON PO RIG GO ZHES 'JOG PA MI
'THAD DE, PHYI DON MED PA'I PHYIR ZHE NA, SNGOR SNANG DBANG SHES
CHOS CAN, SNGON PO LA LTOS TE RANG GI BDAG NYID DU GYUR

PA'I GZHAL BYA RIG PA YIN YANG, KHYOD KYIS SNGON PO RIG PAR 'JOG
PA LA 'GAL BA MED DE, ,KHYOD RANG GI STOBS KYIS DRANGS PA'I
DPYAD SHES DES SNGON PO RIG PAR BZHAG PA LTAR KHYOD KYIS SNGON
PO RIG PAR 'JOG NUS SHING, RIG BYA SNGON PO DE KHYOD RANG GI
BDAG NYID YIN PA'I PHYIR, RANG RIG YIN YANG

DON RIG 'DOD, ,CES PA'I DON NO, ,PHYI ROL DON NI YOD NA YANG,
,ZHES PA DANG, DON RIG 'DOD CES PA RNAMS MDO SDE PAS PHYI ROL
DON GYI MTSAN GZHIR 'DOD PA'I SNGO SOGS RTOGS SLA BA'I PHYIR
DANG, TSIGS BCAD SBYAR BDE BA'I PHYIR DE LTAR MDZAD KYI, PHYI
DON MNGON SUM GYI GZHAL BYAR MI RUNG

BA LAN CIG MIN PAR BSHAD ZIN TO, ,SHES BYA CHOS CAN, TSAD 'BRAS
YUL RDZAS THA DAD PA'I SKYON MED PAR THAL, SNGOR SNANG DBANG
PO'I SHES PA DE SNGON PO LA LTOS TE, TSAD MA YIN ZHING, RANG GI
BDAG NYID DU GYUR PA'I SNGON PO RIG PA 'BRAS BU YIN PA'I PHYI PA
DES NA SNGON PO LA TSAD MED SONG ZHING

SNGON PO RIG PA 'BRAS BU YIN PAS YUL RDZAS THA DAD PA'I SKYON
MED DO, ,GNYIS PA NI, 'O NA SNGAR RANG RIG 'BRAS BUR BSHAD PA
DANG 'GAL ZHE NA, SNGON PO GZHAL BYAR BZHAG PA'I TSE RANG RIG
'BRAS BU YIN PAR SKABS GANG DU YANG BZHAG PA MED LA, DE'I PHYIR
ROL GZHAL BYA LA'ANG, RANG NYID

NYAMS MYONG 'BRAS YIN RIGS, ,ZHES PA'I DON YANG RANG RIG 'BRAS
BUR 'JOG PA'I RIG BYA DE YANG RANG GI BDAG NYID DU GYUR PA NYAMS
SU MYONG BAR RIGS SO, ,ZHES RANG BZHIN SEMS PA'I TSAD MA LA LTOS
NAS SGRUB PAR BYED PA YIN GYI RANG RIG 'BRAS BUR STON PA MA YIN
NO, ,SNGON PO GZHAL

@803A *, ,BYED BYAS PA'I TSAD MA MDO SEMS GNYIS KA THUN MONG DU
'DOD CING PHYI DON MNGON SUM GYI GZHAL BYAR MDO SDE BAS KYANG MI
'DOD LA, SNGON PO GZHAL BYAR BYAS PA'I 'BRAS RTOG DANG PO'I TSAD
'BRAS KYI RNAM GZHAG RNAM RIG PA DANG THUN MONG DU 'GYUR BAS
DENG SNGON PO RIG PA

'BRAS BUR BYAS PA DANG, 'DIR, RANG NYID NYAMS MYONG 'BRAS YIN
RIGS, ,ZHES BSHAD PA DANG 'GAL BAR MI BSAM MO, ,DE LTAR NA 'BRAS
RTOG DANG PO DANG GSUM PA KHYAD PAR MED PAR 'GYUR ZHE NA, SKYON
MED DE, 'BRAS RTOG GNYIS PA'I SKABS SU GZHAL BYAR BZHAG PA'I
GZUNG RNAM DE TSAD MA

LAS DON GZHAN MIN PAR MA ZAD 'BRAS RTOG DANG PO'I SKABS SU GZHAL
BYAR BZHAG PA'I SNGON PO DE YANG 'JAL BYED TSAN MA'I BDAG NYID
YIN PAR SKABS 'DIR RIGS PAS SGRUB PAR BYED PA YIN PAS, TSAD MA
RANG GI GZHAL BYA LA LTOS NAS RANG GI BDAG NYID DU GYUR PA'I
SNGON PO LTA BU RIG PA

'BRAS BU ZHES BZHAG DE RUNG GI ,RANG RIG 'BRAS BU ZHES MI RUNG
BAS 'BRAS BU'I KHYAD PAR DANG TSAD 'BRAS KYI DGOS PA MI 'DRA'O,
,RIG BYA DE RANG GI BDAG NYID DU GYUR PA YIN PAR NI SNGON PO DE
SHES PA'I BDAG NYID YIN NAM, SHES PA LAS RDZAS GZHAN YIN SNYAM
DU DPYAD PA NA, RDZOS THA DAD

YIN PA DON DAM DPYOD BYED KYI RIGS PAS KHEGS PA LA BRTEN NAS
NGES PAS, SNGOR SNANG SHES PA DE SNGON PO LA LTOS NAS RANG GI
BDAG NYID DU GYUR PA'I SNGON PO RIG PA 'BRAS BU YIN PAR GRUB
PAS, RANG GI NGO BO 'BYOD PA NA, RANG RIG 'BRAS BU YIN PAR
BSHAD, ,CES GSUNGS KYI THA SNYAD

PA'I TSAD MA RANG DGA' BAS NI DE LTAR MI RTOGS SO, ,'JIG RTEN
KUN LA GRAGS PA'I SNGOR SNANG SHES PA SNGON PO LA NGES PA 'DREN
NUS KYI SNGON PO DON GZHAN MIN PAR NGES PA 'DREN MI NUS PAS MA
BRTAGS MA DPYAD PA DANG, RJES KYI DRAN SHES LA LTOS NAS SNGON PO
RIG PA 'BRAS BU YIN

ZHES PA'I DON NO, ,DON DAM DPYOD BYED KYI RIG PAS SNGON PO DON
GZHAN YIN PA KHEGS PA LA BSAMS NAS BRTAGS SHING DPYAD PA NA RANG
GI BDAG NYID DU GYUR PA'I SNGON PO RIG PA 'BRAS BU'O ZHES RNAM
PAR BZHAG PA YIN GYI, DPYAD MA DPYAD KYI THA SNYAD DU PHYI DON
KHAS BLANGS NAS DON DAM

@804B DPYOD BYED KYI RIGS PAS DE 'GOG PAR 'DOD PA NI RNAM PA
THAMS CAD DU MI RUNG BAR BSHAD ZIN TO, ,RNAM RIG PAS KYANG 'BRAS
RTOG DANG PO'I RNAM GZHAG DE KHAS MI LEN NA, DE DANG 'DIR BZHAG
PA'I 'BRAS BU GNYIS 'GAL BA SPONG BA'I DON MED CING, 'BRAS RTOG
'DI MDO SDE PA LA SBYOR BA NI SLOB

DPON GYI DGONGS PA DANG RGYA MTSO'I PHA ROL TSU ROL BZHIN DU
GYUR PA YIN NA, ,BZHI PA BLO TSUL GNYIS SU SGRUB PA LA, TSUL
GNYIS NGOS BZUNG BA DANG, SHES PA THAMS CAD TSUL GNYIS PA CAN DU
SGRUB PA'O, ,DANG PO NI, GZUNG RNAM DANG 'DZIN RNAM GNYIS YIN
TE, DE LA 'DZIN RNAM NI SHEL

DKAR PO DVANGS PA LTA BU YUL GYI RNAM PA MA SHAR BA'I SHES PA
NANG NA GNAS PA LTA BUR SNANG ZHING BDAG TU 'DZIN PA'I GZHIR
GYUR PA 'DI NYID YIN LA, GZUNG RNAM NI, SHEL TSON GYIS KHA
BSGYUR BA LTAR PHYI NA GNAS PA LTA BU SNANG BA 'DI YIN NO, ,KHA
PHYI LTA'I SHES PA YIN NA GZUNG BA'I RNAM

PA YIN PAS KHYAB CING 'DZIN RNAM DES MNGON SUM DU 'JAL BAR BYED
PA LEN NO, ,KHA CIG ,DBANG SHES LTA BU KHA PHYIR LTA LA GZHAN
RIG DANG NANG LTA LA RANG RIG MNGON SUM DU 'DOD PA MI 'THAD DO,
,DE LTAR NA RTOG PA RNAMS KYANG GZHI 'GA' ZHIG LA LTOS NAS MNGON
SUM DU KHAS BLANGS DGOS

NA RTOG PA MNGON SUM DU 'GYUR BA'I SKABS NI NAM YANG MI SRID DO,
,DE LTAR NA, RANG GI NGO BO SGRA DON MIN, ,DE PHYIR DE LA KUN
MNGON SUM, ,ZHES PA DANG 'GAL LO ZHE NA, DE NI YUL LA YUL CAN
GYI MING GIS BTAGS NAS, SHES PA KUN 'DZIN RNAM LA LTOS NAS MNGON
GYUR YIN ZHES PA'I

DON NAM, YANG NA SHES PA DE LA DE'I STENG NA YOD PA'I 'DZIN RNAM
KUN MNGON SUM YIN ZHES PA'I DON TO, ,GNYIS PA NI, YUL SHES DE YI
SHES PA YI, ,BYE BRAG LAS NI TSUL GNYIS NYID, ,CES BSHAD PA LTAR
SNGOR SNANG DBANG PO'I SHES PA RANG NYID GZUNG RNAM DANG 'DZIN
RNAM GYI TSUL GNYIS PA

CAN YIN TE, YUL SHES PA STE RANG NYID DANG, DE SHES PA DRAN SHES
GNYIS SO, ,YUL GYI SGO NAS BYE BRAG SO SOR 'BYED NUS PA'I PHYIR,
DE LA GNOD PA CAN GYI TSAD MA STON PA NI, SNGOR SNANG DBANG SHES
DANG DE DRAN PA'I DRAN SHES GNYIS CHOS CAN, BLO MI 'DRA BA SO
SOR DBYER MI NUS PA

@805A *, ,THAL, GZUNG RNAM MI 'DRA BA MED CING SHES PA KUN GYI
'DZIN RNAM LA KHYAD PAR MI 'DRA BA DBYE MI NUS PA'I PHYIR, RTAGS
SNGA MA KHAS BLANGS SO, ,GZHAN YANG, GZUNG RNAM GYIS DBEN PA'I
'DZIN RNAM RKYANG PA CAN DU MTSUNGS NA TSON GYIS KHA DAG MA
BSKYUR BA'I SHEL DKAR PO DBUS SU

BZHAG ,TSON SNGO SER GA-YAS GA-YON DU BZHAG PA NA, SHEL DE SNGON
PO DANG 'DRA LA SER PO DANG MI 'DRA BA'I KHYAD PAR DBYE MI NUS
PA BZHIN DU, SNGON 'DZIN DBANG SHES CHOS CAN, SNGON PO RIG LA
SER PO MA RIG PA'I KHYAD PAR MED PAR THAL, SNGON PO DANG 'DRA LA
SER PO DANG MI 'DRA BA'I KHYAD PAR MED PA'I

PHYIR, RTAGS MA GRUB NA, GZUNG RNAM MED PAR 'DOD PA NYAMS SO,
,KHO NA RE, SNGON 'DZIN MYONG BA'I 'DZIN RNAM CHOS CAN, SNGON
'DZIN RIG LA SER 'DZIN MA RIG PA'I KHYAD PAR MED PAR THAL, SNGON
'DZIN DANG 'DRA LA SER 'DZIN DANG MI 'DRA BA'I KHYAD PAR MED
PA'I PHYIR, RTAGS MA GRUB NA, SNGON 'DZIN

GYI RNAM PA SHAR BAR THAL LO ZHE NA, 'DOD PA NYID DE, SNGON
'DZIN DNGOS SU RTOGS PA'I PHYIR, SNGON 'DZIN GYI RNAM PA JI LTA
BU SHAR ZHE NA, SNGON 'DZIN GYI 'DZIN RNAM MO, ,'O NA 'DZIN RNAM
LA 'DZIN RNAM SHAR ZHES PAR 'GYUR RO ZHE NA, SKYON MED DE, SNGOR
SNANG DBANG SHES SNGON PO'I RNAM PAR GYUR PA NA, DE

LA SNGON PO'I RNAM PA SHAR BA ZHES PA LTAR 'DZIN RNAM DE NYID
SNGO 'DZIN GYI RNAM PAR GYUR PA NA DE'I RNAM PA SHAR ZHES BYA
ZHING, DE'I RNAM PA NI BLO'I RNAM PA YIN GYI YUL GYI RNAM PA MIN
PAS RANG RIG MNGON SUM LA YUL GYI RNAM PA SNANG BAR YANG MI
'GYUR RO, ,SNGON 'DZIN GYI 'DZIN RNAM NGES SNGON 'DZIN RIG LA

SER 'DZIN MA RIG NA SHES PA KUN GYI 'DZIN RNAM LA KHYAD PAR MED
PA NYAMS SO, ,ZHE NA, SKYON MED DE, SNGOR 'DZIN DANG SER 'DZIN
YUL GYI RNAM PA'I SGO NAS MI 'DRA BA SO SOR DBYE NUS SHING DE'I
SGO NAS 'DZIN PA'I RNAM PA THAD KAR BZHAG PA TZAM YIN GYI YUL
CAN GYI RNAM PA MI 'DRA BA'I SGO NAS SO SOR

BZHAG TU MED DO, ,GZUNG RNAM KHAS MI LEN NA 'DZIN RNAM NYID
KYANG MI 'GRUB BO, ,GNYIS PA GZHAN LA RTOGS PA BSKYED PA'I THABS
LA, MTHA' GCIG TU 'DZIN PA'I SGRO 'DOGS GCOD PA'I TSUL DANG,
MTHA' GNYIS SU DOGS PA'I THE TSOM GCOD PA'I TSUL LO, ,DANG PO
NI, SUN 'BYIN YIN TE, DES PHYIR

@806B RGOL GYI NGOR MI 'DOD PA 'PHANGS NAS BLO THE TSOM CAN DU
BYED PA YIN NO, ,DPER NA SGRA RTAG PAR 'DOD PA NA SGRA RTAG PA'I
PHYIR MA BYAS PAR THAL BA 'PHEN PA LTA BU'O, ,DE YANG SUN 'BYIN
LTAR SNANG GIS SUN 'BYIN MI NUS SO ZHES GOL SA BCAD NAS SUN
'BYIN YANG DAG GIS SUN 'BYIN PAR BYED DGOS SO ZHES SHES PA'I

PHYIR DU YANG DAG DANG LTAR SNANG GNYIS SMOS SO, ,GAL TE SGRUB
PA'I THAL 'GYUR DES KYANG RJES DPAG BSKYED NUS TE, KHYAB PA TSAD
MAS GRUB CING, DAM BCA' LA TSAD MAS BSAL BA YOD PAS RANG RGYUD
KYI PHYOGS CHOS GRUB PA'I PHYIR, CHOS MI MTHUN SBYOR GYI SGRUB
DAG DANG KHYAD PAR MED PAR 'GYUR RO ZHE NA, SKYON MED

DE, THAL 'GYUR GYI GTAN TSIGS DANG, RANG RGYUD KYI GTAN TSIGS
GNYIS DON MI GCIG CING, GTAN TSIGS GNYIS PO BLO YUL DU SONG BA'I
DNGOS KYI 'BRAS BU YANG MI GCIG STE, THAL 'GYUR GYI RTAGS SU
RTAG PA BKOD LA, RANG RGYUD LA BYAS PA BKOD PAS SO, ,THAL 'GYUR
GYI KHYAB PA TSAD MAS GRUB CING, RTAGS KHAS

BLANGS, BLO'I YUL DU SONG BA NA PHYI RGOL GYI NGOR MI 'DOD PA'I
DON KHAS BLANGS DGOS PAR 'DUG GO SNYAM PA SKYE BA NI, MI 'DOD PA
'PHEN PA ZHES BYA LA, RANG RGYUD KYI RTAGS LAS RGOL BA'I 'DOD PA
LA DMIGS PA'I TSAD MA PHYI RGOL GYI NGOR SKYE BAS RANG 'DOD
SGRUB PA ZHES BYA'O, ,GNYIS PA LA, SGRUB NGAG YANG DAG GI

MTSAN NYID DANG, DE'I BRJOD BYA NGOS BZUNG BA'O, ,DANG PO NI,
RGOL BA RANG GIS GRUB PA'I TSUL GSUM GZHAN LA GSAL BAR STON PA'I
YAN LAG GNYIS DANG LDAN PA'I NGAG RNAM DAG GO ,KHA CIG ,SGRUB
NGAG YANG DAG LA PHYOGS CHOS RKYANG PA BRJOD PA DANG, KHYAB PA
RKYANG PA BRJOD PA DANG, GNYIS KA BRJOD PA YOD DE,

GTAN TSIGS 'BA' ZHIG BRJOD PAR ZAD, ZHES BSHAD PA LTAR RO ZHE
NA, DE LTAR NA PHYOGS CHOS RKYANG PA CAN GYI RTAGS CI'I PHYIR
LAS MI LEN, BSGRUB BYA LA RTOGS PA BSKYED PA LA TSUL GSUM GA
PHYI RGOL GYIS NGES DGOS SHING DE LTA MIN NA MA NGES PA'I RTAGS
KYANG RTAGS YANG DAG TU 'GYUR RO SNYAM NA,

'O NA PHYI RGOL GYI NGOR RJES DPAG BSKYED PA LA TSUL GNYIS KA
BRJOD DGOS SHING DE LTA MIN NA, SGRA YANG GZHAL BYA YIN NO ZHES
PA'I DAG KYANG SGRA MI RTAG PAR SGRUB PA'I SGRUB DAG YANG DAG TU
'GYUR RO, ,DE LTA BU'I RTAGS DE BRJOD KYANG MI MTHUN PHYOGS LA
'JUG PA'I DOGS PA GCOD MI NUS PA'I PHYIR, DE BRJOD PA'I

@807A *, ,NGAG KYANG SGRUB NGAG YANG DAG TU MI 'GYUR RO SNYAM
NA, 'O NA RTAGS KYI PHYOGS CHOS RKYANG PA BRJOD PAS KYANG MI
MTHUN PHYOGS LAS LDOG PA MA BSTAN PA'I PHYIR, SGRUB NGAG YANG
DAG TU MI RIGS SO, ,KHYAB PA MA BSTAN KYANG PHYOGS CHOS RKYANG
PA BRJOD PAS SGRUB NGAG YANG DAG TU 'GYUR RO, ,SNGAR

'BREL PA SHES ZIN MA BRJED PA'I NGOR DE TZAM BRJOD PAS RJES DPAG
BSKYED NUS PA'I PHYIR ZHE NA, DE LTAR NA SNGAR NAS KHYAB PA SHES
ZIN MA BRJED PA'I NGOR DA LTA PHYOGS CHOS SGRUBS PAS KYANG RJES
DPAG BSKYED NUS PA'I PHYIR, PHYOGS CHOS RKYANG PA CAN GYI RTAGS
KYANG CI'I PHYIR LAS MI LEN, DE LTAR PHYOGS

CHOS RKYANG PA BSGRUB KYANG SNGAR GRUB ZIN PA'I KHYAB PA DE YANG
DA LTA MA BRJED PAR YOD PA'I PHYIR, TSUL SUM GA LDAN PA RTAGS SU
SONG GI PHYOGS CHOS RKYANG PA CAN GYI RTAGS YOD PAR MI 'GYUR ZHE
NA, 'O NA DA LTA PHYOGS CHOS RKYANG PA BRJOD KYANG SNGAR 'BREL
PA NGES PAR BYED PA'I DUS NA 'BREL

PA BRJOD DGOS LA BRJOD PA DE NYID KYI BYED PA DA LTA YANG MNYAMS
PAR YOD PA'I PHYIR SGRUB DAG YON LAG GNYIS LDAN DU 'GYUR GYI YAN
LAG GCIG LDAN KHO NA'I SGRUB NGAG YANG DAG YONG PAR YANG MI
'GYUR RO, ,NGAG SNGA PHYI GNYIS KYI BAR DU DUS RING POS CHOD
PA'I PHYIR SGRUB NGAG GCIG GI YAN LAG

TU MI RIGS SHE NA, DE LTA NA YAN LAG GNYIS LDAN 'DOD PA'I PHYOGS
KHYAB BRJOD PA GNYIS KYANG DUS MI MTSUNGS PA'I PHYIR SGRUB DAG
GCIG GI YAN LAG TU MI RIGS SO, ,DES NA SGRUB NGAG YANG DAG LA
YAN LAG GNYIS LDAN GYIS KHYAB CING SNGAR GYI GZHUNG GI DGONGS PA
NI SNGAR KHYAD PA'I YAN LAG BRJOD NAS

DE'I BYED PA MA NYAMS PA YOD NA DA LTA PHYOGS CHOS RKYANG PA
BRJOD PAS RKYANG RJES DPAG BSKYED NUS PAR STON PHYI DE GCIG PUS
SGRUB NGAG YANG DAG TU STON PA MA YIN NO, ,DE BZHIN DU KHYAB PA
BRJOD PA'ANG SHES PAR BYA'O, ,GNYIS PA LA SHUGS BSTAN PHYOGS
YANG DAG GI MTSAN NYID, DNGOS BSTAN RTAGS KYI RAB

DBYE'O, ,DANG PO NI, NGO BO'I DON SOGS CHOS LNGA TSANG BA YIN
NO, ,DE LTA NA MIG SOGS BDAG DON BYED PA YANG PHYI RGOL GYI NGOR
GRUB BSAL MA ZHUGS PA SOGS CHOS LNGA TSANG BA'I PHYIR PHYOGS
YANG DAG TU 'GYUR LA, DE LTAR NA DAM BCA' YANG DAG YIN MIN NI
SGRUB BYED TSAD MA YOD MED KYI SGO NAS 'JOG DGOS

@808B PAS MIG SOGS BDAG DON BYED PA DE YANG TSAD MAS GRUB PAR
'GYUR RO ZHE NA, PHYI RGOL GYI NGOR TSAD MAS MA BSAL BA YOD
KYANG SPYIR TSAD MAS MA BSAL BA MTSAN NYID DU DGOS PAS DE PHYOGS
YANG DAG TU MI 'GYUR RO, ,'O NA NGO BO ZHES PAS SPYIR TSAD MAS
MA GRUB PA DGOS KYI PHYI RGOL GYI NGOR TSAD MAS MA GRUB PA TZAM

GYIS PHYOGS SU MI 'GYUR RO ZHE NA, DE LTAR NA RTAGS YANG DAG GI
BSGRUB BYA YIN NA TSAD MAS GRUB PAR 'GAL DGOS PAR 'GYUR RO,
,RTAGS YANG DAG GI BSGRUB BYA YIN NA TSAD MAS BSAL BAR 'GAL BA
NI 'DOD PA NYID DO, ,PHYOGS KYI RIGS MI MTHUN LA RGOL BAS PHYOGS
SU BZUNG BA DANG MA BZUNG BA GNYIS PHYI MA 'DOD PAS

SEL ZHING, SNGA MA LA GRUB BSAL GNYIS YOD PAS DE GNYIS NGO BO
DANG MA BSAL BAS SEL LO, ,TSIG PHRAD DANG 'DOD PA GNYIS KYIS LOG
RTOG SEL BAR BYED DO, ,GNYIS PA NI, PHYOGS CHOS CAN DGU'I DBYE
BA YIN TE, DE SMOS PA'I DGOS PA NI RTAGS YANG DAG GI MTSAN GZHI
'BRAS RANG MA DMIGS PA GSUM DU NGES PA DANG,

MTSAN NYID TSUL GSUM DU GRANGS NGES PA DANG, NUS YUL RTZOD
GZHI'I STENG DU MI MTHUN PHYOGS MTHA' DAG RNAM PAR BCAD PA YIN
PAR SHES PA'I DON DU PHYOGS CHOS CAN DGUR SMOS SO, ,DE LA MTSAN
GZHI GSUM DU NGES PAR SGRUB PA'I DON DU GTAN TSIGS YANG DAG
GNYIS DANG BZLOG PA GNYIS TE BZHIR SMOS PA YIN TE, DE YANG RANG

BZHIN DANG 'BRAS BU'I RTAGS KYIS KHYAB BYED DU GO BAR BYED PA NI
'DOD PA TZAM GYIS LDOG PA MIN NO ZHES BSTAN PA'I DON DU RTAGS
YANG DAG GNYIS BKOD DE, 'DOD PA TZAM GYIS BZLOG NA DE GNYIS 'GAL
RTAGS SU YANG BYED NUS PAR 'GYUR BA'I PHYIR, GO BYED KYI NUS PA
DE 'DRA BA DE 'DOD PA TZAM GYIS 'JUG PA MIN NO ZHES PA'I DON

DU 'GAL RTAGS GNYIS SMOS TE, 'DOD PAS 'JUG NA DE GNYIS RTAGS
YANG DAG TU YANG 'GYUR RO, ,DE LTAR DNGOS PO'I DBANG GIS RGYU
DANG KHYAB BYED LOG STOBS KYIS 'BRAS BU DANG KHYAD BYA LDOG PAR
BSTAN PA NA RGYU DANG KHYAB BYED MA DMIGS PA'I DGAG RTAGS SHUGS
LA 'PHANGS PA YIN NO, ,DE LTAR NA RTAGS YANG DAG GI MTSAN GZHI

GSUM DU NGES PAR GRUB BO, ,MTSAN NYID TSUL GSUM DU NGES PAR BYA
BA'I DON DU PHYOGS CHOS CAN GNYIS STON PA NI, RTZOD PHYIR KHYAD
PAR SPYI DAG STE, ,ZHES BA'O, ,DE YANG PHYOGS CHOS KYI RAB DBYE
STON PA'I SKABS YIN PA NYID KYIS PHYOGS CHOS MTSAN NYID PA YIN
PA LA RTZOD PA MED DO, ,KHA CIG RJES 'GRO YANG MI DGOS TE

@809A *, ,PHYOGS CHOS DANG LDOG PA TZAM GYIS RTAGS YANG DAG TU
'GYUR TE, DPER NA THUN MONG MIN PA BZHIN ZHES PA'I RTZOD PA
SPANGS PA'I DON DU LDOG PA RJES 'BREL MI 'KHRUL BAR BSGRUB NAS
RJES 'GRO'I TSUL MTSAN NYID DU DGOS PAR BSTAN PA YIN NO, ,KHA
CIG ,PHYOGS CHOS DANG RJES 'GRO TZAM RTAGS YANG

DAG TU 'GYUR TE, GZHAL BYAS SGRA MI RTAG PAR BSGRUB PAR ZHIN NO
ZHES PA'I RTZOD PA SPANGS PA'I DON DU RJES 'GRO LDOG PA LA MI
'KHRUL BAR BSGRUB NAS LDOG PA YANG MTSAN NYID DU BSTAN PA YIN
NO, RTAGS YANG DAG YIN NA MI MTHUN PHYOGS LA MED PAR NGES PA'I
SGO NAS, RTAGS KYI NUS YUL NGES PA BSGRUB PA'I

DON DU PHYOGS CHOS CAN GSUM BSTAN PA NI, LHAG MA LDOG PA'I SGRUB
BYED YIN ZHES PA'O, ,DE YANG DANG POR LDOG KHYAB GTZO BOR BSGRUB
NAS RTZOD GZHI'I STENG DU MI MTHUN PHYOGS TZAM BCAD PA NUS YUL
DU NGES PAR BYED PA YIN NO, ,DE LA RJES 'GRO GRUB TZAM GYIS
RTAGS SU 'GYUR NA, MI RTAG PA RTZOL MA BYUNG GI RTAGS SU 'GYUR
LA, 'GRO

LDOG CHA MNYAM PAS RTAGS SU 'GYUR NA, REG BYA CAN MIN BA DE YANG
MI RTAG PA SGRUB PA'I RTAGS SU 'GYUR RO, ,RJES 'GRO STOBS DANG
LDAN ZHING LDOG PA STOBS CHUNG BA YIN NA, MI RTAG PA RTZOL BYUNG
SGRUB PA'I RTAGS SU 'GYUR RO, ,DES NA LDOG KHYAB GTZO BOR GRUB
PA DGOS SO, ,'DI NI CHOS KYI RGYAL PO TZONG KHA PA CHEN POS
MDZAD PA'I

TSAD MA'I LAM RIM YOD DO ZHES ZER BA DE NYID 'KHRUL MED YIN MOD
KYI, RJE NYID KYIS MDZAD PA'I MDZAD BYANG MI SNANG ZHING, 'ON
KYANG RJE'I GSUNG YIN PAR GOR MA CHAG PAS YID MA CHES PAR MI
BYA'O, ,SMAS PA, RIGS GZHUNG RIN CHEN GTER LA DBANG BSGYUR BA'I,
,RIGS PA'I DBANG PHYUG DGONGS DON GTZUG GI NOR, DON YOD TSIG
'PHRENG RLABS KYIS MA SKYONG BAR, ,DED DPON

BLO BZANG GRAGS PAS MA NOR RNYED, ,TSIG NYUNG DON RGYAS SPEL
LEGS RGYAL MTSAN RTZER, GSAL BAR BKOD NAS KUN LA SNYOM PAR BRIM,
DE LTA MOD KYI PHAL CHER PHAL LA TSIG ,PHRAG DOG SHES RAB MED
PAS 'DI MA THOB, ,KHO BO'I BSOD NAMS LAG RTZER SON MA THAG MI
MNGON YID KYI YOL GOR SPA 'OS KYANG, SKAL BZANG KUN DGA'I DGA'
STON SPEL BA'I CHED, CHOS SBYIN MDZAD MED SPAR GYI 'DU BYED
BSKRUN, GANG DAG TSIG GI KHUR PO NGA RGYAL DANG, ,LHAN

CIG LHUN PO'I PO LA 'GRAN BZOD KYANG, ,DON GYI RIN THANG RDUL
PHRAN SKYED BYED PA, ,DE DAG RNAMS KYANG 'DI LA BRTEN NA LEGS,
,DGE 'DIS RGYAL BA GNYIS PA TZONG KHA PA'I, ,BKA' SROL RIG LAM
'PHEL ZHING RGYAS PA DANG, ,'GRO KUN RTAG TU DGE BA'I LUGS BZANG
'DIR, ,ZHUGS NAS KUN MKHYEN BDE BLAG THOB PAR SHOG CES TSAD MA'I
LAM BSGRIGS PAR GSAR SKRUN BA KYIS SKABS SPANG BYANG SMON TSIG
TU KE'U TSANG SPRUL MING PAS SBYAR BA'O,, ,,

SPAR 'DI KE'U TSANG BLA BRANG DU BZHUGS,

@810B ` AOm SVA STI, SA GSUM 'GRO BA'I SMAN GCIG RGYAL BA'I
BSTAN, ,THUB DGONG JI BZHIN 'DZIN SKYOBS SPAL MKHAS PAS, ,RGYA
BOD MKHAS GRUB YONGS KYI DGONGS PA'I GNAD, ,SNYING POR SGRIL
BA'I GLEGS BAM 'DI RMAD BYUNG, ,GANG GI 'PHRUL CHEN PAR DU
BSKRUN PA YIS, ,

THABS TSUL LHUR LEN BLO BZANG YAR 'PHEL DANG, ,KARMA DGRA 'DUL
BSOD NAMS RDO RJE SOGS, ,BSAM SBYOR DAG PA'I 'BREL THOG RNAMS
KYIS MTSON, ,'GRO KUN DGE BA'I BSHES KYI RJES BZUNG NAS, ,RING
MIN SKU BZHI'I RGYAL SA ZIN PA DANG, ,LEGS BSHAD MCHOG

'DI DENG NAS SRID MTHA'I BAR, ,RAB RGYAS BSTAN 'GRO'I DON CHEN
'GRUB GYUR CIG ,, ,,