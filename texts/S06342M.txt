*, ,LAM GYI GTZO BO GSUM GYI 'KHRID YIG SKAL LDAN 'JUG NGOGS SOGS
BZHUGS, ,

@01B #, ,NA MO GU RU MANDZU GHO sh'A YA, LAM GYI GTZO BO GSUM GYI
ZAB MO'I 'KHRID, ,NYAMS SU LEN PA'I SKAL LDAN SGRUB PA POS, ,GNAS KHANG
BYI DOR BYAS LA RTEN GSUM

DGRAM, ,MCHOD PA G-YO MED BKOD PA MDZES PAR GSHAM, ,BDE BA'I STAN
LA CHOS BDUN LDAN 'KHOD NAS, ,KUN SLONG BCOS SHING SEMS BSKYED
GSAL BTAB STE, ,MDUN GYI NAM

MKHAR DPAG BSAM SDONG PO'I STENG, ,SENG KHRI PADMA NYI ZLA'I DKYIL
'KHOR LA, ,RTZA BLA'I BLA MA KUN MKHYEN TZONG KHA PA, ,THUGS KAR
THUB DBANG RDO RJE 'CHANG CHEN DANG, ,MTHA' SKOR BLA MA YI

DAM SANGS RGYAS DANG, ,BYANG SEMS NYAN RANG MKHA' 'GRO CHOS
SKYONG BZHUGS, ,RANG GZHAN SEMS CAN SDUG BSNGAL RGYA MTSO LAS,
,BLA MA DKON MCHOG GSUM GYIS BSGRAL DU

@02A *, ,GSOL, ,BLA MA YI DAM DKON MCHOG RNAM GSUM LA, ,BYANG CHUB
SNYING PO'I BAR DU SKYABS SU MCHI, ,'GRO KUN DON DU SANGS RGYAS THOB
BYA'I PHYIR, ,LAM GTZO GSUM GYI

ZAB KHRID BSGOM PAR BGYI, ,SEMS CAN THAMS CAD NYE RING CHAGS SDANG
DANG, ,BRAL NAS KHYAD PAR 'PHAGS PA'I BDE BA THOB, ,BZOD DKA'I SDUG
BSNGAL RGYA MTSO LAS BSGRAL TE, ,

THAR PA DAM PA'I BDE DANG 'BRAL MA GYUR, ,TSOGS ZHING SNGAR BZHIN
GSAL BA'I GNAS GSUM DU, ,AOm A'A: H'Um GIS MTSAN PA'I H'Um 'OD KYIS, ,YE
SHES PA RNAMS SPYAN DRANGS TSOGS

ZHING LA, ,THIM PAS SKYABS GNAS KUN GYI BDAG NYID GYUR, ,SKYABS GSUM
KUN 'DUS 'JAM MGON BLO BZANG GRAGS, ,RTZA BRGYUD BLA MA YI DAM
DKON MCHOG GSUM, ,MKHA'

@02B 'GRO CHOS SKYONG SRUNG MA'I TSOGS RNAMS LA, ,BDAG CAG SGO
GSUM GUS PAS PHYAG 'TSAL LO, ,DNGOS BSHAMS YID SPRUL MCHOD PA MA
LUS 'BUL, ,THOG MED NAS BSAGS SDIG LTUNG THAMS CAD BSHAGS, ,

DGE LA YI RANG BSKUL ZHING GSOL BA 'DEBS, ,'DIS MTSON DGE BA BYANG
CHUB CHEN POR BSNGO, ,BDE STONG LHAN CIG SKYES PA'I YE SHES KYI,
,GZUNG RNAMS PHUNG KHAMS SKYE MCHED LAS BYUNG BA'I, ,RI GLING

RIN CHEN GTER BUM NYI ZLAR BCAS, ,SKYABS MGON THUGS RJE'I GTER LA
DBUL BAR BGYI, ,SPRO NA MAndAL RGYAS PA 'BUL, BLA MA DKON MCHOG
GSUM LA GSOL BA 'DEBS, ,PHYIN CI LOG GI

BLO KUN 'GAG PA DANG, ,YANG DAG LAM BZANG BDE BLAG MYUR SKYE
ZHING, ,GEGS MED MTHA' RU PHYIN PAR BYIN GYIS RLOBS, ,SPRO NA, MKHYEN
PA'I SRID PA'I 'CHING BA MTHAR MDZAD CING, ,THUGS RJES ZHE LA

DGA' BA RING DU DOR, ,SRID ZHI'I MTHA' LA MI GNAS SRID ZHI'I MGON, ,RGYAL
BA RDO RJE 'CHANG LA GSOL BA 'DEBS, ,RAB 'BYAMS ZHING GI RDUL SNYED
LAS 'DAS PA'I, ,GRANGS MED RGYAL BA RNAMS

KYI MKHYEN PA'I GTER, ,MTHA' YAS GCIG TU BSDUS PA'I YE SHES SKU, ,MGON
PO 'JAM PA'I DBYANGS LA x, RLABS CHEN SMON LAM RING NAS BTAB PA'I
MTHUS, ,RJE BTZUN 'JAM DBYANGS NYID KYIS

@03A *, ,MNGON SUM DU, ,THE TSOM DRA BA MTHA' DAG BSAL GYUR PA, ,DPA'
BO RDO RJE'I ZHABS LA x, BDEN GNYIS GNAS TSUL RIGS PAS LEGS RTOGS SHING,
,THABS SHES ZUNG 'BREL NYAMS SU

BLANGS PA'I MTHUS, ,SKU GSUM MNGON DU GYUR PA'I TZONG KHA PA, ,BLO
BZANG GRAGS PA'I ZHABS LA x, RJE BTZUN 'JAM PA'I DBYANGS KYI BKA' GRUB
PAS, ,MDO RGYUD RGYA MTSO'I DPAL LA DBANG BSGYUR ZHING, ,BLO BZANG
CHOS

KYI MDUN SA MDZES PA'I RGYAN, ,'JAM DPAL RGYA MTSO'I ZHABS LA x, DGE
LEGS RAB DKAR TSOGS GNYIS GOMS PA'I MTHUS, ,DPAL LDAN SKU BZHI'I GO
'PHANG MCHOG BRNYES KYANG, ,BZANG PO'I MDZAD PAS

GDUL BYA MI 'DOR BA'I, ,DPAL LDAN BLA MA'I ZHABS LA x, RAB 'BYAMS CHOS
KYI DGONGS DON 'BYED PA LA, ,MKHAS MANG DBUS NA RGYAL MTSAN TOG
LTAR MDZES, DPAL LDAN KLU SGRUB GNYIS PA CHOS KYI RJE, ,BZANG

PO'I MTSAN CAN ZHABS LA x, RGYAL BA KUN GYIS GSUNGS PA'I CHOS RNAMS
KYI, ,BCUD RNAMS BSDUS NAS NYAMS SU BLANGS PA'I MTHUS, ,TSE GCIG NYID
LA RDO RJE'I SKU BRNYES PA, ,'CHI MED RNAL 'BYOR MCHOG LA x

DPAL LDAN BLA MA BDE CHEN DNGOS GRUB KUN, ,KUN LA SBYIN MDZAD BLO
BZANG RDO RJE 'CHANG, ,SKYABS GSUM KUN 'DUS RJE BTZUN SPRUL PA'I SKU,
,BLO BZANG DON GRUB ZHABS LA x, SNGON TSE THUGS BSKYED SMON LAM
GRUB

@03B PA'I MTHUS, ,DA LTA BLO BZANG BSTAN PA'I SNYING PO 'DZIN, ,DGAG
SGRUB SPANG BLANGS BRAL BA'I RNAL 'BYOR PA, ,SANGS RGYAS YE SHES ZHABS
LA x, DGE LEGS YON TAN MA LUS 'BYUNG BA'I GNAS, ,DRI MED BLO BZANG
BSTAN PA'I

KHANG BZANG CHER, ,CHOS KYI RGYAL MTSAN 'DZIN PA'I DPAL YON CAN,
,DPAL LDAN BLA MA'I ZHABS LA x, DKON MCHOG GSUM GYI MKHYEN BRTZE
GCIG BSDUS PA'I, ,RGYAL BA GNYIS PA'I LUNG RTOGS DAM CHOS KYI, ,BSHAD
SGRUB

RGYAL MTSAN 'DZIN PA'I MCHOG GYUR PA, ,YONGS 'DZIN DAM PA'I ZHABS LA
x, BLO GROS YANGS PA'I SKAL BZANG GDUL BYA'I TSOGS, ,GTZUG NA BSOD
NAMS YE SHES 'BRAS BU YIS, ,LEGS DUNG RLUNG GI RGYAL

MTSAN LTAR BKRA BA, ,DPAL LDAN BLA MA'I ZHABS LA x, NGAG GI DBANG
PHYUG RJE BTZUN TZONG KHA PA'I, ,MDO SNGAGS LEGS BSHAD CHOS KYI
RGYA MTSO CHE, ,BYAMS PAS 'GRO LA SPEL BA'I SNYING STOBS CAN, ,BKA' DRIN
MTSUNGS

MED ZHABS LA x, BLO BZANG RGYAL BA'I RING LUGS PADMO'I TSAL, ,DPAL
LDAN YE SHES 'OD KYIS RGYAS MDZAD PA'I, ,RIS MED 'GRO BA'I 'DREN PA KUN
GYI GTZO, ,RJE BTZUN BLA MA'I ZHABS LA x, 'JAM MGON SGYU 'PHRUL

BLO BZANG GRAGS PA YI, ,MDO SNGAGS BSTAN PA'I RGYAL MTSAN 'DZIN PA LA,
,MKHAS MANG DBUS NA 'GRAN PA'I ZLA BRAL BA, ,DPAL LDAN BLA MA'I ZHABS
LA x, SKYABS GSUM KUN 'DUS BLA MA RDO RJE 'CHANG, ,GANG

@04A *, ,LA GANG 'DUL BSHES GNYEN TSUL BZUNG NAS, ,MCHOG DANG THUN
MONG DNGOS GRUB STZOL MDZAD PA'I, ,DRIN CAN BLA MA RNAMS LA GSOL
BA 'DEBS, ,'JIG RTEN 'JIG RTEN 'DAS PA'I DGE LEGS

KYI, ,YON TAN KUN GYI RTZA BA DRIN CAN RJE, ,YID LA DRAN PA TZAM GYIS
DUS KUN TU, ,MOS GUS RTZOL MED SKYE BAR BYIN GYIS RLOBS, ,'DOD CHUNG
CHOG SHES ZHI ZHING DUL BAR GNAS, ,SNYING NAS THAR PA DON GNYER
GSONG

POR SMRA, ,BAG YOD LA SBYOR GROGS MCHOG STEN BYED CING, ,DAG SNANG
PHYOGS MED SKYE BAR x, 'CHI BAR NGES SHING NAM 'CHI CHA MED PA, ,TSIG
TZAM MIN PAR DRAN NAS LONG MED DANG, ,RNYED BKUR CHOS LA GTING
NAS

ZHEN LOG STE, ,DGOS MED RGYUD LA SKYE BAR x, LUS CAN MTHA' DAG DRIN
CAN MAR SHES PAS, ,NYAM THAG RNAMS KYI SDUG BSNGAL DRAN GYUR NAS,
,RANG BDE 'BA' ZHIG BSGRUB LAS YID LOG STE, ,SNYING RJE RTZOL MED

SKYE BAR x, MTHAR 'DZIN NAD KUN SEL BA'I SMAN GCIG PU, ,ZAB MO RTEN
'BREL MTHA' DANG BRAL BA'I DON, ,'PHAGS MCHOG KLU SGRUB YAB SRAS
DGONGS PA DAG ,JI BZHIN KHONG DU CHUD PAR BYIN GYIS RLOBS, ,

DNGOS GZHI NI, RJE RIN PO CHE'I ZHAL GDAMS LAM GTZO'I DON 'CHAD PA LA
GSUM, KLAD KYI DON, GZHUNG GI DON, MJUG GI DON NO, ,DANG PO LA
GSUM, MCHOD PAR BRJOD PA, BRTZAM PAR DAM BCA' BA, MNYAN

@04B PAR BSKUL BA'O, ,DANG PO MCHOD PAR BRJOD PA NI, RJE BTZUN BLA MA
RNAMS LA PHYAG 'TSAL BA'O, ,ZHES PA'O, ,GNYIS PA BRTZAM PAR DAM BCA'
BA NI, RGYAL BA'I GSUNG RAB KUN GYI SNYING PO'I DON, ,RGYAL SRAS DAM
PA RNAMS

KYIS BSNGAGS PA'I LAM, ,SKAL LDAN THAR 'DOD RNAMS KYI 'JUG NGOGS DE,
,JI LTAR NUS BZHIN BDAG GIS BSHAD PAR BYA, ,ZHES PA'O, ,GSUM PA MNYAN
PAR BSKUL BA NI, GANG DAG SRID PA'I BDE LA MA CHAGS

SHING, ,DAL 'BYOR DON YOD BYA PHYIR BRTZON PA YIS, ,RGYAL BA DGYES PA'I
LAM LA YID RTON PA'I, ,SKAL LDAN DE DAG DANG BA'I YID KYIS NYON, ,ZHES
PA'O, ,GNYIS PA GZHUNG GI DON LA GNYIS, RGYAS PAR BSHAD PA

DANG, DON BSDUS TE GDAMS PA'O, ,DANG PO LA GSUM, NGES 'BYUNG BSHAD
PA, BYANG CHUB KYI SEMS BSHAD PA, YANG DAG PA'I LTA BA BSHAD PA'O,
,DANG PO LA GSUM, NGES 'BYUNG BSKYED DGOS PA'I RGYU MTSAN, NGES

'BYUNG SKYED PA'I THABS, NGES 'BYUNG SKYES PA'I TSAD DO, ,DANG PO NGES
'BYUNG BSKYED DGOS PA'I RGYU MTSAN NI, RNAM DAG NGES 'BYUNG MED PAR
SRID MTSO YI, ,BDE 'BRAS DON GNYER ZHI BA'I THABS MED LA, ,SRID LA BRKAm

PA YIS KYANG LUS CAN RNAMS, ,KUN NAS 'CHING PHYIR THOG MAR NGES
'BYUNG BTZAL, ,ZHES PA'O, ,GNYIS PA NGES 'BYUNG SKYED PA'I THABS LA
GNYIS, TSE 'DI'I SNANG SHAS LDOG THABS DANG, PHYI MA'I SNANG SHAS LDOG

@05A *, ,THABS SO, ,DANG PO TSE 'DI'I SNANG SHAS LDOG THABS NI, DAL 'BYOR
RNYED DKA' TSE LA LONG MED PA, ,YID LA GOMS PAS TSE 'DI'I SNANG SHAS
LDOG ,CES PA'O, ,GNYIS PA PHYI MA'I SNANG SHAS LDOG

THABS NI, LAS 'BRAS MI BSLU 'KHOR BA'I SDUG BSNGAL RNAMS, ,YANG YANG
BSAMS NA PHYI MA'I SNANG SHAS LDOG ,CES PA'O, ,GSUM PA NGES 'BYUNG
SKYES PA'I TSAD NI, DE LTAR GOMS PAS 'KHOR BA'I PHUN

TSOGS LA, ,YID SMON SKAD CIG TZAM YANG MI SKYE ZHING, ,NYIN MTSAN KUN
TU THAR PA DON GNYER BLO, ,BYUNG NA DE TSE NGES 'BYUNG SKYES PA LAGS,
,ZHES PA'O, ,GNYIS PA BYANG CHUB KYI SEMS BSHAD PA LA GNYIS,

BYANG CHUB KYI SEMS BSKYED DGOS PA'I RGYU MTSAN DANG, BYANG CHUB
KYI SEMS SKYED PA'I THABS SO, ,DANG PO BYANG CHUB KYI SEMS BSKYED
DGOS PA'I RGYU MTSAN NI, NGES 'BYUNG DE YANG RNAM DAG SEMS BSKYED
KYIS, ,

ZIN PA MED NA BLA MED BYANG CHUB KYI, ,PHUN TSOGS BDE BA'I RGYU RU
MI 'GYUR BAS, ,BLO LDAN RNAMS KYIS BYANG CHUB SEMS MCHOG BSKYED,
,CES PA'O, ,GNYIS PA BYANG CHUB KYI SEMS SKYED PA'I THABS NI, SHUGS

DRAG CHU BO BZHI YI RGYUN GYIS KHYER, ,BZLOG DKA' LAS KYI 'CHING BA
DAM POS BSDAMS, ,BDAG 'DZIN LCAGS KYI DRA BA'I SBUBS SU TSUD, ,MA RIG
MUN BA'I SMAG CHEN KUN NAS 'THIBS, ,MU MED SRID PAR

@05B SKYE ZHING SKYE BA RU, ,SDUG BSNGAL GSUM GYIS RGYUN CHAD MED
PAR MNAR, ,GNAS SKABS 'DI 'DRAR GYUR PA'I MA RNAMS KYI, ,NGANG TSUL
BSAMS NAS SEMS MCHOG BSKYED PAR MDZOD, ,CES PA'O, ,GSUM PA

YANG DAG PA'I LTA BA BSHAD PA LA LNGA, YANG DAG PA'I LTA BA BSKYED
DGOS PA'I RGYU MTSAN, YANG DAG PA'I LTA BA NGOS GZUNG BA, YANG DAG
PA'I LTA BA'I GOL SA BSHAD PA, YANG DAG PA'I LTA BA SKYES PA'I TSAD,

YANG DAG PA'I LTA BA'I KHYAD CHOS SO, ,DANG PO YANG DAG PA'I LTA BA
BSKYED DGOS PA'I RGYU MTSAN NI, GNAS LUGS RTOGS PA'I SHES RAB MI LDAN
NA, ,NGES 'BYUNG BYANG CHUB SEMS LA GOMS BYAS KYANG, ,SRID PA'I RTZA

BA GCAD PAR MI NUS PAS, ,DE PHYIR RTEN 'BREL RTOGS PA'I THABS LA 'BAD,
,CES PA'O, ,GNYIS PA YANG DAG PA'I LTA BA NGOS GZUNG BA NI, GANG ZHIG
'KHOR 'DAS CHOS RNAMS THAMS CAD KYI, ,RGYU 'BRAS NAM YANG BSLU BA

MED MTHONG ZHING, ,DMIGS PA'I GTAD SO GANG YIN KUN ZHIG PA, ,DE NI
SANGS RGYAS DGYES PA'I LAM LA ZHUGS, ,ZHES PA'O, ,GSUM PA YANG DAG PA'I
LTA BA'I GOL SA BSHAD PA NI, SNANG BA RTEN 'BREL BSLU

BA MED PA DANG, ,STONG PA KHAS LEN BRAL BA'I GO BA GNYIS, ,JI SRID SO
SOR SNANG BA DE SRID DU, ,DA DUNG THUB PA'I DGONGS BA RTOGS PA MED,
,CES PA'O, ,BZHI PA YANG DAG PA'I LTA BA SKYES PA'I TSAD NI, NAM ZHIG

@06A *, ,RES 'JOG MED PAR CIG CAR DU, ,RTEN 'BREL ME BSLUR MTHONG BA
TZAM NYID NAS, ,NGES SHES YUL GYI 'DZIN STANGS KUN 'JIG NA, ,DE TSE LTA
BA'I DPYAD PA RDZOGS PA LAGS, ,ZHES PA'O, ,

LNGA PA YANG DAG PA'I LNGA BA'I KHYAD CHOS NI, GZHAN YANG SNANG BAS
YOD MTHA' SEL BA DANG, ,STONG PAS MING MTHA' SEL ZHING STONG PA
NYID, ,RGYU DANG 'BRAS BUR 'CHAR BA'I TSUL SHES NA, ,MTHAR 'DZIN LTA BAS

'PHROG PAR MI 'GYUR RO, ,ZHES PA'I, ,GNYIS PA DON BSDUS TE GDAMS PA NI,
DE LTAR LAM GYI GTZO BO RNAM GSUM GYI, ,GNANG RNAMS RANG GIS JI
BZHIN RTOGS PA'I TSE, ,DBEN PA BSTEN TE BRTZON 'GRUS

STOBS BSKYED NAS, ,GTAN GYI MDUN MA MYUR DU SGRUBS SHOG BU, ,ZHES
PA'O, ,GSUM PA MJUG GI DON NI, ZHES PA 'DI NI MANG DU THOS PA'I DGE
SLONG BLO BZANG GRAGS PA'I DPAL GYIS, TSA KHO DBON PO

NGAG DBANG GRAGS PA LA GDAMS PA'O, ,ZHES PA'O, ,MJUG TU, 'JAM MGON
BLA MA LHA YI TSOGS RNAMS KYIS, ,DE 'DRA'I RTOGS PA SKYE BAR BYIN GYIS
RLOBS, ,DE LTAR GSOL BA BTAB PAS TSOGS ZHING

RNAMS, ,GTZO BOR THIM ZHING GTZO BO'ANG RANG LA THIM, ,RANG NYID RJE
BTZUN 'JAM DBYANGS SU GYUR PA'I, ,SKU LAS 'OD 'PHROS SNOD BCUD MA DAG
SBYANGS, ,GZHAL YAS KHANG DANG 'GRO KUN 'JAM DBYANGS SU,,

@06B GSAL BA'I THUGS KAR SNGAGS 'PHRENG BKOD DE BZLA'O, ,AOm AA RA
PA TZA NA DHI: DGE 'DIS MTSON NAS DUS GSUM DANG 'BREL BA'I, ,BDAG
GZHAN DGE BA'I RTZA BA JI SNYED PA, ,DE DAG THAMS CAD SKYE ZHING SKYE
BA RU, ,BYANG

CHUB MCHOG GI RJES SU MI MTHUN PA'I, ,SHES KYI KHA 'DOD PA DANG GRAGS
PA DANG, ,'KHOR DANG LONGS SPYOD RNYED DANG BKUR STI'I RGYUR, ,SKAD
CIG TZAM YANG NAM YANG MA SMIN PAR, ,BLA MED BYANG CHUB KHO NA'I
RGYUR GYUR CIG

RMAD BYUNG SRAS BCAS RGYAL BA'I BYIN RLABS DANG, ,RTEN 'BREL BSLU BA
MED PA'I BDEN PA DANG, ,BDAG GI LHAG BSAM DAG PA'I MTHU STOBS KYIS,
,RNAMS DAG SMON PA'I GNAS 'DI 'GRUB PAR SHOG , BLO BZANG RDO RJE

'CHANG CHEN TZONG KHA PA'I, ,SNYAN RGYUD MAN NGAG SNYING PO
MTHAR THUG PA, ,ZAB LAM BLA MA LHA YI RNAL 'BYOR GYIS, ,DON GNYIS
LHUN GYIS GRUB PA'I BKRA SHIS SHOG ,THUN MTSAMS RNAMS SU'ANG LAM
RIM LTA RTOG DANG,

GSAG SBYANG BYA ZHING DRAN SHES BAG YOD PAS, ,DBANG PO'I SGO SDOM
ZAS DANG NYAL BA YI, ,RNAL 'BYOR SOGS LA BRTZON PAS DON LDAN BYA'O,
,ZHES PA 'DI YANG YONGS 'DZIN PAndI TA, KHRI GUNG THANG PA, DBYANGS

CAN SGEG PA'I BLO GROS SOGS KYI 'KHRID YIG DANG, BLA MA DAM PA'I ZHAL
GYI MAN NGAG LA BRTEN NAS RDHARMA BHA DRAS SBYAR BA'O, , *, ,TING NGE
'DZIN GYI DBANG BZHI LEN TSUL MTHUN MONG MA YIN PA NI, BLA MA LHAG

@07A *, ,PA'I LHA YI THUGS KA NAS, ,YUM BZHIS RIGS LNGA'I RANG BZHIN
BDUD RTZI'I CHU, ,THOGS TE SPYI BO'I GTZUG NAS DBANG BSKUR BAS, ,BUM
PA'I DBANG THOB SPRAL SKU'I SA BON BZHAG ,BLA MA YAB

YUM SNYOMS PAR ZHUGS PA'I SGRAS, ,SANGS RGYAS SPYAN DRANGS BYANG
SEMS NGO BOR ZHU, ,SBYOR MTSAMS NAS 'OD DKAR DMAR BYANG CHUB SEMS,
MYANG PAS GSANG DBANG THOB CING LONGS SKU 'GRUB, ,BLA MA'I YUM

LAS RANG 'DRA GNYIS PA ZHIG ,CHAD DE RANG GI YUM LA THIM PA LA, ,'DU
SHES GSUM LDAN SNYOMS 'JUG ROL PA LAS, ,SHER DBANG THOB CING CHOS
SKU'I SA BON BZHAG ,BLA MA'I ZHAL NAS ZUNG 'JUG BrDA

SPRANG PAS, ,TSIG DBANG THOB CING SKU BZHI'I SA BON BZHAG ,CES CES PA
LTAR RO, ,AA DHAMBHA' DHARMA BHRA TI NA KHO, , ,,