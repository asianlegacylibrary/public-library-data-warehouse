@001A *, (,DGE BZANG GLING GI RTEN GTZO BYAMS CHEN MTHONG BA DON
LDAN GYI DKAR CHAG DAD PA'I SHING RTA ZHES BYA BA BZHUGS SO,
,)

@001B #, ,NA MO GU RU MEE TRI YE, DGE BZANG GLING GI RTEN GTZO
RJE BTZUN BYAMS MGON MTHONG BA DON LDAN GYI SKU BRNYAN RIN PO
CHE 'DI NYID KYI NANG GZHUG LA, YUNGS 'BRU LTA BU'I RING

BSREL, SKU GDUNG GI RING BSREL, SKU BAL GYI RING BSREL, CHOS
SKU'I RING BSREL BZHIS NANG 'PHYUR BUR BLTAMS PA LAS, DANG PO
YUNGS 'BRU LTA BU'I RING BSREL LA, SANGS RGYAS

GSER THUB KYI 'PHEL GDUNG, DE BZHIN GSHEGS PA 'OD SRUNG GI
'PHEL GDUNG, BDAG CAG DI STON PA SH'AKYA'I RGYAL PO'I 'PHEL
GDUNG, SKU GDUNG DANG SKU BAL GYI RING BSREL LA,

SANGS RGYAS GLANG PO'I GDUNG RDO'I KHAMS SU BYIN GYIS BRLABS
BA'I CHA SHAS, BYANG CHUB SEMS DPA' CHOS 'PHAGS KYI TSEMS KYI
CHA SHAS, SANGS RGYAS KYI TSEMS SHING TSAL BU,

@002A #, ,'PHAGS PA'I GNAS BRTAN BCU DRUG GI NA BZA' ZHABS
PHYAG GI TSAL BU, GRUB CHEN RI LO PA'I BZHUGS GDAN KHRI SNYAN
SA LE'I PAGS PA'I TSAL BU, MEE TRI PA'I

GDUNG RUS KYI CHA SHAS, DGE SLONG MA DPAL MO'I LHUNG BZED SHUB
KYI TSAL BU, JO BO DHI BAm KA RA'I GDUNG NAG DANG DBU LO'I
RTEN 'DAM, 'BROM STON PA'I DBU SKRA'I RTEN 'DAM, LO CHEN CHOS

SKYOD BZANG PO'I DBU LO NYAG MA NYER GCIG ,RJE MAR PA'I ZHUN
THIG LAS PHEBS PA'I KYEE RDOR LHA DGU'I RTEN 'DAM, MI LA'I NA
BZA'I TSAL BU, DE'I BZHES SPYAD DNGUL THUM PHRA CAN GYI DUM

BU; RGYAL SRAS THOGS MED KYI GDUNG THAL, BLA MA DAM PA BSOD
NAMS RGYAL MTSAN GYI GDUNG THAL, SA PAn GYI DBU ZHVA'I TSAL
BU, RNAL 'BYOR DBANG PHYUG AA MI RGYA NAG PA'I SBRA GUR

@002B KYI CHA SHAS, RVA LO CHEN PO'I NA BZA'I TSAL BU, 'GRO
MGON PHAG MO GRU PA'I RGYAN DRUG RTEN 'DAM, RJE BLA MA BTZONG
KHA PA CHEN PO'I TSEMS KYI CHA SHAS, SKU CHOS, SKU SNAM SBYAR,
SKU 'GAGS, SKU BER, BZHUGS GDAN, ZHABS

PHYAG ,SKU SHAM BCAS KYI TSAL BU, 'JAM DBYANGS CHOS RJE'I DBU
LO NYAG MA BCU, RJE BTZUN KUN DGA' GROL MCHOG GI DBU LO NYAG
MA NYER GCIG, ,THEG CHEN CHOS RGYAL GYI GDUNG RUS NA BZA'I
TSAL BU, PAn CHEN BYAMS PA GLING

PA'I DBU LO NYAG MA BDUN, KARMA MI BSKYOD RDO RJE'I DBU LO
NYAG MA LNGA, DPAL KHANG SDINGS PA'I DBU LO NYAG MA GSUM, NYAN
STON ZHIG BO'I DBU SKYES NYAG MA BRGYAD, DPAL MKHA' SPYOD
DBANG PO'I DBU LO NYAG MA GSUM, MKHAS

GRUB NOR BZANG RGYA MTSO'I SNAM SBYAR GYI TSAL BU, RGYAL BA
DGE 'DUN RGYA MTSO'I DBU ZHVA'I TSAL BU, KUN MKHYEN LEGS PA
DON GRUB PA'I SKU SHA SKYE BDUN MA, YONGS 'DZIN DKON MCHOG
CHOS 'PHEL BA'I SKU SHAM TSAL BU, KUN

MKHYEN LNGA PA'I SHANGS MTSAL, DBU LO NYAG MA BCU GCIG ,NA
BZA', SKU GZAN GYI TSAL BU, PAn CHEN BLO BZANG CHOS KYI RGYAL
MTSAN GYI ZHABS BCAGS KYI TSAL BU, RGYAL BA BSKAL BZANG RGYA
MTSOS YUN RING BZHES PA'I

SKU CHOS BYIN CAN SBUBS TSANG, DE'I DBU LO NYAG MA SUM CU,
SPUR TSVA, PAn CHEN BLO BZANG DPAL LDAN YE SHES KYI SKU CHOS
SBUBS TSANG, DE'I PAn ZHVA, DE'I PHYAG PHYIS, GSANG CHAB,
RGYAL BA 'JAM DPAL RGYA MTSO'I DBU@003A *, ,LO NYAG MA BDUN, DBU PAn CHA TSANG, MTHANG GOS SBUBS
TSANG, BYANG CHUB SHING GI PHYAG PHRENG BRGYA DANG BCU GNYIS,
KHRI CHEN NGAG DBANG MCHOG LDAN PA'I NA BZA'I TSAL BU, LCANG
SKYA RDO RJE 'CHANG ROL PA'I RDO RJE YE

SHES BSTAN PA'I SGRON ME'I DBU ZHVA CHA TSANG, DBU LO NYAG MA
BDUN, YONGS 'DZIN THAMS CAD MKHYEN PA YE SHES RGYAL MTSAN PA'I
SKU 'GAGS SBUBS, DBU LO NYAG MA SUM CU, GDUNG NAG GI CHA SHAS,
SPUR DAR, SPUR TSVA, RAS

KYI GZIMS GUR CHA TSANG, CHOS 'PHAGS RNAM 'PHRUL KLONG RDOL
GRUB CHEN GYI NA BZA'I TSAL BU, DBU LO NYAG MA BDUN, DGA' LDAN
KHRI RIN PO CHE SH'I LA'I MTSAN CAN GYI SKU CHOS SBUBS, DBU
PAn CHA TSANG, DBU SKYES TSANG MA, SPUR TSVA,

KUN MKHYEN 'JAM DBYANGS BZHAD PA'I RDO RJES SGO MANG BLA MA
GNAD DUS KYI SKU BER SBUBS TSANG, RJE DKON MCHOG 'JIGS MED
DBANG PO'I NA BZA'I TSAL BU, DE'I PHYAG PHYIS, SKU GZAN GYI
TSAL BU, 'KHYAR DGE DPON SLOB PA'I NA BZA'I

TSAL BU, KHA SKYA DGE BA'I BSHES GNYEN GYI BLA GOS SBUBS, RDO
RJE 'CHANG BLO GROS KUN DGA' BSTAN 'DZIN PA'I SKU GZAN SBUBS,
SMIN GROL CHOS RGYAL GYI SPUR TSVA, PAndI TA SHR'I BHU TI PA'I
SKU CHOS SNAM SBYAR SBUBS RE, LCANG SKYA MCHOG SPRUL RIN

PO CHE'I DBU LO SBUBS GCIG ,RDO RJE 'CHANG PHA BONG KHA PA
RGYA MTSO MTHA' YAS PA'I GDUNG RUS KYI CHA SHAS, SPUR TSVA,
SER RTZE DGE BSHES THOGS MED PA'I SGOM ZHVA CHA TSANG, 'JAM
MGON BLA MA D'A NA'I MTSAN CAN GYI TSEMS RDOG GCIG SOGS

@003B 'PHAGS BOD KYI MKHAS GRUB DU MA'I BYIN RLABS RTEN GYI
RIGS MANG BA DANG, RING BSREL BZHI'I GTZO BO CHOS SKU'I RING
BSREL LA, BDE GSANG 'JIGS GSUM GYI RGYUD DANG, YUM RGYAS PA
GSER BRIS MA GCIG GIS GTZOS CO NE'I

PAR MA BKA' 'GYUR RO COG GLEGS BAM BRGYA DANG BRGYAD, RGYUD
SDE BZHI'I GZUNGS SNGAGS KYI RIGS MANG BA DANG, RJE BLA MA
BTZONG KHA PA CHEN PO'I GSUNG 'BUM YONGS RDZOGS, PAn CHEN BLO
BZANG CHOS RGYAN, RGYAL BA BSKAL BZANG RGYA MTSO,

PAn CHEN BLO BZANG DPAL LDAN YE SHES, RJE NGAG DBANG BLO BZANG
CHOS LDAN, LCANG SKYA RDO RJE 'CHANG ROL PA'I RDO RJE, RJE BLA
MA NGAG DBANG BYAMS PA'I GSUNG 'BUM RNAMS CHA TSANG, DE MA
GTOGS RJE YAB SRAS KYI GSUNG THOR SOGS PO TI

BRGYA LHAG TZAM DANG, PAn CHEN DPAL LDAN YE SHES RANG GI GSUNG
LE TSAN PHYAG BRIS NGO MA, JO BO CHEN PO'I PHYAG TSVA RTEN
'BREL SNYING PO, SMRi TI PHYAG TSVA, 'GRO MGON G-YU BRAG PA'I
PHYAG TSVA, RJE'I PHYAG TSVA AA RTAGS MA, RGYAL TSAB DANG

MKHAS GRUB RJE'I PHYAG 04 TSVA, 'JIGS BYED RVA PAR MA, BDUD
RTZI LAS BSGRUBS BA'I TSE DPAG MED KYI SNANG BRNYAN BYIN CAN
SA SKYA PAn CHEN RANG GI PHYAG BTAB MA, RJE BTZUN MI LA BZHAD
PA RDO RJE'I SKU BRNYAN LI MA PHAG MO GRU PA'I DNGOS

SLOB GLING CHEN RAS PA'I PHYAG BZO MAR GRAGS PA GCIG ,LCANG
SKYA RDO RJE 'CHANG GI THUGS DAM RTEN GRAS 'JAM DBYANGS PHYAG
BZHI BA'I SKU BRNYAN, KUN SPANGS CHEN PO KHA SKYA DGE BSHES
GTER NAS BZHES PA'I SKU 'DRA LNGA'I YA GYAL RDO RJE

@004A *, ,'CHANG GI SNANG BRNYAN RNAM CAN GYI GSER SKU KHRU
TSAD MA BYIN CAN, THUB PA'I SNANG BRNYAN RGYA GAR LI MA CHE
CHUNG GSUM, BYANG SEMS CHOS 'PHAGS KYI TSEMS RJES, SMAN 'DAM
LAS BSGRUBS PA'I JO BO CHEN PO

DANG RJE BLA MA'I SNANG BRNYAN, RJE'I SNANG BRNYAN LI MA KHRU
GANG TZAM RGYA NAG MA, RJE BLA MA D'A NA'I ZHABS KYI THUGS DAM
RTEN GRAS BYANG CHUB MCHOD RTEN GCIG ,YANG RNAM RGYAL MCHOD 1
RTEN, JO BO RIN PO CHE'I PHYAG RJES, RGYAL BA BSKAL BZANG

RGYA MTSOS BCAD RGYA GNANG DUS KYI PHYAG BRIS MA SGROL DKAR
GYI NYIN THANG, KHA SKYA DGE BSHES KYI THUGS DAM CHOS RGYAL
GYI SKU THANG, RDO RJE 'CHANG PHA BONG KHA PA RGYA MTSO MTHA'
YAS PA'I THUGS DAM RTEN MGON PO PHYAG DRUG PA'I SKU THANG,

DE'I SPUR DAR LA BRIS PA'I PHYAG DRUG PA DANG, TSE BDAG MGON
PO, KHRO LAS GRUB PA'I DHI BAm KA RA, SMAN 'DAM LAS BSGRUBS
PA'I CHOS SKYONG MANG PO'I SNANG BRNYAN KHRU TSAD MA RE, HAL
HA RJE BTZUN DAM PA BLO BZANG BSTAN PA'I RGYAL MTSAN

GYI PHYAG DRIL RDOR BCAS TSA GSER MA 'KHRUL MED, RIN CHEN RIL
BU RNAM GRANGS MANG BA DANG, SA SKYA'I BDUD RTZI, YONGS 'DZIN
THAMS CAD MKHYEN PA'I RNAM 'JOMS KHRUS RIL, GDUGS DKAR RANG
SRUNG 'KHOR LO SOGS DANG,

RGYA GAR RDO RJE GDAN, WA RA nA SI, GNYAN YOD, RTZVA MCHOG
GRONG, GANGS TI SE, MCHOD RTEN BYA RUNG KHA SHOR, GNAS MCHOG
TZA RI, RI BO RTZE LNGA, RGYA MTSO'I PO TA LA, ZI CHVAN? ZHES
CHOS 'PHAGS DANG RTAG TU NGU'I BSTI GNAS, DGA' LDAN, YER

@004B PA LHA RI, RJE'I SGRUB KHANG, CHU BAR LUNG, AU DUM WA
RA'I TSAL GYI SA SNA RDO SNA, SKU 'BUM TZANDAN SDONG PO'I CHA
SHAS DHI:YIG RANG BYON CAN SOGS KYANG YOD DO, ,DE LTA BU'I
RTEN KHYAD PAR CAN GTZUG LAG KHANG DANG BCAS PA JI LTAR
BZHENGS TSUL

DANG; DE LA MCHOD PA 'BUL BA DANG PHYAG DANG BSKOR BA SOGS
BGYIS PA'I PHAN YON RE ZHIG 'DIR BRJOD PAR MI SPOBS SHING
RGYAS PAR GZHAN DU 'CHAD PAR 'DOD DO, ,MCHOD 'BUL SOGS KYI
PHAN YON MDO TZAM BRJOD NA, JI SKAD DU,

GSAL RGYAL GYIS ZHUS PA'I MDO LAS, SU DAG DE BZHIN GSHEGS PA'I
MCHOD RTEN LA, ,MCHOD PA'I KHYAD PAR CI 'DOD CI 'BYOR PA,
,'TSAM PAR 'BUL BYED DE DAG DRI MED CING, ,MYA NGAN MED PA'I
BLA MED BYANG CHUB THOB, ,CES DANG,

PHYAG 'TSAL BA'I PHAN YON MDO SDE LAS, DGE SLONG DAG DGE SLONG
GIS 'DI LTAR YAN LAG THAMS CAD KYIS PHYAG BTZAL TE, SEMS DANGS
PAR BYED PA LA LTOS, DGE SLONG DAG 'DIS JI SNYED GNON PA'I 'OG
DPAG TSAD BRGYAD KHRI BZHI  STONG NA DBANG CHEN GSER GYIS GZHI
LA THUG PA'I PAR, BYE MA JI SNYED YOD PA DE SNYED DU 'KHOR LOS
SGYUR BA'I RGYAL SRID STONG 'GYUR DU LONGS SPYOD PAR 'GYUR RO,
,ZHES DANG, BSKOR BA'I PHAN YON, SNGON SHING LO LA BRTEN PA'I
SRIN BU

BDUN RLUNG GIS BDAS NAS RGYA MTSO CHEN PO'I NANG NA RNAM PAR
SNANG MDZAD KYI SKU CHEN PO YOD PA LA BSKOR BA LAN GSUM BYAS
PAS, RIGS NGAN GYI BU MO BDUN DU SKYES, DE RNAMS RANG GI RIGS
DANG LONGS SPYOD LA SKYO BA SKYES NAS RTZVA

@005A *, ,SHING BTUS, KHOL MO BYAS TE BSOD NAMS BSAGS PAS
RGYAL PO KRI KRI'I SRAS MO BDUN DU GYUR NAS SANGS RGYAS 'OD
SRUNGS MNYES PAR BYAS PAS, PHYIS 'TSANG RGYA BAR LUNG BSTAN
TO, ,DE BZHIN DU KHYIS BDAS

PA'I PHAG GIS MCHOD RTEN LA LAN GSUM BSKOR BA BYAS PAS, PHYIS
DGRA BCOM PA'I GO 'PHANG THOB PAR GSUNGS SO, ,DES NA BDAG LEGS
SU 'DOD PA DAG GIS TSEGS CHUNG DUS DAL BA'I RTEN LA SNYING PO
LEN PA'I THABS

KHYAD PAR CAN 'DI LTA BU LA DUS RNAM PA THAMS CAD DU BRTZON
PAR RIGS ZHES RANG GZHAN KUN LA GSOL BA 'DEBS SO, ,ZHES PA 'DI
YANG, 7 SH'AKYA'I RJES SU SKYES PA'I BTZUN PA NGAG DBANG BLO
BZANG BSTAN PA'I RGYAL MTSAN

GYIS RANG LO NYER BRGYAD PA ME SBRUL LO BYAMS CHEN LHA KHANG
GI YANG THOG GZIMS CHUNG YID DGA' CHOS 'DZIN NAS BRIS PA DGE,

` AOm SVA STI, BDE GSHEGS GTZO BO 'OD SNANG MTHA' YAS DANG,
,KHRO RGYAL GTZO BO RTA SKAD 'TSER BA'I LHA, ,GRUB MCHOG GTZO
BO MTSO SKYES RDO RJE YIS, ,MCHOG THUN DNGOS GRUB MA LUS BDE
BLAG STZOL, ,RDO RJE 'CHANG DBANG GANG 'DUL THABS MKHAS

KYI; ;RNAM SPRUL GSANG CHEN LAM ZAB LA BRTEN NAS, ,GO 'PHANG
MCHOG BRNYES MKHAS GRUB TSOGS RNAMS KYI, ,RMAD BYUNG YON TAN
DRAN NAS THAL MO SBYAR, ,RNAM 'DREN RGYAL BA ZHI KHRO MA LUS
PA'I, ,BDAG NYID SKAL BZANG BLO YI CHU SKYES KHA, ,

@005B LEGS BSHAD 'OD BRGYAS RTAG TU SKYONG MDZAD PA, ,KHYAB
BDAG NAM MKHA'I NOR BU SNYING DBUS BZHUGS, ,DKON MCHOG GSUM
DNGOS RTZA BRGYUD BLA MA YI, ,YE SHES BRIS SKU 'DI LA RTAG
BZHUGS LA, ,MCHOG GSUM BLA MAR 'DZIN PA SA SKYONG

DBANG, ,JA SAG MI 'GYUR RDO RJE YUM SRAS KYI, ,TSE DANG BSOD
NAMS LHUN PO LTAR BRTAN CING, ,DPAL 'BYOR MNGA' THANG CHU GTER
LTAR 'PHEL MDZOD, ,RTEN 'DI GANG DU GNAS PA'I SA PHYOGS SU,
,'THAB RTZOD BRKU 'PHROG LA SOGS RNA NAG MA'I, ,

MING YANG MI GRAG SKYE DGU MA LUS PA, ,RTAG TU YA RAB SPYOD PA
LHUR LEN SHOG ,DZAMBU PRIKshAS MTSAN PA'I RGYAL KHAMS SPYI,
,BYE BRAG LJONGS 'DIR CHAR CHU DUS 'BEBS SHING, ,LO PHYUGS
'PHEL DAR LUS CAN YOD DO COG? ,RDZOGS LDAN GSAR BA'I

DGA' STON LA SPYOD SHOG (,CES PA 'DI YANG JING KIR LHA'I RIGS
SU 'KHRUNGS SHING, DKON MCHOG BLA MAR 'DZIN PA MI RJE JA SAG
MI 'GYUR RDO RJE RANG GI DANG RTEN DU RTA MGRIN YANG GSANG
KHROS PA'I DBANG GI BRGYUD BA'I BLA MA'I THANG GA GSAR BZHENGS
KYI RGYAB YIG SMON TSIG TU 7 BTZUN PA NGAG DBANG

BLO BZANG BSTAN PA'I RGYAL MTSAN NAM PADMA DGYES PA RTZAL GYIS
BRIS PA DGE,
