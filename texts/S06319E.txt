*, ,RJE BTZUN SENG LDENG NAGS KYI SGROL MA'I BSTOD PA LEGS BRIS
MAR GRAGS PA'I 'GREL PA NYUNG DU RNAM GSAL ZHES BYA BA BZHUGS, ,

@01A *, ,NA MO GU RU SHTZA A'ARYA T'A R'A YEE, RJE BTZUN BLA MA
THUGS RJE'I GTER CHEN DANG, ,DBYER MED 'PHAGS MA SGROL MA'I
ZHABS PAD LA, ,GUS PAS BTUD NAS GANG GI BSTOD PA'I DON, ,MDOR
BSDUS TSIG

GIS 'CHAD LA RNA BA BLOGS, ,DE LA 'DIR PAn CHEN DGE 'DUN GRUB PA
DPAL BZANG POS MDZAD PA'I RJE BTZUN SENG LDENG NAGS KYI SGROL MA
GTZO 'KHOR GYI BSTOD PA MKHAS PA'I GTZUG RGYAN NAS, LEGS BRIS
MAR GRAGS PA'I

DON 'CHAD PA LA GSUM, KLAD KYI DON, GZHUNG GI DON, MJUG GDON NO,
,DANG PO LA GSUM, RGYA SKAD DU PHYAG 'TSAL BA, BSTOD PA'I MTSAN
GYI DON, BOD SKAD DU MCHOD PAR BRJOD PA'I, ,DANG PO NI, DA LTA'I
DPE DAG LA,

NA MO A'ARYA T'A RA YE, ZHES 'BYUNG BA'I MO DANG RA DANG YE GSUM
GYI ZUR CUNG ZAD NYAMS PA 'DRA STE, KA L'A PA LAS, AA LAS
DBYANGS GZHAN LA DBYI BA'I MA YANG NA YA'O, ,ZHES DANG, BUD MED
LA AA LAS A'A PRA'O, ,ZHES DANG,

@02A *, ,NGA LDAN RNAMS YEE Y'ASU Y'SU Y'A MU'O, ,ZHES PA LTAR,
NA MA A'A RYA T'A R'A YEE, ZHES 'BYUNG DGOS LA, DE LTA NA, NA MA
PHYAG 'TSAL LO, ,A'ARYA 'PHAGS MA, T'AR'A SGROL MA, YEE RNAM
DBYE GNYIS

PA'I DON DU BZHI PA'I DE BYIN PA'I RJES TE, 'PHAGS MA SGROL MA
LA PHYAG 'TSAL LO, ,ZHES PA'O, ,GNYIS PA BSTOD PA'I MTSAN GYI
DON NI, RJE BTZUN BCOM LDAN 'DAS MA SENG LDED NAGS KYI SGROL MA
LA BSTOD PA

MKHAS PA'I GTZUG RGYAN ZHES BYA BA, ZHES PA STE, PHAL CHER 'OG
TU 'CHAD PAS GO SLA LA, MKHAS PA'I GTZUG RGYAN ZHES PA NI, TSIG
DON SNYAN CING ZAB PAS LEGS NYES DPYOD PA'I BLO LDAN RNAMS KYIS
GTZUG

GI NOR BU LTAR GUS PAS BSTEN PAR 'OS PA'I DON NO, ,GSUM PA BOD
SKAD DU MCHOD PAR BRJOD PA NI, 'PHAGS PA SPYAN RAS GZIGS DBANG
PHYUG THUGS RJE'I GTER LA PHYAG 'TSAL LO, ,ZHES PA STE, TSIG DON

SLA ZHING, SPRUL PA LA BSTOD PA'I SNGON 'GROR SPRUL GZHI LA
MCHOD PAR BRJOD PA'O, ,GNYIS PA GZHUNG GI DON LA GSUM, BSTOD PA
BYA BA, GSOL BA GDAB PA, SMON LAM GDAB PA'O, ,DANG PO LA GNYIS,

@02B MDOR BSTAN PA DANG, RGYAS PAR BSHAD PA'O, ,DANG PO LA
GNYIS, CHEN POS BTUD PA'I SGO NAS BSTOD PA DANG, NGO BO DANG
BYED LAS KYI SGO NAS BSTOD PA'O, ,DANG PO NI, LEGS BRIS DPAL GYI
ZHES SOGS TSIGS

BCAD GCIG STE, DE LA LEGS BRIS NI LHA SPYI'I MING DANG LEGS BRIS
GTZO NI BRGYA BYIN GYI MING STE, DE RNAMS KYI MGRIN PA DANG,
RKANG PA DANG, LAG PA RNAMS LA BKRA SHIS PA'I RI MO YOD PAS SO,
,DPAL GYI BDAG PO NI, KHYAB

'JUG GI MING STE LHA MO DPAL MO'I BDAG PO YIN PAS SO, ,GSER GYI
MNGAL NI TSANGS PA'I MING STE, GSER GYI RANG BZHIN GYI SGO NGA
NI GSER YIN LA DE'I SNYING PO NI MNGAL TE DE LAS BYUNG BAS SO,
,LHA YI BLA MA NI PHUR BU STE SNGON BRGYA

BYIN GYIS DRANG SRONG PHUR BU LHA GZHON NU RNAMS LA LEGS SBYAR
SLOB PA'I DPON DU BSKOS PAS SO, ,GLANG GDONG NI TSOGS BDAG STE,
SNGON AU MA 'DI MOD BSAM GO MED PA LA GLANG PO CHE'I MGO BCANG
NAS SBYAR BAS SO, ,DPAL GYI

MGRIN NI, DBANG PHYUG CHEN PO STE, SNGON RGYA MTSO LAS BYUNG
BA'I DUG BUM PA GANG MGRIN PAR BZUNG BAS BEEd'URYA'I MDOG LTA
BU'I MGRIN PA SHIN TU LEGS PAR GYUR PAS SO, ,PADMO'I GNYEN NI
NYI MA STE NYI 'OD KYIS PADMO'I KHA 'BYED PAS

SO; ;SOGS KHONGS NAS ZLA BA DANG GDONG DRUG SOGS STEN TE MDOR NA
LHA'I GTZO BO BRGYA PHRAG DU MA'I LUS KYI CHA MTHO SHOS SPYI
GTZUG GI RGYAN NOR BUS SGROL MA'I SKU'I CHA DMA' SHOS ZHABS GDAN
GYI PADMA LA BTUD DE GUS PAS
@03A *, ,MCHOD PA'I YUL DU GYUR PA'I SGROL MA'I ZHABS LA BDAG
KYANG GUS PAS 'DUD DO ZHES PA'O, ,GNYIS PA NGO BO DANG BYED LAS
KYI SGO NAS BSTOD PA NI, THUGS RJE CHEN PO'I ZHES SOGS TA,
'PHAGS PA THUGS

RJE CHEN PO NI, RGYAL BA KUN GYI THUGS RJE'I RANG GZUGS YIN PAS
NGES 'GRO BA JI SNYED CIG 'KHOR BA LAS BTON KYANG NYUNG DU MA
SONG BAS BSHUMS PA'I SMAN CHAB LAS, 'DAS MA 'ONGS DA LTA'I DUS
GSUM GYI RGYAL BA THAMS CAD KYI

MKHYEN PA'I YE SHES, BRTZE BA'I THUGS RJE, SKYOB PA'I NUS PA
THAMS CAD GCIG TU BSDUS PA'I NGO BO RAB TU MDZES SHING 'PHRIN
LAS SGRUB PA'I LHA MO'I SKUR 'KHRUNGS PA'I TSUL BSTAN NAS, SEMS
CAN RNAMS 'GAL RKYEN GYIS MNAR CING

MTHUN RKYEN GYIS PHONGS PA KUN LAS SKYOB PAR MDZANG PA'I RJE
BTZUN MA SGROL MA'I ZHABS LA GUS PAS 'DUD PA'O, ,GNYIS PA RGYAS
PAR BSHAD PA YIG SUM, SKU LA BSTOD PA, GSUNG LA BSTOD PA, THUGS
LA BSTOD PA'O, ,DANG PO LA

GSUM, SKU DNGOS LA BSTOD PA, SKU'I RGYAN GOS LA BSTOD PA, SKU'I
'KHOR LA BSTOD PA'O, ,DANG PO LA BZHI, SKU SPYI LA BSTOD PA,
ZHAL RAS SOGS LA BSTOD PA, PHYAG STABS LA BSTOD PA, PHYAG MTSAN
LA BSTOD PA'O, ,DANG PO

NI; DBYINGS RIG RNAM DAG CES SOGS TE, DBYINGS RANG BZHIN GYIS
RNAM PAR DAG PA MTSON PA'I SNA TSOGS PADMA DANG, RIG PA GLO BUR
GYI RIMS RNAM PAR DAG PA MTSON PA'I ZLA BA'I GDAN GYI STENG NA,
BYA BA GRUB PA'I YE SHES KYI

@03B NGO BOR MTSON PA'I NOR BU MA RGAD LJANG GU'I MDOG CAN GYI
ZHAL GCIG PHYAG GNYIS MA, BCU DRUG LON PA'I LANG TSO RAB TU
RGYAS SHING DAR LA BABS PA, ZHABS GA-YAS SNANG PHYOGS THABS KYI
CHA MTSON PA CUNG ZAD BRKYANGS SHING, GA-YON STONG PHYO GIS SHES

RAB KYI CHA MTSON PA BSKUMS PA'I SEMS DPA'I SKYIL KRUNG GI TSUL
DU BZHUGS PAS THABS SHES ZUNG DU 'BREL BAR MTSON MA LA PHYAG
'TSAL BA'O, ,GNYIS PA ZHAL RAS SOGS LA BSTOD PA NI, NU 'BUR RAB
RGYAS ZHES SOGS TE, GA-YAS GA-YON GYI NU MA

'BUR ZHING RAB TU RGYAS LA MKHRAD PA NI NYON MONGS DANG MA 'DRES
PA'I ZAG PA MED PA'I BDE BA'I GTER DU GYUR PA DANG, ZHAL RAS NI
ZLA BA NYA GANG BA LTAR ZLUM ZHING RGYAS PA LAS 'DZUM MDANGS KYI
'OD ZER DKAR PO 'PHRO BA CAN, SPYAN ZUNG GYIS 'GRO BA LA GZIGS
PA'I

ZHI BA'I NYAMS DANG LDAN ZHING, SPYAN DKYUS RING ZHING YANGS
PA'I THUGS RJE'I NYAMS DANG LDAN PA, SHING SENG LDENG LA SOGS
PA'I NAGS TSAL GYIS SPRAS PA'I LHO PHYOGS GA-YU LO BKOD PA'I
ZHING NA BZHUGS PA'I MDZES MA KHYOD LA 'DUD PA'O, ,GSUM PA PHYAG

STABS LA BSTOD PA LA GNYIS, GA-YAS KYI PHYAG STABS LA BSTOD PA
DANG, GA-YON GYI PHYAG STABS LA BSTOD PA'O, ,DANG PO NI, GA-YU
YI LJON SHING, ZHES SOGS TE, NGO BO GA-YU LAS GRUB PA'I LJON
PA'I SHING GI YAL GA BRKYANGS PA DANG 'DRA BA'I REG BYA 'JAM

ZHING MNYEN LCUG DANG LDAN PA'I PHYAG GA-YAS PA PUS MO'I STENG
DU PHYAG MTHIL GYEN LA BSTAN PA'I MCHOG SBYIN GYI PHYAG RGYA
MDZAD PA NI, BLANG DAR LA MKHAS PA'I GDUL BYA RNAMS MCHOG GI
DNGOS GRUB SANGS RGYAS KYI SA'I BDE BA'I DGA' STON GYI MGRON DU
MYUR

@04A *, ,BAR SHOG CES 'BOD PA 'DRA BA KHYOD LA PHYAG 'TSAL BA'O,
,GNYIS PA GA-YON GYI PHYAG STABS LA BSTOD PA NI, PHYAG GA-YON
DKON MCHOG CES SOGS TE, PHYAG GA-YON PA RANG NYID KYI THUGS
SANGS RGYAS, GSUNG CHOS, SKU DGE

'DUN TE DKON MCHOG GSUM TSANG BA'I SKYABS GNAS MTHAR THUG TU
MTSON PA'I PHYIR MTHEB SRIN SBYAR NAS LHAG MA GSUM BSGRENG BA
GA-YON GYI NU MA'I NANG DU PHYAG MTHIL MTHUR LA BSTAN PA'I
SKYABS SBYIN GYI PHYAG RGYAS 'KHOR BA SPYI BYE BRAG GI 'JIGS PA

BRGYA PHRAG DU MA MTHONG BA'I SKYE BO RNAMS LA, KYE BYED RNAMS
MA 'JIGS SHIG NGA NI SKYABS GNAS KUN 'DUS YIN PAS MYUR DU 'JIGS
PA LAS BSKYAB PAR BYA'O ZHES GSAL BAR MTSON PA KHYOD LA PHYAG
'TSAL BA'O, ,BZHI PA PHYAG MTSAN LA BSTOD PA NI, PHYAG

GNYIS AUTPALA ZHES SOGS TE, PHYAG GA-YAS GA-YON GNYIS PHYAG
MTSAN AUTPALA SNGON POS MTSAN PA NI MKHA' MNYAM GYI 'GRO BA
KHYED RNAMS SRID PA'I BDE BA NI 'GYUR BA'I SDUG BSNGAL YIN PAS
DE LA MA CHAGS PAR THAR PA CHEN PO SANGS RGYAS KYI GRONG KHYER

DU ZHUGS SHIG CES BRTZON 'GRUS SKYED PA'I LCAG BSNUN TE YANG
DANG YANG DU BSKUL BA DANG 'DRA BA KHYOD LA 'DUD PA'O, ,GNYIS PA
SKU'I RGYAN GOS LA BSTOD PA LA GSUM, RIGS BDAG LA BSTOD PA, RIN
PO CHE'I RGYAN LA BSTOD PA, LHA RDZAS KYI NA BZAR LA

BSTOD PA'O, ,DANG PO NI, PADMA R'A GA'I ZHES SOGS TE, RIN PO CHE
PADMAR'A GA'I MA DOG LTAR DMAR BA'I RGYAL BA 'OD DPAG MED ZHAL
GCIG PHYAG GNYIS PA, MNYAM GZHAG GI PHYAG RGYA'I STENG NA 'CHI
MED TSE'I BDUD RTZIS GANG BA'I BEd'UR YA'I LHUNG BZED

@04B BSNAMS PAS SGRUB PA PO LA 'CHI MED TSE'I DNGOS GRUB STZOL
BAR MDZAD PA'I RIGS KYI BDAG POS RJE BTZUN MA NYID KYI SKU'I
SPYI BOR BRGYAN PAS NI GSOL BA 'DEBS PA PO BDAG GI 'CHI BDAG GI
BDUD LHAG MED DU 'DZOM PAR MTSON MA KHYOD LA 'DUD PA'O,

GNYIS PA RIN PO CHE'I RGYAN LA BSTOD PA NI, TSOGS GNYIS MTHO RIS
ZHES SOGS TE, BSOD NAMS DANG YE SHES KYI TSOGS GNYIS MTHO RIS
LHA'I BZO BO BI SHVA KARMA'I GZUGS SU BKOD PA DE'I LAG PA'I 'DU
BYED KYIS, RIN THANG GZHAL DU MED PA'I LHA'I

YID BZHIN GYI NOR BU RIN PO CHE RNAMS KYI MDZES PA PHYOGS GCIG
TU BSDUS PA LTA BUR LTA BA PO RNAMS KYI YID KYI BRTAN PA DBANG
MED DU 'BROG PA'I DBU RGYAN, SNYAN RGYAN, MGUL RGYAN, SE MO DO,
DO SHAL, PHYAG GDUB, ZHABS GDUB, 'OG PAG STE

RIN PO CHE'I RGYAN BRGYAD KYIS BRGYAN PA KHYOD LA PHYAG 'TSAL
BA'O, ,GSUM PA LHA RDZAS KYI NA BZA' LA BSTOD PA NI, MRGAD RI
BOS ZHES SOGS TE, NOR BU MRGAD LTAR LJANG BA'I RI BOS KHA DOG
LNGA LDAN GYI 'JA' TSON GOS SU GYON PA BZHIN DU SKU STONG LA
BSKYED

NA STONG GSUM KHEBS SHING BTEG NA SOR MOS THEG PA'I LHA RDZAS
KYI GOS KYIS GA SHAL DU BYAS SHING, LJON SHING GI LCUG PHRAN
LTAR PHRA ZHING LDEM LA SHIN TU MDZES PA'I RKED SKABS MAN CHAD
LA NI PANYTZA LI KA STE KHA DOG LNGA LDAN GYI SHAM THABS 'DZIN
PA LA 'DUD

PA'O; ;GSUM PA SKU'I 'KHOR LA BSTOD PA LA GSUM, GA-YAS GA-YON DU
LDEM GYIS MDZES PA LA BSTOD PA, MCHOD PA'I LHA MOS MCHOD PA 'BUL
BA LA BSTOD PA, 'JIG RTEN PA'I LTA MOS BSNYEN DKA' BA LA BSTOD
PA'O, ,DANG PO NI, GA-YAS NA MYA NGAN ZHES

@05A *, ,SOGS TE, ,SKU'I GA-YAS PHYOGS NA MYA NGAN MED PA'I 'OD
ZER CAN MA ZHI ZHING 'DZUM PA'I NYAMS DANG LDAN PA SKU GSER GYI
MDOG CAN LAS NYI MA'I 'OD ZER LTA BU 'PHRO BA DANG, GA-YON
PHYOGS NA RAL GCIG MA SKU MDOG SNGON

MO SPRIN MED KYI NAM MKHA'I MDZES SDUG KYANG 'PHROG NUS PA LTA
BU, KHRO ZHING CHAGS LA BRJID PA'I NYAMS DANG LDAN PA, 'KHOR GYI
LHA MO 'DI GNYIS KYI PHYAG MTSAN LA MI 'DRA BA SNA TSOGS 'DUG
KYANG, RJE 'DI NYID KYI BSTOD PAR SNGA MAS RDO RJE AO SHA DANG,
PHYI

MAS GRI GUG THOD PA 'DZIN PAR GSUNGS SO, ,DES NA DE LTA BU'I
'KHOR GYIS MDZES PA DE LA 'DUD PA'O, ,GNYIS PA MCHOD PA'I LHA
MOS MCHOD PA 'BUL BA LA BSTOD PA NI, DRUG LDAN GLU DANG ZHES
SOGS TE, KHA NAS PHRA SBOM 'GYUR KHUGS 'DEGS 'JOG STE

YAN LAG DRUG DANG LDAN PA'I GLU LEN PA DANG, RKAD PAS MDZES PA'I
GAR SNA TSOGS BSGYUR BA LA MKHAS SHING, LAG PAS GDUGS DKAR PO
GSER GYI YU BA CAN DANG, RNGA YAB NOR BU'I YU BA CAN DANG,
BEd'URYA'I PI WANG RGYUD STONG DANG LDAN PA DANG, GSER GYI

GLING BU SOBS GRANGS RAB 'BYAMS KYI LHA MI'I MCHOD RDZAS 'DZIN
PA'I MCHOD PA'I LHO MO'I TSOGS NAM MKHA'I KHYON THAMS CAD GANG
BAS DUS RTAG TU MCHOD PAR MDZAD PA LA PHYAG 'TSAL BA'O, ,GSUM PA
'JIG RTEN PA'I LHA MOS BSNYEN DKA' BA LA BSTOD PA NI,

DPAL MO LEGS BRJOD CES SOGS TE, KHYAB 'JUG GI CHUNG MA DPAL MO
DANG, BRGYA BYIN GYI CHUNG MA LEGS BRJOD MA DANG, DBANG PHYUG GI
CHUNG MA RI SKYES MA SOGS YID DU 'ONG BA'I 'CHI MED LHA'I BU MO
STONG PHRAG MANG POS KYANG RJE BTZUN MA KHYED KYI DRUNG DU BRAN
GA-YOG

@05B MO'I GOS TZAM YANG THOB PAR DKA' BA'I MDZES SHING SNYING DU
SDUG PA'I LHA MO SGROL MA'I SKU LA PHYAG 'TSAL BA'O, ,GNYIS PA
GSUNG LA BSTOD PA NI, THUGS RJE'I CHU 'DZIN ZHES SOGS TE, SEMS
CAN SDUG BSNGAL GYIS MNAR BA LA MI BZOD PA'I THUGS RJE'I CHU
'DZIN

TE CHAR SPRIN SHIN TU RGYAS PA'I KLONG DKYIL YANGS PO NAS, GSUNG
RNA BAR SNYAN CING RGYUN RING DU GRAG PAS TSANGS PA'I DBYANGS NI
SPRIN GYI RNGA SGRA STE 'BRUG SGRA'I GZUGS SU BYAS PA NGES RANG
GI GDUL BYA'I 'DZIN MA STE SA GZHIR, LTA RTOG DAG LAS 'TSO DANG
RTZOL, ,DRAN TING

'PHAGS LAM YAN LAG BRGYAD, ,CES DANG, DVANGS BSIL YANG 'JAM DRI
RO ZHIM, ,MGRIN PA LA PHAN LTOR MI GNOD, ,CES PA LTAR, YAN LAG
BRGYAD DANG LDAN PA'I CHOS KYI CHAR CHEN PO DUS KUN TU RAN PAR
'BEBS MKHAS MA LA PHYAG 'TSOL BA'O, ,GSUM PA THUGS

LA BSTOD PA LA BZHI, MKHYEN RAB MTHAR PHYIN LA BSTOD PA, BRTZE
BE MTHAR PHYIN LA BSTOD PA, MDZAD PA MTHAR PHYIN LA BSTOD PA,
NUS PA MTHAR PHYIN LA BSTOD PA'O, ,DANG PO NI, SHES BYA KUN
GZIGS ZHES SOGS TE, JI LTA JI SNYED KYI SHES BYA THAMS CAD MNGON
SUM DU

GZIGS PA DANG, ZAG MED SDE TSAN NYER GCIG SOGS YON TAN RGYA
MTSO'I GTER DU GYUR PA JI LTA BA BZHIN DU SEMS CAN SUS KYANG
BRJOD PAR MI NUS KYANG MDOR BSDUS GNAD KYI DON TZAM NI, BLO GROS
SHES BYA GANG LA'ANG THOGS RDUGS MED PAS GNAS DANG GNAS MA

YIN PA DANG, LAS KYI RNAM PAR SMIN PA DANG, MOS PA SNA TSOGS PA
DANG, KHAMS SNA TSOGS PA DANG, DBANG PO MCHOG DANG MCHOG MA YIN
PA DANG, THAMS CAD DU 'GRO BA'I LAM DANG, KUN NAS NYON MONGS
DANG RNAM PAR BYANG BA DANG, SNGON GYI GNAS RJES SU DRAN PA
DANG,

@06A *, ,'CHI 'PHO BA DANG SKYE BA DANG, ZAG PA ZAD PA RNAMS JI
LTA BA BZHIN DU MKHYEN PA'I STOBS BCU MNGA' BA'I THUGS DANG LDAN
PAS NA MKHYEN PA RAB KYI MTHAR PHYIN MA LA PHYAG 'TSAL BA'O,
,GNYIS PA BRTZE BA MTHAR PHYIN LA BSTONG PA NI, ZHI

BA BRNYES KYANG ZHES SOGS TE, MKHYEN PAS SDUG KUN SA BON DANG
BCAS PA ZHI BA'I GO 'PHANG BRNYES KYANG THUGS RJE CHEN PO'I
GZHAN DBANG DU GYUR PAS 'KHOR BA SPYI BYE BRAG GI SDUG BSNGAL
GYI RGYA MTSO'I KLONG DU BYING BA'I MA RGAN 'GRO BA RNAMS THUGS

RJE'I PHYAG RING BRKYANGS TE MYUR DU MI GNAS PA'I MYANG 'DAS SU
'DREN PAR MDZAD PA'I BRTZE MTHAR KYI MTHAR PHYIN MA LA PHYAG
'TSAL BA'O, ,GSUM PA MDZAD PA MTHAR PHYIN LA BSTOD PA NI, ZHI
RGYAS DBANG DANG ZHES SOGS TE, MI MTHUN PHYOGS ZHI BA DANG YON

TAN RGYAS PA DANG, 'DOD DON DBANG DU BSDU BA DANG, DGRA BGEGS
TSAR GCOD PA'I DRAG PO'I 'PHRIN LAS RNAM PA BZHI PO RNAMS RGYA
MTSO'I RLABS 'PHRENG ZHAG BDUN BDUN NAS 'BYUNG BA DE GANG GIS
KYANG MI BZLOG PA BZHIN DU DUS LAS SKAD CIG KYANG MI

'DA' BAR 'BAD RTZOL MED PAR LHUN GYIS GRUB CING RGYUN CHAD PA
MED PAR GDUL BYA'I RGYUD LA 'DUG PAR MDZAD PAS NA MDZAD PA RAB
KYI MTHAR PHYIN MA LA PHYAG 'TSAL BA'O, ,BZHI PA NUS PA MTHAR
PHYIN LA BSTOD PA NI, 'JIGS CHEN SDUG BSNGAL

ZHES SOGS TE, 'OG NAS 'BYUNG BA LTAR GYI 'JIGS PA CHEN PO LAS
BYUNG BA'I SDUG BSNGAL BRGYAD DANG, 'BYUNG PO'I GDON GYIS GTZES
PA DANG, NYON SGRIB DANG SHES SGRIB KYI 'JIGS PA RNAMS, DRI MED
'OD LAS, 'DI YI DPAL NI MYUR THOB SLAR,

@06B RTAG TU RNAL 'BYOR MA RNAMS ZHABS, ,RNAL 'BYOR GANG ZHIG
SGOM PA DE'I, ,BGEGS NI RTAG TU NYAMS PAR 'GYUR, ,ZHES GSUNGS PA
LTAR, LHA MO KHYOD KYI ZHABS GA-YAS GA-YON GNYIS YID LA DRAN PA
DE'I MOD LA SKYOB PAR MDZAD PAS NA NUS PA RAB KYI MTHAR

PHYIN MA LA PHYAG 'TSAL BA'O, ,GNYIS PA GSOL BA GDAB PA LA GSUM,
MDOR BSTAN PA, RGYAS PAR BSHAD PA, DON BSDU BA'O, ,DANG PO NI,
DE LTAR SKYABS 'OS ZHES SOGS TE, DE LTAR MKHYEN BRTZE NUS PA
MTHAR PHYIN MNGA' BAS GTAN GYI SKYABS SU 'OS

PA'I 'PHAGS MA KHYOD KYIS BDAG DANG BDAG 'DRA BA'I MKHA' MNYAM
GYI LUS CAN RNAMS RLUNG LA SOGS PA'I NAD DANG, NYIN GCIG PA LA
SOGS PA'I RIMS DANG, GDON RIGS SUM BRGYA DRUG CU DANG, BGEGS
RIGS STONG PHRAG BRGYAD CU DANG, DUS MA YIN

PA'I 'CHI BA RNAM PA BRGYAD DANG, GNYID DUS KYI RMI LAM NGAN PA
DANG, SAD DUS KYI MTSAN MA NGAN PA SOGS 'JIGS PA CHEN PO KUN LAS
MYUR DU BSKYAB PAR MDZAD DU GSOL BA'O, ,GNYIS PA RGYAS PAR BSHAD
PA LA BRGYAD LAS, DANG PO NGA RGYAL DANG SENG

GE'I 'JIGS PA LAS SKYOB PAR GSOL BA NI, 'JIG TSOGS LTA BA'I ZHES
SOGS TE, RANG GI PHUNG PO LA DMIGS NAS NGA DANG NGA YIR 'DZIN
PA'I 'JIG TSOGS LA LTA BA'I RI BO'I SUL DU GNAS BCAS TE, DMAN PA
'DI LAS BDAG KHYAD PAR DU 'PHAG

SO SNYAM DU GZHAN LAS RANG NYID MCHOG TU 'DZIN PAS SEMS RGYUD
RAB TU KHENGS SHING, PHA ROL DMAN PAR BLTAS NAS KHYAD DU GSOD
PA'I SBAR KHYIM MI BZAD PA DANG LDAN PA'I NANG RANG RGYUD KYI
NGA RGYAL DANG, PHYI SENG GE'I 'JIGS PA LAS BSKYAB PA'I

@07A *, ,PHYIR DU GSOL BA 'DEBS PA STE, SNGON YANG SHING 'THUN
ZHIG NAGS SU SONG BA SENG GE MO BKRES PA DANG 'PHRAD NAS KHAR
THOGS TE ZA BAR BRTZAMS PA NA, SGROL MA LA GSOL BA BTAB PAS, BUD
MED SHING LO'I GOS CAN ZHIG

BYUNG BAS SENG GE'I KHA NAS BLANGS TE TSONG DUS SU BZHAG PA LTAR
RO, ,GNYIS PA GTI MUG DANG GLANG PO'I 'JIGS PA LAS SKYOB PAR
GSOL BA NI, DRAN SHES LCAGS KYU ZHES SOGS TE, BLANG DOR MA BRJED
PA'I DRAN PA DANG, LEGS NYES GANG LA SPYOD SHES

PA'I SHES BZHIN GYI LCAGS KYU RNON POS MA BTUL ZHING, GZUGS SGRA
DRI RO REG BYA'I 'DOD YON LNGA DANG, RANG GI DPRAL BA'I MYOS
BYED KYI BUM PA NAS BABS PA'I CHU 'THUNGS BSAM GO BO 'THOMS PA'I
MTHUS, PHYIN CI LOG GI LAM DU ZHUGS NAS, GZHAN

LA GNOD CING 'TSE BA'I MCHE BA GTZIGS PAR BYED PA'I NANG RANG
RGYUD KYI CHOS KYI GNAS LUGS LA RMONGS PA'I GTI MUG DANG, PHYI
GLANG PO'I 'JIGS PA LAS BSKYAB PAR GSOL BA STE, SNGON YANG BU MO
ZHIG ME TOG 'THU DU SONG BA GLANG CHEN GTUM PA'I SNAS

BCINGS TE MCHE BA BSNUN PAR BRTZAMS PA NA, SGROL MA LA GSOL BA
BTAB PAS, RDO BA'I STEGS DANG, CHOD DUS DANG, 'DUN KHAR DANG,
LHA KHANG DANG, RGYAL PO'I SGO KHANG RNAMS SU RIM PA LTAR BZHAG
STE SNA SHAL GYIS PHYAG BYAS PAS BSOD NAMS CAN DU RIG

NAS RGYAL PO'I BTZUN MOR GYUR PA LTAR RO, ,GSUM PA ZHE SDANG
DANG ME'I 'JIGS PA LAS SKYOB PAR GSOL BA NI, TSUL MIN YID BYED
CES SOGS TE, TSUL BZHIN MA YIN PA NYON MONGS CAN GYI YID LA BYED
PA'I RLUNG GIS BSGUL BA LA BRTEN NAS, LUS NGAG

@07B GI NYES SPYOD DU MA'I DUD PA SPRIN PHUNG LTA BUR 'KHRUG
PA'I KLONG DKYIL NA 'BAR BAS BSKAL PA BRGYA STONG DU BSAGS PA'I
DGE BA'I NAGS TSAL YAR SKAD CIG LA SREG PA'I NUS PA CAN GYI NAD
RANG RGYUD KYI SDUG BSNGAL DANG DE'I GNAS LA DMIGS NAS KHONG
KHRO BO'I ZHE SDANG

DANG; PHYI ME'I 'JIGS PA LAS BSKYAB PAR GSOL BA STE, SNGON YANG
KHYIM KHANG ZHIG LA MTSAN MO SHA 'KHON CAN GYI DGRA BOS ME SBAR
BA NA 'GROS PAR BRTZAMS KYANG MTHAR PA'I CHA SGROL MA LA GSOL BA
BTAB PAS, KHYIM GYI STENG DU SPRIN SNGO ZHING MDZES PA ZHIG
BYUNG

BA LAS CHAR RGYUN GNYA' SHING TZAM BABS PAS ME ZHI BA LTA BU'O,
,BZHI PA PHRAG DOG DANG SPRUL GYI 'JIGS PA LAS SKYOB PAR GSOL BA
NI, MA RIG 'THIBS PO'I ZHES SOGS TE, BLANG DOR LA RMONGS PA'I MA
RIG PA NAGS 'THIBS PA'I KHUR DU MNGON PAR ZHEN CING

GANG ZAG GZHAN GYI 'BYOR PA PHUN SUM TSOGS PA MTHONG BA'I TSE MI
BZOD CING SEMS 'KHRUG PA'I GDUG PA'I DUG GIS MYUR DU RANG GZHAN
LA KHYAB PAR BYED PA'I NANG RANG RGYUD KYI PHRAG DOG DANG, PHYI
DUG SPRUL GYI 'JIGS PA LAS BSKYAB PAR GSOL BA STE, SNGON

YANG SMAD 'TSONG MA ZHIG MU TIG GI DO SHAL LNGA BRGYA LTAR BA'I
TSONG DPON ZHIG GI KHYIM DU CHAS PA'I LAM DU SHING LA GNAS PA'I
DUG SPRUL LUS LA 'KHRIL PA'I TSE, SGROL MAR GSOL BA BTAB PAS,
SPRUL DE ME TOG GI 'PHRENG BAR GYUR NAS ZHAG BDUN LUS KYI RGYAN

DU GYUR PA LTA BU'O, ,LNGA PA LTA NGAN DANG KUN PO'I 'JIGS PA
LAS SKYOB PAR GSOL BA NI, BRTUL ZHUGS DMAN PA'I ZHES SOGS TE, ME
LNGA BSTEN PA DANG GA-YANG GZHI 'CHAD PA SOGS BRTUL ZHUGS DMAN
PA'I GRONG LAS 'PHAGS PA'I 'PHROG DGON PA 'JIGS SU@08A *, ,DUNG BA
DANG, BDAG LA DMIGS NAS RTAG PA THER ZUG DANG,
CHAD PA 'CHI 'PHO MED PAR LTA BA'I CHU DANG BRAL BA'I MYA NGAM
GYI THANG LA RAB TU RGYU ZHING, GNAS SKABS MTHAR THUG GI PHAN
BDE'I GRONG SDE DANG, DGON GNAS KUN 'JOMS

PAR BYANG BA'I, 'JIG LTA, MTHAR LTA, LTA BA MCHOG 'DZIN, TSUL
ZHUGS MCHOG 'DZIN, LOG LTA STE NANG DANG RGYUD GYI LTA NGAN LNGA
DANG, PHYI RKUN PO'I 'JIGS PA LAS BSKYAB PAR GSOL BA STE, SNGON
YANG YUL BHA RU KATZDZA'I TSONG DPON LONGS SPYOD

DANG LDAN PA ZHIG RNGA MONG STONG DANG, KHYU MCHOG LNGA BRGYA
LA
TSONG ZONG BKAL TE MA RU'I YUL DU CHAS PA'I LAM GYI 'BROG DGON
PAR MI SHA ZA BA'I CHOM RKUN STONG TZAM GYIS 'JOMS PA NA, SGROL
MAR GSOL BA BTAB PAS, GLO BUR DU DPA' BO GO MTSON

THOGS PA DPAG TU MED PA BYUNG STE CHOM RKUN RNAMS RGYANG RING
POR BSKRAD NAS BDE BAR PHYIN PA LTA BU'O, ,DRUG PA SER SNA DANG
LCAGS SGROG GI 'JIGS PA LAS SKYOB PAR GSOL BA NI, MI BZAD SRID
PA'I ZHES SOGS TE, SNGAG BSNGAL DRAG CING MI

BZAD PA DANG LDAN PA'I SRING PA 'KHOR BA'I BTZON KHANG GI RA BAR
LUS CAN RNAMS RANG LA DBANG MED PAR DAM DU 'CHING BAR BYED CING,
'DOD CHAGS SRED PA'I SGO LCAGS DBYE BAR DKAR BAS 'KHYUD PA'I
NANG RANG RGYUD KYI YO BYAD GTONG MI NUS PAR 'DZIN PA'I SER

SNA DANG, PHYI LCAGS SGROG GI 'JIGS PA LAS BSKYAB PAR GSOL BA
STE, SNGON YANG RKUN PO'I DPON ZHIG GIS RGYAL PO'I MDZOD PHUG
STE ZHUGS PAS CHANG GI BUM PA DANG PHRAD PA 'THUNGS BAS BZI NAS
GNYID DU SONG BA BDAG POS RIG STE, BTZON RAR LCAGS

@08B SGROG GIS BCINGS SHING SDUG LAS BTAD PA NA, SGROL MAR GSOL
BA BTAB PAS, 'DAB CHAGS KHA DOG LNGA LDAN ZHIG BYUNG NAS LCAGS
SGROG BKROL TE CI BDER BTANG ZHING SLAR 'KHOR DANG BCAS PA CHOM
RKUN SOGS SDIG SPONG DGE SGRUB LA SBYANG BA LTA BU'O, ,BDUN PA

'DOD CHAGS DANG CHU'I 'JIGS PA LAS SKYOB PAR GSOL BA NI, SHIN TU
BRGAL DKA' ZHES SOGS TE, GTANG MTHA' MANG PAS SHIN TU BRGAL BAR
DKA' ZHING BRGAL BA PO RNAMS SRID PA'I RGYUN PHYOGS SU 'KHYER BA
DANG, LAS NGAN GYI RLUNG SHUGS DRAG PO'I RKYEN DANG

NYE BAR 'GROGS PA LAS SKYE BA'I SDUG BSNGAL DANG RGA BA'I SDUG
BSNGAL DANG, NA BA'I SDUG BSNGAL DANG, 'CHI BA'I SDUG BSNGAL GYI
RBA GLONG RAB TU 'KHRUG PA'I NANG RANG RGYAR KYI ZAG BCAS KYI
DNGOS PO LA TSAGS PA'I 'DOD CHAGS DANG, PHYI CHU'I 'JIGS PA LAS
BSKYAB PAR

GSOL BA STE, SNGON YANG TSONG PA LNGA STONG TZAM GYIS GRU BO CHE
GSUM DANG BCAS RIN PO CHE'I GLING DU PHYIN NAS GRU GZHAN PA
GNYIS RIN PO CHE DANG TZDAN SA MCHOG GIS BSKAD STE SLAR LDOG
PAS, RGYA MTSO'I NOR BDAG KHROS NAS MI MTHUN PA'I RLUNG GIS NYAM
NGA BA'I PHYOGS

SU KHYER TE RBA KLENG DRAG TU 'KHRUGS PAS GRU THAG CHAD NAS RIN
PO CHE DANG TZANDAN GYI GRU STOR, GRU BO CHE YANG CHUNG NUB LA
KHANG PA NA TSONG PA RNAMS KYIS 'JIG RTEN PA'I LHA LA GSOL BA
YUN RING DU BTAB KYANG MA PHAN PA NA, DGE BSNYEN ZHIG GIS SGROL
MA LA GSOL BA

BTAB PAS, DE MA THAG TU MTHUN PA'I RLUNG BYUNG STE GRU GSUM
GZHAG GCIG RANG LA 'DZAM GLING DU SLEBS PA LTA BU'O, ,BRGYAD PA
THE TSOM DANG SHA ZA'I 'JIGS PA LAS SKYAB PAR GSOL BA NI, KUN TU
RMONGS PA'I ZHES SOGS TE, SHES BYA LA KUN TU RMONGS PA'I

@09A *, ,NAM MKHA' LA RAB TU RGYU ZHING, NGES PA STE BDEN PA
MTHONG BA DON DU GNYER BA RNAMS LA LHAG PAR DU 'TSE BA DANG,
THAR PA'I SROG LA RGOL BA'I GDUG RTZUB CAN GYI NANG RANG RGYUD
KYI MTHA' GNYIS SU DOGS PA'I THE TSOM PA, ,

PHYI SHA ZA'I 'JIGS PA LAS BSKYAB PAR GSOL BA STE, SNGON YANG
RGYA GAR SHAR PHYOGS KYI GTZUG LAG KHANG ZHIG TU NYAN THOS
SENDHA PA'I DGE 'DUN MANG DU GNAS PA LAS, LAN CIG NUB RE BZHIN
PHYI ROL DU SONG BA'I DGE SLONG RE RE SHI NAS TSOGS PA BRI
ZHING, NUB

GZHAN PAR DGE TSUL ZHIG GIS PHYI ROL DU PHYIN PAS, SHA ZA MDOG
NAG CING MCHE BA GTZIGS PA ZHIG GIS MGO BO NAS BZUNG BA NA,
SGROL MA LA GSOL BA BTAB PAS, LHA ME NAG MO RAL GRI THOGS PA
ZHIG GIS SHA ZA LA BSDIGS PAS, SHA ZA DES SA 'OG NAS

LCAGS BUM MU TIG GIS GANG BA PHYUNGS NAS, DGE TSUL LA PHUL TE
BZOD PAR GSOL BA LTA BU'O, ,GSUM PA DON BSDU BA NI, KHYOD LA
BSTOD CING ZHES SEGS TE, RJE BTZUN BCOM LDAN 'DAS MA KHYOD LA
YON TAN DRAN NAS BSTOD CING 'DOD DON 'GRUB PAR

GSOL BA BTAB PA'I MTHU LA BRTEN NAS DAM PA'I CHOS SGRUB PA'I
PHYI NANG GSANG BA'I 'GAL RKYEN THAMS CAD LHAG MED DU ZHI BA
DANG, TSE DANG BSOD NAMS DANG DPAL DANG 'BYOR PA PHUN SUM TSOGS
PA SOGS MTHUN PA'I RKYEN RNAMS YID LA JI LTAR BSAM PA BZHIN

DU 'GRUB PAR MDZAD DU GSOL BA'O, ,GSUM PA SMON LAM GDAB PA LA
GNYIS, GZHAN GYI 'DOD DON 'GRUB PAR SMON PA DANG, RANG GI 'DOD
DON 'GRUB PAR SMON PA'O, ,DANG PO NI, ZHING MCHOG BDE BA ZHES
SOGS TE, SANGS RGYAS KYI ZHING RNAMS KYI

@09B NANG NAS RANG CAG GI SMON YUL MCHOG TU GYUR PA NUB PHYOGS
BDE BA CAN DER MA RGAN 'GRO BA KUN SKYES NAS 'DREN MCHOG 'OD
DPAG MED KYIS GSUNG GI BDUD RTZIS RJES SU BZUNGS NAS DKA' BA
BRGYA PHRAG MANG POS RGYAL SRAS KYI SPYOD PA LA MA SPYAD PAR
YANG TSE GCIG

GNYIS LTA BU'I DUS MYUR BA NYID DU SANGS RGYAS KYI SA LA REG PA
STE GO 'PHANG THOB PAR GYUR CIG PA'O, ,GNYIS PA RANG GI 'DOD DON
'GRUB PAR SMON PA LA GSUM, GZHAN DON 'GRUB PA'I RGYU LA SMON PA,
GZHAN DON 'GRUB PA'I RKYEN LA SMON PA, GZHAN DON 'GRUB PA'I

RTEN LA SMON PA'O, ,DANG PO NI, BDAG KYANG RTAG TU ZHES SOGS TE,
BDAG KYANG 'DI NAS BZUNG STE DUS RTAG TU TSE RABS SNGA MA'I GNAS
TSUL GSAL BAR DRAN PA DANG, SEMS CAN GYI DON DU SANGS RGYAS THOB
PAR 'DOD PA'I BYANG CHUB KYI SEMS DANG DUS NAM YANG MI 'BRAL

ZHING; RGYAL BA'I SRAS KYI SPYOD PA PHAR PHYIN DRUG DANG BSDU BA
BZHI SOGS RLABS PO CHE TSOL BA'I NGANG TSUL CAN DU BYED PA LA
SPRO BA'I BRTZON 'GRUS CHU BO CHEN PO'I RGYUN BZHIN DU BSTEN PAR
SHOG CIG PA'O, ,GNYIS PA GZHAN DON 'GRUB PA'I RKYEN LA SMON PA
NI, RANG DON BSGRUB

LA ZHES SOGS TE, RANG DON BSGRUB PA'I PHYIR DU NYAN RANG GI
BYANG CHUB LA NAM DU YANG MI RE ZHING, GZHAN DON DU SANGS RGYAS
GO 'PHANG 'BA' ZHIG BSGRUB PA LA RTZE GCIG TU GZHOL BA DANG,
SHA'I SPYAN, LHA'I SPYAN, SHES RAB KYI SPYAN, CHOS KYI SPYAN,
SANGS RGYAS KYI SPYAN

TE SPYAN LNGA DANG, RDZU 'PHRUL GYI MNGON SHES, LHA'I RNA BA'I
MNGON SHES, GZHAN SEMS SHES PA'I MNGON SHES, SNGON GNAS RJES SU
DRAN GYI MNGON SHES, LHA'I MIG GI MNGON SHES, ZAG PA ZAD PA'I
MNGON SHES TE MNGON SHES DRUG DANG, CHOS KYI DON GDUL BYA LA
SMRA BA

@10A *, ,LA MKHAS PA DANG, CHOS 'CHAD PA'I DKA' LAS BZOD PA SOGS
GZHAN DON TSUL BZHIN DU BYED PA'I MTHUN RKYEN RNAMS TSANG BAR
SHOG CIG PA'O, ,GSUM PA GZHAN DON 'GRUB PA'I RTEN LA SMON PA NI,
RAB 'BYAMS ZHING DU ZHES

SOGS TE, PHYOGS BCU RAB 'BYAMS RGYA MTSO'I ZHING KHAMS SU RGYAL
BA'I MDO SNGAGS LUNG RTOGS KYI DAM PA'I CHOS KUN DANG ZHING
RGYAS PAR BYED PA LA DUS NAM YANG BLO'I DPA' MI ZHUM ZHING, DUS
RTAG TU SEMS CAN THAMS CAD KYI GNAS SKABS DANG

MTHAR THUG GI DON RNAMS MTHAR PHYIN PAR BSGRUB PA'I PHYIR DU
RNAM MKHYEN RGYAL BA'I GO 'PHANG BDE BLAG TU THOB PAR GYUR CIG
PA'O, ,GSUM PA MJUG GI DON NI, RJE BTZUN BCOM LDAN 'DAS MA SENG
LDENG NAGS KYI SGROL MA LA BSTOD PA MKHAS PA'I

GTZUG RGYAN ZHES BYA BA 'DI NI, SH'AKYA'I DGE SLONG DGE 'DUN
GRUB PA DPAL BZANG POS YUN RING DU GSOL BA BTAB STE BYANG CHUB
CHEN PO'I DBEN GNAS THEG CHEN PHO BRANG DU LEGS PAR SBYAR BA'O,
,ZHES PA STE TSIG DON GO BAR SLABS MA BKRAL LO, ,

SMAS PA, GRANGS MED RGYAL KUN BYA GRUB YE SHES MDANGS, ,MRGAD RI
BO'I RNAM ROL RJE BTZUN MA'I, ,YON TAN PHUNG PO RJOD PAR BYED
PA'I GZHUNG, ,TSIG DON RGYA MTSO'I MJING LTAR DPAG DKA' ZHING,
,SNGON CHAD MKHAS DANG GRUB PA'I TSOGS

RNAMS KYIS, ,LEGS BSHAD SOR MOS MA BKAL DE YI SLAD, ,BYIS GLOS
JI BZHIN BYED PAR MA GYUR KYANG, ,GANG SHES 'BAD PAS SBYAR BA'I
DGE TSOGS KYIS, ,BDAG GZHAN 'GRO KUN DAG PA'I ZHING BRGYUD NAS,
,BLA MED GO 'PHANG DAM PA

@10B 'JOG PA'I GEGS, ,MTHA' DAG RJE BTZUN SGROL MAS LEGS BSAL
NAS, ,GTAN GYI 'DUN MA LHUN GYIS GRUB GYUR CIG ,(CES RJE BTZUN
MA SGROL MA'I BSTOD PA LEGS BRIS MAR GRAGS PA'I 'GREL PA 'DI
YANG 'DI NANG GI RNAM GA-YENG DOR NAS GTAN BDE SGRUB PA LA RTZE
CIG TU GZHOL BA DKAR

BA'I GCES TSE RING DON GRUB LAGS NAS SNGA PHYIR NAN CHEN POS
BSKUL DOR DGE SLONG DHARMA BHA DRAS GSER 'PHYANG BI LOR DNGUL
CHUR SBYAR BA'O, ,SHUBHAm,, ,,
