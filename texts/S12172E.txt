@1A *, ,SNYING PO DON GSUM GYI KHRID YIG THAMS CAD MKHYEN PAR
BGROD PA'I NYE LAM ZHES BYA BA BZHUGS,,

@1B #, ,NA MO GU RU A'ARYA LO KE SHVA R'A YA, DUS GSUM PHYOGS
BCU'I RGYAL BA MA LUS PA'I, ,THUGS RJE GCIG BSDUS 'PHAGS MCHOG
'JIG RTEN MGON, ,GANG GIS

BYIN BRLABS THUN MONG DANG MCHOG GI ,DNGOS GRUB BRNYES PA MI TRA
DZE KIR 'DUD, DE LA 'DIR SKAL BA DANG LDAN PA'I GDUL BYAS DAL
'BYOR GYI RTEN LA SNYING PO LEN PA'I THABS KHYAD PAR CAN

SNYING PO DON GSUM DU GRAGS PA 'PHAGS PA SPYAN RAS GZIGS DBANG
PHYUG GIS RJES SU BZUNG BA'I RNAL 'BYOR GYI DBANG PHYUG CHEN PO
MI TRA DZO KI'I ZHAL GYI GDAMS PA NYID 'CHAD PAR BYED PA LA
GSUM,

GDAMS PA KHUNGS BTZUN PAR BSTAN PA'I PHYIR MDZAD PA PO'I CHE BA
BRJOD PA, CHOS LA GUS PA BSKYED PA' PHYIR GDAMS NGAG GI CHE BA
BSTAN PA'I SGO NAS MTSAN DON BSHAD PA, GDAM

@2A *, ,PA DNGOS KYIS JI LTAR 'KHRID PA'I TSUL LO, ,DANG PO LA
DAM PA 'DI'I NGO MTSAR BA'I RNAM THAR BSAM GYIS MI KHYAB PA YOD
PA LAS, DANG PO NI, 'PHAGS YUL RDO RJE GDAN GYI

LHO PHYOGS LA DBANG BSGYUR BA'I BRAM ZE DGE BA'I SNYING PO ZHES
BYA BA DANG YUM LHA LCAM 'OD ZER ZHES BYA BA'I SRAS SU RNAL
'BYOR GYI DBANG PHYUG 'DI NYID 'KHRUNGS PA'I TSE SKU GZUGS MDZES
SHING LTAN SDUG PAS SHIN

TU NGO MTSAR BAR GYUR TE, BLA MA THUGS RJE CHEN PO'I GRUB THOB
CIG YOD PAR BSTAN PAS MTSAN RTAGS BZANG, NYAN THOS KYI SGOR
ZHUGS NA TSE 'DI NYID LA DGRA BCOM PA DANG, RANG SANGS RGYAS KYI
SGOR ZHUGS

NA MYANG 'DAS, GSANG SNGAGS KYI SGOR ZHUGS NA SANGS RGYAS RNAMS
THOB CES LUNG BSTAN PA LTAR SNGAGS KYI SGOR ZHUGS TE RGYUD SDE
BZHI LA MKHAS PAR GYUR NAS, SHING KU BA'I PHYED TSAL GYI LHUNG
BZED DANG

SMYUG MA'I BER KA BZUNGS, ZAS BSOD SNYOMS LA BRTEN TE THUGS RJE
CHEN PO BSGRUBS PAS MNAL LAM BZANG BA TZAM YANG MA BYUNG BA LA
THUGS MUG NAS, YUL GZHAN DU PHYAG RGYA CHEN PO BSGOM PA LA 'GRO

@2B DGONGS NAS MTSAN MO GSOL BA BTAB PA'I THO RANGS MNAL LAM
DU RIGS KYI BU KHYOD 'DOD PA'I CHOS DE NUB PHYOGS AYON NA YOD
DER SHOG CES PA'I SGRA BYUNG STE, NANG PAR BYON PAS KHA CHER
PAndI TA GCIG DANG MJAL BAS GSER THIG PO

GCIG BYIN NAS, LUNG PA 'DI'I PHUN GSANG BA YE SHES KYI BRAG
RDZONG BYA BA BRAG DKAR PO LCOG BTZUGS PA 'DRA BA ZHIG YOD, DE
NA RNAL 'BYOR MA GCER MO CHU 'THUNG ZHES BYA BA 'BYUNG BA LA
DBANG BSGYUR ZHING MNGON SHES MNGA' BA ZHIG YOD PAS

GSER PHUL LA LUNG BSTAN ZHUS GSUNG BA LTAR MDZAD PAS GSER MA
BZHES PAR, YON DU 'GRO BA'I LAM NOR BU DANG ME TOG 'TSONG BA'I
GRONG KHYER CHEN PO ZHIG YOD, DE'I LHO NA SMAD 'TSONG MA'I KHANG
PA SGOR MTSAL DANG SINDHU RAS RI

MO BRIS PA ZHIG YOD, DE NA SMAD 'TSONG MA DE BA d'A KI ZHES BYA
BA MTSAN LDAN YE SHES KYI MKHA' 'GRO MA SKYES PA SU DANG 'GROGS
KYANG LAM SNA ZIN PA ZHIG YOD PAS DE LA GSER PHUL LA GSOL BA
THOB GSUNG, DER BYON PA'I SGO NANG DU BU

MO GZHON NU MA SKRA SER ZHING SHA RGYAS PA DPRAL BAR SHA MTSAN
YOD PA GOM PAS LA MI REG CING SKU LA GRIB MA MI YONG BA LTA NA
SDUG PA ZHIG BYON PA LA PHYAG BTZAL TE GSER PHUL NAS AYON DU
'GRO BA'I LAM BSTAN DU GSOL ZHES ZHUS PAS,

DER 'GRO BA LA THUN MONG GI DNGOS GRUB THOB NAS MCHOG 'DOD PA
RNAMS 'GRO BA YIN, KHYOD KYIS PHYI NANG GI BRDA TZAM YANG MI
SHES PA LA DER PHYIN NA PHRA MEN MAS TSE'I BAR CHAD BYED, KHYOD
DNGOS GRUB 'DOD NA NUB PHYOGS KYI RI BO 'DI'I

@3A *, ,PHA ROL NA AYON GYI GLING PHRAN, THUGS RJE CHEN PO'I
PHO BRANG, SA PADMA 'DAB BRGYAD DANG GNAM 'KHOR LO RTZIBS
BRGYAD, SA GZHI DANG LO MA THAMS CAD BKRA SHIS PA, SA RDO RI
BRAG ZAMS CAD RDO RJE BSNOL

BA'I TSUL DANG, CHU THAMS CAD DAR PHYAR BA 'DRA ZHING, SHING
THAMS CAD YE SHES KYI LHA'I GZUGS SU YOD PA MA BSGOMS KYANG RIG
PA 'CHAR BA'I GLING, DPA' BO DPA' MO THAMS CAD RANG BZHIN GYIS
'DU ZHING, MKHA' 'GRO MAS CHOS

DNGOS SU 'CHAD PA'I SA DE NA, KHYOD RANG GI YI DAM JO BO SPYAN
RAS GZIGS LHA BCU YAB YUM DU BZHUGS YOD PAS DE LA GSOL BA THOB
GSUNG PA LTAR DER BYON NAS MAndAL PHUL TE GSOL BA BTAB PAS, NAM
MKHA' LAS SGRA 'UR

BYUNG STE, KYE GROGS PO KHYOD NGA LAS CI 'DOD PA YIN, ZHES RMI
LAM DU BYON PA DANG, JO BO THUGS RJE CHEN PO SGRA'I RNAM PAR
BYON PA 'DI RANG YIN DGONGS TE SLAR YANG MAndAL PHUL ZHU BA
GNYIS GSOL TE, 'KHOR BA THOG MA

MED PA NAS DA LTA'I BAR DU SDUG BSNGAL DPAG TU MED PA MYONG, LUS
SEMS THANG CHAD SEMS LA DAL BA SKAD CIG KYANG MA MTHONG BAS,
SEMS NGAL BSO BA'I GDAMS NGAG GCIG ZHU, SANGS RGYAS KYI BSTAN PA
'DI NUB LA

KHAD PAS DAR BA'I GDAMS NGAG GCIG ZHU, ZHES GSOL BA BTAB PAS
MAndAL KHAR JO BO SPYAN RAS GZIGS YAB YUM 'KHOR DPA' BO BZHI
DPA' MO BZHI DANG BCAS PA BYON TE, DUB PA DAL BSOR DE KHO NA
NYID RNAL DU MTSON PA TSIGS

@3B BCAD NYI SHU RTZA LNGA PA DANG, BSTAN PA DAR BAR PHYI LTAR
THUGS RJE CHEN PO ZHAL BCU GCIG PA DANG PHYAG BZHI PA, NANG LTAR
YAB YUM BCU'I SGRUB THABS GSANG BA MAN NGAG TSIGS BCAD SO BZHI
PA RNAMS GSUNGS SHING, KHYOD KYIS MA 'ONGS

PA'I SEMS CAN GYI DON DU RGYUD SDE RIN PO CHE'I DBANG BSKUR GYIS
GSUNGS NAS DE DAG KYANG GSUNGS PA LA RANG NYID KYIS CHO GA BRGYA
RTZA YANG MDZAD DE, BSKYED RDZOGS DANG DBANG GI MAN NGAG DNGOS
SU GSAN PA RNAMS KYANG THUGS LA MNGON DU MDZAD

PAS DUS DER GRUB PA BRNYES NAS GSOL BA BTAB NA SHING STAN GYI
MAndAL GNYIS YOD PA'I KHAR DNGOS SU BYON NAS CHOS GSUNG, GNYIS
PA NI, GANG 'DOD DUS SHING STAN STENG DU 'BYON PA LA DUS GCIG GI
TSE RDO RJE RNAL 'BYOR MA DNGOS SU BYON TE

DE KHO NA NYID KYI DBANG MAN NGAG RDO RJE SBAS PA'I GSANG LAM
ZHES BYA BA GSANG SNGAGS KUN GYI SNYING PO BSDUS PA'I MAN NGAG
GNANG ZHING, PHYIS KYANG SHING STAN MDUN DU BZHAG NAS GSOL BA
BTAB NA DNGOS SU BYON NAS GANG 'DOD PA'I CHOS GSUNG PA DANG

LUNG BSTAN DPAG MED MDZAD, GSUM PA NI, AO TAN TA PU RIR MU STEGS
KYI DMAG BYUNG TSE NYAN THOS KYI CHA BYAD MDZAD NAS, RGYAL PO'I
DMAG DPUNG GLANG PO CHE'I KHAR YOD PA'I GTZUG TU RDZU 'PHRUL
GYIS BYON NAS GDUGS KYI YU BA BCAG PAS

DMAG TSOGS SKRAG CING BYER BA NA DGE 'DUN GYIS BSTOD PA'O, ,BZHI
PA NI, MU STEGS KYI RGYAL PO GLANG CHEN 'BUM PHRAG BCU DRUG DANG
BCAS PA'I DMAG TSOGS KYIS WA RA nA SE BSKOR NAS SANGS RGYAS KYI
BSTAN PA 'JIG LA NYE SKABS, YUL

@4A *, ,DE'I RGYAL POS NANG PA'I MKHAS GRUB KUN BSDUS TE BSTAN
PA BSRUNG BAR GSOL BAS, DE DAG GIS RTZOD CING RDZU 'PHRUL SNA
TSOGS BSTAN KYANG MA BZLOG PAS RGYAL PO THUGS NGAL BA LA, BLA MA
'DIS SKU GCER BUR BYUNG BA'I

GNAS GSUM DU DRI'I THIG LE MDZAD, SHING STAN MCHAN KHUNG DU BCUG
,ZHABS GNYIS BRKYANGS BSKUMS DANG PHYAG SDIGS MDZUB MDZAD, SPYAN
MKHA' LA GZIGS ZHAL NAS HA HA'I GANG RGYANGS BSGRAGS PAS DMAG
DPUNG RTA GLANG SOGS

RENGS PAR MDZAD, BZOD PAR GSOL BA NA RENGS PA BKROL NAS NANG
PA'I BSTAN PA LA BCUG GO ,LNGA PA NI, MU STEGS KYI RGYAL PO
GRAGS PA SDE BZHI'I GNAS SU BYON, SHING STAN MDUN DU BZHAG NAS
'DI BSGUL NUS NA GSER SRANG STONG

STER ZHING NANG PA THAMS CAD MU STEGS LA 'JUG ,MA THUB NA RGYAL
PO 'KHOR BCAS NANG PA LA 'JUG DGOS GSUNGS PAS, RGYAL PO DANG,
GYANG STOBS CHEN, RTA GLANG, DMAG SOGS KYIS BSGUL BAS KYANG
BSKYOD MA THUB PA PHYAG NA RDO

RJE'I RDO RJE BRGYA BYIN SOGS KYIS BSGU LAM NUS PA LTAR GYUR PA
LA, RGYAL PO THE TSOM SKYES TE SGYU MA BSHIG PA'I BRAM ZE POS
NAS BSHIG BAS KYANG GLAGS MA RNYED BAS GRUB PA THOB PA'I SNYAN
GRAGS KYIS SA STENG KHYAB PAR GYUR TO, ,DRUG PA NI,

RGYAL PO DE LA KHYOD NGA LA MA DAD PAS SUN 'BYIN MANG PO BYAS
PAS, MA GA DHA NA SPRE'U'I NAGS SU SHING KHUR LNGA BRGYA GRU
BZHIR RTZIGS GSUNG BA'I STENG DU SKYIL KRUNG MNYAM GZHAG MDZAD
NAS BZHUGS TE ME THONGS GSUNG PA LA ZHAG GSUM ME 'BAR TE SKU
LCAGS

@4B BSREGS LTAR GYUR, ME CUNG ZAD ZHI NAS BLTAS PAS MA GNOD
PAR SPYAN RAS GZIGS YAB YUM GYI SKUR BZHUGS PA KUN GYIS MTHONG
NGO, ,BDUN PA NI, DE NAS GANG+G'A'I 'GRAM DU BYON NAS SDIGS
MDZUB GTANG PAS GANG+GA GYEN LA LOG KHA RU

THAMS CAD 'KHYIL BAR KUN GYIS BZOD GSOL DANG BSTOD PA PHUL LO,
,BRGYAD PA NI, DE NAS RGYAL POS DBANG BSKUR BAR GSOL BA BTAB
PAS, TSON RTZI BUM PA SOGS RIN CHEN LNGA LAS GRUB PA DGOS GSUNGS
PA LA RGYAL PO MA DAD PAR,

DE MA THAG NAM MKHANG SBRIN GSEB TU GSHEGS PAS RGYAL PO 'GYOD
NAS BSTOD PA MDZAD DO, ,DGU PA NI, DE NAS RGYAL POS ZHAG BDUN
GYI BAR DU GSOL BA BTAB PAS BYON NAS RGYUD SDE BZHI'I DBANG
BSKUR, SMIN GROL GYI LAM LA BKOD DO, ,

BCU PA NI, DE NAS RGYAL POS ZHUS PA LTAR PHYAG RGYA CHEN PO DE
KHO NA NYID KYI BRDA TSIGS BCAD NYER LNGA PA GSUNGS PAS LHAS ME
TOG GI CHAR DANG, LHA BU RNAMS KYIS BDUD RTZI'I BUM PA BSTEN PA
SOGS LTAS MANG PO BSTAN NO, ,BCU GCIG

PA NI, RGYAL POS SKU'I DRIN GZOR GRONG KHYER 'BUM PHRAG BCU DRUG
'BANGS BCAS PHUL BAS GTZUG LAG KHANG BRTZIGS TE PHYOGS BCU'I DGE
'DUN DANG, DBUL PHONGS RNAMS LA MCHOD SBYIN DPAG MED MDZAD, GNAS
DER AA SHO KA ZHES PA'I

KLU GDUG CAN MDZE NAD GTONG BA ZHIG YOD PA YANG BTUL LO, ,BCU
GNYIS PA NI, LHO PHYOGS KYI RGYUD KU RU KA BHI RA ZHES BYA BA'I
NAGS MTHUG POR GNOD SBYIN MA RUNGS PA GNYIS KYIS MTSAN GUNG MI
GCES PA RE ZA BA LA DER BYON TE ZHI BA'I BSAM

@5A *, ,GTAN GYIS BTUL NAS KU BHE HA RA ZHES PA GNOD SBYIN
BTUL BA'I LHA KHANG BZHENGS SO, ,BCU GSUM PA NI, DE NAS RDO RJE
GDAN DANG, N'A LENDRA BI KA MA LA SH'I LANG DU RU KA'I DMAG
BYUNG BA LA, DMAG

GI MDUN DU SHING STAN BTZUGS, BER KA KLANG LA BSKOR GYIN LTA
STANGS MDZAD PAS MUN 'THIBS RDO CHAR BABS DMAG KUN RENGS NAS
BSGUL BSKYOD MA THUB PAR BZLOG BAS DMAG GIS BZOD PAR GSOL NAS
BSTOD PA PHUL LO, ,BCU

BZHI PA NI, BA RAn? SE'I SKYES BU BRGYAD CU RTZA BA ZHIR MI RTAG
PA'I GTAM GSUNGS PAS GDUL BAR MA NUS PA LA, MI RTAG PA'I TING
NGE 'DZIN LA SNYOMS PAR ZHUGS PAS 'CHI BA DANG, KENG RUS, RUS
GONG, 'BUS GZHIG PA'I 'DU

SHES RANG DBANG MED PA SKYES TE, PAS MTHAR SONG NAS 'JIG RTEN
PA'I SHES PA LAS SEMS RNAM PAR GROL LO, ,BCO LNGA PA NI, YANG
YUL DE'I RGYAL PO DZA YA SEN DANG PAndI TA A'A NANDA GNYIS MA
DANG NAS SMOD PAS NGAN 'GROR SKYE BA GZIGS

TE BSKYAB PA'I PHYIR MNYAM PAR BZHAG NAS THUGS GTAD BTZAM GYIS
DE DAG GI RGYUD LA DE KHO NA NYID RNAL DU MTSON PA'I RTOGS PA
SKYES SO, ,BCU DRUG PA NI, DE NAS DUS GSUM GYI DON THAMS CAD
MNGON DU 'GYUR BA'I TING NGE 'DZIN LA SNYEMS PAR

ZHUGS TE, RGYAL PO KHYOD NGA LA THE TSOM ZOS NAS SDIG BSAGS PAS
TSE 'DIR DNGOS GRUB MI 'THOB KYANG DA LTA NGA DANG 'PHRAD NAS
BYIN GYIS BRLABS PAS BAR DOR MCHOG GI DNGOS GRUB 'THOB CES LUNG
BSTAN NO, ,BCU BDUN PA NI, DE NAS RGYAL

@5B POS GZHAN LA SBAS TE CHOS ZHU 'DOD NAS THABS DU MAS SGOR
KYANG, SKABS 'GAR THOGS PA MED PAR PHYIR BYON NAS PHA BONG KHAR
RTZED MO MDZAD CING BZHUGS PA'I TSE NANG DU PHYIN NAS BLTAS PAS
KYANG SGO RGYA MA NYAMS PAR SNGAR BZHIN BZHUGS PA MTHONG BAS

YA MTSAN NAS BSTOD DO, ,BCO BRGYAD PA NI, KHA BA DE'I SHAR GYI
GTZUG LAG KHANG 'GRO SKYOB CES BYA BAR BYON, LHA SRIN SDE BRGYAD
DAM LA BTAGS NAS GSANG SNGAGS DGRA LAS RNAM PAR RGYAL BA'I RGYUD
CES BYA BA BKA' STZAL TO, ,BCU DGU PA

NI, BAL YUL DU BYON PAS DE'I RGYAL POS ZHABS NAS BTEG CING
'BANGS RNAMS KYIS MCHOD GNAS SU BZUNG BAS 'GRO DON DPAG MED
MDZAD, BOD KYI 'GRO BA 'DUL BA DANG JO BO RNAM GNYIS MJAL BAR
'BYON BZHED NAS YI DAM DANG MKHA' 'GROR

GSOL BA BTAB PAS PHAN THOGS CHE STE LAM DU BAR CHAD 'ONG BAS
BZLOG GIN SONGS GSUNGS, DER PHYI BA'I PAndI TA AA nI LA PA TRA
BYA BA DANG MANG YUL BYA BAR PHRAD DE LTA SGOM LA BRTZOD PAS BLA
MA RGYAL BA LA KHO NA RE, NANG PA'I LTA BA RTAG MIN CHAD

MIN DE NGAS MA GO ,RDZU 'PHRUL 'GRAN ZER NAS MTSO STENG 'DUG STE
GUR PHUB 'DI LTAR 'ONG BA GYIS ZER BAR, TING NGE 'DZIN LA BZHUGS
TE RLUNG BTANG BAS KHO GUR BCAS SA STENG BSKRAD, YANG MKHA' LA
SKYIL KRUNG BCAS TE 'DI SHIG ZER BA

YUNG SNGAR LTAR RLUNG GIS PHAB, DE NAS KHO'I MDUN DU SHING STAN
BZHAG NAS 'DI BSGUL BSKYOD THUB NA NGAS PHYI PA BYA, MA THU BA
NA KHYOD NANG PA GYIS GSUNGS PAS KHOS BSGUL MA THUB, YANG BER KA
NAM MKHAR 'PHANGS NAS SNGAR LTAR GSUNGS

@6A *, ,PAS KYANG KHOS SA GZHIR PER KA 'BEBS MA THUB NAS MU
STEGS PHAM MO, ,NYI SHU PA NI, DE NAS BOD DU BYON TE KHRO PHU LO
TZ'A BAS GDAN DRANGS, DER BZHUGS PA'I DUS LHA SAR 'BRING TSO'I
DMAG BYUNG STE, BLA MA

ZHIG PO BDUD RTZI BYA BAS RIN PO CHE 'BRI KHUNG PA LAS GSER
DNGUL MANG PO BSLANGS, KHRO PHU LO TZ'A PA'I SPYAN SNGAR RNAL
'BYOR PA BDUN BLA MA SPYAN 'DREN DU BTANG BAS, BLA MA MNYES NAS
'BYON PAR ZHAL GIS BZHES, LHA SA'I RGYUS 'CHE,

KHYED RNAMS KYI KHROD NA LHA SA'I RGYUS YOD PA AE 'DUG GSUNGS
PAS YOD ZHUS PAR 'O NA 'KHRUL SNANG GI BYANG CHUB CHEN PO'I
DBU'I GTZUG TOR LA BUG PA SRAN MA SHONG BA YOD, BYAMS PA CHOS
'KHOR GYI 'OG NA GYAD STAG GI SDER MO CAN YOD,

JO BO SPYAN RAS GZIGS KYI PHYAG THAL MO SBYAR BA DE PHRAL MOR
YOD, NUB BYANG MTSAMS KYI SENG GE'I 'GRAM NA SENG GE MI'I THOD
PA CAN ZHIG YOD, KLU KHANG NA KLU SBRUL MGO SHEL MIG CAN ZHIG
YOD, DE TSO'I RGYU MTSAN KHYED KYES RTOGS SAM

BSUNG BAR MA SHES LA GAS ZHUS PAS, NGA SNGON GYI THON MI SAMBHO
tA AAR MI THUNG BYA BA DE YIN ZHES GSUNGS SHING GZHAN CAD MI
GSUNG BAR LHAN NE BZHUGS PA'I SKABS DER, 'PHAGS YUL NAS AA TZANG
BDUN BYA MA TANG MANG GES PA 'BYOR

PAS, GANG LOG GI DMAG BYUNG STE AO TANTA PU RI DANG BI KA MA LA
SH'I LA'I GTZUG LAG KHANG KUN BSHIG ,DA RDO RJE GDAN LA 'BYUNG
NYE BAR YOD ZER NAS BLA MA SPYAN DRANGS, DE NUB KHRO PHU LO TZ'A
BAS BZANG LUNG DU TSOGS KYI MCHOD PA BLA NA

@6B MED PA BSHAMS, RTZA BA MI 'GYUR BA'I DKYIL 'KHOR DGU LHAN
CIG BSGOMS TE TING NGE 'DZIN GYI DBANG BAR CHAD BZLOG PHYING
BSKUR, TSAR GSUM KHUG PA DANG NAM MKHA' SGO 'BYED, BLA MA DANG
YI DAM GYI LHA LAS DBANG BZHI RANG GIS BLANG

PA SOGS DANG, BSKYED RDZOGS KYANG DU MA GSUNGS PAS KHRO PU LO
TZ'A BAS, RIGS BTZUN MKHAS PA'I SPYAN SNGAR BLO SBYANGS NAS,
THOS BSAM SGOM PAS RANG RGYUD SMIN MDZAD PA, RGYA BOD GNYIS LA
GRAGS PA'I PAndI TA, 'CHI MED RNAL

'BYOR PA LA PHYAG 'TSAL BSTOD, CES BSTOD, DE LTA BU'I RDZU
'PHRUL DANG MNGON SHES THOGS MED MNGA' PA'I GRUB CHEN RE NYID
GYI THUGS SRAS RGYA GAR PA DON YOD RDO RJE DANG, BOD PA KHRO PHU
LO TZ'A BA BYAMS PA DPAL GNYIS YIN ZHING, GDAMS

PA 'DI NYID KHRO PHU LO TZ'A BA BYAMS PA'I DPAL LA MNGA', DE LA
BLA CHEN BSOD NAMS DBANG PHYUG, KHRO PHU BA BSOD NAMS SENG GE,
TSAD MA'I SKYES BU BSOD NAMS MGON PO GNYIS KA LA THAMS CAD
MKHYEN PA BU STON RIN PO CHES GSAN

DE LA KHYUNG PO LHAS PA GZHON NU BSOD NAMS KYIS GSAN CING, DE
NYID LA KHAMS GSUM 'GRO BA'I MGON PO TZONG KHA PA CHEN POS GSAN,
DES MKHAS GRUB THAMS CAD MKHYEN PA LA GNANG, DE NAS BZUNGS MKHAN
CHEN THAMS CAD MKHYEN

PA NGAG DBANG BLO BZANG RGYA MTSO'I BAR RIM PAR 'ONGS PA YIN,
GNYIS PA CHOS LA GUS PA BSKYED PA'I PHYIR GDAMS NGAG GI CHE BA
BSTAN PA'I SGO NAS MTSAN DON BSHAD PA NI, RGYAL BAS SEMS CAN
THAMS CAD SDUG BSNGAL LAS BSGRAL NAS

@7A *, ,THAR PA DANG THAMS CAD MKHYEN PA'I GNAS SU DRANG BA'I
PHYIR DANG POR THUGS BSKYED, BAR DU BSKAL PA GRANGS MED GSUM DU
TSOGS BSAGS, MTHAR MNGON PAR RJOGS PAR SANGS RGYAS PAS, SKU
GSUNG THUGS KYI

'PHRIN LAS THAMS CAD MAR GYUR 'GRO BA MTHA' DAG GI DON LA GCIG
TU GZHOL BA YIN, DES NA CHOS KYI PHUNG PO BRGYAD KHRI BZHI STONG
GSUNGS PA THAMS CAD KYANG, GDUL BYA RNAMS KYI NYON MONGS PA
BRGYAD KHRI BZHI STONG GZHOM ZHING, THEG PA

GSUM LA RIM GYIS KHRID NAS MTHAR THUG BLA NA MED PA RDZOGS PA'I
SANGS RGYAS KYI SA LA 'GOD PA'I THABS STON PA SHA STAG YIN, DE
YANG TSE 'DI DANG, 'CHI KHA DANG, BAR DO GSUM DU NYAMS SU LEN
PA'I GDAMS NGAG TU 'DU ZHING, GDAMS

PA 'DIS GNAS SKABS 'DI GSUM GYI SNYING PO'I DON THAMS CAD HRIL
GYIS DRIL NAS STON PAS NA SNYING PO DON GSUM DU GRAGS PA YIN NO,
,GSUM PA GDAMS PA DNGOS KYIS JI LTAR 'KHRID PA'I TSUL LA GNYIS,
GRUB CHEN RANG NYID KYIS

GSUNGS PA'I RTZA BA'I TSIG DGOD PA, DE'I DON NYAMS SU LEN TSUL
GYI SGO NAS RGYAS PAR BSHAD PA'O, ,DANG PO LA GNYIS, MDOR BSTAN
PA DANG, DMIGS PA'I RKANG GRANGS RGYAS PAR BSHAD BA'O, ,DANG PO
MDOR BA STAN PA NI,

TSE 'DIR RGYUN GYI YI DAM BSGOM, ,'CHI KHAR 'PHO BA'I RNAL 'BYOR
BSGOM, ,BAR DOR BSRE BA BSGOM BYA STE, ,RGYUN DU BSGOM PA KUN
GYI GNAD, CES GSUNGS PA'I PHYI MA GNYIS 'CHI KHA DANG BAR DO'I
GNAS SKABS SU BSGOM PAR GSUNGS

@7B KYANG DA LTA NAS NYAMS 'OG TU CHUNG BAR MA BYAS NA DE DAG
GI SKABS SU LAG LEN DU THEBS DKA' STE, 'CHI BA'I TSE GNAD GCOD
KYI SDUG BSNGAL DRAG POS GZIR BA'AM SHES PA BYING ZHING 'THIBS
PA SOGS DANG, GNYEN NYE DU NOR RDZAS SOGS LA

CHAGS PA'I DBANG GIS LAG LEN LA THEBS DKA', BAR DO'I GNAS SKABS
SU 'JIGS SKRAG DNGANGS GSUM SOGS DANG BYA SPU RLUNG GIS BSKYOD
PA LTAR YUD YUD 'GRO BAS LAG LEN DU THEBS DKA' ZHING DA LTA NAS
LEGS PAR GOMS PAR BYAS NAS

SEMS LA BRTAN PA THOB PA ZHIG DGOS SO, ,GNYIS PA DMIGS PA'I
RKANG GRANGS RGYAS PAR BSHAD PA NI, MI RTAG SDUG BSNGAL DRAN
BYAS TE, ZHES SOGS YIN KYANG SO SO'I SKABS SU DRANGS TE 'CHAD
PAR 'GYUR BAS 'DIR MA SPROS,

GNYIS PA DE'I DON NYAMS SU LEN TSUL GYI SGO NAS RGYAS PAR BSHAD
PA LA BZHI, TSE 'DI'I GDAMS NGAG GI SNYING PO RGYUN GYI YI DAM
DU BYA BA, 'CHI KHA'I GDAMS NGAG GI SNYING PO 'PHO BA BSGOM PA,
BAR DO'I GDAMS NGAG GI SNYING PO BSRE

BA BSGOM PA, LTA SGOM SPYOD PA'I GNAD BSTAN PA'O, ,DANG PO LA
BZHI, RKYEN BSKUL MAR GDAM BA'I MAN NGAG ,RGYU BYANG CHUB KYI
SEMS BSGOM PA'I MAN NGAG ,THABS BLA MA YI DAM LA GSOL BA GDAB
PA'I MAN NGAG ,NGO BO RANG

SEMS SKYE MED DU BSGOM PA'I MAN NGAG GO, ,DANG PO NI, RTZA TSIG,
MI RTAG CES PA DANG, SDUG BSNGAL DRAN BYAS NAS ZHES PAS SKYES BU
CHUNG 'BRING GI LAM GYI RIM PA BSTAN PA'I KHONGS SU SKYABS
'GRO'I NYAMS LEN GYI RIM PA'ANG BSTAN LA,

@8A *, ,DE LA YANG DAL 'BYOR RNYED DKA' BSAM PA, 'CHI BA MI
RTAG PA BSAM PA, 'KHOR BA'I NYES DMIGS BSAM PA, SKYABS SU 'GRO
BA DNGOS RNAMS LAS, DAL 'BYOR RNYED DKA' BSAM PA NI, SPYIR MI
LUS TZAM THOB PA LA YANG

DGE BA SNA GCIG YAN CHAD BSGRUB DGOS, DE BSGRUB PA LA, DGE BA
BSGRUB PA'I 'DUN PA'I BLO YOD PA DANG, SGRUB PA'I THABS SHES PA
DANG, BSGRUB PAR NUS PA GSUM GANG RUNG GCIG MA TSANG NA YANG DGE
BA BSGRUB MI SRID LA, DE MA BSGRUBS

PAR MI LUS TZAM YANG MI 'THOB STE, ZHI BA LHAS, BDAG GI SPYOD PA
'DI 'DRAS NI, ,MI YI LUS KYANG THOB MI 'GYUR, ,MI LUS THOB PAR
MA GYUR NA, ,SDIG PA 'BA' ZHIG DGE BA MED, CES GSUNGS SHING, DE
YANG DPE'I

SGO NAS RNYED DKA' BA NI YANG DAG PAR LDAN PA'I LUNG LAS, DPER
NA SA CHEN PO 'DI CHU 'BA' ZHIG TU GYUR LA, DE'I NANG DU SHING
BU GA GCIG PA ZHIG BOR TE, DE SHAR GYI RLUNG GYIS NUB PHYOGS SU
PHUL, NUB KYI RLUNG GIS SHAR DU,

BYANG GI RLUNG GIS LHOR, LHO'I RLUNG GIS BYANG PHYOGS SU PHUL
LA, DE NA RUS SBAL ZHAR BA TSE LO BRGYA PHRAG DU MTHUB PA, LO
BRGYA 'DAS SHING LAN CIG STENG DU 'BYUNG BA DE SHING BU GA GCIG
PA DER MGRIN PA CHUD KYANG SRID MI CHUD KYANG

SRID, DE BZHIN DU MIR GYUR BA LA YANG RNYED PAR DKA'O ZHES
GSUNGS, SLOB DPON RTA DBYANGS KYIS ZAM TOG LTA BU'I GTAM LAS
KYANG, RGYA MTSOR GNYA' SHING BU GA RU, ,RUS SPAL MGRIN PA CHUD
PA BZHIN, ,YUD TZAM 'DZOM PA

@8B NGO MTSAR CHE, ,MI BRTAN 'DI LA YANG DAG SOMS, ZHES GSUNGS
SO, ,DER MA ZAD GRANGS KYI SGO NAS KYANG DPAG NUS TE, DMYAL BA
YI DVAGS DUD 'GRO GSUM SNGA MA SNGA MA LAS PHYIM PHYI MA NYUNG,
DUD 'GRO LAS MI LUS THOB PA NYUNG STE,

DBYAR DUS RANG CAG RNAMS GNAS PA'I SA GCIG TU 'BU SBRANG LA SOGS
PA MIG GI YUL DU MNGON SUM LA SNANG BA'I GRANGS TZAM YANG 'DZAM
BU GLING PA'I MI LA MED, KHYAD PAR DAL 'BYOR TSANG BA'I RTEN
THOB PA LA, TSUL KHRIMS RNAM PAR DAG

PAS GZHI BZUNG, SBYIN SOGS KYIS GROGS BYAS, SMON LAM DRI MA MED
PAS MTSAMS SBYAR BA SOGS DGOS NA, DE DAG BSGRUB PA SHIN TU NYUNG
BAS DAL 'BYOR GYI RTEN RNYED DKA', SANGS RGYAS 'BYUNG BA RNYED
PAR DKA' BA BAS KYANG DAL

'BYOR RNYED DKA' BAR GRUB PA STE, 'PHAGS PA SDONG PO BKOD PA
LAS, GANG DAG MTHONG ZHING THOS PA DANG, ,BSNYEN BKUR BYAS PA
DON YOD PA, ,'JIG RTEN 'DREN PA 'JIG RTEN NA, ,BSKAL PA BYE BAR
RNYED PAR DKA', ZHES GSUNGS

SO, ,'CHI BA MI RTAG PA BSAM PA NI, DE LTAR LUS RTEN 'DI NYID
SHIN TU RNYED SHIN TU RNYED DKA' BAR MA ZAD MTHAR NGES PAR 'CHI,
DE YANG DE BZHIN GSHEGS PA RDO RJE'I SKU BRNYES PA RNAMS KYANG
GDUL BYA RTAG 'DZIN CAN RNAMS GDUL BA'I PHYIR DU 'JIG

RTEN GZHAN DU GSHEGS NA, RANG CAG RNAMS KYI LUS CHU'I LBU BA
LTAR NYAM CHUNG BA, CHU SHING LTAR SNYING PO MED PA STE DPER NA,
CHU SHING GI SDONG PO LA NANG NA SNYING PO MED PA LTAR LUS KYI
NANG NA SRA ZHING BRTAN PA RKYEN GYIS 'JIG PAR DKA' BA'I

@9A *, ,SNYING BO CI YANG MED CING MI GTZANG BA DU MA 'DUS PAS
BSLU BA'I PHUNG PO LTAR RKYEN GYIS NAM 'JIG NGES PA MED PA, 'CHI
RKYEN MANG ZHING GSON RKYEN NYUNG BA 'DI LA MI 'CHI BAR SDOD
PA'I SKABS MED DE, JI SKAD DU, CI STE

SANGS RGYAS RNAMS KYI SKU, ,MTSAN DANG DPE BYAD KYIS BRGYAN
PA'I, ,RDO RJE'I SKU YANG MI RTAG NA, ,CHU SHING SNYING PO 'DRA
BA YI, ,LUS CAN GZHAN RNAMS SMOS CI DGOS, ZHES DANG, 'PHAGS PA
DRI MA MED PAR GRAGS PAS

ZHUS PA'I MDO LAS, GROGS PO DAG LUS 'DI NI DPYANG MI BZOD PA STE
DBU BA RDOS PA LTA BU'I, ,LUS 'DI NI RING DU MI GNAS PA STE,
CHU'I LBU BA LTA BU'O, ,LUS 'DI NI SNYING PO MED PA STE, CHU
SHING GI PHUNG PO LTA BU'O, ,

ZHES GSUNGS, DE YANG 'DZAM BU GLING BA LAS KYIS PA YIN PAS TSE
LA NGES PA MED DE, MDZOD LAS, 'DI NA MA NGES THA MAR NI, ,LO BCU
DANG PO DPAG TU MED, CES GSUNGS PA LTAR MNGAL DANG, BTZAS MA
THAG DANG,

GOG TZAM DANG, RGAN GZHON DAR BAB KYI GNAS SKABS GANG DU 'CHI YI
NGES BA MED DE, TSOMS LAS, KHA CIG MNGAL DU 'CHI BAR 'GYUR, ,DE
BZHIN KHA CIG BTZAS TZAM NA, ,DE BZHIN KHA CIG GOG TZAM NA, ,DE
BZHIN KHA CIG

YONGS RGYUG NA, ,LA LA RGAN DANG LA LA GZHON, ,LA LA DAR LA BAB
PA'I MI, ,RIM GYIS RAB TU 'GRO 'GYUR TE, ,'BRAS BU SMIN PA LHUNG
BA BZHIN, ZHES GSUNGS, DE YANG DE RING SANGS TZAM YANG MI 'CHI
BA'I NGES PA MED, SANG

@9B NYIN NGA TZAM GYI DUS BDAG 'JIG RTEN PHA ROL TU 'GRO DGOS
PA BYUNG NA, TSE 'DI'I GNYEN NYE DU, GROGS DGA' MDZA', 'KHOR
LONGS SPYOD THAMS CAD RMI LAM RMIS PA LTAR GAR SONG CHA MED DU
'GRO, PHYI BZHIN 'ONG BA LAS DKAR NAG

GNYIS LAS MED NA, PHYI MAR PHAN PA'I CHOS MI SGRUB PAR GTAN DU
SDOD PA'I GRABS GSHOM BYED PA 'DI AA TZAM RANG MGO RANG GIS
BSKOR BA'AM, SMYO BA'AM, SEMS MED PAR ZAD KYI, DES NA TSE 'DI'I
MDUN MA THAMS CAD BLOS

LINGS KYIS BTANG STE GLO BUR DU MGO LA ME SHOR BA GSOD PA'I
THABS LA BRTZON PA LTAR, CHOS 'BA' ZHIG BYA SNYAM PA'I BLO THAG
DA LTA NYID NAS GCAD DGOS TE, CHOMS LAS, SANG DANG 'JIG RTEN
PHYI MA GNYIS, ,SNGON DU GANG SNGA

GTOL MED PAS, ,SANG GI TSIGS LA MI 'BAD PAR, ,PHYI MA'I DON LA
'BAD PAR RIGS, ZHES DANG, SLOB SPRINGS LAS, MI YI DNGOS BO SHIN
TU RNYED DKA' RNYED GYUR NAS, DON DU BRANG PA GANG YIN DE NYID
BRTUN TE SGRUBS, MAR

ME'I ME LCE SHUGS DRAG RLUNG GIS BSKYOD BA LTA'I, TSE 'DI SKAD
CIG GNAS PA'I GDENGS KYANG YOD MA YIN, ZHES GSUNGS, DE LTAR 'CHI
BA BSAMS PA LA PHAN YON CHEN PO YOD DE, TSE 'DI'I LUS LONGS
SPYOD DANG, GNYEN

BSHES THAMS CAD LA CHAGS PA DANG BRAL NAS DE DAG GI CHED DU MI
DGE BA LA MI 'JUG CING, PHYI MA 'BA' ZHIG DON DU GNYER BAR 'GYUR
TE, DBUM BZHI BRGYA PA LAS, BDAG NI 'CHI'O SNYAM PA'I SEMS,
,GANG LA NGES BAR YOD GYUR

@10A *, ,PA, ,DE NA CHAGS PA YONGS BTANG PHYIR, ,'CHI BDAG LA
YANG GA LA 'JIGS, ZHES GSUNGS, DE LTAR 'CHI BA MA BSAMS NA DE
DAG LA CHAGS PA'I DBANG GIS SDIG PA 'BA' ZHIG LAS MED DE, SBYOD

'JUG LAS, THAMS CAD POR TE CHA DGOS PAR, ,BDAG GIS DE LTAR MA
SHES NAS, ,MDZA' DANG MI MDZA'I DON GYI PHYIR, ,SDIG BA RNAM PA
SNA TSOGS BYAS ZHES GSUNGS, DE LTAR NA 'CHI BA BSAMS NAS CHOS
BYA DGOS PAR BSTAN

PA DANG, BSAMS PA'I PHAN YON, MA BSAMS PA'I NYES DMIGS 'DI DAG
DRAN PAR BYAS NAS, 'CHI BA LA CHOS MA GTOGS CIS KYANG MI PHAN
PAS, LUS LONGS SPYOD DANG GNYEN BSHES THAMS CAD PAS CHOS GCES
PAR BZUNG STE

GANG GI NGOR YANG CHOS MI BZHAG PA'I BLO BRTAN PO BSKYED DGOS
TE, RGYAL PO LA GDAMS PA'I MDO LAS, NOR NI GTANG GI LUS NI
BSRUNG BAR BYA, ,YAN LAG BTANG GI SROG KYANG BSRUNG BAR BYA,
,NOR DANG YAN LAG RNAMS DANG DE

BZHIN SROG ,THAMS CAD BTANG GI 'DIR NA CHOS BSRUNG NGO, ,ZHES
GSUNGS, ,MI RTAG PA GSHA' MA ZHIG DRAN NA CHU YUR MGOR TSUD PA
YIN ZHES DGE BA'I BSHES GNYEN PO TO BA CHEN PO GSUNG ZHING, MI
RTAG PA DRAN PA 'DI GDAMS

PA'I MTHIL DU 'DUG PAS NAN TAN DU BYA'O, ,'KHOR BA'I NYES DMIGS
BSAM PA NI, SHI BA'I RJES SU MAR ME SHI BA DANG, RTZA SBUR MES
BSREGS PA BZHIN DU MED DE MI 'GRO BAR KHAMS GSUM GYI 'GRO BA
RIGS DRUG GANG RUNG ZHIG TU SKYE BA

@10B LEN DGOS, DE YANG LAS KYI GZHAN DBANG CAN YIN PAS, DGE BA
STOBS CHUNG ZHING SDIG PA SHIN TU STOBS CHE BA BSAGS PA'I DBANG
GIS PHAL CHER NGAN 'GROR SKYE LA, DER SKYES NA DMYAL BA PA RNAMS
LA TSA GRANG DANG DES MTSON PA'I SDUG BSNGAL,

YI DVAGS RNAMS LA BKRES SKO MA DANG DES MTSON PA'I SDUG BSNGAL,
DUD 'GRO RNAMS LA GLEN CING GTI MUG PA DANG GCIG LA GCIG ZA BA'I
SDUG BSNGAL BSAM GYIS MI KHYAB PA YOD, GAL TE BDE 'GRO'I LAM GYI
LHA MI THOB KYANG SDUG BSNGAL LAS

MA 'DAS TE, SLOB SBRINGS LAS, GANG ZHIG 'KHOR BA'I 'KHOR LO RTAG
TU 'GYUR BA YI, ,NANG DU ZHUGS NAS BSTI BA TZAM LA BDER SEMS PA,
,DE NI DBANG MED RIM GYIS BRGYA PHRAG TU, ,'GRO BA MNYAM DANG MI
MNYAM KUN TU 'KHYAMS BAR

'GYUR, ZHES GSUNGS, BSTI BA TZAM NI NGAL BSO BTZAM STE, KHUR
GYIS DUB BA NGAL BSO BA NA YUD TZAM NGAL BSOL BAS SDUG BSNGAL
MED KYANG DE MA THAG 'BYUNG BA LTAR LHA MI'I BDE BA LA GNAS PA
NA NGAN SONG GI SDUG BSNGAL YUD TZAM MED KYANG DE

MA THAG 'BYUNG BAS DMYAL BA DANG LHA MI LA 'JIGS MNYAM DGOS TE,
DBU MA BZHI BRGYA PA LAS, MKHAS PA RNAMS LA MTHO RIS KYANG,
,DMYAL BA DANG MTSUNGS 'JIGS BSKYED 'GYUR, ZHES GSUNGS, DES NA
LHA MI'I BDE BA LA CHAGS

BA NI 'KHOR BA LAS 'DA' MI SRID PAS DE SPANG BA'I PHYIR 'KHOR
BA'I NYES DMIGS BSAM DGOS, DE LA 'KHOR BA SPYI'I NYES BA BSAM BA
DANG, 'GRO BA RIGS DRUG SO SOR NGES PA'I SDUG BSNGAS KYI NYES PA
BSAM TSUL GNYIS LAS, DANG PO

@11A *, ,'KHOR BA SPYI'I NYES PA BSAM TSUL LA DRUG STE, NGES PA
MED PA'I NYES PA DANG, NGOMS MI SHES PA'I NYES PA DANG, LUS YANG
DANG YANG DU 'DOR BA'I NYES PA DANG, 'DI GNYIS MTHA' THUG PA MED
PA'I YANG DANG YANG

DU NYING 'TSAMS SBYOR BA'I NYES PA DANG, YANG DANG YANG DU MTHO
DMAN DU 'GYUR BA'I NYES PA DANG, GROGS MED PA'I NYES PA'O, ,DE
LA NGES PA MED PA'I NYES PA NI, BCOM LDAN 'DAS KYIS BRAM ZE'I
RTOGS PA BRJOD PA'I MDO LAS,

PHA MA DE BZHIN PHU NU DANG, ,DE BZHIN NYE DU MDZA' BA SHES BU,
,NGES MED BDAG GIR 'DZIN BYED PA, ,DE NI 'JIG RTEN PHYIN CI LOG
,MAR GYUR PA YANG CHUNG MAR 'GYUR, ,CHUNG MAR GYUR PA MNA' MAR
'GYUR, ,MNA' MAR

GYUR PA BRAN MOR 'GYUR, ,DGRA YANG KHYIM GYI BDAG MOR 'GYUR,
,PHAR GYUR PA YANG BU MOR 'GYUR, ,BU PHOR GYUR PA DGRA BOR
'GYUR, ,DGRAR GYUR PA NI BRAN 'GYUR TE, ,MNGAG GZHUG LAS MI
'GYUR DE BZHIN, ,RGYAL

POR GYUR PA TSAL ZER 'GYUR, ,TSAL ZAR GYUR PA BKREN PA DANG,
,GRONG MI NGAN PA DMAN PA DANG, ,'JIG RTEN RNAMS KYIS SMAD PAR
'GYUR, ,BRAM ZER GYUR PA RGYAL RIGS 'GYUR, ,RGYAL RIGS RJE RIGS
NYID DU STE, ,RJE'U

RIGS GYUR PA DMANGS RIGS DANG, ,DE BZHIN GDOL PA G-YUNG POR
'GYUR, ,GANG DAG KHYOD KYI BUR SKYES PA, ,STONG GI PHRAG DANG
BRGYA PHRAD DANG, ,KHRAG KHRIG PHRAG NI DU MA DAG ,DUS GZHAN NA
NI DGRA BOR 'GYUR, ZHES

@11B GSUNGS PA LTAR DGRA GNYEN RIGS LONGS SPYOD SOGS GANG LA
YANG NGES PA MED PAS YID BRTAN MI RUNG, NGOMS MI SHES PA'I NYES
PA NI, RGYA CHE ROL PA'I MDO LAS, RGYAL PO LHA YI 'DOD PA GANG
YIN DANG, ,MI YI 'DONG PA BZANG

PO GANG YIN PA'I, ,'DOD PA THAMS CAD MI GCIG GIS THOB KYANG, DE
LA CHOG MED DE YANG YANG 'TSOL LO, ,ZHES GSUNGS PA LTAR SPYAD
KYANG TSIM PA'I SKABS MED, LUS YANG DANG YANG DU 'DOR BA'I NYES
PA NI, BSHES SPRIB MA

LAS, RE RES BDAG NYID RUS PA'I PHUNG PO NI, ,LHUN PO MNYAM PA
NYID GCIG 'DAS GYUR TE, ZHES GSUNGS, DE YANG SEMS CAN GCIG GI
LUS SU SKYE BA BLANGS PA'I RUS PA'I PHUNG PO YANG RI RAB PAS
GTOS CHE BA 'DAS, YANG

DANG YANG DU NYID 'TSAMS SBYOR BA'I NYES PA YANG, DE NYID LAS,
MA YI THUG MTHA' RGYA SHUG TSIG DGU TZAM, ,RI LUNG BGRANGS KYANG
SA YIS LANG MI 'GYUR, ZHES GSUNGS, DE'I DON NI MDO LAS, DGE
SLONG DAG DPER SKYES BU

'GA' ZHIG GIS SA CHON PO 'DI LAS RGYA SHUG GI TSIG GU TZAM GYI
RI LU THOGS TE, 'DI BDAG GI MA'O, ,'DI BDAG GI MA DE'I YANG
MA'O, ,ZHES 'DOR BANG BYED NA, DGE SLONG DAG SA CHEN PO 'DI'I
'JIM PA NI CHES SNGAR ZAD PAR 'GYUR GYI,

MI RNAMS KYI MI'I BRGYUD PA DE DE LTAR MA YIN NO ZHES NGA
SMRA'O, ,ZHES GSUNGS SHING, SLOB DPON RTA DBYANGS KYIS MYA NGAN
BSAL BA LAS KYANG, YANG DANG YANG DU DMYAL BA NA, ,ZANGS ZHUN
BSKOL BA GANG 'THUNGS PA, ,RGYA

@12A *, ,MTSO'I NANG GI CHU LA YANG, ,DE YI TSAD TZAM YOD MA
YIN, ,KHYI DANG PHAG TU GYUR PA NA, ,MI GTZANG BA NI GANG ZOS
PA, ,RI YI RGYAL PO LHUN PO YI, ,TSAD LAS SHIN TU LHAG PAR
'GYUR, ,MDZA' BSHES RAB,

TU BRAL BA YI, ,'KHOR BA'I NANG DU GANG DUS PA, ,MIG GI MCHI
MA'I THIGS PA YI, ,SNOD DU RGYA MTSO'ANG RUNG MA YIN, ,PHAN TSUN
DAG TU RTZOD PA'I PHYIR, ,MGO BO BCAD PA GANG YIN PA, ,SPUNGS NA
DE LTAR MTHO BA NI, ,TSANGS PA'I 'JIG

RTEN LAS KYANG THAL, ,SRIN BUR GYUR CING RAB BKRES PAS, ,SA LUD
ZOS PA GANG YIN PA, ,'O MA'I RGYA MTSO CHE NANG DU, ,DE YIS
BKANGS NA SHIN TU 'GENGS, ZHES GSUNGS, YANG DANG YANG DU MTHO
DMAN DU 'GYUR BA'I NYES PA NI,

'DUL BA LUNG LAS, BSAGS PA KUN GYI MTHA' 'DZAD CING, MTHON PO
RNAMS KYI MTHA' LTUNG 'GYUR, ,PHRAD BA'I MTHA' NI BRAL BA STE,
,GSON PO'I MTHA' NI 'CHI BA YIN, ZHES GSUNGS PA LTAR 'KHOR BA'I
BDE BA THAMS CAD MTHAR

SDUG BSNGAL GYIS MJUG SDUD CING, MTHON PO THAMS CAD LA MTHAR
DMA' BAR MI 'GYUR BA MED DE, MGON PO KLU SGRUB KYIS, BRGYA BYIN
'JIG RTEN MCHOD 'OS GYUR NAS NI, ,LAS KYI DBANG GIS PHYIR YANG
SA STENG LTUNG, ,'KHOR

POS BSGYUR BA NYID DU GYUR NAS KYANG, ,'KHOR BA DAG TU YANG BRAN
NYID DU 'GYUR, ZHES SOGS GSUNGS PA LTAR YIN, GROGS MED PA'I NYES
PA LA GNYIS TE, GROL BA RNAMS NI BDAG GIR BYA BA YIN PAS GROGS
BYA BA'I THABS

@12B MED PA DANG, BYIS PA RNAMS NI MIG RGYANG THUNG ZHING BYAS
PA MI GZO BAS GROGS BYED PA'I SPRO BA MED PA'O, ,DANG PO NI,
'DUL BA LUNG LAS, BCOM LDAN 'DAS KYIS CHU SRIN NYA'I RIGS SKYE
BA DRAN PAR BYIN GYIS BRLABS PAS NGAG GI NYES

PAS DUNG 'GROR SKYES PA DANG, DE NAS DMYAL BAR SKYE BA MTHONG
NAS NGUS PA LAS, KHYOD NI DUD 'GRO'I SKYE GNAS SKYES, ,MI KHOM
ZHUGS PAR GYUR PA LA, ,DA LTAR NGAS KYANG CI BYAR MED, ,DON MED
DUS PAS CI LA PHAN, ZHES

GSUNGS PA LTAR MI DGE BA MA SPANGS NA SDUG BSNGAL LAS SANGS
RGYAS KYIS KYANG BSKYAB PAR MI NUS SHING, DGE BA MA BYAS NA BDE
BA SANGS RGYAS KYIS KYANG SBYIN PAR MI NUS NA GZHAN GYIS LTA CI
SMOS TE, BSHES SPRINGS LAS KYANG,

THAR PA BDAG LA RAG LAS 'DI LA NI, ,GZHAN GYIS GROGS BGYIR CI
YANG MA MCHIS KYIS, ,THOS DANG TSUL KHRIMS BSAM GTAN LDAN PA
YIS, ,BDEN PA RNAM PA BZHI LA 'BAD PAR MJOD, CES GSUNGS, GNYIS
PA

BYIS PA RNAMS NI MIG RGYANG THUNG ZHING BYAS PA MI GZO BAS GROGS
BYED PA'I SPRO BA MED PA NI, RGYA CHE ROL PA LAS, NA TSOD THOG
MAR GZUGS MCHOG 'DZIN PA'I TSE, ,PANGS SHING SDUG 'DOD 'DI NI
BYIS PA'I SPYOD, ,RGA DANG SDUG

BSNGAL GZI BRJID LUS BCOM NAS, ,RNAM PAR SPONG STE RI DVAGS
KLUNG SKAM BZHIN, ,NOR 'BRU DAM PA RDZAS MANG STOBS LDAN TSE,
,PHANGS SHING SDUG 'DOD 'DI NI BYIS PA'I SPYOD, ,NOR NYAMS SDUG
BSNGAL BAR NI 'GYUR BA'I TSE,

@13A *, ,RNAM PAR SPONG STE MI YI 'BROG STONG BZHIN, ZHES
GSUNGS, GAL TE GNYEN GYIS PHONGS PA NA NOR SPYIN PA DANG, NA BA
NA G-YOG BYED PA SOGS MNGON SUM SNANG BAS JI LTAR SDUG BSNGAL
LAS SKYOB PA'I

GROGS MED SNYAM NA DE YANG SNGON GYI DGE BA'I 'BRAS BU YIN, DGE
BA'I 'BRAS BU YOD PA LA MA 'DRIS PA'I SKYE BOS KYANG 'DOD RGU
SGYUB CING, DGE 'BRAS ZAD PA NA GNYEN YANG DGRAR 'GYUR TE, BUS
PHA GSOD PA YANG SNANG NA GZHAN

SU ZHIG GROGS YIN, DES NA DGE BA'I 'BRAS BU LUS LONGS SPYOD
'BYOR BA NA BYIS PA'I SKYE BO THAMS CAD DGA' BAR BYED LA, RGUD
PA NA SPONG BAR BYED DO, ,GNYIS PA 'GRO BA RIGS DRUG SO SOR NGES
PA'I SDUG BSNGAL GYI NYES PA BSAM

TSUL LA, THOG MAR DMYAL BA'I SDUG BSNGAL BSAM PA LA BZHI, TSA
BA'I DMYAL BA, NYE 'KHOR BA'I DMYAL BA, GRANG BA'I DMYAL BA, NYI
TSE BA'I DMYAL BA'O, ,DANG PO LA BRGYAD LAS YANG GSOS NI, LCAGS
KYI SA GZHI ME

RAB TU 'BAR BA'I STENG DU SEMS CAN RNAMS PHAN TSUN 'DUS NAS LAS
LAS GRUB PA'I MTSON CHA MI BZAD PA SNA CHOGS KYIS GCIG LA GCIG
BRDE GA CING YAN LAG DANG NYING LAG LA SOGS PA KUN THO BA LA
SOGS PAS BRDUNG, RAL GRI LA

SOGS PAS GCOD PAR BYED DO, ,DER BRGYAL NAS SA LA 'GYEL BA DANG,
NAM MKHA' LAS YANG GSOS BAR GYUR CI GCES PA'I SGRA 'BYUNG NGO,
,SGRA BYUNG BA DANG LANGS NAS SAR BZHIN SDUG BSNGAL DPAG TU MED
PA MYONG BAR BYED DO, ,

@13B THIG NAG NI, GSHIN RJE'I SKYES BU 'JIGS SU RUNG BA DAG GIS
ZUR BZHI LA SOGS PAR THIG NAG PO DU MA BTAB NAS SHING MKHAN GYIS
SHING LA BYA BA JI BZHIN MTSON GYIS GSHEG PA SOGS KYI SDUG
BSNGAL DPAG TU MED PA MYONG NGO, ,DE SKANG DU,

GANG PHYIR DE NI SHING BZHIN DU, ,THIG NAG BTAB NAS SOG LE DAG
,'BAR BA YIS NI GSHEG BYED DE, ,DE PHYIR THIG NAG YIN PAR BSHAD,
CES SO, ,BSDUS 'JOMS NA NI, RI RA LUG LA SOGS PA SROG CHAGS SNA
TSOGS KYI DBYIBS

'DRA BDAG GI BAR DU SEMS CAN DE DAG PHAN TSUN BSDUS NAS 'TSIR BA
SOGS KYI SDUG BSNGAL DPAG TU MED PA MYONG NGO, ,DE SKAD DU, GANG
PHYIR BSDUS NAS DER 'DOR DANG, ,YANG DAG SREG PAR BYED BAS NA,
,DE YI PHYIR NA BSDUS GZHOM STE, ,

DE LTAR MING NI DON MTHUN GRAGS, ZHES SO, ,DU 'BOD NA NI, SEMS
CAN 'JIGS PAS SKRAG PA DAG BROS TE PHYIN PA NA LCAGS KHANG ME
'BAR BA'I NANG DU BCUG NAS SREG BAR BYED CING, DER BSREGS PAS
NYAM THAG PA'I NGA ROS 'O DOD 'BONG

PAR BYED DO, ,DE SKAD DU, DER NI DRAG PO'I ME DAG GIS, ,RGYUN MI
'CHAD PAR BSREGS PAS NA, ,GANG PHYIR SKANG NI DRAG 'BYIN PA, ,DE
PHYIR RE NI NGU 'BOD YIN, ZHES SO, ,NGU 'BOD CHEN PO NA NI,
LCAGS KHANG NYIS RIM ME

RAB TU 'BAR BA'I NANG DU BSREG CING SNGAR BAS SDUG BSNGAL LHAG
PAR CHA'O, ,DE SKAD DU, MES BSREG PA NI DRAG PHYIR DANG, ,DU
'BOD BA YANG CHES PHYIR DANG, ,LCI ZHING CHE BA NYID KYI PHYIR,
,DE NI NGU 'BOD CHEN PO YIN, ZHES SO,

@14A *, ,TSA BAN NI, DMYAL BA'I BSRUNG MAS LCAGS KYI SLA NGA ME
RAB TU 'BAR BA'I NANG DU BSREG PA DANG, MDUNG ME RAB TU 'BAR BAS
LUS RGYAB NAS PHUG STE KLAD PAR THAL BYUNG 'BYIN CING, DE LAS
NANG DU ME 'BAR

BAS DBANG PO'I SGO DANG BA SPU'I BU GA THAMS CAD NAS ME 'BYUNG
NGO, ,YANG SA GZHI ME 'BAR BAR GAN RKYAL DU BZHAG NAS LCAGS KYI
THO BA ME RAB TU 'BAR BAS RDUNG BAR BYED DO, ,DE SKAD DU, GANG
PHYIR RTAG TU ME'I GDUNG BA, ,DRAG PO SKYE

BA DE YI PHYIR, ,'JIG RTEN DAG TU TSA BA'I MING, ,DON DANG MTHUN
PAR GRAGS PA YIN, ZHES SO, ,RAB TU TSA BA NA NI, GZHAN TSA BA
DANG 'DRA BA LA KHYAD PAR MDUNG RTZE GSUM PA RGYAB NAS BTAB PA
SPYI BO DANG PHRAG PA GNYIS SU

'BYIN CING, LCAGS LENG ME 'BAR BAS LUS THAMS CAD DKRI BAR BYED
PA DANG, LCAGS KYI ZANGS BO CHE ME 'BAR BA 'KHRIGS PAR 'DUG PA
TSA SGO CHU BSKOL BAS BKANG BA'I NANG DU SPYI'U TSUGS SU 'TSED
PA DANG, DE NA STENG DANG

'OG DAR THANG KAR 'GRO BAN SHA RUS BYED NAS KENG RUS TZAM LUS
SO, ,PHYIR BYUNG BA NA SHA PAGS DANG KHRAG DAG SLAR SKYE BAR
'GYUR RO, ,DE SKAD DU, ME NI RAB TU DRAG PO YIS, ,DER 'KHOD SEMS
CAN RAB TSA BYED, ,TSA BA PHUL DU

BYUNG BAS TE, ,DE PHYIR RAB TU TSA BAR GSUNGS, ZHES SO, ,MNAR
MED PA NI, PHYOGS BZHI DANG STENG 'OG THAMS CAD NAS ME 'BAR BA
'KHRIGS TE, DES SEMS CAN RNAMS KYI PAGS PA DANG SHA RGYUS DANG
RUS PA NAS RKANG GI BAR LA

@14B ZHEN NAS NYAM THAG PA'I NGA RO GRAG PA TZAM MA GTOGS ME
DANG SEMS CAN DBYE MI NUS SHING, SDUG BSNGAL MED PA'I SKABS CUNG
ZAD TZAM YANG MED PAS MNAR MED PA ZHES BYA STE, DE SKAD DU, ME
DRAG DER NI LUS CAN GYI, ,RUS PA RNAMS

KYANG LHAG PAR 'GYUR, ,DE PHYIR BDE BA'I SKABS MED PAS, ,DES NA
MNAR MED YIN PAR BSHAD, CES SO, ,GNYIS PA NYE 'KHOR BA'I DMYAL
BA NI, TSA DMYAL BRGYAD KYI SGO BZHIN YOD CING, DE LA SNGAR
BSTAN PA'I SDUG BSNGAL

DE DAG MYONG NAS SHAR GYI SGO PHYE STE BROS PAN, ME MUR GYI 'OBS
PUS MO NUB PA TZAM LA RKANG PA BYINGS TE PAGS PA DANG SHA KHRAG
'JIG PAR 'GYUR LA BTEG PA NA SLAR SKYE'O, ,DE BRGAL NAS PHYIN PA
NA RO MYAGS KYI 'DAM ZHES BYA BA PHYI SA'I

'DAM RDZA BA RO RUL PA MNAM PAR MGRIN PA MAN BYINGS TE 'BU MCHU
RNON ZHES BYA BA LUS DKAR LA MGO GNAG PAS PAGS BA NAS RKANG LA
THUG GI BAR 'BIGS SHING ZA BAR BYED CING, GZHAN YANG SHA SBRANG
SOGS KHRI PHRAG DAG GIS ZA BAR BYED DE,

SDUG BSNGAL MI BZAD PAS NYEN NAS 'DRE LDOG BYED CING SMRE SNGAGS
'DON TO, ,DE 'DAS NAS THANG YID DU 'ONG BA ZHIG MTHONG STE PHYIN
PA NA SPU GRI RNON PO GSHIBS PAS GANG BAR GYUR TE, LUS GTUBS NAS
SLAR 'TSO'O, ,DE 'DAS NAS RGYANG RING

PON RNAGS TSAL SNGON PO YID DU 'ONG BA MTHONG STE PHYIN PA NA
SHING GI LO MA THAMS CAD MTSON CHA SNA TSOGS SU GYUR BA RLUNG
GIS BSKYOD NAS LUS LA BABS PAS SHIN TU SDUG SNGAL ZHING YUN RING
POR DU 'BOD 'DON BA LAS BSHES GZHAN MED DO, ,DE

@15A *, ,'DAS PA NA LCAGS KYI SHAL MA LI'I SDONG PO'I RTZE NA
SNGAR CHAGS PA'I BUD MED YID DU 'ONG BA YOD PAS 'BOD PA MTHONG
NAS 'DZEGS PA NA LCAGS KYI TSER MA SOR BCU DRUG PA KHA 'THUR DU
BLTA BAS LUS 'BIGS SHING, BUNG

MED SHIN TU 'JIGS PA MCHE BA RNO BA LUS LA ME 'BAR BAS 'JUS NAS
ZA BA DANG, KHVA DANG BYA RGOD LA SOGS BAS MIG 'DRU ZHING KLAD
PA ZA BA DANG RGYU LTO 'BYIN PAR BYED DO, ,DE NAS DU ZHING 'THUR
DU BABS PAN TSER MA KHA GYEN DU BSTAN PAS

LUS 'BIGS SHING SDUG BSNGAL MYONG NGO, ,DE YANG DRAN PA NYE BAR
GZHAG PA'I TSIG LE'UR BYAS PA LAS, BYI BO BYED BA SHAL MA LI,
,LCAGS KYI TSER MA RTZE MO 'BAR, ,SOR NI BCU DRUG YOD PA LA,
,NGU ZHING STOBS KYIS 'DZEGS

PAR 'GYUR, ,BUD MED SHIN TU 'JIGS 'JIGS LTA'I, ,MCHE RNON LUS ME
'BAR BA YIS, ,GZHAN GYI BUD MED 'PHROG PA LAS, ,'JUS NAS ZA BA
KHO NAR 'GYUR, ZHES GSUNGS, DE 'ANGS NAS THAL TSAN GYI CHU BO
RABS

MED CES BYA BAS DMYAL BA 'OBS BZHIN BSKOR BAR SKYABS 'TSOL BAS
PHYIN PHAN DER BYINGS TE SHA THAMS CAD ZHIG NAS RUS BA 'BA' ZHIG
LUS SO, ,DE LTAR ME MA MUR GYI 'OBS, RO MYAGS KYI 'DAM, SPU GRI
BLTAMS PA'I LAM,

RAL GRI LO MA'I NAGS TSAL, SHAL MA LI'I SDONG PO, THAL TSAN GYI
CHU BO RABS MED RNAMS KYI NANG NAS SPU GRI BLTAMS PA'I LAM DANG,
RAL GRI LO MA'I NAGS TSAL DANG, SHAL MA LI'I SDONG PO GSUM NI
MTSON CHA'I 'KHOR LO

@15B ZHES BYA BA GCIG TU BRTZIS PA'I BZHI PO DE DAG TSA DMYAL
BRGYAD KYI SHAR SGON GNAS PA LTAR, LHO LA SOGS PA'I SGO NA'ANG
GNAS PAS BCU DRUG TU 'GYUR LA, DE LA 'KHOD LHAG MA BCU DRUG CES
BYA STE, MDZOD LAS, BRGYAD PO

KUN LA LHAG BCU DRUG, CES GSUNGS, GSUM PA GRANG DMYAL LA YANG
BRGYAD LAS, CHU BUR CAN GYI SDUG BSNGAL NI, MUN NAG GI NANG DU
RLUNG GRANG MO DPE BYAR MED PA LANGS TE, RUS PA'ANG 'JIG PA'I
GRANG BAS NYEN NAS CHU

BUR 'BYUNG BAS CHU BUR CAN NO, ,CHU BUR RDOL BA NI, DE LAS SROG
CHAGS MCHU RAL GRI LTAR RNO BA BYUNG NAS LUS DBAD DE ZHAG DANG
CHU SER 'DZAG PAS CHU BUR RDOL BA ZHES BYA, DE NAS GRANG BAS
NYEN NAS SKANG KYANG 'DON MA NUS PAR SO

THAM THAM BYED BA DANG, KYI HUD ZER BA DANG, AA CHU ZER BA'I
SMRE SNGAGS CHEN PO 'DON MI NUS BZHIN RKAN GYI PHUGS NAS 'DON
PA'I RIM PA GSUM MO, ,AUTPAL LTAR GAS PA NI, LHAGS PA CHEN PO
BTAB PAS LUS KHA DOG SNGON

POR GYUR PA KHA BZHIR GAS PAS AUTPAL LTAR GAS PA'O, ,PADMA LTAR
GAS PA NI, KHA DOG DMAR POR GYUR PA KHA BRGYAD DU GAS PAS PADMA
LTAR GAS PA'O, ,PADMA LTAR CHER GAS PA NI, MDOG DMAR PO DE NYID
LAS KHA BCU DRUG GAM

DE LAS KYANG MANG BAR GAS PAS PADMA LTAR CHER GAS PA'O, ,DE SKAD
DU YANG, BYANG CHUB SEMS DPA'I SKYES RABS LAS, MED PAR LTA BA
CHO RABS PHYI MA LA, ,GNAS PA DE NA MUN NAG RLUNG GRANG LDANG,
,DES NI RUS PA'ANG 'JIG PA'I

@16A *, ,NAD SLONG NA, ,BDAG LA PHAN 'DOD SU ZHIG DE RU 'JUG
,CES DANG, SLOB SPRINGS LAS KYANG, LHAGS PA DPE MED RUS PA LA
YANG THING BA YIS, ,LUS SPREBS 'DAR ZHING SGUR NAS SKUM SKUM BOR
'DUG PA, ,

CHU BUR BRGYA BYUNG RDOL BA LAS SKYES SROG CHAGS KYIS, ,RAL GRIS
DBAD NAS ZHAG DANG CHU SER RKANG BCAS 'DZAG ,DKOS THAG SO THAM
SKRA DANG SPU RNAMS G-YENGS GYUR PA, ,MIG DANG RNA BA LKOG MA
GNOD PAS KUN GZIR ZHING, ,LUS

DANG SEMS KYI BAR NGAG RAB TU KLONG GYUR NAS, ,GRANG BA'I DMYAL
BAR GNAS SHING SHIN TU 'O DOD 'BOD, CES GSUNGS, SEMS CAN DMYAL
BA PA 'DI DAG GI GNAS DANG TSE TSAD LA SOGS PA NI 'DIR YI GE
MANG BAS 'JIGS NAS

MA SPROS SO, ,MDOR HRIL GYIS DRIL NA MYONG 'GYUR GYI LAS MA ZAD
PAR TSE 'PHO BAR MI 'GYUR TE, 'PHAGS PA KLU SGRUB KYIS, DE LTAR
SDUG BSNGAL SHIN TU MI BZAD LO, ,BYE BA PHRAG BRGYAR NYAMS SU
MYONG YANG NI, ,JI SRID MI

DGE ZAD PAR MA GYUR PA, ,DE SRID SROG DANG 'BRAL BAR MI 'GYUR
RO, ZHES GSUNGS, BZHI PA NYI TSE BA'I DMYAL BA NI, MANG PO LHAN
CIG TU TSOGS PA MED CING NYUNG BA'I DON GYIS NA NYI TSE BA'O,
,DE YANG RGYAL BA 'OD SRUNGS KYI DGE

SLONG 'GA' ZHIG GIS DGE 'DUN GYI RNYED BA CHUD ZANG BTZUG PAS
DER SKYES NAS BZA' BTUNG GI DUS BZA' BTUNG MER 'BAR NAS LUS
BSREGS PA'I SDUG BSNGAL MYANG BA SOGS GTAM RGYUD MTHA' YAS SO,
,DE LTAR NA RANG RE RNAMS KYIS DE DAG

@16B TU SKYE BA'I RGYU DPAG TU MED BA ZHIG RANG RGYUD LA BSAGS
LA MA SBYANGS PA SDUG BSNGAL BSKYED PA'I NUS PA MTHU CAN DU GYUR
PA BSAM GYIS MI KHYAB PA YOD, DE DAG DANG BCAS BZHIN DU GLO BUR
DU 'CHI DGOS BA BYUNG NA SDUG BSNGAL DE DAG

AE BZOD, MI BZOD NA CHOS KYI MTHUN RKYEN SROG 'TSO BA'I LTO GOS
TZAM MA GTOGS GZHAN TSE 'DI NANG GI BYA BYED THAMS CAD BTANG STE
DE DAG SBYONG THABS KYI RIM BA STOBS BZHI TSANG BA'I BSHAGS
BSDAMS SOGS LA NYIN MTSAN DU 'BAD PAR BYA'O, ,

YI DVAGS KYI SDUG BSNGAL NI, MGON PO KLU SGRUB KYIS, YI DVAGS NA
YANG 'DOD PAS PHONGS PA YIS, ,BSKYED PA'I SDUG BSNGAL RGYUN
CHAGS MI 'CHOS PA, ,BKRES SKOM GRANG DRO NGAL DANG 'JIGS PA YIS,
,BSKYED PA SHIN TU MI

BZAD BSTEN 'TSAL LO, ZHES GSUNGS BLTAR, 'DOD PAS PHONGS PA STE
DBUL BA DANG, DES BSKYED PA'I SDUG BSNGAL RGYUN CHAGS PA STE BAR
MCHAD PA DANG, MI 'CHOS PA STE LAS MA ZAD KYI BAR DU BCOS SU MED
PA RNAMS SDUG BSNGAL

SBYIR BSTAN PA'O, ,KHYAD PAR DU BSTAN PA NI, BKRES PA DANG, SKOM
PA DANG, GRANG BA DANG, TSA BA DANG, NGAL BA DANG, 'JIGS BA'I
SDUG BSNGAL DRUG LAS, BKRES PA DANG SKOM PA'I SDUG BSNGAL NI,
KHA CIG

LO BRGYA STONG DU MANG BZA' BA MCHIL MA'I THAL BTZAM YANG MI
RNYED DCING, BTUNG BA CHU'I SGRA TZAM YANG MI THOS PAS SDUG
BSNGAL ZHING NAG LA SHA BSKAMS PA BSREGS PA'I RNAM BA LTA BU
DANG, MGRIN PA DANG RKAN LCE MCHU RNAMS BSKAMS SHING,

@17A *, ,MIG DANG RKANG LAG SHA KHRAG RGYU MA NANG KHROL RNAMS
PHYUNG BA LTA BUR BSKAMS NAS PAGS RUS TZAM LUS TE, SGAL BU RNAMS
NANG ROL GYIS STONGS PAS RI'I SUL LTA BU, NANG KHROL NYAMS PAS
G-YO BA DANG BRAL

BA DANG, KHA CIG KHANG RUL LUNG KHUNG DANG NGAN SKYUGS KYIS
DANG, GZHI NGAN NO COG TU GNAS SHING, MCHIL SNABS BSHANG GCI
NGAN SKYUGS SOGS ZA BA DANG, LA LA RANG GI BU YANG ZA BAR BYED,
KHA CIG KHA KHAB MIG TZAM LA

STO BA RI TZAM YOD PAS MI GTZANG BA CUNG ZAD RNYED KYANG KHA'I
BU GAR MI CHUNG, NANG GI SGRIB PA CAN NGAG GIS ZAS KYANG KHONG
BAR ME 'BAR TE SDUG BSNGAL BSKYED, PHYI'I SGRIB PA CAN RNAMS
KYIS BZA' BTUNG RNYED KYANG SKYES BU MTSON CHA THOGS

PAS BSRUNG BAR MTHONG STE ZA DBANG MED CING, DE DAG GIS BLTAS PA
TZAM GYIS CHU KLUNG YANG BSKAMS PAR 'GYUR RO, ,TSA BA DANG GRANG
BA'I SDUG BSNGAL NI, TSA BA'I DUS SU LHAGS PAS KYANG TSA BA'I
RGYU BYED CING, GRANG BA'I DUS SU ME

DANG NYI MAS KYANG GRANG BA'I RGYU BYAS NAS SDUG BSNGAL BSKYED,
NGAL BA'I SDUG BSNGAL NI, BKRES SKOM GYIS GZIR NAS BZA' BTUNG
TSOL PHYIR RGYUG PA RNAMS TE, TSE'I MTHA' BSTAN PA'I MDO LAS,
GZUGS MI SDUG PA 'GRENG

ZHING THOD PA THOGS, ,BKRES DANG SKOM DANG NGAL BAS RAB GZIR
GANG, ,CHO NGES 'DEBS SHING KUN TU RGYUG PA DAG ,NYAM THAG SKANG
'BYIN SDUG BSNGAL TSOR BA MYONG, ZHES GSUNGS, 'JIGS PA'I SDUG
BSNGAL NI,

@17B PHAN TSUN GCIG LA GCIG GIS GNOD PA DANG, ZAS KYI PHYIR
PHYIN PA NA BSRUNG BA RNAMS KYIS RAL GRI DANG, GTUN SHING DANG,
BOR BA DANG, DBYUG PAS BRDEG PA SOGS KYI 'JIGS SKRAG 'BYUNG NGO,
,DE LTA BU'I SDUG BSNGAL MI BZOD CING

BDAG LEGS SU 'DOD PA RNAMS KYIS CHAGS PA DANG, SER SNA DANG
BSNAB SEMS DANG, MA BYIN PAR BLANGS PA SOGS SNGAR BSAGS SBYONG
BA DANG PHYI MA SDOM PA LA 'BAD PAR BYA'O, ,DUD 'GRO'I SDUG
BSNGAL NI, DUD 'GRO STOBS

CHE BA RNAMS KYIS CHUNG BA LTOR ZA BA DANG, CHUNG BA RNAMS KYIS
CHE BA'I LUS LA ZUG CING ZA BA DANG, MI RNAMS KYIS DBANG MED PAR
GSOD PA DANG, BRDEG PA DANG, 'CHING BA DANG, MI THEG BZHIN DU
KHAL CHEN PO 'GEL BA DANG, BKRES

SKOM GYIS NYAM THAG PA DANG, DGUN GYI DUS RLUNG DRAG PO DANG BA
MO MI BZAD PAS 'JOMS SHING, DBYAR DUS TSA BA BZOD DKA' BAS GDUNG
BA DANG, RNGON PA SOGS KYIS GTZES PA'I SDUG BSNGAL MI BZAD PA
MTHA' YAS PA MYONG DGOS

PAS DE DAG MI BZOD CING MI 'DOD PA RNAMS KYIS, CHOS DANG CHOS
SMRA BA LA MA GUS PA DANG, BSTAN PA LA ZHUGS PA NANG PHAN TSUN
SKYON BRJOD BYAS PA SOGS SNGAR BSAGS SBYONG ZHING PHYI MA SDOM
PA LA 'BAD PAR BYA'O, ,MDOR NA DA LTA ME

MDAG PHRA MO PHOG PA'AM TSER MA ZUG PA DANG, SBRANG BUS SO BTAB
PA TZAM MAM, NYIN GCIG BZA' BTUNG MA BYUNG BA'I SDUG BSNGAL TZAM
YANG MI BZOD NA NGAN SONG GSUM GYI SDUG BSNGAL DE DAG CI LA BZOD
SNYAM DU NGA LTA'I NYAMS DANG

@18A *, ,SBYAR NAS 'JIGS SHING SKRAG PA'I BLO MA SKYES BAR DU
BSAM DGOS TE, SKYE BO GSO THIGS LAS, RAB TU TSA ZHING GRANG BA
YI, ,DMYAL BA NYI MA GCIG BZHIN DRAN, ,BKRES SKOM DAG GI SRID PA
YI, ,YI

DVAGS DAG KYANG DRAN PAR BYA, ,RMONGS PA'I SDUG BSNGAL RAB MANG
BA'I, ,BYOL SONG BLTA ZHING DRAN PAR BYA, ,DE'I RGYU RNAM SPANG
BDE RGYU SPYAD, ,THOB DKA' 'DZAM GLING MI YI LUS, ,DE THOB DUS
SU NGAN SONG RGYU, ,RAB TU BSGRIMS

TE GCAD PAR BYA, ZHES GSUNGS SHING, DE DAG LA 'JIGS PA'I BLO
SKYES NAS DER SKYE BA'I RGYU SPANG BA LA 'BAD DGOS TE, DE NYID
LAS, SROG GCOD PA SOGS LUS KYI NI, ,NYES PA RNAM PAR BSDAM PAR
BYA, ,RDZUN SOGS NGAG

GI NYES PA DANG, DE BZHIN YID KYI NYES PA YANG, ,MA LUS RAB TU
BSDAM PAR BYA, ,DE NI SKYES BU DAM PA'I TSUL, ZHES GSUNGS, GAL
TE MIR SKYES KYANG SKYE BA DANG, RGA BA DANG, NA BA DANG, 'CHI
BA DANG, MI SDUG PA

DANG PHRAD PA DANG, SDUG PA DANG BRAL BA DANG, MED PA BTZAL GYIS
MA RNYED PA DANG, YOD PA BSRUNG GIS MA THUB PA SOGS KYI SDUG
BSNGAL DPAG TU MED PA YOD, LHA MA YIN LA'ANG LHA'I DPAL 'BYOR LA
PHRAG DOG PA'I YID KYI SDUG

BSNGAL DANG, LHA DANG 'THAB PA'I SDUG BSNGAL DANG, SHES RAB DANG
LDAN YANG BDEN PA MTHONG BA'I SNOD DU MI RUNG BA'I NYES PA YOD
DE, MGON PO KLU SGRUB KYIS, LHA MIN DAG NA'ANG RANG BZHIN GYIS
LHA YI, ,DPAL LA SDANG PHYIR

@18B YID KYI SDUG BSNGAL CHE, ,DE DAG BLO DANG LDAN NA'ANG 'GRO
BA YI, ,SGRIB PAS BDEN PA MTHONG BA MA MCHIS SO, ,ZHES GSUNGS,
LHA'I SDUG BSNGAL LA, 'DOD KHAMS KYI LHA NI, 'DOD PA'I BDE BA LA
CHAGS PAS SEMS RAB TU

G-YENGS TE, SKAD CIG KYANG SEMS MNYAM PAR 'JOG PAR MI NUS PAS,
RAB TU ZHI BA'I BDE BAS DBUL BA DE DAG LA BDE BA GA LA YOD,
MTHAR 'CHI 'PHO LTUNG BA'I SDUG BSNGAL BZOD DKA' BA 'BYUNG STE,
'CHI KHAR LTAS LNGA

'BYUNG BA NI, MGON PO KLU SGRUB KYIS, LUS KYI KHA DOG MI SDUG
'GYUR BA DANG, ,STAN LA MI DGA' ME TOG 'PHRENG SNYINGS DANG,
,GOS LA DRI MA CHAGS DANG LUS LA NI, ,SNGON CHAD MED PA'I RDUL
'BYUNG ZHES BGYI BA, ,MTHO RIS 'CHI

'PHO SPRON BYED 'CHI LTAS LNGA, ZHES GSUNGS, LTAS DE DAG BYUNG
BA NA, LHA'I 'DOD PA YID DU 'ONG BA DANG 'BRAL BA DANG, DMYAL BA
LA SOGS PA'I SDUG BSNGAL MI BZAD PA MYONG DGOS PAR MTHONG BAS
SDUG BSNGAL TE, KYI HUD DGA' BA'I

TSAL, KYI HUD 'DRAS PA'I TSAL, ZHES SOGS LHA'I 'DOD PA RNAMS
TSIG TU BRJOD CING SMRES SNGAGS 'DON ZHING 'CHI LA, SHI NAS PHAL
CHER NGAN 'GROR LTUNG STE, MGON PO KLU SGRUB KYIS, LHA YI 'JIG
RTEN DAG NAS 'PHOS PAS, ,

GAL TE DGE BA'I LHAG MA 'GAL MED NA, ,DE NAS DBANG MED DUD 'GRO
YI DVAGS DANG, ,DMYAL BAR GNAS PA GANG YANG RUNG BAR 'GYUR, ZHES
GSUNGS, GZUGS KHAMS DANG GZUGS MED GZUGS MED KHAMS KYI LHA LA RE
ZHIG SDUG BSNGAL MNGON

@19A *, ,GYUR BA MED KYANG, MDA' NAM MKHA' LA 'PHANGS PA DANG,
BYA NAM MKHA' LA 'PHUR BA DAG RNAM ZHIG NGES PAR SA LA LTUNG BA
BZHIN DU SHI 'PHOS NAS NGAN SONG DU LTUNG ZHING SDUG BSNGAL BZOD
DKA' BA MYONG DGOS,

DE LTAR NA MGON PO KLA SGRUB KYIS, 'KHOR BA DE 'DRA LAGS PAS LHA
MI DANG, ,DMYAL BA YI DVAGS DUD 'GRO RNAMS SU NI, ,SKYE BA BZANG
PO MA LAGS SKYE BA NI, ,GNOD PA DU MA'I SNOD GYUR LEGS MKHYEN
MDZOD, CES GSUNGS PA

LTAR 'GRO BA RIGS DRUG GANG DU SKYES KYANG SDUG BSNGAL 'BA' ZHIG
LAS MA 'DAS, DES NA BDE 'GRO DANG NGAN 'GRO GNYIS KA LAS YID
BYUNG STE, 'KHOR BA MTHA' DAG LAS THAR BAR 'DOD PA PHRA MEN MA'I
BUM LA ZHEN PA KOG PA'AM, TSAL

TSIG PA'I BYA'AM, SRIN MO'I GLING GI TSONG BA'AM, NYES CAN GSOD
PAR NGES PA'I BTZON LTA BUR THAR 'DOD KYI BLO SHUGS DRAG BSKYED
DE, DE LAS THAR PA'I DON DU MGO'AM GOS LAS ME 'BAD PA GSOD PA
BAS LHAG PA'I BRTZON 'GRUS RTZOM

DGOS TE, MGON PO KLU SGRUB KYIS, MGO'AM GOS LA GLO BUR ME SHOR
NA, ,DE DAG PHYIR BZLOG BGYI BA BTANG NAS KYANG, ,YANG SRID MED
PAR BGYI SLAD 'BAD 'TSAL TE, ,DE BA CHES MCHOG DGOS PA GZHAN MA
MCHIS,

ZHES GSUNGS PA LTAR 'KHOR BA SPYI DANG BYE BRAG GI NYES DMIGS
DRAN PA'I SGO NAS DE DAG LA 'JIGS SHING SKRAG PA'I BLO BCOS MA
MIN PA MA SKYES KYI BAR DU BSAM PAR BYA'O, ,SKYABS SU 'GRO BA
DNGOS NI, RANG NYID 'KHOR BA DANG NGAN 'GRO'I SDUG

@19B BSNGAL GYIS 'JIGS SHING, DE LAS SKYOB PA'I NUS PA DKON
MCHOG GSUM LA YOD PAR YID CHES PA'I BLO SHUGS DRAG CING BRTAN
PA'I SGO NAS, RANG GI MDUN GYI THAD DRANG GI NAM MKHA'I DBUS SU
PADMA'I SDONG PO YANGS SHING RGYA CHE BA RTZE MOR 'DAB MA

BZHI KHA SHAG STE BYE BA ZE'U 'BRU DANG BCAS PA'I DBUS SU RIN PO
CHE'I KHRI'I STENG DU PADMA DANG ZLA BA'I GDAN LA NGO BO RANG GI
DRIN CAN RTZA BA'I BLA MA YIN PA LA RNAM PA SPYAN RAS GZIGS KHA
SARB'A nI SKU MDOG DKAR PO ZHAL GCIG PHYAG GNYIS PA G-YAS MCHOG

SBYIN DANG G-YOR SKYABS SBYIN GYI PHYAG RGYAS PADMA DKAR PO'I
RTZA BA MTHEB SRIN GYIS BZUNG BA'I 'DAB MA SNYAN GYI THAD KAR
KHA BYE BA, ZHABS GNYIS MNYAM PA'I STABS KYIS BZHENGS PA, DAR
DANG RIN PO CHE'I RGYAN SNA TSOGS PAS BRGYAN PA, ZHI

ZHING ZHAL 'DZUM SGEG PA'I NYAMS DANG LDAN PA, DVANGS GSAL 'OD
KYI PHUNG PO'I DBUS NA LHAM MER BZHUGS PA, DE'I MDUN GYI 'DAB MA
LA 'OG MIN NA BZHUGS PA'I NGES PA LNGA LDAN GYI LONGS SPYOD
RDZOGS PA'I SKU DANG, MNYAM MED SH'AKYA'I RGYAL

PO LA SOGS PA DUS GSUM GYI SANGS RGYAS SPRUL PA'I SKU RNAMS
BZHUGS PA, G-YAS KYI 'DAB MA LA LONGS SPRUL GYI SANGS RGYAS DE
DAG GI THUGS RGYUD LA MNGA' BA'I SPANGS RTOGS KYI YON TAN DON
DAM PA'I CHOS DKON MCHOG RNAMS RNAM PA

KUN RDZOB BRDAR BTAGS PA'I GLEGS BAM GYI RNAM PA CAN GDONG DAR
KHRA CHEM ME YOD PA, RGYAB KYI 'DAB MA LA BYAMS 'JAM DBYANGS LA
SOGS PA THUN MONG MA YIN PA'I DGE 'DUN DKON MCHOG RNAMS DANG,
MCHOG ZUNG 'OD SRUNGS LA SOGS

@20A *, ,PA THUN MONG BA'I DGE 'DUN DKON MCHOG RNAMS BZHUGS PA,
G-YON GYI 'DAB MA LA SEMS CAN MA RUNGS PA ZHI BAS GDUL DKA' BA
RNAMS GANG LA GANG 'TSAM GYIS 'DUL BA'I PHYIR DU SANGS RGYAS
BYANG SEMS DE DAG DRAG

PO'I SKUR BSTAN PA MGON PO LEGS LDAN LCAM DRAL DAM CAN CHOS KYI
RGYAL PO LA SOGS PA CHOS SKYONG BA'I BSRUNG MA'I TSOGS RNAMS
DANG, TSOGS ZHING DE DAG GI STENG GI NAM MKHA' LA RTZA BRGYAD
KYI DPAL LDAN BLA MA DAM PA RNAMS DGYES PA'I TSUL

GYIS BZHUGS PAR GSAL BTAB, SKYABS YUL DE DAG GI MDUN DU SKYABS
SU 'GRO BA PO RANG NYID KYI G-YAS SU PHA, G-YON DU MA, MDUN DU
GROGS LAN CHAGS, RGYAB TU RIGS DRUG GI SEMS CAN THAMS CAD SA
CHEN PO'I DREG

BA LTANG SMUG SHIG GE YOD PAR BSAMS LA, BDAG DANG MA SEMS CAN
THAMS CAD 'KHOR BA SPYI DANG BYE BRAG NGAN SONG GSUM GYI SDUG
BSNGAL LAS GROL BA SKYABS YUL KHYED RANG MKHYEN SNYAM PA'I SGO
NAS, THAMS CAD KYIS MGRIN GCIG

TU 'UR CHEM CHEM 'DON PAR MOS NAS, BDAG DANG NAM MKHA'I MTHA'
DANG MNYAM PA'I SEMS CAN THAMS CAD DUS 'DI NAS BZUNGS TE JI SRID
SANGS RGYAS MA THOB KYI BAR DU DPAL LDAN BLA MA DAM PA RNAMS LA
SKYABS SU MCHI'O, ,RDZOGS PA'I

SANGS RGYAS BCOM LDAN 'DAS RNAMS LA x, DAM PA'I CHOS RNAMS LA x,
'PHAGS PA'I DGE 'DUN RNAMS LA SKYABS SU MCHI'O, ,ZHES PA'I
SKYABS 'GRO BZHI SKOR DANG, YI DAM DKYIL 'KHOR GYI LHA TSOGS
RNAMS LA x,

@20B DPAL MGON DAM PA CHOS SKYONG BA'I BSRUNG MA RNAMS LA
SKYABS SU MCHI'O, ,ZHES PA'I SKYABS 'GRO DRUG SKOR BYED PA'I
LUGS GNYIS YOD KYANG PHYI MA GNYIS SNGA MA'I KHONGS SU 'DU BAS
BZHI SKOR BYAS NA 'JUG PA BDE GSUNG, DE LTAR MOS

GUS DRAG PO'I SGO NAS BRGYA'AM LNGA BCU NYER GCIG SOGS BRJOD,
'DI DAG GI SKABS SU DMIGS PA NI SKYABS YUL RNAMS KYI SKU LAS 'OD
ZER DPAG TU MED PA 'PHROS RANG GZHAN SEMS CAN THAMS CAD LA PHOG
PAS RANG GZHAN SEMS

THAMS CAD KYI NAD GDON SDIG SGRIB RNAM SMIN RDOS BCAS RNAMS
DANG, KHYAD PAR DKON MCHOG GSUM LA BRTEN PA'I SDIG SGRIB PA BAG
CHAGS DANG BCAS PA THAMS CAD BYANG ZHING DAG ,RANG GZHAN SEMS
CAN THAMS CAD BLA MA DKON MCHOG

GSUM GYI SKYABS 'OG TU CHUD BYUNG SNYAM DU BSAM, DE NAS BDAG
DANG MA NAM MKHA'I MTHA' DANG MNYAM PA'I SEMS CAN THAMS CAD 'DI
NAS BZUNGS TE SANGS RGYAS MA THOB KYI BAR DU BLA MA DANG DKON
MCHOG RIN PO CHE RNAM PA GSUM LA PHYAG

'TSAL ZHING SKYABS SU MCHI'O, ,KHYED RNAMS KYIS BDAG SOGS SEMS
CAN THAMS CAD KYI RGYUD BYIN GYIS BRLAB TU GSOL, ZHES LAN GSUM
GSOL BA BTAB PAS, SKYABS YUL RNAMS KYI SKU LAS 'OD ZER 'PHROS
RANG GI MTHA'

SKOR GYI SEMS CAN RNAMS LA PHOG PAS SEMS CAN THAMS CAD KYI SGO
GSUM GYI SDIG SGRIB BAG CHAGS DANG BCAS PA DANG RNAM SMIN RDOS
BCAS RNAMS KYANG SBYANGS TE LUS RDO RJE'I SKU THOGS PA MED PA
SPYAN RAS GZIGS KYI SKU DANG, YID BDAG

@21A *, ,MED RTOGS PA'I YE SHES CHOS SKUR GYUR NAS BYA KHYU LA
'UR RDO BRGYAB PA LTAR DAG PA'I ZHING DU 'UR DI RI RI GSHEGS PAR
BSAM, TSOGS ZHING RNAMS 'OD DU ZHU NAS RANG GI SMIN MTSAMS SAM
SPYI GTZUG NAS ZHUGS TE

RGYUD BYIN GYIS BRLABS PAR BSAMS LA DAR GCIG MNYAM PAR 'JOG GO,
,GNYIS PA RGYU BYANG CHUB KYI SEMS BSGOM PA'I MAN NGAG NI, RTZA
TSIG, SNYING RJE CHEN PO RAB BSKYED DE, ZHES PAS STON TE, RANG
DON DU 'KHOR BA 'DOD

PA THAR PA 'DOD PA GNYIS KA SPANGS TE, GZHAN DON KHO NAR RDZOGS
PA'I BYANG CHUB DON DU GNYER BA SKYES BU MCHOG GI LAM NYID LA
SLOB PA YIN NO, ,DE LA THEG PA CHEN PO'I LAM GYI GZHI RTZA NI
SNYING RJE CHEN PO YIN TE, CHOS YANG DAG PAR SDUD

PA'I MDO LAS, BCOM LDAN 'DAS BYANG CHUB SEMS DPAS CHOS RAB TU
MANG PO LA BSLAB PAR MI BGYI'O, ,BCOM LDAN 'DAS BYANG CHUB SEMS
DPAS CHOS GCIG RAB TU GZUNG ZHING RAB TU RTOGS PAR BGYIS NA
SANGS RGYAS KYI CHOS THAMS CAD

DE'I LAG MTHIL DU MCHIS PA LAGS SO, ,CHOS GCIG GANG ZHE NA 'DI
LTA STE, SNYING RJE CHEN PO'O, ,BCOM LDAN 'DAS 'DI LTA STE, DPER
NA SROG GI DBANG PO MCHIS NA DBANG PO GZHAN RNAMS KYANG 'BYUNG
BAR 'GYUR RO, ,BCOM LDAN

'DAS DE BZHIN DU SNYING PO MCHIS NA BYANG CHUB PAR BYED PA'I
CHOS GZHAN RNAMS KYANG 'BYUNG BAR 'GYUR RO, ,ZHES GSUNGS, SNYING
RJE CAN GYIS BDAG NYID LA BLTA BA BSAL NAS GZHAN LA PHAN PA DON
DU GNYER BA'I PHYIR BYANG CHUB TU SEMS SKYED BAR

@21B BYED LA, DES TSOGS GNYIS RDZOGS PAR BYAS NA THAMS CAD
MKHYEN PA NYID THOB CING, SANGS RGYAS NAS KYANG 'KHOR BA JI BO'I
LAM DANG 'BRAS BU'I RTZA BA NI SNYING RJE CHEN PO KHO NA LAM
DANG 'BRAS BU'I RTZA BA NI SNYING RJE CHEN PO KHO NA

YIN NO, ,DE LA SNYING RJE NI GTZO BO YIN TE, TSAD MED PA GZHAN
RNAMS KYANG DE SKYE BA DANG GNAS PA'I RGYU YIN PAS NGES PAR
BSGOM DGOS, TSAD MED PA BZHI'I NGO BO NI MDO SDE RGYAN GYI 'GREL
PA LAS, BYAMS PA NI SEMS CAN RNAMS

LA BDE BA DANG LDAN PA'I RNAM PA YIN NO, ,SNYING RJE NI SDUG
BSNGAL DANG BRAL BA'I RNAM PA YIN NO, ,DGA' BA NI SDUG BSNGAL
MED PA'I BDE BA DANG MI 'BRAL BA'I RNAM PA YIN NO, ,BTANG SNYOMS
NI TSOR BA DE DAG LA SEMS CAN RNAMS KYI

KUN NAS NYON MONGS PA MED PAR BSGRUB PA'I RNAM PA YIN NO, ,ZHES
BSHAD CING, BSGOM PA'I GO RIMS KYANG SLOB DPON KA MA LA SH'I LAS
DANG POR BTANG SNYOMS BSGOM PAR BSHAD PA NI LAS DANG PO PA LA
GNAD CHE BAR RTOGS TE SEMS

CAN LA SEMS MI SNYOMS PA LA BYAMS PA DANG SNYING RJE RNAM DAG MI
SKYE BA'I PHYIR RO, ,DES NA THOG MAR SEMS CAN THAMS CAD LA SEMS
SNYOMS PA BSGRUB DGOS, DE LA BTANG SNYOMS KYI DMIGS PA DANG,
RNAM PA DANG, BSGOM PA'I

GO RIMS DANG, GOMS PA'I TSAD BZHI LAS, DMIGS PA NI SEMS CAN
THAMS CAD DO, ,RNAM PA NI SEMS SNYOMS PA'O, ,BSGOM PA'I GO RIMS
NI, DANG POR RANG LA PHAN GNOD GANG YANG MED PA'I BAR MA'I SEMS
CAN ZHIG

@22A *, ,GSAL BAR DMIGS TE, 'DI'I NGOS NAS BDE BA 'DOD CING
SDUG BSNGAL MI 'DOD LA, RANG GI NGOS NAS RES 'GA' NYE BAR BZUNGS
NAS PHAN 'DOGS PA DANG, RES 'GA' RING BAR BZUNGS NAS GNOD PA
SKYEL BA'I

CHA GNYIS MI BYA BAR NYE RING CHAGS SDANG DANG BRAL BA'I SEMS
SNYOMS PA ZHIG BYA'O SNYAM DU YANG YANG BSAM, DE LA SEMS SNYOMS
PA NA, DE MDUN DU DMIGS BZHIN PA'I NGANG NAS, RANG GI MA LTA BU
GANG YID DU 'ONG BA ZHIG LA DMIGS

NAS SEMS SNYOMS PA BSGOM; DE LA SEMS MI SNYOMS PA NI CHAGS PA'I
DBANG GIS YIN PAR 'DUG ,SNGAR YANG YID DU 'ONG BA LA CHAGS PAS
'KHOR BAR 'KHYAMS PA YIN SNYAM DU CHAGS PA SPANGS NAS BSGOM, DE
LA SEMS

SNYOMS PA NA, YID DU MI 'ONG NGES SHES PA'I SEMS CAN ZHIG LA
DMIGS NAS SEMS SNYOMS PA BSGOM, DE LA SEMS MI SNYOMS PA NI RANG
GI BLOS MTHA' GCIG TU MI MTHUN PAR BZUNG BAS ZHE SDANG BA YIN,
'DI LA SEMS MA

SNYOMS NA BYANG CHUB KYI SEMS SKYE BA'I GNAS MED SNYAM DU ZHE
SDANG BA SPANGS NAS BSGOM, DE LA SEMS SNYOMS PA NA, MA LTA BU'I
SEMS CAN CHES YID DU 'ONG BA ZHIG DANG, DGRA LTA BU'I SEMS CAN
CHES YID DU MI 'ONG BA ZHIG STE

GNYIS GSAL BAR DMIGS NAS, SEMS CAN THAMS CAD BDE BA 'DOD CING
SDUG BSNGAL MI 'DOD PAR KHYAD PAR MED LA, MDZA' BSHES BDE BA
'DOD CING SDUG BSNGAL MI 'DOD PA LTAR DGRA YANG BDE BA 'DOD CING
SDUG BSNGAL MI 'DOD

@22B LA, DON DAM PAR DGRA DANG GNYEN BSHES GANG YANG GRUB PA
MED CING, KUN RDZOB TU SEMS CAN THAMS CAD GNYEN BSHES YIN PAR
MTSUNGS TE, THOG MA MED PA CAN GYI 'KHOR BA NA SEMS CAN GANG LAN
GRANGS MED PAR BDAG GI GNYEN DU

MA GYUR PA GANG YANG MED NA, LA LA LA NI CHAGS LA LA LA NI SDANG
BAR 'GYUR, DE LTA BAS NA BDAG GIS SEMS CAN THAMS CAD LA SEMS
SNYOMS PA NYID DU BYA'O SNYAM DU YID LA BYA ZHING 'BAD PAS BSGOM
MO, ,MDZA' BSHES DANG

DGRA LA YANG SEMS SNYOMS PAR 'JUG PA DE'I TSE RIM GYIS SEMS CAN
THAMS CAD LA SEMS SNYOMS PA NYID BSGOM, GOMS PA'I TSAD NI DGRA
GNYEN BAR MA LA KHYAD PAR MED PAR SEMS SNYOMS PA'O, ,DE LTAR
SEMS CAN THAMS CAD LA SEMS

SNYOMS NAS BYAMS PA BSGOM STE, DE LA YANG DMIGS PA, RNAM PA,
BSGOM PA'I GO RIMS, GOMS PA'I TSAD DANG BZHI LAS, DMIGS PA NI
SEMS CAN THAMS CAD DO, ,RNAM PA NI BDE BA DANG PHRAD PAR 'DOD PA
CHAGS PA DANG LAN

RE BA MED PA STE, RIN CHEN 'PHRENG BA'I 'GREL PA LAS, BYAMS PA
NI SEMS CAN RNAMS LA PHAN PA NYE BAR BSGRUB PA'I BSAM PA 'DOD
PA'I 'DOD CHAGS DANG, LAN DU PHAN 'DOGS SU RE BA SPANGS PA'O,
,ZHES GSUNGS, BSGOM PA'I

GO RIMS KYANG BSLAB BTUS LAS, GANG THOG MAR SNYING DU SDUG PA'I
SEMS CAN LA PHAN PA DENG BDE BA NYE BAR BSGRUB PAR BSAM PA GOMS
PAR BYED CING, DE DANG MTHUN PA'I BYAMS PA NYE BAR BSGRUB BO,
ZHES GSUNGS PAS, THOG MAR

@23A *, ,RANG GI TSE 'DI'I MA'I BYAD GZUGS SOGS GSAL BTAB NAS
DE LA SEMS GTAD DE 'DI LTAR BSAM STE, BDAG TSE SNGA MA'I NYE
'BREL SOGS THAMS CAD DANG BRAL NAS SRID PA BAR DOR RANG DBANG
MED PAR 'KHYAMS SHING, MGON

SKYABS DPUNG GNYEN SOGS GANG YANG MED PAR NYAM THAG PA'I SKABS
SU MA 'DI DANG PHRAD NAS 'DIS BDAG MNGAL DU BZUNG STE, BDAG GIS
BU RNYED SNYAM DGA' SPRO DPAG TU MED PA BYAS, RANG GI LUS KYI
BCUD KYIS GSOS, BDAG

LA GNOD PA'I BZA' BTUNG SOGS RANG GI SNYING LA 'DOD BZHIN DU
SPANGS, RANG GI LUS LA ZUG RDU SOGS CI BYUNG YANG KHRO BA MED
PAR BDAG GCES PAR BZUNGS TE BDAG 'TSO BA'I THABS 'BA' ZHIG LA
'BAD, BTZA' BA'I TSE LUS 'GAS

BA LTA BU'I SDUG BSNGAL BZOD DKA' BA BYUNG YANG BDAG LA KHRO BA
MED PAR BDAG GI PHYIR MA RANG GI SROG KYANG GTONG NUS PA'I BRTZE
GDUNG CHE BAR BYAS, SKYES NAS SGREN MO LAG STONG 'BU 'DRA BA,
MIG GIS GZUGS MI MTHONG ZHING,

KHAS ZAS ZA MI SHES, YAN LAG BSGUL BSKYOD 'GRO 'DUG SOGS CI YANG
MI SHES SHING, BSHANG GCI 'DOR BA TZAM YANG MI YONG BA'I SKABS,
SOR MO BCU'I RTZE LA BLANGS, ZAS KHAS SNYAD, DRI MA LAG GIS

PHYIS, LUS KYI DROD LA BCAR, 'JAM PA'I GOS G-YOGS, NGA'I BU
ZHES SKAD CIG KYANG MI BRJED PAR YID LA 'DZIN, MA RANG SHIR
NGOGS PA LAS BDAG SHIR DOGS PA'I BSAM PA SHUGS DRAG PA BYAS,
RANG LA MED KYANG

@23B GZHAN NAS BTZAL TE KHA ZAS 'PHROD PAS LEGS PAR GSOS, CHER
SKYES NAS KYANG RANG GIS SDIG SDUG GTAM NGAN GANG LA'ANG 'JOM PA
MED PAR 'BAD PAS BSAGS PA'I ZAS NOR LONGS SPYOD RANG GIS ZA BA
DANG GZHAN LA SBYIN ZHING DGE

PHYOGS SU GTONG BAR MA NUS PA THAMS CAD BLOS LING GIS BTANG NAS
BDAG LA SBYIN, BDAG GIS PHAN PA GANG YANG MI BSGRUB KYANG BU YOD
SNYAM PA'I BLO GDENGS 'CHA', DE LTAR DRIN GYIS BSKYANGS TSUL
YANG YANG BSGOMS PA NA,

DE'I DRIN GZO ZHING YID 'ONG GI BSAM PAS DA LTA LAG PAS 'KHYUD
'DOD PA 'DRA BA MA DE LA GCES 'DZIN GYI BLO SHUGS DRAG PO
'BYUNG, DE NAS PHA LA SOGS PA'I GNYEN GZHAN RNAMS LA BSGOM STE,
DE'I TSUL NI, DE DAG GI BYANG

BZHIN SOGS KYI RNAM PA GSAL BAR MDUN DU DMIGS NAS, 'DI DAG GIS
TSE RABS THOG MA MED PA NAS BDAG GI MA BYAS PA LA GRANGS KYIS MI
CHOD, MA NAM BYAS PA'I DUS TSE 'DI'I MAS DRIN GYIS BSKYANGS PA
BZHIN DU DRIN GYIS

LEGS PAR BSKYANGS SNYAM DU DRIN BGRANG ZHING DE DAG LA GCES
'DZIN GYI BLO TSE 'DI'I MA DANG 'DRA BA MA SKYES BAR DU BSGOM,
DE LA GOMS PA BRTAN PO RNYED PA NA BAR MA RNAMS DANG DGRA DANG
SEMS CAN THAMS CAD LA DMIGS NAS BSGOM,

GOMS PA'I TSAD NI BU GCIG PA YID DU 'ONG BA LA PHAN PA BSGRUB
PAR 'DOD PA'I BLO SKYE BA LTAR SEMS CAN LA SNYING THAG PA NAS
PHAN BDE BSGRUB PA'I BLO SNYOMS PAR SKYE'O, ,DE NAS SNYING RJE
BSGOM PAR BYA STE, DE LA YANG DMIGS PA,

@24A *, ,RNAM PA, BSGOM PA'I GO RIMS, GOMS PA'I TSANG BZHI LAS,
DMIGS PA NI SEMS CAN SDUG BSNGAL DANG DE'I RGYU LA GNAS PA RNAMS
SO, ,RNAM PA NI SDUG BSNGAL RGYU BCAS DANG BRAL BAR 'DOD BA'O, ,

BSGOM PA'I GO RIMS NI SEMS CAN GYI SDUG BSNGAL MTHA' DAG SNGAR
'KHOR BA'I NYES DMIGS BSGOM PA'I SKABS SU BSTAN PA LTAR BSAMS
NAS DE DAG DANG BRAL 'DOD KYI SNYING RJE 'OG NAS 'BYUNG BA LTAR
BSGOM, DE LA GOMS PA NA SDUG BSNGAL

MDOR BSDUS BSAMS NAS BSGOM PAR BYA STE, DE LA SEMS CAN DMYAL BA
PA DAG LA TSA GRANG LA SOGS PA'I SDUG BSNGAL RGYUN MI 'CHAD CING
YUN RING LA SHUGS DRAG PA DANG, DUD 'GRO RNAMS KYANG GCIG LA
GCIG ZA BA DANG, KHRO BA

DANG, GSOD PA DANG, RNAM PAR 'TSE BA LA SOGS PAS SDUG BSNGAL, YI
DVAGS RNAMS KYANG BKRES SKOM SOGS SDUG BSNGAL BZOD DKA' BAS
GDUNG BA DANG, MI RNAMS KYANG 'DOD PA YONGS SU TSOL BAS PHONGS
NAS GCIG LA

GCIG GNOD PAR BYED PA DANG, GNYEN SDUG PA DANG BRAL BA DANG,
DGRA MI SDUG PA DANG PHRAD PA DANG, NAD DANG, BKRES SKOM DANG,
'CHI BA LA SOGS PA'I SDUG BSNGAL DPAG TU MED PA DANG, LHA LA
YANG 'DOD PA'I KHAMS

KYI LHA 'DOD PA'I BDE BA SHIN TU CHEN PO SPYAD NAS MTHAR 'CHI BA
'BYUNG BA'I TSE MYA NGAN DRAG POS YID GDUNGS SHING SMRE SNGAGS
'DON BZHIN DU SHI NAS DMYAL BA LA SOGS PAR LTUNG BA'I SDUG
BSNGAL DANG, DE BZHIN DU GZUGS DANG GZUGS

@24B MED PA'I KHAMS KYI LHA RNAMS KYANG MTHAR NGAN SONG DU
LTUNG BAR 'GYUR BA'I SDUG BSNGAL BSAM GYIS MI KHYAB PA YOD, DE
LTAR NA 'KHOR BA MTHA' DAG SDUG BSNGAL GYI ME LCE 'BAR BA'I NANG
NA ZHUGS PA YIN PAR BLTAS LA, JI LTAR

BZOD DKA' BA'I SDUG BSNGAL DE DAG BDAG NYID MI 'DOD PA LTAR
GZHAN THAMS CAD KYANG DE DANG 'DRA'O SNYAM DU BSAM ZHING, THOG
MAR MA LA SOGS NYE DU SNYING DU SDUG PA GANG YANG RUNG BA ZHIG
LA SNGAR BSHAD PA'I 'KHOR BA'I SDUG BSNGAL DE

DAG THAMS CAD MYONG BZHIN DANG MYONG 'GYUR BSAM ZHING DE DAG
SHIN TU MI BZOD PAS SDUG BSNGAL RGYU BCAS DANG BRAL 'DOD SNYING
THAG PA NAS BSGOM, DE LA GOMS PA NA MDZAD BSHES GZHAN RNAMS DANG
BAR MA DANG DGRA LA SOGS PA DANG

SEMS CAN THAMS CAD LA GANG SNYING DU SDUG PA DE DANG 'DRA BAR
SDUG BSNGAL RGYU BCAS DANG BRAL 'DOD KYI BLO BCOS MIN MA SKYES
KYI BAR DRAN SHES NAR MAR BSTE NAS BSGOM PAR BYA'O, ,GOMS PA'I
TSAD NI, YID DU 'ONG BA'I BU GCIG

PU SDUG BSNGAL BA'I MA BZHIN DU SEMS CAN THAMS CAD SDUG BSNGAL
DANG BRAL 'DOD KYI BLO 'BAD MED DU SKYE'O, ,DGA' BA NI BDE BA
DANG MI 'BRAL BAR 'DOD PA YIN ZHING BDE BA DANG GTAN DU PHRAD
PAR 'DOD PA'I BYAMS PA NYID DU 'DU BAS

LOGS SU MA BSTAN NO, ,DES NA SEMS CAN THAMS CAD KYIS BDAG KHO
RANG RNAMS LAS KYANG GCES PAR BSKYANGS PA'I MA YIN PAS, DE RNAMS
SDUG BSNGAL LAS SGROL BA BDAG LA BAB, DE RNAMS SDUG BSNGAL GYIS
MNAR

@25A *, ,BA 'DI YAL BAR BOR NAS BDAG NYID GCIG PU GROL BA DON
DU GNYER NA DE LAS KHREL BOR BA MED PAS, BDAG GIS MA SEMS CAN
THAMS CAD SDUG BSNGAL LAS GROL BA ZHIG CIS KYANG BYA'O SNYAM
PA'I BSAM PA

BCOS MIN SKYE BAR 'GYUR TE DE NI THEG CHEN GYI LHAG PA'I BSAM PA
ZHES BYA'O, ,DE SKYES PA NA SEMS CAN THAMS CAD SDUG BSNGAL MTHA'
DAG LAS SGROL BA'I NUS PA RDZOGS PA'I SANGS RGYAS LAS GZHAN LA
MED PA DANG, DE'I SKU GSUNG

THUGS KYI MDZAD PA SNA RES KYANG SEMS CAN MTHA' YAS PA SMIN GROL
LA 'GOD NUS PAR MTHONG ZHING, DE NYID RANG GIS BSGRUB NUS PAR
SHES NAS, BDAG GIS MAR GYUR SEMS CAN THAMS CAD 'KHOR BA'I SDUG
BSNGAL LAS BSGRAL

BA'I PHYIR RDZOGS PA'I SANGS RGYAS CI NAS KYANG THOB PAR BYA
SNYAM PA'I BSAM PA SHUGS DRAG SKYE BAR 'GYUR LA, DE LTAR BYAMS
SNYING RJE MTSAN NYID TSANG BA SNGON DU SONG BA LA BRTEN NAS
SKYES PA'I SEMS DE NYID NI SMON PA SEMS BSKYED KYI MYONG BA

MTSAN NYID TSANG BRGYUD LA SKYES PA ZHES BYA ZHING, DE SKYES
PA'I GANG ZAG DE LA BYANG CHUB SEMS DPA' ZHES BYA'O, ,BYAMS
SNYING RJE MTSAN NYID TSANG BA SNGON DU MA SONG BA'I DE DAG BLO
BCOS PA TZAM GYI SGO NAS RGYUD LA BSKYED DE, DES

KUN NAS BSLANGS PA'I SEMS CAN THAMS CAD KYI DON DU SANGS RGYAS
THOB PAR BYA SNYAM PA TZAM NI, BYANG CHUB TU SEMS BSKYED PA TZAM
YIN ZHING PHAN YON CHEN PO 'BYUNG YANG, THEG CHEN SEMS BSKYED
KYI MYONG BA RGYUD LA SKYES PA'I BYANG CHUB

@25B SEMS DPAR MI 'GYUR RO, ,SMON SEMS MTSAN NYID TSANG BA
RGYUD LA SKYES PA NAS, DE NYID SANGS RGYAS MA THOB KYI BAR DU MI
GTONG BAR DAM 'CHA' ZHING KHAS LEN PA'I CHO GA TSUL BZHIN DU
BYED PA NI SMON SEMS CHO GAS BLANGS PA YIN, DE NAS DE'I

BSLAB BYA MTHA' DAG LA SLOB CING SANGS RGYAS THOB PA'I PHYIR
THEG CHEN GYI LAM LA SLOB DGOS, THEG CHEN GYI LAM MTHA' DAG LA
SLOB 'DOD KYI BLO LEGS PAR SBYANGS NAS BYANG CHUB SEMS DPA'I
SPYOD PA SPYAD DKA' BA JI 'DRA ZHIG LA'ANG SLOB NUS PA'I

BSAM PA BRTAN PO SKYES PA NA, THEG CHEN GYI LAM MTHA' DAG LA
SLOB PAR KHAS 'CHE BA'I 'JUG SDOM LEN PA'I CHO GA TSUL BZHIN DU
BYA STE, DE NYID THEG CHEN GYIS DOM PA THOB PAR 'JOG GI SMON
SEMS TSOGS BLANGS PA NI BAR MA DGE BAR 'GYUR GYI

THEG CHEN GYI SDOM PAR MI 'GYUR ZHING, SMON SEMS DANG LAM LA
SLOB 'DOD KYI BSAM PA SNGAR BSHAD PA LTA BU'I MYONG BA RGYUD LA
'KHOR BA MA SKYES PAR, BLA MA'I TSIG GIS LEGS PAR BSHAD PA NA
YID KYI 'GYUR BA DRAG PO THON NAS BYANG CHUB

MA THOB GYI BAR DU SMON PA SEMS BSKYED DE MI GTONG ZHING LAM LA
SLOB PAR DAM 'CHA' BA'I KHAS LEN LAN GSUM BYAS PAS SDOM PA THOB
KYANG BRTAN PAR MI 'GYUR BAS, LAM LA SLOB PA'I TSE RGYU 'BRAS
MAN NGAG BDUN GYI RIM PAS MYONG BA SNGA

MA SNGA MA SKYES NAS PHYI MA PHYI MA BSKYED DGOS PAS DE LTAR
BSLAB PAR BYA'O, ,GSUM PA THABS BLA MA YI DAM LA GSOL BA GDAB
PA'I MAN NGAG NI, RTZA TSIG, SPYI BOR BAL MA SNYING KHAR LHA,
ZHES PAS STON TE, SPYI BOR BLA MA

@26A *, ,BSGOM PA DANG SNYING KHAR YI DAM GYI LHA BSGOM PA
GNYIS PHYOGS GCIG TU GSUNGS PA LAS GSAL KA MA BYUNG YANG, PHYAG
LEN LA BLA MA'I RNAL 'BYOR BSGOM PA SNGON 'GRO DANG, YI DAM GYI
LHA BSGOM ZHING

SNYING PO BZLA BA DNGOS GZHIR MDZAD PA'I LUGS GNYIS LAS, DANG PO
SNGON 'GRO BLA MA'I RNAL 'BYOR BSGOM TSUL NI, RANG THA MAL DU
GNAS PA'I SPYI BOR SHEL DKAR DRI MA MED PA'I BYANG CHUB CHEN
PO'I MCHOD RTEN GDAN SENG KHRI PADMA BANG RIM BZHI

BUM PA BRE TSES 'KHOR GDUGS CHAR KHEBS TOG DAR DBYANGS DANG BCAS
PA MTSAN NYID THAMS CAD YONGS SU RDZOGS PA'I BANG RIM BZHI LA
SGO STONG YOD PA, DE YANG ZHIB TU PHYE NA BANG RIM DANG PO'I
PHYOGS RER SGO DRUG CU RE BZHI RE STE NYIS BRGYA

LNGA BCU RTZA DRUG ,GNYIS PA'I PHYOGS RER DRUG CU RE GSUM RE STE
NYIS BRGYA LNGA BCU RTZA GNYIS, GSUM PA'I PHYOGS RER DRUG CU
RTZA GNYIS RE STE NYIS BRGYA ZHE BRGYAD, BZHI PA'I PHYOGS RER
DRUG CU RE GCIG RE STE NYIS BRGYA ZHE BZHI YOD PA

BSDOMS PAS SGO STONG TSANG ZHING, BUM PA'I LTE BA'I DBUS SU PAD
ZLA'I STENG DU NGO BO RANG GI BRIN CAN RTZA BA'I BLA MA DE NYID
YIN PA LA RNAM PA SPYAN RAS GZIGS KHA SARB'A nI SKU MDOG DKAR PO
ZHES PA NAS, DVANGS GSAL 'OD KYI PHUNG PO'I

DBUS NA LHAM MER BZHUGS PA, ZHES PA'I BAR SKYABS 'GRO'I TSOGS
ZHING GI SKABS LTAR GSAL BTAB, DE NYID KYI STENG GI NAM MKHA' LA
BRGYUD PA'I BAL MA RNAMS MTHO BRTZEGS SU BZHUGS PA, SGO STONG LA
BSKAL BZANG GI

@26B SANGS RGYAS STONG BZHUGS PA'I SHAR PHYOGS PA RNAMS DE
BZHIN GSHEGS PA'I RIGS KYI RANG BZHIN SKU MDOG DKAR PO BYANG
CHUB MCHOG GI PHYAG RGYA CAN, LHO PHYOGS PA RNAMS RIN PO CHE'I
RIGS KYI RANG BZHIN SKU MDOG SER PO MCHOG SBYIN DANG

MNYAM GZHAG GI PHYAG RGYA CAN, NUB PHYOGS PA RNAMS PADMA'I RIGS
KYI RANG BZHIN SKU MDOG DMAR PO TING NGE 'DZIN GYI PHYAG RGYA
CAN, BYANG PHYOGS PA RNAMS LAS KYI RIGS KYI RANG BZHIN SKU MDOG
LJANG KHU SKYABS SBYIN DANG MNYAM GZHAG GI

PHYAG RGYA CAN, THAMS CAD KYANG SPRUL SKU'I CHA LUGS CAN ZHABS
RDO RJE'I SKYIL KRUNG GIS BZHUGS SHING, GTZO BO DANG ZHAL BLTA
PHYOGS MTHUN PAR PHYOGS GCIG TU GZIGS PA, PHYI BLTAS NANG GSAL
ZHING NANG BLTAS PHYI GSAL BA

SNANG LA RANG BZHIN MED PA GSAL SING DE KHRA HRAM ME BZHUGS PA,
RANG GI SNYING KHAR PADMA 'DAB MA STONG DANG LDAN PA KHA BYE
ZHING RGYAS PAR GYUR PA'I LTE BAR RJE BTZUN KHA SARP'A nI SPYI
BOR BSGOM PA DANG 'DRA BA BSKYED, 'DAB MA STONG LA AA

DKAR PO SHEL DKAR DRI MA MED PA LTAR DVANGS SHING 'TSER BA RE
GSAL BTAB, DE LTAR GSAL LEGS PAR THABS PA NA, SPYI BO'I BLA MA
BSKAL BZANG GI RNAM 'DREN STONG DANG BCAS PA DANG, SNYING KHA'I
YI DAM LHA'I SKU LAS 'OD ZER

'PHROS BSGOMS PA DANG 'DRA BA'I YE SHES PA SPYAN DRANGS TE
SBSTIMS LA, YAN LAG BDUN PA RGYAS BSDUS SKABS BSTUN PHUL, MAR
GYUR SEMS CAN THAMS CAD SNGAR BZHIN GSAL BTAB NAS DE DAG SDUG
BSNGAL GYI TSOR BAR DRAG POS MNAR BA

@27A *, ,LA MI BZOD PA'I SNYING RJE DRAG PO BSKYED DE 'DI DAG
SDUG BSNGAL LAS DA LTA NYID DU BSKYAB TU GSOL SNYAM PA'I SGO NAS
THAL MO SNYING KHAR SBYAR TE GDU SHUGS DRAG POS, DPAL LDAN RTZA
BA'I BLA MA YI DAM LHA, ,BDAG GI

SPYI BO SNYING KHAR BAD ZLA'I STENG, ,DGYES SHING RTAG BZHUGS
THUGS BRTZES NYER DGONGS LA, ,MCHOG DANG THUN MONG DNGOS GRUB
STZAL DU GSOL, ,'GRO KUN BU GCIG LTAR GZIGS PAD DKAR 'CHANG,
,LTA NGAN MUN 'JOMS MI TRA DZO KYI

DANG, ,'JIG RTEN MIG MCHOG BYAMS PA DPAL ZHABS LA, ,GSOL BA
'DEBS SO MCHOG THUN DNGOS GRUB STZOL, ,ZAB MO'I MDZOD 'DZIN BSOD
NAMS DBANG PHYUG DANG, ,MKHYEN BRTZE'I MNGA' BDAG PU n+YA
SIDHI'I ZHABS, ,

MKHAS SHING GRUB PA'I DBANG PHYUG YANG RTZE PAR, ,GSOL BA X, MDO
SNGAGS BSTAN PA'I MNGA' BDAG BU STON RJE, ,DMIGS MED 'GROR BRTZE
GZHON NU BSOD NAMS DANG, ,KHAMS GSUM 'GRO BA'I BLA MA TZONG KHA
PAR, ,GSOL

BA X, GZHUNG LUGS SGO BRGYA 'BYED MKHAS DGE LEGS DPAL, ,SNYAN
BRGYUD ZAB DON GTER MNGA' BA SO RJE, ,MKHAS PA'I MCHOG GYUR LEGS
PA CHOS 'BYOR LA, ,GSOL BA X, PAD DKAR 'DZIN PA DGE 'DUN RGYA
MTSO'I

DPAL, ,MDO SNGAGS DGONGS DON 'BYED MKHAS BSOD NAMS GRAGS, ,THAMS
CAD MKHYEN PA PU n+YA S'A GAR RA, ,GSOL BA X, MKHAS MCHOG LHA
BTZUN BSOD NAMS DPAL BZANG DANG, ,MDO SNGAGS BSTAN PA'I 'BYUNG

@27B GNAS CHOS BZAD DPAL, ,'KHON RIGS MKHAS DBANG DPAL 'BYOR
LHUN GRUB LA, ,GSOL BA X, GSANG SNGAGS ZAB DON KUN GZIGS A'A
NANTA, ,RIGS KUN BDAG PO BLO BZANG RGYA MTSO'I SDE, ,BKA' DRIN
MTSUNGS MED RTZA

BA'I BLA MA LA, ,GSOL BA 'DEBS SO MCHOG THUN DNGOS GRUB STZOL,
BLA MA SPYAN RAS GZIGS BSKAL BZANG GI SANGS RGYAS STONG DANG
BCAS PA DANG YI DAM THUGS RJE CHEN PO BDAG LA DGONGS SU GSOL,
BDAG DANG MA SEMS CAN

THAMS CAD KYI RGYUD LA RTOGS PA KHYAD PAR CAN SKYE BAR BYIN GYIS
BRLAB TU GSOL, BDAG GI PHA MA RIGS DRUG GI SEMS CAN MGON SKYABS
DANG DPUNG GNYEN MED PA, LAS DANG NYON MONGS PA'I CHU SRIN DRAG
POS ZIN NAS 'KHOR BSDUG BSNGAL GYI RGYA

MTSOR GTAN DU BYING BA 'DI DAG DA LTA NYID DU BSGRAL DU GSOL,
MYUR BA NYID DU BSGRAL DU GSOL, ZHES GDUNG SHUGS DRAG POS GSOL
BA CI MANG BTAB PAS, SPYI BO'I BLA MA SPYAN RAS GZIGS BSKAL
BZANG GI RNAM 'DREN STONG DANG

BCAS PA'I THUGS RGYUD BSKUL NAS, DE RNAMS KYI THUGS KA NAS BDUD
RTZI DKAR PO'I RGYUN 'O RKYAL MDUNG GIS PHUG PA BZHIN SKYA NAR
GYIS BYUNG, SNYING KHA'I YI DAM THUGS RJE CHEN PO AA STONG DANG
BCAS PA LA THIM, DE RNAMS LAS

NGO BO SNANG STONG GNYIS SU MED PA'I YE SHES YIN PA LA RNAM PA
ZAG MED KYI BDUD RTZI'I RGYUN DKAR PO DPAG TU MED PA BYUNG BA JE
'PHEL DU SOGS RANG GI LUS KYI NANG THAMS CAD SKYA MER GYIS GANG
BAS RANG RGYUD KYI NYON MONGS BDUG GSUM DANG,

@28A *, ,DE'I DBANG GIS BSAGS PA'I LAS SGRIB, DE DAG GI RTZA
BAR GYUR PA BDEN 'DZIN GYI MA RIG PA DANG BCAS PA THAMS CAD DUD
KHU DANG SOL KHU DANG RANG KHRAG LA SOGS PA'I RNAM PAR BA SPU'I
BU GA THAMS CAD

DANG KHYAD PAR RKANG MTHIL DANG 'OG SGO GNYIS NAS NAG 'DUR GYIS
THON TE DBANG CHEN GSER GYIS GZHI'I 'OG TU SONG BAS LUS SHEL
GONG DRI MA MED PA LTAR DAG ,RANG GI LUS NGAG YID GSUM YI DAM
THUGS RJE CHEN PO'I SKU GSUNGS THUGS

SU GYUR, SLAR YANG ZAG MED KYI BDUD RTZI'I RGYUN SNGAR BZHIN
BYUNG BA RANG GI LUS KYI NANG NAS THOGS PA MED PAR THON, DMYAL
BA SOGS RIGS DRUG SO SO'I GNAS SU SONG NAS DE DAG LA REG PA TZAM
GYIS TSA GRANG, BKRES SKOM,

BKOL SPYOD, SKYE RGA NA 'CHI, 'THAB RTZOD, 'CHI 'PHO LTUNG BYED
SOGS RIGS DRUG SO SO'I SDUG BSNGAL RGYU BCAS THAMS CAD SBYANGS
NAS 'PHAGS PA SPYAN RAS GZIGS KYI GO 'PHANG LA BKOD, SNOD KYI
'JIG RTEN THAMS CAD KYANG

ZAG MED KYI BDUD RTZIS GANG BAS DAG PA'I ZHING DU GYUR PAR BSAM
ZHING DE LA RTZE GCIG TU MNYAM PAR 'JOG ,DE'I NGANG NAS BDAG GIS
SEMS CAN THAMS CAD SDUG BSNGAL RGYU BCAS LAS BSGRAL, BDE BA RGYU
BCAS DANG SBRAD SNYAM PA'I

DGA' SBRO DPAG MED BSGOM ZHING DGE RTZA BYANG CHUB TU BSNGO,
MTHAR RANG GI SNYING KHA'I SBYAN RAS GZIGS AA DANG BCAS PA LAS
'OD ZER 'PHROS, SNOD BCUD THAMS CAD LA PHOG PAS DE RNAMS 'OD DU
ZHU STE SNYING KHA'I SPYAN RAS GZIGS AA

@28B DANG BCAS PA LA THIM, SPYI BO'I BLA MA SBYAN RAS GZIGS
SANGS RGYAS STONG DANG BCAS PA YANG SNYING KHA'I SPYAN RAS GZIGS
AA DANG BCAS PA LA THIM, AA YIG RNAMS KYANG SNYING KHA'I SPYAN
RAS GZIGS LA THIM, SPYAN RAS GZIGS DANG SPYI

BO'I MCHOD RTEN YANG MI DMIGS PA'I DANG DU NAM MKHA' LA 'JA' YAL
BA LTAR SONG BA'I TING NGE 'DZIN LA MNYAM PAR 'JOG ,LUGS 'DI
BYIN RLABS 'JUG PA BLA MA'I RNAL 'BYOR DNGOS DANG, RGYUD SDE
GZHAN LAS 'GAL RKYEN SDIG SGRIB SBYONG BA RDO RJE

SEMS DPA'I BSGOM BZLAS GSUNGS PA'I GNANG KYANG 'DI NYID LA TSANG
GSUNG, GNYIS PA DNGOS GZHI YI DAM GYI LHA BSGOM ZHING SNYING PO
BZLA BA'I TSUL NI, RANG THA MAL DU GNAS PA'I SPYI BOR SHEL GYI
MCHOD RTEN BSGOM PA NAS,

SNYING KHAR YI DAM THUGS RJE CHEN PO GSAL 'DEBS PA'I BAR SNGAR
BZHIN LA KHYAD PAR THUGS KAR ZLA BA'I DKYIL 'KHOR GYI STENG DU
SA BON SNGAGS 'PHRENG DANG BCAS PA GSAL 'DEBS SHING, SKABS 'DIR
YI DAM GYI LHA BSGOM PA LA GSAL

SNANG 'DON PA GTZO BOR BYED, DE NAS GDUNG SHUGS DRAG POS, BLA MA
YI DAM THUGS RJE CAN BDAG DANG RIGS DRUG GI SEMS CAN THAMS CAD
KYI RGYUR BYIN GYIS BRLAB TU GSOL, ZHES GSOL BA BTAB PAS, SBYI
BO'I BLA MA BSKAL

BZANG GI SANGS RGYAS STONG DANG BCAS PA'I THUGS KA NAS 'OD ZER
'PHROS, SNYING KHA'I YI DAM AA STONG DANG BCAS PA LA THIM, DE
DAG LAS 'OD ZER DPAG TU MED PA BYUNG BA DMYAL BA LA SOGS RIGS
DRUG SO SO'I GNAS SU SONG BAS SNOD

@29A *, ,KYI MA DAG PA'I SKYON THAMS CAD SBYANGS NAS DAG PA'I
ZHING KHAMS BDE BA CAN LTA BUR BSGYUR, BCUD KYI SEMS CAN RNAMS
KYI SDIG SGRIB BAG CHAGS DANG BCAS PA THAMS CAD KYANG BYANG
ZHING DAG STE 'PHAGS

MCHOG SPYAN RAS GZIGS KYI SKUR GYUR, DE LTAR RANG DANG RIGS DRUG
GI SEMS CAN SPYAN RAS GZIGS SU GYUR PA THAMS CAD KYIS SNYING PO
'DUR DIR DIR SA G-YO ZHING 'JIG RTEN GYI KHAMS KUN GANG BA TZAM
DU SGROGS PAR MOS NAS CI NUS

SU BZLA, MTHAR SNYING KHA'I YI DAM GYI THUGS KA NAS 'OD ZER
'PHROS, SNOD BCUD THAMS CAD LA PHOG PAS DE RNAMS 'OD DU ZHU BA
RANG GI LUS LA THIM, SPYI BO'I BLA MA BSKAL BZANG GI SANGS RGYAS
MCHOD RTEN DANG BCAS PA

YANG SNYING KHA'I YI DAM LA THIM, PAD 'DAB KYI AA STONG YANG YI
DAM LA THIM, YI DAM YANG ME LONG LA HA BTAB PA LTAR BSDUS NAS
THUGS KA'I SNGAGS 'PHRENG LA THIM, SNGAGS 'PHRENG HR'I:YIG LA,
DE'I RA BTAGS

KHOG PA LA, KHOG PA GI GU LA, GI GU THIG LE LA, DE N'A DA LA,
N'A DA YANG MI DMIGS PAR YAL BA'I STONG PA'I NGANG DU MNYAM PAR
'JOG ,BZHI PA RANG SEMS SKYE MED DU BSGOM PA'I MAN NGAG NI RTZA
TSIG ,RANG SEMS

SKYE MED BSGOM PAR BYA, ZHES PAS STON TE, DE LA YANG GANG ZAG GI
BDAG MED BSGOM TSUL DANG, CHOS KYI BDAG MED BSGOM TSUL GNYIS
LAS, DANG PO NI, SNGAR RANG DANG SNOD BCUD THAMS CAD 'OD GSAL DU
BSDUS PA'I NGANG

@29B DE LAS NAM MKHA' DVANGS PA LA SBRIN GLO BUR DU BYUNG BA
LTAR 'PHAGS PA THUGS RJE CHEN PO'I SKUR THOL GYIS LANGS NAS 'DI
LTAR BSAM STE, SEMS CAN THAMS CAD KYI RGYUD LA NGA'O SNYAM PA'I
BCOS MIN GYI BLO SHUGS DAM SBRING DE BA ZHIG LHAN

SKYES SU 'CHAR LA, DE GANG GI STENG DU TSUL JI LTAR 'CHAR DPYAD
PA NA, PHUNG PO LNGA'I STENG DU BZHES PHAR BTAGS PA LA MA LTOS
PAR YUL STENG NAS GRUB PA LTAR 'CHAR ZHING, DE LTAR SHAR BA
BZHIN BLOS BZUNG BA'I NGA DE PHUNG PO LNGA DANG

GCIG TU GRUB NA NGA GCIG YIN PA BZHIN PHUNG PO LNGA YANG GCIG TU
'GYUR LA, PHUNG PO LNGA DANG THA DAD DU GRUB NA, PHUNG PO LNGA
YOD PA BZHIN NGA YANG LNGAR 'GYUR ZHING GCIG DANG DU MA GNYIS
PHAN TSUN SPANGS TE GNAS PA'I DNGOS 'GAL YIN

PAS GNYIS KA YIN PA MI SRID, DE 'DRA'I NGA DE PHUNG PO LNGA
TSOGS TZAM GYI STENG DU GRUB NA PHUNG PO LNGA RE RE NAS BSAL
BA'I RJES SU NGA DE 'DI'O ZHES NGOS GZUNG RGYU YOD DGOS PA LA,
DE LTAR GTAN NAS MED PAS NGA DE GDAGS GZHI PHUNG PO

LNGA'I STENG DU PHAR BTAGS NAS BZHAG PA TZAM MA GTOGS RANG NGOS
NAS GRUB PA CI YANG MED SNYAM DU BLO THAG BCAD NAS DE'I RGYUN LA
RTZE GCIG TU MNYAM PAR 'JOG PA NI MNYAM GZHAG NAM MKHA' LTA BU'I
SKYONG TSUL YIN, MNYAM GZHAG DE LAS

LANGS PA NA SGYU MA MKHAN GYIS RDE SHING RTA GLANG SOGS SU SPRUL
PA'I TSE DER SNANG YANG, RTA GLANG DU MA GRUB PA BZHIN, KUN
RDZOB TU BZA' BTUNG SOGS BYA BYED SNA TSOGS BYED PA'I NGA TZAM
ZHIG SNANG YANG SNANG BA LTAR BDEN PAR MA GRUB PAS

@30A *, ,SNANG LA RANG BZHIN MED PA SNANG STONG TSOGS PA TZAM
DU MOS NAS SKYONG BA NI RJES THOB SGYU MA LTA BU'I SKYONG TSUL
YIN, GNYIS PA CHOS KYI BDAG MED BSGOM TSUL NI, GSER DNGUL RDZA
'DAM SOGS RIL POR YOD

PA'I DUS NA DE LA BUM PA'O SNYAM PA'I BLO MI 'BYUNG ZHING, BYED
POS BUM PA'I DBYIBS BCOS NAS CHU SKYOR BA SOGS DON BYED NUS PAR
GYUR PA NA, DE LA BUM PA'O SNYAM PA'I BLO 'BYUNG LA, DE YANG CHA
SHAS RE RE NAS BSAL BA'I RJES SU

'DI BUM PA'O ZHES NGOS GZUNG RGYU GTAN NAS MED PAS, CHU SKYOR
SOGS BYED PA'I BUM PA'I DBYIBS DE LA BUM PA ZHES RTOG PAS PHAR
BTAGS NAS BZHAG PA TZAM MA GTOGS KHO RANG GI NGOS NAS BUM PAR MA
GRUB STE, BYIS PA BTZAS MA

THAG PA ZHIG LA MING KUN DGA' ZHES MA BTAGS PAR DE LA 'DI KUN
DGA'O SNYAM PA'I BLO MI 'BYUNG, DE LA MING DE BTAGS PA'I RJES SU
DE MTHONG BAN KUN DGA'O SNYAM PA'I BLO 'BYUNG BAS, DE LA MING
GIS BTAGS BA TZAM MA GTOGS KHO

RANG GI NGOS NAS KUN DGAR MA GRUB BAS MTSON TE, GZUGS NAS RNAM
SHES KYI BAR GYI CHOS THAMS CAD RTOG PAS BTAGS NAS BZHAG PA TZAM
MA GTOGS RANG NGOS NAS GRUB PA RDUL TZAM YANG MED CING, DE LTAR
MED PAR NGES PA'I NGES

SHES KYI RGYUN SKYONG BA NI MNYAM GZHAG NAM MKHA' LTA BU'I
SKYONG TSUL DANG, RJES THOB KYI GNAS SKABS SU SGYU MA MKHAN GYIS
RDE SHING RTA GLANG SOGS SU SPRUL BA'I TSE KHO RANG LA DE DAG TU
SNANG YANG ZHEN PA MED PA LTAR KUN RDZOB KYI CHOS THAMS

@30B CAD RANG BZHIN GYIS GRUB PAR SNANG YANG DER MA GRUB PAR
NGES PA NI RJES THOB SGYU MA LTA BU'I SKYONG TSUL YIN, GNYIS PA
'CHI KHA'I GDAMS NGAG GI SNYING PO 'PHO BA BSGOM PA NI, RTZA
TSIG, RANG LUS MCHOD SBYIN BYAS NAS NI, ,LTOS PA

THAMS CAD RAB SPANGS TE, ,'OD KYI SBU GU'I SBYOR BA YIS, ,SEMS
NI DGA' LDAN GNAS SU 'PHANGS, ZHES BAS BSTAN CING, DE'I DON
NYAMS SU LEN TSUL LA SGYU LUS TSOGS SU DBUL BA, YID KYI 'BREL
THAG BCAD BA, THAR

PA'I LAM CHEN DBYE BA, RNAM SHES GYEN DU 'PHAR BA DANG BZHI LAS,
DANG PO NI, RANG NYID 'KHOR BA THOG MA MED PA NAS 'DIR MA SKYES
BYA BA DANG LUS 'DI MA BLANGS BYA BA GCIG KYANG MED, DE DAG TU
SKYES NAS KYANG RANG GI LUS 'TSO BA'I PHYIR

SDIG SDUG DKA' BA SNA TSOGS SBYAD, DA LEN GYI SKYE BA 'DI LA'ANG
LUS 'DI 'TSO THABS KHO NA'I PHYIR SDIG BA SNA TSOGS BYAS, DE'I
'BRAS BU LAS NGAN PA BSAGS PA RNAMS CHU DANG CHU RLABS BZHIN DU
'BRAL MED PHYIR 'KHYER DGOS, LUS 'DI

RANG DBANG MED PAR BOR NAS 'JIG RTEN PHA ROL TU 'GRO DGOS NA,
'DI DON MED DU GTONG BA SHIN TU BLUN, DES NA 'DI LA BRTEN NAS
TSOGS RGYA CHEN PO BSAGS TE, PHYI MAR BDE BA'I THABS SHIG CES
KYANG BYA DGOS SNYAM PA'I SGO NAS THOG MAR

TSOGS ZHING GSAL GDAB PA NI, RANG GI MDUN GYI THAD DRANG GI NAM
MKHAR SENG GE CHEN PO BRGYAD KYIS BTEG PA'I RIN PO CE'I KHRI
MTHO ZHING YANGS PA'I STENG DU, NGO BO RANG GI DRIN CAN RTZA
BA'I BLA MA YIN PA LA RNAM PA SBYAN RAS GZIGS KHA SARB'A nI SKU

@31A *, ,MDOG DKAR PO, ZHES PA NAS, DVANGS GSAL 'OD KYI PHUNG
PO'I DBUS NA LHAM MER BZHUGS PA, ZHES PA'I BAR SNGAR LTAR LA,
DE'I STENG PHYOGS KYI NAM MKHA' LA RTZA BRGYUD KYI DPAL LDAN BLA
MA DAM PA

RNAMS DANG SANGS RGYAS DANG BYANG CHUB SEMS DPA'I TSOGS NAM
MKHA'I KHAMS GANG BA, THUGS KA'I THAD KYI CHA LA YI DAM DKYIL
'KHOR GYI LHA TSOGS RNAMS DANG, LTE BA'I THAD KYI NAM MKHAR GNAS
GSUM GYI MKHA' 'GRO DPA' BO DPA'

MO CHOS SRUNGS DAM CAN RGYA MTSO'I TSOGS DANG BCAS PA BZHUGS PA,
KHRI'I 'OG THAD DU RANG LA TSE 'KHOR BA THOG MA MED PA NAS LAN
CHAGS BU LON SHA 'KHOR GNYER BA'I GDON BGEGS RNAMS DANG, GZHAN
YANG RIGS DRUG GI SEMS CAN

THAMS CAD SA'I DREG PA BZHIN SMUG SHIG GI YOD PA GSAL BTAB, RANG
GI RNAM PAR SHES PA THUGS RJE CHEN PO'I SKU MTSON GANG PA ZHIG
TU GYUR NAS SNYING KHAR YOD PA DE PHAt CES BRJOD PA DANG MNYAM
DU SBYI BO NAS RGYANGS KYIS THON TE YI DAM

THUGS RJE CHEN PO'I MDUN GYI BAR SNANG LA YE RE 'KHOD PA DES
THAL MO SBYAR TE, BLA MA DANG YI DAM THA MI DAD PA LA MOS GUS
RTZE GCIG PA'I SGO NAS, BLA MA YI DAM THUGS RJE CAN BDAG GI LUS
'DI LA BRTEN NAS TSOGS RGYA CHEN PO BDE

BLAG TU RDZOGS PAR MDZAD DU GSOL, ZHES GSOL BA BTAB PAS RANG GI
LUS DE CHE LA BZANG ZHING TSO BA BKRAG MDANGS DANG LDAN PA ZHIG
TU GYUR, DE NAS YI DAM THUGS RJE CHEN PO'I ZHAL NAS AOm A'A:
H'Um, ZHES LAN GSUM BRJOD LAS

@31B RANG GI MGO SNGA MA SNGA MA CHAD PA'I SHUL DU PHYI MA PHYI
MA SKYES PA YANG CHAD DE MI MGO'I SKYED BU RI RAB DANG MNYAM PA
GSUM BYUNG BAR BSAM, DE RJES YI DAM GYI THUGS KA NAS MKHA' 'GRO
MA DMAR MO GRI THOD 'DZIN BA ZHIG RGYANGS KYIS THON NAS RANG GI

MGO PHYI MA SKYES PA'I THOD PA SMIN MTSAMS NAS PHRAL TE SGYED BU
GSUM GYI STENG DU BKAL BAS THOD PA PHYI DKAR LA NANG DMAR BA
YANGS SHING RGYA CHE BA STONG GSUM 'JIG RTEN GYI KHAMS DANG
MNYAM PAR GYUR, MKHA' 'GRO MA DE NYID LAS RANG

'DRA DPAG TU MED PA CHAD PAS RANG GI LUS DE DUM BUR BCAD CING
GTUBS NAS THOD PA'I NANG DU BLUG PA SHA KHRAG GI RGYA MTSOR GYUR
NAS THOD PA MER GYIS GANG BA LA, YI DAM GYIS AOm A'A:H'Um ZHES
GSUNG ZHING BYIN GYIS BRLABS PAS ZAG PA

MED PA'I BDUD RTZI KHA DOG DMAR SER DRI RO PHUN SUM TSOGS PA
ZHIG TU GYUR PA DE LAS MKHA' 'GRO MA RNAMS KYIS PHYAG GI THOD
PAS 'DZAD MED DU LUM GYIS BCUS NAS, THOG MAR YI DAM THUGS RJE
CHEN PO LA 'BRU GSUM LAN NYER GCIG SOGS

BRJOD CING MCHOD PA LJAGS 'OD ZER GYI SBU GUS DRANGS TE GSOL BAS
THUGS RGYUD ZAG MED KYI BDE BAS NMYES SHING RANG GI TSOGS BDE
BLAG TU RDZOGS PAR BSAM, DE BZHIN DU RTZA BRGYUD KYI BLA MA, YI
DAM DKYIL 'KHOR GYI LHA TSOGS,

GNAS GSUM GYI MKHA' 'GRO, ,CHOS SKYONG BSRUNG MA'I TSOGS LA
MCHOD PAS KYANG THUGS RGYUD ZAG MED KYI BDE BAS MNYES SHING RANG
GI TSOGS BDE BLAG TU RDZOGS PAR BSAM, DE NAS GNOD BYED GDON
BGEGS LAN CHAGS SHA 'KHON BA

@32A *, ,YON YOD PA RNAMS DANG RIGS DRUG GI SEMS CAN THAMS
CAD LA BYIN PAS DE DAG GI RGYUD MA RUNGS PA'I GDUG RTZUB THAMS
CAD ZHI ZHING, LAN CHAGS BU LON SHA 'KHON GNYER BA RNAMS DANG
RIGS DRUG SO SO'I

MA DAG PA THAMS CAD BYANG ZHING DAG NAS SHES RGYUD ZAG MED KYI
BDE BAS TSIMS NAS THUGS RJE CHEN PO'I SKUR GYUR TE THAMS CAD
DAG PA'I ZHING DU SONG, LAS DANG NYON MONGS PA'I DBANG GIS
GRUB PA'I SNOD KYI 'JIG RTEN YANG SBYANGS NAS DAG PA'I

ZHING KHAMS SU GYUR, RANG GI LUS 'DI LA BRTEN NAS ZHING MCHOG
RNAMS MNYES PAR BYAS, RIGS DRUG GIS BSDUS PA'I SEMS CAN THAMS
CAD BDE BA BLA NA MED PA LA BKOD PAS TSOGS RGYA CHEN PO RDZOGS
SHING DON RLABS PO CHE GRUB SNYAM

DU DGA' BA BSGOM, MTHAR MDUN GYI TSOGS ZHING RNAMS KYANG MTHA'
NAS RIM BZHIN YI DAM THUGS RJE CHEN PO LA THIM, THUGS RJE CHEN
PO YANG RANG GI RNAM SHES KYI NGO BO THUGS RJE CHEN PO'I SKUR
GSAL BA LA THIM, DE YANG MI DMIGS

PA'I NGANG DU MNYAM PAR BZHAG ,BDAG GIS SKYE BA 'DI NYID KYI
SNGA ROL TU LUS GRANGS MED PA ZHIG BLANGS SU ZIN KYANG RANG
DBANG MED PAR BOR NAS, RNAM PAR SHES PA GCIG PU 'DIR 'ONGS PA
YIN, DA RES KYI LUS 'DI YANG G-YAR

KHANG GOG PO LTAR BOR NAS RNAM PAR SHES PA GCIG BU RANG DBANG
MED PAR 'GRO DGOS NA CI'I PHYIR LUS 'DI LA CHAGS PAR BYED
SNYAM DU 'BREL THAG BCAD DO, ,GNYIS PA YID KYI 'BREL THAG BCAD
PA NI, BDAG GIS TSE 'KHOR BA THOG MA MED

@32B PA NAS GNYEN NYE DU, NOR LONGS SPYOD SOGS LA CHAGS SHING
ZHEN NAS MI DGE BA MTHA' YAS PA ZHIG BSAGS, DE LA BRTEN NAS
NGAN SONG GSUM DU YANG YANG SKYES TE SDUG BSNGAL DPAG TU MED
PA MYONG, 'DIR YANG GNYEN BSHES

GROGS DGA' MDZA' 'DI RNAMS TSE SNGA MA'I LAS 'BREL DBANG GIS
RTZVA RDUL RLUNG GIS SPUNGS PA LTAR YUNG TZAM ZHIG 'DUS PA
YIN, MTHAR YANG DE NYID RANG DBANG MED PAR RLUNG GIS 'KHYER BA
BZHIN LAS KYI 'PHRO RDZOGS NAS BDAG GIS 'DI DAG

'DOR, 'DI DAG GIS KYANG BDAG DOR NAS SO SOR GYES 'GRO ,'DI DAG
GI CHED DU BSAGS PA'I SDIG PA'I KHUR SHIN TU LCI BA DE BDAG
NYID GCIG PUS KHUR TE 'GRO BA LAS SU LA'ANG SKAL BA BGOR MED
CING, 'CHI BA'I NANG BAR SUS KYANG

PHAN PA MED NA CI'I PHYIR CHAGS PAR BYED SNYAM DU YID KYI
'BREL THAG BCAD, NOR LONGS SPYOD GNAS KHANG LA SOGS PA 'DI DAG
KYANG DANG POR MED PA TSOL BA, YOD PA NYAMS KYIS DOGS NAS
BSRUNG BA, CHOG MA SHES NAS MCHOG

GSUM DAM PA'I DKOR LA 'BAGS PA, GZHAN GYI NOR LA BRNAB SEMS
DANG MA BYIN PAR LEN PA SOGS DE DAG GI DON DU SROG BLOS BTANG
NAS MI DGE BA SNA TSOGS SHIG BSAGS SHING, DKA' SPYAD DPAG TU
MED PAS LUS SEMS SDUG

BSNGAL DU BCUG KYANG 'CHI BA'I NANG PAR SPU TZAM 'KHYER DBANG
NI MED, LAS NGAN PA'I KHUR SHIN TU LCI BA DE KHYER NAS DE DAG
BLOS MI THONGS BZHIN BZHAG STE SGREN MO LAG STONG DU BAR DO'I
'PHRANG LA 'JIGS SKRAG DNGAGS GSUM GYI SDUG BSNGAL

@33A *, ,DANG BCAS 'GRO DGOS NA, DA LTA NYID DU DKON MCHOG
MCHOD PA LA SOGS PA TSOGS RGYA CHEN PO BSAGS TE 'DI DAG LA
SNYING PO ZHIG BLANG BAR BYA'O SNYAM PA'I SGO NAS THAMS CAD
DGE PHYOGS SU BTANG NAS DE DON

CAN DU SONG SNYAM PA'I DGA' PA BSGOM, BDAG GI TSE SNGA MA
RNAMS SU YANG LUS LONGS SPYOD GNYEN 'KHOR SOGS 'DI BAS LHAG PA
DU MA BYUNG YOD PAR MCHIS TE THAMS CAD DU:KHA MI BZAD PA'I
RGYU 'BA' ZHIG TU SONG BA LAS SNYING PO CI YANG MA

LON, DA RES THAMS CAD DGE BA'I PHYOGS SU SONG BAS DA NI CI
LA'ANG MI CHAGS SNYAM DU YID KYI 'BREL THAG BCAD, 'DI DAG LA
SNYING THAG PA NAS BLO THAG CHOD PA ZHIG MA BYUNG NA BYA NAM
MKHA' LA 'PHUR PA'I RKANG PA RDO LA BTAGS PA DANG

'DRA BAS CIS KYANG BLO THAG CHOD PA BYA'O, ,GSUM PA THAR PA'I
LAM CHEN DBYE BA NI, DE LTAR TSE 'DI'I GNYEN 'KHOR LUS LONGS
SPYOD SOGS LA ZHEN CHAGS GTAN NAS SPANGS TE, DGA' LDAN GYI
GNAS NA RJE BTZUN MA PHAM MGON PO

'KHOR BYANG CHUB SEMS DPA'I TSOGS LA THEG PA CHEN PO'I CHOS
KYI DGA' STON STZOL BZHIN PA'I YON TAN GYI TSOGS LA MOS GUS
DANG, BDAG KYANG DER CIS KYANG 'PHO SNYAM PA'I BSAM PA SHUGS
DRAG PO DANG LDAN PAS 'DI LTAR GSAL GDAB STE,

DGA' LDAN CHOS KYI PHO BRANG ZHES BYA BA RIN PO CHE'I KHANG
BZANG GIS YONGS SU BSKOR BA'I DBUS NA CHOS KYIS MTHO BA'I PHO
BRANG RGYAL MTSAN MTHON PO ZHES BYA BA YOD, DE'I MDUN NGOS NA
RJE BTZUN BYAMS PA MGON PO CHOS KYI 'KHOR LO

@33B BSKOR BA'I GNAS YID DGA' TSES 'DZIN ZHES BYA BA RIN PO
CHE'I RANG BZHIN LAS GRUB PA THA GRU YANGS SHING SHIN TU RGYA
CHE BA'I DBUS SU SENG GES BTEG PA'I RIN PO CHE'I KHRI MTHO
ZHING YANGS PA'I STENG DU RJE BTZUN MA PHAM MGON PO SKU MDOG
GSER BCO MA

LTA BU LHUN PO LTAR CHE ZHING BRJID CHAGS PA, NYI 'OD 'BUM
GYIS SPUD PA LTA BU'I GZI MDANGS CAN, BZANG PO'I BZHUGS STANGS
KYIS RANG CAG 'DZAM BU GLING PA RNAMS LA ZHAL GZIGS PA, BYANG
CHUB SEMS DPA'I 'KHOR TSOGS LA SHES

RAB KYI PHA ROL TU PHYIN PA LAS BRTZAMS PA'I THEG PA CHEN PO'I
CHOS LHANG LHANG GSUNG PA RANG GIS MNGON SUM DU MTHONG ZHING
THOS PA LTA BU'I SNANG BA MA SHAR GYI BAR DU BSGOM, DE NAS
RANG THA MAL DU GNAS PA'I SNYING KHAR RANG GI SEMS RJE BTZUN
KHA

SARB'A n'I SKU MTSON GANG TZAM ZHIG TU GSAL BTAB, DE NYID KYIS
RGYAL BA MA PAM MGON PO LA DAD MOS DRAG PO DANG LDAN PAS, MGON
PO THUGS RJE'I BDAG NYID CAN BDAG 'KHOR BA SBYI DANG BYE BRAG
NGAN SONG GSUM GYI 'JIGS PA MI BZAD PA

LAS DA LTA NYID DU BSKYABS TE DGA' LDAN GYI GNAS SU DRANG DU
GSOL, THEG PA CHEN PO'I CHOS KYI BDUD RTZIS TSIM PAR MDZAD DU
GSOL, ZHES GDUNG SHUGS DRAG POS GSOL BA BTAB PAS RJE BTZUN GYI
THUGS KA NAS 'OD ZER SER PO SBU GU

CAN PHU DUNG BRKYANGS PA LTAR NAR TE BYUNG, RANG GI RTZA DBU
MA TSANGS BUG LA ZUG PA RGYA MTHONG KHA PHYE BA LTAR YOD PA LA
ZUG NAS PHU DUNG SNA SBRAD PA LTAR YOD PAR, RANG SEMS THUGS
RJE CHEN POR GSAL BA DES DBU MA'I NANG NAS 'OD KYI SBU GU'I
NANG

@34A *, ,LA YAR BLTAS PAS RJE BTZUN BYAMS MGON GYI THUGS KA
GSER GYI ME LONG PHYIS PA LA NYI 'OD PHOG PA LTAR SER LHAG GE
YOD PA MTHONG BAS MI PHYED PA'I DAD PA DANG, 'OD KYI SBU GU LA
RANG GANG NAS 'GRO BA'I LAM GYI 'DU SHES DANG,

LAM DE NAS RJE BTZUN GYI THUGS KAR 'PHO SNYAM PA'I 'DU SHES
DANG LDAN PA BYA'O, ,BZHI PA RNAM SHES GYEN DU 'PHANG BA NI,
MGON PO THUGS RJE'I BDAG NYID CAN BDAG LAM 'DI NYID NAS DA LTA
NYID DU DRANG DU GSOL, MYUR BA NYID DU DRANG DU

GSOL, 'DUG SA 'DI NYID DU DRANG DU GSOL, ZHES GSOL BA BTAB PAS
RJE BTZUN GYI THUGS KA NAS 'OD ZER LCAGS KYU LTA PHU BYUNG BAS
RANG SEMS SBYAN RAS GZIGS SU GSAL BA DE BZUNGS NAS, DBU MA'I
NANG NAS YAR 'OD KYI

SBU GU'I NANG BRGYUD GYEN DU DRANGS NAS RJE BCUN GYI THUGS KAR
SLEBS PA DANG, SLAR YANG RIM GYIS PHAB NAS RANG GI SNYING KHAR
'GOD, DE LTA BU'I TSUL GYIS YANG YANG SBYANGS TE, THUN 'JOG
'DOD PA NA, RJE BTZUN GYI THUGS KA

NAS 'OD KYI SBU GU PHU DUNG GI RNAM PA CAN DE RBAD KYIS CHAD
NAS, GSER LUGS SU BLUG PA LTAR RANG GI TSANGS BU GSER KHYIL LE
BKAG PAR BSAM PA NI TSE RING BA'I RTEN 'BREL DU 'GYUR ZHES
GSUNG, TSUL DE LTAR YANG YANG SBYANGS PAS

'BYONGS RTAGS SU SBYI BO SKRANGS BA DANG, ZA BA DANG, 'KHRIG
PA DANG, CHU SER 'BYUNG BA SOGS 'ONG LA, DE LTAR MA BYUNG BAR
DU SBYANG ZHING BYUNG NAS KYANG SBYANGS NA 'PHO TSAD LAS THAL
BA'I NYES PA 'BYUNG BAS, RIN PO CHE'I GTOR

@34B THEBS G-Y'A DANG BRAL BA SBYI BOR 'GEBS SHING GROGS
KYIS RKANG MTHIL BRDUNG BA SOGS BYA, GAL TE BA CHI LTAS KYIS
ZIN NA'ANG THOG MAR 'CHI BLU SOGS KYIS BZLOG CI THUB BYA DGOS
LA, DE LTAR MA BYAS PAR DUS MIN DU SBAR BA SOGS BYAS NA RANG
GIS RANG

BSAD PA DANG 'DRA BA'I NYES DMIGS CHE, 'CHI BLU SOGS KYIS
KYANG BZLOG MI THUB PA'I MTSAN MA BRTAN PO SHAR BA NA, SA CHU
LA THIM PA TZAM GYI SKABS SU GONG GI DMIGS PA RNAMS GSAL LEGS
PAR BTAB STE, TSE 'DI'I LUS LONGS SPYOD GNYEN

'KHOR GANG LA'ANG CHAGS ZHEN MED PAR THAG RBAD KYIS BCAD DE,
RJE BTZUN GYI THUGS KAR 'PHO SNYAM PA'I BSAM PA DANG LDAN PAS
RANG SEMS THUGS RJE CHEN POR GSAL BA DE NYID 'OD KYI SBU GU'I
NANG BRGYUD RJE BTZUN GYI THUGS KAR 'PHO ZHING 'OD KYI SBU GU
YANG

DE NYID DU BSDU, RANG SEMS THUGS RJE CHEN POR GSAL BA DANG RJE
BTZUN GYI THUGS DBYER MED DU GYUR PAR BSAM, SLAR YANG RANG
SEMS RJE BTZUN GYI THUGS KA NAS 'THON TE, RJE BTZUN GYIS CHOS
STON PA'I MDUN SA DE NYID DU PADMA 'DAB MA STONG LDAN

ZHIG GI DBUS SU, LHA'I BU RNAM DPYOD DANG BLO GROS MCHOG TU
GYUR PA THEG PA CHEN PO'I CHOS LA 'DOD DGUR LONGS SPYOD PA'I
SKAL BA CAN ZHIG TU SKYE BA BLANGS NAS GSUNG GI BDUD RTZI
NGOMS MED DU 'THUNG BAR BSAM, GSUM PA BAR DO'I GDAMS

NGAG GI SNYING PO BSRE BA BSGOM TSUL NI, RTZA TSIG, 'DI NYID
BAR DOR SHES BYAS NAS, ,PHYI NANG GSANG BA BSGYUR BYAS TE,
,STONG NYID SNYING RJE'I RNAL 'BYOR GYIS, ,MKHAS PAS NYID
MTSAMS SBYAR BAR BYA, ZHES BAS STON LA DE YANG

@35A *, ,CHA TSIG LAS BAR DO SBYONG BA TZAM LAS MA GSUNGS
KYANG, PHYAG LEN LA THOG MAR RMI LAM SBYONG BA YIN GSUNG BAS
DES NA RMI LAM SBYONG BA DANG, BAR DO SPYONG BA GNYIS, DANG PO
NI, NYIN PAR GNYID DU MA SONG BA'I

DUS SU SNANG BA'I RI RAB KHANG KHYIM LA SOGS PA SNOD DANG, MI
BYA KHYI GCAN GZHAN SOGS BCUD THAMS CAD RMI LAM YIN, BDEN PAR
GRUB PA RDUL TZAM YANG MED, RMI LAM LA RMI LAM DU NGO SHES PAR
BYA SNYAM DU YANG YANG SBYONG ZHING,

GNYID DU 'GRO KHAR GLO G-YAS PA PHAB STE SENG GE'I NYAL STABS
KYIS NYAL NAS, RANG NYID THUGS RJE CHEN POR BSGOMS PA'I SBYI
BOR BLA MA BSGOMS TE RMI LAM GSAL ZHING BZANG BA ZIN PA DANG
ZIN NAS KYANG DGE SBYOR RGYUD LA SKYE BA'I MTHUN RKYEN TSANG
ZHING

'GAL RKYEN ZHI BA'I GSOL BA GANG MANG BTAB, MGRIN PAR PADMA
DMAR PO 'DAB MA BZHI PA ZHIG GI LTE BA'I DH'U TI'I NANG DU
A'AAM AOm DMAR PO ZHIG GSUNG RDO RJE'I BO BOR BSAM, DE LA SHES
PA GTAD DE GZHAN DU MI 'GRO BAR BYAS NAS SEMS

GZUNG BA'I NGANG NAS GNYID DU 'GRO BAR BYA'O, ,DE LTAR DMIGS
PA GZUNG BA DES KYANG MA ZIN NA, SNGAR BZHIN YANG YANG BSKYAR
NAS GZUNG, DES KYANG MA ZAN NA ZIN THABS KYI DMIGS PA SBO TSUL
SOGS GZHAN LAS SHES PAR BYAS TE RMI

LAM ZIN PAR BYA, RMI LAM BYUNG DUS SU'ANG RMI LAM DU NGO SHES
PAR BYAS NAS RMI LAM GYI DGE SBYOR BSKYANG BAR BYA'O SNYAM
PA'I 'PHEN PA DRAG PO GTONG, RMI LAM GYI SKABS SU MI DANG KHYI
SOGS KYIS GTZO BA, MUN NAG 'THIBS PA'I NANG DU 'GRO

@35B BA SOGS BZANG NGAN GYI SNANG BA CI SHAR YANG NGED RMI
LAM GYI SNANG BAR 'DUG SNYAM DU NGOS ZIN PAR BYA ZHING, DE
LTAR YANG YANG SBYANGS BAS RMI LAM NGOS ZIN PA NA, PHYI NANG
GSANG BA BSGYUR BYAS STE, ZHES GSUNGS PA LTAR PHYI BSGYUR BA
DANG,

NANG BSGYUR BA DANG, GSANG BA BSGYUR PA GSUM LAS, DANG PO NI,
DA LTA'I DUS KYI SNANG PA 'DI THAMS CAD RMI LAM GYI SNANG BA
YIN PAS, BZANG PO NGAN PAR BSGYUR BA DANG, NGAN PA BZANG POR
BSGYUR BA LTA BU GANG 'DOD DU BSGYUR BDE,

DES NA MA DAG PA'I SNANG BA 'DI THAMS CAD DAG PA'I SNANG BAR
BSGYUR BAR BYA'O SNYAM PAS RI RAB KHANG KHYIM LA SOGS PA PHYI
SNOD KYI 'JIG RTEN THA MAL GYI SNANG BAR SHAR BA 'DI THAMS CAD
RMI LAM GYI SNANG BA 'KHRUL PA YIN, 'DI LTAR DU GRUB PA MED
SNYAM DU

BSAMS NAS, DA DAG GI RJES SU MI 'JUG PAR DAG PA'I ZHING KHAMS
BDE BA CAN LTA BUR BSGYUR NAS BSGOM, GNYIS PA NANG BSGYUR BA
NI, MI DANG DUD 'GRO LA SOGS PA BCUD KYI SEMS CAN YID DU 'ONG
MI 'ONG GANG SNANG YANG RMI LAM 'KHRUL

PA'I SNANG BA YIN, 'DI LTAR DU GRUB PA MED SNYAM DU BSAMS NAS,
BCUD KYI SEMS CAN THAMS CAD YI DAM GYI SKUR BSGYUR NAS BSGOM
MO, ,GSUM PA GSANG BA BSGYUR BA NI, DE LTAR DU SNANG BA'I DAG
PA'I RTEN BRTEN PA THAMS CAD KYANG

RTOG PAS BTAGS PA TZAM MA GTOGS YUL KHO RANG GI NGOS NAS GRUB
PA MED SNYAM DU THAG BCAD NAS, CHOS THAMS CAD RANG NGOS NAS
GRUB PAS STONG PA'I STONG PA NYID KYI DON LA RTZE GCIG TU
GZHAG PAR BYA'O, ,GNYIS PA PAR DO SBYONG BA NI, DANG

@36A *, ,POR DA LTA'I SNANG BA 'DI THAMS CAD BAR DO'I SNANG
BA YIN, BAR DO LA BAR DOR NGO SHES PAR BYA SNYAM DU YANG YANG
SBYONG ZHING, DE NAS PHYI NANG GSANG BA BSGYUR BA SOGS BYA
STE, RMI LAM DANG BAR DO ZHES PA'I KHYAD PAR TZAM MA

GTOGS SBYONG TSUL GONG DANG KHYAD PAR MED PAS GOMS PA BRTAN PO
MA RNYED BAR DU SBYONG, DE LTAR NYAMS 'OG TU LEGS PAR CHUD NAD
GZOD BAR DO'I SKABS SU GANG SNANG THAMS CAD BAR DOR NGO SHES
NAS DAG PA'I SNOD BCUD DU BSGYUR THUB PA 'BYUNG ZHING

BAR DO'I 'JIGS SKRAG YA NGA BA THAMS CAD LAS GROL BAR 'GYUR
RO, ,SNGAR 'CHI DUS SU 'PHO BA'I STOBS KYIS 'PHO MA THUB NA
'DIR YANG PHYI NANG GSANG BA BSGYUR BA BYAS TE 'PHO ZHING, DES
MA GROL PA'AM, GZHAN DON DANG LAM LHAG MAR SLOB

'DOD KYI BSAM PAS SKYE PA LEN PAR RTZOM PA NA, PHOR SKYEN PHA
LA SDANG ZHING MA LA CHAGS PA DANG, MOR SKYEN PHA LA CHAGS
SHING MA LA SDANG BA'I BLO SKYE LA, DE LTAR CHAGS SDANG GI
DBANG DU SONG NA SKYE GNAS DMAN PAR NYIN 'TSAMS SBYOR BAR
'GYUR

BAS DE'I GNYEN POR, STONG NYID SNYING RJE'I RNAL 'BYOR GYIS,
,MKHAS PAS NYID 'TSAMS SBYAR BAR BYA, ZHES GSUNGS PA LTAR,
CHAGS PA SKYE BA'I YUL DE YANG SNANG LA RANG BZHIN MED PA BDEN
MED SGYU MA LTA BU YIN PA LA CI'I PHYIR CHAGS

BAR BYED SNYAM DU BSAM ZHING DE LA CHAGS PA BKAG ,SDANG BA
SKYE BA'I YUL DE LA YANG 'DIS TSE RABS MANG POR BDAG GI PHA MA
BYAS NAS DRIN GYIS BSKYANGS BA LA 'KHOR THABS MED NA, CI'I
PHYIR SDANG BAR BYED SNYAM DU SDANG BA BKAG NAS,

@36B PHA MA GNYIS THUGS RJE CHEN PO YAB YUM DU BSGOMS PA'I
MA'I MNGAL DU SKYE BA GZUNG STE DAL 'BYOR GYI RTEN LA BRTEN
NAS LAM LHAG MA RNAMS LA BSLABS TE SEMS CAN GYI DON RGYA CHEN
PO BYA'O SNYAM PA'I BSAM BA BZANG PO MI 'GYUR BA'I NGANG NAS
YAB KYI

ZHAL NAS ZHUGS TE SKYE BA LEN PAR BYED PA YIN NO, ,BZHI PA LTA
SGOM SPYOD PA'I GNAD BSTAN PA NI, RTZA TSIG, GANG SHAR NGOS
'DZIN LTA BA'I GNAD, ,DE LA MA YENGS SGOM PA'I GNAD, ,DRAN PA
RO SNYOMS SPYOD PA'I GNAD, CES PAS

STON TE, DE YANG, BDEN MED BSGOM PA'I TSE RANG GI BLO LHAN
SKYES LA YUL GANG SNANG THAMS CAD RANG NGOS NAS GRUB PAR SHAR
BA DE DGAG BYA YIN LA, DE NGOS ZIN PAR BYAS NAS RANG GI SEMS
LA DE LTAR DU SNANG YANG, SNANG BA LTAR RANG NGOS

NAS GRUB BCUNG ZAD KYANG MED PAR RTOGS PAR BYAS TE BDEN 'DZIN
'GOG PA NI, LTA BA BSGOM PA LA GAL CHE BA'I GNAD YIN, DE MED
NA RTAG CHAD GANG RUNG GI MTHAR LTUNG BAR 'GYUR RO, ,DE LTAR
SNANG BA THAMS CAD BDEN MED DU NGES PA DE'I

'DZIN STANGS MA NYAMS BAR RTZE GCIG TU MNYAM PAR 'JOG PA NI
SGOM PA'I GNAD YIN, DE'I 'DZIN STANGS NYAMS NA JI TZAM 'BAD DE
BSGOMS KYANG STONG NYID BSGOM PAR MI 'GYUR RO, ,RJES KYI SPYOD
LAM THAMS CAD KYI GNAS SKABS SU YANG

BDEN MED KYI 'DZIN STANGS DE NYID MA NYAMS PA'I NGANG NAS, YUL
YID DU 'ONG MI 'ONG SOGS CI SHAR YANG STONG PA NYID DU RO
SNYOMS PA'I SGO NAS SNANG STONG TSOGS PA SGYU MA BZHIN DU LTA
BA NI SPYOD PA'I GNAD YIN, RJES THOB TU YANG BDEN MED RTOG

@37A *, ,PA'I 'DZIN STANGS NYAMS NA LTA BA LA BOGS MI THON
ZHING, RJES KYI SPYOD LAM THAMS CAD THEG PA CHEN PO'I THABS SHES
KHYAD PAR CAN GYIS ZIN PA'I LAM DU MI 'GYUR RO, ,GRUB THOB CHEN
PO'I GDAMS PA'O, ZHES

BYA BA, DE LTAR RGYAL BAS CHOS KYI PHUNG PO JI SNYED CIG GSUNGS
PA THAMS CAD KYI SNYING PO'I DON GNAD GSUM DU DRIL NAS BSTAN PA
'DI NI, GANG ZAG GANG RUNG ZHIG GIS GYA TSOM DU BSTAN PA MIN
GYI, YI DAM LHA'I ZHAL MNGON SUM DU GZIGS

SHING GSUNG RAB KYI DON LA MI 'KHRUL PA'I SPOBS BA BRNYES LA
GRUB THOB CHEN PO'I GDAMS PA YIN PAS YID CHES PA'I SGO NAS NYAMS
SU BLANG BAR BYA'O, ,ZHES GDAMS PA'O, ,SMRAS PA, GANG GI BLO
GROS BEE d'UR 'PHANG 'GRO'I RGYUD, ,

DON GNYER BRTZON PA'I SOR MOS BSNUN PA'I SGRA, ,THAR 'DOD SKAL
LDAN SKYE DGU'I THOS 'DZIN DU, ,LHUNG TSE DGA' SPRO'I ZLOS GAR
CI YANG 'PHEL, ,RAB 'BYAMS MDO RGYUD GZHUNG LA MI 'JIGS PA'I,
,SPOBS PA MCHOG BRNYES MI TRA

DZO KI YIS, ,YI DAM PHYAG NA PADMO'I ZHIL GZIGS TE, ,GDAMS PA
'DI NYID DNGOS SU GSAN PA LAGS, ,PHYAG NA PADMA DUR SMRIG GAR
ROL LAS, ,GDAMS PA 'DI YI ZAB KHRID BDAG GIS THOB, ,BLA MA LHA
LAS DNGOS SU THOB

BO ZHES, ,SMRAS KYANG SHES LDAN SU ZHIG KLAN KA TSOL, ,DRI BRAL
RI BONG 'DZIN PA'I ZER 'PHRENG LAS, ,TSA BA'I REG BYA MI SRID DE
BZHIN DU, ,THAMS CAD MKHYEN PA BLO BZANG RGYA MTSO'I SDE'I,
,GSUNG LAM DAG 'KHRUL DRI CI PHYIR MCHIS, ,

@37B 'ON KYANG BDAG BLO RMONGS PA'I DBANG NYID KYIS, ,MA RTOGS
LOG BSHAD BYUNG BA'I NONGS TSOGS KUN, ,BLA MA LHA DANG CHOS
SRUNGS MKHAS TSOGS LA, ,BSAM PA THAG PA'I SGO NAS BZOD GSOL
BGYI, ,'DI LAS BYUNG BA'I DGE TSOGS CHU SKYES

TSAL, ,RGYAS PA'I LANG TSOR SPYOD PA'I BHA MA RAS, ,RGYA MTSO'I
GOS CAN KHYON KUN YONGS GANG STE, ,THEG CHEN CHOS KYI GLU
DBYANGS LEN GYUR CIG ,GZHAN YANG 'DI YI DGE TSOGS 'OD DKAR GYIS,
,MKHA' MNYAM 'GRO BA'I SGRIB GNYIS MUN BSAL

NAS, ,'PHAGS PA PHYAG NA PADMO'I GO 'PHANG MCHOG ,BDE BLAG NYID
DU THOB PA'I RGYUR GYUR CIG ,CES SNYING PO DON GSUM GYI KHRID
YIG THAMS CAD MKHYEN PAR BGROD PA'I NYE LAM ZHES BYA BA 'DI NI
BA SO BA DGE SLONG BLO BZANG TSE DBANG GIS YANG

YANG NAN TAN CHEN POS BSKUL BA DANG, GZHAN YANG DON GNYER CAN
'GA' LA PHAN RE'I BSAM PAS KUN NAS BSLANGS TE MKHAN CHEN RGYAL
BA'I DBANG PO'I ZHAL GYI BUM BZANG LAS BYUNG BA GZHIR BZHAG DAM
PA GONG MA RNAMS KYI LEGS BSHAD KYIS

KYANG BRGYAN TE GO BDE BAR SH'AKYA'I BTZUN PA BLO BZANG YE SHES
KYIS BKA' GDAMS PHO BRANG DU BGYIS PA DGE LEGS 'PHEL,, ,, ,,
