@001A /THA\

*, ,RAB BYUNG BCU DRUG PA'I RTZIS GZHI GSAR DU SPEL TE LNGA
BSDUS SGRA GCAN SOGS KYI RI MO BYA TSUL BKOD PA RTZIS RIG SGO
'BYED CES BYA BA BZHUGS SO, ,

@001B #, ,NA MO SHR'I K'A LA TZAKR'A YA, DANG PO'I SANGS RGYAS
SH'AKYA'I TOG ,CHOS RGYAL RIGS LDAN LO PAn TSOGS, ,RGYAL BA
GNYIS PA YAB SRAS DANG, ,BLA MA MCHOG GI ZHABS LA 'DUD, ,YAN LAG
LNGA DANG SGRA GCAN

SOGS, ,RTZIS GZHI SPOS TE RI MO YI, ,CHO GA LAG TU LEN PA'I
TSUL, ,DGE LDAN RTZIS GSAR LUGS SU DGOD, (RTZA RGYUD DNGOS
BSTAN GRUB MTHA'I RTZIS,,) ,DE LA RAB BYUNG RGYAL PO YI, ,ME
YOS LA SOGS 'DAS PA'I LO, ,NYI MAS BSGYUR LA NAG PA SOGS,
,'DAS

ZLA BSRES LA GNAS GNYIS BZHAG ,'OG MA MIG BSGYUR MKHA' MTSOS
BRGYAN, ,MDA' ROS BGOS THOB STENG MAR BYIN, ,ZLA BA RNAM PAR
DAG PA'O, (GZUGS DANG MIG NI LDE MIG STE, ,PHYI MA PHYI MA'I
ZLA DAG 'GRUB,,) ,ZLA DAG GNAS LNGA STENG RIM BZHIN, ,GZUGS
DANG GZUGS ME MKHA'

'BYUNG THIGm ,MKHA' NOR CHU BOS RIM BSGYUR LA, ,THIG LE STONG
PA DE NYID MIG ,DUS ME MDA' RNAMS RIM BZHIN BSNAN, ,RI MKHA'
RI DANG DUS MKHA' RO, ,THIG MTSAMS THUB PAS DOR BA'I LHAG
,GZA' RNAMS KYI

NI DHRU BA'O, ` ,ZLA DAG GNAS GNYIS STENG MA LAG ,'OG MA GZUGS
KYIS BSGYUR BA YI, ,STENG MAR 'DOD DANG 'OG DUS PHYOGS, ,BYIN
LA 'OG MA DUS KHYIM DANG, ,STENG MA NOR LAG GIS PHUD PAS, ,RIL
CHA'I DHRU BA YANG

DAG 'CHAR, ` ,ZLA DAG GNAS LNGA STENG RIM BZHIN, ,MIG PHYOGS
KLU DBANG GZUGS DANG NI, ,GZA' ZLAS BSGYUR LA DE NYID DANG,
,RTZA ME RGYAL BA GZUGS MDA' RNAMS, ,BYIN LA RIR DUS DANG NI,
,MKHA' RO GNYIS DANG

'KHOR LO YIS, ,PHUD PAS NYI MA'I DHRU BA DAG ,SNGA DHRUR RANG
RANG SGYUR BYED BYIN, ,PHYI MA'I DHRU BA TSEGS MED 'CHAR, `
,NYIN RE'I RTZIS LA 'JUG PA NI, ,GZA' DHR'UR CHU TSOD BUG MDA'
DANG, ,SRANG ME DBUGS MTSO

@002A #, ,CHA MI BDAG ,NYI DHRUR DBYUG MTSO SRANG ZLA MIG
,DBUGS 'BYUNG ME CHU CHA SHAS TE, ,TSES GRANGS JI BZHIN BSGYUR
BA NYID, ,BYIN PAS GZA' NYI'I BAR BA 'GRUB, ` ,RIL POR TSES
BSRES MA

NUS BGO ,RNYED NOR GZUGS ME MI MNYAM ZHING, ,THIG MIG MTSO
RNAMS MNYAM PA'O, ,LHAG DES ZLA BA'I RKANG BA GZUNG, ,DBANG
'BYUNG MDA' CHU YON 'KHRIG GZUGS, ,LDOG PA DANG BCAS YID KYI
GNAS, ,SNGA RKANG

ZOS ZIN SDOM BYA ZHING, ,PHYI RKANG LA NI ZA RGYU SDOM, ,DE
YANG THOG MAR GO BDE'I PHYIR, ,G-YON PHYOGS GRANGS KYI RI MO
STE, ,BSE RU 'DOD PA DAG LA MDA', ,ZUNG DANG KHYIM LA PHYOGS
SDOM ZHING, ,ME DANG

DRAG POR TSES SDOM LA, ,RGYA MTSO PHYOGS LA BU GA GZUGS, ,MDA'
DANG BU GAR LAG MIG YIN, ,RO DANG NOR LA RGYAL BA STE, ,DRANG
SRONG DE NYID STONG LA STONG, ,RKANG GZUNG GDONG MAS CHA SHAS
BSGYUR, ,MA ZIN

RKANG PA DANG POS BSGYUR, ,DUS NYIS THOB PA YANG DAG RGYU,
,LHAG MA MKHA' ROS BSGYUR THOB SRANG, ,YANG LHAG ROS BSGYUR
THOB PA DBUGS, ,SLAR LHAG RI MKHA' RIS BSGYUR THOB, ,CHA SHAS
YIN TE LHAG MED

'CHAR, ,YANG DAG RGYU BA'I CHU TSOD DE, ,SNGA RKANG LA BSNAN
PHYI RKANG PHRI, ,DE NI GZA' BAR LONGS SPYOD DU, ,NOR MNYAM
BSNAN LA MI MNYAM PHRI, ,DE YANG NYI DANG SHED MNYAM PHYIR,
,CHA SHAS RI ROS BSGYUR BA LA, ,RI

MKHA' RIS THOB NOR LNGA PA, ,LHAG DE CHA SHAS DRUG PA YIN, `
,NYI BAR GNAS GNYIS GCIG LA NI, ,SKAR MTSAMS CHU TSOD ZHE
LNGAS SBYANGS, ,MA LDANGS 'KHOR LO BSNAN LA SBYANGS, ,SBYANGS
SHUL 'DOD PA MKHA'

@002B ME NI, ,LONGS NA DOR LA LHAG MA NI, ,MKHA' ROS BSGYUR LA
CHU TSOD BCUG ,MDA' YON ZLAS THOB NYI RKANG GZUNG, ,RO MTSO
BSE RU SNGA RKANG STE, ,LDOG PA DANG BCAS DUS KYI GNAS, ,SNGA
PHYI ZOS DANG MA ZOS SDOM, ,

G-YON GRANGS GZUGS MDA' DAG LA DUS, ,MIG CHU PHYOGS LA ME DRAG
SDOM, ,STONG LA STONG PA RNAM PAR DAG ,RKANG GZUNG GDONG MAS
LHAG RNAMS BSGYUR, ,MA ZIN TSE NA DANG POS BSGYUR, ,MDA' YON
ZLAS THOB

YANG DAG RGYU, ,LHAG MA MKHA' ROS BSGYUR BA LA, ,'OG GI CHU
SRANG GZHUG THOB SRANG, ,LHAG MA ROS BSGYUR RANG CHA BCUG
,BGOS THOB DBUGS YIN DE'I YANG LHAG ,RI ROS BSGYUR LA CHA BCUG
PA, ,CHA SHAS

YIN TE RNAM DAG 'CHAR, ,YANG DAG RGYU BA'I CHU TSOD DE, ,SNGA
RKANG BSNAN LA PHYI RKANG PHRI, ,GZA' DANG NYI MA'I LONGS
SPYOD DU, ,SNGON DU 'KHOR PHYED DOR BA NA, ,BSNAN LA MA DOR
PHRI BA YIS, ,GZA' NYI'I LONGS

SPYOD DAG PAR 'CHAR, ` ,ZLA SKAR CHED LA NYI DAG DER, ,YANG
GCIG MTSO DBANG TSES BSGYUR BYIN, ,TSES 'KHYUD ZLA SKAR RES
GZA' YI, ,LONGS SPYOD KYIS SBYANGS RES GROGS SKAR, ` ,NYI ZLA
BSRES

PAS SBYOR BA 'GRUB, ` ,BYED PA TSES GRANGS 'KHRIG PAS BSGYUR,
,GZUGS DMAN RI YIS BGOS PA'I LHAG ,PHYI CHA'I BYED PA SHAR BA
STE, ,GZA' TSES NYI SKAR ZLA SKAR SBYOR, ,BYED PA YAN LAG LNGA
RU

BSHAD, ` ,BSDUS PA'I RGYUD KYI RJES 'BRANGS NAS, ,BYED PA'I
RTZIS NI BSHAD PAR BYA, ,RAB BYUNG BCU DRUG PA YI NI, ,ME YOS
LA SOGS 'DAS PA'I LO, ,NYI MAS BSGYUR LA NAG PA SOGS, ,'DAS
ZLA BSRES

@003A *, ,LA GNAS GNYIS BZHAG ,'OG MA MIG BSGYUR GTER MDA'
BYIN, ,MDA' ROS BGOS THOB STENG LDAN PA, ,ZLA DAG YIN TE 'PHAR
NA BSHOL, ` ,ZLA DAG GNAS GSUM STENG RIM BZHIN, ,GZUGS

DANG ZLA ME MKHA' MDAS BSGYUR, ,STENG NAS DUS DANG RTZA YON
DANG, ,PHYOGS PHUL MKHA' RO GNYIS DANG NI, ,THUB PAS DOR LHAG
GZA'I DHRU BA, ` ,ZLA DAG GNAS GNYIS STENG MA LAG ,'OG MA
GZUGS KYIS BSGYUR

BA YI, ,RIL POR 'DOD DANG CHAR GZA' DRAG ,BYIN LA DUS NYI NOR
LAG GIS, ,DOR BAS RIL CHA'I DHRU WA KA ` ,ZLA DAG GNAS LNGA
STENG RIM BZHIN, ,MIG PHYOGS KLU DBANG LAG KHROS BSGYUR, ,RIM
BZHIN DE NYID THUB

DBANG DANG, ,RTZA ZUNG BSE RU 'BYUNG BAS BRGYAN, ,'DOD PA RO
DANG MKHA' RO GNYIS, ,'KHOR LOS DOR LHAG NYI DHRU STE, ,SGYUR
BYED BYIN PAS PHYI DHRU 'CHAR, ` ,GZA' NYI'I DHRU BAR BYED
RTZIS KYI, ,RTAG LONGS BYIN PAS

BAR BA 'GRUB, ,RIL BOR TSES BSRES MA NUS BGO ,NOR GYIS MNYAM
DANG MI MNYAM BRTAG ,LHAG MAS ZLA RKANG GZUNG BSUBS SDOM,
,SNGON MAS CHA BSGYUR DUS NYIS THOB, ,YANG RGYU'O LHAG MA
MKHA' RO

DUS, ,'DOD BSGYUR DUS NYIS RIM BZHIN THOB, ,SNGA RKANG BSNAN
LA PHYI RKANG PHRI, ,DE NI GZA' DBYUG MAN CHAD DU, ,CHA BSNAN
YA PHRI GZA' PHYED GRUB, ` ,NYI BAR GNAS GNYIS GCIG LA NI,
,SKAR MTSAMS

CHU TSOD ZHE LNGAS SBYANGS, ,'KHOR PHYED LONGS NA DOR BA'I
LHAG ,MKHA' ROS BSGYUR LA CHU TSOD BCUG ,MDA' YON ZLAS THOB
NOR GYIS NI, ,NYI RKANG GZUNG SDOM GDONG MAS LHAG ,KUN BSGYUR
RANG RANG 'KHOR LOS

@003B BSGRIL, ,MDA' YON ZLAS THOB YANG RGYU STE, ,SLAR LHAG
MKHA' RO DUS 'DOD KYIS, ,RIM BSGYUR 'OG BCUG 'BYUNG 'DOD THOB,
,SRANG DBUGS CHA SHAS 'CHAR BA 'DIS, ,SNGA RKANG BSNAN LA PHYI
RKANG PHRI, ,GZA' NYI'I DBYUG MAN

PHYED DOR PHUL, ,MA DOR PHRI BAS GZA' NYI DAG ` ,RES GROGS
SKAR SOGS GRUB RTZIS KYI, ,SKABS MTSUNGS BYED PA'I LNGA BSDUS
TE, ,GZA' LA GNAS GSUM NYI MA YI, ,CHA SHAS 'DOD PA 'DI'I
KHYAD DO, ` ,GZHAN YANG

SGRA GCAN RI MO NI, ,RAB RGYAL ME YOS ZLA DAG LA, ,KLU NOR
ZLAS BRGYAN MIG GIS BSGYUR, ,NYA LA GZUGS DANG STONG LA MIG
,BYIN LA MKHA' DUS CHU BOS DOR, ,LHAG MA 'KHOR LOS BSGYUR BA
LA, ,MKHA' DUS CHU

BOS BGOS THOB SKAR, ,DE LHAG MKHA' ROS BSGYUR THOB DBYUG ,YANG
LHAG THIG ROS BSGYUR THOB SRANG, ,DUS BSGYUR DBUGS DANG ME MIG
GIS, ,BSGYUR THOB CHA STE LHAG MED 'CHAR, ,DE YIS SGRA GCAN
RTZA BA DAG ,RTZA

BAS 'KHOR LO LA SBYANGS GDONG, ,GDONG LA 'KHOR PHYED STER RAM
DMAN, ,DUS ME'I LONGS SPYOD RNAM DAG 'CHAR, ,THIG RTZE GZUGS
YON ZLA BUG GZUGS, ,RTZA BA SNGA MAR STER BA DANG, ,GDONG MJUG
LA PHRI PHYI MA

'CHAR, ,BYED RTZIS LA NI 'BYUNG 'DOD BYIN, ,GZHAN RNAMS GONG
BZHIN BYAS PAS 'GRUB, ` ,GRUB RTZIS LO BDAG GZA' SKAR NI, ,NYI
MAS LUG KHYIM SLEBS PA DANG, ,ZHAG KHYAD MA ZHUGS NYIN DE'I
GZA', ,RNAM DAG GRUB PA'I

LO BDAG DANG, ,LUG KHYIM ZLA BA'I BDAG PO'ANG YIN, ,DE BZHIN
GLANG SOGS SHES PAR BYA, ,LUG KHYIM NYIN DER GZA' PHUR BU,
,GNAS PA'I SKAR MA LO DE'I BDAG ` ,BYED PA'I LO BDAG GZA' SKAR
NI, ,RAB RGYAL ME YOS

@004A *, ,LA SOGS PA'I, ,'DAS LO GNAS LNGA BZHAG STENG NAS,
,GZUGS TSES ZLA ME GZUGS ZLA NYIS, ,BSGYUR LA STENG NAS LAG
ZUNG RTZA, ,NOR YON 'BYUNG BA BUG RTZA MIG ,BSNAN LA 'OG NAS
RI ZLA ME, ,DUS DANG

MKHA' RO GNYIS DANG GZAS, ,BGOS LHAG LO BDAG GZA' YIN LA,
,BYED PA'I LO 'PHO RNAM PAR DAG (` DE YANG JI TZAM DBANG BA
NI, ,GO PHYIR STENG NAS RTZA GBANG DANG, ,BUG MDA' DBANG PO MI
BDAG YON, ,GNAS BZHI DE LAS DA LTA'I LO'I, ,LONGS SPYOD MAN
GYIS RIM BZHIN SBYANGS, ,SBYANGS LHAG CHU TSOD MKHA' ROS
BSGYUR, ,SRAD BCUG ROS BSGYUR DBUGS BSRES LA, ,SLAR YANG RI
ZLA ME YIS BSGYUR,,

RTZA? BCUG MKHA' STENG LAG PA SKYON, ,THUB PAS BGOS NOR NAG PA
NAS, ,GANG SONG ZLA GRANGS LHAG MKHA' CHES, ,BSGYUR LA BGOD
BYED KYIS THOB BZHAN? ,LHAN MA MKHA' RO THIG BRO DANG, ,ROS
BSGYUR BGOS THOB NOR DE RNAMS, ,RDZOGS NAS BDAG GZA' PHYI MAR
SLEB, ,RANG 'KHOR PHRI NA PHYI LO'I 'CHAR, ` ,) ,ME YOS 'DAS
LO BZANG POS BRGYAN, ,'KHOR LOS PHUD LHAG LO SKAR YIN, ` ,'DAS
LO MES GSRE GNAS GNYIS BZHAG ,

STENG MAR MIG DANG 'OG MAR MDA', ,PHUL LA THUB PAS SO SOR DOR,
,LHAG MA RIM BZHIN RGYAL BLON GZA', ` ,BAL PO'I YUL DU DAR
BA'I LUGS, ,KA RA'I RO MYANG LTA BU'I RTZIS, ,GTER MTSO KLU
GZUGS LO TSOGS LA, ,

ME YOS LA SOGS 'DAS LO BSRES, ,DE NI SH'A KA'I LO ZHES GRAGS,
,DE NYID MES BSGYUR THUB PAS BGO ,THOB NOR LOGS BZHAG LHAG MA
DE, ,CHAR GYI DON DU MIG GIS BSGYUR, ,'BYUNG BA BSNAN PA CHAR
'BRAS YIN, ,SNGON

GYI THOB NOR ME YIS BSGYUR, ,RIS BGO LA SOGS LAN BRGYAD BYA,
,'BRU RTZVA SIL DROD RLUNG 'PHEL ZAD, ,'KHRUGS RNAMS RIM PA
BZHIN DU SHES, ,MANG MTHA' RI ZLA NYUNG MTHA' MDA', ,KHYIM
'BRING 'BRAS BU DE BZHIN

'BYUNG, ,SH'A KA'I LO DE DRAG POS SBYANGS, ,LHAG MA MTSOS BGOD
GZUGS SHAR NA, ,RDZING BUR 'JUG CES THAN PA CHE, ,MIG SHAR YAN
LAG 'JUG CES PA, ,LA LAR CHAR 'BAB LA LAR MIN, ,ME SHAR KUN TU
'JUG

CES PA, ,LA LAR MA YIN YUL KUN 'BAB, ,THIG LE SHAR TSE ZHOD
CES PA, ,CHER 'BAB CHU BO RAB TU RGYAS, ` ,DBANG PHYUG MJAL
PHRAD RTZIS LA NI, ,BYED PA'I LO BDAG GZA' DBYUG GNYIS, ,GNAS
NI BCU GNYIS BGOD

@004B BYAS TE, ,GZA' LA ZLA BA RI DBANG PO, ,LUG KHYIM DON DU
SBYIN PAR BYA, ,CHU DANG ME MDA' GLANG LA BYIN, ,RI BONG RI
GZUGS 'KHRIG PA STE, ,RGYA MTSO ME MDA' KARKA tA, ,ZLA BA MIG
BGROD SENG GE LA, ,CHU GTER RGYAL

BA BU MO STE, ,DUS DANG GZUGS DBANG SRANG GI DON, ,BSE RU RI
MTSO SDIG PA LA, ,ME DANG MI BDAG GZHU LA STE, ,RIG BYED RI
RTZE CHU SRIN YIN, ,RO DANG CHU GTER BUM PA LA, ,THIG LE LAG
MDA' NYA LA BSRES, ,

SO SOR MA NOR BSNAN PA LA, ,MKHA' RO THUB PAS BSGRIL BA'I LHAG
,GANG SHAR KHYIM GZA' BCU GNYIS YIN, ,NYI KHYIM 'PHO BA'I TSES
GZA' DANG, ,KHYIM GZA' MANG NYUNG BRTAG BYAS LA, ,KHYIM GYI
GZA'

MANG BZHUGS TE MJAL, ,'BRAS BU LO 'KHRUGS SDUG BSNGAL 'ONG,
,TSES KYI GZA' MANG BZHENGS TE MJAL, ,CHAR CHU DUS 'BAB LO
THOG 'PHEL, ,MNYAM NA GZIMS TE MJAL BA'I 'BRAS, ,SA G-YOS CHOM

RKUN TSAD NAD DAR, ,RLUNG CHE THOG SER RGYAL 'BANGS 'KHRUGS, `
,GRUB MTHA'I LO 'PHO 'DAS LO DAG ,GNAS DRUG BZHAG LA GZUGS MI
BDAG ,YID GZUGS KHYIM DANG ZLA NYIS BSGYUR, ,STENG RIM BDUD
PHYOGS

RI MTSO THIG ,MDA' DANG RTZE STONG LAG BYIN LA, ,RI MKHA' RI
'DOD DUS MKHA' RO, ,MKHA' RO THUB LAS DOR LHAG MA, ,GRUB
MTHA'I LO 'PHO 'GRUB PA YIN, ,SGYUR BYED BYIN PAS PHYI LO'I
'CHAR, ` ,DE NAS LNGA BSDUS

MYUR RTZIS NI, ,RTZIS YUL LO GANG NAG DHRU 'AM, ,ZLA BSHOL YOD
TSE DBO ZLA YI, ,NYI DHRUR GANG 'OS TSES KYI NI, ,RTAG LONGS
BYIN PAS ZHAG GCIG GI ,LONGS SPYOD CUNG ZAD MA LONG NA, ,RTZIS
YUL LO DE'I NYI RAGS ZIN, , 
@005A *, ,DE DANG ZHAG KHYAD MA ZHUGS PA'I, ,GZA' TSES RTAG
LONGS GZA' DHRUR BYIN, ,GZA' RAGS ZHAR LA 'GRUB PAR 'GYUR, ,NYI
RAGS DE NYID MDA' YON ZLAS, ,BGOD PAR BYA ZHING SKAR DBYUG LA,
,THOB PA MI

SRID CHU TSOD NI, ,MKHA' ROS BSGYUR LA CHU SRANG BCUG ,MNGA'
'DOD BGOS THOB SRANG YIN LHAG ,DUS BSGYUR DBUGS DANG RI RO YIS,
,BSGYUR THOB CHA STE LHAG MED 'CHAR, ,BYED PAR CHA SHAS 'DOD PAS
BSGYUR, ,

DE NYID GNAS GSUM DGOD BYAS LA, ,ZLA CHU DUS KYIS RIM PAR
BSGYUR, ,RANG RANG 'KHOR LOS STENG DU BSGRIL, ,SKYES BU GSUM GYI
RTAG LONGS 'GRUB, ,GZA' DANG NYI MA RAGS PA GNYIS, ,GLING DRUG
LA BKOD GLING RE

LA, ,KHYIM NI GNYIS GNYIS MING BRIS LA, ,LUG DANG BU MO ZLA
'BRAS KYIS, ,PHRI ZHING SRANG DANG NYA LA BYIN, ,GLANG SENG
GNYIS LA CHU 'BRAS KYIS, ,PHRI ZHING SDIG BUM GNYIS LA BYIN,
,'KHRIG PA KARKAR DUS 'BRAS KYIS, ,

PHRI ZHING GZHU SRIN GNYIS LA BYIN, ,DE YIS KHYIM ZHAG SPYI NOR
'GRUB, ` ,DE NAS NYIN RES RTZIS 'JUG PHYIR, ,NAG ZLA LA SOGS NYI
DHRU LA, ,GANG 'DOD TSES KYI RTAG LONGS BYIN, ,DE LA NYI MA RAGS
PAS PHRI, ,NYI BAR BYA RA

GANG MTHUN 'DZIN, ,DE YI BAR 'OG RE MIG LA, ,KHYIM DRUG SPYI NOR
GANG MTHUN BYIN, ,GZA' PHYED NYI MA DAG PAR 'GYUR, ` ,RIL POR
TSES BSRES CHU ZLAS BGO ,LHAG MAS ZLA BA'I RE MIG GZUNG, ,DE NI
GZA' BAR

LONGS SPYOD DU, ,NOR MNYAM BSNAN LA MI MNYAM PHRI, ,DE YIS GZA'
DE DAG PAR 'GYUR, ` ,NYI DAG GNAS GNYIS GCIG LA NI, ,CHU TSOD
MTSO DBANG TSES BSGYUR BYIN, ,TSES 'KHYUD ZLA SKAR 'GRUB PA
SOGS, ,YAN

@005B LAG LNGA PO RIM BZHIN 'CHAR, ` (GZA' GCIG GNYIS BSDAB
DBYUG MANG CHAD, ,GZA' 'PHAR DBYUG NYUNG TSES LHAG STE, ,DE TSE
SNGA MA'I BSGRUB LUGS NI, ,CHAD GZA', ,DE LTAR SHAR BA'I RI MO
LAS, ,GZA' TSES LONGS SPYOD MA 'ONGS PA, ,ZLA SKAR SBYOR? BA
DNGAS? PAR BSHAD, ,RES GZA' NAM LANGS DUS SU 'PHO'O,, TSU TSOD
DRUG CU STONG CHOS GRA'I NYI DAG ZLA CHOS KYI RTAG LONGS BSTOS?
LA MKHA' ROS SBYANGS ROS GROGS? LA SOGS PHYI? LTAR SGRUB,) ,SGRA
GCAN MYUR BA SGRUB LUGS NI, ,GONG GI THIG DUS CHU BO YIS, ,DOR
BA'I LHAG MAS BYA RA BZUNG, ,NYA STONG RE'U MIG 'DZIN PAS 'GRUB,
` ,DBUGS THOB KHYIM SLEBS SGANG TSAD NI, ,

GANG BRTZI ZLA BA'I MDA' RO YI, ,LHAG MAS RE'U MIG BYA RA 'DZIN,
,DE YANG RI MOS RTOGS PA'I TSUL, ,MDA' RO'I LHAG MA MKHA' MES
BSGYUR, ,DBUGS THOB TSOL PHYIR MKHA' NOR NYI, ,KHYIM SLEBS THIG
DANG RTZIS

BYA THIGm ,DE TSE MKHA' DBANG BUG ZLA DANG, ,SGANG TSAD DBANG
YON RTZE BYIN NAS, ,MDA' ROS BGOS PA LHAG 'BYUNG NA, ,NOR LA ZLA
STER TSES GRANGS BZUNG, ,LHAG DES MDA' ROR PHRI BA'I LHAG ,DBANG
THOB NOR GYIS

'DOD CHA BZUNG, ,GZA' NYIR SBYANG BAS TSAD RNAMS SHAR, ,MDA'
RO'I LHAG MA THIG YIN NA, ,STER BYA DE RNAMS BGOS SOGS 'DRA,
,TSES GRANGS SUM CU LAS LHAG NA, ,MKHA' MES PHUD NAS LHAG DES
BZUNG, ,

DBUGS THOB TSES GRANGS MAR DOR BYUNG, ,ZLA SNGA'I TSES GRANGS DE
NYID LA'O, ,SGANG TSAD ZLA BA RANG NGES CAN, ` ,PHAG ZHAG HOR
ZLA LNGA PA YI, ,MDA' RO'I LHAG MAS BYA RA BZUNG, ,DE NYID RI
MOS RTOGS TSUL NI, ,MDA'

RO'I LHAG MA MKHA' MES BSGYUR, ,DE LA NOR THIG RGYAL POS BRGYAN,
,MDA' ROS THOB NOR TSES GRANGS YIN, ,LHAG MA MDAS THOB NOR 'DOD
CHA, ,LUS PAS LNGA CHA GZUNG BYAS TE, ,NYIN DE'I NYIN MOR BYIN
PA YIS, ,

SKAR DBYUG SRANG TSAD JI BZHIN SHAR, ,Ri shI BRGYAD PA'I DBUGS
NYIN 'CHAR, ,LNGA PA BCU GCIG SGANG LA NI, ,DBYAR DGUN NYI MA
LDOG PA DANG, ,GNYIS PA BRGYAD PA'I SGANG LA NI, ,DPYID STON
NYIN MTSAN MNYAM PA 'ONG,

@006A *, ,NYIN DE'I GZA' LONGS ZAD TSE 'PHO, ,ZHIB PAR GZA' NGAG
LDE MIG LTOS, ,SGANG TSAD NYER BDUN LA BYUNG TSE, ,BYED RTZIS
ZLA BA SHOL BYUNG BAR SHES, ,SGANG TSAD GNAM GANG LA SHAR NA,
,ZLA BA DE NYID

GNYIS BRTZEGS DANG, ,TSES GCIG DAG LA SHAR 'GYUR NA, ,ZLA BA DE
NYID PHYI LA BSHOL, ,MDOR NA TSES GCIG LA SHAR SGANG, ,ZLA BA
SNGON MA'I SGANG DANG NI, ,GNAM GANG LA SHAR SGANG DE NI, ,ZLA
BA RANG GI SGANG YIN NO, ` ,DUS BZHI

MI 'GYUR GZER BZHI DANG, ,NYIN MTSAN 'PHEL 'GRIB TSAD SOGS NI,
,RGYA BOD LA SOGS YUL GZHAN GYI, ,SHAR TSAD RGYU MTSAN LA BRTEN
NAS, ,HOR YUL SA CHA SO SO LA, ,YID RTON NGES PA'I RI MO RNAMS,
,SHAR NYIN

DE DER 'OS SO SKAD, ` ,GTZUG LAG SPOR THAD SER RTZIS NI, ,ME YOS
LA SOGS 'DAS PA'I LO, ,NYI MAS BSGYUR LA STAG ZLA SOGS, ,'DAS
ZLA BSRES LA GNAS GNYIS BZHAG ,'OG MA MIG BSGYUR ME

MTSAMS BYIN, ,MDA' ROS THOB BSRES ZLA DAG GO ` ,ZLA DAG ZHAG
GSIL TSES GRANGS BSRE, ,GNAS GSUM BAR DU YON DANG 'OG ,RI ZUNG
RTZE BYIN RI MKHA' RIS, ,THOB BYIN PAR BA SDE BROS THOB, ,STENG

SBYANGS LHAG MA SPYI DHRU YIN, ,CHU ROS PHYE BA'I LHAG THIG
SHAR, ,TSES DE CHAD PAS ZLA CHUNG ZER, ` ,SPYI ZHAG GNAS DRUG
BZHAG PA LA, ,DANG BOR ME BYIN RI YIS DOR, ,LHAG MA RES GZA'
GNYIS PAR RGYAL, ,

STER LA KLU LAG GIS DOR LHAG ,SMIN DRUG NAS BRTZAMS RGYU SKAR
RO, ,GSUM PAR YON PHUL LHAS DOR LHAG ,SPAR KHA LE NAS ZON PAR
RIM, ,BZHI PAR NOR STER RTZiS DOR LHAG ,DE YIS PHYOGS SBYANGS

@006B MED NA NI, ,PHYOGS LA RTZiS SBYANGS SME BA DGU'O, ,LNGA
PAR 'DRAG BSNAN NYIS BGOS LHAG ,'BRUG NAS YOS PAR BCU GNYIS SO,
,DRUG PA ZLAS BRGYAN KHROS NGOR LHAG ,GCIG GNYIS ME LA GSUM BZHI

SA, ,LNGA DRUG LCAGS TE BDUN BRGYAD CHU, ,DGU THIG SHING KHAMS
RIM PAS SHES, ` ,GNAM LO'I KHAMS NI 'DAS LO DER, ,MTSE MAS
BRGYAN LA STOBS KYIS BGOS, ,GCIG GNYIS ME SOGS SNGAR BZHIN

NO, ` ,ZLA BA'I KHAMS NI ME YOS SOGS, ,'DAS LO NYIS BSGYUR RIN
CHEN PHUL, ,SOR MOS BGOS PA'I LHAG MA NI, ,HOR ZLA DANG PO STAG
ZLA'I KHAMS, ,BUS DED LO ZLA ZHAG DUS BZHI, ,THAMS CAD LO RGAN

DRUG CUR 'KHOR, ` ,GNAM LO'I SME BA 'DAS PA'I LOR, ,SME BYIN
RTZiS BGOS PHYOGS LA SBYANGS, ,THIG NI SOR MOR GTER GYIS
SBYANGS, ,DE YIS SME BA RTOGS PAR 'GYUR, ` ,ZLA SME 'DAS LO NYI
MAS BSGYUR,,

MIG BYIN RTZiS DOR PHYOGS LA SBYANGS, ,THIG LA SNGAR BZHIN STAG
ZLA'I SME'O ` ,SE ZHIG SOGS NI GANG BRTZI'I LO'I, ,SROG KHAMS
DBANG KHAMS GCIG KHA YAN, ,SROG GI BUR 'GYUR SE ZHIG DANG, ,SROG
GI DGRA SHAR

'DUN KHUR DANG, ,SROG GI GROGS BYUNG KHA RAL DANG, ,SROG GI MA
LA KHO NONG ZER, ` ,SROG LUS DBANG RLUNG SME KHAMS LNGA, ,MI
'DRA'I LO NI 'BYUNG LDAN ZER, ` ,GZA' YI DAR GUD SOGS BRTZI
TSUL, ,GANG TSES DE DAR

BU YANG DAR, ,MA ZHUD DGRA GUD GROGS GYOD ZER, ` ,GRUB RTZIS
GZA' NYI'I DHRU SOGS LA, ,SGRUB TSUL NGO MTSAR GZHAN YOD KYANG,
,GONG DU LAG LEN BDE KHYAD KYIS, ,SPYI LTAR SGRUB TSUL TZAM ZHIG
SMRAS, ,

@007A *, ,'DI DAG DPYIS PHYIN SHES PA LA, ,RGYU MTSAN RTZIS KYI
GO BA DAG ,LAG LEN RTZIS DANG RAB SBYAR TE, ,MKHAS PA'I MDUN SAR
LEGS PAR SBYONGS, ,DGE BAS BDAG GZHAN TSE RABS SU, ,

BA SHES GNYEN MKHAS PAS RJES BZUNG ZHING, ,GSAL RGYUD BSHAD
SGRUB BSTAN PA MCHOG ,RNAM KUN 'DZIN SKYONG SPEL BAR SHOG ,MA
DAG PHYI NANG DUS SBYOR NI, ,CHOS MTSUNGS LAM GZHAN BSGOMS STOBS

KYIS, ,YONGS DAG DUS KYI 'KHOR LO YI, ,DKON MCHOG GSUM GYI BKRA
SHIS SHOG,, ,,(CES RAB BYUNG BCU DRUG PA'I RTZIS GZHI GSAR DU
SPOS TE LNGA BSDUS SGRA GCAN DUS GZER BRTAG THABS 'BYUNG RTZIS
NYER MKHO

SOGS DANG BCAS PA MDOR BSDUS SU BKOD PA 'DI NI, ` GDAN SA KHU
RAL CHEN MO'I DKA' BCU DUS RAMS PA BLO BZANG RIN CHEN DANG, 'DI
KHA'I RTZIS RAMS PA NGAG DBANG BRTZON 'GRUS GNYIS KYIS RAB DKAR
LHA RDZAS KYI ME TOG DANG BCAS TE NAN TAN DU BSKUL BA'I

NGO MA CHOG PA TZAM DU, ^ SH'AKYA'I BTZUN GZUGS 'JAM DBYANGS
DGYES PA'I BSHES GNYEN DU 'BOD PAS TSA HAR DGE BSHES BLA MA'I
LNGA BSDUS RNAM BSHAD KYI RTZA TSIG DANG SGO BSTUN PA LHUR LEN
GYI SGO NAS, RAB RGYAL DNGOS PO LO'I BRTAN BZHUGS GSOL TSOGS

KYI SKABS SU DBEN PA'I BSTI GNAS BRAG SER KHROD DU SBYAR BA BKRA
SHIS DGE LEGS 'PHEL,, ,,)
