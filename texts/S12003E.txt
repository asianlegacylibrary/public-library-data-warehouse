@001A *, ,DGA' LDAN LHA BRGYA MA'I GZHUNG BSRANGS KYI KHRID KYI ZIN BRIS GZHUGS SO, ,

@001B #, ,THUB DBANG RDO RJE 'CHANG DNGOS TZONG KHA PA, ,DBYER
MED 'JAM DBYANGS ZHI KHRO MI YI GAR, LHUR MDZAD MDO SNGAGS THUB
BSTAN PADMO'I

GNYEN; ;MKHYEN BRTZE NYI MA 'BAR BA'I 'OD BRGYAS SKYONGS, ,DGA'
LDAN LHA BRGYA MA'I GZHUNG BSRANGS KYI BSHAD LUNG AU CU MU CHIN
DON GRUB KYIS ZHUS NGOR RAB

BYUNG BCU GNYIS PA'I BGRANG BYA SUM CU PA ME SPREL ZLA 1 TSES 7
LA BSTZAL SKABS, SPYIR RANG CAG RNAMS KYIS DAL 'BYOR GYI RTEN
BZANG RNAM PAR DAG PA THOB, RTEN DE LA BSTAN

PA'I SNYING PO DRI MA MED PA GSER SBYANGS BTZOM LTA BU 'DI 'DRA
BA DANG MJAL TE MDO DANG SNGAGS GANG ZHIG GI SGO NAS DAL 'BYOR
DON LDAN DU BYED 'DOD NA'ANG NYAMS LEN BYAS

@002A #, ,CHOG PAS GANG NYAMS SU BLANG BYA'I CHOS DANG, DE NYID
NYAMS SU LEN TSUL BRGYUD LDAN GYI BLA MA DAM PA'I THUGS NYAMS SU
BZHES TE CI LTAR

GDAMS PA'I RJES SU ZHUGS NAS NYAMS SU LEN PA DGOS, DE'ANG SANGS
RGYAS BCOM LDAN 'DAS KYIS RGYU 'BRAS KYI THEG PA GNYIS GSUNGS
PA'I PHAR PHYIN NAS BSHAD PA'I

LAM THUN MONG BAS RGYUD SBYANGS PA RGYUR BTANG STE GSANG CHEN
RDO RJE THEG PA'I SMIN GROL GYI LAM GYIS DNGOS GZHI BYAS NAS,
DE'ANG BDE GSANG 'JIGS GSUM GYI RIM GNYIS KYI

GNAD DANG 'BREL BAR NYAMS SU BLANGS NA GNAD DU 'GRO LA, GZHAN
KHA YAR BA PHRAN TSEGS LA CI LTAR 'BAD KYANG BOGS THON DKA' BAS
MGO BSHES GNYEN BSTEN

@002B TSUL NAS ZHI LHAG GI BAR GYI LAM LA SBYANGS PA ZHIG GIS
'BRAS BU'I THEG PA'I SKABS NAS BSHAD PA'I BSHES GNYEN MTSAN NYID
DANG LDAN PA LAS DBANG RNAM PAR DAG PA THOB, DAM TSIG DANG SDOM
PA TSUL BZHIN DU BSRUNG,

DE'I STENG NAS SKYE SHI BAR DO RGYAL BA'I SKU GSUM DU BSGYUR BAR
BYED PA'I LAM RIM PA GNYIS NYAMS SU LEN PA ZHIG DGOS, DE LTA
BU'I GDAMS PA BLA MA'I RNAL 'BYOR DANG 'BREL BAR PHYOGS GCIG TU
STAN GCIG LA NYAMS

SU LEN TSUL KHAMS GSUM BLA MA TZONG KHA PA CHEN PO LA RJE BTZUN
'JAM PA'I DBYANGS NYID KYIS GDAMS BA'I MAN NGAG THUN MONG MA YIN
PA NI THUGS SRAS MKHAS GRUB THAMS CAD MKHYEN PA LA GNANG, BSO
CHOS KYI RGYAL MTSAN, GRUB CHEN

CHOS KYI RDO RJE RNAMS NI SNYAN BRGYUD KYI KHUNGS GTUGS SA YIN,
SNYAN BRGYUD KYI GLEGS BAM MNGA' BA DE DAG GI GDAMS PA BLA MA
MCHOD PA ZHES GRAGS PA 'DI NYID YIN ZHING, TSUL 'DI'ANG MGO
BSHES GNYEN BSTEN PA NAS MTHAR THUG

GI BAR LA YANG DAG PA'I LTA BA'I STENG NAS 'GRO TSUL LA GZHOL,
LAS NYON GYI RTZA BA BDAG 'DZIN GYI ZHEN YUL MED PAR MA SHES PAR
CI BYAS KYANG DE DAG SPONG THABS MED PAS, 'DI YUL SUN BYUNG MED
PAR NI, ,DE SPONG BA NI NUS MA YIN, ,ZHES GSUNGS, DE'I

NYAMS LEN LA LTA BA'I GNAD THUN MONG BA PHAR PHYIN THEG PA NAS
BSHAD PA LTAR DANG, THUN MONG MA YIN PA SNGAGS KYI LTA BA'I GNAD
DE NAS BSHAD PA'I THABS MKHAS DANG 'BREL BAR NYAMS SU LEN DGOS,
DE'I ZAB GNAD PAn

@003A *, ,CHEN THAMS CAD MKHYEN PAS PHYAG CHEN GYI KHRID KYI SGO
NAS 'DOMS PAR MDZAD, DE'I SNGON 'GRO'I BLA MA'I RNAL 'BYOR LA
BLA MCHOD DU GRAGS PA MDZAD PAS, PHYAG CHEN RTZA BAR, BSAM GTAN
BDE BA'I

STEGS BU LA, ,NAS, BSTIMS, ,ZHES PA'I DGE SEMS NI BYANG CHUB KYI
SEMS DANG, BLA MA'I RNAL 'BYOR ZUR DU BKOD GSUNGS PA 'DI YIN
PAR, PHYAG CHEN 'GREL BA YANG GSAL SGRON MER GSUNGS, TSUL

'DI NI DGA' LDAN LHA BRGYA MA ZHES KUN LA RLUNG LTAR GRAGS PA
DE'I STENG DU BLA MA MCHOD PA'I MGO MJUG GI GDAMS PA THAMS CAD
DRIL TE DE'I GZHUNG BSRANGS NAS NYAMS SU LEN TSUL STON, 'DI'I
LUNG TZAM LAS BSHAD LUNG

NI MA THOG LUNG THOB NA DE'I STENG NAS BSHAD PA BYAS PAS BSHAD
LUNG GI GO CHOD CES YONGS 'DZIN YE SHES RGYAL MTSAN GYIS GSUNGS
TE BRGYAD STONG PA'I BSHAD LUNG YANG DE 'DRA RED, KUN MKHYEN BAR
BAS BSHAD LUNG LA BSHAD LUNG GI RGYUN

ZHIG DGOS ZHES BZHED LUGS MI 'DRA, CI LTAR YANG BSHAD KHRAL BAB
PA YIN TZA NA, THOG MAR CHOS KUN DE NYID 'BYED PA'I SOGS KYIS
MCHOD PAR BRJOD DE, RGYAN GYI NYAN THOS ZHI BA SOGS DANG, 'JUG
PA'I NYAN THOS SANGS RGYAS 'BRING

RNAMS SOGS GZHUNGS RANG GI 'GRO LUGS LA MTHUN PA DANG, RTZA SHES
KYI MCHOD BRJOD LTAR 'DIR YANG GZHUNG RANG GI BRJOD BYA'I 'GROS
LTAR RJE BLA MAR MCHOD PAR BRJOD DE LHAG MAS BSHAD PAR DAM BCA'
BA DANG SNOD LDAN

@003B NYAN PAR BSKUL BA BSTAN, DE'ANG BLA MA'I RNAL 'BYOR DGA'
LDAN LHA BRGYA MA'I TSIG RIS LA MDO LUGS KYI 'GROS LAS SNGAGS
KYI SKAD CHA MANG PO MA BSRES PAR MJUG TU SNYING GAR SPYAN 'DREN
PAS SNGAGS DANG 'BREL BA

GO BAR BYAS PA TZAM RED MOD, 'DIR NI MDO SNGAGS KYI GDAMS PA MA
TSANG BA MED PAR BSDUS TE SNGAGS KYI LAM RIM PA GNYIS KYI GNAD
MTHAR THUG NAS SONG NA ZUNG 'JUG TU BGROD BYED KYI THABS LA THUG
DGOS, DE'ANG

RANG CAG RNAMS KYI ME TOG PHOG PA'I LHA SKAL NI RJE BLA MA YIN
PAS THAMS CAD LA 'PHRIN LAS KYI KHYAB BDAL CHE BA DGA' LDAN LHA
BRGYA MA 'DI SNYAN RGYUD KYI MAN NGAG LAS BYUNG BA'I TSUL 'DIS
GZHUNG BSRANGS TE MDO SNGAGS MA LUS

PA DKYUS GCIG TU NYAMS SU LEN PA LA, SBYOR DNGOS MJUG GSUM,
SBYOR BA LA CHOS DRUG LAS, GNAS KHANG BYI DOR BYAS, ZHING BKOD
SOGS RTEN BKRAM PA'I SPYAN SNGAR MCHOD PA G-YO MED BAR BSHAMS,
STAN LA 'KHOD

DE; BSAM PA KHYAD PAR CAN GSAL BTAB STE THOG MAR SKYABS 'GRO'I
TSOGS ZHING GSAL BTAB STE DE RANG LA BSDUS, DE RJES SLAR YANG
SGOS KYI TSOGS ZHING GSAL 'DEBS PA YIN PAS THOG MAR SKYABS
'GRO'I TSOGS

ZHING NI, MDUN GYI NAM MKHAR KUN TU BZANG PO'I MCHOD SPRIN
'KHRIG PA'I DBUS SU RIN PO CHE'I KHRI YANGS SHING RGYA CHE BA'I
STENG DU RGYAB LA NYE BAR RIN PO CHE'I KHRI CHUNG DU'I STENG DU
SNA TSOGS PADMA ZLA NYI'I GDAN, DE RDZOGS RIM

@004A *, ,GYI SMIN BYED KHYAD PAR CAN DU 'GYUR BA DANG, DE'I
STENG DU RTZA BA'I BLA MA DANG DBYER MED PA'I NGO BO RJE BLA MA
LA RNAM PA THUB DBANG MTSAN DPE GSAL RDZOGS KYI SKU'I RNAM PA
CAN, RTZA BA'I BLA MA RJE

RIN PO CHE, THUB DBANG GSUM NGO BO DBYER MED DU MOS PA ZHIG
DGOS, RTZA BA'I BLA MA LA DA LTA'I BLA RGAN ZHIG GI BSAM PA
BZHAG, RJE BLA MA SNGON GYI SANGS RGYAS BYANG SEMS KYI SRAS,
THUB DBANG DE THAMS CAD

LAS LHAG PA'I SANGS RGYAS SU NGO TSOR 'CHAR BA BLO SKYON CAN YIN
PAS BLA MA DANG LHAG PA'I LHA NGO BO DBYER MED PAR BSGOM PA GAL
CHE, BSHES GNYEN LA RTZA BA DAD PA SBYANGS PA'I SKABS PHAR PHYIN
THEG PAR SANGS RGYAS

DNGOS KYI 'DU SHES 'JOG DGOS LA SKYON KUN ZAD YON TAN KUN RDZOGS
SU LTA BAR GSUNGS, 'DIR SNGAGS KYI THEG PA DANG 'BREL BAS DON LA
DE LTA YIN PAR MA ZAD, RNAM PA YANG LHAG PA'I LHA'I RNAM PAR
GSAL

'DEBS PAR MDZAD, DE'I YON TAN DRAN PAR BYED PA LA, MTSAN DANG
DPE BYAD GSAL LA RAB RDZOGS PA'I, ,SOGS SKU GSUNG THUGS YON TAN
'PHRIN LAS DANG BCAS PA'I YON TAN BSAM, DE'I G-YAS

G-YON GNYIS SU PADMA DANG NYI ZLA'I GDAN LA RGYA CHEN SPYOD
RGYUD DANG ZAB MO LTA RGYUD KYI BLA MA, DBUS KYI DE RTZA BA'I
BLA MA YIN MOD KYANG, MDUN DU MJAL DUS KYI RNAM PA CAN, RGYAB
KYI STENG GI CHA LA RDO RJE 'CHANG LA TE LO

@004B N'A RO MAR PA SOGS NYAMS LEN BYIN RLABS BRGYUD PA'I BLA
MAS BSKOR BA, PHYOGS BZHIR GSANG BDE 'JIGS GSUM DUS 'KHOR, DE'I
PHYI ROL YI DAM SANGS RGYAS, BYANG SEMS NYAN RANG DPA' BO MKHAR
'GRO'I TSUL BZUNG BA,

TSOGS ZHING BKOD PA MI 'DRA BA RE YOD NA'ANG PHAL CHER 'DI DANG
'DRA, BSTAN SRUNG YE SHES PA NGOS CAN LAS TSOGS ZHING LA 'JIG
RTEN PA BZHAG MI CHOG, RGYAL BO CHEN PO BZHI NI 'JIG RTEN PAR
BSTAN YANG DON LA

'JIG RTEN LAS 'DAS PA YIN PAS SANGS RGYAS KYIS BSTAN PA GTAD,
DER MA ZAD DKYIL 'KHOR MANG POR YANG BKOD 'DUG PA BCAS BKOD
CHOG, DE MA YIN PA'I 'JIG RTEN PA DON LA 'JIG RTEN LAS 'DAS PA

YIN PA'I LO RGYUS TZAM YOD PAR BRTEN NAS BKOD MI RUNG, MI RUNG
RGYU DE'ANG 'JIG RTEN PA DAG GIS 'CHAR SGO SNA TSOGS SHIG BSKYED
NAS DON DANG BYA BA MANG PO LA 'JUG PAS MTHAR CHOS 'GO MI THON
PA ZHIG MA GTOGS

THON PA ZHIG KHONG TSOS BYED MI NUS PA RED, RDO RJE 'CHANG GTZO
'KHOR GYI MTHAR SDE SNOD GSUM DANG RGYUD SDE BZHI'I BSHAD PA
DANG, DBANG BSKUR MAN NGAG GNANG BA'I BLA MA RNAMS BZHUGS PA DE
THAMS CAD RANG LA DGYES PA'I RNAM PAS BZHUGS

PA RTEN 'BREL GYI GNAD SHIN TU CHE BAR GSUNGS, DE DAG GI MDUN NA
RANG RANG GI THUGS RGYUD KYI RTOGS PA'I CHOS PO TI'I RNAM PAR
GSAL 'DEBS, RNAM PA DE LTAR GSAL MA BTAB NA'ANG RUNG MOD KYANG
BDUD RTZI 'BEBS SBYANGS SOGS BLO LA 'CHAR BDE

@005A *, ,CHED BLA MA GONG MA DE DAG GIS GSAL 'DEB MDZAD PA YIN
PAR 'DUG, DE DAG LAS GANG 'DUL GYI BKOD PA GSAL BTAB, RANG GI
MTHA' SKOR DU SEMS CAN THAMS CAD SMUG SHIG GE 'KHOD PAS RANG

GZHAN SEMS CAN THAMS CAD 'KHOR BA 'DIR SHES RGYUD DUG GSUM DANG
LAS KYI GZHAN DBANG DU SONG STE SDUG BSNGAL 'BA' ZHIG MYONG
BZHIN PA LAS SRID PA'I GNAS 'DIR BDE BCUNG ZAD TZAM YANG MED
TSUL BSAM, TSANGS PA

DANG BRGYA BYIN SOGS BDE ZHING SKYID PAR RTZI YANG DE DAG LA
SDUG BSNGAL MTSAN NYID PA DANG BDE BA BTAGS PA LAS MED PAS ZAS
KHAM GCIG ZOS PA'I BDE BA DANG 'DRA, SDUG BSNGAL SNGA MA 'GAG
NAS PHYI MA'I 'GO MA TSUGS PA

LA BDE BAR RLOM PA LAS, BDE BA RANG MTSAN PA YIN NA SDUG BSNGAL
BSTEN KYIN JE CHER 'GRO BA LTAR BDE BA BSTEN KYIN JE 'PHEL DU
'GRO DGOS PA LAS ZA CHOS NA SDUG BSNGAL MANG PO MNGON YONGS PA
DE BDE BA RANG MTSAN PA MA YIN

PAR SDUG BSNGAL MTSAN NYID PAR YOD PA'I RTAGS RED, RANG GZHAN
RNAMS KYIS SDUG BSNGAL LA SDUG BSNGAL DU NGO MA SHES PAR SRID PA
SDUG BSNGAL GYI RGYA MTSOR CHOS BRGYAD JE RGYAS JE CHER BTANG
PAS SRID PA LAS MA THAR, NAM ZHIG

NA THAR BA'I DUS SHIG YOD MOD KYANG RANG GIS SKYABS SHIG MA
BSTEN NA RANG DBANG DU THOB PA'I NUS PA MED LA DE LTA BU'I TSUL
DRAN NAS DE LAS SKYOB PA'I SKYABS SHIG BTZAL DGOS, DE LA JI LTAR
SKYABS SU 'GRO TSUL, DE YANG DKON

@005B MCHOG RIN CHEN RNAM GSUM LA, ,ZHES SOGS LTAR RING GI BLO
'GEL NUS NA DKON MCHOG GI NGOS NAS MI BSLU BA THAG CHOD SNYAM DU
YID CHES PAS, BDAG DANG 'GRO BA SOGS KYIS SKYABS 'GRO BYA, DE'I
TSE BLA MA RNAMS KYI SKU'I CHA LAS

BDUD RTZI SNA LNGA 'OD ZER DANG BCAS PA'I RGYUN BAB, RANG GZHAN
SEMS CAN THAMS CAD KYI LUS SEMS LA ZHUGS PAS THOG MED NAS BSAGS
PA'I SDIG SGRIB NYES LTUNG BAG CHAGS THAMS CAD DANG, KHYAD PAR
DU BLA MA'I SKU

LA BSNGOS PA, GSUNG BCAG PA THUGS DKRUGS PA LA SOGS PA'I BLA MA
LA BRTEN PA'I NYES PA THAMS CAD DAG NAS BLA MA'I SKYABS 'OG TU
TSUNG PAR BSAM, DE BZHIN DU, SANGS RGYAS RNAMS KYI BCAS 'TSAMS
LAS 'GAL BA DANG,

DAM PA'I CHOS SA SGRE BOR BZHAG PA DANG, SKU BLUS ZOS PA, YI DAM
RNAMS KYI BSNYEN SGRUB BGYID MA NUS PA, CHOS SKYONG RANG RANG GI
DUS GTOR CHAG BA SOGS RANG RANG GI THAD KAR RAM, 'JUG PA BDE BAR
BYED NA THAMS CAD

KYI MTHAR, SKYABS YUL RNAMS LAS BDUD RTZI'I RGYUN BAB PAS, ,SOGS
KYIS 'OD DANG BDUD RTZI GCIG CHAR BYON NAS RANG BZHAN GYI SPYI
GTZUG NAS ZHUGS PAS DE DAG LA BRTEN PA'I NYES PA SBYANGS BAR
BSAM, CHOS PO TI

RNAMS KYI GDONG DAR DANG YIG 'BRU RNAMS LAS BDUD RTZI ZIL BA
KHROM ME GNAS PA BAB, ,'BRAS SKYABS LA THUN MONG MA YIN PA'I
SKYABS 'GRO NI, ,KUN TU 'GRO DANG KHAS LEN RTOGS DANG ZIL GNON
DANG, SOGS LTAR 

@006A *, ,SEMS CAN THAMS CAD KYI DON DU THOB BYA DKON MCHOG GSUM
RANG RGYUD LA BRTEN PAR BYA BA'I TSUL GYIS SKYABS SU 'GRO DGOS
PAS, SANGS RGYAS CHOS TSOGS MA NI MNYAM MED JO BO CHEN POS

SEMS BSKYED KYI CHO GA RGYAS PA RNAMS KYI CHIG SNA TSUR BSDUS PA
YIN BAR GSUNG RGYUN LAS 'BYUNG, SEMS CAN THAMS CAD KYI DON DU
RDZOGS PA'I SANGS RGYAS THOB 'DOD KYI GZHAN DON DON GNYER GYI
'DUN PAS DRANGS

PAS BSAM PA SEMS BSKYED DNGOS SU GSUNGS, DE LA LAN MANG DU
SBYANGS PAS BCOS MIN GYI MYONG BA SKYES NAS SEMS BSKYED 'BRAS BU
LAM BYED KYI TSUL DU BSGOM PA, MDUN GYI BLA MA THUB PA'I DBANG
PO LAS,

ZHES SOGS THUB DBANG DGYES NAS SKU LAS RANG 'DRA CHAD DE RANG LA
THIM BAS THUB PA'I DBANG BO'I SKUR GYUR PA'I 'OD ZER MTHA' SKOR
GYI SEMS CAN LA PHOG PAS DE THAMS CAD BLA NA MED PA'I BYANG CHUB
MCHOG LA BKOD PAR

BYAS SONG SNYAM PA NI 'BRAS BU SNGAGS KYI THEG PAR GZHOL BA BDE
LAM DANG BLA MCHOD KYI SKABS SU 'BYUNG BA DE RED, SEMS BSKYED BA
DE RGYAS PA'I PHYIR BSLAB BYA NYE RING RIS SUM CHAD MA RGAN
RNAMS ZHES PAS BTANG SNYOMS

TSAD MED, SDUG BSNGAL RGYU BCAS LAS GROL ZHES PAS SNYING RJE,
BDE THOB CING ZHES PAS BYAMS PA, ZAG MED DGA' BAS ROL NA CIM
RUNG, ZHES PAS DGA' BA TSAD MED BZHI'I MTHAR YANG BDUD RTZI
'DEBS SBYANG GIS

@006B TSAD MED BZHI'I MI MTHUN PHYOGS SBYANGS TE DE'I RTOGS PA
LA GNAS PAR BSAM, MTHAR TSOGS ZHING RNAMS 'UB KYIS BSDUS TE SMIN
'TSAMS BYIN RLABS 'JUG PA'I SGO NAS THIM, GDAN KHRI MI DMIGS PAR
BSAM PA

'DI 'ANG SNGAGS KYI THEG PAR GZHOL BA'I NYAMS LEN YIN, KHYAD PAR
GYI SEMS BSKYED SOGS 'DI DAG BLA MCHOD SKABS BDE CHEN DANG LAS
RANG NYID BLA MA LHA, ,ZHES PA NAS, DE'I KHYAD PAR GYI SEMS
BSKYED YAN

CHAD KYI SKOR DANG 'DRA BA DE RED, ,RANG BZHIN RNAM DAG SPROS
BRAL DBYINGS NYID LAS, ,SOGS RANG LHAG PA'I LHAR GSAL 'DEBS PA
DANG, ,SNOD BCUD SBYANGS BSGYUR SOGS TSIG RIS KYI ZUR TZAM MA
GTOGS BLA MCHOD DANG

'DRA; DE'ANG RANG 'JIGS BYED KYI SKUR KRONG GIS BSKYED PA BSKYED
RIM GYI SKABS LTAR RANG NYID KYI NGA GDAGS GZHI DANG BCAS PA 'OD
DU MER GYIS ZHU BA LAS SNA TSOGS PADMA'I STENG 'OD SDON PO KHRU
GANG BA, DE LAS RANG RDO RJE 'JIGS BYED

KYI SKUR BZHENGS PA'I GNAS GSUM DU 'BRU GSUM BKOD PA'I THUGS
KA'I H'Um GI 'OD ZER GYIS SNOD BCUD MCHOD RDZAS DANG BCAS BA'I
MA DAG BA SBYANGS TE DAG BAR BA 'BYAMS SU BSGYUR, MCHOD RDZAS
NGO BO BDE STONG GI YE SHES

LA RNAM PA MCHOD RDZAS SO SO'I RNAM PA CAN, BYED LAS DBANG BO SO
SO'I YUL DU BDE CHEN GYI YE SHES BSKYED PA'I KHYAD BAR GSUM LDAN
GYI KUN TU BZANG PO'I MCHOD SPRIN DU BSAM, BYANG SEMS KUN BZANG
RGYAL BA RNAMS

@007A *, ,MCHOD PA'I MCHOG YIN PAS BYANG SEMS KUN DU BZANG POS
BLOS SPRUL NAS MCHOD SPRIN RGYA MTSO SPRO BLTA BU BYANG SEMS
GZHAN GYIS MI BYED PA'I RGYU MTSAN GYIS DANG, YANG BSAM PA BYANG
CHUB KYI SEMS

KYIS RTZIS ZIN PA'I MCHOD PA LA BYED PA DANG, KUN DU BZANG PO
BDE STONG GNYIS SU MED PA'I YE SHES LA BYAS NAS DE'I RTZIS ZIN
PAS BYIN GYIS RLABS PA'I MCHOD PA, SPRIN NAM MKHA'I KHAMS THAMS
CAD KHYAB PA LTAR

GANG PHUL BA'I MCHOD SPRIN NAM MKHA' KHYAB PAR PHUL BAS SPRIN
ZER, GZI BYIN GYIS DE LTAR BSGYUR BA 'JIGS BYED SOGS LHAG PA'I
LHA'I NGA RGYAL LA GNAS PA'I GZI BYIN NGES MA DAG PA SBYANGS PAR
BSAM, ,

DNGOS GZHI LA, RANG GI MDUN DU KUN DU BZANG PO'I MCHOD SPRIN
'KHRIGS PA'I DBUS SU BSKYED PA MA 'ONG BA NA SNOD BCUD KYI 'BYOR
BA PHUN SUM TSOGS PA'I SANGS RGYAS KYI ZHING SBYONG BA'I MAN
NGAG GI SNE ZHIG BSTAN PA

RED; MDUN GYI NAM MKHAR MCHOD SPRIN DBUS RIN PO CHE'I KHRI,
'DI'I KUN BZANG BDE STONG DBYER MED DANG PHYOGS MTSUNGS, RIN PO
CHE LAS GRUB PA'I KHRI YANGS SHING RGYA CHE BA'I RGYAB LA NYE
BAR RIN PO CHE'I KHRI CHUNG NGU

GSUM GYI DBUS MA CUNG ZAD MTHO BA, DBUS MA'I STENG RJE BTZUN
TZONG KHA PA, 'JAM MGON ZHES PA 'JAM DPAL RTZA RGYUD LAS 'JAM
DBYANGS KYI SPRUL BAR LUNG BSTAN PA DANG, 'JAM DBYANGS KYI SPRUL
BA DNGOS SU CHOS

@007B RJE DON GRUB RIN CHEN GYI MA RNAL LAM DANG YANG MTHUN
ZHING, RTZA RGYUD DU 'JAM DPAL GYI SGRUL BAR SHES PA ZHIG MDZAD
YOD PA DANG, RIGS GSUM DBU SKRA THOR TSUGS SOGS MTSAN DPE LDAN
PA'I SKUR BSTAN KYANG MTHONG BA'I SKAL BA

MED PAS THA MAL GYI BLA MA ZHIG GI RNAM PAR BSTAN TE SNGON SANGS
RGYAS STONG SOGS LA DANG POR SEMS BSKYED BCUG PA DANG, BAR DU
RGYAL SRAS KYI SPYOD PA SGRUB PA'I GROGS LA SOGS PA JI LTAR
MDZAD PA LTAR MDZAD PAS NGA

RANG TSO'I NGOS NAS PHO MA SKYES PAM GTOGS BA RJE'I GSUNG RAB
'DI LTA BU DANG MJAL NAS GZHAN LA 'GRAM CHU LDANG MI DGOS PA
GZHUNG RE RE'I DBU ZHABS GANG DU'ANG TSIG DON GYI CHA LA 'KHRUL
BA PHRA MO TZAM YANG MED PAR MA ZAD,

BLTAS KYIN JE GSAL DANG JE ZAB LA 'GRO BA LAS, 'GA' ZHIG LTAR
KHA GSAL LA GTING MED PA DE 'DRA MA YIN PAS KHYAD CHOS DU MA
DANG LDAN PAR YOD, PHYAG STABS GLEGS RAL GYIS 'JAM DBYANGS DANG,
CHOS 'KHOR

GYIS BYAMS PA'I PHYAG STABS DANG MTSUNGS PAR BYAS PA'I DGOS PA
KHYAD PAR CAN RE YOD, DE'I G-YAS SU RGYAL TSAB DAR MA RIN CHEN
DANG, G-YON DU MKHAS GRUB SMRA PA'I NYI MA RNAMS GNYIS PHYAG
G-YAS CHOS 'CHAD,

G-YON MNYAM BZHAG MDZAD PA, YAB RJE'I MDUN DU GDAN KHRI PHUN
TSOGS STENG, ZHES SOGS KYI TSIG PHRAD BSGYUR TE GONG GI SKYABS
'GRO'I SKABS LTAR TSOGS ZHING NAM MKHA'I DBYINGS SU TIL GYI GANG
BU 'KHRIG BA

@008A *, ,LTAR GSAL BTAB, RAB 'BYAMS ZHING DU 'GRO BA'I DON
MDZAD CING, ZHES PAS 'PHRIN LAS KYI KHYAD PAR YID YUL DU GSAL
BAR BYAS TE DE'I SGO NAS DANG PA SBYANGS, RANG LA DGYES PA'I

NYAMS KYIS BZHUGS PAR GYUR ZHES TSOGS ZHING THAMS CAD RANG NYID
LA GZIGS TE DGYES PA'I NYAMS KYIS ZHAL 'DZUM MOL LE BZHUGS PA
GSAL BTAB NA YON TAN SKYE SLA PA'I DGOS PA YOD, ZHAL RAS GNAG
PA'I

RNAM PA GSAL BTAB NA 'CHAR LUGS KYI RTEN 'BREL LAS SKYON YOD, DE
DAG RNAMS KYI GNAS LNGAR YI GE LNGAS, ZHES YI GE LNGA 'OG TU
TING NGE 'DZIN GYI DBANG BZHIN LEN PA'I SKABS SOGS SU DGOS PAS
SKU GSUNG THUGS

RDO RJE'I NGO BOR MOS, BLA MCHOD DU, PHUNG BO RNAM DAG BDE
GSHEGS LNGA, ZHES SOGS LTAR GYI LUS DKYIL 'DIR TSIG RIS LA MED
KYANG DON GYI GNAD TSANG LA, YI GE 'DI DAG GIS KYANG DE'I GNAD
TSANG BAR 'GYUR,

DAM TSIG PA DE LA YE SHES PA SPYAN DRANGS NAS BSTIMS PA LA, LEGS
MTSAN THUGS KA'I H'Um LAS 'OD ZER 'PHROS, ZHES PA LTAR RAB
'BYAMS PHYOGS BCU'I ZHING KHAMS NAS SRAS BCAS RGYAL BA'I TSOGS
DANG,

KHYAD PAR BLA MA'I RNAL 'BYOR RANG GI GZHUNG DANG 'BREL BAS
STENG PHYOGS BYAMS MGON GYI ZHING KHAMS GSAL BTAB, 'DI'I ZHING
BKOD MDO BSTAN BCOS LAS GSAL BAR GSUNGS PA ZUR DU MED KYANG
SANGS RGYAS KYI ZHING KHAMS

@008B GZHAN GYIS RIGS 'GROS BKAB PAS CHOG PAR BYAS TE LHA'I BU
RAB DGA' LDAN GYI GNAS LAS GRONG LAS DGON PA'I TSUL DU CHOS KYI
MDUN SA RGYAL MTSAN MTHON POR RJE BTZUN BYAMS MGON BSTAN PA
'DI'I 'OG TU GLING 'DIR

'BYON PAR BZHED PA'I RTEN 'BREL DU BZANG PO'I BZHUGS STANGS CAN,
'KHOR RGYAL SRAS RGYA MTSO'I TSOGS KYIS BSKOR BA'I DBUS NA
BZHUGS PA'I THUGS KA NAS RJE YAB SRAS GSUM SPYAN 'DREN, DE'ANG
RJE RIN PO CHE BYAMS MGON GYI

SPRUL BAR YONGS SU GRAGS SHING, RANG RES DA LTA BYAMS PA'I CHOS
LA THOS BSAM DANG, SNGON GZHUNG LUGS RAB 'BYAMS LA THOS PA'I
SROL YOD NA'ANG DA LTA MTSAN NYID KYI GRVA SA GAR YOD DU PHAR
PHYIN GYI GZHUNG MA TSUGS NA MTSAN

NYID KYI MING MI THOB, BSDUS GRVA 'DUL MDZOD SOGS YOD KYANG
DNGOS GZHI DBU PHAR DANG, DE'ANG BYAMS PA'I CHOS DBUS GTZANG NAS
RGYA NAG BAR DU SA DAR RDO DAR LTAR YOD PA'ANG MA 'ONG BA NA
BYAMS PAS RJES SU

'DZIN PA'I RTEN 'BREL GYI GNAD DANG, RANG CAG RNAMS SNGON NAS
BYAMS MGON DANG RJE RIN PO CHER 'BREL CHE BA'I LTABS YIN PAS DA
NAS BZUNG STE TSE RABS THAMS CAD DU RJE BTZUN BYAMS PA MGON PO
DANG RJE RIN PO CHE'I

GSUNG RAB LA THOS BSAM SGOM GSUM BYED PA'I RTEN 'BREL KHYAD PAR
CAN BSGRIGS PA DANG, BAG CHAGS KHYAD PAR CAN 'JOG DGOS PAS KHAMS
GSUM BLA MA TZONG KHA PA CHEN PO BYAMS MGON GYI THUGS KA NAS
SPYAN DRANGS

@009A *, ,PA RED, DE'I THUGS KA NAS SPRIN DKAR BO NAD GYIS
BRKYANGS PA'I SNE ZHO GSAR BSPUNGS PA LTA BU'I DBUS SU SPYAN
'DREN, RNAM DAG CHOS KYI DBYINGS LAS SOGS KYIS CHOS SKU LAS
GZUGS

SKU'I RNAM PAR SPYAN 'DREN PA'ANG SNGAGS LA GZHOL BA'I SPYAN
'DREN DANG DGUG GZHUG BCINGS MNYES KYANG SNGAGS LA GZHOL BAR
MDZAD, BSAGS SBYANG GI GNAD BSDUS PA YAN LAG BDUN PA MAndAL DANG

BCAS PA 'BUL BA LA, THOG MAR MDUN GYI NAM MKHAR SOGS KYIS MYA
NGAN LAS MI 'DA' BAR GSOL BA 'DEBS PA, BSTAN BA'I BDAG PO SOGS
SHO LO KA GSUM GYIS LUS DANG 'OD ZER SPRUL TE PHYAG 'TSAL

BA; ;YID 'ONG MCHOD YON SOGS KYIS SNGAGS DANG 'BREL BAR PHYI
NANG GSANG BA DE KHO NA NYID KYI MCHOD PA PHUL BAS YID 'ONG SOGS
KYIS PHYI MCHOD, MCHOD PA GANG RNAMS SOGS KYIS BLA NA MED PA'I
MCHOD BA DANG

NANG LUNG RTOGS BSHAD SGRUB KYI BYA BA BSLAB GSUM GYI NYAMS LEN
SOGS MCHOD PAR PHUL BA BLA MCHOD DU DE DAG DGA' TSAL GYI RNAM
PAR BKOD NAS PHUL BA DANG GNANG GCIG PAR YOD, RIGS LNGA YUM
BZHI'I

SOGS KYIS NANG MCHOD, ZHING SNGAGS LHAN SKYES SOGS KYIS GSANG
MCHOD DE, ZHING SNGAGS LHAN CIG SKYES PA'I PHYAG RGYA PHUL BA
RDO RJE 'CHANG GI YUM LA THIM PA DE DANG RDO RJE 'CHANG SNYOMS
BAR ZHUGS PAS TSOGS ZHING

@009B THAMS CAD THUGS RGYUD GCIG PAS THAMS CAD LA DGA' BA SKYES,
BDE BA DES STONG PA NGES PA'I BDE STONG GI YE SHES THUGS RGYUD
LA 'KHRUNGS PAR MOS, DE KHO NA NYID KYI MCHOD PA 'DUL BA LA,
ZHING SNGAGS LHAN SKYES

KYI PHYAG RGYA DANG SNYOMS PAR BZHUGS PAS LHAN SKYES KYI BDE BA
SKYES PA GSANG DBANG DANG, BDE BA DES STONG PA NGES PA'I BDE
STONG GI YE SHES DES STONG NYID LA RTZE GCIG MNYAM PAR BZHAG PA
DBANG BZHI PAR YONGS SU GRAGS LA,

'DIR; CHOS KUN SPROS BRAL NAM MKHA' LTA BU'I DANG, ,GZUGS SKU'I
'JA' TSON CIR YANG 'CHAR BZOD PA, ,SKU THUGS ZUNG 'JUG LHAN
SKYES BDE BA CHE, ,BYANG CHUB RDO RJE'I MCHOD PAS DGYES PAR
MDZOD, ,CES

DE LTA BU'I LHAN SKYES KYI BDE BA CHEN PO'I YE SHES DES STONG PA
NYID LA RTZE GCIG TU MNYAM PAR BZHAG PA'I THUGS BDE STONG GNYIS
SU MED PA'I YE SHES DE DANG, SKU MTSAN DPES SPRAS PA RANG SNAG
GI RIG MA DANG MNYAM PAR SBYOR

BA DE GNYIS SKU THUGS SU NGO BO GCIG PA'I SKU THUGS ZUNG 'JUG GI
MCHOD PA LA BYED PA 'DI BLA MA 'JAM PA'I DBYANGS KYI GSUNG 'DI'I
MAN NGAG GI THON PA ZHIG RED, SPYIR ZUNG 'JUG LA BDE STONG DBYER
MED KYI ZUNG 'JUG DANG, BDEN

GNYIS DBYER MED KYI ZUNG 'JUG GNYIS SU 'BYED LA RJE BDAG NYID
CHEN PO'I MAN NGAG MA GTOGS PA GZHAN GYIS MTHON PA RED, MAndAL
LA PHYI'I DBANG CHEN GSER GYIS GZHI GLING BZHI RI RAB NYI ZLA
SOGS DANG, NANG PAGS PA

@010A *, ,DBANG CHEN GSER GYIS GZHI SOGS GSANG BA RANG LHAR GSAL
BA'I BDE STONG GNYIS MED KYI YE SHES RGYUD LA BSKYED PA DANG, DE
KHO NA NYID KYI MAndAL GONG DU BSHAD PA LTAR SHES PAR BYAS NAS
PHUL, THUGS

RJE CHE LDAN NYID KYI MTHUS BZHES SHIG ,CES PA RANG RES, MCHOD
PA BSHAMS, BYIN GYIS RLABS TE PHUL YANG BZHES YOD DAM MED MI
SHES SNYAM PA'I BLO 'BYUNG BA RANG GI BLO SKYON YIN, SANGS RGYAS
BYANG SEMS

RNAMS ZHING KHAMS GANG DU BZHUGS KYANG SEMS CAN GYI DON LAS
DGONGS RGYU GZHAN MED PAS TSOGS BSAGS PA LA SOGS PA BRTZE BA'I
SPYAN GYIS GZIGS PA CHOS NYID LTA BU YIN PAS NA, MA BU GCIG PA
LA BRTZE BA LTA

BU'I THUGS RJE CHEN PO DANG LDAN PA RNAMS MCHOD PA'I PHYIR BDAG
GIS ZAG MED DU BYIN GYIS RLABS PA SOGS DE LTAR THUB PA'I NGES PA
MED KYANG, KHYED RNAMS KYI SNGON GYI THUGS BSKYED KYI BDEN PA
DES MTHUS THUGS RGYUD LA ZAG

MED KYI BDE CHEN SKYED BA'I PHYIR BZHES ZHES PA BYIN RLABS DANG
'BUL TSUL GYI MCHOG YIN PAR BLA MAS GSUNGS LA, BDAG NI YOD BYAD
ME LDAN BKREN CHEN TE, ,NAS, ,BDAG GI DON SLAD NYID KYIS MTHUS
BZHES SHIG,

CES BA DANG GNAD GCIG, RAB RMONGS BDAG SOGS 'GRO DRUG SOGS
BSHAGS PA STE, RANG NYID 'KHOR BA THOG MA MED BA NAS 'DUL DKA'
BA'I SEMS KYI DBANG DU SONG, SEMS NYON MONGS PA DUG GSUM GYI

@010B DRAN DU GYUR TE SGO GSUM GYI BYA BA GANG BYAS MI DGE BA
BA'I ZHIG TU SONG BA LA GNONG 'GYOD MTHOL BA DANG BCAS BSHAGS PA
STE, SDIG PA'I DNGOS PO LA 'GYOD SEMS MED NA SDIG PA 'DAG

PA'I THABS MED, NGA TSO'I SA CHA POD LUNG PA 'DI NI, SPYOD 'JUG
LAS, DON MED DGU YIS RMA SROL BTOD PA YANG, ,LUS LA RGYAN DANG
'DRA BAR SREL BYED NA, ZHES 'GRAMS PA'I RMA SROL LTA BU GZHAN
GYIS MTHONG SAR

NGO SOR 'KHYER BA DANG, NGA LA MI SDIG YOD, RTA SDIG 'DI 'DRA
YOD CES NGO MNGOM BYED PA SDIG PA LA NGONG BA MED PA'I RTAGS
RED, DER GNONG BA NI BDAG GIS SANGS RGYAS BYANG SEMS LA DBU SKOR
BTANG STE SPYAN SNGAR

BSRUNG BYA KHAS BLANGS BA MANG YANG PHYI'I TSUL 'CHOS LAS NANG
NYAMS LA SONG NA SDIG LTUNG GI PHUNG BOR YOD PAS SANGS RGYAS
BYANG SEMS DE'I ZHAL LA JI LTAR BLTA SNYAM DU DUG KHONG BAR SONG
BA LTA BU'I SGO NAS NYES PA

BSGRAGS TE ZHU BA NI MTHOL BA, GNONG 'GYOD KYI SEMS YOD NA PHYIS
MI BGYID PA'I SNGOM SEMS YONG, GONG GI TSOGS ZHING RTEN GYI
STOBS, DE LA BSAGS SBYANGS BYED PA GNYEN PO KUN DU SPYOD PA'I
STOBS, SDIG PA

SNGAR BYAS LA 'GYOD PA RNAM PAR SUN 'BYIN PA'I STOBS, PHYIS MI
BGYID PA'I SDOM SEMS NYES PA LAS SLAR LDOG PA'I STOBS STE BZHI
TSANG BA DANG, DENG PHYIN CHAD CIS KYANG MI BYA ZHES ZHE THAG PA
NAS DAM BCA' DGOS,

 @011A *, ,KUN MKHYEN SKU BAR BA TSOS, SDIG PA 'PHRO MI 'CHAD
PAR NGES PA BSHAGS BSDAMS KYIS 'DAGS TSUL MED DAM SNYAM NA DUS
SKABS DER SDOM SEMS NGES PAR DGOS, PHYIS SDOM MI THUB

NA DBU SKOR DANG RDZUN DU MI 'GYUR, DE LTAR DGOS PA SANGS RGYAS
KYI BCAS DBANG YIN PAS SDOM SEMS THANG RE TZAM CIS KYANG DGOS
GSUNGS, MTHAR BDUD RTZI 'BEBS SBYANGS BYAS TE SGO GSUM GYI SDIG
SGRIB THAMS CAD

DAG PA'I MOS PA DANG, TSOGS ZHING THAMS CAD THUGS RGYUD GCIG PAS
DE'I NANG GI RDOR SEMS LAS RANG 'DRA CHAD DE RANG GZHAN SEMS CAN
THAMS CAD KYI SPYI BOR BYON PA'I SKU LAS BDUD RTZI'I RGYUN BAB
PA SPYI BO NAS

ZHUGS TE SDIG SGRIB SBYANGS PA'I DMIGS PA RDOR SEMS SGOM BZLAS
KYI SKABS LTAR BYA, YIG BRGYA BZLA BA'I TSE BDUNG RTZI'I SPYI
BO'I RTZA 'KHOR GYI BAR GANG BAS LUS KYI SGO NAS BSAGS PA'I SDIG
SGRIB DANG, MGRIN PA'I RTZA

'KHOR BAR GANG BAS NGAG, SNYING GA'I RTZA 'KHOR BAR GANG BAS
YID, LUS THAMS CAD GANG BAS SGO GSUM GYI SDIG SGRIB BAG CHAGS
DANG BCAS PA DAG PAR MOS PA DANG, YANG SNOD DU CHU BLUG PA LTAR
LUS KYI SMAD NAS

YAR RIM GYIS GANG STE SDIG SGRIB SBYANGS PA'I DMIGS PA DANG,
DE'I SKABS SDIG SGRIB LUS KYI BA SPU'I BU GA NAS PHYIR THON PA'I
DMIGS PA SPYI 'GRO PA DANG, RDZOGS RIM RTZAL DU BTON NAS BSGOM
PA'I SKABS DE'I RTOGS PA

@011B DNGOS NI RLUNG DBU MAR ZHUGS GNAS THIM GSUM BYAS PA DE'I
RKYEN GYIS LHAN SKYES KYI BDE STONG SBYOR BA YIN PAS BA SPU'I BU
GA SOGS NAS PHYIR THON PA'I DMIGS PA YANG YANG BYAS NA RLUNG
NANG DU 'DU MI THUB PA'I SKYON 'OD BAS

MUN KHUNG DU SGRON ME SBAR BA LTAR SDIG SGRIB GAR SONG CHA MED
DU DAG PA'I DMIGS PA BYAS NA BZANG GSUNG, SNGOM GSUM DANG 'BREL
BA'I SPYI BSHAGS BLA MA RDOR 'DZIN MA SOGS BYED, RJES SU YI
RANGS LA, SPYIR

MANG THOS SGRUB LA BRTZON PA DANG, KHYAD PAR DE GNYIS GCIG GROGS
SU GCIG 'KHYER BA GAL CHE BAS, RJE'I LAM RIM CHEN MOR GSUNGS PA
LTAR SNGA MA PHAL CHER GANG THOS PA LA DGA' BA DER SGRUB PA MED,
SGRUB LA BRTZON

PA RNAMS LA THOS PA MED PA LA CHOS BRGYAD DKAR NAG KHRA GSUM
GANG GIS KYANG MA GOS PA'I MANG THOS SGRUB BRTZON LA YI RANGS
NI, GZHAN THOS PA CHE BA DANG, NYAMS LEN DANG SGRUB LA BZANG BAR
SNYING NAS MI BZOD

PA NGA LAS LHAG 'GRO BAR 'DUG SNYAM DU PHRAG DOG GI DBANG YIN
PAS DE'I GNYEN POR YI RANGS GSUNGS, GZHAN LA CHOS KYI 'BYOR PA
PHUN SUM TSOGS PA CI TZAM YOD PA DE TZAM DU DGA' SPRO LHAG PAR
RGYAS TE

RANG GIS KYANG DE LTAR SGRUB NUS NA CI MA RUNG SNYAM DU YI RANGS
DGOS, RJE BTZUN BLA MA DAM PA KHYED RNAMS KYI SOGS GZUGS CAN GYI
RGYAN LTA BUR BYAS KYANG CHOG LA GANG LTAR GANG LA GANG 'TSAMS
KYI CHOS

@012A *, ,STON PA'I GSOL 'DEBS DANG, BDAG GIS SOGS GYIS DGE RTZA
RNAMS KHAMS GSUM BLA MA TZONG KHA PA CHEN PO'I BSTAN PA'I SNYING
PO GNAS PA'I RGYUD BSNGO BAR BYED PAS, RJE TZONG KHA

BA'I LUGS LA BSLAB GSUM YA MA BRAL BAR NYAMS SU LEN, STONG NYID
SNYING RJE'I SNYING PO CAN NI PHAR PHYIN THEG PA'I THUN MONG BA
DANG, SNGAGS KYI THUN MONG MA YIN PA STE DE YUN RING GNAS PA
'GRO BA RNAMS KYI

NYER 'TSO'I GZHI YIN PAS DE LTAR BSNGOS, MAndAL RANG GI LAG TU
THOGS PA DE TZAM MA YIN PAR DER STONG GSUM GYI BKOD PA SHONG BA
DANG, DE SANGS RGYAS BZHUGS PA'I ZHING KHAMS SU 'BUL BA DANG, DE
NA

GNAS PA'I SEMS CAN RNAMS GDUL BYAR 'BUL BAR BYED PAS BDAG GIR
BZUNG STE GANG 'TSAMS KYI CHOS BSTAN TE SMIN GROL LA BKOD PA'I
DMIGS RNAM DANG, SA GZHI MA RTAG DUS CHOS 'PHAGS LA PHUL BAR

KLONG RDOL GSUNG RGYUN NA 'DUG, DU BYAS NAS SANGS RGYAS KYI
ZHING KHAMS YIN PAR DMIGS TE PHUL BA ZHING KHAMS BDAG TU RLABS
CHEN ZHING LA BYAS NA ZHING KHAMS 'BUL YUL DU BYAS PA LTAR 'GYUR
BAS MA DAG

PA RED, TSOGS ZHING GI YON TAN DRAN PAS GSOL BA 'DEBS PA NI ZHU
BA 'BUL BA'I DON YIN PAS GANG ZHU NA, BSHES LA MI GUS DAL 'BYOR
CHUD GSON CING, ,SOGS TE, BYAMS SNYING RJE BYANG CHUB KYI

@012B SEMS PHYIN DRUG SOGS RGYA CHE BA'I LAM, LAM DUS KYI DAG MA
DAG GI SGYU LUS DE'I SNYING PO, YANG SNYING 'BRAS DUS KYI RDO
RJE'I SKU, BDAG MED RTOGS PA'I ZHI LHAG ZUNG 'BREL SOGS ZAB MO'I
LAM DANG, SNYING PO

BDE STONG GNYIS SU MED PA'I YE SHES KYIS STONG NYID DON SPYI'I
TSUL DU RTOGS PA'I DPE'I 'OD GSAL, DES STONG NYID MNGON SUM DU
RTOGS TE SA DANG PO THOB PA'I DON GYI 'OD GSAL, YANG SNYING BDE
STONG DBYER MED

KYI YE SHES CHOS SKU SANGS RGYAS KYI THUGS RGYUD LA MNGA' BA
RNAMS RGYUD LA 'KHRUNGS PAR GSOL BA BTAB PA'I RKYEN GYIS BLA
MA'I THUGS KA'I H'Um LAS 'OD 'PHROS, RDO RJE 'CHANG GI THUGS
KA'I H'Um LA PHOG, DE LAS

'OD 'PHROS, TSOGS ZHING GZHAN LA PHOG PAS DE THAMS CAD RDO RJE
'CHANG LA THIM, RDO RJE 'CHANG RJE'I SPYI BO NAS ZHUGS TE YE
SHES SEMS DPA'I TSUL DU THUGS KAR BZHUGS PA 'DI NI, BLA MCHOD
DU, THUGS KAR

KHYAB BDAG RDO RJE 'CHANG DBANG ZHES SOGS KYI MAN NGAG 'DIR
BLANGS PA RED, DER YAN LAG BDUN PA MAndAL MDOR BSDUS DANG, SKU
BZHI'I BDAG NYID SOGS KYIS GSOL BA BTAB, 'DIR THUGS KAR

THUB DBANG YOD PA MI GSAL YANG BLA MCHOD LTAR BKOD KYANG CHOG
PA'AM, YANG NA BLA MA THUB DBANG DANG GNYIS KA'I NGO BOR BLTAS
TE GSOL BA BTAB PAS CHOG DE NAS DMIGS BRTZE MAS PHYI MTSUNGS PA
GSAL

@013A *, ,BYED, NANG YON TAN DE LDAN, GSANG BA LHAG PA'I LHA
DANG NGO BO DBYER MED DU GSOL BA GDAB PA GSUM LAS, KHYAD PAR
RGYAL SRAS SOGS KYIS PHYI DANG, MKHYEN BRTZE'I SOGS KYIS

NANG; NGES BA'I DON DU SOGS KYIS GSANG BA'I YON TAN DRAN NAS
GSOL BA 'DEBS, RIGS GSUM DANG THA MI DANG BYAS NAS GSOL BA 'DEBS
DGOS PA GZHAN DON BYED PA'I NUS PA MA TSANG BA MED PA

MKHYEN BRTZE NUS PA YIN PAS DE GSUM DANG, GTZO BO'I THUGS KAR
THUB DBANG DANG GSHIN RJE GSHED GSAL BTAB PA MED KYANG DE THAMS
CAD KYI NGO BOR MOS TE GSOL 'DEBS BYED, MKHYEN BRTZE GNYIS

RGYAL BA'I YON TAN GYI GTZO BO DANG, DE GNYIS LAS GTZO BO MKHYEN
PA YIN YANG BRTZE BA MED NA RANG GIS MKHYEN PA TZAM DU ZAD,
MKHYEN PA MED NA BRTZE BAR ZAD NAS GDUL BYA GZHAN 'DREN PA'I
THABS MED PAS MKHYEN

BRTZE GNYIS LA RGYAL SRAS KYI NYAMS LEN GYI GNAD MA LUS PA DANG,
RGYAL BA'I YON TAN MA LUS BA TSANG BA'I DBANG DU BYAS NAS DMIGS
MED SOGS RKANG PA GNYIS TE, LAM GYI SNYING BO STONG PA NYID
RTOGS PA'I

MKHYEN BA DANG, DE SNYING RJE'I SNYING PO CAN DU BYED PA'I PHYIR
DMIGS MED BRTZE BA'I SOGS DANG, THUB DBANG BSTAN PA SPYI'I BDAG
PO DANG, RDO RJE 'CHANG NI SNGAGS KYI BSTAN PA'I BDAG PO DANG,
DE'I GSANG BA'I

@013B MDZOD GSANG SNGAGS KYI GDAMS PA'I GNAD KYI MAN NGAG GSANG
BA'I BDAG BO LA DBANG BA LTA BU RGYAL SRAS GZHAN LA MI DBANG BAS
BDUD DPUNG SOGS DANG, 'JAM DPAL KHROS PAR BDE GSANG 'JIGS GSUM
GYI

GNAD TSANG GSUNGS PA PHA MA'I BSKYED RDZOGS KYI LAM GYI LUS
TSANG BAS DE LTAR DMIGS MED SOGS KYIS RGYA CHE BA'I LAM, DRI MED
SOGS KYIS ZAB MO'I LAM GYI GNAD TSANG BAS DE LTAR BYAS NA THUN
MONG DANG

THUN MONG MA YIN PA'I ZAB RGYAS KYI GDAMS PA RDZOGS PAR TSANG BA
YONG, MA DAG BA 'KHRUD PA DANG MI SHES PA BSAL BA'I DMIGS SKOR
SO SOR BYED PA'I LUGS KYANG YOD MOD KYANG 'DIR GCIG TU BYAS LA,
SKU'I SGO NAS SHES

RAB CHE BA, GSUNG GIS SGO NAS GSAL BA, SA BON GYI SGO NAS MYUR
BA, PHYAG MTSAN GYI SGO NAS ZAB PA, GLEGS BAM SGO NAS 'CHAD PA,
RAL GRI'I SGO NAS RTZOD PA, GLEGS RAL SGO NAS RTZOM PA'I SHES
RAB SGRUB

PA'I DMIGS SKOR BDUN YOD, ZHI KHRO SBRAGS SGRUB KYI MAN NGAG GI
GNAD MA TSANG BA MED PAR 'DIR 'DUS, SPYIR DMAR NAG GNYIS LA 'JAM
DPAL ZHI KHRO'I GNAD TSANG BAR GSUNG BA'I GSAL KHA MED, 'JIGS
BYED LA

RGYU 'BRAS GNYIS KA'I DUS 'JAM DPAL GYI ZHAL DNGOS SU YOD PA DE
DAG GIS KYANG RANG NYID BA SGOM BA SBRAGS SGRUB, DES KYANG MA
TSIM BAR MAN NGAG GI GNAD THON PA DMIGS BRTZE MA'I STENG BSDUS,
'OD ZER THAL BYUNG

@014A *, ,MA YIN PAR 'OD KYI SPU GU RDZOGS RIM GYI SKABS MANG PO
NA YONG PA DE DANG 'DRA BAR 'DIR YANG YAB SRAS GSUM GYI THUGS KA
NAS 'OD KYI SPU GU BYUNG, ZAB PAR GSUM, DMIGS SKOR

THAMS CAD KYI THOG MAR RE RE 'AM, DKYUS GCIG BYED NA THAMS CAD
KYI THUN MONG DU GCIG BYAS RJES DMIGS SKOR RNAMS RIM GYIS, CHE
BA NI GZHUNG DON 'BYAD PA'I SHES RAB RLABS CHE BA, GZHUNG DON
GANG GI THANG

DU'ANG 'THOG RGYU MED PAR MI RMONGS PAR PHAR 'PHRO RGYU YONG PA,
'JIG RTEN GYI BYA BZHAGS LA SHES RAB CHE MDOG NI SHES RAB CHE BA
MIN, SHES 'CHAL CHE SONG BA RED, BDUD RTZI'I RDUL THAMS CAD

'JAM DPAL ZHI KHRO'I SKU DANG, KHAMS GSUM BLA MA TZONG KHA BA
CHEN PO'I SKU'I RNAM PAS LUS KYI NANG GANG, GZHUNG DON 'BYED PA
LA THOGS PA MED PA'I SHES RAB RLABS CHE BA THOB PAR BSAM, GSAL
BA NI, PHRA

ZHIB THAMS CAD MA 'DRES PAR 'BYED PA STE, SPYI BAM ME BA'I SHES
RAB CHE MDOG LA PHRA ZHIB TU GTAN LA PHAB NA GU THUG NAS 'GRO
BA, SHES RAB MA GSAL BA'I RTAGS, BDUD RTZI'I RDUL AA RA PA TZA,
YA MA RA DZA:

DMIGS BRTZE MA 'AM RJE'I MTSAN SNGAGS KYI RNAM PAS LUS GANG SHES
RAB GSAL BA THOB PAR MOS, ` ,YANG BDUD RTZI'I RDUL RNAMS YI GE
DH'I:- H'Um, RJE'I MTSAN MA TI ZHES PA'I MING YIG DANG PO MAL
THIG

@014B LES BRGYAN PAS MAm SOGS SA BON GYI RNAM PAS LUS GANG BAS
MYUR BA'I SHES RAB THOB PAR BSAM, YANG BDUD RTZI'I RDUL RNAMS
'JAM DPAL ZHI KHRO'I PHYAG MTSAN GYI RNAM PAS LUS GANG BAS GSAL
BA'I SHES RAB THOB PAR

BSAM; NGES DBYE GZHI BYAS TE DBYE BAR GSUM, DMIGS BRTZE MA BRGYA
SKOR SOGS GANG BYED KYI MTHAR TSIGS BCAD BTON GYIN DMIGS BA GSAL
'DEBS, JE GSAL LA 'GRO KHYAD SBRAGS MA BYAS NA BZANG

DMIGS SKOR BDUN KA DKYUS GCIG LA NGES PAR DGOS PA MA YIN PAS
GANG SGRUB 'DOD PA RE RE GTZO BO BYAS NA CHOG PA DE RED, LAM GYI
LUS YONGS RDZOGS LA SHAR SGOM GYIS BLO SBYONG NA, 'GO BSHES
GNYEN BSTEN

PA NAS ZHI LHAG GI BAR GYI LAM THUN MONG BA DANG, 'GO BSHES
GNYEN BSTEN PA DBANG BZHI NOD PA NAS ZUNG 'JUG GI BAR GYI THUN
MONG MA YIN PA'I RTOGS PA SKYE BA'I GSOL 'DEBS DANG, YON TAN
GZHIR GYUR MA'I RKANG PA

THA MA LAN GNYIS BSKYAR TE 'DIR LAM RIM CHE CHUNG GI KHYAD PAR
GSAL BAR THON YOD, BSTEN BYA DGE BA'I BSHES GNYEN GYI MTSAN
NYID, BSTEN BYED SLOB MA'I MTSAN NYID, NGES DE BSTEN PA'I TSUL,
RTZA BA DAD PA

SBYANGS PA DANG, BKA' DRIN RJES SU DRAN TE GUS PA BSKYED TSUL
GYI GNAD MA TSANG BA MED PAR BSDUS TE YON TAN KUN GYI GZHIR GYUR
SOGS GSUNGS PAS, YON TAN KUN GYI GZHIR GYUR ZHES PAS BSTEN PA'I
PHAN

@015A *, ,YON DANG MA BSTEN PA'I NYES DMIGS, DRIN CAN RJE ZHES
RTZA BA DAD PA SBYANGS PA BKA' DRIN RJES SU DRAN PA, TSUL BZHIN
BSTEN PA ZHES PAS BSTEN BYED SLOB MA'I MTSAN NYID, LAM GYI RTZA
BAR

LEGS PAR MTHONG ZHES PAS KYANG RTZA BA DAD PA SBYANGS PA DANG
BKA' DRIN RJES DRAN GNYIS KA TSANG BAS SGO GANG NAS BSAM KYANG
LAM RIM CHE CHUNG GI GNAD MA LUS PA TSANG BA 'OG MA RNAMS KYANG
DE 'DRA RED, SDOM BZUNG

SOGS GZHUNG LTAR LA, DE NAS BLA MA YI DAM MKHA' 'GRO 'DUS PA'I
BDAG NYID GCIG PUR BLTAS TE DBANG BZHI THUN MONG BA TSIG RIS
LTAR DANG, BLA MA MCHOD PA LA SOGS PAS RIGS BSGRES TE THUN MONG
MA YIN PA

SKABS 'DIR SBYAR CHOG, SPYI BO'I BLA MA AA BA DHU TIR SPYAN
DRANGS, RTZA GSUM 'KHOR LO GSAL 'DEBS KYI DGOS PAR RTZA AA BA
DHU TI GCIG BU GSAL 'DEBS PA RGYUD SDE GZHAN DANG YANG THUN MONG
BAR BYAS, SENG KHRI RTZA

'DAB BRGYAD DANG, ZLA NYI MI SHIG PA'I THIG LE DKAR DMAR DANG
'DRES, BLA MA SNYING GAR SBYAN DRANGS BA RGYUD THA DAD PAR
BZHUGS YOD SNYAM PA MA YIN PAR RANG GI SHIN TU PHRA BA'I LUS
NGAG YID GSUM DANG BLA MA'I SKU

GSUNG THUGS DBYER MED RO GCIG BRTAN PAR BYAS TE NGA RGYAL GSAL
SNANG BYAS CHOG, SNYING KHA ZUM PA BUM SKU KHA BSDUS PA'I PHYI
NAS 'JAM DPAL ZHI DRAG GI SNGAGS DANG RJE'I MTSAN SNGAGS KYIS
BSDAMS PA'I

@015B RTZE MOR GSER GYI RDO RJES MNAN PAR BSAM NA SNYING RLUNG
MI 'JUG PA'I GNAD YOD, SNYING GAR GNAD DU BSNUN RGYU MANG NA
SNYING RLUNG GI GEGS 'JUG PA'I GEGS SEL YIN, DGE RTZA THAMS CAD
'JAM DPAL ZHI KHROS

'BRAL MED RJES SU 'DZIN PA DANG, BDE CHEN MGON PO ZUNG 'JUG THOB
PA'I RGYUR BSNGO BA 'DI DAG NI BLA MCHOD KYI KHOG DANG 'DRES PAR
SNGAGS KYI THEG PAR SBYAR TE NYAMS SU LEN TSUL SNYAN BRGYUD GYI
MAN NGAG NAS BYUNG BA

YIN PA MA GTOGS THUGS BZO GTAN NAS MA YIN PA, BLA MCHOD KYI MAN
NGAG SOGS DANG SBYAR NA KHRIG GE 'GRIG NAS YONGS PAS BSKYED
RDZOGS THAMS CAD KYI THOG MAR 'BYUNG BA'I BLA MA'I RNAL 'BYOR
GYI GNAD DE DGA' LDAN

LHA BRGYA MA DANG SBYAR, DE LTAR BYAS PAS THUN MONG DANG THUN
MONG MA YIN PA'I LAM GYI GNAD TSANG ZHING, SPYOD YUL YONGS SU
DAG PA'I MDOR, GOS BSGO BA'I TSE TSUL KHRIMS KYI GOS BSGO BAR
MOS PA SOGS GSUNGS PA DE

DANG 'DRA BAR SNYING GA'I LHA LA BZA' BTUNG TSOGS 'KHOR DU
PHUL BAS DKOR SGRIB SBYONG BA DANG, SPYOD LAM KUN TU DE NYID
DBANG BO'I TSUL DU DRAN NA NYES SPYOD KHEGS SHING, LTA RJES
SU DRAN PA DANG MI 'BRAL BA'I GNAD KHYAD

PAR CAN YOD PAR GSUNGS, STON PA MYA NGAN LAS 'DAS RJES NYAN
THOS SDE BA BCO BRGYAD DU GYES PA DGRA BCOM PA GRAGS PAS
BSDUS, GLANG DAR GYIS BSTAN PA BSNUB PAN MNYAM MED JO BO CHEN
PO BYON TE BKA'

@016A *, ,GDAMS RNAM THAR GTZANG MAS SA STENG MDZES PAR BYAS,
SLAR YANG DUS KYI RIM PAS THOS PA MKHAN RNAMS SGRUB LA G-YEL,
SGRUB PAR 'DOD PAS MDO SNGAGS ZUNG 'BREL GYI

GNAD MA SHES PAR SNGAGS LA DAD PA 'DUL BAR MI MOS PA DE LTA
BUR GYUR PA NA 'JAM MGON CHOS KYI RGYAL BO TZONG KHA BA CHEN
POS MDO SNGAGS ZAB RGYAS KYI GDEMS PA MA LUS PA GDAN THOG GCIG
TU DRIL NAS NYAMS SU

LEN TSUL GSAL BAR MDZAD PA DE LTA BU YIN LAGS,, ,,AOm SVA STI,
CHOS SRID 'BYOR PA'I MDZOD DANG DGE BCU LDAN, ,DGA' LDAN RAB
RGYAS ZHES BYA'I RGYUD GRVA CHER, ,KUN

MKHYEN 'JAM DBYANGS BZHAD PA YAB SRAS KYI, ,THUGS RJES CHOS
SBYIN 'DZAD MED RGYUN 'DI SPEL,, ,,SARBA MANGGA LAM,, ,,

@016B [BLANK PAGE] 
