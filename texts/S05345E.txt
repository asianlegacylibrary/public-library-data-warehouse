*, ,'JAM DPAL ZHI DRAG GI BSRUNG BA BZHUGS SO, ,

@001A #, ,NA MO GU RU, DARBAN A'A TZARYA'I MAN NGAG LAS BYUNG
BA, 'JAM DPAL ZHI DRAG GI SGO NAS, BGEGS KYI BAR CHAD BSRUNG
BA DANG, TSE BSRING BA SOGS KYI MAN NGAG MCHOG TU ZAB PA 'DI
LTAR YIN TE,

NANG RE BZHIN DU SNGA DRO SNGA BAR LANGS TE, RANG NYID 'JIGS
BYED DPA' BO GCIG PA ZHAL DGU PHYAG SO BZHI, ZHABS BCU DRUG PA
SEMS DPA' GSUM BRTZEGS CAN DU SKAD CIG GIS GSAL BAR BSKYED, YE
SHES PA

DGUG GZHUG DANG, DBANG BSKUR RIGS BDAG GIS RGYAS GDAB PA MNGON
RTOGS LTAR BYA, DE NAS RANG GI THUGS KA'I TING NGE 'DZIN SEMS
DPA'I 'OD ZER GYIS, MDUN GYI NAM MKHAR BLA MA DANG GNYIS SU
MED PA'I

'JIGS BYED SEMS DPA' GSUM BRTZEGS CAN BSGOMS PA DANG 'DRA BA
SPYAN DRANGS LA, DE LA MCHOD GTOR MDOR BSDUS PHUL, DE NAS RANG
GI RTZA GSUM GSAL GDAB, DE NAS MDUN DU SPYAN DRANGS PA'I

'JIGS BYED DE LA, SKU GSUNG THUGS BYIN GYIS BRLAB PA STZAL DU
GSOL, SNYAM DU GSOL BA BTAB PAS, MDUN GYI 'JIGS BYED KYI THUGS
KA'I H'Um DE LAS, A'A LI BCU DRUG KHA DOG DKAR ZHING 'OD 'PHRO

BA, RTZA ZHAL GYI SNA BUG GA-YAS NAS BYUNG, RANG GI RTZA ZHAL
GYI SNA BUG GA-YON NAS RTZA RKYANG MA'I NANG DU ZHUGS, RKYANG
MA'I NANG THAMS CAD A'A LIS GANG BA'I RTZA'I MAR SNA AOm YI GE
MGO NANG BSTAN DANG,

@002A *, ,YAR SNA AOm YIG MGO PHYIR BSTAN GYIS BKAG PA, AOm
YIG A'A LI DANG BCAS PA THAMS CAD KHA DOG DKAR PO, RDO RJE
'JIGS BYED KYI SKU'I NGO BOR MOS PAR BYED, SLAR YANG H'Um DE
LAS GSAL

BYED SO BZHI KHA DOG DMAR ZHING 'PHRO BA, RTZA ZHAL GYI SNA
BUG GA-YON NAS BYUNG BA, RANG GI SNA BUG GA-YAS NAS RTZA RO
MA'I NANG DU ZHUGS PAS, RO MA'I NANG THAMS CAD K'A LIS GANG
BA'I YAR SNA DANG, MAR SNA GNYIS A'A:

YIG TSEG DRAG CAN GYIS SNGAR BZHIN BKAG, DE THAMS CAD KHA DOG
DMAR PO 'JIGS BYED KYI GSUNG GI NGO BOR MOS PA BYED, SLAR YANG
H'Um DE LAS H'Um MTHING KHA DPAG MED BYUNG BA, RTZA ZHAL GYI
SNA BUG GA-YON NAS BYUNG BA,

RANG GI RTZA ZHAL GYI SNA BUG GA-YON NAS ZHUGS RTZA DBU MA'I
NANG NAS ZHUGS PAS RTZA DBU MA'I NANG THAMS CAD H'Um YIG
MTHING KHAS GANG, RTZA DE'I YAR MAR GYI SNA GNYIS RDO RJE
SNGON PO RTZE LNGA PA LTE BA LA H'Um GIS MTSAN PA RE

RES BKAG ,DE THAMS CAD 'JIGS BYED KYI THUGS KYI NGO BOR MOS PA
BYED, DE NAS YANG MDUN GYI 'JIGS BYED KYI THUGS KA'I H'Um DE
LAS H'Um YIG 'PHROS NAS RANG GI SPYI BOR BYUNG DE LAS H'Um YIG
CHU'I ZEG MA 'THOR BA LTAR

@002B DPAG MED 'PHROS PAS RANG GI BSPU'I SGO THAMS CAD H'Um
GIS GANG, H'Um DE RNAMS YONGS SU GYUR PA LAS RDO RJE SNGON PO
RTZE GSUM PAR GYUR PAS RANG GI BSPU'I SGO THAMS CAD RDO RJES
GANG BAR BSGOM, DE NAS BZLAS PA BYED PA NI, RANG GI THUGS KA'I

TING NGE 'DZIN SEMS DPA'I MTHA' SKOR LA, YI GE BCU BA'I SNGAGS
PHRENG KHA DOG NAG PO 'OD ZER 'PHRO BA GA-YAS SKOR DU 'KHOD
DO, ,SNGAGS DE DANG RANG GI BA SPU'I SGO THAMS CAD NA YOD PA'I
RDO RJE RNAMS LAS 'OD ZER 'PHROS PAS, DGRA BGEGS

THAMS CAD TSAR BCAD PAR BSAMS LA, AOm AA A'A ZHES SOGS A'A LI
BCU DRUG GI MJUG TU, AOm HR'I: shtR'I: WI KRI T'A NA NA H'Um
PHAt, KA KHA GA GHA NGA, ZHES SOGS GSAL BYED RNAMS RDZOGS PAR
STON PA'I MTHAR H'Um H'Um PHAt PHAt SV'AH'A, ZHES

SBYAR BA NYER GCIG MA CHAG PAR BZLAS PAS BAR CHAD GANG GIS
KYANG MI TSUGS SO, ,DE NAS RANG GI LTE BA'I RTZA 'KHOR GYI
DH'U T'I'I DBUS SU NYI MA'I DKYIL 'KHOR SRAN MA PHYED GSHAGS
TZAM GYI STENG DU RANG GI RNAM PAR SHES PA'I NGO BO H'Um YIG

MTHING KHA NAS 'BRU TZAM ZHIG BSGOM, H'Um DE'I MGO BO'I THIG
LE'I NANG DU RANG GI MING YIG DANG PO THIG LES BRGYAN PA BZHAG
,H'Um DE'I GA-YAS GA-YON GNYIS SU YA DANG MA GNYIS BZHAG
,LANYTSA'I YI GE LTA BU'I RNAM PAR BSGOMS NAS

LTE BAR RLUNG 'DZIN PA'I RLUNG BUM PA CAN LAN NYER GCIG RE MA
CHAG PAR BYAS NA, TSE SGRUB LA 'DI LAS ZAB PA MED DO, ,RANG
DAM TSIG PA'I NGA RGYAL GYIS SPYOD LAM LA 'JUG PAR BYA'O,
,YANG MAN NGAG 'DI 'JAM DPAL GYI SGO NAS

@003A *, ,BYED NA, RANG 'JAM DPAL AA RA PA TZA NA ZHAL GCIG
PHYAG GNYIS PAR BSGOM, MDUN DU'ANG DE 'DRA BA ZHIG SPYAN
DRANGS NAS MCHOD BSTOD BYA, DMIGS PA SNGAR DANG 'DRA BA LA
RTZA GSUM DANG, DE'I NANG GI YI GE RNAMS

'JAM DBYANGS KYI SKU GSUNGS THUGS KYI NGO BOR MOS PAR BYA,
BZLAS PA'I CHE NA SNYING GAR ZLA BA'I DKYIL 'KHOR GYI STENG
DU, AOm AA RA PA TZA NA DH'I: MUm H'Um PHAt, CES PA'I SNGAGS
PHRENG BKOD DE DBYANGS GSAL GYI BAR DU SNGAGS 'DI BCUG NAS

DMIGS PA GZHAN SNGAR LTAR BYAS TE BGRANG, LTE BA'I RTZA 'KHOR
GYI DBUS SU'ANG, ZLA BA'I DKYIL 'KHOR SRAN MA PHYED GSHAGS
TZAM GYI STENG DU, RANG GI SEMS DH'I: DMAR SER TSEG DRAG CAN
DU BSGOMS PA'I

TSEG DRAG GI NANG DU RANG GI MING YIG DANG PO THIG LAS BRGYAN
PA 'JOG ,GZHAN THAMS CAD SNGAR GYI RIGS BSGRE BAR BYA'O,
,MCHOG TU ZAB PA'I MAN NGAG AiTHI, BDAG GZHAN KHAMS GSUM MA
TSOGS NAM MKHA' DANG MNYAM PA'I SEMS

CAN THAMS CAD BLA MA KHYAB BDAG DE BZHIN GSHEGS PA THAMS CAD
KYI NGO BO DPAL GSHIN RJE GSHED SANGS RGYAS LA SKYABS SU
MCHI'O, ,GZHOM MED SNGAGS DANG PHYAG RGYA'I DE NYID CHOS LA
SKYABS SU MCHI'O, ,'GYUR MED RIG PA

'DZIN PA DPA' BO DANG RNAL 'BYOR MA'I TSOGS DGE 'DUN LA SKYABS
SU MCHI'O, ,'GRO BA 'KHOR BAR SKYE BA LA SOGS GSHIN RJE'I KHAR
CHUD PA LAS BSGRAL, PHAN PA DANG BDE BA'I MCHOG TU GYUR PA
DPAL GSHIN RJE GSHED KYI

@003B GO 'PHANG DU 'GYUR PAR BYAS DE'I PHYIR DU DE'I GO 'PHANG
LA GNAS PAR BYA'O, ,MANGGA LAm,,