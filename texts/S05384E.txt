@001A *, ,RJE'I GSUNG BZHIN DU SGRUB THABS KUN TU BZANG PO'I
TSIG GI DON CUNG ZAD BKOD PA BZHUGS SO, ,

@001B #, ,GANG ZHIG SKAD CIG YID LA DRAN TZAM GYIS, ,SRID PA'I
SDUG BSNGAL MA LUS GCOD MDZAD CING, ,DPAL LDAN KHYAB BDAG GO
'PHANG MCHOG STZOL BA'I, ,RJE BTZUN BLA MA RNAMS LA GUS

PHYAG 'TSAL, ,DE LA 'DIR RJE BTZUN 'JAM PA'I DBYANGS KYIS
DNGOS SU RJES SU BZUNG ZHING GRUB PA BRNYES PA'I RNAL 'BYOR PA
CHEN PO SLOB DPON SANGS RGYAS YE SHES ZHABS KYI ZHAL SNGA NAS
KYIS MDZAD PA'I RJE BTZUN 'JAM

DPA'I DBYANGS KYI SGRUB PA'I THABS KUN TU BZANG PO 'DI LA DON
GSUM STE, MTSAN GYI DON DANG, GZHUNG GYI DON DANG, GANG GIS
BSGYUR BA'I TSUL LO, ,DANG PO LA MTSAN BSGYUR BA DANG BSHAD
PA'O, ,DANG PO NI, SA MAN

TA NI KUN TU'AM KUN NAS ZHES BYA'O, ,BHA DRA NI BZANG PO'O,
,N'A MA NI ZHES BYA BA'O, ,S'A DHA NI BSGRUB PA'I THABS SO,
,GNYIS PA NI, NYES BZOD CING YON TAN RDZOGS PAS NA BZANG PO
ZHES BYA STE, THOB BYA'I GO 'PHANG MTHAR

THUG GO, DE YANG CHA SHAS THAMS CAD KYI YONGS SU RDZOGS PAS
KUN TU BZANG PO'O, ,DE SGRUB PA'I THABS NI 'OG NAS 'CHAD PA'I
CHO GA'I RIM PAS TE DE STON PA'I GZHUNG LA YANG SGRUB PA THABS
KUN BZANG ZHES BYA'O, ,

YANG NA KUN TU BZANG PO YANG YIN LA SGRUB PA'I THABS KYANG YIN
PAS SGRUB THABS KUN BZANG ZHES GZHI MTHUN DU SBYAR TE GZHUNG
DANG BRJED BYA GNYI GA LA BYA'O, ,GNYIS PA LA, BSHAD PA LA
'JUG PA'I BYA BA,

@002A *, ,BSHAD PA NYID NYE BAR DGOD PA, BSHAD PA MTHAR PHYIN
PA'I BYA BA'O, ,DANG PO LA GNYIS, MCHOD PAR BRJOD PA DANG,
BSHAD PAR DAM BCA' BA'O, ,DANG PO NI, DPAL LDAN ZHES TE THA
GNAS

BSTOD PA DANG PHYAG 'TSAL BA GNYIS SU BSDUS LA, DPAL 'BRAS RDO
RJES MCHOD PA DANG GSUM DU DBYE'O, ,PHYAG 'TSAL LO ZHES DRANG
NGO, ,DE NI LUS NGAG YID GSUM GYIS 'DUD PA'I DON TO, ,GANG LA
NA NYON MONGS PA

LA SOGS PA'I RTZU BA REG DANG BRAL BAS NA 'JAM ZHING BSTEN PAR
BYA BAS NA TSOGS GNYIS KYI DPAL DANG LDAN PA'I 'JAM DPAL DE
LA'O, ,GANG GIS NA, SLOB DPON SANGS RGYAS YE SHES ZHABS KYIS
SO, ,DGOS PA GANG

GI PHYIR NA, YUL KHYAD PAR CAN LA MCHOD PAR BRJOD PAS BSOD
NAMS MNGON PAR 'PHEL BA DANG, DE LA BRTEN NAS RTZOM PA LA SOGS
PA'I GEGS NYE BAR ZHI BA DANG, BSHAD PA DANG NYAN PA RNAMS
KYANG 'BRAS BU PHUN SUM

TSOGS PAR 'GYUR BA'I PHYIR TU'O, ,MCHOD PAS ZHES PA MCHOD
BRJOD KYI DGOS PA STON PA MA YIN GYI 'OG NAS 'CHAD PA LTAR
'JAM PA'I RDO RJE SGRUB PA'I TING NGE 'DZIN YID LA BYED CING
'BRAS BU MNGON DU 'GYUR BA'I PHYIR TU

YIN NO ZHES PA'O, ,BSTOD PA'I YUL DE YON TAN GYI KHYAD PAR JI
LTA BU DANG LDAN NA, RANG DON PHUN SUM TSOGS PA'I RGYU DANG,
'BRAS BU DANG, GZHAN DON PHUN TSOGS DANG, DE'I RGYU'O, ,DANG
PO NI, TSOGS GNYIS KYI DPAL DANG

@002B LDAN PA GOMS PA LA BRTEN NAS BYUNG BA'O, ,GNYIS PA NI,
SHES BYA JI LTA BA DANG JI SNYED PA LA SGRIB PAS NA MI SHES PA
DE YANG NYON MONGS CAN DANG NYON MONGS CAN MA YIN PA KUN
SPANGS PAS NA DRI MA MED PA'I GZI BRJOD DANG LDAN PA'O
,SNGANGS PA PHUN TSOGS NI RTOG PA

PHUN TSOGS LA MI 'KHRUL BAS RANG DON SPANGS RTOGS PHUN TSOGS
DANG LDAN PA'O, ,GZI BRJID LDAN NI GNYIS KA'I MTHAR SBYAR RO,
,GSUM PA NI, RIGS KYANG YIN LA DPAG TU MED PA YANG YIN PAS
DPAG MED RIGS TE DE BZHIN GSHEGS PA'I RIGS LA SOGS PA

RIGS LNGA DANG, DE'I GSAL BA'I DBYE BA MTHA' YAS PA RNAMS KYI
SPRUL PA RNAMS KYIS RAB TU BRGYAN PAS TE, DE LA RGYAN CHOS
RIGS LNGA DANG, BRGYAN PA DRUG PA RDO RJE SEMS DPA' GNYIS LAS
'DI NI PHYI MA'O, ,SLOB DPON DPAL 'BRAS DRUG PA RDO RJE 'CHANG
GI YE

SHES YANG DAG PA NI RIGS LNGA SKYE MCHED DAG PA NI SA SNYING
LA SOGS PA'I BYANG CHUB SEMS DPA' RNAMS DANG, KHAMS DAG PA NI
SPYAN MA SOGS DANG, YUL DAG PA NI GZUGS RDO RJE MA SOGS DANG,
DAD PA SOGS DAG PA NI GSHIN RJE MTHAR BYED SOGS BZHI

STE, DE THAMS CAD DRUG PA'I SKU'I CHA SHAS YIN PAS NA DPAG MED
KYI RIGS KYI SPRUL PAS BRGYAN PA ZHES 'CHAD DO, ,BZHI PA NI,
SHES RAB NI RANG GI YUM M'A MA K'I'I RIGS DE DE'I YAN LAG
THABS DANG BCAS PA 'DUS SHING SNYOMS PAR 'JUG

PAS 'BAR ZHING RAB TU MDZES PA'O, ,DO LA YON TAN DANG POS NI,
TSANGS PA SOGS LAS KHYAD PAR DU BYAS LA, GNYIS PAS NYAN RANG
RNAM SDANG, BZHI PAS RGYUD SDE 'OG MA RNAMS LAS, KHYAD PAR DU
BYAS SO, ,GNYIS PA BSHAD PAR DAM BCA' LA GNYIS

@003A *, ,TE, DNGOS DANG, RTZOD SPANG NGO, ,DANG PO NI, DPAL
LDAN ZHES TA SANGS RGYAS YE SHES BDAG GIS BSHAD PAR BYA'O ZHES
SO, ,GANG NA 'GRO BA MA LUS PA'I THOB BYA'I DON MNGON MTHO
DANG NGES LEGS KYI GO 'PHANG PHUN SUM TSOGS PA

MTHAR THUG PA THOB PA'I RGYUR GYUR PA'I CHO GA STE RIM PA DANG
RNAM PA DANG THABS SU GYUR PA 'OG NAS 'CHAD PA'I DKYIL 'KHOR
GYI 'KHOR LOR SGRUB PA'I TSUL LO, ,GO 'PHANG MTHAR THUG THOB
PA'I RGYUR GYUR PA'I CHO GA NI BRJOD BYA'O, ,BSTAN BCOS 'DI LA

BRTEN NAS DE RTOGS PA NI DGOS PA DANG, GO 'PHANG MTHAR THUG NI
NYING DGOS DANG, BSTAN BCOS DANG BRJOD BYA SOGS SNGA MA MED
PAR PHYI MA MI 'BYUNG BA NI 'BREL PA'O, ,SLOB DPON DPAL 'BRAS
RDO RJE NI, ,MCHOD BRJOD KYI GZHUNG GIS DGOS 'BREL BSTAN PAR
BZHED

DO, ,KHYOD KYIS BSTAN BCOS 'DI RANG DGAR BRTZAMS PA YIN NA YID
CHES PA'I KHUNGS MED PAS SU YANG 'JUG PAR MI 'GYUR RO ZHE NA,
SKYON MED DE, TSOGS GNYIS KYI DPAL DANG LDAN ZHING DE BZHIN
GSHEGS PA THAMS CAD KYI SKU GSUNG THUGS KYI RDO RJE 'DUS PA

GSANG BA 'DUS PA'I RGYUD KYI GZUNG LUGS KYI GDAMS NGAG LA
BRTEN NAS BSHAD PA YIN NO, ,KHA CIG NI GSANG 'DUS LAS MCHOG TU
GYUR PA'I RGYUD MED PAS NA DPAL LDAN ZHES 'CHAD DO, ,BSTAN
BCOS RTZOM PA'I RGYU NI DGE BA'I BSHES GNYEN DAM PA RJE

BTZUN 'JAM PA'I DBYANGS KYIS BSKAS BSKUL ZING GNANG BA THOB PA
DANG, RANG GI SLOB DPON BSRUNG BA'I ZHABS DANG, GROGS MCHOG
KHA CIG DANG, SLOB MA MAR ME MDZAD BZANG PO LA SOGS PAS BSKUL
BA'I PHYIR RTZOM PA LA SPRO BAR BYAS PA'O, ,GNYIS PA NI

@003B KHYOD KYI RTZOM PA DGOS PA MED PA YIN TE, GSANG BA 'DUS
PA'I RGYUD RGYAS PA DANG, SLOB DPON SNGA MA RNAMS KYIS MDZAD
PA'I SGRUB THABS RNAMS SU RGYAS PAR BKRAL ZIN PA'I PHYIR CE
NA, DGOS PA YOD PAR STON PA NI, DAL 'BYOR ZHES TE DE DAG GI
RJES SU 'BRANGS NAS

TSOGS CHEN PO DANG DUS YUN RING POS RTOGS NUS MOD KYANG DAL
'BYOR SHIN TU GA-YO BAS TE MYUR DU 'JIG PA DANG, 'JIG RTEN NA
GSANG BA 'DUS PA'I SGRUB THABS PHYIN CI MA LOG PAR 'CHAD PA'I
BSHES GNYEN DAM PA DANG PHRAD PA'ANG RNYED PAR DKA' BA DE BAS
NA

BDAG GIS BRTZAMS PA 'DI LA BRTEN NAS SHIN TU GSAL BA DANG MDOR
BSDUS TE BSTAN PAS TSOGS CHUNG NGUS KYANG RTOGS NUS PAS NA 'DI
LA BRTEN NAS ZAB GSAL GNYIS SU MED PA'I SHES RAB DANG THABS LA
GZHOL BA'I YID LA BYED PA'I MCHOG ZUNG 'JUG

GI GO 'PHANG MNGON DU BYED PA'I THABS DE BSGRUB PAR BYA BAR
RIGS SO,, GNYIS PA BSHAD PA NYE BAR DGOD PA LA GSUM STE, RTEN
GANG GIS BSGRUB PA DANG, GNAS GANG DU BSGRUB PA DANG, JI LTAR
SGRUB PA'I TSUL LO, ,DANG PO NI, DE LA ZHES TE YID LA BYED
PA'I MCHOG BSGRUB

PAR BSTAN PA DE LA'O ZHES PA'O, ,BLO GROS DANG LDAN PA'I GANG
ZAG DES RANG SNGAGS TE RANG GI LHAG PA'I LHA MNYES SHING
BSGRUB PAR BYA'O, ,MAN-TRA LA ZHES PA YID SKYOB PA'I DON GYIS
NA SNGAGS TE, 'DIR SNGAGS DANG LHA THA MI DAD DU BYAS PA'O,
,JI LTA BUS MNYES PAR

BYA ZHE NA, SMON PA BYANG CHUB KYI MCHOG TU SEMS BSKYED PA
DANG, DE YANG BSKYED TSUL DU MA YOD PA'I NANG NAS SEMS CAN GYI
SDUG BSNGAL SHAS MI BZOD CING, DE DANG 'BRAL BAR 'DOD PA'I
RNAM PA CAN GYI SNYING RJE'I STOBS KYIS BSKYED PA'O, ,'JUG PA
BYANG CHUB KYI SEMS LA

@004A *, ,LA BLO LEGS PAR SBYANGS PA NI LUS LONGS SPYOD DGE
RTZA GTONG PA'I SBYIN PA LA SOGS PA'I PHA ROL TU PHYIN PA'I
YON TAN RNAMS KYIS LEGS PAR BRGYAN PA STE, PHA ROL TU PHYIN
PA'I THEG PA DANG, THUN MONG BA'I LAM

GYI RIM PA LA BLO LEGS PAR SBYANGS SHING, ZAB MO'I TSUL SNGAGS
KYI THEG PA LA LHAG PAR MOS PA BZHAG PA'O, ,DE YANG DPAL GSANG
BA 'DUS PA'I RGYUD NAS BSHAD PA'I DKYIL 'KHOR GYI CHO GA GTZO
BO'I RDUL TSON GYI DKYIL 'KHOR DU DBANG LEGS

PAR THOB CING, RANG GI LHAG PA'I LHA'I DBANG BSKUR BA PHUN SUM
TSOGS PA SBYANG GZHI DANG SBYONG BYED NGO LEGS PAR 'PHROD CING
SKU BZHI'I SA BON THEBS NGES THOB PA'O, ,DBANG GI DANG PO CHU
DANG MTHA' RJES GNANG GIS BRTEN PAR BZHI BRGYA LNGA BCU PA LAS
BSHAD DO, ,

CHO GA BZHIN DU RJES GNANG THOB PAS TE RANG GI ME TOG GIS LHA
LA BRTEN NAS DNGOS GRUB SGRUB PA'I TSUL 'DI LTAR GYIS SHIG CES
MAN NGAG BZHIN DU SLOB DPON LAS RJES SU GNANG BA THOB PA'O,
,'DI DBANG BSKUR GYI SKABS LAS GZHAN DU NGES PAR MI DOGS KYI
DBANG

RDZOGS PAR THOB RJE SU ZUR DU BYAS KYANG 'GAL BA MED DO, ,BRIS
SKU LA BRTEN PA DANG, SLOB MA'I KHYAD PAR 'GA' ZHIG LA BSAM
GTAN DANG LUS DKYIL DU DBANG BSKUR BA YOD KYANG, GTZO BO NI
RDUL TSON GYI DKYIL 'KHOR YIN PAS 'DIR DANG POR DBANG

THOB PA DGOS SO, ,MDOR NA THUN MONG BAS RGYUD SBYANGS DBANG
BSKUR BA MTSAN NYID DANG LDAN PA RDZOGS PAR THOB CING DAM TSIG
DANG SDOM PA LA GNAS PA'I GANG ZAG GCIG GIS BSGRUB PAR BYA'O,
,GNYIS PA NI LA LAR ZHES TE DBEN PA'I GNAS DRI MA MED

@004B PA'I CHU PHUN SUM TSOGS PA DANG, SHING MDZES PAS RNAM
PAR BRGYAN PA'I RI BO'I PHYOGS GCIG JI LTAR 'DOD PA'I YID DANG
RJES SU MTHUN PA'I GNAS SU BCOM LDAN 'DAS 'JAM ZHING MNYEN
PA'I DBYANGS DANG LDAN PA DE RAB TU BSGRUB PAR BYA'O, ,GSUM PA
 LA BZHI STE, BSKYED PA'I RIM PA JI LTAR BSKYED PA'I TSUL
DANG, BSKYED NAS DNGOS GRUB SGRUB CING BGEGS BZLOG PA'I TSUL
DANG, LAM 'DI GZHAN LAS KHYAD PAR DU 'PHAGS PAR BSGRUB PA
DANG, DES NA NGES PAR SGOM DGOS PAR DGOS PAR GDAMS PA'O, ,DANG
PO LA GNYIS TE,

NYIN ZHAG DANG PO LA JI LTAR BYA BA DANG, GZHAN LA JI LTAR
BYA'O, ,DANG PO LA GNYIS TE, THUN KYI NGO BO LA JI LTAR BYA BA
DANG, THUN BAR DU JI BAR BYA BA'O, ,DANG PO LA GSUM STE, THUN
GYI THOG MA DANG, DNGOS GZHI DANG, MJUG TU JI LTAR BYA BA'O,
,DANG PO LA GNYIS TE, MTHUN

RKYEN SGRUB PA'I PHYIR TSOGS BSAGS PA DANG, 'GAL RKYEN BGEGS
BZLOG PA'I BSRUNG 'KHOR BSGOM PA'O, ,DANG PO LA GNYIS TE, MDOR
BSTAN PA DANG, RGYAS PAR BSHAD PA'O, ,DANG PO LA BZHI STE,
TSOGS BSAGS PA'I RTEN BSGRUB PA DANG, GNAS SBYANG BA DANG,
TSOGS

ZHING SPYAN DRANG BA DANG, MCHOD PA SOGS BYA BA'O, ,DANG PO
NI, DANG POR NANG BAR ZHES TE THUN BZHI'I DANG PO 'AM MTSAN LA
BRGYAD CHA LUS PA'I DANG PO NANG PAR THO RANGS KYI DUS SU
SNGON 'GRO'I GTOR MA BYAS SHING, MCHOD PA BSANG SBYANGS BSKYED
BYIN GYIS BRLABS PA RNAMS

BYAS LA, RANG NYID 'BRAS BU RDO RJE 'DZIN PA 'OG NAS 'CHAD
PA'I ZHAL GSUM PHYAG DRUG PA YUM DANG BCAS PA'AM, ZHAL GCIG
PHYAG GNYIS PA GANG RUNG DKRONGS BSKYED BYAS NAS NU MA GNYIS
KYI BAR SNYING GA'I ZLA BA'I DKYIL 'KHOR GYI DBUS SU DRI MA
MED

@005A *, ,PA'I 'OD ZER LNGA LNGA RAB TU 'PHRO BA'I MAm YIG
DMAR SER BSAM PAR BYA'O, ,SMAN PA'I ZHABS KYIS 'DOD CHAGS CHEN
POS 'DUL BA'I SEMS CAN RJES SU BZUNG BA'I DON DU, MAm YIG DMAR
SER DGOD CES GSUNGS, ,SLOB

DPON DPAL 'BRAS RDO RJES PA LAS PAD-MA DANG AA LAS ZLA BA'I
SNGED DU MAm LAS BYUNG BA'I RAL GRI MAm GYIS MTSAN PA BSGOM
PAR BSHAD PA NI, RGYAS BSDUS KYI KHYAD YIN PAS GANG BYAS KYANG
RUNG LA, DE LA MING DU SNGAGS KYI DE KHO NA NYID CES BYA STE
SNYING BRTZER LDAN

PAS DE RNAM PAR DGOD PAR BYA'O, ,DE GONG DU BSHAD ZIN PA MA
YIN NAM ZHE NA, SNYING RJE GTZO BO YIN PAR SHES PA'I DON DU
SLAR YANG SMOS ZHES THA GA LA GSUNG NGO, ,SMIN PA'I ZHABS NI
MAm YIG BKOD PA'I MTHUS SEMS CAN THAMS CAD TSAD MED PA BZHI

DANG LDAN PA'I RGYUR GYUR CIG SNYAM DU BSAM DGOS SHING BRTZE
BA NI TSAD MED GZHAN GSUM MTSON PA'I DON YIN LA, YI GE DE NYID
DE DAG GI RGYUR SANGS RGYAS RNAMS KYIS BYIN GYIS BRLABS PA YIN
NO, ,RANG NYID 'BRAS BU RDO RJE 'DZIN PAR BSKYED PA'I

RGYU MTSAN NI, YI GE DE NYID DE'I SA BON YIN PA LA DGONGS SO,
,TSIG RKANG BZHI PA LA GZHUNG KHA CIG TU GDONG DANG KHA LA
SOGS PAR BSGYUR LA, DE LA BSAMS NAS KHRUS BYA BA'I DON DU'ANG
'CHAD DO, ,THA GA NA LA SOGS PAS RNAM PAR THAR PA'I SGO GSUM

DAG PAR BSHAD PA NI SKABS 'DIR RNAM THAR BSGOM DGOS PA'I DON
MA YIN GYI, 'OG NAS 'BYUNG BAR 'GYUR RO, ,DES NA SLOB DPON
SH'AN-TI PAS RTZA 'GREL GYI DGONGS PA BSHAD PA LTAR YIN TE,
SNYING GAR BKOD PA'I MAm YIG NI, DE BZHIN GSHEGS PA RNAMS  

@005B KYI SKU GSUNG THUGS KYI RDO RJE DBYER MI PHYED PA MTSON
BYED YIN PA'I PHYIR DE NYID CES BYA LA, DE BKOD PA'I DGOS PA
NI RNAM THAR SGO GSUM DAG PA'I PHYIR TU YIN NO ZHES GSUNGS SO,
,JI LTAR MTSON TSUL NI MAm YIG DANG SROG YIG DANG, THIG LE
GSUM

GYIS RIM PA BZHIN DU STONG PA NYID DANG MTSAN MA MED PA DANG,
SMON PA MED PA'I RNAM THAR MTSON PA YIN NO, ,GNYIS PA NI,
TZAN-DAN DANG ZHES TE TZAN-DAN DANG SHRI KHAN-dA LA SOGS PA'I
DRI BZANG POS BYUGS SHING DRI ZHIM PO'I ME TOG GTZAL DU BKRAM
PA'I CHA NI

PHYOGS YIN PAS GNAS KHANG GI PHYOGS KYI MCHOG BSAM GTAN GYI
GNAS SU BDE BA'I STAN LA GNAS PAR BYA'O, ,GSUM PA NI DUS GSUM
ZHES TE, RANG GI SNYING GA'I MAm YIG LAS 'OD ZER SPROS 'OD ZER
GYI RTZE LA TSOGS ZHANG SPRUL PA DANG, 'OD

ZER GYIS DE BZHIN GSHEGS PA RNAMS KYI RANG GNAS GSAL BAR BYED
PA DANG, 'OD ZER GYIS 'OG MIN NAS SPYAN 'DREN PA'I TSUL BZHI
LAS, 'DIR GNYIS PA BYA ZHING, TSOGS ZHING YANG RANG GI DKYIL
'KHOR GYI 'KHOR LO DANG SANGS RGYAS BYANG CHUB SEMS DPA' SPYI

'GRO GNYIS LAS PHYI MA LTAR BYA'O, ,BZHI PA NI, SNA TSOGS ZHES
TE, SNA TSOGS MCHOD PA NI MAm YIG LAS SPROS PA'I GZUGS RDO RJE
MA LA SOGS PA'O, ,SPRIN RNAMS NI MANG PO'I DON TO, ,DANG POR
MCHOD LHA SPRO BA DANG DE NAS MCHOD PA DANG, MCHOD YON GYI
SKABS SU BSHAD

PA'I BSTAD PA SOGS BSKYED RIM GYI TSUL LA MKHAS PA'I BLO DANG
LDAN PAS BYA ZHING, DE NAS SDIG PA BSHAGS PA DANG RJES SU YI
RANG LA SOGS BYA'O, ,DGOS PA CI'I PHYIR TU NA RAS SNUM GYI MA
GOS PA LA TSON 'JEN PA LTAR SDIG PA DAG NAS BSKYED PA'I RIM PA
LA SOGS PA'I DGE 
@006A *, ,BA RNAMS GONG NAS GONG DU 'PHEL BAR BYA BA'I PHYIR
YIN NO, KHA CIG GIS SPRO BA SOGS KYIS MCHOD PA DANG BSTOD PA
DANG, BDUD RTZI MYANG BA DANG PHYAG 'TSAL BA LA SOGS SDUD DO,
,GNYIS PA LA GNYIS TE, BSOD NAMS KYI TSOGS

BSAG PA DANG, YE SHES KYI TSOGS BSAGS PA'O, ,DANG PO LA LNGA
STE, SDIG PA BSHAGS PA DANG, YI RANG ZHING PA SNGO BA DANG,
SKYABS SU 'GRO BA DANG, SEMS BSKYED PA DANG, LAM LA BRTEN
PA'O, ,DANG PO NI GANG ZHIG CES TE, THOG MA MED PA'I SRID PA'I
CHU KLUNG

DU BDAG DANG BDAG GI BAR 'DZIN PA DANG, GZUNG BA DANG 'DZIN
PA'I RNAM RTOG MA LUS PA'I KUN RTOG GIS BSAGS PA'I 'DOD CHAGS
LA SOGS PA'I RNYOG PA THAMS CAD BSHAGS PAR BGYI'O, ,GANG LA
NA, THUGS RJE CHEN PO DANG LDAN PA'I SANGS

RGYAS DANG BYANG CHUB SEMS DPA' RNAMS KYI SPYAN SNGAR RO JI
LTAR NA, BSHAGS PAR BYA BA DANG, BSHAGS PA PO DANG, BSHAGS
PA'I YUL LA SOGS PA RANG BZHIN MED PAR RTOGS PA'I SHES RAB
KYIS ZIN PA'I CHO GA BZHIN DU'O, ,GNYIS PA NI, RDZOGS

SANGS ZHES TE RDZOGS PA'I SANGS RGYAS NI, DKYIL 'KHOR GYI GTZO
BO DANG BYANG CHUB SEMS DPA' NI DKYIL 'KHOR PA'I LHA DANG
'PHAGS PA NI PHA ROL TU PHYI PA'I THEG PA LA BRTEN NAS SANGS
RGYAS PA RNAMS SO, ,GZHAN NI NYAN THOS DANG RANG SANGS

RGYAS RNAMS SO, ZHES 'GREL PAS BSHAD TSUL GZHAN DU 'CHAD
KYANG, BSHAD TSUL PHYI MA SPYIR SANGS RGYAS BCOM LDAN 'DAS
THAMS CAD BYANG CHUB SEMS DPA' SA BCU LA BZHUGS PA DANG 'PHAGS
PA NYAN RANG RNAMS DANG GZHAN NI DKON MCHOG

@006B GSUM LA DAD PA'I SEMS CAN LA 'CHAD PA LTAR 'THAD DO, ,DE
DAG GIS DGE BA GANG MDZAD PA KUN LA DGA' BA BSGOM ZHING YANG
DAG PAR YI RANG NGO, ,GSUM PA NI, BYANG CHUB CES TE SPYIR DGE
RTZA THAMS CAD DANG BYE BRAG TU YI RANG BYAS PA'I DGE BA DE
NYID YONGS SU BSNGO BAR BGYI'O, ,

DES NA GTOR MA DANG MCHOD PA'I RIM PA RNAMS BSKYED PA LA SOGS
BYAS TE, RANG GI SNYING GA'I MI YIG LAS GZUGS RDO RJE MA LA
SOGS PA DRUG SPRUL NAS MCHOD PAR BSAM ZHING, NGAG TU AOm
SAR-BA TA TH'A GA TA PU shA-PE PU DZA ME GHA SA MU TRA SPHA RA
nA SA MA YA SHR'I YE A'A:

H'Um ZHES PAS MI TOG ,DE BZHIN DU DH'U BES BDUG SPOS, A'A LE
KES MAR ME, GAN-DHEM DRI, NE WI DYES ZHAL ZAL, SHPA-TAS ROL MO
'BUL, DE BZHIN DU 'DOD YON LNGA 'BUL LO, ,DE NAS GONG DU BSTAN
PA'I BSTOD PA DANG, GANG ZHIG THOG MED CES SOGS BYA'O, ,GSUM
PA LA

GSUM GYI DANG PO SANGS RGYAS LA SKYABS SU 'GRO BA NI YID KYIS
ROL PA ZHES TE, SPANGS RTOGS PHUN SUM TSOGS PA GNYIS KYI BDAG
NYID RTOGS PA'I BYANG CHUB KYI SEMS NAG NOG MED CING SKYES
BU'I YID TSIMS PAR BYED PA'I STON DUS KYI DRI MA MED PA'I ZLA
BA DANG 'DRA

BAS BSGRUBS SHING BSKYED PA DANG, SNYING RJE DAM PAS THUGS RJE
CHEN PO SEMS CAN MTHA' YAS PA'I DON GNYIS PHUN TSOGS 'GRUB
PA'I THABS DANG LDAN PA DANG, RDZOGS PA'I SANGS RGYAS RANG GI
YID LA GNAS PA STE RANG GI SO SO RANG RIG PA'I TSUL GYIS NYAMS

SU MYONG BA STE, CHOS GSUM DANG LDAN PA DE LA'O, ,GNYIS PA
CHOS LA SKYABS SU 'GRO BA NI, RTOG PA ZHES TE BDAG DANG BDAG
GI BA DANG, GZUNG BA DANG 'DZIN PA'I RNAM PAR RTOG PA MA LUS
PA SA BON DANG BCAS PA LAS NGES PAR GROL ZHING SEMS DPA' DAM
PA BYANG CHUB

@007A *, ,SEMS DPA' CHEN PO KUN GYI PHUN SUM TSOGS PA THAMS
CAD 'GRUB PA'I GZHI 'PHAGS PA DAM PA RNAMS KYIS BRTEN PAR BYAS
PAS NA DAM PA'I CHOS GTZO BO 'GOG PA DANG, LAM GYI BDEN PA LA
RTAG PAR SKYABS SU

MCHI'O, ,'GOG PA'I BDEN PA NI DNGOS PO THAMS CAD KYI GNAS LUGS
RO GCIG PA'I NGO BO NYID GLO BUR GYI DRI MA DANG BRAL BA'O,
,SLOB DPON SH'AN-TI PA NI STONG PA NYID LA DMIGS TE BSGOMS
PAS, 'PHAGS PA'I YON TAN THAMS CAD SKYE BAS PHUN SUM

TSOGS GZHI ZHES 'CHAD DO, ,CHOS RGYAS PAR NA LUNG GI CHOS
DANG, RTOGS PA'I CHOS DANG, DE BZHIN NYID KYI CHOS GSUM DU
DBYE LA RTAG PAR GYI DON SNGA MA BZHIN NO, ,GSUM PA DGE 'DUN
LA SKYABS SU 'GRO BA NI, 'CHING BA ZHES TE SKYE 'CHI RANG
DBANG MED PAR

BYED PA'I NYON MONGS PA'I 'CHING BA RNAMS LAS YANG DAG GROL
BAR GYUR CING NYAN RANG RNAMS LA MED PA'I SNYING RJE MCHOG GIS
BSKRUN ZHING BSKYED PA'I TSOGS GNYIS KYI DPAL DANG LDAN PA RAB
TU DGA' BA LA SOGS PA'I SA BCU LA RAB TU ZHUGS PA BRTUL ZHUGS

KYI BYANG CHUB SEMS DPA'I TSOGS LA RTAG PAR SKYABS SU MCHI'O,
,BSAM PA NI BSAM DANG ZHES TE BSAM PA PHUN SUM TSOGS PA SMON
PA SEMS BSKYED, RNAM PAR SMIN PA DAG PAR GYUR PA 'JUG PA BYANG
CHUB KYI SEMS GNYIS BSGOM PA LA BRTEN NAS SGRIB

PA MTHA' DAG DANG BRAL BAR 'GYUR BAS SGRIB PA KUN GYI BAG
CHAGS YANG DAG 'BYIN PA'O, ,BLA NA MED PA'I BYANG CHUB LA DON
GNYER GYI 'DUN PAS BSDUS PA'I LHAG PAR MOS PAS RNAM PAR BRGYAN
PA'I BYANG CHUB DAM PA STE MCHOG GI SEMS NI BSKYED PAR

@007B BGYI'O, ,LNGA PA NI, BDER GSHEGS ZHES TE BDE BAR GSHEGS
PA SRAS DANG BCAS PA RNAMS KYIS BGROD PA'I LAM GCIG PU ZLA MED
PA SBYIN PA LA SOGS PA'I PHA ROL TU PHYIN PA RNAM PA BCU NYES
PA DANG BRAL BAS NA DKAR PO YANG DANG YANG DU BRTAN PAR BYAS

PAS NA YON TAN DE'I TSUL DE NGO BO LA PHYIN CI MA LOG PA YANG
DAG PA NYID DU DA NAS BZUNG STE, BYANG CHUB SNYING PO LA MCHIS
KYI BAR DU GNAS PAR BGYI'O, ,TSUL JI LTA BUS ZHE NA, RDZOGS
PA'I SANGS RGYAS DKYIL 'KHOR PA'I BDAG PO 'KHOR DANG BCAS

PA MA LUS PA'I NGO BO YID LA BYED PA'I BLOS GNAS PAR BYA'O,
,SLOB DPON SH'AN-TI PA NI YUL DUS TSAD CAN 'DZOM PA LA SBYOR
BA MDZAD DE, 'OG NAS 'CHAD PAR 'GYUR RO, ,SNGAR BSHAD PA RNAMS
KYI DON TSAN RGYAS PAR DBYE NA MCHOD PA DANG, BSTOD PA DANG,

BDUD RTZI MYANG BA DANG PHYAG 'TSAL BA DANG SNGAR BSHAD PA
LNGA DANG DGUR DBYE'O, ,GNYIS PA YE SHES KYI TSOGS BSAG PA LA
BZHI STE, RNAM THAR BSGOM PA DANG, DE BRTEN BYED KYI SNGAGS
DANG, GNAS GYUR MTHAR PHYIN PA'I RNAL 'BYOR DANG, BAR SRID KYI
RNAL 'BYOR

RO, ,DANG PO NI, SNYING RJE ZHES TE SNYING RJE CHEN POS BCUD
KYIS BSDUS PA'I 'JIG RTEN 'DI MA LUS PA LA DMIGS NAS SDUG
BSNGAL MTHA' DAG LAS GROL BAR BYA BA'I PHYIR TU, BYANG CHUB
KYI RANG BZHIN STONG PA NYID PA RJES SU ZHUGS PAS YANG DAG
PA'I DON

DAM BYANG CHUB KYI SEMS NYAN RANG LA SOGS PA DANG, THUN MONG
MA YIN PA'I MNYAM PA MED PA BSGOM PAR BYA'O, ,'JIG RTEN JI LTA
BU ZHE NA 'JIG TSOGS LA LTA BA DANG, MTHAR 'DZIN PAR LTA BA'I
DRA BA LUS CAN BYA LA SOGS PA NAM MKHA' LA 'PHUR MI NUS PAR

@008A *, ,BYED PA'I DRA BA BZHIN DU LUS CAN RANG DBANG MED PAR
BCINGS PA RNAMS SO, ,'DI ZHES PA NI THA GNAS 'JIG RTEN SEMS
KYI SNANG BA TZAM YIN PHYI ROL DON MED PA LA SBYOR LA, PHYI
DON KHAS LAN NA 'CHAD TSUL GZHAN BYA'O, ,

MNYAM MED PA'I DON DE LTAR BSHAD PA NI NYAN THOS LA CHOS KYI
BDAG MED RTOGS PA MED PA'I LUGS SO, ,SUS BSGOM PAR BYA NA
SNGAGS PAS SO, ,JI LTAR NA 'OG NAS 'CHAD PA'I CHO GA'I RIM PA
'DI YIS SO, ,CHOS RNAMS RANG GI NGO BO BDEN

PA DANG BRAL BA'I PHYIR, DE RTOGS PA'I YE SHES STONG PA NYID
KYI RNAM THAR DANG, DE BZHIN DU RGYU BDEN PA BA DANG BRAL BAS
DE RTOGS PA MTSAN MA MED PA'I RNAM THAR DANG, RTOG PAR BYA
BA'I YUL BDEN PA BA DANG BRAL BA'I DNGOS PO RNAMS NI SMON PAR

BYA BA'I YUL DANG SMON PA PO DANG SMON PA'I TSUL GNYIS KA DANG
BRAL BAS MA LUS PA SMON PA BDEN PA BA DANG BRAL BAR RTOGS PA'I
RNAM THAR BSGOM PAR BYA'O, ,DE YANG BDEN PA'I SPROS PA BCAD PA
DANG SNANG BA BSDUS PA GNYIS KA NGES PAR BYA

DGOS SO, ,DKYIL 'KHOR GYI 'KHOR LO SGOM PA'I THOG MAR TSOGS
GNYIS BSAGS PA'I TSUL BSTAN PA'I DGOS PA BSHAD TSUL BZHI YOD
DE, 'OG TU DKYIL 'KHOR 'KHOR LO MTSAN NYID PA LHAG PAR MOS PAS
BSGOM PA NA, DE'I RGYUR

TSOGS GNYIS SNGON DU 'GRO DGOS PAR SHES PA'I PHYIR DANG, 'DIR
STONG PA BSGOMS? PAS 'OG NAS 'BYUNG BAR 'GYUR BA'I RTEN BRTEN
PA RNAMS LA SGYU MA LTA BUR DRAN PAR BYA BA DANG, 'OG NAS
'CHAD PA'I SNANG BA KHYAD PAR CAN BSGOM

@008B PA LA LTA BAS THA MAL PA'I SNANG BA SBYANG BAR BYA BA'I
PHYIR DANG, 'OG TU GZUGS SKU MTSAN NYID PAR BSAMS NAS NGA
RGYAL 'JAG PA LA DE'I SNGA ROL TU CHOS SKUL NGA RGYAL BZHAG
PAR BYA BA'I PHYIR YIN NO, ,ZHES PA'O, ,MNGON RTOGS PHAL CHER
DU RNAM THAR BSGOM PA DANG,

SNGAGS DON BSAM PA SO SOR MI 'BYUNG LA, 'DIR DE GNYIS KA
'BYUNG BA'O, ,GNYIS PA NI AOm DANG PO DANG, BKRA SHIS PA DANG
DPAL LA SOGS PA LA 'JUG LA, SH'U NA-YA T'A NI STONG PA NYID
DO, ,DZNY'A NA NI YE SHES TE, SGRA SOR BZHAG GI DON LA SHES PA
LAS MI 'BYUNG

YANG YE NI SGRA PA RNAMS KYIS BSNAN PA'O, ,BDZRA NI MI PHYED
PAS RDO RJE STE RNAL 'BYOR PA'I BLO STONG PA NYID LA CHU LA
CHU BZHAG PA LTAR SONG BAS MI PHYED PA DANG, MI MTHUN PHYOGS
KYIS KYANG MI PHYED PA'O, ,SVA BH'A WA NI RANG BZHIN TE YUL
STONG PA NYID DO, ,A'A TMA KO NYA NI BDAG NYID YIN

LA, AA HAm NI NGA'O ZHES PA'O, ,SNGAGS DE'I DON BSAM PA NA,
CHOS SKU MTSAN NYID PAR MOS NAS NGA RGYAL BYA BA STE DE DAG NI
SLOB DPAN SH'IN-TI PAS BSHAD DO, ,GSUM PA NI STONG PA NYID KYI
DON DE NYID LEGS PAR BSGOM PA'O, ,BZHI PA NI SLOB DPON DPAL
'BRAS RDO RJES

ZLA BA'I STENG DU, AOm DKAR PO A'A: DMAR PO H'Um SNGON PO
GSHIBS PA'I MTHA' GNYIS HO DMAR SER GYIS BRTEN PAR BSHAD PA NI
YI GE 'GOD TSUL RGYAS PA'O, ,YI GE GSUM PO 'GOD PA DANG H'Um
YIG RKYANG PA DANG N'A DA RKYANG PA 'GOD PA SOGS KYANG GZHAN
NAS BSHAD

DO, ,SKABS 'DIR BAR SRID KYI RNAL 'BYOR STON PA'I RGYU MTSAN
NI SMAN ZHEBS KYIS LAM 'DI SRID PA'I YAN LAG BCU GNYIS KYI
GNYEN POR BSGOM PA YIN LA, DE LA YANG 'CHI SRID DANG BAR SRID
DANG, SKYE SRID GSUM SBYANG BA'I PHYIR YIN TE, DANG PO DANG
CHOS MTHUN

@009A *, ,PAR GNAS GYUR MTHAR PHYIN PA'I RNAL 'BYOR DANG, BAR
PA DANG CHOS MTHUN PAS BAR SRID KYI RNAL 'BYOR DANG, THA MA
DANG CHOS MTHUN PA ZHU BA GLUS BSKUL BA RGYUD RDO RJE 'DZIN
PAR BZHENGS PA'I RNAL 'BYOR RO, ,MI GE DE DAG NI NAM MKHAR
BKOD NAS

BZHAG GO ,GNYIS PA 'GAL RKYEN BGEGS BZLOG PA'I PHYIR BSRUNG
BA'I 'KHOR LO BSGOM PA NI, DE 'OG H'Um GYIS RDO RJER BYAS ZHES
PA STE YE SHES KYI TSOGS BSAGS DE'I 'OG NAS DPAL 'BRAS RDO
RJES NYI MA LA GNAS PA'I H'Um LAS RDO RJE NAG PO LTE BA LA NYI
MA GNAS

PA'I H'Um GYIS MTSAN PA DE LAS 'OD ZER 'OG TU 'PHROS PAS, SNA
TSOGS RDO RJE'I SA GZHI, LOGS SU 'PHROS PAS RA BA, STENG DU
'PHROS PAS RDO RJE'I GUR BSKYED PAR BSHAD DO, ,'OG GSER GYI SA
GZHI LA THUG PA DANG, STENG TSANGS PA'I 'JIG RTEN DANG 'OG MIN
LA THUG

PA GANG RUNG DANG, RGYA NI JI TZAM 'DOD PAR RO, ,THA GA NAS
BGEGS BYUNG DOGS NA RA BA'I PHYI ROL TU, LAm LAS SA'I DKYIL
'KHOR SER PO PHYOGS BZHIR LANGS PA'I RNAM PA GRVA BZHIR RDO
RJES MTSAN PA DANG, DE'I PHYI ROL TU YAm LAS RLUNG GI DKYIL
'KHOR GZHU LTA BU

LA BA DAN GYIS MTSAN PA, DE'I PHYI ROL TU RAm LAS ME'I DKYIL
'KHOR GRU GSUM 'BAR BA 'PHRO BAS MTSAN PA BSAM PAR BSHAD DO,
,'BYUNG BA RIM BRTZEGS MI BSKYED PA'I LUGS SO, ,SLOB DPON
SH'AN-TI PA NI SNYING GAR BSAMS PA'I RDO RJE LAS, ,SNA TSOGS

RDO RJE PHRA MO 'PHROS NAS DRA GUR LA SOGS PAR BSKYED PAR
BZHED DO, ,DANG PO'I RDO RJE NI DRAG PO'I RDO RJE RTZE MO GYIS
PA RTZE DGU PA'AM LNGA PA'O, ,'GREL PA LAS H'Um MDZAD SPRAS
NAS BGEGS BZLOG PA LAS, KHRO BO BCU BSGOM PA GSAL BAR MA BSHAD
KYANG DKYIL

@009B 'KHOR CHO GA BZHI BRGYA LNGA BCU PA LAS BSHAD PA 'DI'I
DGONGS PA YIN PAS, BSRUNG 'KHOR GTZO BO H'Um BDZAD? RIGS LNGA
GANG RUNG GIS BYED PAR BSHAD PA LTA DBYA ZHING, DE YANG THOG
MAR BH'Am LAS BYUNG BA'I 'KHOR LO SER PO RTZAM PAS BCU PA MI
MNGON PAR MCHOGS? PAR 'KHOR

BAR BSGOM ZHING, LTE BA SBUBS CAN DU YOD PA'I YAR SNA'I NANG
DU, GTZUG TOR 'KHOR LOS BSGYUR RGYAL DANG, MAR SNA'I NANG GNOD
MDZES DANG, DE YANG SNGA MA GTZO BO LAS CUNG ZAD TZAM GYIS
MDUN DU PHYI MA CUNG ZAD TZAM GYIS RGYAB TU BSGOMS LA, GSHIN
RJE MTHANG

BYED LA SOGS PA BRGYAD NI RTZI BRGYAD KYI RTZE MO LA CUNG ZAD
MA REG PAR BSGOM ZHING, BSRUNG BA YIN NA GA-YAS SKOR DANG,
LDOG PA YIN NA GA-YON SKOR DU 'KHOR BAR BSGOM MO, ,'KHOR LO
ZHVA THEG KHA SBYAR LTA BU DANG, RTZIBS BRGYAD SBUBS CAN DU
'DOD PA NI DON MIN

NO, ,GNYIS PA THUN GYI DNGOS GZHI'I RNAL 'BYOR LA, RTEN BSKYED
PA DANG, BRTEN PA BSKYED PA'I RNAL 'BYOR RO, ,DANG PO LA GSUM
STE, CHOS 'BYUNG DANG, GZHAL YAS KHANG DANG, GNAS BSKYED PA'O,
,DANG PO LA GANG DU BSKYED PA'I GNAS NI BSRUNG 'KHOR GYI DBUS
KYI

SAR RO, ,RGYU NI KUN TU ZHES TE H'Um LAS BYUNG BA'I RDO RJE
H'Um GYIS MTSAN PA LAS, KUN TU BZANG PO DE RDO RJE SEMS DPA'
SKU MDOG DKAR PO DKAR NAG DMAR BA'I ZHAL CAN, PHYAG DANG PO
GNYIS RANG 'DRA BA'I YUM LA 'BYUNG BA, GA-YAS 'OG MA GNYIS NA
RDO RJE RAL

GRI, GA-YON 'OG MA GNYIS NA NOR BU DANG PAD-MA 'DZIN PA LA SA
BYUNG BAR BSAM ZHING, RDUL KHUD SNA LA SOGS DANG BRAL BA'I
STON KA'I ZLA BA LTA BUR CHOS 'BYUNG GI KHA ROG RAB TU DKAR BA
'OD MTHA' YAS PA PHYOGS BCU NA GNAS PA'I SNA TSOGS PA'I 'OD

@010A *, ,DANG LDAN PA, DBYIBS GRU GSUM PA RTZE MO PHRA BA
THUNG DU BSTAN CING, 'PHEL KHA CHE BA GYEN DU GNAS PA'O, ,'OG
TU PHRA BA NI LAS DANG PO PA YON TAN GYI TSOGS CHUNG BA DANG,
STENG DU 'PHEL KHA CHE BA 'DI MOS SPYOD NAS

BRTZAMS TE YON TAN GONG NAS GONG DU 'PHEL BA DANG, GRU GSUM
RNAM THAR SGO GSUM MTSON PAR SH'IN-TI PAS BSHAD DO, ,CHOS
'BYUNG GI NANG GI NAM MKHA'I KHONG STONG GI NGO BO DANG BCAS
PA RDO RJE 'DZIN PA'I RANG BZHIN DU BSAM PA NI RNAM DAG GO
,BSDUS PA

'DOD NA AE LAS BSKYED DO, ,GNYIS PA NI DE LTA BU'I CHOS 'BYUNG
GI DBUS NA 'OG ZUR NAS PAm LAS BYUNG BA'I SNA TSOGS PAD-MA
DBUS SNGO ZHING PHYOGS MDOG DANG, MTSAMS JI LTAR MDZES PAR
BYAS PA, DE'I LTE BAR H'Um LAS SNA TSOGS RDO RJE SHAR GYI RVA
DKAR

LHO SER, NUB DMAR, BYANG LJANG, LTE BA SNGON POS MDZES PA BSAM
PAR BYA'O, ,SNA TSOGS RDO RJE'I LTAR BAR BH'Um LAS BYUNG BA'I
'KHOR LO SER PO RTZIBS BRGYAD PA'AM, ,BCU GNYIS PA BH'Um GYIS
MTSAN PA LAS BYUNG BA'I RNAM PAR SNANG MDZAD SKU MDOG DANG
ZHAL SNGA

MA DANG 'DRA BA LA, PHYAG DANG PO GNYIS KYIS RANG 'DRA'I YUM
LA 'KHYUD CING, GA-YAS 'OG MA GNYIS NA 'KHOR LO DANG RAL GRI
,GA-YON 'OG MA GNYIS NA NOR BU DANG PAD-MA DMAR PO BSNAMS PA,
RIG MA DANG BCAS PA'I YAN LAG STE RGYU LAS YANG DAG 'BYUNG
BA'I

'OG NAS 'BYUNG BA LTAR GZHAL YAS KHANG PA DER NI BSAM PAR
BYA'O, ,RTZIBS KYI GRANGS KYI KHYAD PAR NI 'PHAGS LAM YAN LAG
MTSON PA DANG, BDEN PA BZHI'I CHOS 'KHOR LAN GSUM DU ZLAS
SHING, RNAM PA BCU GNYIS SU BSKOR BA DANG MTHUN NO, ,GZHAL

@010B YAS KHANG PA'I KHYAD PAR NI, THUB PA'I DBANG PO 'OD KYI
DKYIL 'KHOR GYI TSOGS SNA TSOGS PA'I 'OD ZER GYIS PHYOGS KYI
TSOGS MA LUS PAS KUN TU KHYAB PA DANG, LOGS BZHI MI MNYAM PA
MED PA'I ZUNG BZHI LHAM PA'I MNYAM PA'O, ,DE NI SANGS RGYAS
DANG BYANG SEMS

KYI DE KHO NA NYID MNYAM PAR MTSAN PA'O, ,DRAN PA NYER GZHAG
BZHI DANG YANG DAG SPONG BA DANG, RDZU 'PHRUL RKANG PA DANG,
DBANG PO DANG STOBS GCIG TU BYAS PA RNAMS DAG PA NI RIM PA
BZHIN DU SHAR LA SOGS PA'I SGO RNAMS YIN LA, BSAM GTAN DANG PO

LA SOGS PA BZHI DAG PA NI SHAR LA SOGS PA'I RTA BABS BZHI RIMS
BZHIN DU DAG PA, DPA' BAR 'GRO BA'I TING NGE 'DZIN DANG, NAM
MKHA' MDZOD KYI TING NGE 'DZIN DANG, DRI MA MED PA'I TING NGE
'DZIN DANG, SENG-GE RNAM MAR? ROL PA'I TING NGE 'DZIN BZHI RIM
PA BZHIN DU DAG PA'I KHA KHYER TE, RTZIG

PA'I 'GRAM GYI 'DOD YON GYI SNAM BU BZHIS KUN NAS BSKOR BA
DANG, DE LA GAR GYI SNAM BU DANG, GZUNGS KYI SNAM BU ZHES
KYANG BYA'O, ,KHA KHYER DER LOGS PAR BRTEN PA'I GZUNGS TE RIG
MA'I TSOGS RNAMS KYIS MCHOD PA'I MCHOG DAM PA SNA TSOGS

'DZIN PA BSAM PAR BYA'O, ,GZHAL YAS KHANG DE NYID RIN PO CHE
SNA TSOGS PA'I RGYAN KUN GYIS RNAM PAR SPRAS PA NI DGOS PA
GANG GI PHYIR NA 'GRO BA'I BSAM PA'I RE BA KUN RDZOGS PAR
MDZAD PA MTSON PA'O, ,MDA' YAB KYI STENG DU GSER GYI BUM PA LA
GNAS PA'I

RLUNG GIS BSKYOD PA'I BA DAN DAR LCE GSUM KHUG TU 'KHYOG PA
DANG, 'PHRENG BA DANG DAR LCEL 'PHYANG BA'I DRIL BU STE GA-YER
KHA SGRA SGROG PA BZHI BZHIS MTSON PA'I PHYOGS KUN TU KHYAB PA
BCU DRUG NI DGOS PA GANG GI PHYIR NA RTOGS PA BRJOD PA DANG,
DE LTA BU BYUNG BA DANG SKYES PAR BA 
@011A *, ,KYI RNAM GSUM GLANG GZHI'I SDER BSDUS PA'I DAM PA'I
CHOS GSUNG RAB YAN LAG DGUS GDUL BYA THAMS CAD SKYOB PA'I
SGRAS BSKYOD PA MTSON PA'O, ,GSER GYI SKA RAGS BZHI'I PHYI
NGOS SU ME LONG DANG DRA BA DRA PHYED DANG ME TOG GI

'PHRENG BA SNA TSOGS KYIS BRGYAN PA DE DANG MTSUNGS PA'I GZUGS
GZHAN MED PAS MNYAM PA MED PA'O, ,ME TOG DRI ZHIM PO PHUN SUM
TSOGS PAS BRGYAN PA NI, ME LONG LTA BU'I YE SHES DRI MA MED PA
DANG, BYANG CHUB KYI YAN LAG BDUN MTSON PA'O, ,BLA NA MED CING
MTHA'

YAS PA'I 'DOD PA'I YON TAN LNGA DANG LDAN PA NI GZUGS SOGS YUL
RNAMS DANG YUL CAN GZUNG 'DZIN GNYIS RNAM PAR DAG PA MTHAR
THUG PA MTSON PA'O, ,ME TOG LA SOGS PA'I MCHOD PA LNGAS RNAM
PAR BRGYAN PA NI CHOS DBYINGS RNAM PAR DAG PA RTOGS PA'I RGYU

MTHUN GYI 'BRAS BU'O, ,GSUM PA NI, SNA TSOGS PAD-MA BCU DGU LA
GNAS PA'I GZHAL YAS KHANG NANG MA'I LHO BYANG DANG PHYI'I SGO
BZHIR NYI MA DANG, LHAG MA RNAMS ZLA BA'I GDAN DANG BCAS PA'I
LHA'I GNAS RNAMS DANG, RIN PO CHE MA LUS PAS SPRAS PA'I GZHAL

YAS KHANG PA BSAM PAR BYA'O, ,MDOR NA SNGAR GYI RNAM SNANG
YONGS SU GYUR PA LAS GZHAL YAS KHANG GRU BZHI PA PHYI NAS RIM
PA BZHIN DU, DKAR SER DMAR LJANG SNGO BA'I RTZIG PA LNGA DANG
LDAN PA, DE'I STENG NA RIN PO CHE'I SNAM BU GZHI DMAR PO LA
PHRA SER PO LA SOGS

PAS SPRAS PA'I PHA GU DANG, DE'I STENG DU GSER GYI SKAR GAS
BZHI BRTZEGS MA'AM SPRAG MA'I PHYI NGOS SU CHU SRIN GYI KHA
NAS 'PHYANG BA'I RIN PO CHE'I DRA BA DANG, DRA PHYED DANG,
MDA' YAB LA 'PHYANG BA'I RIN PO CHE'I SHAR BU DE'I STENG DU
MDA' YAB PAD-MA'I 'DAB MA PHYED PA'I DBYIBS

@011B CAN GYI STENG DU GSER GYIS BUM PA LA GNAS PA'I BA DAN
GYIS MTSAN PA, NANG DU GZHAL YAS KHANG GI PHYED KYI TSAD DU
RDO RJE'I PHRENG BA ZLUM POS BSKOR BA NANG NGOS LA BRTEN PA'I
KA BA SHAR DU 'KHOR LO, ,LHO RIN PO CHE, NUB PAD-MA, BYANG RAL
GRIS MTSAN PA'I KA BA BRGYAD

KYIS BTEG PA'I STENG RDO RJE'I GDUNG BZHIS MDZES PAR PHUB PA,
RTZE MO RDO RJE RIN PO CHE'I TOG GIS SPRAS PA, NANG GI STENG
'OG THAMS CAD PHYOGS MDOG TU YOD PA, PHYI NANG GI SGO KHYUD
KYI MTSAMS SU ZLA PHYED RDO RJES SPRAS PA, SGO NAS CUNG ZAD
SONG BA'I GNAS SU KA BA

BZHI BZHIS BTEG PA'I RTA BABS SNAM BU BCU GCIG DANG LDAN PA'I
STENG DU CHOS 'KHOR GA-YAS GA-YON DU RI DRAGS PHO MO DANG BCAS
PA, GZHAL YAS KHANG GI NANG GI ZUR THIG GI GA-YAS GA-YON DU
BYANG CHUB KYI SEMS KYI BDUD RTZIS GANG BA'I BUM PA GNYIS
GNYIS TE

BRGYAD BSAM PAR BYA'O, ,'DI DAG GI BSHAD PA RNAMS NI RDO RJE
THEG PA'I LAM GYI RIM PAR RGYAS PAR GSUNGS ZIN PAS DER BLTA
BAR BYA'O, ,GNYIS PA BRTEN PA BSKYED PA'I RNAL 'BYOR LA GNYIS,
RGYU RDO RJE 'DZIN PA BSKYED PA DANG, 'BRAS BU RDO RJE 'DZIN
PA BSKYED PA'O, ,DANG PO LA

YAB BSKYED PA NI, BCU DRUG CHA DANG ZHES SOGS TE, BSAM PA
BYA'O ZHES BGRANG NGO, ,GANG NA ZLA BA'I DKYIL 'KHOR GNYIS PO
DAG NI'O, ,GANG DU GZHAL YAS KHANG GI DBUS NYID DU'O, ,DE YANG
DBUS MA'I GDAN SNA TSOGS PAD-MA ZLA BA'I GDAN LA'O, ,BSKYED
TSUL NI

CHO GA BZHIN TE MTSAN DPE'I BDAG NYID DAM 'OD ZER GYIS SPRO
BSDU DANG BLA MA'I MAN NGAG BZHIN NO, ,RGYU GANG LAS NA
DBYANGS YIG BCU DRUG GI CHA DANG, GSAL BYED RNAMS LA SDE TSAN
RIGS MTHUN DU MA'I TSOGS YOD PAS GSAL BYED KYI TSOGS LAS BYUNG

@012A *, ,BA'O, ,DE YANG DBYANGS YIG GA-YAS SKOR GA-YON SKOR
DU BSAM PA'I NANG NGAM STENG DU, DPAL 'BRAS RDO RJE LTAR NA
KA-shA DOR BA'I GSAL BYED SA GSUM LA, YAm LAm BAm AAm AA STE
LNGA DANG, BA MA CHU CAN DANG, KA LCE RTZA CAN TE BDUN

BSNAN PAS BZHI BCU GA-YAS SKOR GA-YON SKOR DANG, SH'AN-TI PA
LTAR NA GSAL BYED SO BZHI LA, dA DHA DANG NA DHA DANG YA LA
DANG, DRUG BSNAN PAS BZHI BCU GNYIS 'GYUR RO, ,ZHES PA LTAR
'THAD DO, ,BSNON PA NI RANG GI YI GE RIGS MTHUN YOD PA DE'I
MTSAMS

SU'O, ,DE NAS A'A LI YONGS SU GYUR PA LAS, ZLA BA'I DKYIL
'KHOR DKAR PO DANG, K'A LI YONGS SU GYUR PA LAS ZLA BA DMAR PO
BSAM PA NI KUN GZHI GNAS GYUR PA ME LONG LTA BU'I YE SHES LAS
BYANG CHUB PA'O, ,A'A LI BSKYED PA'I TSE AOm TZIT-TA BE

DHAm KA RO MI ZHES PAS SHES RAB KYI NGO BOR BSAM, GSAL BYED
LAS BSKYED PA'I TSE, AOm BO DHI TZIT-TA AU P'A TA YA MI, ZHES
PAS THABS KYI NGO BOR BSAM MO, ,SO SOR RTOG PA LAS BYANG CHUB
PA'I TSE, AOm TIshA-thA ZHES BRJOD LA, BYA GRUB YE SHES LAS
BYANG CHUB

PA'I TSE, AOm BDZRA A'A TMA KO NYA HAm, ZHES BRJOD CING, CHOS
DBYINGS YE SHES LAS BYANG CHUB PA'I TSE AOm YA TH'A TA TH'A AA
HAm, ZHES BRJOD DO, ,MNYAM PA NYID KYI YE SHES LAS BYANG CHUB
PA DNGOS SU MI GSAL BA CHO GA BZHIN DU ZHES PAS 'PHANGS PA
YIN, DE YAR ZLA BA

GNYIS GCIG TU 'DRES NAS DKAR LA DMAR BA'I MDANGS CHAGS PA'I
ZLA BAR GYUR PA DE YIN NO, ,SO SOR RTOGS PA LAS BYANG CHUB PA
NI DPAL MCHOG CES TE, DPAL MCHOG DANG PO RDO RJE SEMS DPA'I
SNYING PO H'Am LAS BYUNG BA'I RDO RJE BZANG PO DMAR PO NOR BU
DMAR

@012B PO DANG 'DRA BA LA STENG 'OG LA SOGS PA'I PHYOGS KYI SGO
MTHA' YAS PA NAS THUB PA'I 'OD ZER GYI TSOGS DPAG TU MED PA
'PHRO BAS KHYAB PAR RAB TU BSGRUB CING BSKYED DO, ,RDO RJE
DE'I LTE BA'I NANG DU DANG PO'I SNYING PO'I MGON TE ZLA BA LA
GNAS PA'I H'Um DANG BCAS PAR

BSGOMS TE SO SOR RTOG PA LAS BYANG CHUB PA'O, ,RDO RJE LAS
MTHA' YAS PA'I SANGS RGYAS KYI SPRUL PA SPROS NAS 'GRO BA
RNAMS SBYANGS SHING MCHOG GIS DON BKOD DE, BDZRA A'A TMA KO
NYA HAm, ZHES PA NI BYA BA GRUB PA'I YE SHES LAS BYANG CHUB
PA'O, ,ZLA BA RDO RJE H'Am DANG

BCAS PA YONGS SU GYUR PA LAS, THUB LA'I YE SHES RDUL PHRA RAB
LAS BSGRUBS SHING MTSUNGS PA MED PA'I RGYU RDO RJE 'DZIN PA
SKU MDOG DKAR PO DKAR SNGO DMAR BA'I ZHAL CAN RIN PO CHE SNA
TSOGS PA'I RGYAN 'OD ZER DU MAS SPRAS PA, PHYAG DANG PO GNYIS
KYIS RIG

MA LA DAM PAR 'KHYUD PAR MDZAD PA, PHYAG LHAG MA GA-YAS 'OG MA
GNYIS NA RDO RJE DANG RAL GRI, GA-YON 'OG MA GNYIS NI RIN PO
CHE DANG PAD-MA BSNAMS PAS MDZES PAR KHAMS GSUM GYIS BSDUS
PA'I 'JIG RTEN THAMS CAD NA THUB PA'I 'OD ZER GYI TSOGS

DU MA 'GYED PA, RNAM PAR THAR PA'I SGO GSUM DAG PAS ZAB GSAL
GNYIS SU MED PA'I SHES RAB DANG, THABS KYI BDAG NYID SNYING
RJE'I MCHOG 'GRO BA MA LUS PA'I DE NYID GCIG PU BDE STONG
DBYER MED KYIS BSDUS PA'I DKYIL 'KHOR BA'I RGYAL BA THAMS

CAD BSKYED PA'I SKU RU BSGOMS LA, AOm YA TH'A SAR-BA TA TH'A
GA TA AA HAm ZHES BRJOD DE, CHOS DBYINGS YE SHES LAS BYANG
CHUB PA'O, ,DE NAS YAB YUM RJES SU CHAGS PA'I PHUN SUM TSOGS
PA'I DGA' BA DPAG MED KYIS 'DOD CHAGS CHEN POS GDUL BA'I SEMS

@013A *, ,CAN THAMS CAD LA DMIGS NAS SNYOMS PAR 'JUG PA'I DGA'
BA'I SGRA SGYU MA LTA BUS DE BZHIN GSHEGS PA'I TSOGS THAMS CAD
BSKUL NAS SPYAN DRANGS TE, BA SPU'I SGO NAS RANG GI LUS KYI
NANG DU GZHUG PAR BYA'O, ,DE

NAS SPYAN MA LA SOGS PA'I YUM BZHI YANG GZUGS RDO RJE MA LA
SOGS PA'I RDO RJE MA LNGA'I RANG BZHIN DU RANG GI LUS LAS
PHYUNGS NAS RANG GI RIG MA'I LUS KYI NANG DU CHUD PAR BSAM PAR
BYA'O, ,KHA CIG M'A MA K'I'I DOD LA CHOS DBYINGS RDO RJE MA
'JUG LA, SMAN

ZHABS KYIS CHOS DBYINGS RDO RJE MA NI YUM THAMS CAD KYI SPYI
KHYAB YIN PA DANG, BSKYAD PA'I GZHI YUM GYI RANG BZHIN DU GNAS
PA DANG, GZUGS SGRA LA SOGS PA'I 'DOD YON LONGS SPYOD PA LAS
BYUNG BA'I DGA' BA STON PA'I SKABS YIN PA DANG, SNGAR YAB

LA DRUG PA MA BCUG PAS DE'I RGYU MTHUN GYI 'BRAS BU CHOS
DBYINGS RDO RJE MA 'BYIN PAR MA RIGS SO, ,ZHAS GSUNGS TE DE
LTAR 'THAD DO, ,DE NAS DE BZHIN GSHEGS PA'I TSOGS SPYAN DRANGS
TE, RANG GI SPYI BO'AM ZHAL NAS ZHUGS TE YUM GYI PAD-MA'I LTE
BA'I NANG DU

DKYIL 'KHOR DRI MA MED PA'I DE BZHIN GSHEGS PA ZHU BA'I BYANG
CHUB KYI SEMS KYI ZLA BA'I 'OD ZER LAS RTEN DANG BRTEN PA LHA
BCU DGU DANG BCAS PA RDZOGS PAR BYUNG BAR BSAMS TE, GTZO BO
'JAM RDOR BSKYED KYANG RUNG NGO, ,DE NAS 'GRO BA SEMS CAN GYI
TSOGS MA LUS PA

BKUG NAS DKYIL 'KHOR GYI PHYOGS SO SO'I 'KHYAMS NANG DER RAB
TU GZHUG PAR BYA'O, ,YANG RNAM SNANG LA SOGS PA SNGAR LTAR
SPYAN DRANGS NAS BYANG CHUB KYI SEMS KYI ZLA BA ZHU BA'I GZUGS
SU GYUR TE GSANG BA'I RDO RJE DAM PA'I DBUS NAS ZHUGS NAS
'KHYAMS KYI SEMS

@013B CAN DE DAG THAMS CAD LA DBANG BSKUR BAS SDIG SGRIB DAG
NAS RDO RJE SEMS DPA'I GO 'PHANG LA BKOD, DE NAS DE RNAMS KYI
MIG LA SOGS PA'I DBANG PO DRUG THIG LE DRUG TU GYUR TE, DE
BZHIN DU YUL LNGA DANG KHAMS BZHI DANG, PHUNG PO LNGA RNAMS
DE'I GRANGS DANG MTHUN PA'I

THIG LER GYUR, DE NAS THIG LE SNGA MA DRUG KE-shA LA SOGS PA'I
BYANG CHUB SEMS DPA'I? DRUG GI SA BON DU GYUR, DE NAS DRUG DRI
MA DRUG GI SA BON DANG, DE NAS BZHI YUm BZHI'I SA BON DANG, DE
NAS LNGA DE BZHIN GSHEGS PA LNGA'I SA BON DU GYUR, DE RNAMS
YONGS SU GYUR PA LAS RANG RANG GI SA BON PHYAG MTSAN DU GYUR

PA'AM, YANG NA SA BON LAS SA SNYING LA SOGS PA'I LHA NYI SHU
RTZA GCIG TU GYUR PAR BSAM, DE NAS PHYIR SPRO TE, RANG RANG GI
DE BZHIN GSHEGS PA'I GNAS RNAMS SU BYON PAR BSAM ZHING, SNGAR
GYI RTEN BRTEN PA'I DKYIL 'KHOR NI DE NYID DU MI DMIGS PAR

STONG PAR BSAM MO, ,GRANGS BZHIN NO ZHES PA NI, THIG LA SNGA
MA DRUG DANG SA SNYING LA SOGS GRANGS BZHIN DU SBYAR ZHES PA'I
DON NI, SKYE MCHED DRUG GIS LHA DAG DES RDZOGS ZHES PA'I DON
TO, ,RTAGS PA NI RNAM SNANG DE, ,DE RJES SA BON GYIS NI DBYUNG
BAR BYA,

ZHES PA NI, SA BON LHA PHYIR 'BYIN PA'I SNGAGS SU STON PA MA
YIN GYI, MNGAL DU LHA BSKYED PA'I DON YIN LA, DE RJES ZHES PA
YANG LHA DBANG BSKUR BA'I 'OG NAS ZHES PA'I DON YIN NO, ,GNYIS
PA 'BRAS BU RDO RJE 'DZIN PA BSKYED PA LA GNYIS KYI DANG PO
YAB BSKYED PA NI, AOm

AA: H'Um ZHES TE SNGAR GONG DU BSHAD PA LTAR, RANG GI SEMS
NYID YI GE GSUM GYI RNAM PAR GYUR PA 'OD ZER DANG LDAN PA'I HO
YIG DMAR SER GNYIS KYI BAR DU SPEL MA'I BAR SRID KYI RNAL
'BYOR BSGOM PA DE NYID CHO GA BZHIN TE, YAB KYI ZHAL NAS ZHUGS
NAS YI GE'I RNAM PA

@014A *, ,RIMS KYIS BRGYUD DE, YUM GYIS PAD-MA'I NANG DU ZHUGS
PAS GZHAN DANG MNYAM PA MED PA'I SHES RAB KYI RANG BZHIN GYI
YUM GYI CHAGS PAS 'JU BA'I RKYEN BYAS NAS ZHU BAR BYAS PAR
BSAM MO, ,DPAL 'DZIN DANG SH'AN-TI PAS SKABS

'DIR BAR SRID RNAL 'BYOR BYAS KYANG RUNG LA, DPAL 'BRAS RDO
RJE'I BZHAD PA LTAR YANG RUNG NGO, BAR SRID 'JUG PA NI SBYANGS
GZHI LA PHA'I KHA DANG SPYI BO DANG SBYOR MTSAMS NAS 'JUG PA
NGES PAR YOD PA LTAR, BCOM LDAN 'DAS KYI RGYUD THA DAD LAS MI
'DRA BAR

GSUNGS PA YANG MI 'GAL BAR SHES PAR BYA STE, SDOM 'BYUNG LAS
KYANG, SPYI GTZUG NAS 'JUG PA DANG, BSHAD RGYUD RDO RJE PHRENG
BA LAS KHA NAS 'JUG PAR BSHAD PA LTAR BYAS KYANG RUNG NGO,
,CHAGS PAS ZHU BA DE'I 'OD ZER GYI MTHUS, YAB YUM GNYIS KA
YANG

ZHU BAR BYAS PAR BSAM MO, ,DE MTHONG BA DANG GZUGS SKUR
BZHENGS PA'I DON DU, RANG RGYUD KYI TSAD MED BZHI MTSON PA'I
LHA MO RNAMS KYIS GLUS BSKUL BAR BYAS PAR BSAM MO, ,M'A MA K'I
SHAR DANG, SPYAN MA DANG GOS DKAR MO DANG SGOL MA RNAMS

RIM PA BZHIN DU LHO LA SOGS PAR GNAS NAS SO, ,DPAL 'BRAS RDO
RJES BSKUL BA'I GO RIMS 'DI LTAR 'BYUNG BA'I RGYU MTSAN NI,
LUS BSGRUB PA SEMS LA RAG LAS PAS THUGS KYI SGO NAS DANG POR
BSKUL LA, LUS GRUB NAS NGAG DANG DE NAS 'PHRIN

LAS GRUB CES ZER TO, ,M'A MA K'IS BSKUL BA NI SEMS CAN ZHES TE
CHOS DBYINGS YE SHES KYI RANG BZHIN RDO RJE'I THUGS ZHES POS
NAS BDAG LA DGYES PAS TE ROL BAR MDZAD DU GSOL ZHES SO, ,YON
TAN GYI KHYAD PAR NI SEMS CAN THAMS CAD KYI

@014B DBANG PHYUG GI GTZO BO DANG PHAN 'DOG PA DANG BSKYED PAS
NA DBANG PHYUG DANG SEMS CAN YAB CHEN GNYEN MCHOG GO ,DGOS PA
CI'I PHYIR TU NA, MCHOG TU DGA' ZHING YID DU 'ONG BAR BYED LA
DON CHEN PO RDZOGS PA'I SANGS RGYAS KYIS, BDAG NYID 'DOD PA'I
YON TAN LONGS SPYOD

PAR 'DOD PAS SO, ,GZUGS SKUR MA BZHENGS NA M'A MA K'I LA SOGS
PA MI SRID PAR 'GYUR BAS, SON PAR MCHIS BZHED NA, ZHES SO,
,SPYAN MAS GLUS BSKUL BA NI RDO RJE ZHES TE, ME LONG LTA BU'I
NGO BO NYID KYI YE SHES SU GYUR PAS NA RDO RJE'I SKU KHYOD CES

PA'O, ,BKA'I 'KHOR LO SEMS CAN KUN LA PHAN PA STE TSIMS PAR
MDZAD PA'I SANGS RGYAS KYI DON DU BYANG CHUB DON DAM PHAN PAR
GZIGS PA'I NGANG TSUL CAN NO, ,RKANG PA GSUM PA NI SNGA MA
LTAR RO, ,'DOD CHAGS NI MCHOG TU DGA' BA'I BDE BAS TE 'DA' BAR

MI BYA BAS DAM TSIG GO ,GOS DKAR MOS GLUS BSKUL BA NI, KHYOD
NI ZHES TE, SO SOR RTOG PA'I YE SHES KYI BDAG NYID DU GYUR PAS
RDO RJE'I GSUNG KHYOD CES PA'O, ,SEMS CAN KUN LA PHAN PA BDE
BA'I PHYIR THUGS BRTZE BAS MTHAR THUG PA'I DON DANG, GNAS
SKABS KYI

DGOS PA 'GRUB PAR MDZAD PAS NA BRTZON PA'O, ,RKANG PA GSUM PA
NI SNGA MA LTAR RO, ,DGA' BA'I SPYOD PA NI BDE BA CHEN PO STE,
MANG BAS KUN TU BZANG PO'I, ,SGROL MAS BSKUL BA NI, KHYOD NI
ZHES TE 'DOD PA'I YON TAN GNYIS SU MED PA'I YE SHES KYI NGO
BOR GYUR PAS RDO RJE 'DOD PA

ZHES BOS NAS DAM TSIG NI DON YED GRUB PA'O, ,SANGS RGYAS KYI
GDUNG NI RIGS SO, ,MNYAM PA NYID NI STONG PA NYID KYI RJES SU
THUGS BRTZE BA'O, ,RKANG PA GSUM PA NI SNGA MA LTAR RO, ,GTER
DU GYUR PA NI 'BYUNG GNAS SO, ,DE LTA BU'I ZHU BA GLUS BSKUL
BAS NA CHOS THAMS

@015A *, ,CAD SNANG LA RANG BZHIN MED PA SGYU MA LTA BUR BSAM
PA'O, ,SNANG BA'I 'OD ZER GYI DKYIL 'KHOR GYI BDAG NYID ZLA BA
ZHU BA'I GZUGS DE NYID MAm DU GYUR PA LAS, RAL GRI LA 'CHAD
BZUNGS LA ZLA BA'I DKYIL 'KHOR LA GNAS PA'I MAm GYIS MTSAN

PAR GYUR PA NI, RANG SNGAGS KYI LUS SU NYID GYUR PA'O, ,DE'I
'ON ZIR GYIS RANG GNAS TE 'JAM PA'I DBYANGS KYI SPRUL PA DPAG
TU MED PA SPYAN DRANGS NAS BCUG PAS DPAL LDAN 'JAM PA'I RDO
RJE ZHES BYA BAR GYUR PAR BSAM MO, ,JI LTA BU ZHE NA, GUR KUM
ZHES TE SKYA MDOG

GUR KUM BZANG PO LTAR DMAR SER RTZA BA'I ZHAL YANG SKU MDOG
DANG 'DRA BA LA, GA-YAS ZHAL SNGO, GA-YON ZHAL DKAR, GDU BU
DANG DPUNG RKYAN LA SOGS PA'I SNA TSOGS PA'I RGYAN GYIS RNAM
PAR BRGYAN PA RTZA PHYAG GNYIS SHES RAB DAM PA RANG GI RIG MA
LA 'KHYUD PA

DANG, GA-YAS 'OG MA GNYIS NA RAL GRI DANG MDA' MDANGS DANG
LDAN PA DANG, GA-YON 'OG MA GNYIS NA AUTPA LA SNGON PO DANG,
GZHU 'OD ZER DANG LDAN PA BSNAMS PA DE BZHIN GSHEGS PA'I RIGS
NAM MKHA' GANG BA 'PHRO BAS RNAM PAR BRGYAN PA'O, ,DE

LTA BU'I SKYOB PA NAM MKHA' MA LUS PA'I DKYIL 'KHOR GYIS KHYAB
PA YIN NO, ,SRID ZHI'I MTHA' LA MNGON ZHE NA SPANGS NAS ZAB
GSAL GNYIS SU MED PA'I YE SHES KYI BYIN GYIS RLOB PA NI DNGOS
PO ZHES TE, RKANG PA DANG PO GNYIS KYIS GZUNG 'DZIN THAMS CAD
DANG

BRAL BAS BDEN PA'I DNGOS PO MED PAR RTOGS PA'I SGO NAS SRID
PA'I MTHA' SPANGS LA, MYA NGAN LAS 'DAS PA SNANG BA THAMS CAD
BSDUS PA LA, MNGON ZHEN SPONG BA NI RKANG PA PHYI MA GNYIS TE,
DE SPANGS NAS GNYIS SU MED PA'I YE SHES DE NYID GZUGS KYI
SKU'I

@015B RNAM PAR SHAR BAR MOS PA BYA'O, ,DE BRTAN PAR BYED PA NI
AOm ZHES TE CHOS THAMS CAD KYI CHOS NYID RNAM PAR DAG PA'I
RANG BZHIN NGA'O ZHES PA'O, ,DE NI RGYU MTHUN GYI 'BRAS BU
DANG BSNYEN PA'I YAN LAG CHUNG NGU'O, ,SKYE MCHED BYIN GYIS
RLOB PA NI, DE 'OG CES TE, RANG GI

SA BON NI SA SNYING LA SOGS PA'I SA BON NO, ,DES RANG GI MIG
SOGS BYIN GYIS BRLABS LA JI BZHIN GRANGS BZHIN NO, ,MIG GNYIS
SU ZLA BA'I DKYIL 'KHOR RE RE LA KIshA YONGS SU GYUR PA LAS,
'KHOR LO DKAR PO KIshAm GYIS MTSAN PA DE LAS 'OD 'PHROS SEMS
CAN

SBYANGS, SA SNYING LA BKOD PA TSUR 'DUS PA DANG, SA'I SNYING
PO SNGAR BSHAD PA'I RNAM SNANG 'DRA BAR BSAM, RNAM PA GNYIS SU
ZLA BA LA GNAS PA'I DZROm LAS RDO RJE DZROm GIS MTSAN PA LAS
'OD SPRO BSDU BYAS PAS, PHYAG RDOR SKU MDOG PHYAG MTSAN MI
BSKYOD PA DANG 'DRA BA DANG, SNA BUG

GNYIS SU ZLA BA LA GNAS PA'I KHAm LAS RIN PO CHE SNGAN PO CHA
DGU PA KHA GIS MTSAN PA LAS, 'OD SPRO BSDU BYAS PA GYUR PA
LAS, NAM SNYING RIN 'BYUNG 'ANG BA DANG, LCE'I DBUS SU ZLA BA
LA GNAS PA'I BAm LAS PAD-MA BAm GIS MTSAN PA YONGS SU GYUR PA
LAS, 'JIG RTEN

DBANG PHUG 'OD DPAG MED 'DRA BA DANG, 'OD ZER SPRO BSDU SOGS
NI SNGA MA LTAR RO, ,DPRAL BA'I THOD PA'I NANG DU ZLA BA LA
GNAS PA'I KAm LAS RAL GRI DES MTSAN PAR GYUR PA LA SGRIB SEL
DON GRUB LTA BU DANG, LTE BAR ZLA BA LA GNAS PA'I SAm LAS RDO
RJE SAm GYIS MTSAN PA LAS,

KUN BZANG RDOR SEMS LTA BU BSKYED DO, ,DE NI RNAM PA'I 'BRAS
BU DANG NYE SGRUB CHUNG NGU'O, ,SKU GSUNG THUGS BYIN GYIS
BRLAB PA NI, DRI MED RANG SNYING ZHES SOGS TE, RANG GI SNYING
GA DANG MGRIN PA DANG DPRAL BA GSUM DU ZLA BA DRI MA MED PA RE
RE BSAM PAR BYA'O, ,SNYING GA'I 
@016A *, ,BLA BA LA H'U PAS RDO RJE SNGON PO RTZE LNGA PA, LTE
BA'I NANG DU ZLA BA LA GNAS PA'I RDO PHRA MO LTE BA'I NANG
H'Um GYIS MTSAN PA DE LAS 'OD ZER 'PHROS SEMS CAN GYIS SDIG
SGRIB SBYANGS, THUGS RDO RJE'I GO 'PHANG LA BKOD TSUR 'DUS RDO
RJE PHRA

MO YONGS SU GYUR PA LAS, THUGS RDO RJE MI BSKYED PO'I NGO BOR
GYUR, MGIN PAR ZLA BA'I STENG DU A'A: LAS PAD-MA DMAR PO'I LTE
BAR ZLA BA LA GNAS PA'I A'A: DMAR PO DE LAS 'OD ZER SPRO BSDUS
SOGS SNGA MA LTAR BYAS PA YONGS SU GYUR PA LAS, GSUNG RDO RJE

'OD DPAG TU MED PA 'OG NAS 'CHAD PA LTA BU DANG, DPRAL BAR ZLA
BA LA AOm LAS 'KHOR LO DKAR PO ZLA BA LA GNAS PA'I AOm GYIS
MTSAN PA LAS, 'OD ZER SPRO BSDU SOGS SNGA MA LTAR BYAS PAS,
SKU RDO RJE 'OG NAS 'CHAD PA'I RNAM SNANG LTA BU DANG, THUGS

RDO RJE GONG, GSUNG RDO RJE 'OG GI MTSAMS SU ZLA BA LA GNAS
PA'I MAm LAS, RAL GRI 'CHANG BZUNGS MAm GYIS MTSAN PA LAS, 'OD
'PHROS SEMS CAN GYI SDIG SGRIB SBYANGS, 'JAM PA'I RDO RJE'I GO
'PHANG LA BKOD PA TSUR 'DUS YONGS SU GYUR PA LAS, YE

SHES SEMS DPA' RANG DANG 'DRA BA'I NGO BOR GYUR PA'I THUGS KAR
ZLA BA LA GNAS PA'I RAL GRI 'CHANG BZUNG MAm GYIS MTSAN PA SKU
GSUNG THUGS BYIN GYIS BRLABS PA'I LHA GSUM GYI THUGS KAR YANG
YI GE GSUM SO SOR DGOD DO, ,DE NAS THUGS RDO RJE'I

THUGS KA'I SA BON LAS 'OD SPROS PAS RANG BZHIN GYI GNAS NAS
THUGS RDO RJE'I LHA TSOGS RNAMS SPYAN DRANGS TE ME TOG LA SOGS
PA DANG, SHES RAB DAM PA 'DUS PA'I GSANG BA'I MCHOD PA LA SOGS
PAS MCHOD NAS RDO RJE GSUM GYIS BYIN GYIS BRLABS PAR

@016B GSOL BA GDAB PA'O, ,RANG GI SNYING GA'I THUGS RDO RJES
BYIN GYIS BRLAB PAR GSOL BA GDAB PA NI, DPAL LDAN ZHES TE
TSOGS GNYIS SAM RIG MA'I DPAL DE DANG LDAN PA THUGS RDO RJE'I
NGO BOR GYUR PAS NA 'CHANG BA RDO RJE GSUM MI PHYED PA BYED
BSGOM PA DE DANG STE, DE NAS BZUNG

NAS BDAG THUGS RDO RJE'I NGO BOR BYIN GYIS RLOB TU GSOL ZHES
SO, ,GANG GIS NA SNYING GAR SGOM PA'I THUGS RDO RJE KHYOD KYIS
SO, ,RANG GNAS NAS MDUN GYI NAM MKHAR SPYAN DRANGS NAS GSOL BA
GDAB PA NI, PHYOGS BCU ZHES TE, SANGS RGYAS NI RANG BZHIN GYI
GNAS NAS BYON PA RNAMS

SO, ,GZHAN RNAMS KYI BSHAD PA NI SNGA MA LAS SHES SO, ,DE
BRTAN PAR BYED PA NI AOm ZHES TE, DE BZHIN GSHEGS PA THAMS CAD
KYI THUGS RDO RJE'I RANG BZHIN DU GYUR PA YIN NO, ,ZHES PA'O,
,GSUNG BYIN GYIS BRLAB PA LA RANG GI MGRIN PAR BSKYED PA LA
GSOL BA GDAB PA NI, ,

CHOS KYI GSUNG ZHES TE CHOS NI RDO RJE CHOS NI 'OD DPAG TU MED
PA YIN LA, DE'I GSUNG GI LAM NI GDUL BYA RNAMS LA CHOS KYI
'KHOR LO BSKOR BA'O, ,PHYIN GYIS BRLABS PAS DA NI GSUNG RDO
RJE'I NGO BOR MDZAD DU GSOL, ZHES PA'O, ,GANG GIS NA RANG GI
MGRIN 

PAR SGOM PA'I GSUNG RDO RJE KHYOD KYIS ZHES PA'I DON TO, RANG
GNAS NAS MDUN GYI NAM MKHAR SPYAN DRANGS PA LA GSOL BA GDAB PA
NA, PHYOGS BCUR ZHES TE TSIG DON GO BAR ZAD LA, SPYAN DRANGS
PA DE SNGAR BSGOM PA DANG DBYER MED GCIG TU 'DRES

PAR BSAMS NAS DES BRTEN PAR BYED PA NI, AOm ZHES TE DE BZHIN
GSHEGS PA THAMS CAD KYI GSUNG RDO RJE'I BDAG NYID NGA YIN NO
ZHES PA'I DON TO, ,SKU BYIN GYIS RLOB PA NI, DPAL LDAN ZHES
SOGS TE GO BAR ZAD DO, ,MDUN DU SPYAN DRANGS PA SNGAR BSKYED
PA'I SKU RDO RJE DANG

@017A *, ,DBYER MED DU 'DRES PA BSAMS NAS DE BRTAN PAR BYED PA
NI AOm ZHES TE, SA BON GYI 'OD ZER GYIS RANG GNAS NAS SPYAN
'DREN PA DANG SNGAR BSKYED PA LA THAM NAS DBYER MED DU 'DRES
PAR BSAMS PA NI THAMS CAD LA 'DRA'O, ,'DI NI

SKYES BU BYED PA'I 'BRAS BU DANG SGRUB PA'I YAN LAG CHUNG
NGU'O, ,NAM MKHA' LTA BU ZHES PA STE STONG NYID KYI DON LA YUD
TZAM MNYAM PAR BZHAG ,DE NAS SNYING PO'I 'OD ZER ZHES PA YE
SHES SEMS DPA'I THUGS KA'I SA BON LAS 'OD 'PHROS, DBANG GI LHA
RNAMS SPYAN

DRANGS PA LA MCHOD BSTOD SOGS BYAS, DBANG BSKUR BAR GSOL BA
'DEBS PAS SANGS RGYAS DANG BYANG CHUB SEMS DPA' RNAMS KYIS
SHIS PA BRJOD, KHRO BO RNAMS KYIS BGEGS BSKRAD, RIG MA'I TSOGS
RNAMS KYIS BUM PA BZUNG NAS DBANG BSKUR BAS DBANG GI

CHUS LUS THAMS CAD GANG DRI MA DAG CHU LHAG MA SPYI BOR 'KHYIL
BA LAS RIGS KYI BDAG PO MI BSKYOD PA'I CHOD PAN GYIS DBU
BRGYAN PAR GYUR, DE NI DBANG GI 'BRAS BU DANG BSGRUB CHEN GYI
YAN YANG CHUNG NGU'O, ,BSNYEN SGRUB PA YAN LAG CHUNG NGU
'BRING CHEN PO GSUM BYAS

PA NI, YAB KYI DANG PO CHUNG NGU DANG, YUM GYI 'BRING DANG,
'KHOR GYI CHEN PO'O, ,DE DAG GI DON YANG YAB RKYANG BSKYED PA
NI, THA MAL PA'I SNANG ZHEN 'GOG PA LA NUS PA CHUNG BA DANG,
YUM DANG BCAS PA BSKYED PA LA NUS PA 'BRING DANG, 'KHOR DANG
BCAS PA BSKYED PA NUS

CHE BA'I DON YIN NO, ,BZHI PA'I YUM BSKYED PA YAB KYI SKU DANG
POR BSKYED PA ZAB GSAL GNYIS SU MED PA'I YE SHES KYI SKU
BSGRUB PA LA NYE BAS NA BSNYEN PA'O, ,YAN LAG NI CHA SHAS TE
YONGS SU RDZOGS PA BZHI KAR TSANG DGOS PA'O, ,RGYU MTHUN GYI
'BRAS

@017B BU NI RGYU RDO RJE 'DZIN PA'I RIGS 'DRA YIN PAS SO,
,SKYE MCHED BYIN GYIS BRLAB PA NI BSGRUB PA DANG, NYE BAS NYE
SGRUB BO, ,SNGON GYI LAS KYI RNAM SMIN MIG SOGS 'GRUB PA DANG
'DRA BAS RNAM SMIN GYI 'BRAS BUR BTAGS PA'O, ,THUGS DANG GSUNG
DANG SKU RDO RJE DANG YE SHES SEMS DPA' RNAMS CHOS

DANG LONGS SPYOD RDZOGS PA DANG SPRUL PA DANG NGO BO NYID KYI
SKU'I BDAG NYID YIN LA, SKU GSUM PO DE DANG DBYER MED PA'I NGO
BOR SKU GSUNG THUGS BYIN GYIS BRLABS PAS SGRUB PA'I YAN LAG GO
,SEMS CAN GYI DON BYED PA'I 'BRAS BU BSGRUBS PAS NA SKYES BU'I
BYED

'BRAS SO, ,GZHAN BSGRUBS LA YANG SANGS RGYAS BYANG CHUB SEMS
DPA' RNAMS KYIS DE LTAR DBANG BSKUR NA YIN GYI, MA BSKUR NA MA
YIN PAS DBANG BSKUR RGYAS GDAB NI BSGRUB PA CHEN PO'I YAN LAG
CHUNG NGU'O, ,YAN LAG GI BSHAD PA NI SNGA MA LTAR RO, ,DE DAG
NI SMAN ZHABS

KYIS BSHAD PA LTAR YIN NO, ,GNYIS PA YUM BSKYED PA LA BSNYEN
SGRUB YAN LAG BZHI DANG, YUM RIGS LNGA'I TSOGS PA BSGRUB PA
DANG, MKHA' GSANG BYIN GYIS BRLABS PA DANG, RJES CHAGS KYI NGA
RGYAL BYA BA'O, ,DANG PO NI, DE BZHIN ZHES TE, SLOB DPON
SH'IN-TI PA DANG, SMAN

ZHABS GNYIS KYIS YAB BSKYED PA LTAR ZHU BA GLUS BSKUL LA SOGS
PA YUM BSKYED PA'I SKABS SU YANG SBYONG LA, DE BZHIN GSHEGS PA
RANG GI LUS LA BZHUGS PA DANG GSANG GNAS SU LHA NYER GCIG
BSKYED PA MA GTOGS RDZOGS PAR SBYOR ZHING, YAB RKYANG YUM DANG

LHAN CIG TU ZHU NAS BSKYED THABS GNYIS MDZAD DO, ,'GREL PA DAG
YUM GSAR DU BSKYED PA DANG SNGAR YAB DANG MNYAM DU BSKYED PA
DANG, SNGAR BSKYED ZIN PA SKABS 'DIR GSAL 'DEBS PA MA BYUNG
ZHING, SNGAR MI BSKYED NA YAB KYI RTZA PHYAG GNYIS YUM LA
'KHYUD PA 'GAL ZER NA, SLOB

@018A *, ,DPON THAG NA LTAR NA SNGAR PAR SRID RANG GI ZHAL NAS
ZHUGS PA ZHU BA LAS BYUNG BA'I THIG LE CHA GNYIS SU GYUR, CHA
GCIG RAL GRI 'CHANG BZUNGS MA GYIS MTSAN PA DE LAS 'OD SPRO
BSDU BYAS NAS YUM BSKYED PA NI, DE BZHIN ZHES PA'I

DON TO, ,COD PA NA DANG NU MA RGYAS PA MA GTOGS YAB DANG 'DRA
BAR BSKYED PAS RANG GI LHA 'DRAR ZHES SO, ,RANG SNYING PO NI
YAB KYI THUGS KA'I SA BON LAS 'OD ZER SPRO BSDU BYAS NAS RIG
MA SPRUL ZHING BSKYED PA STE, RGYU MTHUN DANG BSNYEN PA'I YAN
LAG 'BRING PO'O, ,MIG

SOGS BSGOM PA NI SKYE MCHED BYIN GYIS BRLAB PA STE YAB JI LTA
BA BZHIN DU BYA'O, ,DE NI RNAM SMIN GYI 'BRAS BU DANG NYE
SGRUB 'BRING NGO, ,YI GE GSUM DGOD PA NI YAB JI LTA BA BZHIN
DU SKU GSUNG THUGS BYIN GYIS BRLAB PA STE, SKYES BU'I BYED
'BRAS DANG SGRUB PA'I YAN

LAG 'BRING NGO, ,'OD DANG LDAN PA NI SMAN ZHABS LTAR NA, SGRUB
CHEN YAB KYI SNYING GA'I SA BON GYI 'OD ZER GYIS DBANG LHA
SPYAN DRANGS NAS DBANG BSKUR RGYAS GDAB BYED PA YIN NO ZHES
ZER TO, ,THA GA NA SNGA MA GSUM BSTAN PA'I SHUGS KYIS 'PHANGS
PA YIN PAR

BZHED DO, ,DBANG BSKUR RGYAS GDAB NI DBANG GI 'BRAS BU DANG
BSGRUB PA CHEN PO NI YAN LAG 'BRING NGO, ,GNYIS PA NI, DE NYID
SHES PAS YUM MGO DANG SNYING GA DANG LTE BA DANG GSANG GNAS
DANG BRLA GNYIS SU, SNGA MA LA ZLA GDAN DANG, PHYI MA BZHI LA
NYI MA'I GDAN

BSAM MO, ,DE STENG DU RIM PA BZHIN DU AOm DKAR PO DANG H'Um
SNGON PO DANG, SV'A SER PO DANG, A'A: DMAR PO, H'A LJANG GU
BSAM LA YI GE DE DAG LAS RANG 'DRA'I YI GE GNYIS PA 'OD ZER
DANG BCAS PA SPROS PAS, RIM PA BZHIN DU NU MA YAN CHAD RNAM
SNANG GI RANG

@018B BZHIN DU BYIN GYIS BRLAB PA DANG, DE NAS LTE BA YAN CHAD
MI BSKYOD PA'I RANG BZHIN DANG, DE NAS PAD-MA YAN RIN 'BYUNG
GI RDUL PHRA RAB KYI RANG BZHIN DANG, DE NAS BRAL GNYIS YAN
'OD DPAG MED KYI RANG BZHIN DANG, DE NAS RKANG MTHEL YAN DON
YOD GRUB PA'I RANG BZHIN DU KHYAB

PAR BSAM MO, ,GSUM PA NI, AA YIS ZHES TE, AA LAS YUM GYI GSANG
GNAS KYI LTE BA DANG H'Um LAS GSANG GNAS KYI PAD-MA 'DAB MA
BSKYED LA BU GA PHAGS SER POS BKAG PAR BSAM MO, ,BZHI PA NI
SHES RAB CES TE RGYU RDO RJE 'DZIN PA SHES RAB MA DANG BCAS

PA'I RGYU MTHUN GYI 'BRAS BU RDO RJE 'DZIN PA THABS DANG BCAS
PA PHAN TSUN SNYOMS 'JUG BYED PA'I SGO NAS RGYAL BA MNYES PA'I
MCHOD PA BRTZAM POR YANG BYA'O, ,SNGAGS NI AOm ZHES TE DE
BZHIN GSHEGS PA THAMS CAD KYI RJES SU CHAGS PA'I RDO RJE'I
RANG BZHIN NGA YIN

NO ZHES PA'O, ,DANG PO SBYOR BA'I TING NGE 'DZIN TO, ,DA NI
SBYANG GZHI SBYONG BYED JI LTAR SBYAR BA'I TSUL BSHAD PAR BYA
STE, DE LA BLA MA KHA CIG GIS RNAM BYANG GI PHYOGS DANG MTHUN
PAR LHA BSGOM PA DANG SRID PA SKYE BA'I RIM PA DANG MTHUN PA
BSGOM PA GNYIS SU BYAS NAS,

SNGA MA RNAL 'BYOR RGYUD DANG PHYI MA BLA MED LA SBYOR BAR
MDZAD KYANG SRID PA SKYE BA'I RIM PA DANG MTHUN PAR BSGOM PA
NI, BLA MED KHO NA LA YOD PA 'THAD LA, DE YOD NA SANGS RGYA
BA'I RIM PA DANG MTHUN PAR BSGOM PA YANG YOD PAS KHYAB PAS SO,
,DE NYID BSDUS PA NAS

GSUNGS PA NI SRID PA THAM PA MNGON BYANG LNGA'I SGO NAS RNAM
SNANG GI GO 'PHANG LTA BU BSGRUB TSUL STON PA YIN GYI, LAM
LNGA DANG MTHUN PA MED PAS SO, ,DE LA SPYIR SBYANG GZHI SBYONG
BYED DUS 'KHOR LA SOGS PA'I RGYUD LAS TSUL GSAL BAR BSTAN PA
MA GTOGS

@019A *, ,GZHAN RNAMS KYI SPYI 'GRO NI, SLOB DPON AA BHYAS MAN
NGAG SNYE MA'I SNYE MA BCU GNYIS PAR BSHAD PA LTAR BYA'O,
,'PHAGS LUGS PA'I MDOR BYAS SU BSRUNG 'KHOR YAN CHAD SBYONG
GZHI LA SBYOR BA MA GSUNGS LA, TSUL JI LTAR SKYE BA

LEN PA DANG, DANG POR SHI NAS DE NAS BAR DO GRUB, DE NAS SKYE
GNAS SU NYING MTSAMS SBYAR NAS MNGAL DU GNAS PA'I BAR DANG,
RANG GI NGO BOR SKYE BA BLANGS PA NI BCAS NAS DBANG PO THAMS
CAD YONGS SU RDZOGS PA DANG, DE NAS BYA BA GANG BYED PA NI BU
BSKYED

PA SOGS SO, ,DE DANG MTHUN PAR SKYE BA LEN PA'I RTEN GYI RNAM
PA LTA BU TSOGS GSOG PA PO'I RTEN NI GANG ZAG DANG, RGYU BSOD
NAMS KYI TSOGS BSAG PA DANG, GNAS BSRUNG 'KHOR THUN MONG BA
NAS GZHAL YAS KHANG GI BAR DANG, GANG GI NGOR SKYE BA LEN PA

STONG PA NYID BSGOM PA NAS BAR SRID MA ZHUGS TSUN 'CHI BA DANG
CHOS MTHUN PA DANG, BAR SRID KYI YI GE ZHUGS NAS MA ZHU BA
TSUN PAR SRID DANG MTHUN PA DANG, ZHU NAS GLUS BSKUL TE LHA'I
RNAM PAR MA BZHENGS TSUN MNGAL GYI GNAS SKABS DANG, LHA'I RNAM
PAR BZHENGS PHAN CHAD

BTZAS PA'I GNAS SKABS DANG, DBANG PO THAMS CAD YONGS SU RDZOGS
PA DANG MTHUN PA'O, ,DE LAM LNGA DANG SBYOR TSUL NI BSOD NAMS
KYIS TSOGS GSOG PA TSOGS LAM DANG, STONG PA NYID BSGOM PA NAS
BAR SRID SBYANGS PA TSUN SBYOR LAM DANG,

MNGAL GYI GNAS SKABS MTHONG SGOM GYI LAM DANG, DE PHAN CHAD MI
SLOB PA'I LAM DANG SBYOR RO, ,DE'I RGYU MTSAN RTAG GNYIS DANG,
SAm BHU tAR MNGAL GYI GNAS SKABS KYI ZLA BA NGO BCUS BCU DANG
SBYOR BAR BSHAD PAS DE PHAN CHAD MI SLOB PA'I LAM DANG

@019B SBYOR BA DANG, MNGAL DU MA ZHUGS TSUN CHAD TSOGS SBYOR
DANG SBYOR BA DON GYIS GRUB PA'I PHYIR RO, ,DE LA SPYIR LTA
BSKYED TSUL GYI THA SNYAD LA PHA MA LTA BU DANG, GROGS LTA BU
BSKYED PA BSHAD PAS, DE LA RGYU'I RDO RJE 'DZIN PA BSKYED PA
LA'ANG LHA'I RNAM PAR BSKYED PA DANG MI

BSKYED PA GNYIS LAS PHYI MA NI BDE MCHOG L'U AI PA LTA BU STE,
DE LTAR NA MNGON BYANG DANG PO BZHI KHO NA RDO RJE 'DZIN PAR
BYED DO, ,DE LA YANG AA LI LAS BSKYED PA'I ZLA BA DKAR PO PA'I
KHAMS KYI DON DANG, K'A LI LAS BSKYED PA'I ZLA BA DMAR PO MA'I
KHAMS KYI DOD DANG,

BAR SRID MTSON BYED KYI YI GE DE GNYIS KYI BAR DU ZHUGS TSUN
CHAD PAR SRID KYI DOD DANG, DE NAS H'Um LAS RDO RJE RTZE LNGA
PA H'Um GYIS MTSAN PA NAS SPRO BSDU TSUN CHAD MNGAL GYI GNAS
SKABS DANG MTHUN NO, ,RDO RJE'I YAR RTZA LNGA NI RKANG LAG MGO
BO DANG, MAR RTZE LNGA RKANG

LAG GI SOR MO LNGA TSAN DU MTHUN PA DANG, MGO'I DBANG PO LNGA
TSAN DANG MTHUN PA YIN NO, ,LHA'I RNAM PAR BSKYED PA LA YANG
YANG RKYANG BSKYED PA RDO RJE 'JIGS BYED LTA BU STE, DE LA NI
ZHU BA GLUS BSKUL LA SOGS PA MI BYED DO, ,YUM DANG BCAS PAR
BSKYED PA NI 'DI DANG

GSHIN RJE DMAR NAG SOGS TE, DE LA NI MNGON BYANG LNGAGS BSKYED
PA MA YIN NO, ,RGYU RDO RJE 'DZIN PA LAS 'BRAS BU RDO RJE
'DZIN PA GTZO 'KHOR CIG CAR DU BSKYED NA BU LTA BU'I TSUL
DANG, 'KHOR RJES LA BSKYED NA TSA BO LTA BU'I TSUL DU BSKYED
PA'O, ,DE LA SPYANG GZHI SBYONG BYED

YE SHES RDO RJE KUN LAS BTUS PA LAS BSHAD PA, SGRON GSAL DU
BKOD PA'I DBANG DU BYAS NA CHAGS BRAL GYI RTEN GYI 'TSANG RGYA
BA'I TSUL BZHI DANG, CHAGS CAN 'TSANG RGYA BA'I TSUL BZHI DPE
DON DU SBYAR NAS GSUNGS PA'I DANG PO LA, RGYUD DANG, GLING
GZHI DANG, NGES

@020A *, ,TSIG DANG, RGYU'O, ,DE BZHIN NI RIM PA BZHIN DU, MIR
SKYE BA BLANGS PA DANG, RAB TU BYUNG BA DANG, 'DUL BA'I KUN
SPYOD LA GNAS PA DANG, SANGS RGYA BA'I NYER RGYU TING NGE
'DZIN TE, ,PHAR PHYIN THEG PA'I TSUL LA 'OG MIN GYI RTEN LA
SANGS RGYA

BA DANG, 'DOD PA'I RTEN LA SPRUL SKUR SANGS RGYA TSUL? GNYIS
KYI PHYI MA DPER BYED PA NI, SNGAGS KYI GDUL BYA'I GTZO BO RIN
PO CHE LTA BU'I GANG ZAG DE 'DOD PA'I RTEN LA NGES PAR LAM
BSGRUB PA YIN NO, ,DON LA DE LTAR TSUL BZHI'O, ,DANG PO RGYUD
NI RIGS

LNGA'I SANGS RGYAS BSKYED PA NI, RGYUD CES BYA BA YIN PAR
BRJOD, CES GSUNGS PA LTAR THA MAL PA'I PHUNG PO'I SNANG BA DOR
NAS RIGS LNGA'I SANGS RGYAS SU BSKYED PA GCIG DGOS PA YIN TE,
DE YANG SHRAD DHA KA RA WAR MAS THA MAL PA'I GNAS LUS

LONGS SPYOD 'KHOR GYI SNANG BA BZHI DOR NAS KHYAD PAR CAN GYI
SNANG BA BZHIR 'GYUR BA LTAR YIN LA, DE LA SNGAR BSHAD PA LTAR
TSOGS GSOG PA PO'I RTEN GYI GANG ZAG DES RGYU BSOD NAMS KYI
TSOGS BSAGS NAS THA MAL PA'I 'CHI BA DANG CHOS MTHUN PAR

STANG PA NYID BSGOM PA NAS GNAS KHYAD PAR CAN RTEN GZHAL YAS
KHANG DU SKYE BA LEN PA'I TSUL STON PA YIN NO, ,'DI LTA BU'I
'DRA CHOS RGYUD SDE 'OG MA RNAMS LA YOD KYANG, LAM BSGOM PA
'DRA CHOS GDON MI ZA BAR NGES MI DGOS LA, SKABS 'DIR NI DGOS
PA'O

SBYANG GZHI LA GNAS SNGA MA DANG MI 'DRA BAR SKYE BA LEN MI
DGOS KYANG SBYONG BYED LA GNAS KHYAD PAR CAN GYI SNANG BA
BSGYUR DGOS SO, ,DE LTAR SHI BA DANG CHOS MTHUN SGOM PA'I RJES
SU BAR SRID KYI YI GE GSAR DU BSKYED PA'AM, SNGAR NAM MKHAR
BSKYED PA GANG YANG RUNG GIS

@020B NGA RGYAL 'DI LTAR BYA STE, JI LTAR SANGS RGYAS RNAMS
KYI CHOS KYI 'BYUNG GNAS DAR ZHUGS TE GZUGS KYI SKUR BZHENGS
NAS SEMS CAN GYI DON MDZAD PA DE'I RGYU NI, BDAG GIS KYANG
CHOS 'BYUNG GNAS DER ZHUGS TE, SNYING PO DANG PHYAG MTSAN
BRGYUD NAS NGES PAR RDO RJE

'DZIN PA'I NGO BOR SKYE BA BLANG BAR BYA'O SNYAM PA'I BSAM PAS
RANG LAS RGYUD THA DAD PA LTA BU'I RGYU RDO RJE 'DZIN PA YAB
YUM GYI ZHAL SOGS NAS 'JUG PA'AM, LHA'I RNAM PA CAN DU SKYED
NA ZLA BA DKAR DMAR GYI DBUS SU ZHUGS TE, DE DAG ZHU BAS MAm
LAS BYUNG BA'I RAL

GRI MA GYIS 'CHANG BZUNGS MTSAN PA DE YONGS SU GYUR PA LAS
'BRAS BU RDO RJE 'DZIN PA'I NGO BOR BSKYED PAR BYA'O, ,YAB KYI
ZHAL LTA BU NAS ZHUGS NAS RDO RJE'I LAM NAS YUM GYI PAD-MAR
SENG STE, YUM GYI CHAGS PA'I SEMS KYI BAR SRID 'JUG PA'I RKYEN
BYAS

NAS ZHU BA DANG, YAB YUM GNYIS KYANG ZHU BAR BSAM MO, ,SBYANG
GZHI LA PHA MA ZHU BA MED KYANG CHOS MTHUN SBYOR NA DGA' BA
NYAMS SU MYONG BA'I TSE RTAG PAR RAGS? BZHI BA DANG SBYAR RO,
,SBYANG GZHI LAM NGAL DU YAN LAG PHRA MO RDZOGS PA YOD KYANG,
'DIR NI LHA'I

RNAM PA CAN DU GRUB NAS MNGAL NAS BCAS PA'I SKABS DANG SBYOR
BA YIN NO, ,DE LA ZHU NAS THIG LE GYUR PA NI CHOS SKU'I DON
YIN LA, DE NAS LHA'I RNAM PA CAN DU SHAR BA NI GZUGS SKUR
BZHEGS PA'I DON YIN NO, ,GLUS BSKUL GYI LHA MO BZHI NI 'BRAS
BU'I

DBANG DU BYAS NAS THABS KHYAD PAR CAN TSAD MED BZHI MTSON PA
YIN LA, SKYANG GZHI'I DBANG DU BYAS NA PHUNG SOGS GRUB PAR
BYAD PA'I RGYU 'BYUNG BZHI MTSON PA YIN NO, ,DE NAS 'BRAS BU
RDO RJE 'DZIN PA GRUB NAS SNGAR DBANG PO THA MAL PA'I YUL LA
LONGS SPYOD 
@021A *, ,BDE GZUGS RDO RJE MA SOGS LA LONGS SPYOD PA NAS
'PHRIN LAS RNAM PA BZHI SGRUB PA'I BAR DU SBYAR RO, ,DPER NA
RAB BYUNG BYAS PA'I TSE NGA YANG RAB BYUNG NGO SNYAM PA'I BLO
SKYE BA BZHIN DU, DE LTAR PHYAG MTSAN LA SOGS LAS, NGA RDO RJE

'DZIN PAR GYUR PA YIN NO SNYAM PA'I NGA RGYAL SHUGS DANG BCAS
PA BSGOM PAR BYA'O, ,ZHAL PHYAG LA SOGS PA'I SNANG BA KHYAD
PAR CAN DU GYUR PA NI RDO RJE 'DZIN PA YIN PA'I NGA RGYAL 'JOG
RIGS PA'I RGYU MTSAN YIN NO, ,DE LTA BU'I GNAS LUS LONGS SPYOD
KHYAD

PAR CAN LA BSKYED RIM GYI SGO NAS NGA RGYAL GOMS PAR BYAS PAS,
BLA MA SNGA MA RNAMS THA SNYAD MDZAD PA'I 'CHI BA CHOS SKU,
BAR DO LONGS SKU, SKYE BA SPRUL SKU LA SBYAR BA LTAR THA MAL
PA'I SKYE SHI BAR DO GSUM YOD PA'I DOD LA, RNAL 'BYOR PAS SKU
GSUM MNGON DU

BYED PA YIN NO, ,RGYU MTSAN DANG DGOS PA DE MTHONG NAS SBYANG
GZHI DANG CHOS MTHUN SBYOR BA'I 'DRA CHOS ZHIB PA NGES PAR BYA
YI, GZHAN DU 'DRA SGRIG PA TZAM LA RE BAS NI LAM GYIS GNAD
GANG YANG MI ZIN TO, ,'DI LTA BU'I SKU GSUM BSGRUB TSUL NI,
'PHAGS PA YAB

SRAS KYI GZHUNG RNAMS LAS RGYAS PAR 'BYUNG ZHING, GZHAN RNAMS
SU ZUR TZAM 'BYUNG BA YIN NO, ,GNYIS PA DKYIL 'KHOR RGYAL
MCHOG THUGS KA'I ZLA BA'I SNGAGS ZHES SOGS KYIS STAN TE, YAB
KYI THUGS KA'I SA BON PHYAG MTSAN DANG BCAS PA LAS,  SANGS
RGYAS THAMS CAD SPYAN DRANGS TE ZHAL DU ZHUGS TE ZHU BA LAS,
YUM GYIS PAD-MANG THIG LE CHA GNYIS SU GYUR, CHA GCIG H'Um LAS
GZHAL YAS KHANG DANG, CHA GCIG THIG LE CHA BCU DGUR GYUR, DE
LAS RANG RANG GI SA BON DANG BCAS PA LAS, BRTEN PA'I DKYIL
'KHOR YONGS SU RDZOGS PAR GYUR, DE

@021B NAS GZHAL YAS KHANG GI DBUS NAS RAM PA BZHAN DU GSAL
GDAB PA NI, H'Um LAS RDO RJE SNGON PO RTZE LNGA PA LTE BA H'Um
GYIS MTSAN PA MI BSKYOD PA SNGON PO, SNGO DKAR DMAR BA'I ZHAL
GSUM, PHYAG DRUG GI DANG PO GNYIS RANG 'DRA'I YUM LA 'KHYUD
CING, GA-YAS

'OG MA GNYIS NA RDO RJE DANG RAL GRI ,GA-YON 'OG MA GNYIS NA
PAD-MA DANG RIN PO CHE BSNAMS PA'O, ,GZHAL YAS KHANG NANG MA'I
SHAR GYI ZLA BA'I GDAN LA AOm LAS 'KHOR LO AOm GYIS MTSAN PA
LAS, RNAM PAR SNANG MDZAD DKAR PO DKAR SDE DMAR PA'I

ZHAL GSUM PHYAG DRUG GI DANG PO GNYIS RANG 'DRA'I YUM LA
'KHYUD PA, GA-YAS 'OG MA GNYIS NA 'KHOR LO DANG RAL GRI
,GA-YON 'OG MA GNYIS NA PAD-MA DANG RIN PO CHE, LHOR SVA LAS
RIN PO CHE CHA DGU PA SVAS MTSAN PA LAS, RIN 'BYUNG SER PO SER
SNGO DKAR

BA'I ZHAL GSUM PHYAG DRUG GI DANG PO GNYIS SNGAR DANG 'DRA BA
LA, GA-YAS 'OG MA GNYIS NA RIN PO CHE DANG RAL GRI ,GA-YON
GNYIS NA PAD-MA DANG 'KHOR LO, NUB KYI LING TSE LA A'A: LAS
PAD-MA AA: SA MTSAN PA LAS, 'OD DPAG MED DMAR PO DMAR SER DKAR

BA'I ZHAL GSUM PHYAG DRUG GI DANG PO GNYIS SNGAR DANG 'DRA BA
LAS, GA-YAS 'OG MA GNYIS NA PAD-MA DANG RAL GRI ,GA-YON GNYIS
NA 'KHOR LO DANG RIN PO CHE, BYANG GI LING TSE LA, H'A: LAS
RAL GRI H'A : SA MTSAN PA LAS DON YOD

GRUB PA LJANG GU LJANG SNGO DKAR BA'I ZHAL GSUM PHYAG DRUG GI
DANG PO GNYIS SNGAR DANG 'DRA BA LAS ,GA-YAS 'OG MA GNYIS NA
RAL GRI DANG 'KHOR LO, ,GA-YON 'OG MA GNYIS NA PAD-MA DANG RIN
PO CHE BSNAMS PA, THAMS CAD KYANG THIG LE LAS CHOG

@022A *, ,GSUM BSKYED DANG, RAL PA'I COD PAN DANG RIN PO CHA'I
SNYAN RGYAN SNA TSOGS PAS MDZES PAR BSAM MO, ,PHYI MA GSUM NYI
MA'I GDAN LA GNAS PAR BSAM ZHING, THAMS CAD KYANG ZHAL DBUS
NAS GA-YAS SU DED PA'O, ,DE LHA BCU

DGU PO THAMS CAD SNGA RIMS KYIS GSAL BTAB NAS DE 'BYIN SNGAGS
KYIS PHYIR 'BYIN PA NI BDZRA DHRi KA GIS MI BSKYOD PA PHYIR
PHYUNGS, MDZAD PA BCU GNYIS DANG KHYAD PAR RNAM SHES KYI PHUNG
PO DANG, SEMS CAN RNAMS KYI ZHE SDANG SBYANGS, GCIG TU LEGS
PAR BSDUS NAS RANG LA SKU GSUNG

THUGS KYI DNGOS PO THAMS CAD KYIS GCIG TU 'DRES PAR BZHUGS PAR
BYA'I 'BRAS BU RDO RJE 'DZIN PA'I KHA DOG BSGYUR MI DGOS SO,
,DZI NA DZIK GIS RNAM SNANG PHYUNGS, PHYOGS BCUR 'PHROS NAS
SPYI'I MDZAD PA DANG, KHYAD PAR GZUGS PHUNG DANG GTI MUG
SBYANGS, GZHAL

YAS KHANG NANG MA'I SHAR GYI LING TSER SNA TSOGS PAD-MA DANG
ZLA BA'I GDAN LA 'KHOD, RAT-NA DHRi KA GIS RIN 'BYUNG PHYUNGS,
SPYI DANG KHYAD PAR TSOR PHUNG DANG, NGA RGYAL DANG SER SNA
SBYANGS GCIG TU 'DUS NAS RANG GNAS SU 'KHOD, A'A RO LI KA GIS
'OD DPAG MED

PHYUNGS, SPYI DANG KHYAD PAR 'DU SHES KYI PHUNG PO DANG 'DOD
CHAGS SBYANGS GCIG TU 'DUS NAS GDAN LA 'KHOD, PRA DZNY'A DHRi
KA GIS DON GRUB PHYUNGS, SPYI DANG KHYAD PAR 'DU BYED KYI
PHUNG PO DANG PHRAG DOG SBYANGS GCIG TU 'DUS GDAN LA 'KHOD, MO
H'A RA TIS SPYAN

MA SKU MDOG PHYAG MTSAN RNAM SNANG DANG 'DRA BA LA GA-YAS
GNYIS PAS 'KHOR LO BSNAMS PA SPROS, SPYI DANG KHYAD PAR SA
KHAMS SBYANGS, BYAMS PA DANG THABS KYI PHAR PHYIN LA BKOD GCIG
TU 'DUS NAS ME MTSAMS KYI GDAN LA 'KHOD, DVE shA RA TIS M'A MA

@022B K'I ZHAL PHYAG MING SKYOD PA DANG 'DRA BA LAS, GA-YAS
GNYIS PAS AUT-PA LA DMAR PO BSAMS PA SPROS, CHU KHAMS SBYANGS
SNYING RJE DANG SMON LAM GYI PHAR PHYIN LA BKOD, GZHAL YAS
KHANG NANG MA'I BDEN BRAL GYI MTSAMS KYI GDAN LA 'KHOD, R'A
KAR TIS GOS DKAR

MO SKU MDOG PHYAG MTSAN 'OD DPAG MED DANG 'DRA BA LA KHYAD PAR
GA-YAS GNYIS PAS PAD-MA BSNAMS PA SPROS, ME KHAMS SBYANGS DGA'
BA DANG STOBS KYI PHAR PHYIN LA BKOD, GCIG TU 'DUS RLUNG
MTSAMS KYI GDAN LA 'KHOD, BDZRA RA TIS SGROL MA SKU MDOG PHYAG

MTSAN RIN 'BYUNG DANG 'DRA BA LA KHYAD PAR GA-YAS THA MAS
AUT-PA LA SER PO BSNAMS PA SPROS, RLUNG KHAMS SBYANGS, BTANG
SNYOMS DANG YE SHES KYI PHAR PHYIN LA BKOD, GCIG TU 'DUS NAS
DBANG LDAN GYI MTSAMS KYI GDAN LA 'KHOD, LHA MO BCU PO THAMS

CAD RANG 'DRA'I THABS KYIS 'KHYUD PA'O, ,RDO RJE MA DRUG GI
'BYIN SNGAGS NI, AOm A'A: H'Um NGO, ,GZUGS RDO RJE MA RNAM
SNANG 'DRA BA LA GA-YAS GNYIS PAS ME LONG BSNAMS PA SPROS NAS
GZUGS DANG SER SNA SBYANGS GZHAL YAS KHANG GI PHYI'I ME MTSAMS
SU

'KHOD, SGRA RDO RJE MA MI BSKYOD PA 'DRA BA LA KHYAD PAR PI
WAm 'DZIN PA SPROS NAS SGRA DANG TSUL 'CHAL SBYANGS, GCIG TU
'DUS PA BDEN BRAL MTSAMS SU 'KHOD, DRI RDOM RIN 'BYUNG 'DRA BA
LA KHYAD PAR DU DRI'I DUNG PHOR 'DZIN PA SPROS, DRI DANG KHONG
KHRO SBYANGS GCIG TU

'DUS RLUNG MTSAMS SU 'KHOD, RO RDO RJE MA 'OD DPAG MED 'BRAB
LA KHYAD PAR RO SNOD 'DZIN PA SPROS, RO DANG LE LO SBYANGS
GCIG TU 'DUS PA DBANG LDAN MTSAMS SU 'KHOD, REG BYA RDO RJE MA
DON GRUB 'DRA BA LA KHYAD PAR RGYA DAR GYI GOS 'DZIN PA SPROS,
REG DANG RNAM

@023A *, ,GA-YENGS SBYANGS GCIG TU 'DUS SHAR SGO'I NANG DU
'JUG PA'I GA-YAS NGOS SU 'KHOD, CHOS DBYINGS RDO RJE MA RDOR
SEMS 'DRA BA LA KHYAD PAR CHOS 'BYUNG 'DZIN PA SPROS, SHES RAB
'CHAL BA SBYANGS GCIG TU 'DUS PA

SHAR SGO'I GA-YON NGOS KYIS GDAN LA 'KHOD, DE DAG GI ZABS NI
RIM PA BZHIN DU, SA'I SNYING PO DANG PHYAG RDOR DANG, NAM
SNYING DANG 'JIG RTEN DBANG PHYUG DANG, SGRIB SEL DANG KUN TU
BZANG PO'O, ,YA M'AN-Ti KRAT KYIS GSHIN RJE GSHED MTHAR BYED

THUGS RDO RJE DANG 'DRA BA LA KHYAD PAR GA-YAS GNYIS PAS THO
BA BSNAMS PA SPROS, MA DAD PA DANG PHUNG PO'I BDUD SBYANGS
GCIG TU 'DUS PA SHAR SGOR SNA TSOGS PAD-MA DANG NYI MA'I GDAN
LA GA-YON BRKYANG GI STABS KYIS 'KHOD, PRA DZNY'A NA KRiT KYIS
SHES

RAB MTHAR BYED RNAM SNANG DANG 'DRA BA LA KHYAD PAR GA-YAS
GNYIS PAS DBYUG PA 'DZIN PA SPROS, LE LO DANG NYON MONGS PA'I
BDUD SBYANGS GCIG TU 'DUS PA LHO SGOR 'KHOD, PAD-MAN TA RiT
KYIS PAD-MA MTHAR BYED 'OD DPAG MED DANG 'DRA BA LA KHYAD
PARGA-YAS

GNYIS PAS PAD-MA 'DZIN PA SPROS, BRJED NGES DANG 'CHI BDAG GI
BDUD SBYANGS GCIG TU 'DUS PA NUB SGOR 'KHOD, BI GHAN TA KRiT
KYIS BDUD RTZI 'KHYIL PA MI BSKYOD PA DANG 'DRA BA LA KHYAD
PAR GA-YAS GNYIS PA RDO RJE RGYA GRAM BSNAMS PA SPROS, RNAM
GA-YENGS

DANG LHA'I BU'I BDUD SBYANGS GCIG TU 'DUS PA BYANG SGOR 'KHOD,
KHRO BO BZHI PO THAMS CAD 'JIGS PA'I 'OD ZER GYI PHYOGS BCUR
'PHRO ZHING, DUS MTHA'I SPRIN GYI MDOG LTA BU 'PHRO BA DRAG
PO'I RIGS DPAG TU MED PA 'PHRO ZHING, DBU SKRA DMAR SER GYEN 
@023B DU BRJES PA, GSUS PA 'PHYANG BA, SPYAN DMAR ZHING ZLUM
PA, SMIN MA DANG SMAR DMAR SER 'BAR BA, STAG GI PAGS PA'I SHAM
THABS CAN, KLU RGYAL MTHA' YAS SNGON POS DBU BRGYAN 'JOG PO
DMAR PO'I SNYAN CHA, PAD-MA DKAR PO CHEN PO'I DO SHAL, STOBS
RGYU

LJANG GUS MCHOD PHYIR THOGS PA, RIGS LDAN KHRA BOS DPUNG PA
BRGYAN PA, DUNG SKYONG SER POS LAG GDUB, NOR RGYAS DKAR SER
GYI SKA RAGS, PAD-MA DKAR POS RKANG GDUB BYAS PA, ZHAL MCHE BA
GTZIGS PA, LJAGS BSKYOD CING 'JIGS SU RUNG BA'O, ,RTZA PHYAG

DANG PO GNYIS KYIS RANG 'DRA'I SHES RAB MA RIM PA BZHIN DU RO
LANGS MA DANG, GZHAN GYIS MI THUB MA DANG, KHRO GNYER MA DANG,
RAL GCIG MA RNAMS KYIS 'KHYUD PA'O, ,DE NAS YI GE GSUM GYIS
GZHAL YAS KHANG PHYUNGS, PHYOGS BCUR SPROS SNOD KYI NYES SKYON

SBYANGS, YE SHES KYI GZHAL YAS KHANG DANG GCIG TU 'DRES NAS,
SNGAR GYI DAM TSIG PA'I GZHAL YAS KHANG LA THIM PAR BSAM MO,
,DE LTAR YONGS SU RDZOGS PA'I ZHES SOGS TE, SNGAR BSKYED PA'I
DAM TSIG GI DKYIL 'KHOR GYI KHA DOG DANG, ZHAL

PHYAG LA SOGS PA'I DNGOS PO THAMS CAD KYIS YONGS SU RDZOGS
PA'I DKYIL 'KHOR LA YID KYIS BLTAS NAS YE SHES SEMS DPA'I
SNYING PO LAS SPROS PA'I 'OD ZER GYIS LCAGS KYUS DE BZHIN
GSHEGS PA RNAMS RANG GNAS NAS SPRAN DRANGS NAS MDUN

DU BZHUGS PAR BSGOM PAR BYA'O, ,YE SHES PA DE NYID THABS DANG
SHES RAB TU SNYOMS PAR 'JUG PA'I TING NGE 'DZIN LAS BYUNG BA'I
BDE BA CHEN POS GANG BAR BSAM MO, ,DE NAS RANG GI THUGS KA NAS
SPROS PA'I GSHIN RJE MTHAR BYED LA SOGS PAS YE SHES PAR

@024A *, ,MOS PA'I PHYI 'BRANG GI BGEGS TSAR BCAS CING, SLAR
YANG BSRUNG BAR BYAS LA YE SHES SEMS DPA'I RANG GI SNYING PO
BZLAS PA'I MCHOD YON GYIS MCHED DE, DE NAS DZA: DMAR PO LAS
'OD ZER DMAR PO NYE BAR SPYAN DRANGS, ,H'Um

NAG PO LAS SPROS PA'I 'OD ZER NAG POS, RTEN BRTEN PA YONGS SU
RDZOGS PA LA, DAM TSIG PA BCUG ,BAm SER PO LAS 'OD 'PHROS PA'I
'OD ZER SER POS DBYER MED DU 'DRES PAR BSAM, HO: DKAR PO LAS
BYUNG BA'I 'OD ZER DKAR POS DBANG DU BYAS

PAR BSAM PA NI, BSNYEN PA'I YAN LAG CHEN PO'O, ,DE NAS SNGAR
LTAR SEMS DPA' DRUG GIS 'KHOR THAMS CAD KYIS SKYE MCHED BYIN
GYIS BRLAB PA NI NYE BSGRUB CHEN PO'O, ,SKU GSUNGS THUGS BYIN
GYIS BRLAB PA'I SNGAGS TZAM DAG TU BRJOD NAS YE SHES

GSUM GYIS BYIN GYIS BRLABS PA NI SGRUB PA'I YAN LAG CHEN PO'O,
,DE NAS RANG LA BYAS PA LTAR DU DBANG BSKUR ZHING ZHES TE,
DBANG LHA SPYAN DRANGS MCHOD BSTOD SOGS BYAS DBANG BSKUR BAS
DE BZHIN GSHEGS PA BZHI LA MI BSKYOD PA, SPYAN

MA GZUGS RDO RJE MA GSHIN RJE GSHED RNAMS LA RNAM SNANG DANG,
M'A MA K'I SGRA RDO RJE MA CHOS DBYINGS RDO RJE MA SHES RAB
MTHAR BYED LA MI BSKYOD PA DANG, GOS DKAR MO DRI RDO RJE MA,
PAD-MA MTHAR BYED LA 'OD DPAG MED, SGROL MA RO RDO RJE, REG
BYA RDOMS?

DAG GAS MTHAR BYED LA DON YOD GRUB PAS RGYAS GDAB PA NI SGRUB
PA'I YAN LAG CHEN PA'O, ,DE DAG NI 'BRAS BA BZHI YANG CHEN
PO'O, ,DNGOS PO THAMS CAD ZHES PA DPAL 'BRAS RDO RJES BSNYEN
SGRUB YAN LAG BZHI GA TSANG BA LA SBYAR BA MA YIN TE,

@024B DNGUNG BSNYEN PA'I YAN LAG MA RDZOGS PA'I PHYIR RO, ,DE
NAS MCHOD PA DANG BSTOD PA DANG BDUD RTZI MYANG BA LA MCHOD PA
NI, CHO GA YIS ZHES SOGS TE, SPYIR MCHOD PA LA GSANG BA DANG
SBYANG BA DANG BSKYED PA DANG, BYIN GYIS BRLAB PA BZHI'I SGO
NAS 'BYUNG LA, 'DIR

NI YE SHES SEMS DPA' RANG GI SA BON GYIS GZUGS SOGS YUL THAMS
CAD DRANGS SHING BKUG NAS RANG GI ZHAL NAS ZHUGS TE RDO RJE'I
LAM NAS YUM GYI PAD-MA'I NANG DU YANG DAG PA'I BYANG CHUB KYI
YID DE, SEMS KYI RANG BZHIN DU ZHU NAS DE NYID 'OD KYI

DKYIL 'KHOR GYI TSOGS SU GYUR PAR BSGOM MO, ,DE NAS YUM SHES
RAB MA'I BA SPU'I SGO RE RE NAS 'OD ZER SNA TSOGS PA NAM MKHA'
MA LUS PA KHYAB PA SPROS NAS 'OD KYI SGO DE RNAMS LAS LHA MO
DE DAG NGES PAR PHYUNG ZHING SPRO BAR BYA'O, ,JI LTA BU ZHE
NA, RIN PO CHE'I

RNA RGYAN GYI LEGS PAR BRGYAN PA'I RDO RJE MA DRUG RANG GI
THUN MONG MIN PA'I PHYAG MTSAN GYIS MTSAN PA SGEG PA'I RNAM PA
CAN NAM MKHA' KHYAB PA SPRO BAR BYA'O, ,LHA MO DE DAG RANG
BZHIN MED BZHIN DU RNAM PA DER SNANG BA'I SGYU MA LTA BU DRAN
PAR BYA ZHING, 'JIG RTEN

PA JI LTA BA MCHOD PA'I TSUL LA MKHAS PA'I LHA MO RTOG PA KUN
LAS GROL BA ZAG PA MED PA'I BDE BA BSKYED PA'I RGYU GYUR PA
'DOD YON LNGA DANG NYER SPYOD LA SOGS PAS RGYAL BA'I DBANG PO
LEGS PAR MCHOD DO, ,DE'I TSE RNAL 'BYOR PA RANG GI MCHOD BYA
MCHOD BYED

MCHOD PA GSUM THA DAD DU RNAM PAR RTOG PA LAS GROL BAR BYED
DO, ,DA LA NGA RGYAL BZHAG PA NI AOm ZHES TE, DE BZHIN GSHEGS
PA THAMS CAD KYI MCHOD PA RDO RJE'I RANG BZHIN NGA YIN NO,
,ZHES PA'O, ,MCHOD LTA RANG RANG GI SA BON LAS YUM GYI MNGAL
DU BSKYED PA NI RTZA

@025A *, ,BA'I DGONGS PA MIN NO, ,GNYIS PA BSTOD PA NI SGRA'I
YUL RNAMS ZHES SOGS TE, MCHOD PA PHUL BA'I RJES DE LA SGRA
THAMS CAD STONG PA'I NGO BO DANG SNANG LA RANG BZHIN MED PA
BRAG CAD DANG 'DRA BAR RTOGS LA RANG NYID LHAG PA'I LHA'I

DKYIL 'KHOR GNAS PA LA, THUGS KA'I MAm YI LAS SPROS PA'I RIGS
LNGAS BSTOD LA BYED PAR BSAM PAR BYA'O, ,MI BSKYOD PA'I SGO
NAS BSTOD PA NI, BDUD DANG NYON MONGS PAS SGUL MI NUS PAS MI
BSKYOD PA MI PHYED PAS RDO RJE, CHOS DBYINGS YE SHES KYI

BDAG NYID RDO RJE DBYINGS TE RIGS YE SHES CHEN PO DANG LDAN PA
SKU RDO RJE LA SOGS PA'I RIGS KYI DKYIL 'KHOR GSUM GYI BDAG
NYID DBYER MED PA STON PA'I GSANG BA'I DBYANGS LA PHYAG 'TSAL
LO, ,ZHES PA'O, ,RNAM SNANG GA SGO NAS BSTOD PA NI, DRI MAS
DAG CING

YUL SNANG BAR MDZAD PA'I ME LONG LTA BU'I YE SHES NYER 'TSE
ZHI BA DANG ZHI BA'I LAS BSGRUB PA LA MNGA' BRNYES PA RANG
BZHIN 'OD GSAL STON PA ZHES SO, ,RIN 'BYUNG GI SGO NAS BSTOD
PA NI, BYANG CHUB KYI SEMS RIN PO CHE DON PHUN SUM TSOGS PAS
RGYAL BA SHIN TU

ZAB MO RDO RJE MKHA' 'DRA NI MNYAM PA NYID KYI YE SHES DAG PA
NI RANG BZHIN RNAM DAG DANG GOS PA MED PAS GLO BUR RNAM DAG GO
,'OD DPAG MED KYI SGO NAS BSTOD PA NI, RDO RJE MI 'CHI BA NA
TSE DPAG MED DO, ,TSOGS GNYIS YI DPAL DANG LDAN PA'I RGYAL PO
GZUNG 'DZIN DU

MI RTOG PA DANG, NAM MKHA' RDO RJE 'DZIN PA NI SO SOR RTOG
PA'I YE SHES SO, ,'DOD CHAGS RNAM PAR DAG PA BRNYES PA NI 'DOD
CHAGS PHAR PHYIN NO, ,DON GRUB KYI SGO NAS BSTOD PA NI, NGES
PAR 'BRAS BU DANG BCAS PAS DON YOD RDO RJE BSAM PA THAMS CAD
RDZOGS

@025B PAR MDZAD PA NI, BYA GRUB YE SHES TE DE NYID RANG BZHIN
'OD GSAL LAS BYUNG BA'O, ,DNGOS SU RIGS LNGA DANG YE SHES
LNGA'I SGO NAS BSTOD PA LAS MA GSUNGS KYANG 'KHOR GYI LHA
THAMS CAD GTZO BO'I CHA SHAS SU DRAN PAR BYAS NA KUN LA

BSTOD PAR 'GYUR BAS SO, ,GSUM PA BDUD RTZI MYANG BA NI 'BAR
BA'I ZHES SOGS TE YAm LAS RLUNG GI DKYIL 'KHOR GZHU'I DBYIBS
CAN GA-YO BA'I BA DAN GYIS MTSAN PA, DE'I STENG DU RAm LAS
ME'I DKYIL 'KHOR DMAR PO GRU

GSUM 'BAR BAS MTSAN PA, DE'I STENG DU AA LAS MI MGO'I SKYED BU
GSUM GYI STENG DU, AA LAS BYUNG BA'I THED PA'I NANG DU ZLA BA
LA GNAS PA'I DBUS NAS GA-YAS SKOR DU, DRI CHU DRI CHEN RAK-TA
BYANG SEMS

DKAR BA SHA CHAN? RIGS LNGA'I SA BON GYIS MTSAN PA BSAM LA, DE
NAS RANG GI SNYING GA'I SA BON LAS 'OD 'PHROS PAS RLUNG GA-YAS
ME 'BAR THOD PA'I RDZAS RNAMS ZHU BA LA, YI GE GSUM BZLAS PAS
THUB PA'I

DBANG PO DPAG TU MED PA SPYAN DRANGS NAS DE'I NANG DU CHUD
CING ZHU BAS, YE SHES KYI BDUD RTZI'I NGO BOR GYUR, DE NAS
RANG GI LCE H'Um LAS RDO RJE RTZE LNGA PA H'Um GYIS MTSAN PA
DBUS MAS PU GU CAN LAS, 'OD ZER 'PHROS NAS MYANGS PAS SNYING
GAR ZLA BA'I  DBUS SU DKYIL 'KHOR GYI 'KHOR LO MA LUS PA
BSKYED LA TSIMS PAR BSAM PAR BYA'O, ,SPYIR GTOR MA'I BSKYED
CHO LA SNOD GANG YIN THOD PHOR DU BSKYED, NANG GI RDZAS GANG
YIN SHA LNGA BDUD RTZI LNGAR BSKYED PA YIN TE, DE LA SHA LNGA
RKYANG PA BSKYED PA DANG, BDUD RTZI 
@026A *, ,LNGA RKYANG PA DANG, GNYIS KA TSANG MA DANG BSKYED
TSUL DU MA BYUNG BA LA 'DIR NI SMAN ZHABS KYIS BDUD RTZI LNGA
BSKYED NAS LNGA PA SHA CHEN DU MDZAD DO, ,BSKYED PA'I GNAS NI
PHYOGS MTSAMS BRGYAD DANG DBUS YIN LA, DBUS SU SHA LNGA

DANG BDUD RTZI LNGA SO SO BSKYED PA DANG, THUN MONG DU BSKYED
PA'I LUGS GNYIS 'BYUNG NGO, ,SHA PHYOGS DANG BDUD RTZI MTSAMS
SU BSKYED PA BSHAD PA MANG LA, DE LAS LDOG PA YANG BSHAD CING,
PHYOGS RKYANG BAR GNYIS KA BRTZAGS NAS BSKYED PA'ANG BSHAD DO,
,

BSKYED PA'I RGYU MTSAN NI SHA RIGS LNGA'I SA BON DANG, BDUD
RTZI YUM BZHI'I SA BON LAS BSKYED PA DANG, DA LAS LDOG PA DANG
MING YIG DANG PO LA BSKYED PA'ANG BSHAD LA, DE NYID LAS BSKYED
NA RIGS LNGA DANG YUM GYI SA BON GYIS MTSAN PA RIGS KYI, SNGA
MAS

MTSAN PAR MI RIGS SO, ,RIGS LNGA DANG YUM BZHI'I SA BON LAS
BSKYED NA MING YIG DANG PO LAS MTSAN PA'ANG RUNG LA, DRI RO
REG BYA'I SKYON DAG BYED KYI YI GE BSKYED TSUL SOGS KYANG DU
MA BSHAD DO, ,GSUM PA LAS RGYAL MCHOG LA THIG LE'I RNAL 'BYOR
DANG,

PHRA MO'I RNAL 'BYOR RO, ,DANG PO LA MDOR BSTAN DANG, STONG
NYID BSGOM TSUL DANG, RGYAS PAR BSHAD PA'O, ,DANG PO NI SNYING
PO'I 'OD ZER ZHES TE, RANG GI SNYING GA'I SA BON MI YIG DMAR
SER GYI 'OD ZER LAS THUB PA'I TSOGS DPAG TU MED PA SPRUL 'GRO
BA MA LUS  

PA NYES PA SLAR MI SKYE BA'I CHOS CAN DU GSAL BAR MOS NAS
SANGS RGYAS LA BKOD, SLAR BSDUS NAS RANG GI SNYING GA'I SA BON
GYI NANG DU CHUD PAR BSAMS LA RTZE GCIG TU MNYAM PAR BZHAG GO,
SPYIR BSKYED RIM BSGRUB PA LA GSAL CHA DANG, GNAS CHA BSGRUB

@026B TSUL GNYIS LAS SNGA MA NI SNGAR BSHAD PA'I LHA'I 'KHOR
LO YANG DANG YANG DU BSGOM PA LAS YIN LA, PHYI MA NI PHRA MO
DANG THIG LE'I RNAL 'BYOR GYIS BSGRUB PA YIN NO, ,GNYIS PA
GZUNG 'DZIN RDZAS THA DAD SPYIR DGAG PA DANG, BYE BRAG TU DGAG
PA DANG,

DE SGRUB PA'I DON TO, ,DANG PO NI GZUGS LA SOGS PA ZHES TO,
GZUGS SOGS NI MNGON SUM GYIS GZUNG DON MA YIN TE, MNGON SUM LA
RANG 'DRA'I RNAM PA GTOD PA'I NUS PA DANG RNAM PA'I PHYIR DES
NA 'DZIN PA DE YANG MNGON SUM LA 'KHRUL BAR MI RUNG STE,

DE LTAR TSANG MA GANG GIS KYANG MTHONG BAR MI NUS PA'I PHYIR,
DES NA 'DZIN PA MA 'KHRUL PA DANG, GZUNG BA PHYI ROL GYIS
BSDUS PA RNAMS KYANG CUNG ZAD MED DO, ,RJES DPAG GIS MI 'GRIB
PA NI, 'BRAS BU RNAMS SEMS LDOG PA'I RTAGS LAS KYANG PHYI ROL
GYIS

DON YOD PAR MI 'GRUB STE, PHYI ROL DON DANG SHES PA BDAG GCIG
DANG DE BYUNG GI 'BREL PA GANG DU YANG MTHONG BA MED PA'I
PHYIR, BDE BA LA SOGS PAS KYANG PHYI ROL YONGS SU 'DZIN PA MA
YIN TE, GZUGS SOGS DANG SHES PA DUS CIG CAR DU MNGON SUM

GYIS GSAL BAR SHES PA'I PHYIR, ,TSOGS PA GCIG PA'I GZUGS SOGS
BZHI NI RIGS PA DES SHES PA LA LTOS PA'I 'DZIN PA PO MA 'KHRUL
PA MED DO, ,GNYIS PA NI DKAR LA SOGS TE, DKAR SOGS SNANG BA'I
SHES PA'I RGYUN YANG GCIG TU BDEN

PA MA YIN TE, SNGAR MTHONG BA'I DKAR SOGS DE NYID PHYIS DUS
GZHAN DU MTHONG BAR MA GYUR PA'I PHYIR TE, GZHI GCIG LA SNGAR
YOD PA DE NYID PHYIS YOD PA 'GAL BA'I PHYIR RO, ,DPER NA BDE
SDUG DANG MTSUNGS SO, ,GZUGS LA SOGS PA NI RIGS PA

@027A *, ,YAN LAG CAN GCIG TU BDEN PA MA YIN TE, THOG MTHA' DE
STENG 'OG BAR GSUM GYI CHA DU MA DANG BCAS PAR MNGON SUM LA
SNANG BA'I PHYIR, RDUL PHRAN CHA MED DU MA BSAGS PA'I RGYUN
YANG BDEN PAR MA GRUB STE, CHA BCAS

KHO NAR SNANG GI PHRA RABS RNAMS MNGON SUM LA SNANG BA MA YIN
PA'I PHYIR, RDUL PHRAN CHA MED MI SRID PAR THAL, PHRA RAB DU
MA 'DUS PA'I PHYOGS GCIG GIS PHRAD NA CHA BCAS SU 'GYUR LA,
CHA THAMS CAD KYIS PHRAD NA RDUL THAMS CAD GOS GCIG TU

THIM PAS SA'I DKYIL 'KHOR LA SOGS PA'I RDUL PHRAN BA SOGS PA
'GA' YANG MED DO, ,GSUM PA NI DE LAS TE, GZUNG 'DZIN BDEN PA
BA DANG BRAL BA DRI ZA'I GRONG KHYER DANG MTSUNGS PA YIN LA,
DE NYID DKYIL 'KHOR GYI 'KHOR LO'I RNAM PA CAN DU SHAR  BAR
BSGOM PAR BYA'O, ,SKABS 'DIR STONG NYID STON PA'I RGYU MTSAN
LA, DPAL 'BRAS RDO RJES SPYIR STON PA MA GTOGS GONG 'OG DANG
'BRAL TSUL MI 'CHAD PA, THA GA NA'I BZHED PA NI, SNGAR THEG
CHEN PA'I RNAL 'BYOR MDOR BSTAN DU BSHAD PA LTAR SEMS CAN

THAMS CAD SANGS RGYAS SU BKOD PA YI GE GCIG GIS NANG DU CHUD
PAR MI RIGS TE, GZUGS BRNYAN RGYA CHE BA CHUNG BA'I NANG DU
CHUD PAR MI RIGS SO SNYAM DU DOGS PA LA, PHYI ROL DON GYIS
STONG PA'I SEMS KYI SNANG BA TZAM DU ZAD PAS 'GAL BA MED PA'I
LAN

DU 'CHAD LA, 'OG NAS 'CHAD PA'I LHA'I RNAM DAG 'CHAD PA LA
'BREL BAR BYAS KYANG MI RUNG BA MED DO, ,SPYIR BSKYED RIM SGOM
PA'I SKABS SU STONG NYID SGOM PA'I TSUL LEGS PAR MA SHES NA,
LAM 'DI SRID PA'I DNGOS KYI MNYEN PO BSGOM PA MIN PAR 'GYUR

@027B RO, ,'KHOR 'DAS KYI RNAM DBYE MI 'THAD PA'I RTZOD PA
SPANG BA NI, BDAG DANG BDAG GI ZHES PA NAS DES NA RNAM PAR
DBYE BA THAMS CAD MIN ZHES PA'I BAR RO, ,GZUNG 'DZIN BDEN PA
MED NA 'KHOR BA DANG MYA NGAN LAS 'DAS PA'I DBYE BA MI 'THAD
PAR 'GYUR RO, ZHE NA, BDAG DANG

BDAG GIR 'DZIN PA'I RNAM PAR RTOG PA 'BRAS BU DANG BCAS PA YIN
LA, PHYIN CI LOG DE DAG DGAG CING BRAL BA NI MYA NGAN LAS 'DAS
PAR SHES PAR BYA'O, ,DON DAM PAR NA SRID PA DANG ZHI BA LA
DBYE BA CUNG ZAD MED DE RGYU MTSAN GANG GI PHYIR NA GZUNG
'DZIN BDEN PA BA DANG RTAG

TU BRAL BAR 'GRUB PA'I PHYIR RO, ,DES NA SEMS LA RAB TU BRTAGS
PA YIN TE, SEMS LAS GZHAN PA'I BDAG TU BRTAGS PA'I GZHI MED
PA'I PHYIR TE, DON DU SNANG BA'I KUN RTOG LAS LOGS SU PHYI ROL
GCIG KYANG MED PA'I PHYIR RO, ,DES NA GANG ZHIG SO SO SKYE BO
RNAMS LA GZUGS SOGS

SO SOR ZHUGS SHING SNANG BA DE NYID RANG BZHIN MTHA' DAG STONG
PA LA SOGS PAR RTOGS PA RNAMS KYIS GZIGS PA NI DON DAM PA'I
BDEN PA YIN NO, ,DE BAS NA BSKYED DOR GCIG TU RTOGS PA'I BLOS
DON DAM DU KHYAD PAR 'GA' YANG MED PAR RTOG PAR BYA STE, YUL
DU

SDANG BA KUN RTOG PA'I GNAS SU GYUR PA RNAMS GZUNG 'DZIN BDEN
PA BAR SBYOR BA DANG BRAL BAS DON DAM PAR DBYE BA THAMS CAD
MED DO, ,DAG PA DRAN PA NI, DAD DANG ZHES SOGS TE, DAD PA LA
SOGS PA'I STOBS DANG PO BZHI, RNAM PAR DAG PA NI GO RIMS BZHIN

DU GSHIN RJE GSHED MTHAR BYED LA SOGS PA'I SGO BA BZHI YIN LA,
GZUGS LA SOGS PA'I YUL DU SNANG BA DRUG RNAM PAR DAG PA NI
GZUGS RDO RJE MA LA SOGS PA'I SHES RAB MA DRUG GI RNAM DAG YIN
LA, MTSAN MA MED PA STONG PA LA SOGS PA'I KHAMS BZHI

@028A *, ,DANG, THABS DANG SMON LAM DANG STOBS DANG YE SHES
KYI PHAR PHYIN RNAM PAR DAG PA RNAMS NI RIM PA BZHIN DU SPYAN
SOGS BZHI YIN LA, MIG LA SOGS PA'I DBANG POS BSDUS PA SEMS CAN
DU SNANG BA DANG, GZUGS SOGS

DON DU SNANG BA'I KUN GZH'I GZUNG CHAS BSDUS PA, DRI MA MED PA
NI ME LONG LTA BU'I YE SHES KYI DON TO, ,BDAG TU SNANG BA NYON
YID RNAM PAR DAG PA NI MNYAM NYID YE SHES TE, DE GNYIS NI RIM
PA BZHIN DU RNAM SNANG DANG RIN 'BYUNG DANG, DRUG PA YID KYI
RNAM RTOG

RNAM PAR DAG PA NI SO SOR RTOG PA'I YE SHES TE, 'OD DPAG MED
DANG, 'JUG SHAS LNGA DAG PA NI BYA GRUB YE SHES TE, DON GRUB
BO, ,DE THAMS CAD KYI DE BZHIN NYID RNAM PAR DAG PA NI CHOS
DBYINGS YE SHES TE MI BSKYOD PA'O, ,GZUGS LA SOGS PA'I ZAG

BCAS KYI PHUNG PO LA 'KHRUL PA DANG BRAL BA NI SANGS RGYAS KYI
ZAG PA MED PA'I PHUNG POR 'GYUR LA, SER SNA LA SOGS RNAM PAR
DAG PA NI, ,DKAR CHOS KYI RANG BZHIN PHA ROL TU PHYIN PA
BCU'O, ,RNAM RTOG MED BZHIN DU DON GNYIS 'BYUNG BA'I RGYUR
GYUR PA'I SHES

RAB DANG THABS KYIS BSDUS PA'I ZAB PA LA DMIGS PA STONG PA
NYID RTOGS PA'I YE SHES DANG, RGYA CHE BA DKYIL 'KHOR GYI
'KHOR LO BSDUS PA YE SHES KYI SNANG BA TZAM YIN LA, DAM PA'I
DON DU GCIG THA DAD KYI DBYE BA CUNG ZAD KYANG MI 'DOD DE,
GZUNG 'DZIN

BDEN PA BA LAS LDOG PA'I PHYIR DANG, BYE BRAG SNA TSOGS SU
DBYER MED PA'I PHYIR RO, ,GSUM PA RGYAS PAR BSHAD PA NI, DES
NA SLOB DPON SH'AN-TE PAS BSHAD PA LTAR, LHA BSGOM KYI LHA'I
DE KHO NA NYID MI SGOM NA, LAM DE SRID PA'I GNYEN PO MA YIN
PAR 'GYUR BA  @028B BA DANG, PHYI MA BSGOM GYI SNGA MA MI SGOM
NA, PHA ROL TU PHYIN PA'I THEG PA LAS KHYAD PAR DU 'PHAGS PAR
MI 'GYUR BAS SEMS DANG PO'I DE KHO NA NYID RTOGS PA'I YE SHES
DE NYID GZUNG CHA LHA'I 'KHOR LO'I RNAM PA CAN DU SHAR BAR
BSGOM PAR BYA BA YIN NO, ,DE LTAR

BDEN PA MED PAR RANG DANG 'DRA BA'I YE SHES SEMS DPA'I THUGS
KA'I RAL GRI 'CHAD BZUNGS LA, ZLA BA LA GNAS PA'I MAm YIG DE
NYID THIG LE YUNGS 'BRU'I TSAD TZAM 'OD ZER SNA TSOGS 'PHRO BA
RIMS KYIS SPROS NAS, SKU GSUNG THUGS RDO RJE'I LHA GNAS DANG
BCAS

PA GSAL BAR BYAS NAS, SLAR YANG THIG LE NYID LA THIM PAR GYUR
PA LA, SEMS GZUNG ZHING DE LA YE SHES KYI BDUD RTZI 'BAB PAR
BSAM PAR BYA'O, ,DE NAS YANG 'OD 'PHROS NAS RANG DAM TSIG PA
DANG BCAS PA'I GNAS BRTAN PA DANG BCAS PAR GSAL BAR

BYAS NAS, DE NAS BA SPU'I BU GA RE RE NAS 'OD ZER SPROS NAS
NAM MKHA' THAMS CAD KHYAB PAR BYAS, SEMS CAN THAMS CAD SANGS
RGYAS LA BKOD SLAR YANG THIG LE LA BSDUS NAS SEMS GZUNG BAR
BYA'O, ,PHYAG MTSAN PHRA MO BSGOM PA NI, YANG NA RANG

GI MTSAN PA ZHES SOGS TE, RANG GI YE SHES SEMS DPA'I THUGS
KA'I SA BON LAS 'OD ZER 'PHROS SANGS RGYAS RNAMS SPYAN DRANGS,
RANG GI ZHAL DU ZHUGS NAS ZHU BA YUM GYI GSANG BA'I SNA RTZER
THIG LE YUNGS 'BRU TZAM DU GYUR PA'I NANG DU CHOS

'BYUNG YANG CHAD KYI RTEN BRTEN PA YONGS SU RDZOGS PA BSNYEN
SGRUB YAN LAG BZHI CHUNG NGU 'BRING CHEN PO GSUM GYI SGO NAS
BSKYED PAR BYA'O, ,RGYU RDO RJE 'DZIN PA'I SKABS SU SPRO BSDU
GZHAN MI DGOS LA NAM MKHA'I BAR SRID YAB KYI ZHAL NAS ZHUGS
PA'I

@029A *, ,YAB YUM ZHU BA'I THIG LE GNYIS SU GYUR, DE GTZO BO'I
PHYAG MTSAN GNYIS SU GYUR PA LAS BSKYED PA'I TSIG GI, ZHU BA
GLUS BSKUL BA YANG MI DGOS SO, ,DE BZHIN DU THIG LE'I NANG DU
LHA BSKYED PA DANG, BZLAS PA'I SKABS SU BSKYED PA LA YANG SHES
PAR

BYA'O, ,PHRA MO'I RNAL 'BYOR BSGOMS NAS MTSAN MA BRTAN PO
MTHONG BA DANG, SPRO BSDU LA BSLAB PAR BYA'O, ,DE NAS BZLAS PA
BYA BA NI, YANG NA BZLAS PA ZHES SOGS TE, RANG GI SEMS NYID
RTEN BRTEN PA'I DKYIL 'KHOR DU SNANG BAR SHES PAR BYAS NAS
DBUGS 'BYUNG 'JUG GI SROG RTZOL HA CANG

BSDAMS PA MA YIN PAR, GTZO BO LA SOGS PA'I 'BYIN SNGAGS YI GE
GSUM GYI BAR DU CHUD PA 'OD ZER SNA TSOGS 'PHRO BA GSAL BAR
BZLAS PAR BYA'O, ,SKU RDO RJE LA SOGS PA'I RIGS GANG YIN DE
NYID KYIS DKYIL 'KHOR RGYAL MCHOG GI GTZO BO BYAS NAS SPRO
BSDU BYA'O, ,DE YANG

NAM MKHA'I KHAMS KUN KHYAB PAR SPRO ZHING, SNGA MA RAGS PA'I
DKYIL 'KHOR RGYAL MCHOG GI SKABS BZHIN DU MCHOD BSTOD BDUD
RTZI MYANG BA'I BAR DU BYA'O, ,MCHOD PA NI, RANG GI BA SPU'I
BU GA NAS GZUGS SOGS ZHU BA'I MCHOD LHA RNAMS SPROS NAS MCHOD
PAR BYA'O, ,

THIG LE DANG PHRA MO'I NANG DU RTEN BRTEN PA YONGS RDZOGS
BSGOM PAR MNGON RTOGS KYI SKABS 'DIR BSHAD KYANG, SGOM PA'I
DUS NI, DKYIL 'KHOR LHA RAGS PA LA GSAL SNANG MA THOB TSUN
CHAD LAS DANG PO BA'I SKABS DANG, DE THOB NAS SKYE MCHED BYIN
RLABS KYI LHA SOGS LA GSAL SNANG

MA THOB TSUN CHAD, YE SHES CUNG ZAD BABS PA'I SKABS SU BSGOM
PA YIN GYI, LHA DE DAG LA GSAL SNANG BRTAN PO THEB PA'I YIS LA
CUNG ZAD DBANG THOB PA'I SKABS SU BSGOM PA MA YIN NO, ,DE NAS
PHYOGS BCU'I GZUGS LA SOGS PA BKUG NAS, RANG GI ZHAL NAS ZHUGS
RDO RJE'I LAM NAS YU GYI

@029B ZHU BA YUM GYI LUS LAS GZUGS RDO RJE MA LA SOGS SPROS
NAS MCHOD PAR BYA'O, ,DE NAS GSANG BA'I MCHOD PA BYAS NAS
DKYIL 'KHOR PA'I LHA RNAMS RANG GI LUS LA GZHUG PAR BYA'O,
,SNGAR BSHAD PA'I THIG LE LA PHYAG MTSAN PHRA MO SPRO BA'I DUS

SU NI, DU BA LA SOGS PA'I RTAGS LNGA BRTAN PAR BYUNG BA NA,
LHA LAS LHA GNYIS PA DANG, PHYAG MTSAN LAS PHYAG MTSAN GNYIS
PA SOGS RNAMS, NAM MKHA'I KHAMS KHYAB PAR SPRO BA DANG, SLAR
YANG BSDU BA SOGS BYA'O, ,RTAGS 'DI DAG RGYAS PAR,

RDZOGS RIM GYI SKABS SU 'BYUNG YANG SKABS 'DI NAS KYANG 'BYUNG
BA YIN NO, ,BZLAS PAS SEMS DUB NA SKYOB BSAL BA NI, RANG GI
SNYING PO ZHES SOGS TE, THUGS KA'I MAm YIG RTEN BRTEN PA'I
DKYIL 'KHOR YONGS SU RDZOGS PA LA GSAL SNANG RNYED PA NI,

DE NYID DES RTAGS TE, DE LTAR BSGOMS PAS SKYO ZHING DUB NA,
ZHU BA GLUS BSKUL GYI SKABS SU BSHAD PA LTAR SPYAN MA SOGS
KYIS GLU BLANGS PAS GTZO BO YAB YUM BSKUL NAS DKYIL 'KHOR GYI
'KHOR LOR MCHOD PAR BYA'O, ,LUS BRTAS PA'I CHO GA NI, SEMS
BZANG

PO'I ZHES SOGS TE, RANG GI SPYI BOR MTHO GANG TZAM GYIS 'PHAGS
PAR ZLA BA'I STENG DU BDUD RTZI LNGA'I SA BON AA YIG DKAR PO
'OD ZER LNGA 'PHRO BA DANG BCAS PA, CHO GA BZHIN DU BSAMS NAS,
DE LAS 'OD 'PHROS PAS DE BZHIN GSHEGS PA RNAMS KYI THUGS

KA NAS YE SHES KYI BDUD RTZI BKUG NAS DE LA THIM ZHING, DE LAS
'BYUNG 'JUG GI 'OD ZER GYIS LCAGS KYUS BYANG CHUB KYI SEMS
BZANG PO'I BDUD RTZI'I CHU RGYUN SPYAN DRANGS NAS, RANG GI
SPYI BO NAS BRTZAMS TE, SKU RDO RJE LA SOGS LA DBAB PAS TSIMS
PAR BYA

@030A *, ,STE SKYO BA BSAL BAR BYA'O, ,DE LTAR DU BA NA THUN
PAR MA BTANG BA'I SKABS SU, NGAL BSOS NAS YANG SNGAR BSHAD
PA'I SPRO BSDU'I CHOGS GSANG SNGAGS BZLAS PA BYA ZHING 'KHOR
GSUM DU BDAN PAR MI RTOG PA'I SGO NAS KUN TU CHAGS

PA MED PAR SGOM PAR BYA'O, ,GSUM PA THUN GYI MTHAR JI LTAR BYA
BA NI, BSTOD DANG ZHES SOGS TE, SNGAR BSHAD PA'I RIGS LNGA'I
BSTOD PA DANG, NYER SPYOD 'DOD YON LA SOGS PA'I MCHOD PA DANG,
GSHEGS SU GSOL BA LA SNGAGS PAS 'BAD PAR BYA'O, ,

GSHEGS GSOL JI LTA BU ZHE NA, YE SHES PA RANG GNAS SU GSHEGS
PA MA YIN GYI, SKU GSUNG THUGS KYI RIGS SU GYUR PA'I DKYIL
'KHOR PA'I LHA THAMS CAD RIM PA BZHIN DU, SPYI BO'I AOm DANG,
MGRIN PA'I A'A: DANG, THUGS KA'I H'Um LA BSDUS NAS GSAL

BAR BYA'O, ,DE LTAR ZAB GSAL GNYIS SU MED PA'I DE KHO NA
MTHONG BA'I RNAL 'BYOR PAS, SEMS CAN THAMS CAD LA DMIGS NAS
'JAM PA'I RDO RJE'I GO 'PHANGS LA 'GOD PA'I SMON LAM DANG,
BZANG PO SPYOD PA'I SMON LAM SOGS BYA'O, ,GNYIS PA THUN PAR DU
JI LTAR

BYA BA LA LONGS SPYOD DAG PA'I RNAL 'BYOR DANG, MA DAG PA'I
RNAL 'BYOR DANG, DAM TSIG NYAMS NA JI LTAR BYA BA'I TSUL LO,
,DANG PO LA RNAM DAG DRAN PA DANG, KHA ZAS KYI RNAL 'BYOR
DANG, SBYIN SREG GI CHO GA'O, ,DANG PO LA SO SO'I RNAM GZHAG
NA, LANGS NAS

ZHES TE, THA MAL PA'I RNAM RTOG DAG PA'I SGO NAS RANG GI SEMS
LHA'I NGA RGYAL DANG LDAN PA'I SGO NAS, THUN DNGES GZHI BTANG
BA'I GNAS SKABS SU, DBANG POS YUL MTHONG BA'I TSE YUL LNGA RDO
RJE MA LNGA DANG, RIGS LNGA'I NGO BOR DRAN PAR BYAS NAS YUM
GYIS

@030B YAB LA MCHOD PAR BSAM PAR BYA'O, ,SPYI'I RNAM DAG NI,
DPAL LDAN ZHES TE, 'JAM PA'I RDO RJE NYID YUL YUL CAN GYI RNAM
PAR SHAR NAS YUM GYIS MCHOD PA 'BUL BAR BSAM PA NI MCHOD PA'I
MCHOG GO ,GNYIS PA NI ZAS ZA BA'I TSE NAS ZHES TE, SNYING GAR
ZLA BA LA

RANG GI SNGAGS SAM GTZO BO'I SNGAGS KYIS DKYIL 'KHOR YONGS
RDZOGS BSKYED NAS BYANG CHUB KYI SEMS KYI BDUD RTZI'I NGO BO
'OD SNA TSOGS DANG LDAN PAR BSAMS LA, YI GE GSUM GYIS KHA ZAS
BYIN GYIS BRLABS SHING, SNGAR BSHAD PA LTAR LCE BYIN GYIS
BRLABS  

NAS, STONG PA NYID KYI LTA BA DRAN BZHIN DU ZAS LA LONGS SPYAD
PAS, SKU RDO RJE LA SOGS PA'I LHA RNAMS TSIMS PAR MOS PA
BYA'O, ,GSUM PA NI, PHYI'I SBYIN SREG CES TE, SNYING GAR RAm
LAS THABS BSKYED NAS, DE'I DBUS SU LHA RDZOGS PAR BSKYED NAS,
LAG PA DGANG GZAR

BLUGS GZAR DANG, KHA ZAS BSREG RDZAS SU BSKYED NAS SBYIN SREG
'BUL BA'I TSUL GYIS LONGS SPYAD PAR BYA'O, ,'OD SNYE NAS BSHAD
PA LTAR, YIG KYI SBYIN SREG KYANG BYA ZHING, STONG NYID RTOGS
PA'I YE SHES KYI MES PHUNG PO'I BUD SHING BSREG PAR BYED PA NI
BLA NA

MED PA'I SBYIN SREG GO ,DE LTAR 'DOD YON MA LUS PA LHAR DRAN
PAR BYAS NAS BDAG NYID GZHAN DAG MCHOD PA'I TSE YANG LHAR
BSKYED NAS MCHOD PA DE NI 'DA' BAR MI BYA BAS NA, DAM TSIG GI
STE BDE GSHEGS RNAMS KYIS GNANG BA'O, ,GNYIS PA NI, RJES SU

MTHUN PAR CHOS BSTAN PA'I LAS DANG, ME TOG LA SOGS PAS DE
BZHIN GSHEGS PA MCHOD PA'I LUS NGAG GI LAS RNAMS SNGAR BSHAD
PA LTAR MA YENGS PAR BYA'O, ,DE LTAR BYAS NA LUS KYI SGUL
SKYOD GANG YIN PHYAG RGYA DANG, NGAG SMRA BRJOD GANG YIN
SNGAGS SU 'GYUR 
@031A *, ,BAR SANGS RGYAS RNAMS KYIS GSUNGS SO, ,DE'I RGYU
MTSEN GANG GI PHYIR NA, SLOB DPON THA GA NAS DE BZHIN GSHEGS
PA GANG RUNG GCIG LA YANG, RANG RANG GI BSAM PA'I DBANG GIS
BDE SDUG DANG GROL BA SKYED MCHOD DU 'GYUR BA

BZHIN ZHES ZER RO, ,SLOB DPON SH'AN-TE PAS DAD PA LTA BU GCIG
KYANG GZHAN LA SDUG BSNGAL SKYED PA'I RGYU DANG, BDE BA BSKYED
PA DANG, THAR PA'I RGYUR BSNGOS NAS DE LTAR 'GYUR BAS, SEMS LA
RAGS LUS PAR GSUNGS SO, ,DE LTAR THA MAL GYI SNANG ZHEN MA LUS

PA SPANGS NAS SEMS NAG PO'I LAS SU MI 'GYUR BAR BYA'O, ,DE
LTAR BYAS NAS LAS DANG PO PA RNAMS KYANG LUNG MA BSTAN DU
'GYUR RGYU RNAMS DGE BAR BSGYUR NUS PA YIN NO, ,GSUM PA NI DAM
TSIG GI ZHES TE, DAM TSIG NYAMS NA DON YOD GRUB PA'I RNAL
'BYOR

PAR BYA'O, ,JI LTAR ZHE NA, DON YOD GRUB PAR GTZO BOR 'PHOS
NAS DKYIL 'KHOR YONGS SU RDZOGS PAR BSKYED DO, ,GTZO BO'I
THUGS KAR SNA TSOGS PAD-MA'I DBUS SU ZLA BA LA KHAm LAS SNA
TSOGS RDO RJE KHAm GIS MTSAN PA LAS 'OD ZER 'PHROS DBANG LHA
SPYAN DRANGS, LHA

MO RNAMS KYIS DBANG BSKUR NAS STONG PA NYID DRAN BZHIN PA'I
SGO NAS NYES PA DAG PAR MOS PA BYA'O, ,KHRUS BYED PA'I TSE
YANG DBANG BSKUR BA'I TSUL LTAR BYA'O, ,GNYIS PA THUN GZHAN LA
JI LTAR BYA BA'I TSUL NI THUN MTSAMS SU YANG ZHES TE SNGAR
BSHAD PA LTAR

THUN GZHAN RNAMS LA YANG TSEGS ZHING MCHOD PA NAS BZLAS BRJOD
LA SOGS PA'I BAR SNGAR BZHIN DU YONGS SU RDZOGS PAR BYA'O,
,GAL TE BREL NA THUN GZHAN GSUM LA GZHAL YAS KHANG DANG GTZO
BO DKRONGS BSKYED BYAS NAS THUGS GNAS DKYIL 'KHOR RGYAL

@031B MCHOG GI LHA RNAMS SPROS NAS, SKYE MCHED BYIN GYIS
BRLABS PA LA SOGS PAR BYAS PAS KYANG RUNG NGO, ,NYAL BA'I TSE
NA RANG GI SNYING GA'I NANG DU DKYIL 'KHOR GYI 'KHOR LO CHUD
PAR BYAS LA, THABS SHES GNYIS DANG LDAN PAR NYAL ZHING, SANG
LDANG BA'I DUS SU

LHA MO RNAMS KYIS, SEMS CAN KHAMS NA GNAS KYI ZHES SOGS TE,
GLUS BSKUL NAS LDANG BAR MOS PA BYA'O, ,BSNYEN PA NYIN ZHAG
GZHAN LA JI LTAR BYA BA NI THUB PAS ZHES TE, RNAL 'BYOR PA
RANG GI BZLAS BRJOD LA SOGS PA MTHAR THUG PA'I BAR NYIN ZHAG

SNGA MA LA JI LTAR BYA BA'I CHO GA BZHIN DU BYA'O, ,GNYIS PA
SKYES NAS DNGOS GRUB BSGRUB CING BGEGS BZLOG PA'I TSUL NI,
DNGOS GRUB CES TE, DE LTAR BSKYED RIM LEGS PAR BSGOMS NAS RMI
LAM LA SOGS PA MTSAN MA RGYUD LAS BSHAD PA LTAR MTHONG

NAS SKU RDO RJE LA SOGS PA GSUM MCHOD NAS, RANG GI SEMS SNGAR
BSHAD PA LTAR, DKYIL 'KHOR GYI 'KHOR LOR GNAS SHING, MDUN DU
YANG DKYIL 'KHOR BRIS NAS, ZHI SOGS KYI DNGOS GRUB BSGRUB PAR
BYA'O, ,DE LTA BU'I SKYED PA'I TSE ZHU BA GLUS BSKUL

LA SOGS PA MI DOGS SO, ,DE LTA BU'I TSE 'JAM RDOR DE'I THUGS
KAR BZHUGS SU GSOL, ,DBUS SU GTZO BO GANG 'PHOS PA'I DKYIL
'KHOR DER LHA DE'I 'KHOR LO ZHES BYA'O, ,GSUM PA LAM DE GZHAN
PAS KHYAD PAR DU 'PHAGS PAR BSGRUB PA NI, THA MAL

RNAM RTOG CES SOGS TE, LAM 'DI LA SRID PA'I GNYEN PO BSGOM PA
MED PA MIN TE, RNAM RTOG THA MAL PA, BDAG DANG BDAG GI BAR
'DZIN PA LAS RGYU 'BRAS GZHAN PA'I 'KHOR BA GZHAN MED LA, RNAM
RTOG DE DANG BDAG MED RTOGS PA'I SHES RAB GNYIS, 'DZIN STANGS
'GAL

@032A *, ,BAR MNGON SUM DU RTOGS PA'I PHYIR RO, ,DE'I RGYU
MTSAN NI, ZAB PA BDAG MED PA RTOGS MED PA'I GZUNG CHA, RGYA
CHE BA LHA'I RNAM PA CAN DU SHAR BA'I BLO DE NYID YOD PA'I TSE
DE'I GNOD BYA PHYIN CI LOG GI KUN RTOG DE DAG MI SNANG BA'I
PHYIR RO, ,DE LTAR

NA NAM MKHA'I MTHA' YAS SKYE MCHED KYIS KYANG BDAG MED RTOGS
PA LA GNOD PAR 'GYUR TE, DE GNYIS LHAN CIG TU MED PA'I PHYIR
RO ZHE NA, DE GNYIS NI 'DZIN STANGS 'GAL BAS MA YIN GYI, BDAG
MED PA'I DON LA BLO KHA MA PHYOGS PAS LHAN CIG TU MI GNAS PA

YIN NO, ,SEMS LAS GZHAN PA'I PHYI ROL GYI DON MED PAR NI,
SNGAR SGRUB ZIN PAS RANG GI SEMS 'KHOR LO'I RNAM PA CAN DU
SHAR BA LAS, GZHAN MED PA MI 'GAL LO, ,GNYEN PO GANG ZHIG GIS
SPANG BYA GANG DANG GNOD BYA GNOD BYED LAN CIG MTHONG BA DE LA
NI, GNYEN PO

GOMS PAR BYAS PA LAS GONG NAS GONG DU 'PHEL ZHING GOMS PA
MTHAR THUG PA NA, SPANG BYA ZAD PA MTHONG BA DANG, BDAG MED
RTOGS PA'I SHES RAB BSGOM PA, PHA ROL TU PHYIN PA'I THEG PA
LA'ANG YOD PAS LAM 'DI DE LAS KHYAD PAR DU 'PHAGS PAR JI

LTAR 'GRUB CI NA, DE LA SBYIN SOGS THABS KYIS BRGYAN PA'I SGO
NAS BDAG MED BSGOM PA YOD KYANG, GZUGS SKU DANG RNAM PA RJES
SU MTHUN PA'I LAM BSGOM PA MED PAS, THA MAL PA'I SNANG ZHEN
LAS LDOG PAR MI 'GYUR BAS, PHAR PHYIN THEG PA 'DIR BDAG

MED BSGOM PA YOD KYANG, THA MAL PA'I SNANG ZHAN DANG MI MTHUN
PA'I LAM BSGOM PAR 'GYUR BA MA YIN NO, ,GSUM PA DES NA LAM DE
NGES PAR SGOM DGOS PAR GDAMS PA NI, DE LTAR ZHES SOGS TE, DE
LTAR YUL DUS TSAD CAN 'JOMS PA'I GNYEN PO, ,

@032B ZAB GSAL GNYIS SU MED PA'I YE SHES LAM 'DI LA YOD PAR
RTOGS NAS SNYING RJE CHEN PO DANG LDAN PA DAG ,GNYIS SU MED
PA'I YE SHES TSE 'DI LA SKAD CIG GIS BSGRUB NUS PA'I KUN TU
BZANG PO'I SGRUB THABS 'DI NGES PAR BSGOM PAR BYA'O YUL DUS

TSAD CAN 'DZOMS PA'I TSUL NI, DKYIL CHO KHOR BZHI BRGYA LNGA
BCU PA RTZA 'GREL LAS RTOGS PAR BYA'O, ,GSUM PA BSHAD PA MTHAR
PHYIN PA'I BYA BA LA, KHENGS SKYUNG BA NI DRI MED CES TE, DRI
MA MED PA'I BLO'I 'OD ZER GYIS, MA RIG PA'I MUN PA SEL BAR

BYED PA SANGS RGYAS RNAMS KYIS RGYUD LAS RGYAS PAR BSTAN PA
'DIS CHOG GI YE SHES ZHABS BDAG GIS PHYIN CI MA LOG PAR RTZOM
NUS PA'I GO SKABS GA LA YOD, 'ON KYANG RTZOM PAR SPRO NA NI
BLA MA ZHES TE BLA MA DAM PA'I MAN NGA PHYIN CI MA LOG PA

CUNG ZAD GZUNG BA DANG, LAM 'DI YANG TSE 'DI NYID LA SRID PA'I
'CHING BA LHOD PAR BYED PAR GRAGS PAS 'DI RTZOM PA LA 'BAD PA
YIN NO, ,RTZOM PA'I DGE BA BSNGO BA NI, ,DE LTAR ZHES TE, DE
LTAR SBYAR BA LAS BYUNG BA'I DGE BA DRI MA MED PA DES SANGS

GYIS YE SHES TE, 'JAM PA'I DBYANGS KYI GO 'PHANG LA YID GZHOL
BAR GYUR PAS, DE'I LAM RTAG TU BSGOM PAR SHOG CIG PA'O, ,GSUM
PA GANG GIS MDZAD PA DANG BSGYUR BA'I TSUL NI, DPAL GSANG BA
ZHES SOGS SO, ,SGRUB THABS

KUN TU BZANG PO'I TSIG GI DON CUNG ZAD BKOD PA 'DI, GZHUNG
LUGS 'DI YI MNGA' BDAG LHA RIN PO CHE'I BKAS BSKUL NAS, DPAL
LDAN BLA MA RJE BTZUN CHEN PO THAMS CAD MKHYEN PA'I GSUNG MI
NYAMS PA'I PHYIR TU, DANG? MA RIN CHEN GYIS BRJED BYANG DU

@033A *, ,BKOD PA'O, ,DGE BA 'DI YIS SEMS CAN THAMS CAD 'JAM
PA'I DBYANGS KYIS GO 'PHANG THOB PAR GYUR GCIG ,DGE'O, ,