@1A *, ,CHOS SKYONG RNAMS SGRUB SKOR BSKANG BA BSKUL DANG BCAS PA
BZHUGS SO,,

@1B #, ,DPAL LDAN LHA MO NAM GRU MAR DRAG TU BSKUL BA'I TSUL
NI, YI DAM GYI NGA RGYAL BRTAN POS, BHYOO: DPAL LDAN RDO RJE RE
MA T'I, ,NAM GRU CHEN MO RDZU 'PHRUL CAN, ,'KHOR BCAS BSTAN PA'I
DGRA BO RNAMS

SGROL BA'I THUGS DAM MA G-YEL ZHIG ,MI BZAD DUD SPRIN 'KHRUG
PA'I DBYINGS, ,RAB KHROS KHAMS GSUM ZA BYED MA, ,GNAM SA'I KHYON
'GENGS ZHAL GDANGS NAS, ,KHROS PA'I H'Um SGRA DRAG PO SGROGS,,

RDO RJE'I ME DANG SER BA'I CHAR, ,DGRA BO'I YUL DU PHOB LA
CHOMS, ,DRAG PO'I RTZE GSUM GYIS PHUG NAS, ,KLAD KHRAG DON
SNYING HUB KYIS DRONGS, ,MKHAL NAD RGYU GZER 'BRUM NAG SOGS,
,NAD KYIS DGRA YUL

KHONGS LA ZHOG ,SHON SGOR 'UG PA'I GAD MO DANG, ,LTAS NGAN GYA
BZHI DGRA LA THONGS, ,STAG CHEN SENG+GE GUNG DRED SOGS, ,GCAN
GZAN DMAG DANG MA MO'I SDE, ,MI BZAD TSOGS KYIS DGRA BO'I YUL,
,LO ZLAR

@2A *, ,MA ZHOG THAL BAR RLOB ,SRID GCIG THUGS DAM GNYAN PO
LAS, ,NAM YANG MA G-YEL DUS KUN TU, ,RNAL 'BYOR BDAG CAG 'KHOR
BCAS LA, ,NYIN MTSAN DUS DRUG BSRUNG ZHING SKYOBS, ZHES

BSKUL ZHING 'PHRIN LAS BCOL BAR BYA LA, BSTOD PA NI ROL MO
DBYANGS DANG SNYAN BRJID PHUN SUM TSOGS PAS, BHYOO: DRAN PAS
PHYI NANG RGUD PA KUN SEL ZHING, ,'PHRIN LAS RNAM BZHIS 'DOD
DGU'I CHAR 'BEBS MA, ,DPAL LDAN

RDO RJE NAM GRU CHEN MO LA, ,KUN BZANG MCHOD SPRIN RGYA MTSO'I
DBYANGS KYIS BSTOD, ,MTHING NAG GRU GSUM 'BAR BA'I KLONGS YANGS
SU, ,DGRA BGEGS KHRAG ZHAG 'KHRUG PA'I RGYA MTSO'I DBUS, ,CHU
SKYES TSA ZER CAN DANG

DBUGS BRAL STAN, ,MI BZAD STAG CHEN RNGAMS PA'I GDAN STENG NA,
,BSKAL PA'I MUN NAG KHRAG DMAR KHOL BA'I MDANGS, ,NYI 'OD BYA
BAS 'KHYUD PA'I GZI BYIN CAN, ,DMAR ZLUM SPYAN GSUM GDUG PA'I
DGRA LA

GZIR, ,RAB RNON MCHE BAS BGEGS KYI KHRAG ZHAG MYOS, ,PHYAG
G-YAS RDO RJE'I KHA tV'Am RTZE GSUM PA, ,GDENGS PA TZAM GYIS
RAB BRTAN LHUN PO 'THAR, ,PHYAG G-YON DGRA SNYING 'DAR LDAN
THOD KHRAG GIS, ,KHAMS GSUM

@2B SNYING? KHRAG YUD CIG 'DREN PA BZHIN, ,ZA 'OG BER DANG
STAG RAL GZIG SHUBS DANG, ,SENG+GE LA SOGS SNA TSOGS STOBS KYIS
SPA, ,RIN CHEN RGYAN DANG DUR KHROD CHAS KYIS BRGYAN, ,RGYAL
BA'I YUM GYUR KHYOD LA BSTOD PAR BGYI, ,SNGON DANG PHYI DANG
'GRAM NA RGYUG PA YI,,

LAS MKHAN RNAMS DANG NYI ZER RDUL PHRAN LA, ,'GRAN PA'I 'KHOR
TSOGS RGYA MTSO'I TSOGS RNAMS LA, ,RO BRGYA'I BZA' BCA'I DPAL
DANG BCAS TE BSTOD, ,TI PU RA YI NYER BZHI'I GNAS CHEN PO, ,DE
WI KOtI SKYONG MDZAD DPAL MO KHYOD, ,RDZU 'PHRUL MTHU DPUNG CHER

BSKYED ZHVA SER GYI, ,RING LUGS GNYAN PO PHYOGS BCUR RGYAS PAR
MDZOD, ,LHA KHANG GRVA TSANG 'DUS SDE 'KHOR 'BANGS BCAS, ,MI NOR
PHYOGS DUS YUL DANG GNAS SKABS KUN, ,DAR ZHING RAB RGYAS THUGS
MTHUN KHRIMS GTZANG ZHING, ,RNAL 'BYOR BSAM PA'I DON

RNAMS 'GRUB PAR MDZOD, CES BSTOD, DE NAS MNGA' GSOL BA NI, ROL
MO DBYANGS DANG BCAS PAS, BHYOO: RAB 'BYAMS RTZA BRGYUD BLA MA'I
TSOGS RNAMS DANG, ,DBYER MED DRIN CHEN NGO BOR MNGA' GSOL GYIS,
,DBANG BZHI RAB BSKUR SKU BZHI'I SA BON CHE, ,BDE

BLA GNYID DU 'GRUB PA'I DNGOS GRUB STZOL, ,DKYIL 'KHOR RGYA
MTSO'I GZHIR GYUR HE RU KA'I, ,NGO BO YI DAM LHA RU MNGA' GSOL
GYIS, ,ZHI RGYAS DBANG DRAG GRUB PA CHEN PO BRGYAD, ,ZUNG 'JUG
SNGAGS CHEN 'GRUB PA'I DNGOS GRUB STZOL, ,LHAN SKYES BDE CHEN
'DREN MDZAD

RGYAL KUN GYI, ,YUM GYUR DBYINGS PHYUG DBANG MOR MNGA' GSOL
GYIS, ,SHER PHYIN YONGS GRUB BDE STONG ZUNG 'JUG GAR, ,TSE 'DIR
MNGON DU 'GYUR BA'I DNGOS GRUB STZOL, ,'PHRIN LAS RDO RJE'I ME
CHAR RNON PO BZHIS, ,RGYAL BSTAN BSRUNG MDZAD GTZO MOR MNGA'

@3A *, ,GSOL GYIS, ,RAB 'BYAMS LAS BZHI'I STOBS KYIS SANGS
RGYAS BSTAN, ,PHYOGS DUS KUN TU RGYAS PA'I DNGOS GRUB STZOL,
,KHYAD PAR 'JAM MGON RGYAL BA GNYIS PA'I BSTAN, ,BSRUNG MDZAD
KHAMS GSUM BDAG MOR MNGA' GSOL

GYIS; ;THUB BSTAN SNYING PO PHYOGS BCUR RGYAS PA YI, ,DNGOS GRUB
CHEN PO BDE BLAG NYID DU STZOL, ,RJE BTZUN BLA MA, ZHES SOGS
BYA'O, ZHES PA 'DI NI LHA KHANG BLA MA ZHUS DAG PA DKA' CHEN BLO
BZANG CHOS 'PHEL DANG DGE SLONG BLO BZANG TSE DBANG GNYIS NAS
BSKUL BA LTAR, 'JAM

DPAL GSHIN RJE'I GSHED KYI RNAL 'BYOR PA SH'AKYA'I DGE SLONG BLO
BZANG DPAL LDAN YE SHES KYIS SBYAR BA'O,, RDO RJE RTZE GSUM RAB
TU 'BAR BA 'DI, ,DPAL LDAN LHA MO 'JIGS RUNG NAM GRU MAR, ,'BUL
GYIS BZHES LA SANGS RGYAS BSTAN PA DANG, ,RNAL 'BYOR TSE

DPAL RTAG TU RGYAS PAR MDZOD, CES PA'ANG GONG BSTUN SBYAR BA'O,
,DGE LEGS 'PHEL,, ` ,,NA MO BADZRA BHEE RA W'A YA, 'DIR DAM CAN
SRUNG MA'I TSOGS RNAMS LA MCHOD GTOR 'BUL BAR 'DOD PAS, MCHOD
GTOR DAM RDZAS SPYAN GZIGS SOGS

MCHOD PA'I BYE BRAG CI 'BYOR PA DANG GSER SKYEMS SOGS LEGS PAR
BSHAMS, RANG NYID GSHIN RJE GSHED SOGS YI DAM LHA'I RNAL 'BYOR
BRTAN PO SNGON DU BTANG, DNGOS GZHI NI NANG MCHOD, MCHOD PA,
GTOR MA, BSKANG RDZAS RNAMS YI

DAM GANG BYED KYI LUGS BZHIN BYIN GYIS BRLABS, LAS SNGAGS KYIS
BSANGS, SVA BH'A WAS STONG PAR SBYANGS, STONG PA'I NGANG LAS
MDUN GYI NAM MKHA'I DBYINGS, ,CHOS 'BYUNG KHRAG ZHAG RGYA MTSO
'KHRUG PA'I DBUS, ,PAD NYID GRA BGEGS

@3B BSNOL BA'I GDAN STENG DU, ,YE SHES ME DPUNG DRAG TU 'BAR
BA'I DBUS, ,DPAL LDAN NAG PO CHEN PO PHYAG DRUG MGON, ,'DOD
KHAMS DBANG PHYUG DMAG DANG ZOR GYI LHA, ,NOR SBYIN RGYAL CHEN
RNAM MANG THOS PA'I SRAS, ,BEKTZE LCAM SRING GRI THOGS BSHAN

PAR BCAS, ,BSTAN PA BSRUNG ZHING BSTAN 'DZIN SKYONG BA DANG,
,RNAL 'BYOR 'PHRIN LAS GNYAN PO RNAM PA BZHI, ,THOGS PA MED PAR
BSGRUB PHYIR RAB DGYES PA'I, ,GAR DGU'I NYAMS DANG BCAS TE BRTAN
PAR BZHUGS, ,DE YI MDUN DU ME RLUNG CHU SKYES

DANG, ,KHRAG ZHAG 'KHRUG DBUS PE HAR RGYAL CHEN LNGA, ,DAM CAN
RDO RJE LEGS PA MCHED 'KHOR RNAMS, ,'JIGS RUNG SDE BRGYAD DPUNG
TSOGS BCAS TE BZHUGS, ,THUGS KA'I SA BON 'OD ZER LCAGS KYU YIS,
,GAR BZHUGS RDO RJE'I PHO BRANG SO SO DANG,,

DREGS PA'I GNAS NAS YE SHES SPYAN DRANGS TE, ,DZA: H'Um BAm HO:
DBYER MED RO GCIG GYUR, ,NYER SPYOD ROL MO 'DOD YON RNAM PA
LNGA, ,PHYI NANG GSANG BA'I MCHOD SPRIN RGYA MTSO DANG, ,SMAN
PHUNG LA SOGS RGYA MTSOS MCHOD BGYID NA, ,DGYES PAR BZHES LA
'PHRIN

LAS MA G-YEL ZHIG ,AOm SHR'I MAH'A K'A LA, K'A LI DE WI BEE
SHRA MA nA, RAKMO PRA nA ARGHAm NAS SHAPTA'I BAR DANG, R'U PA
NAS SPARSHA'I BAR DANG, SNGAGS DE LA AOm A'A:H'Um BTAGS PA RNAMS
KYIS MCHOD, SLAR, PANYTZA MAH'A R'A DZA BADZRA SA DHU SA PA RI
W'AR AARGHAm

NAS SHAPTA'I BAR DANG, SNGAGS DE LA AOm A'A:H'Um DANG, MAH'A
RAKTA A'A:H'Um ZHES BTAGS PA RNAMS KYIS MCHOD, RANG GI THUGS
KA'I H'Um LAS 'OD ZER 'PHROS PAS RDO RJE GSUM GYI LHA TSOGS MDUN
GYI NAM MKHAR SPYAN DRANGS, AOm BADZRA SATVA SOGS YIG

@4A *, ,BRGYA BRJOD, H'Um; CHOS RNAMS SPROS PA BDEN PAS RAB
STONG YANG, ,SNA TSOGS TSON DANG SHEL 'PHRAD SNANG BA'AM, ,RMI
LAM BZHIN DU NONGS PA'I TSOGS THAMS CAD, ,GDONG NAS SPROS BRAL
DBYINGS SU YANG DAG BSHAGS, ,PHYI

DANG NANG GSANG DAM TSIG SO SO YI, ,RTZA BA YAN LAG 'GAL ZHING
NYAMS PA DANG, ,SKU GSUNG THUGS DANG YON TAN 'PHRIN LAS KYI,
,SNYING PO'I DON DANG 'GAL RNAMS MTHOL LO BSHAGS, ,MDOR NA BDAG
CAG LAS NYON MA RIG PA'I, ,DBANG

GYUR NONGS PA'I BYA BA CI BGYIS PA, ,SNYING NAS 'GYOD PA DRAG
POS BSHAGS BGYID NA, ,NYAMS CHAGS GSOS SHING DNGOS GRUB MA LUS
STZOL, ZHES GDUNG SHUGS DRAG POS BSHAGS PA BYA, DE NAS DMIGS PA
BRTAN POS, H'Um, BDE CHEN

STONG NYID ZUNG 'JUG YE SHES KYI, ,ROL PA LAS BYUNG PHYI NANG
GSANG BA'I SPRIN, ,KUN BZANG MCHOD PA'I DAG BYED 'BABS PA YIS,
,BSTAN BSRUNG DAM CAN RGYA MTSO DGYES GYUR CIG ,LEGS BRIS BDUD
RTZI'I RO SBYAR ZHING BCU'I KHRAG, DBANG PO'I ME

TOG LHA RDZAS KUN GSAL KHYAB, ,KLAD RKANG SHI TSAL BDUG SPOS DRI
ZHIM BCUD, ,ZHUN CHEN SNANG GSAL NOR BU'I 'OD BZANG GIS, ,BLA MA
YI DAM BSTAN SRUNG THUGS DAM BSKANGS, ,THUGS DAM SKONG ZHING
NYAMS CHAGS DAG GYUR NAS, ,ZHI RGYAS DBANG

DRAG GRUB CHEN PHYAG RGYA CHE'I, ,DNGOS GRUB BDE BLAG NYID DU
STZAL DU GSOL, ,MKHRIS CHEN DRI CHAB GA BUR NGAD LDAN DANG, ,SHA
KHRAG LHA MI'I BZA' BCA' RI LTAR SPUNGS, ,DBYAR RNGA LA 'KHU
BRJID PA'I ROL MO DANG, ,'DOD YON SNA LNGA RGYAL SRID SNA BDUN
GYIS, ,RKANG

@4B PA PHYI MA RNAMS 'GRE, SPRIN GYI SHUGS LDAN RTA MCHOG
RLUNG LTAR 'PHYO, ,LHO SPRIN DANG MTSUNGS 'JIGS RUNG G-YAG ROG
TSOGS, ,LUG NAG SPYI DKAR NYI ZER RDUL LA 'KHU, ,BSTAN DGRA'I
SNYING 'BYIN BYA NAG TSOGS RNAMS KYIS, + + +, DOM LTAR 'PHYO
BA'I KHYI

RGOD MI BZAD DANG, ,'BAR BA'I RU MTSON RAL GRI ME MDA' MDUNG,
,RDO RJE'I GO CHA DMAR CHEN GTOR MA DANG, ,NYI ZLA GLING BZHI
PHYI NANG GSANG RTEN 'DIS + + +, ZHES BSKANG RDZAS PHUL NAS GONG
SNGAGS LA AI DAm BA LIm TA BTAGS PA DANG AA K'A RO BCAS KYIS
BSKANG

GTOR PHUL, DE NAS, KYEE; MTHU STOBS DREGS PA'I ME CHAR GYIS,
,ZHING BCU'I NAGS TSAL MTHAR BYED CING, ,RNAL 'BYOR 'PHRIN LAS
BSGRUB MDZAD PA'I, ,RGYAL CHEN SDE LNGA DAM CAN LA, ,MCHOD SPRIN
RGYA MTSO 'DI 'BUL GYIS, ,THUGS DAM GNYAN PO

DBYINGS SKONG ZHING, ,DGRA BGEGS GDUG CAN SGROL BA DANG, ,STONG
GROGS GNYAN PO TSUL BZHIN SGRUBS, ,GSAR PA'I KHRAG DANG SNA
TSOGS CHANG, ,MIG SNA RKANG MAR CHU SKYES TSOGS, ,SPOS DKAR PHYE
MAR DUD PA'I SPRIN, ,MDANGS GSAL 'OD KYI PHUNG PO

YI; ;MCHOD SPRIN RGYA MTSO SOGS SHLOO KA GCIG 'GRE, DRI CHAB CHU
KLUNG RGYUN LTAR 'BAB, ,ZHAL ZAS ZHIM MNGAR RI LTAR SPUNGS, ,SNA
TSOGS ROL MO 'BRUG LTAR SGROG ,GO MTSON RDO RJE'I TSOGS RNAMS
KYIS, ,MCHOD SPRIN + + +, ,RTA MCHOG RLUNG SHUGS

'TSER SKAD SGROG ,G-YAG RGOD LCAGS RMIG RVA RNON CAN, ,LUG NAG
SPYI DKAR 'KHUN ZHING LDIR, ,KHRA GLAG 'UG SRIN RGOD ROG KHYI'I,
,MCHOD SPRIN + + +, ,BRTEN PA'I MDOS DANG SROG 'KHOR DANG, ,RA
RGOD RGYAN LDAN BTZAN GYING SHOS, ,GRI SNYING SHEL PHRENG THO

@5A *, ,BA DANG, ,RDO RJE SPUNG PA LA SOGS PA'I, ,MCHOD SPRIN
,ZHES RGYAL CHEN RNAMS KYI THUGS DAM BSKANG ZHING, PANYTZA MAH'A
R'A DZA ZHES SOGS KYI SNGAGS MTHAR AI DAm BA LIm BTAGS PA DANG,
AA K'A RO RNAMS KYIS GTOR MA PHUL, AARGHAm NAS

SHAPTA'I BAR GYIS MCHOD, NANG MCHOD KYANG 'BUL, DE NAS BZLAS PA
BYED 'DOD TSE RANG RANG GI GZHUNG NAS 'BYUNG BA BZHIN SKABS 'DIR
BYA, GTOR MA NANG MCHOD LTAR BYIN GYIS BRLABS LA, PANYTZA MAH'A
R'A DZA ZHES SOGS KYI SNGAGS MTHAR AI DAm BA LIm BTAGS

PA DANG, AA K'A RO RNAMS KYIS GTOR MA 'BUL, AARGHAm NAS SHAPTA'I
BAR GYIS MCHOD, NANG MCHOD KYANG 'BUL, CHOS SKYONG BSRUNG MA'I
TSOGS RNAMS DANG, ,BSTAN BSRUNG DREGS PA RGYA MTSO LA, ,BDAG GIS
MCHOD GTOR PHUL BA YIS, ,DKON MCHOG

DBU 'PHANG SMOD PA DANG, ,THEG PA CHEN PO BSUN 'BYIN DANG,
,BSTAN PA BSHIG DANG DBEN BYED DANG, ,BLA MA'I SKU LA BSNGO BA
DANG, ,RNAL 'BYOR BDAG LA SDANG BA RNAMS, ,'DI DAG CHOS SKYONG
SRUNG MAS SGROL, ,DGRA BGEGS AA MU KA SHA TRUm M'A RA YA PHAt,
CES

THAL MO GDAB, GZHI BDAG GTOR MA BTANG, BSANG DUD DANG, GSER
SKYEMS BSGRANG ZHING, H'Um; BLA MA YI DAM MYUR MDZAD MGON PO
DANG, ,DMAG ZOR LAS DGYES RNAM MANG THOS PA'I SRAS, ,DREGS PA
LCAM DRAL 'KHOR DANG BCAS PA YIS, ,GSER

SKYEMS 'DI BZHES RNAL 'BYOR 'PHRIN LAS SGRUBS, ,SROG BDAG SHEL
GYI GYING CHEN RNAM 'GYUR LNGA, ,BTZUN MO GSANG GSUM SRAS BLON
DMAG DPON DANG, ,KHYAD PAR LAS BYED BSHAN PA BTZAN RGOD BDUN,
,GSER SKYEMS 'DI BZHES SDANG DGRA THAL

@5B BAR RLOG ,RAB 'BAR MGAR NAG RDO RJE THIG LE RTZAL, ,DGYES
TE BCU GNYIS SUM BRGYA DRUG CU YI, ,G-YOG 'KHOR BCAS PAS GSER
SKYEMS 'DI BZHES LA, ,BSTAN DGRA'I BDUN BRGYUD TSUN CHAD BRLAG
BAR MDZOD, ,SA ZLA'I BTUNG BA SMAN

BCAS BDUD RTZI'I SKYEMS, ,'DIR ROL ZHVA SER RING LUGS PHYOGS DUS
KUN, ,RGYAS SHING RGYAL KHAMS RAB BDE PHAN BDE'I DPYID, ,PHYOGS
DUS KUN TU 'BAR BA'I 'PHRIN LAS MDZOD, CES GSER SKYEMS PHUL, DE
NAS, H'Um; DPAL LDAN MAH'A K'A LA PHYAG

DRUG MGON, ,'DOD KHAMS BDAG MO DBANG PHYUG RE MA T'I, ,NOR SPYIN
RNAM MANG THOS SRAS NOR MANG LDAN, ,GTUM DRAG BEKTZE LCAM DRAL
BCAS LA BSTOD, ,MGON PO KHYED RNAMS MCHOD CING BSNYEN BKUR DANG,
,LEGS PAR BSTOD BGYIS DGONGS MDZOD 'PHRIN

LAS BZHI'I, ,'DOD DGU'I CHAR CHEN RAB BSNYIL PHAN DANG BDE'I,
,DGE MTSAN CIG CAR BZHAD PA'I STONG GROGS MDZOD, ,RGYAL BSTAN
SPYI DANG KHYAD PAR TZONG KHA PA'I, ,MDO SNGAGS BSTAN PA PHYOGS
BCUR RAB RGYAS SHING, ,'JIG RTEN KHAMS KUN CHOS 'BYOR BA DE

SKYID KYIS, ,RTAG TU BDE BA'I DNGOS GRUB DAM PA STZOL, ,BSTAN LA
SDANG ZHING SGRUB LA RNAM PAR 'TSE, ,SEMS CAN GNOD BYED MI DANG
MI MIN KUN, ,MNGON SBYONG 'PHRIN LAS DRAG POS TSAR CHOD LA, ,BDE
CHEN LAS DRONGS SHA KHRAG DBYINGS SU ROL, ,RAB 'BYAMS LAS

BZHI GRUB BRGYAD PHYAG RGYA CHE, ,MA LUS BDE BLAG NYID DU MNGON
GYUR NAS, ,NAM MKHA' JI SRID 'GRO BA MA LUS PA'I, ,RE SKONG 'DOD
DON BDE BLAG NYID 'GRUB MDZOD, ,KYEE; SKU GSUNG THUGS DANG YON
TAN 'PHRIN LAS KYI, ,RGYAL CHEN SROG BDAG SKU LNGA GSANG YUM
DANG,,

@6A *, ,BLON PO LAS MKHAN DMAG GI DPUNG BCAS PA, ,SHIS PA'I
DBYANGS DANG BCAS PAS YANG DAG BSTOD, ,GNAM LCAGS THO LUM SBUD
RNON RDO RJE DANG, ,DGRA SNYING RAB 'BYIN SENG+GE RVA SKYES CAN,
,MES STAG GOS SER PHYOGS KYI 'KHOR BCAS PA,,

DRUG CUS BRGYAN TE YANG DAG BSTOD PAR BGYI, ,SANGS RGYAS BSTAN
PA 'JIG PAR BYED PA DANG, ,DKON MCHOG DBU 'PHANG SMOD CING RNAL
'BYOR LA, ,LOG PAR 'TSE BA'I GDUG CAN DGRA BGEGS RNAMS, ,'JIGS
RUNG CHAD PAS DA LTA TSAR CHOD CIG ,BDAG

CAG YON MCHOD MI NOR BLTOS PAR BCAS, ,NYIN GSUM BYAR MTSAN GSUM
MEL TSE YIS, ,BSRUNG DANG SKYOB LA NAM YANG MA G-YEL BAR, ,BDE
SKYID RGYA MTSOS RTAG TU 'TSO BAR MDZOD, (CES 'PHRIN LAS BCOL
NAS YIG BRGYAS LHAG CHAD KHA BSKANG, BSNGO BA

SMON LAM DANG 'PHRIN 'CHOL JI LTAR RIGS PA BYAS RJES, RTEN YOD
NA YE SHES PA BRTAN BZHUGS DANG MED NA GSHEGS GSOL BYAS NAS BKRA
SHIS KYIS BRGYAN PAR BYA'O, ZHES PA 'DI NI 'OR TU SU AU SHIN
PA'I SE PHYAG RDOR SKYABS KYI SRAS, AA KA SPU YAN THU NAS BSKUL
BA LTAR 'JAM DPAL

GSHIN RJE'I GSHED KYI RNAL 'BYOR PA SH'AKYA'I DGE SLONG BLO
BZANG DPAL LDAN YE SHES KYIS SKU 'BUM CHOS SDE CHEN PO'I GZIMS
CHUNG DU SBYAR BA'O,,) ` ,,BHYOO: MDUN GYI NAM MKHAR ME RLUNG
KHRAG ZHAG DBUS, ,STONG GSUM MYUL BA'I DRE'U RTA RKANG GSUM
STENG, ,BE CON NAL THOD RE LDE NYI ZLA YIS, ,RAB

MDZES DPAL LDAN LHA MO DGYES BZHIN SBYON, ,DUS BZHI'I LHA MO TSE
RING MCHED LNGA DANG, ,BSTAN MA BCU GNYIS LA SOGS DAM CAN GYI,
,'KHOR TSOGS RGYA MTSOR BCAS TE BRTAN BZHUGS LA, ,RNAL 'BYOR
'PHRIN LAS RNAM BZHI THOGS MED SGRUBS, ,TING 'DZIN SNGAGS DANG
PHYAG RGYAS BYIN

@6B BRLABS PA'I, ,ZAG MED BDUD RTZI'I GTOR TSOGS RGYA MTSO
DANG, ,BSKANG RDZAS PHYI NANG NYER SPYOD 'DOD YON LNGAS, ,SRID
GSUM BDAG MO 'KHOR BCAS DGYES PHYIR MCHOD, ,'DI LAN GSUM, GDOD
NAS RNAM DAG CHOS DBYINGS SHER PHYIN MA, ,RGYAL KUN BSKYED MDZAD
YUM GCIG DBYANGS CAN LHA

RAB KHROS SRID GSUM BDAG MO RAM T'IR, ,LUS NGAG YID GSUM GUS PAS
PHYAG 'TSAL BSTOD, ,KHYOD NYID BSNYEN CING BSGRUB PA'I RNAL
'BYOR PA, ,BDAG CAG DPON SLOB YON MCHOD MI NOR BCAS, ,DUS DANG
GNAS SKABS KUN TU MGON KHYOD KYIS, ,G-YEL BA MED PAR YANG DAG
BSRUNG ZHING SKYOBS,,

PHAN DANG BDE BA'I 'BYUNG GNAS RGYAL BA'I BSTAN, ,GANG GI SNYING
PO 'JAM MGON BLA MA YI, ,RING LUGS GSER ZHUN COD PAN 'CHANG BA'I
SDE, ,PHYOGS DUS GNAS SKABS KUN TU RGYAS PAR MDZOD, ,BDAG CAG
GNAS SKABS TSE RING NAD MED CING, ,MNGA' THANG STOBS 'BYOR LONGS
SPYOD YANG DAG RGYAS

GNOD CING 'TSE BA'I DGRA BGEGS TSAR BCAD NAS, ,BSAM DON CHOS
BZHIN 'GRUB PA'I BKRA SHIS STZOL, ZHES PA 'DI NI DAD STOBS GTONG
BA SOGS KYIS MNGON PAR MTHO BA'I DPON MO NOR 'DZIN DBANG MOS
BSKUL BA LTAR SH'AKYA'I BTZUN PA BLO BZANG DPAL LDAN YE SHES
KYIS SBYAR BA'O,,) ` ,,NA MO MAH'A K'A L'A YA ,'DIR BSTAN SRUNG

CHEN PO GRI GUG MGON PO MCHOD PAR 'DOD PAS, RANG YI DAM GANG
BYED DU GSAL BA'I SGO NAS MCHOD GTOR RNAMS AOm A'A:H'Um LAN GSUM
GYIS BYIN GYIS BRLABS PA'AM, RGYAS PAR SPRO NA YI DAM GANG BYED
KYI GZHUNG BZHIN BYIN GYIS BRLABS, SVABH'A WAS STONG PAR
SBYANGS, STONG PA'I NGANG

LAS RANG GI MDUN GYI MKHAR, ,CHOS 'BYUNG KHRAG ZHAG RAB 'KHRUG
PAD NYI'I STENG, ,H'Um DANG GRI GUG LAS SKYES YE SHES MGON, ,SKU
MDOG MTHING NAG ZHAL GCIG PHYAG GNYIS PA, ,PHYAG G-YAS GRI GUG
MKHA' LA 'PHYAR BA YIS, ,BSTAN DGRA RDUL RLOG RNAL 'BYOR BU
BZHIN SKYONGS,,

@7A *, ,PHYAG G-YON THOD KHRAG DAM NYAMS SHA RUS KYIS, ,LEGS
BKAD THUGS KAR RAB 'DZIN DNGOS GRUB STZOL, ,DAR NAG GOS BER GSER
GYI SKED BCINGS CAN, ,SAG LHAM GSOL ZHING GDUG PA'I DGRA BGEGS
KYI, ,STENG DU 'JIGS PA'I BRO BRDUNGS CHEMS SE CHEMS, ,'KHOR

TSOGS RGYA MTSO'I DBUS SU BRTAN PAR BZHUGS, ,TING 'DZIN PHYAG
RGYAS BYIN BRLABS MKHA' DBYINGS KHYON, ,LEGS GANG BSKANG RDZAS
MCHOD SPRIN RGYA MTSO DANG, ,NYER SPYOD ROL MO 'DOD YON BCAS PA
YIS, ,DPAL LDAN NAG PO CHEN PO DGYES GYUR CIG ,STONG GSUM KHYON
LTAR YANGS PA'I KA S'A

LAR; ZAG MED BDUD RTZI'I GTOR TSOGS RGYA MTSO DANG, ,DGRA BGEGS
SHA KHRAG PHUNG PO'I BA LIm TAS, ,MAH'A K'A LA BDE CHEN DBYINGS
SU MCHOD, ,LAN GSUM, ,GDOD NAS RNAM DAG CHOS DBYINGS SPROS PA'I
MTHA', ,RAB BRAL DBYINGS LAS LONGS SPYOD RDZOGS PA'I SKUR, ,NYER
BZHENGS

SPRUL PA'I RANG BZHIN NAG PO CHE, ,GRI GUG MGON PO 'KHOR BCAS
BSTOD PAR BGYI, ,RAB 'BAR MCHE GTZIGS SPYAN GSUM DMAR ZHING
ZLUM, ,DBU SKRA KHAM SER NAM MKHA'I DBYINGS SU BRDZES, ,MI BZAD
MTHING NAG GRI GUG THOD KHRAG CAN, ,NAG PO CHEN PO KHYOD LA BDAG
BSTOD DO, ,SNGON TSE

MNYAM MED SH'AKYA'I RGYAL PO DANG, ,GSANG BA'I BDAG PO BLO BZANG
GRAGS PA'I DPAL, ,LA SOGS SPYAN SNGAR JI LTAR ZHAL BZHES BZHIN,
,THUB BSTAN PHYOGS BCUR RGYAS PA'I 'PHRIN LAS MDZOD, ,RGYAL
BSTAN SPYI DANG ZHVA SER RING LUGS CHE, ,RNAL 'BYOR DPON SLOB
YON MCHOD BCAS

PA LA; ;SDANG ZHING LOG PAR 'KHU BA'I DGRA BGEGS RNAMS, ,THAL
BA'I RDUL PHRAN BZHIN DU BRLAG PAR MDZOD, ,RAB 'BAR DUS MTHA'I
BYIN ZA DANG MTSUNGS MER, ,'CHI MED GDENGS CAN RKANG GNYIS MI'AM
CI, ,BDUG SPOS DAM NYAMS BAM CHEN DANG SBYAR DRIS, ,MAH'A K'A LA
'KHOR

@7B BCAS LEGS PAR BSANGS, ,LHA CHEN DPAL 'BAR MAH'A K'A LA
CHE, ,GRONG KHYER GSUM 'JIG LEGS LDAN NAG PO CHE, ,DGYES BYED
LHA MO BKA' SDOD RGYA MTSO DANG, ,SDE BRGYAD 'BYUNG PO MI BZAD
DMAG DPUNG BCAS, ,'DIR GSHEGS RGYAN GYI GTOR MA 'DI BZHES SHIG
,SHA KHRAG

DMAR GI GTOR MA 'DI BZHES SHIG ,DZAM BU TI BA'I ZHAL ZAS, ,SMAN
RAK PHUD KYI MCHOD PA, ,DZA GAD DPA' BO'I SMAN PHUD, ,GTZANG MA
PHUD KYI GSER SKYEMS SHA, SNGAR BCOL LEGS PA'I GTANG RAG GNYAN
POR GTONG, ,DA 'CHOL LEGS PA'I GSOL 'DEBS GNYAN POR

BZHES, ,'KHOR RNAMS SKYONG ZHING RKYEN RNAMS BZLOG PA DANG,
,SDANG BA'I DGRA DANG GNOD PA'I BGEGS LA SOGS, ,BDUD DANG BAR DU
GCOD PA RNAM MANG PO, ,THAMS CAD RDUL PHRAN BZHIN DU BRLAG PA
DANG, ,BSTAN PA RGYAS PA'I LAS 'DI KHYOD KYIS SGRUBS, ,SRID
ZHI'I DPAL 'BYOR

MA LUS 'BYUNG BA'I GZHI, ,THUB PA'I BSTAN PA YUN RING GNAS BA
DANG, ,DE 'DZIN BYED PA'I SKYES BU DAM PA RNAMS, ,DPAL 'BYOR
GYIS SKYONGS YUN RING ZHABS BRTAN MDZOD, ,DE NAS YIG BRGYAS LHAG
CHAD KHA BSKANGS LA YE SHES PA BRTAN BZHUGS DANG GSHEGS GSOL
GANG

RUNG BYA'O, ZHES DPAL LDAN YE SHES MGON PO GRI GUG CHEN PO'I
MCHOD GTOR BSKANG RDZAS, BSANG MCHOD, GSHEGS GTOR DANG BCAS PA
'DI NI DGE SLONG NGAG DBANG DPAL 'BYOR GYIS BSKUL BA LTAR
SH'AKYA'I DGE SLONG BLO BZANG DPAL LDAN YE SHES KYIS SBYAR PA
PHUN SUM TSOGS PA'I DPAL DANG LDAN PAR GYUR CIG,) ` ,,AOm
SVASTI, 'DIR MCHOD GTOR 'BUL

BAR 'DOD PAS, YI DAM GANG BYED KYI GZHUNG BZHIN BYIN GYIS BRLABS
LA, MDUN GYI NAM MKHAR BCOM LDAN GSHIN RJE'I GSHED, ,YE SHES
MGON PO DKAR NAG CHOS KYI RGYAL, ,'DOD KHAMS DBANG PHYUG RGYAL
CHEN RNAM THOS SRAS, ,DPA' CHEN TSOGS BDAG 'KHOR BCAS DGYES
BZHIN SBYON,,

@8A *, ,TING 'DZIN SNGAGS DANG PHYAG RGYAS BYIN BRLABS PA'I,
,CHU BZHI NYER SPYOD ROL MO 'DOD YON LNGA, ,NANG MCHOD GSANG BA
BDE CHEN MCHOD PA'I TSOGS, ,DMIGS MED SPROS BRAL DBYINGS SU 'BUL
BAR BGYI, ,STONG

GSUM KHYON LTAR YANGS PA'I SNOD YANGS SU, ,DGRA BGEGS SHA KHRAG
SPUNGS PA'I GTOR MA DANG, ,LHA DANG MI YI RO BRGYA'I BZA' BCA'I
TSOGS, ,LHUN PO LTAR SPUNGS LHA MCHOG RNAMS LA 'BUL, ,'DI LAN
GSUM BYA, ,GDOD

NAS RNAM DAG SPROS PA'I MTHA' BRAL YANG, ,SNA TSOGS SGYU 'PHRUL
DRA BA'I RNAM 'GYUR GYIS, ,GANG LA GANG 'DUL SKUR STON YI DAM
LHA, ,BSTAN BSRUNG RGYA MTSO BCAS LA BDAG BSTOD DO, ,RNAL 'BYOR
YID LA JI LTAR SMON PA'I DON,

MA LUS THOGS PA MED PAR LEGS 'GRUB STE, ,ZHI RGYAS DBANG DRAG
GRUB CHEN PHYAG RGYA CHE, ,DNGOS GRUB BDE BLAG NYID DU BDAG LA
STZOL, ZHES BRJOD CING YIG BRGYAS LHAG CHAD KHA BSKANG NONGS PA
BZOD PAR GSOL, ,YE

SHES PA BRTAN BZHUGS DANG GSHEGS GSOL GANG RUNG BYA'O, ZHES PA
'DI NI KHAL KHA DAR KHAN PA'I LE'I THA'I JI DON GRUB RNAM RGYAL
GYIS BSKUL BA LTAR GSHIN RJE'I GSHED KYI RNAL 'BYOR BA SH'AKYA'I
DGE SLONG BLO BZANG DPAL LDAN YE SHES KYIS

SBYAR BA'O, ,SVASTI; PHAN BDE'I 'BYUNG GNAS RGYAL BSTAN YONGS
'DU'I LJON, ,RAB RGYAS 'GRO KUN THAR MCHOG 'BRAS BZANG LA,
,SPYOD PHYIR BKRA SHIS LHUN GRUB CHOS GRVA CHER, ,CHOS SBYIN
'DZAD MED DAL 'GRO'I RGYUN 'DI SPEL, ,MANG+GA LA, ,*'DOD KHAMS
BDAG MO RE MA T'I,, *, ,GNOD SBYIN BEKTZE LCAM DRAL CHE,,

@8B [BLANK PAGE]

@9A *, ,TING 'DZIN SNGAGS DANG PHYAG RGYAS BYIN BRLABS PA'I,
,CHU BZHI NYER SPYOD ROL MO 'DOD YON LNGA, ,NANG MCHOD GSANG BA
BDE CHEN MCHOD PA'I TSOGS, ,DMIGS MED SPROS BRAL DBYINGS SU 'BUL
BAR BGYI, ,STONG

GSUM KHYON LTAR YANGS PA'I SNOD YANGS SU, ,DGRA BGEGS SHA KHRAG
SPUNGS PA'I GTOR MA DANG, ,LHA DANG MI YI RO BRGYA'I BZA' BCA'I
TSOGS, ,LHUN PO LTAR SPUNGS LHA MCHOG RNAMS LA 'BUL, ,'DI LAN
GSUM BYA, ,GDOD

NAS RNAM DAG SPROS PA'I MTHA' BRAL YANG, ,SNA TSOGS SGYU 'PHRUL
DRA BA'I RNAM 'GYUR GYIS, ,GANG LA GANG 'DUL SKUR STON YI DAM
LHA, ,BSTAN BSRUNG RGYA MTSO BCAS LA BDAG BSTOD DO, ,RNAL 'BYOR
YID LA JI LTAR SMON PA'I DON,,

MA LUS THOGS PA MED PAR LEGS 'GRUB STE, ,ZHI RGYAS DBANG DRAG
GRUB CHEN PHYAG RGYA CHE, ,DNGOS GRUB BDE BLAG NYID DU BDAG LA
STZOL, ZHES BRJOD CING YIG BRGYAS LHAG CHAD KHA BSKANG NONGS PA
BZOD PAR GSOL, ,YE

SHES PA BRTAN BZHUGS DANG GSHEGS GSOL GANG RUNG BYA'O, ZHES PA
'DI NI KHAL KHA DAR KHAN PA'I LE'I THA'I JI DON GRUB RNAM RGYAL
GYIS BSKUL BA LTAR GSHIN RJE'I GSHED KYI RNAL 'BYOR PA SH'AKYA'I
DGE SLONG BLO BZANG DPAL LDAN YE SHES KYIS

SBYAR BA'O, ,SVASTI; PHAN BDE'I 'BYUNG GNAS RGYAL BSTAN YONGS
'DU'I LJON, ,RAB RGYAS 'GRO KUN THAR MCHOG 'BRAS BZANG LA,
,SPYOD PHYIR BKRA SHIS LHUN GRUB CHOS GRVA CHER, ,CHOS SBYIN
'DZAD MED DAL 'GRO'I RGYUN 'DI SPEL, ,MANG+GA LA,, ,, *, ,'DOD
KHAMS BDAG MOR MAT'I,, *, ,GNOD SBYIN BEKTZE LCAM DRAL CHE,,

@9B [BLANK PAGE]