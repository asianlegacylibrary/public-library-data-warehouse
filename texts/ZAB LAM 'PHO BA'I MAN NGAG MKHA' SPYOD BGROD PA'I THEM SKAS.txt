@001A (*, ,ZAB LAM BZO BA'I MAN NGAG MKHA' SPYOD BGROD PA'I THEM
SKAS ZHES BYA BA BZHUGS SO;;)

@001B #, ,NA MO BADZRA d'A KI N+YE, ,DPAL LDAN PHUN TSOGS ZAB DON
'BYOR BA'I MDZOD, ,LHUN GRUB SKAL BZANG GDUL BYA SMIN MDZAD PA'I,
,GRUB PA'I DBANG PHYUG CHEN PO RAS CHEN PA, ,ZAB DON

GDAMS BA'I GTER GYUR PHYAG GI YUL, ,NGAG DBANG 'JAM DBYANGS GZHON
NU'I MKHYEN DPYOD CAN, ,DUS KUN BKRA SHIS DAM BA'I CHOS KYI
MDZOD, ,KUN DGA'I DGA' STON STZOL BA'I RDO RJE 'DZIN, ,KHYAB BDAG

BLA MA RIGS KYI BDAG POR BZHUGS, ,RNAL 'BYOR DBANG MO'I ZHAL LUNG
BYIN RLABS KYI, ,DROD LDAN MKHA' 'GRO'I KHA RLANGS ZIL DNGAR CAN,
,'DA' KA'I NYAMS LEN THEM SKAS LA BRTEN NAS, ,MKHA' SPYOD

BSGRUB PA'I GDAMS PA BSHAD KYI NYON, ,DE LA 'DIR 'DA' KA MA'I
NYAMS LEN RNAMS KYI NANG NAS ZAB PA LAS KYANG CHES ZAB PA 'PHO BA
NI GU MAR GRAGS PA'I ZAB KHRID NYAMS SU LEN PAR BYED PA LA, YID
CHES

SHING KHUNGS BTZUN PAR BYA BA'I PHYIR BRGYUD PA'I LO RGYUS DANG,
DE LAS 'JONGS PA'I GDAMS PA GNYIS, DANG PO NI, DBYANGS CAN MAS
RJES SU BZUNG BA'I PAndI TA CHEN PO BA DONG PA 'JIGS MED GRAGS
PA'AM PHYOGS LAS

@002A #, ,RNAM RGYAL ZHES MTSAN GYI RNGA DBYANGS PHYOGS BRAL GYI
RNA BAR 'GOD PA GANG DE'I SLOB MA'I MCHOG GRUB PA'I DBANG PHYUG
RES CHEN DPAL 'BYOR BZANG PO DE, RDE BO DONG PA ZHING KHAMS GZHAN
DU 'PHOS PA'I

RKYEN GYIS THUGS SKYA NAS 'DU 'DZI'I RNAM G-YENG MTHA' DAG
BSKYUNGS TE RDO RJE PHAG MO'I BSGRUB PA ZHIG MDZAD PAS, BSGRUB PA
'THON KHAR DNGOS NYAMS KYI MTSAN MA LA, BYAMS CHEN CHOS RJES RJES
SU 'DZIN PAR 'DUG PAS

GTZANG BAMS CHAN DU SONG ZER BA ZHIG BYUNG BAS LUNG BSTAN TSAD
MAR MKHYEN TE BYON PA NA, CHOS RJE GRAGS PA BA'I BRANG KHANG DU
BYAMS CHEN CHOS RJE GDAN DRANGS 'DUG PA'I LAM DU BSGUG SDOD BYAS
PAS, DANG CIG NAS BYAMS CHEN

CHOS RJE PHEBS BYUNG BAR RGYU MTSAN ZHUS PAS, KHYOD SMYO BA'AM
'PHRUL BA ZHIG YIN PA 'DRA GSUNG BAR ZHABS LA 'JUS TE NAN GYIS
GSOL BA BTAB PAS, 'O NA DO NUB BRTAG PA BYED PAS SGUGS SHIG
GSUNGS, SANG NANG PAR TSA

BA SOGS BDAG RKYEN THUGS LA BTAGS NAS, KHYOD KYI LUNG BSTAN DE
RNAM DAG YIN PAR 'DUG KYANG DED DANG LAS 'BREL CHE BAR MI 'DUG
PAS PHAN MI THOGS, BDE CHEN STENG DU AA MA SNGAGS MKHAN MA BYA BA
YOD PAS DES RJES

@002B SU 'DZIN PAS SONG GSUNG BA LTAR BYON, BU MO ZHIG 'DUG PAR
GTAM DRIS PAS, AA MGRONG CHOG LA BYON NAS MED, DON GAL CHE BAR
YOD NA ZHAG GNYIS GSUM LAS MI 'GYANGS PAS 'DIR SGUGS DED KYI 'TSO
BA 'DREN GSUNG BA LTAR DE NUB BZHUGS PA'I RMI LAM DU,

LCAGS PHAG NAG PO ZHIG RMIS, NANG PAR BU MO LA BSHAD PAS AA MA
'BYON PA'I RTAGS YIN ZER, NYI MA GUNG LA ZIN TZAM LA AE MA YON
BDAG GI GLANG LA ZHON NAS BYON BYUNG BAR PHYAG BCAL ZHING RGYU
MTSAN ZHUS PAS, KHYOD SMYE BA'AM 'KHRUL BA ZHIG 'DUG, 'ON

KYANG DO NUB BRTAG PA BYED PAS SGUGS GSUNGS, SANG NANG PAR NGA
DANG LAS 'BREL CHE BAR MI 'DUG PAS, SHANGS NA BU MO LO BCU DRUG
TZAM LON PA'I MTSAN LDAN ZHIG YONG PAS, ,DE'I DRUNG DU SONG RJES
SU 'DZIN ZHES LUNG BSTAN PA LTAR SHANGS KYI MDA' NAS LHA

PHU'I PAR DU BTZAL YANG MA RNYED, PHYIR 'TSOL KYIN LOG BYON PAS,
THANG MGO BRAG SNE ZHIG TU BU MO SPA THUMS 'KHUR BZHIG DANG PHRAD
PA LUNG BSTAN DANG MTHUN BYUNG NAS PHYAG BTZAL ZHING NA BZA' NAS
'JUS TE LO RGYUS ZHUS PAS, KHYOD RNAL 'BYOR PA SMYON PA ZHIG

'DUG NGA LAM DU 'GRO BA MI GTONG BAR, GZHAN GYIS MTHONG NA NGED
RANG GNYIS LA 'PHYAS SMOD KYANG BYED ZER, NAN GYI GSOL BA BTAB
PAS, 'O NA GSANG SNGAGS ZAB MO'I CHOS ZHU BAR TSOGS KYI 'KHOR LO
DGOS PAS AA YOD GSUNG BAR, DA LTA MA MCHIS PAS ZHAG

GCIG GNYIS KYI BAR RTZOL BA ZHIG BYED LAGS ZHUS PAS, DES MI 'ONG
NGA LTA DGOS GSUNGS TE SHUG PA ZHIG RGYAB SONG BAS, PHA RI CHU RI
NAS RDZI BO BU CHA BU MO MANG PA 'DUS BYUNG STE, DE RNAMS KYI
MDZAR BA BLUG PA'I SNOD KYI NANG NAS, SHA, CHANG, ZAN SOGS LONGS

@003A *, ,SPOD CHEN PO SPUNGS BYUNG BA LA TSOGS KYI 'KHOR LOR
MDZAD GDAMS PA ZAB MO RDZOGS PAR GNANG, KHYAD PAR ZAB MO 'PHO
BA'I MAN NGAG 'DI, DBUS GTZANG RU BZHI, NYANG LONG GONG GSUM SOGS
SU, LA PHRAD LA RU THOG LUNG PHRAD LUNG DU THOB GSUNGS

NAS, BU MO SOGS THAMS CAD 'JA' YAL BA LTAR GYUR, DE NAS LUNG
BSTAN LTAR PHYOGS MED DU 'GRO DON MDZAD PAS, 'PHEB BTAB PA RNAMS
LA SPYI GTZUG RDOL TE 'JAG MA BTZUGS CHOG PA BYUNG BAS 'PHO BA
'JAG BTZUGS MAR GRAGS, YAR LUNG GAD PA STENG

DU BU MO ZHIG NANG MI DANG MA MTHUN PAR GYUR PA LA GDAMS PA 'DI
BSTAN PAS MKHA' SPYOD DU SONG BA SOGS LO RGYUS SHIN DU MANG, RJE
RAS CHEN DPAL 'BYOR BZANG PO NAS BZUNG STE RTZA BA'I BLA MA'I BAR
DU BRGYUD PA ZAM MA CHAD, GDAMS PA'I CHU BO MA NUB, BYIN RLABS

KYI DROD MA YAL BA'I LO RGYUS NGO MTSAR BA MANG YANG 'DIR MA
SPROS SO,, GNYIS PA DE LAS 'ONGS PA'I GDAMS PA DNGOS NI, RDO RJE
MKHA' 'GRO LAS, NYIN RE BRAM ZE GSOD PA DANG, ,MTSAMS MED LNGA YI
BYED PA DANG, ,BRKU 'PHROG 'DOD LA SPYOD PA YANG,,

LAM 'DI YIS NI DAG 'GYUR TE, ,SDIG PAS GOS PAR MI 'GYUR ZHING,
,SRID PA'I SKYON LAS RING DU GROL, ,ZHES PHAN YON RGYA CHER
BSNGAGS PA DANG MTHUN PA'I NYAMS LEN LA, SNGON 'GRO SBYANG BA'I
RIM PA DANG, DNGOS GZHI LAS LA SBYANG BA GNYIS, DANG PO LA

SNGON 'GRO DNGOS GZHI RJES KYI RIM PA GSUM LAS, DANG PO SNGON DU
'GRO BA SKYABS SEMS KYI RIM PA NI, PHYAG LEN LTAR RGYAS BSDUS
SKABS SU SBYAR BAR BYA, GNYIS PA NI, RANG GI LUS MAN SHEL GYI
MDOG LTAR DNGOS GSAL RNYOG PA MED PA'I SUM MDO NAS SPYI GTZUG

@003B GI BAR RTZA DBU MA PHRA SBOM MDA' SMYUG TZAM PA, PHYI DKAR
NANG DMAR, BAR SNGO BA 'JA' TSON LTA BU, SUM MDO'I THAD DU PADMA
DKAR PO 'DAB MA BZHI PA'I LTE BAR RANG SEMS KYI NGO BO YI GE A'A:
DKAR PO DNGOS SHING 'TSER BSNUM LA 'GRIL BAR GSAL BTAB, SPYI BOR
RJE

BTZUN RDO RJE PHAG MO MKHA' SPYOD MA SKU MDOG DZI WA KA'I ME TOG
LTAR DMAR BA, ZHAL GCIG PHYAG GNYIS, PHYAG G-YAS PA RDO RJES
MTSAN PA'I GRI GUG GI RTZE THUR DU BSTAN PA 'DZIN PA, G-YON GYIS
THOD PA DKAR PO RAKTAS BKANG BA NAM MKHA' LA 'PHYAR PA'I TSUL
GYIS BSNEMS

PA, YAB DPA' BO SBAS PA'I TSUL GYIS KHA tV'Am GA PHRAG PAR BKAL
BA, ZHABS GNYIS BGRAD PA, ZHAL DANG BHA GA NAS RAKTA 'BAB PA,
LANG TSO DAR LA BABS SHING NU 'BUR ZUNG DANG LDAN PA, BDE BA
SKYED PA'I NYAMS CAN, THAL BA SPANGS PA'I PHYAG RGYA LNGAS BRGYAN
PA, YE

SHES KYI ME 'BAR BA'I DBUS NA BZHUGS PAR MOS, DE NAS 'JAM RLUNG
CUNG ZAD BZUNG STE RTZA LAM NAS RNAM SHES BSKUL BAS, 'PHAR YED
YED, 'DAR LHEB LHEB YOD PAR BSAM YAR BLTAS PA'I RKYEN GYIS DAD PA
DANG MOS DUNG SOGS BYAS TE GSOL BA GDAB PA NI,

CHOS SKU RDO RJE 'CHANG CHEN LA GSOL BA 'DEBS, ,LONGS SKU RDO RJE
PHAG MO LA GSOL BA 'DEBS, ,SPRUL SKU MKHA' 'GRO NI GU LA GSOL +,
,RAS CHEN DPAL 'BYOR BZANG PO LA +, ,MKHAS GRUB BYA BRAL CHOS RJE
LA +, ,MTSUNGS MED BSAM GTAN KLING PA LA, ,

MKHAN CHEN KUN DGA' RGYAL MTSAN LA +, ,DRIN CAN BKRA SHIS RGYA
MTSO LA +, ,RIGS 'DZIN KUN DGA' TSE MCHOG LA +, ,RJE BTZUN YE
SHES GRUB PA LA +, ,'JAM DBYANGS BKRA SHIS KUN DGA' LA +, ,DRIN
CAN RTZA BA'I BLA MA LA GSOL BA 'DEBS, ,ZAB LAM

@004A *, ,'PHO BA 'BYONGS PAR BYIN GYIS RLOBS, ,'PHYUGS MED MKHA'
SPYOD 'GRUB PAR BYIN GYIS RLOBS, ,ZHES GSOL BA BTAB CING RLUNG
GIS BSKUL BA DANG, AA AA HI KA CES BRJOD PA'I SGRA DANG BCAS TE,
AA YIG DE NYID DBU MA'I LAM BRGYUD KYI

BAR SLEBS, DE NAS SNYING GA MGRIN PA SPYI BO'I BAR DU 'PHOS NAS,
SLAR YANG HIKA KA ZHES PA'I SGRA DANG BCAS TE 'BEBS SO,, SBYANGS
PA'I DGOS PA NI GDAN BZHI LAS RIM LA SOGS PAS MA PHOG PAR 'PHO BA
SBYONG BA MCHOG YIN NO ZHES PA STE, THOG MA NAS

NYAMS 'OG TU TSUD PAR MA SBYANGS NA JI LTA BA MI 'BYUNG NGO,,
MJUG GI NYAMS LEN SPYI LTAR LA, DE LTAR NAN TAN DU NYAMS SU
BLANGS PAS 'BYONGS PA'I RTAGS SPYI GTZUG ZA BA, PHRIG PA, CHU SER
'BAB PA, THOD MTSAMS NA BA, SHES PA BZI THOG ME BA

BRGYAL BA SOGS BYUNG NA THAL GYI DOGS PA YOD PAS MTSAMS 'JOG
CING, THAL BAR NYE BA'I RTAGS BYUNG NA SPYI GTZUG TU RIN PO CHE
'GEBS PA DANG, RLUNG 'BUD PA, RKANG MTHIL BRDUNG BA, RDO TSAN
SOGS KYI GDUGS BYA, GCIG BUR SPYANGS NA THAL NYEN

CHE BAS GROGS MED PAR MI BYED, 'BYONGS RJES RGYUN DU NYAMS SU
BLANGS NA TSE LA GZAN PAS MI GSUNG NGO, ,DNGOS GZHI LAS LA SBYOR
BA NI, RDO RJE MKHA' 'GRO LAS, DUS LA BAB NA 'PHO BYA STE, DUS
MIN LHA RNAMS GSOD PAR 'GYUR, ,LHA RNAMS BSAD PA TZAM GYIS NI,
,DMAL BAR

NGES PAR SREG PAR 'GYUR, ,DE BAS 'CHI BA'I MTSAN MA NI, ,MKHAS
PAS 'BAD DE SHES PAR BYA, ,ZHES GSUNGS PA LTAR, PHYI NANG GSANG
BA'I 'CHI LTAS KYI MTSAN MA RNAMS BYUNG NA, 'CHI BSLU NYA'U 'DON
PA, S'ATZTSA, GTOR MA'I CHOG, GSUNG

@004B RAB BKLAGS, SPOM THAG SOGS DGE BA RGYA CHEN POS BZLOG PA'I
THABS LA 'BAD, 'CHI BSLU BYAS KYANG MI BZLOG PA'I MTSAN MA BRTAN
PO MTHONG NA NYAMS SU BLANG BAR BYA DGOS PAS, SNGON 'GROS RGYUD
DAG PAR BYAS NAS, DNGOS GZHI LA, PHAt CES BRJOD

PAS RANG GI RIG PA'I NGA BO RDO RJE RNAL 'BYOR MAR GSAL BA SNYING
GA NAS RGYANGS TE 'THON, DE NYID KYIS RANG GI PHUNG PO RNYING PA,
CHE BA TSO BA, SNUM PA DE LA GZIGS NAS PHAt CES BRJOD PA'I GRI
GUG GIS MGO BO GTUBS TE, SKYID PO RI RAB TZAM PA GSUM GYI

TSUL DU BYAS PA'I STENG DU RIM PA BZHIN DU PHAt KYI SGRA DANG
BCAS PA, GRI GUG GI SMIN MTSAMS NAS BREGS TE THOD PA PHYI DKAR LA
NANG DMAR BA STONG GSUM DANG MNYAM PA ZHIG BTZUGS PA'I NANG DU,
RKED PA YAN GYI LUS KYI CHA SHAS RNAMS GTUBS TE BLUG PAS

SHA'I RI BO, RUS PA'I GRAM GROD, KHRAG GI RGYA MTSO CHEN POR GYUR
PAR MOS TE, AOm A'A: H'Um HA HO: HR'I: ZHES BRJOD CING, G-YAS
PA'I GRI GUG GIS DKRUGS, G-YON PA'I THOD PAS 'PHYAR BAS BDUD
RTZI'I RGYA MTSO CHEN POR GYUR PAR MOS, PHEM RANG GI THUGS

KA'I H'Um LAS 'OD ZER LCAGS KYU LTA BU 'PHROS PAS, MGRON RIGS
BZHI RNAMS SPYAN DRANGS SHING BKUG PAS MDUN GYI STENG 'OG BAR
GSUM GANG BAR MOS, DE NAS LUS THAMS CAD LA RIM PA LTAR MCHOD PA
'BUL BA DANG SBYIN PA RGYA CHEN PO BTANG BAS THUGS

MNYES SHING CHIM PAR BSAM, MCHOD YUL MCHOD RDZAS MCHOD PA PO
THAMS CAD LA MI DMIGS PA'I RGYAS BTAB STE ZUNG ZAD MNYAM PAR
BZHAG, DE NAS DGYUS LTAR LAS LUS SMAD GZHU'I DBYIBS CAN GYI RNAM
PA RTZA DBU MA'I YAR SNE RDO RJE RTZE GCIG PA'I RNAMS

@005A *, ,CAN PADMA'I NANG DU TSUD PAR BSAM, GZHUNG LTAR BSKUL
GSOL GYI RKYEN GYIS, PADMA NAS BYUNG BA'I 'OD ZER DMAR PO'I SNE
LA KHAMS DMAR PO SRAN MA TZAM SBA THAG BTANG BA LTA BU NAR GYIS
BYUNG, AA YIG LA DGE BAS KHAB LEN GYIS

LCAGS 'DRAN PA LTAR DANG, DKYUS BZHIN LTE BA SOGS NAS YAR RIM PA
LTAR SONG BA DANG DUS MNYAM BAR, RKANG MGO RKANG LA THIM, RKANG
BRLA LA THIM, BRLA KHOG SMAD LA THIM, KHOG SMAD DBU MAL THIM,
DE'I TSE RNAM SHES DANG RTZA THAMS CAD LHAN CIG TU TIG DANG

BCAS RDO RJE RNAL 'BYOR MA'I THUGS KAR 'PHOS PAR MOS SHING, DE
NAS PHAt LAN GSUM GYI DANG POS THUGS RGYUD BSKUL, GNYIS PAR GAR
STABS DANG BCAS TE 'BYON PAR MNGON DU PHYOGS, GSUM PAS MKHA'
SPYOD KYI GNAS SU SKAR MDA' 'PHANGS PA LHANG

GSHEGS PAR BSAM MO,, GSUM PA MJUG GI RIM PA NI, GANG ZAG GZHAN LA
PHAN GDAGS PAR 'DOD NA, PHUNG PO NYAL STABS CAN DE BLOS DRANG POR
YOD PAR BSAMS, DMIGS PA KHA SPO BA MA GTOGS KHYAD PAR MED LA, DGE
BA BSNGO ZHING SMON LAM GYIS RGYAS

BTAB BO,, GLEN LKUGS DANG DUD 'GRO SOGS LA DMIGS PA ZUR DU BYA BA
NI MAN NGAG ZHAL SHES LTAR RO,, GSOL 'DEBS SPROS PA CHE BAR 'DOD
NA, RIGS BRGYA'I KHYAB BDAG RJE BTZUN RDO RJE 'CHANG, ,RGYAL BA
KUN YUM RDO RJE PHAG MO DANG, ,BDE CHEN YE SHES

BSKYED MDZAD NI GU MA, ,SNYING NAS GSOL BA 'DEBS SO THUGS RJES
GZIGS, ,'JIGS SKRAG BAR DO'I 'PHRANG LAS BSKYAB TU GSOL, ,ZAB LAM
'PHO BA 'BYONGS PAR BYIN GYIS RLOBS, ,'PHYUGS MED DAG PA MKHA'
SPYOD GNAS MCHOG DER, ,THOGS

@005B MED DRONGS SHIG BLA MA YI DAM LHA, ,MKHA' 'GROS RJES BZUNG
RAS CHEN DPAL 'BYOR BZANG, ,CHOS BRGYAD 'CHING BA KUN GROL BYA
BRAL RJE, ,MKHAS DANG GRUB PA'I DBANG PHYUG BSAM GLING PA, X X X
X X ,MKHAN CHEN DAM BA KUN DGA' RGYAL MTSAN DANG, ,RAS

CHUNG RNAM SPRUL BKRA SHIS RGYA MTSO'I ZHABS, ,GDAMS PA'I BANG
MDZOD KUN DGA' TSE MCHOG RJE, X X X X X ,NGAG GI DBANG PHYUG YE
SHES GRUB PA'I ZHABS, ,GSANG CHEN BSTAN PA'I NYI MA A'A NANDA,
,GANG SHAR RANG SAR GROL BA'I RIG PA 'DZIN, X X X X X ,

DAL BA'I RTEN BZANG RNYED DKA' 'JIG PA SLA, ,SRID PA BAR DO'I
'PHRANG RING 'JIGS PA CHE, ,MTHA' MED 'KHOR BA SDUG BSNGAL MTSOR
SHES NAS, ,SKYABS MCHOG RNAMS LA SNYING NAS GSOL 'DEBS NA, ,DA
LTA NYID DU MKHYEN BRTZE'I SPYAN GYIS GZIGS

MYUR BA NYID DU BYIN RLABS MTHU DPUNG SKYED, ,'DUG SA 'DI NAS
MKHA' SPYOD GNAS SU KHRID, ,SKAD CIG NYID LA BDE CHEN SA RU
SBYOR, ,ZHES GSOL BA BTAB KYANG RUNG NGO, ,DENG SANG BLA MA MA
BSTEN PAR DPE CHA LA BLA MA BTZAL [?] NAS NYAMS

LEN BYED PA MANG BAS, DE NI BRGYUD PA'I BYIN RLABS MED CING CHOS
LA DBANG BZA' BA DANG RANG GZHAN GNYIS KAR PHAN PAR MI 'GYUR LA,
RGYUN MED CHOS KYIS RGYAL KHAMS GANG NYEN YOD PAS SNOD MIN LA
BKA' RGYA GAL CHE'I, SMRAS PA, TSE 'DIR

KHA SBYOR BDUN LDAN MNGON BYED PA'I, ,LAM BZANG RDO RJE THEG DANG
MJAL GYUR YANG, ,BLO DANG BRTZON PA ZHAN PAS DON MED DANG, ,'JIG
RTEN PHA ROL BGROD PA'I SKYE BO MANG, ,STOBS DANG 'BYOR BA'I BSOD
NAMS PHUN TSOGS SHING, ,TSIG BSHAD SNYAN

@006A *, ,PA'I BI WAm BRDUNG MKHAS KYANG, ,NYAMS LEN DROD RTAGS
'THON PA'I GNAD MED NA, ,BAR DO'I 'PHRANG DER NGAL ZHING DUB BA
MANG, ,DPE 'KHYAM SNA TSOGS BSDUS PA'I BSHAD LAM DANG, ,'GRIG
'GRI GRANG BZO'I KHA BSHED

MANG PO YIS, ,MI SHES BLUN PO'I MGO BO BSKOR BA DANG, ,'KHRUL MED
BRGYUD PA'I ZAB CHOS 'DI MI 'DRA, ,DE PHYIR SKAL LDAN MANG POR
PHAN PA'I CHED, ,MAN NGAG YI GE'I 'PHRENG BAR SPEL BA LA, ,CHOS
SRUNGS MKHA' 'GROS BZOD PAR MDZAD NAS

KYANG, ,DUS KUN DGE BA'I BKRA SHIS CHAR DU PHOB, ,YE SHES KYI
MKHA' 'GRO NI GUMS RAS CHEN DPAL 'BYOR BZANG PO LA DNGOS SU STZAL
BA'I ZAB LAM 'PHO BA'I MAN NGAG YI GER BKOD PA MKHA' SPYOD BGROD
PA'I THEM SKAS ZHAS PA 'DI NI, RGYA CHEN RGYUD SDE RGYA

MTSOR RNAM DPYOD MCHOG TU YANGS PA'I ZHA LU RI PHUG GI SLOB DPON
RIN CEN BSOD NAMS MCHOG GRUB LA NYAMS KHRID BGYIS SKABS BSKUL BA
LTAR ZA HOR GYI BANDE NGAG DBANG BLO BZANG RGYA MTSOS SBYAR BA'I
YI GE BA NI 'JAM DPAL LO,, ,ZHES PA 'DI NI ZLA 2 TSES 17 [?] RI
PHUG

SLOB DPON SANG GNANG,,

@006B [BLANK PAGE]