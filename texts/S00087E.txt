*,DPAL N'A
RO CHOS DRUG LAS GTUM MO'I DMIGS RIM BZHUGS SO,, *, ,DPAL LDAN
RIGS BRGYA'I KHYAB BDAG RDO RJE 'CHANG, ,THUB BSTAN

SNYING PO GSAL MDZAD TZONG KHA PA, ,ZAB RGYAS GDAMS PA'I MDZOD
'DZIN DKON MCHOG MTSAN, ,RNAM GSUM DBYER MED ZHABS LA GUS
BTUNG NAS, ,GSANG CHEN BLA MED RGYUD SDE GNYIS KYI BCUD,

RGYA BOD MKHAS GRUB DU MA GSHEGS PA'I SHUL, ,GTUM MOL SOGS
CHOS DRUG NYAMS LEN TSUL, ,GSUM LDAN BLA MA'I DRIN LAS MDO
TZAM BRI, ,DE LA JI SKAD DU RJE BDAG NYID CHAN POS, SMRA

BA ZLA MED THUB PA'I DBANG PO YIS, 'GRO BA'I DON DU GSUNGS
PA'I GSUNG RAB NI, ,KUN GYI MCHOG NI RNAL 'BYOR BLA MED KYI,
,RNAL 'BYOR MA YI RGYUD DANG PHA RGYUD YIN, ,MA RGYUD LA BRTEN
AA

@84A *, ,THUNG SROG RTZOL GYI, ,TZAndA LI LA GNAD DU BSNUN PA
YIS, ,GNYUG MA LHAN SKYES YE SHES MTSON PA'I THABS, ,'DI NYID
GTZO BOR RTZAL DU BYA TON PA LAS, ,DPAL LDAN 'DUS PA'I

SGYU LUS 'OD GSAL DANG, ,RDO RJE GDAN BZHI'I 'PHO BA GRONG
'JUG KYANG, ,DE LA BRTEN NAS JI BZHIN SKYED BYED PA, ,GRUB
CHEN TE LO N'A RO'I GDAMS PA MCHOG ,DPAL LDAN N'A RO CHOS DRUG
CES GRAGS

PA; ;GANGS RI'I KHROD 'DIR SKAL LDAN MTHA' DAG LA, ,ZAB MO RDO
RJE THEG PA'I DGA' STON MCHOG ,KUN NAS RTZOL BAR MDZAD PA'I
GDAMS PA 'DI, ,ZHES GSUNGS PA LTAR GYI KHYAD PAR CAN GYI

CHOS; ;YID CHOS GSUM LDAN LAS, N'A RO'I CHOS DRUG TU BYED TSUL
NI, GTUM MO DANG SGYU LUS DANG 'OD GSAL DANG 'PHO BA DANG
GRONG 'JUG DANG BAR DO'I GDAMS NGAG DRUG TU BYED DO, ,ZHES

GSUNGS PA LTAR GTUM MO SOGS DRUG NYAMS SU LEN TSUL LA SNGON
'GRO, ,LAM THUN MONG BAS RGYUD SBYANG BA NAS, GSUM LDAN NAS,
'DI'I GTUM MO NI BDE DGYE GNYIS KA'I THUN MONG BA

YIN PAS BSKYED RIM DE GNYIS GANG BYAS KYANG CHOG LA, DKYIL
'KHOR GYI 'KHOR LO'I BSKYED RIM BSGOM PAS RGYUD SMIN PA 'DRA
BA LHA DPA' BO GCIG PA DANG DPA' MO GCIG PA LA MI 'BYUNG BAS,
DRIL BU

ZHABS KYI LHA LNGA LTA BU YAN GYI DKYIL 'KHOR LO GCIG LA
'KHRID PA'I THUN BZHI'I RNAL 'BYOR BYA'O, ,ZHES GSUNGS PA LTAR
BSKYED RIM LA SBYONG BA'I BAR DANG, RDOR SEMS BSGOM BZLAS BLA
MA'I

RNAL 'BYOR RNAMS SNGON DU BTANG NAS, THOG MAR 'KHRUL 'KHOR
DANG STONG RAB SGOM PA LA 'JUG PAR BYA STE, DANG PO NI, DPAL
PHAG MO GRUB PAS MDZAD PA'I THABS LAM TSIGS BCAD MA'I LHAN

@84B THABS LAS, ,LUS SBYONG NI BUM PA LTAR DGAR, 'KHOR LO LTAR
BSKOR, LCAGS KYU LTAR DGUG ,RDO RJE BSDAM PA'I PHYAG RGYA GNAM
DU 'PHANG ZHING 'OG TU BSGYUR, KHYI MO'I SKYUG TSUL GYIS MDA'
LTAR BSRANG

LUS LA RTZA DANG KHRAG GNAS PAR BYA BA'I PHYIR MGO LUS MED PA
SPRUG CING TSIG PA BGRANG DE LTAR DRUG GO ,CES PA LTAR RO,
,GNYIS PA NI, GSUM LDAN LAS, STONG RAB SGOM PA NI RANG YI DAM
DU GSAL BA

SOGS SNGAR BZHIN DU BYAS LA 'DI'I DMIGS PA KHYAD PAR BA NI,
SPYI GTZUG NAS RKANG MTHIL GYI BAR DU PHRU MA PHUS BTAB PA
LTAR STONG SANG BA LA DMIGS PA GTAD NAS DE LA SEMS BRTAN BRTAN
DU BSGOM PA YIN

TE; 'DI DANG LUS SBYONG GNYIS SBEL MAR BSKYAD DO, ,ZHES PA
LTAR RO, ,DE GNYIS BSGOM PA'I DGOS PA NI, GSUM LDAN LAS, STONG
RA 'DI LUS THOGS RTUG CAN DU MED PA'I 'JA' TZON

BZHIN DU YID NGOR SGOM PA YIN GYI, 'DIS DNGOS SU LUS DE LTAR
BYA MI NUS KYANG, DMIGS PA DE LA SEMS BRTAN NA RTZA RLUNG
BSGOM PA LA RTZA ZUG DANG RLUNG ZUG DRAG PO MI 'BYUNG BA DANG,
GAL TE BYUNG

YANG DMIGS PA DE BSGOM PAS ZHI BAR BYED NUS PA LA KHYAD CHE
BAS SGOM PA YIN TE, LUS SBYONG GI DGOS PA YANG DE DANG 'DRA'O,
ZHES DANG, STONG RA LUS SBYONG 'DI DAG RGYA GZHUNG KHUNGS THUB
CHE BA LAS

MI 'BYUNG YANG, BLA MA RNAMS KYI MAN NGAG GIS MDZAD 'DUG LA,
DE YANG RTZA RLUNG BSGOM PA LA 'JAM SBYOR GYIS TING NGE 'DZIN
SKYE DKA' BAR BYUNG NA, DRAG SBYOR GYIS BYED PA LA, 'DI DAG
SBYANGS NA GEGS

CHUNG BA LA BSAMS SO, ,ZHES SO, ,DE NAS DNGOS GZHI LA LAM GYI
RMAD RDO GTUM MO SGOM PA LA THOG MAR LUS GNANG NI, GSUM LDAN
LAS, DE NAS RANG YI DAM GYI LHAR GSAL BA SNGON DU BTANG  @85A
*, ,NAS, BSAM GTAN GYI STEGS PU LA 'JUG ,SGOM THAG GYON, RKANG
PA RE'U MIG TU BSNOL, SKAL TSIGS DRANG POR BSRANG MGRIN PA
CUNG ZANG DGUG ,MIG SNA RTZER DAB BA, LCE RTZE

CUNG ZAD RKAN LA SBYAR, SO DANG MCHU RANG LUGS PAR BZHAG ,LUS
SEMS CUNG ZAD SGRIM, RO STOD 'PHEL KA BSKYED, MNYAM GZHAG GI
PHYAG RGYA LTE 'OG TU BCAR BA BYAS LA, ZHES PA LTAR BYAS TE,

GSUM LDAN LAS, RTZA GSUM GSAL BTAB PA NI, LTE BA'I BUG PA'I
THAD NAS 'OG TU SOR BZHI SONG BAR, LUS KYI NANG GI SGAL TSIG
NGOS LA NYE BAR DBUS SU RTZA AA WA DHU TI, GA-YAS SU ROM

GA-YON DU RKYANG MA GSUM 'KHOR LO BZHI'I SROG SHING GI TSUL DU
SPYI GTZUG BAR DU GSHIBS NAS GNAS SHING SNGAR BSHAD PA'I MAR
SNA RO RKYANG GNYIS DBU MA'I RTZA'I NANG DU GUGS NAS YOD PAR
BSAM MO, ,ZHES

PA LTAR; RTZA GSUM DANG, YANG GSUM LDAN LAS, DE NAS 'KHOR LO
BZHI GSAL 'DEBS PA NI, LTE BA SPRUL PA'I 'KHOR LO PHYI DBYIBS
AE GRU GSUM GYI RNAM PA CAN, RTZA 'DAB KYI GRANGS

RE BZHI PA, KHA DOG DMAR PO, ,KHA GYEN DU PHYOGS PA'I RNAM CAN
DU BSGOM MO, ,'DI DAG LA 'DAB MA'I GRANGS RAGS PA RNAMS SMOS
NAS ZHIB PAR MA SMOS 'DUG PA BZHIN 'DIR CHOG BAR 'DUG PAS

MA BSHAD DO, ,SNYING KHA CHOS KYI 'KHOR LO PHYI DBYIBS BAm YIG
ZLUM PO'I RNAM PA CAN, RTZA 'DAB KYI GRANGS BRGYAD PA, KHA DOG
DKAR PO, ,KHA 'OG TU PHYOGS PA'I RNAM PA CAN DANG, MGRIN PA
LONGS

SPYOD KYI 'KHOR LO PHYI DBYIBS BAm YIG ZLUM PO'I RNAM PA CAN,
RTZA 'DAB KYI GRANGS BCU DRUG PA, KHA DOG DMAR PO, ,KHA GYEN
DU PHYOGS PA'I RNAM PA CAN DANG, SPYI BO BDE CHEN GYI 'KHOR LO
PHYI DBYIBS AE

@85B GRU GSUM GYI RNAM PA CAN, RTZA 'DAB KYI GRANGS SO GNYIS
PA, KHA DOG SNA TSOGS PA, KHA 'OG TU PHYOGS PA'I RNAM PA CAN
DU BSGOM STE, 'KHOR LO ZUNG RE THABS SHES ZUNG RE'I TSUL DU
BSGOM PA YIN NO, ,

ZHES GSUNGS PA LTAR, 'KHOR LO BZHI GSAL BTAB NAS, GSUM LDAN
LAS, LUGS 'DI LA RTZA'I GSAL SNANG GI GNAS CHA BRTAN PO RING
DU BSGRUB PA DANG MI BSGRUB PA GNYIS SNANG NA'ANG SNGA MA LTAR

BYAS NA LEGS PA YIN NO, ,GRUB CHEN LA BA BA'I GZHUNG LAS
RTZA'I GSAL SNANG BSGRAB PAR BSHAD DO, ,CES GSUNGS PAS GSAL
SNANG BSGRUB PAR BYA'O, ,DE NAS YI GE GSAL 'DEBS TSUL RJE

MAR BAS, GNAS NGO MTSAR MKHA' 'GROS LUNG BSTAN PA, BYANG
PHYOGS PU LA HA RIR PHYIN, SGO BSRUNG NA RO PAn CHEN LA, RGYUD
ZAB MOD GYES PA RDO RJE THOS, BSRE 'PHO 'TSAMS SBYOR GYI GDAMS

NGAG THOB, KHYAD PAR GTUM MO LAS RGYA ZHUS, SNYAN RGYUD KYI
GNAD LA NGO SPROD BYAS, ZHES GTUM MO'I MAN NGAG GTZO BOR DGYES
RDOR LA BRTEN NAS RNYED PAR GSUNGS PAS 'DIR BDE DGYES THUN

MONG PA'I BSHAD RGYUD SAm BU tA LAS, LTE BAR AA YI GZUGS KYIS
NI, ,THUNG DU RU NI RAB TU GRAGS, SNYING LA YANG NI H'Um NYID
NI, ,RING PO MA MO GNYIS DANG GNAS, ,MGRIN PAR AOm GYI

GZUGS KYIS NI, ,MA MO GSUM BRJOD PU LU TA, ,DPRAL BAR HAm GI
RNAM PA 'DI, SGRA DANG THIG LE MI SHIGS PA, ,CES GSUNGS PA
LTAR TE DE YANG, GSUM LDAN LAS, AA THUNG

BSGOM PA'I GNAS NI LTE BA'I 'KHOR LO'I DBUS KYI RTZA DBU MA
SKAL BA'I NANG NGOS LA NYE BA DE'I NA BA KHO NAR BSGOM DGOS
SO, ,DER BSGOM PA'I CHU LA NI, ZLA GDAN CHUNG DU GCIG GI STENG
DU

@86A *, ,RGYA YIG GI AA THUNG, BOD YIG GI DBU CAN GYI SHAD
'DRA BA GCIG YOD PAS, YI GE AA THUNG SHAD KYI RNAM PA 'DRA
BGYEN DU 'GRENG BA MDOG DMAR PO GCIG BSGOM, SNYING KHAR YI GE

BSGOM PA LA, BSGOM PA'I GNAS NI, CHOS KYI 'KHOR LO 'DAB MA
BRGYAD PA'I DBUS KYI RTZA DBU MA NU MA GNYIS KYI DBUS DRANG
THAD NAS SKAL PA LA NYE BAR YOD PA'I DHU TI'I NANG KHO NAR
BSGOM DGOS SO, ,

BSGOM PA'I TSUL NI, DER ZLA GDAN LA H'Um YIG SNGON PO MGO THUR
DU LTA BA BYANG CHUB KYI SEMS KHA BA LTA BU 'DZAG PA CIG BSGOM
MO, ,MGRIN PAR YI GE BSGOM PA LA BSGOM PA'I GNAS NI LONGS
SPYOD KYI

'KHOR LO RTZA 'DAB BCU DRUG PA'I DBUS KYI RTZA DBU MA MGRIN
PA'I DBUS NAS NANG GI SKAL BA'I NGOS LA NYE BA'I DHU TI'I NANG
KHO NAR BSGOM DGOS SO, ,BSGOM PA'I TSUL NI DER ZLA GDAN LA AOm
YIG DMAR

BO MGO GYEN DU LTA BA CIG BSGOM MO, ,SPYI BOR YI GE BSGOM PA
LA BSGOM PA'I GNAS NI, SPYI GTZUG TU BDE CHEN GYI 'KHOR LO
RTZA 'DAB SO GNYIS PA'I DBUS KYI RTZA DBU MA'I NANG NYID DU
BSGOM DGOS SO, ,

BSGOM PA'I TSUL NI DER ZLA GDAN LA HAm YIG DKAR PO MGO THUR DU
LTA BA CIG BSGOM STE, DE BZHI KA YANG 'KHOR LO SO SO'I DBUS
KYI DHU TI LA RO RKYANG GI MDUNG PAS DKRIS PA'I THAD KA'I RTZA
DBU MA'I

NANG DU BSGOM PA NI GNAD SHIN TU CHE BA YIN NO, ,ZHES PA LTAR
RO, ,YI GE RNAMS 'KHOR LO 'DI BUS SU BSGOM DGOS PA NI, SAm BU
tA LAS, SNYING KA'I NANG SON PADMA NI, ,'DAB MA BRGYAD

PA SNYING POR BCAS, DE YI NANG DU SON PA'I RTZA, ,MAR ME'I
RANG GI NGO BO CAN, ,CHU SHING GI NI ME TOG LTAR, ,BRGYAD
ZHING KHA NI 'OG TU'O, ,DE YI NANG GNAS DPA' BO NI, ,NYUNG
DKAR

@86B GYI NI SBOM PHRA TZAM, ,MI SHIGS H'Um GI SA BON NI, ,KHA
BA LTA BU 'DZAG PA NYID, ,LUS CAN RNAMS KYI SNYING DGA' BA,
,DBYED CES BYA BAR RNAM PAR BSHAD, ,CES DANG, GSUM LDAN

LAS; DE YI NANG DU SON PA'I RTZA NI SNYING PO ZHES PA RTZA DBU
MA'O, ,DE YI NANG DU GNAS PA ZHES, ,H'Um YIG RTZA DBU MA'I
NANG DU BSGOM PAR GSUNGS PA NI, YI GE GZHAN GSUM LA'ANG

'DRA'O, ,ZHES PAS SO, ,YI GE CHE CHUNG NI GSUM LDAN LAS, YI GE
CHE CHUNG GA TSAD NI H'Um YIG GI SKABS SU YUNGS DKAR SBOM PO'I
TSAD TZAM DU GSUNGS PA YANG YI GE BZHI KA LA 'DRA

BAS; YI GE JI LTAR CHUNG ZHING RNAM PA GSAL BA LA SEMS 'DZIN
THU BA NA RLUNG SHIN TU 'DU SLA BAS GNAD CHE'O, ,ZHES PA LTAR
RO, ,AA THUNG YANG ZLA PHYED THIG LE N'A DA DANG BCAS PAR

BSGOM STE, GSUM LDAN LAS, AA THUNG KLAD KOR CAN DU SAm BU tA
LAS MA GSUNGS KYANG, MAN NGAG GIS KLAD KOR CAN DU BYED PA MAN
NGAG SNYE MA LAS BSHAD PA BZHIN DU BDE MCHOG SDOM 'BYUNG LAS

GSUNGS PAS, YI GE BZHI KA'I MGOR ZLA PHYED DANG THIG LE N'A DA
DANG BCAS PA DANG, BYANG CHUB KYI SEMS PA MO LTA BU 'DZAG PA'I
RNAM PA CAN DU BSAM STE, 'DI LA BDE BA CHE BA'I GNAD YOD DO,
,ZHES SO,,

YI GE RNAMS DANGS SHING 'TSER BAR BSGOM STE, GSUM LDAN LAS,
SHIN TU 'TSER BA'I 'OD CAN DU BSGOM NA BYING BA GCOD SLA ZHING
TING NGE 'DZIN GSAL NYAMS CHE'O, ,ZHES SO, ,DE RNAMS LA SEMS

'DZIN LUGS NI, GSUM LDAN LAS, DMIGS PA DE RNAMS LA SEMS 'DZIN
TSUL NI DMIGS RTEN PHRA MO'I NANG DU SEMS ZHUGS PA'I TSUL GYIS
'DZIN PAR GSUNGS PAS, TSUR NGOS NAS PHAR LA LTA 
@87A *, ,BA'I RNAM PA CAN DU MI BYA'I, YUL CAN GYI SEMS YUL DE'I
NANG DU 'DRES BA BZHIN DU BYA STE, SKYED TSUL 'DI LTAR BYAS NAD
GZOD SEMS THIG LE DANG 'DRES PAR 'GYUR BA'I NYAMS SKYES NAS

RLUNG 'DU BAR SHIN TU SLA'O, ,DE LTAR SEMS 'DZIN PA HA CANG GRIM
GRAGS PA DANG, HA CANG LHONG GRAGS PAS BYING RGONG SKYE BAS, DE
GNYIS SPANGS NAS SEMS BZUNG BAR BYA'O, ,DE YANG SNYING KHA YAN
CHAD

KYI YI GE GSUM LA DANG PO YUN THUNG BA RE BZUNG LA SHAS CHER AA
THUNG LA SEMS BZUNG, DMIGS PA PHRA MO LA GANG BYAS KYANG SEMS
'DZIN PA DKA' BAR SNANG NA, CUNG CHE RU BTANG LA DE LA BRTAN PA
NA, DMIGS

PA PHRA MOR BYAS LA SEMS BZUNG NGO, ,ZHES PA LTAR RO, ,GNAS
BZHIR YI GE BZHI BSGOM PA'I DGOS PA NI, GSUM LDAN LAS, 'DI 'DRA
BA'I GTUM MO BSGOM PA NI DGA' BA BZHI BSKYED PA'I CHED YIN

LA; DE BSKYED PA LA THOG MAR RTZA RNAMS ZHU BA'I BYANG SEMS DANG
RLUNG GNYIS SPYI BO'I RTZA 'KHOR DU 'DUS PA NA DGA' BA SKYE DE
YANG RTZA GNAS SO SOR GYIS NAS MGRIN PA'I RTZA 'KHOR DU 'DUS PA
NA MCHOG

DGA' SKYE, DE NAS YANG SO SOR GYIS NAS SNYING KA'I RTZA 'KHOR DU
'DUS BA NA KHYAD PAR GYI DGA' BA SKYE, DE NAS YANG SO SOR GYES
NAS LTE BA'I RTZA 'KHOR DU 'DUS PA NA LHAN SKYES KYE DGA' BA
SKYE DGOS SO,,

DE'I PHYIR 'KHOR LO BZHI SO SO'I LTE BA'I DHU TI'I NANG DU YI GE
LA SEMS BZUNG BAS GNAS DE BZHIR RLUNG SEMS SHIN TU 'DU SLA BA
DANG, GNAS DE BZHIR DGA' BAR SKYES NAS DE NYAMS MYONG GIS LEGS
PAR MTSON

THUB PA DGOS PA LA, GNAS GONG MA NAS BYANG SEMS ZHU NAS BABS PA
GNAS DE DAG TU GNAS YUN MI RING NA, DGA' BA RNAMS KYI KHYAD PAR
LEGS PAR NGOS MI ZIN CING, KHYAD PAR DU LHAN SKYES

@87B KYI DGA' BA NGOS MI ZIN NO, ,GNAS BZHI PO DER SEMS 'DZIN
YUN RING BA'I GNAS CHA BRTAN PO RNYED NA, DE DAG TU BYANG SEMS
BABS PA RING DU GNAS PA'I GNAD CHE'O, ,GZHAN YANG SBYI BO'I HAm
YIG LA

SEMS BRTAN NA, DE THIG LE DKAR BO'I GNAS YIN PAS, DKAR CHA 'PHEL
BA STOBS CHE, MGRIN PA'I YI GE LA SEMS BRTAN NA, DE RO MAS KHRAG
'BEL 'DZIN BYED PA'I GNAS YIN PAS, LTE BA

NAS 'ONG BA'I GTUM MO'I RDUL THIG LE'I GNAS SU 'KHRID LA STOBS
CHE ZHING RMI LAM GYI DAG SBYOR LA BOGS THON BA CIG 'ONG,
,SNYING KHA'I H'Um YIG LA SEMS BRTAN NA, DE 'OD GSAL 'CHAR BA'I
GNAS

MCHOG YIN PAS, SAD DUS DANG GNYID DUS GNYIS KA'I 'OD GSAL 'CHAR
BA LA STOBS CHE'O, ,LTE BA'I AA THUNG LA SEMS BRTAN NA, DE
RKYANG MAS KHU BA 'PHEL 'DZIN BYED PA'I GNAS YIN PAS,

LTE BA NAS BYANG SEMS DKAR POS LUS KUN RGYAS PAR BYED PA'I GNAD
CHE LA, YANG GNAS DE GTUM MO'I ME GNAS PA'I GNAS KHYAD PAR CAN
YIN PAS, BYANG SEMS ZHU BYED KYI ME 'BAR PA LA MCHOG

TU BSNGAGS PAS, RTZA 'KHOR DANG DE LA BKOD PA'I YI GE BSGOM PA'I
GNAD RNAMS LEGS PAR SHES PA GAL CHE'O, ,ZHES PA LTAR RO, ,DMIGS
PA DE RNAMS LA GSAL SNANG BSGRUB PAR BYA STE, GSUM

LDAN LAS, RTZA LA BKOD PA'I YI GE YANG, GSAL SNANG BYUNG GI BAR
DU BSGOM PAR LA BABS GSUNGS SO, ,ZHES SO, ,DMIGS PA DE DAG LEGS
PAR GOMS PAS LHAN SKYES BSKYED PAR NUS PA NI,

SAm BU tA LAS, RGOD MA'I ME YI GZUGS KYI NI, BDAG MED MA NI THIG
LER BRDZOD, ,LAS KYI RLUNG GIS BSKUL BA YIS, ,LTE BA'I DKYIL
'KHOR DU NI 'BAR, ,DPYID THOB PA YIS TSOD

@88A *, ,SHES PAS, ,SNYOMS PAR 'JUG PAS RNAM PAR GNAS, ,DPA' BO
SHR'I NI HE RU KA ,'DI NI DPYID DANG THIG LER BRJOD, ,CES DANG,
GSUM LDAN LAS, DES NA SNGAR BSHAD

PA'I SEMS 'DZIN LUGS LEGS BAR SHES NAS BSGOM NA, DE TZAM GYIS
SROG DHU TA'I TSUR NAS GTUM MO 'BAR STOBS KYIS BYANG SEMS ZHU BA
LA BRTEN NAS DGA' BZHI SKYE BA NI NGES PAR 'ONG NGO, ,

ZHES SO, ,DE LTAR NA'ANG BLA MA SNGA MA'I MAN NGAG NAS 'BYUNG BA
LTAR BUM PA CAN DANG SPRAGS NAS BSGOM TSUL LO, RLUNG SBYOR BSGOM
PA'I DUS NI, GSUM LDAN LAS, DANG PO GSAR DU

BSGOM PA'I MGO 'DZUGS LA, SPYI TZAM NAS RLUNG GSUNG RDO RJE'I
NGO BO YIN LA, DE'I NANG NAS KYANG PADMA MGON PO'I RLUNG GYEN
RGYU GTZO BOR RGYU DUS SU BSGOM PAR SDOM 'BYUNG GI 'GREL PA
PADMA CAN NAS BSHAD

DO; ,ZHES PA LTAR RO, ,BUM PA CAN NI GSUM LDAN LAS, 'ON KYANG
BOD KYI BLA MA RNAMS KYI GTUM MO'I MAN NGAG LA RTZA DANG YI GE
BSGOM PA RLUNG BUM PA CAN DANG SPRAGS NAS BYED MANG BAR BYUNG
BA
NI,

GTUM MO'I NYAMS MYONG MYUR BA'I CHED DU MDZAD SNANG BA BZHIN,
'DIR YANG BSHAD NA, RDUB DANG DGANG DANG GZHIL BA DANG, MDA'
LTAR 'PHANG DANG RNAM BA BZHI'O, ,ZHES BUM PA CAN GYI RLUNG
SBYOR

KHYAD PAR BZHI LDAN CIG DGOS PAR 'DI PA'I BLA MA GONG MA BZHED
DO, ,ZHES PA LTAR LAS KHYAD PAR DANG PO NI, GSUM LDAN LAS, DE LA
RDUB PA'I SBYOR BA NI KHA NAS MI RDUB PAR SNA BUG NAS BYED PA
DANG,

DE YANG DRAG PO MIN PAR 'JAM PO RING BAR RDUB GSUNGS PA LTAR RO,
,GNYIS PA NI, GSUM LDAN LAS DGANG BA'I SBYOR BA NI NANG DU RDUB
BA'I 'TSAMS DE NAS PHYIR MI GTONG BAR NANG DU MNAN PAS RO RKYANG

@88B GI RTZA GNYIS NAS SI RI RI SONG NAS RGYU MA PHUS BTAB PA
BZHIN RTZA GNYIS BO KHRIG GIS GANG BAR BSAM BA'O, ,ZHES PA LTAR
RO, ,GSUM PA NI, GSUM LDAN LAS, ,GZHIL BA'I SBYOR BA NI,

NANG DU RDUB PA'I 'TSAMS DE NAS RTZA GNYIS KYI RLUNG THAMS CAD
DBU MA'I NANG DU SUR GYIS CHUD PAR BSGOMS LA MCHIL MA CIG SGRA
MED DU MYING DE, STENG RLUNG GNAS DER MNAN, DE NAS 'OG GI SGO
GNYIS

NAS 'OG RLUNG 'JAM PO GCIG AA THUNG GI SAR 'THEN LA, DER DMIGS
PA GTANG LA RLUNG THUB TSAD DU BZUNG NGO, ,ZHES PA LTAR RO,
,BZHI PA NI, GSUM LDAN LAS, MDA' LTAR 'PHANGS PA'I SBYOR

BA NI RLUNG PHYIR GTONG BA NA RTZA DBU MA'I NANG NA YAR BDE
PHRI'I LI 'GRO BAR BSAM GYI, SPYI GTZUG NAS THON PAR BSAM PAR MI
BYA'O, ,ZHES PA LTAR RO, ,RLUNG NANG DU 'DZIN PA'I TSE, GNYIS KA
AA

THUNG LA THIM PAR BSGOM PAR BYA STE, GSUM LDAN LAS, STENG 'OG
NAS LTE BAR DRANGS TE 'DZIN PA NA, LUS BYIN PO RLUNG GIS KHENGS
PA DANG, MGRIN PA DANG SNYING KA YAN CHAD KHENGS PA LA DMIGS

BA GTAD PA SOGS BYAR MI RUNG GI ,AA THUNG GANG DU BSGOM PA DER,
RLUNG GNYIS KHA SBYOR BA LA DMIGS PA GTOD PA GNAD DAM PA YIN TE,
SROG DBU MAR 'DZUD PA LA SROG THUR GNYIS DE'I NANG DU KHA

SBYOR BA GCIG DANG, DER YI GE SNGAR BZHIN BSGOM PA LA DMIGS PA
GTOD PA'I SEMS KYI GNAD GNYIS DANG LDAN DGOS PA'I PHYIR RO,
,ZHES SO, ,DE LTAR BSGOM PAS SROG DBU MAR 'DZUD NUS PA

NI; GSUM LDAN LAS, DE YANG RO RKYANG KHA PHYE BA'I TSE DBU MA
KHA ZUM, DBU MA KHA PHYE BA'I TSE, RO RKYANG KHA ZUM PAR NGES PA
YIN PAS, BUM PA CAN GYIS RO RKYANG NAS RLUNG PHYI ROL TU RGYU BA

@89A *, ,'GOG PA DANG DBU MAR 'DZUD PA'I DMIGS PA GNYIS GOMS PAR
BYAS PAS, GOMS PA'I MTHA' DBU MAR 'DZUD NUS PA 'BYUNG NGO, ,ZHES
PA LTAR RO, ,RLUNG 'GOG LUGS JI LTAR

BYED PA NI, GSUM LDAN LAS, RLUNG 'GOG LUGS DANG YUN CI TZAM CIG
NAS PHYIR GTONG BA NI, DPAL PHAG MO GRU PA'I GDAMS NGAG LAS,
,DANG PO RTZA SBYONG BA YIN PAS RLUNG MI THUB BZHIN DU MI

GNON PAR DBUGS KYIS THUB TSAD MI DRAG TZAM DU MNAN LA, PHYI NAS
JE DRAG JI DRAG TU GNON PA YIN NO, ,ZHES GSUNGS PA LTAR RLUNG
'JAM POR RE DGA' CIG TU MA SONG BAR DU, RO STOD BSIGS KYI NA

GNON PA DANG, RLUNG DRAG TU 'THEN NAS GNON PA SOGS KYI DRAG PO
MI BYA BA DANG, YUN KYANG MI BDE BAR MNGON PA MA BYUNG BAR DU
BYA'I, MI BDE BA BYUNG YANG 'DZIN YUN SRING BA MI BYA STE, DE
LTAR

BYAS KYANG DBU MAR 'DU BA LA DE TZAM MI PHAN PA'I PHYIR TE, YUN
CIG GI RING LA SPRUL BA'I 'KHOR LO'I DBUS SU BZUNG BA DE YUN
CUNG ZAD RE LAS DER MI GNAS PAR PHYIR LA 'CHUGS 'GRO BA'I PHYIR
DANG, 'KHOR

LO'I DBUS LAS PHYIR RING PAR RLUNG ZIN BA LA DROD DANG BDE BA
THAN THUN SKYE YANG SROG DH'U TIR TSUD BAL PHAN TSUNG BA'I PHYIR
RO, ,ZHES DANG, RLUNG 'KHOR LO'I LTE BAR RANG SHUGS KYI GNAS PA
BYUNG BA'I 'TSAMS

NAS YUN BSRENG BA SHES DGOS SO, ,ZHES PA LTAR RO, ,DE BSGOM BA'I
SKABS NI GSUM LDAN LAS, BUM PA CAN BSGOM PA NI LTO STONG DANG
ZAS ZOS PA'I RJES YIN NA LTO BDE MOR SONG BA'I 'TSAMS 

RNAMS SU BYAL, BAR MA CHAD DU HA CANG RGYUN RING MI BYA BAR BAR
SKABS SU NGAL GSO ZHING BSGOM MO, ,ZHES PA LTAR RO, DE DANG
SBRAGS TE 'BAR 'DZAG GI DMIGS PA BYED TSUL NI, GSUM LDAN LAS,

@89B DE LTAR BUM PA CAN BSGOM PA BYANG BA'I 'TSAMS SU, BUM PA
CAN GYI RLUNG SBYOR BSGOM BZHIN PA'I STENG NAS, LTE BA DANG
SNYING KHA DANG MGRIN PA DANG SPYI BO'I RTZA 'KHOR BZHI'I LTE
BAR RTZA MDUD KYIS DKRIS PA'I BU GAR

SNGAR BSHAD PA BZHIN DU, AAm, H'Um, AOm, HAm, BZHI GSAL GDAB BO,
,DE NAS GSANG GNAS KYI 'KHOR LOR GNAS PA'I RLUNG GIS ME BSKUL
BA'I GTUM MO'I RANG BZHIN GYI AOm YIG 'BAR BA'I ME'I 'OD

ZER DHU TI'I NANG LA GYEN DU SONG NAS, HAm AOm H'Um GSUM BZHUS
PA LTE BAR AAm YIG LA BABS STE DE DANG DBYER MED DU GYUR TE LHAN
CIG SKYE DGA'I RANG BZHIN GYI THIG LER BLTAS LA SEMS BZUNG NGO,
,DE LA SEMS ZIN PA NA THIG

LE DE LAS GTUM MO'I ME PHRA MO ME LCE GCIG TU 'BAR BA LTAR GNAS
PAR BSGOM MO, ,DE'I 'OD KYIS 'KHOR LO GONG MA'I GNAS NAS BYANG
CHUB KYI SEMS ZHU BA'I BDUD RTZI ZAG PAS, LTE BA'I AAm YIG GANG
ZHING, AAm YIG

DE LA SEMS RTZE GCIG PAS BRTAN PA THOB PA'I MTSAN MA MTHONG BDE
SRID DU BSGOM MO, ,SEMS BRTAN PA NA GTUM MO'I 'OD ZER GYI SNANG
BAS LAS KYI PHYI NANG DANG GNAS KHANG SOGS THAMS CAD LAG MTHIL
GYI SKU RUNG BZHIN

DU GSAL BAR BSGOM ZHING, ME PHRA ZHING ME LCE GCIG TU GYUR PA LA
SEMS 'DZIN PA GAL CHE'O, ,DES NI TING NGE 'DZIN GSAL NYAMS CHA
ZHING TING NGE 'DZIN MYUR DU RDZOGS PAR 'GYUR RO, ,ZHES PA LTAR
RO, ,DE LTAR

BSGOM PAS RLUNG DBU MAR ZHUGS GNAS THIM GSUM 'BYUNG BA'I RTAGS
NI, RJE BTZUN MI LA'I ZHAL NAS, RLUNG RO RKYANG DHU TIR TSUR BA
BDE ZHES DANG, DBU GSAL 'GRO 'ONG MED NA BDE, RGYU BA CHAD NA
YONGS KYANG

BDE; ZHES DANG, GRUB CHEN LAB BAS, DANG PO RI DVAGS SRED BZHIN
SNANG BA STE, ,MTSAN MA GNYIS PA DUD KHO'I RNAM PA CAN, ,GSUM PA
SRIN BU MA KHYER DANG 'DRA BA, ,BZHI PA SGRON ME 'BAR BA LTA BUR

@90A *, ,GSAL; ,MTSAN MA LNGA BA RNAM PAR MA BRTAGS PAR, ,SPRIN
BRAL NAM MKHA' LTA BUR SNANG BA YIN, ,ZHES PA LTAR RO, ,DGA'
BZHI 'DREN TSUL NI, GSUM LDAN LAS SNA BUG GI RGYU BA

PHRA MO YANG LOG PA LA THIM DKA' SLA GNYIS LAS, THIM DKA' NA
YUNG CIG LA LTO BA RLUNG GIS KHENGS PA 'BYUNG ZHING, DE NAS ZHI
BAR 'GYUR LA, ZHI MA THAG LTE BA DANG GSANG GNAS ME GNAS PA'I
THAD NA DRONG KHYAD PAR CAN

SKYE, DE NAS RIM GYIS ZHU BDE 'DREN NO, ,ZHES DANG, RDOR 'PHRENG
LAS, RDO RJES LUGS 'BYUNG BSHAD BYA STE, ZHES SOGS DANG, SPRUL
BA'I 'KHOR LOR DGA' BA DANG, ZHES SOGS LTAR RO, ,DE LTAR

DRANGS PAS LHAN SKYES KYI YE SHES BSGOM TSUL NI, GSUM LDAN LAS,
SNGAR BSHAD PA LTAR GYI YAS BABS KYI DUS SU BYANG SEMS ZHU BA
NOR BU'I RTZE'I BAR DU SLEB NAS PHYIR MTHON PA NA LHAN SKYES KYI
DGA' BA SKYE BAS

DE'I DUS SU SNGAR GTAN LA PHAB PA'I LTA BA DRAN PAR BYAS NAS LTA
THOG TU BZHAG STE BDE STONG DBYER MED BSKYANG, LTA BA'I GO BA
LEGS PO MED NA'ANG SEMS KYI SPRO BSDU RNAMS NGOR LA BDE BA DE
NYID LA CIG NAS GNAS KYI BAR

DU BSKYAD DO, ,DE BZHIN DU BYANG SEMS NOR BUR ZIN BGYEN DU ZLOG
PA NA SPYI GTZUG TU NAM SLEB PA'I TSE, MAS BRTAN GYI LHAN CIG
SKYES BA'I YE SHES SKYE BAS, DE'I TSE YANG DE NGO SHES PAR BYAS
LA BDE STONG DBYER MED

DAM PA DE BA RKYANG BA'I MI RTOG PA SNGAR BSHAD PA BZHIN CI TZAM
GNAS NUS NUS KYI BAR DU BSKYANG NGO, ,ZHES PA LTAR RO, ,DE LAS
LDANG BAR 'DOD PA NA PHUNG PO RNYED BA LAS GOS LOGS SU YI DAM
GYI SKUR LDANG ZHING DE DANG

DUS MNYAM DU LUGS LDOG GI RTAGS 'CHAR RO, ,MNYAM BZHAG LAS LDANG
BAR 'DOD PA NA PHUNG PO RNYING PA DAM TSIG SEMS DPAR BLTAS PA'I
THUGS KAR YE SHES SEMS DPA'I TSUL GYIS ZHUGS TE GANG SNANG SNGAR
GYI

@90B BDE STONG GIS RGYAS BTAB STE BDE CHEN 'BAR BA'I RKYEN DU
'GYUR PAR BYA'O, ,GNYID DANG 'CHI DUS SNYING KA'I H'Um YIG LA
DMIGS TE BSRE BA RNAMS BYA'O, ,SGYU LUS DANG 'OD GSAL GYI RNAM
BZHAG NI, RJE MAR PAS

NUB TUL KshE tI 'GRONG KHYER DU, DPAL YE SHES SNYING PO'I ZHABS
LA GTUGS, ,PHA RGYUD GSANG BA 'DUS PA NYAN, ,SGYU LUS 'OD GSAL
GYI GDAMS PA THOB, ,LAM RIM PA LNGA YI DON LA BSLAB, ,CES

GSUNGS PAS 'DUS PA'I MAN NGAG LAS 'BYUNG BA LTAR SBYANG NGO,
,BAR DO NI RIM LNGA BSDUS GSAL LAS, ,BAR DO RNAM GSUM BSRE BAR
BYA, ,ZHES GSUNGS PA LTAR GYI BSRE BA'I SKOR DANG KHYAD PAR DU
'CHI DUS

KYI RNAM BZHAG LEGS PAR SHES PAR BYAS TE SBYANG NGO, ,'PHO BA
DANG GRONG 'JUG GNYIS, RJE MAR BAS, LO GSUM BAL PO'I MTHIL DU
BSDAD, ,RJE BYIN BRLABS CAN GYI BAL PO LA, ,RGYUD ZAB MOR GRAGS

PA'I GDAN BZHI NYAN, ,'PHO BGRONG 'JUG GI GDAMS PA THOB, ,CES
GSUNGS PAS GTZO BOR GDAN BZHI SOGS LAS 'BYUNG BA LTAR SBYANG
DGOS LA, DANG PO NI, RJE BDAG NYID CHEN POS MDZAD PA'I 'PHO
KHRID

CHEN MO LAS SHES PAR BYA'O, ,DE LA GTUM MO LA BRTEN NAS SEMS
DBEN GYI DOR THUB PA'I DGA' BZHI 'DREN ZHING DES SGYU LUS MNGON
DU BYED NUS LA, SGYU LUS PAS 'OD GSAL MNGON DU BYAS TE SLOB MI
SLOB KYI

ZUNG 'JUG RNAMS RIM GYIS MNGON DU BYED PAS, ,GDAMS PA 'DI LA RIM
LNGA'I GDAMS NGAG GI GNAD RNAMS LEGS PAR TSANG ZHING, TSE 'DIR
MCHOG MI 'GRUB PAR BAR DOR 'GRUB PA LA GTZO BOR MKHO BA'I YAN

LAG BAR DO DANG, SKYE BA BRGYUD DGOS PA LA SDAGS SPYOD PA'I RTEN
KHYAD PAR CAN DU SKYES NAS LAM MYUR BAR BYED PA'I YAN LAG 'PHO
BA DANG, RANG GZHAN GYI RTEN DMAN MCHOG BRJES NAS LAM MYUR BAR
GCOD PA'I

@91A *, ,YAN LAG GRONG 'JUG GI GDAMS PA RNAMS TSAD BAS LAM GYI
YAN LAG KYANG LEGS PAR TSANG BA YIN TE, RIM LNGA BSDUS GSAL LAS,
,GTUM MO'I RNAL 'BYOR RLUNG GIS TE, ,SEMS

DMIGS BDE BA CHEN PO'O, ,RMI LAM SKU MA GCIG TU SBYANG, ,BAR DO
RNAM GSUM BSRE BAR BYA, ,NYON MONGS YE SHES LAM DU 'GYUR, ,LAM
MYUR GCOD PA 'PHO BA STE, ,GRONG DU 'JUG PA YAN LAG GO,

'OD GSAL GNAS THOB MNGON SANGS RGYAS, ,ZHES SO, ,CES PA 'DI NI
GYI NA BA NGAG DBANG BLO BZANG CHOS LDAN GYIS RANG BZOS BSLAD PA
MED PAR BKA' DRIN MNYAM MED GSUM LDAN RDO RJE 'DZIN PA RJE BTZUN
DKON

MCHOG RGYAL MTSAN DPAL BZANG PO'I ZHAL SNGA NAS KYI MAN NGAG DRI
MA MED PA LA BRTEN NAS YID CHES PA'I KHUNGS LAS NYAMS LEN GYI
GNAD RNAMS BTUS TE RANG GI BRJED THOR BKOD PA'O, ,'DIS KYANG
RGYAL BA BLO BZANG

GRAGS PA'I BSTAN PA PHYOGS DUS KUN TU DAR ZHING RGYAS LA YUN
RING DU GNAS PAR GYUR CIG, ,,