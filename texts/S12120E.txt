*, ,GTOR MA'I RNAM BSHAD RGYAL BA'I BDE LAM GZHUNG DON RAB GSAL
ZHES BYA BA BZHUGS SO,, ,,

@001 #, ,NA MO GU RU MANYDZU GHO sh'A YA TZTSA SVA RA SVA STYEE,
LHA MI'I BLA MA SH'AKYA'I RGYAL PO DANG, ,BDUD RTZI'I SGO 'BYED
BTZUN PA KUN DGA' BO, ,JO BO YAB SRAS

SKU MCHED SNAR THANG BA, ,DGE 'DUN RGYA MTSO PAn CHEN YAB SRAS
SOGS, ,TSOGS CHUNG LAM BZANG STON RNAMS PHYAG BYA'I YUL, ,LA LA
BU, MKHAS KYANG BRGYA RTZA'I

KHUNG MED SKAD, ,RIL BU KHO NA 'DOD DE LUNG DANG 'GAL, ,JO BO MI
'DREN ZLA RGYAN 'DREN SOGS DRI, ,DAG BYED BKA' GDAMS SNGA PHYI'I
GANG G'A'I RGYUN, ,RGYUD DANG RGYA

GZHUNG GRANGS MED RBA RLABS CAN, ,THUB BSTAN MA DROS MTSO LAS
LEGS 'BYUNG BA, ,BSTEN GANG TSOGS GNYIS LHA DBANG RJES 'GRO
ZHING, ,SANGS RGYAS BYE BA GANGGA'I KLUNG

@002A *, ,DGYES 'DZUM, ,DE LA 'DIR CHU GTOR GYI RNAM BZHAG LA,
GANG LA BRTEN PA'I GZHUNG NGOS BZUNG BA, LO RGYUS BRGYUD TSUL
DANG BCAS PA, ,CHO GA'I RNAM BZHAG BSHAD

PA DANG GSUM LAS, DANG PO NI, RGYUD BDUD RTZI 'BYUNG BA DANG,
'JAM DPAL KHRI DRUG STONG BZHI PA'I RTOG PA DANG, KHA 'BAR MA'I
GZUNGS GNYIS DANG, CHU GTOR GYI CHO GA DZA YA SA NAS

MDZAD PA DANG, DE'I 'GREL PA SH'AKYA BSHES GNYEN GYIS MDZAD PA
DANG, JO BO LHA CIG GIS MDZAD PA'I CHU GTOR DANG, BDUD RTZI
'BYUNG BA'I RNAM BSHAD JO BOS MDZAD PA DANG, RGYAL BA'I

SDE'I GTOR CHOG GI RNAM BSHAD SLOB DPON MI BSKYOD PAS MDZAD PA
DANG, AA BHYA'I BYANG CHUB GZHUNG LAM DANG, YE SHES RDO RJE'I
LAM RIM DANG, KLU SGRUB KYI GTOR MA SNA TSOGS RNAMS

@002B LA GZHI BYAS, JO BO YAB SRAS KYI GSUNG RGYUN RNAMS SO,
,GNYIS BA LO RGYUS BRGYUD TSUL LA GNYIS LAS, LO RGYUS NI, BDUD
RTZI 'BYUNG BA'I GZUNGS ZHES BYA BA CHAB GTOR GYI RGYUD DE, BCOM
LDAN 'DAS RGYAL PO'I KHAB NA

BZHUGS PA'I TSE KHYIM BDAG BZANG SKYONG GIS SBOS CHU LA SMAN
DANG ME TOG SNA TSOGS BTAB PA GCIG KHYER NAS BCOM LDAN 'DAS LA,
SANGS RGYAS BYANG SEMS DANG RIGS DRUG LA PHUL BAS PHAN YON CHEN
PO 'BYUNG BAR BYIN GYIS

BRLAB TU GSOL ZHES ZHUS PAS, BDUD RTZI'I 'BYUNG BA'I TING NGE
'DZIN LA SNYOMS PAR ZHUGS NAS SNGAGS DRUG TING NGE 'DZIN DRUG
GSUNGS TE, RGYAL BA'I SDE'I CHU GTOR LAS, SBYIR GTOR MA'I LAS
BGYI'O, ,'TSAL MA BRTAGS

PA RNAM PA DRUG STE SBYANGS PA LA SOGS PA'O, ,ZHES SO, ,BRTAGS
PA RNAM PA DRUG NI, SBYANGS PA DANG, SPEL BA DANG, MOS PAS
BSGYUR BA DANG, DBANG BA DANG, THOB PAR BYED PA DANG, DBANG DU
BYA BA DRUG GIS TING NGE 'DZIN DRUG DANG,

SNGAGS DRUG GI DON BRTAGS PA STE SEMS PAR BYED PA YIN PA'I
PHYIR, DZA YA SE NA'I CHU GTOR LAS, SBYIR GTOR MA'I LAS BGYI'O,
,'TSAL MA BRTAGS PA DRUG STE SBYANGS PA LA SOGS PA'O, ,DE LA
SBYANGS PA NI CHOS NYID RNAM PAR

DAG PA'I SNGAGS DAD PHYAG RGYA'O, ,SPEL BA NI NAM MKHA' MDZOD
KYI SNGAGS DANG PHYAG RGYAS SO, ,MOS PAS BSGYUR BA BDUD RTZI
'BYUNG BA'I SNGAGS DANG PHYAG RGYAS SO, ,SPYOD PAR DBANG BA NI
RGYA CHEN SHUGS LDAN 'OD KYI SNGAGS DANG PHYAG RGYAS SO, ,

@003A *, ,THOB PAR BYED PA YE SHES SKAR MDA'I SNGAGS DANG PHYAG
RGYAS SO, ,DBANG DU BYA BA NI LHA MGON SPYI'I SNGAGS DANG PHYAG
RGYAS TE DBANG PHYUG 'KHOR LO'I SNGAGS DANG PHYAG RGYAS SO,
,ZHES DANG, MKHAS GRUB THAMS CAD MKHYEN

PA'I RGYUD SDE SPYI RNAM LAS KYANG, BDUD RTZI 'BYUNG BA'I GZUNGS
ZHES BYA BA CHAB GTOR GYI RGYUD DE, ZHES DANG, CHU GTOR RNAM
BSHAD SH'AKYA BSHES GNYEN GYIS MDZAD PA LAS, THAMS CAD MNYAM PAR
THOB PA MI MTHUN PA MED PA STE, DE NYID

KYI PHYIR SNGAGS DANG PHYAG RGYAS DON THAMS CAD 'GRUB PAR BYED
PA YIN NO, ,DE YANG JI SKAD DU, GSANG SNGAGS RNAMS NI BRJOD PA
DANG, ,RDO RJE PHYAG RGYA RAB LDAN PAS, ,DNGOS PO GANG LA BTAB
NA NI, ,DAG PA LA SOGS RIM BZHIN

'GRUB, ,CES GSUNGS PA SOGS YOD PAS, CHU GTOR THAMS CAD KHA 'BAR
MA'I GZUNGS LA BRTEN SNYAM PA DANG, JO BOS MDZAD PA'I CHU GTOR
MED SNYAM PA NI BLUN RTAGS YIN LA, BDUD RTZI 'BYUNG BA'I RNAM
BSHAD JO BOS

MDZAD PA LAS, BHA GA LA RU SKYES PA DGE SLONG MTSAN, ZHES PA
NAS, BDUD RTZI 'BYUNG BA ZHES BYA BA'I GTOR MA'I CHO GA'I 'GREL
BA RGYA GAR GYI MKHAN PO CHEN PO D'I BAm KA RA SHR'I DZNY'A NA
LHA MO SGROL MA'I ZHAL MNGON SUM DU GZIGS PA

DES MDZAD PA RDZOGS SO, ,ZHES DANG, JO BO'I CHU GTOR LAS, SLOB
DPON DE NYID LA ZHU BA BO DKAR STON LEGS PA'I SHES RAB KYIS
TSOGS LA SOGS PA'I YAN LAG TU ZHUS NAS, MANG YUL GYI GRONG DU
GZHUNG BRIS SO, ,PAndI TA

@003B DE NYID DANG, LO TZTSA BA TSUL KHRIMS RGYAL BAS BSGYUR
BA'I, ,ZHES GSUNGS SO, ,YANG SNGON BYUNG GI GLENG GZHI GCIG NI,
YI DVAGS KHA NAS ME 'BAR MA LA SKYABS MDZAD PA'I GZUNGS LAS,
BCOM LDAN 'DAS SER SKYA'I

GRONG KHYER GYI SHING N+YA GRO DHA'I KUN DGA' RAB NA BZHUGS PA'I
TSE, KUN DGA' BOS BAS MTHA' BSTEN PA NA, NAM SMAD CIG YI DVAGS
KHA NAS ME 'BAR BA ZHIG BYUNG NAS KHYOD ZHAG BDUN NAS 'CHI'O,
,SHI NAS YI DVAGS SU

SKYE'O ZER RO, ,DE LA CI PHAN DRIS PAS, SANG GI NYI MA LA YI
DVAGS THAMS CAD LA GTOR MA BYIN TE, BRAM ZE'I DRANG SRONG BA DYA
STONG LA ZHAL ZAS BYIN, DKON MCHOG GSUM LA MCHOD NA PHAN ZER,
KUN DGA' BO 'JIGS NAS STON

PAR ZHUS PAS, CHOG DANG GZUNGS SNGAGS DANG DE BZHIN GSHEGS PA
BZHI'I MTSAN BRJOD PA SOGS PHAN YON DANG BCAS PA GSUNGS, KHA
'BAR MA DBUGS DBYUNG BA'I CHOG LAS DE BZHIN GSHEGS PA BZHI'I
MTSAN MA

BYUNG; GZHAN SNGAGS DANG CHOG SOGS 'DRA BAR GSUNGS, BU DANG
MKHAS GRUB RJE GNYIS KA'I RGYUD SDE SPYI RNAM LAS KUN DGA' BO LA
GSUNGS PAR BSHAD PA GZUNGS DANG MTHUN, SNGON BYUNG GI GLENG GZHI
GZHAN YANG, SNGON SANGS

RGYAS RGYAL BYED KYI TSAL DU BZHUGS PA LA MA GA DHAR KHYIM BDAG
PHYUG PO DGE ZHES PAS, SANGS RGYAS 'KHOR BCAS LA CHOS STON PHUL
NAS, PHYI DE LO'I DU PA NA KHYIM BDAG DBUL POR GYUR TE SANGS
RGYAS LA ZHUS PAS, 'PHAGS

@004A *, ,BA SPYAN RAS GZIGS LA ZHUS GSUNGS NAS, KHYIM BDAG GIS
SPYAN RAS GZIGS LA ZHUS PAS, KHYOD KYIS SNGAR MCHOD PA'I YI
DVAGS DANG 'BYUNG BO'I SKAL BA BCAD PAS NYES PAS, DA MCHOD CIG

GSUNGS PA LTAR, YI DVAGS DANG 'BYUNG GTOR GYI CHOG GNANG ZHING
MCHOD PAS, KHYIM BDAG GI 'BYOR PA SNGON BZHIN LEGS PAR GYUR TO,
,SLOB DPON YE SHES RDO RJE'I LAM RIM LAS, DE YANG SANGS RGYAS
RGYAL

BYED KYI TSAL NA BZHUGS PA LA, MA GA DHAR KHYIM BDAG PHYUG PO
DGE ZHES BYA BAS, SANGS RGYAS 'KHOR BCAS SPYAN DRANGS NAS CHOS
STON DRANGS TE SLAR GSHEGS SO, ,PHYI DE LO'I DUS NA KHYIM BDAG
DE LTOGS PAR GYUR

TE; SANGS RGYAS KYI SPYAN SNGAR PHYIN NAS DRIS PA LA, SANGS
RGYAS KYI ZHAL NAS, 'PHAGS PA SPYAN RAS GZIGS LA ZHUS ZHES BSTAN
NAS, KHYIM BDAG GIS SPYAN RAS GZIGS LA ZHUS PAS, KHYOD KYIS
SNGAR MCHOD PA'I

YI DVAGS DANG 'BYUNG PO'I SKAL BA BCAD PAS NYES TE, DA 'DI BZHIN
DU YI DVAGS SGO DRUNG NA YONG PA DANG GZHAN DAG LA'ANG GTOR MA
'DI LTAR BYIN ZHES GONG GI DE BSTAN NAS, DE LTAR BYAS PAS SNGON
BZHIN 'BYOR PA DANG LDAN

PAR GYUR TO, ,ZHES GSUNGS PA SOGS MANG, GNYIS PA BRGYUD TSUL LA
MANG DU YOD KYANG, KUN DGA' BO, GCUNG DGA' BO, DES DGE SLONG MA
DGA' MA LA GNANG, DES DGRA BCOM PA LA GNANG, DES RNAL 'BYOR

@004B PA AA NA NTA BADZRA LA, DES RDO RJE GDAN PA LA, DES GSER
GLING BA LA, DES JO BO LA, DES BSHES GNYEN STON PA LA, DES SKU
MCHED GSUM LA, BO TO PAS RAM SDING PA'AM SHAR PA LA DAR YUL KO
TUR GNANG, DES DPAL

LDAN GRAGS PA LA, DES CHU NAG PA RIN CHEN SENG GE LA, DES RAS PA
DAR MA RGYAL MTSAN LA, BLA MA DE GNYIS LAS GRO STON BDUD RTZI
GRAGS, SKYO STON SMON LAM TSUL KHRIMS, RGYAD RO PAn CHEN, MCHIMS
BLO BZANG GRAGS

PA; SGRO STON KUN DGA' RGYAL MTSAN, DBANG STON GRUB PA SHES RAB,
ZHU STON BSOD NAMS MCHOG GRUB, DPAL 'BAR CHOS RJE DPAL LDAN
GRUB, LAS CHEN KUN DGA' RGYAL MTSAN, THEL BRAG LCOGS PA, THON PA

BLO GROS RGYAL MTSAN, DGE 'PHEL PHYOGS LAS RNAM RGYAL, THAMS CAD
MKHYEN PA BSOD NAMS RGYA MTSO, BRAG DGON SPYAN SNGA CHOS DPAL
BZANG PO, 'KHON STON DPAL 'BYOR LHUN GRUB, RGYAL DBANG NGAG
DBANG BLO BZANG RGYA

MTSO; DE LAS KHYAB BDAG PHA BONG KHAB 'JAM GRAGS DANG, KHYAB
BDAG DGE SLONG 'JAM GRAGS PA DANG, ME RA RGAN NGAG DBANG BLO
GROS GSUM KAS GSAN, GSUM KAR BDAG 'JAM DBYANGS BZHAD PAS LAN
MANG DU

THOB; YANG PHYOGS LAS RNAM RGYAL, RJE SANGS RGYAS RGYA MTSO,
MKHAS GRUB SANGS RGYAS YE SHES, PAn CHEN THAMS CAD MKHYEN PA,
BLA MA DRUNG PA BRTZON 'GRUS RGYAL MTSAN, DE LAS GRUB CHEN SHVA
BO BA DANG, MER RGAN

@005A *, ,RNAM GNYIS KYIS THOB, DE GNYIS LAS GRUB CHEN LA, BDAG
GIS YER BAR LAN GSUM ZHUS, YANG 'BRUG LHA'I DPON SLOB BLO BZANG
DPAL 'BYOR LAS SNAR THANG BRGYA RTZA'I YIG RNYING DANG, DE'I

LHAN THABS SKYID SHOD ZHABS DRUNG GIS MDZAD PA RJES GNANG DANG
BCAS PA LAN BZHIR THOB, PAn CHEN BKA' 'GYUR PA LAS BRGYA RTZA
DGE 'DUN RGYA MTSO DANG, PAn CHEN GYI DE GNYIS DANG RGYAL BA
GONG MAS MDZAD PA'I

GTOR MA SNA TSOGS RNAMS LAN DU MAR THOB, BLA MA DRUNG BA LAS
KHONG GIS DNGOS SU ZHUS, YANG JO BO LHA CIG NAS, NAG TSO TSUL
KHRIMS RGYAL BA, LAG SOR BA, ZHU LDAN PA, RA SA PA, SNAR THANG
BA, DPAL LDAN GRO

MCHIMS MIN CHAD 'DRA, SPYAN SNGA NAS BRGYUD BA ZUR DU MI SNANG
YANG, PO TO PA'I BRGYUD PA DANG GCIG PAR SNANG, GDAMS PA TSAN
GNYIS YOD, GRUB CHEN SNYING STOBS RGYA MTSO NA RE, MGRON RGYAS
PAR BYED NA BCU

GCIG TU SPYAN SNGA BAS MDZAD NAS RIL BU YANG BRGYA TSAR DU
BSHAMS PA'I GTOR MA LA BRGYA RTZA'I THA SNYAD DU BYAS PA DE NAS
BYUNG, ZHES GSUNGS PA, SPRUL SKU NGAG DBANG DGE LEGS RGYAL MTSAN
GSUNGS, BRGYA RTZA'I THA SNYAD DE

NAS BYUNG GSUNGS PA BDEN TE, MCHIMS YANG DE LTAR GSUNGS, 'DI LA
RNAM MKHYEN BDE LAM DU BRGYA RTZA BTANG THABS KHA 'BAR MA'I
GZUNGS RNAM PA GNYIS LA BRTEN NAS MDZAD CING, GZUNGS NI DKON
MCHOG GSUM LA LHA

@005B BSHOS 'BUL BA LA GZUNGS NYI SHU RTZA GCIG, DRANG SRONG LA
GTOR MA 'BUL BA DANG, YI DVAGS LA GZUNGS BDUN BDUN DANG, DE
BZHIN GSHEGS PA BZHI'I MTSAN BRJOD DE GTOR MA SBYIN PAR GSUNGS
PA MA

GTOGS PA BRGYA RTZA STONG RTZA'I GRANGS NGES PA, MGRON GYI RIM
PA'I GSAL KHA GSUNGS PA MED GSUNGS SO, ,DE LA CUNG ZAD DBYAD NA
MI 'THAD DE, BRTEN SA DE LTAR BSHAD PA YANG MI 'THAD, MGRON GYI
GRANGS MA BSTAN

PA'ANG MI 'THAD, BRGYA RTZA MI 'THAD NA BDE LAM GYI CHU GTOR
BRGYA RTZA YANG MI 'THAD PA SOGS SNANG BA'I PHYIR, DANG PO BRTEN
SA KHA 'BAR MA'I GZUNGS KHO NAR GSUNGS PA MI 'THAD PAR THAL, DE
BRTEN SA'I GZHUNG DU MA

RANG CAG RNAMS LA MTHUN GRUB YIN PA'I PHYIR TE, 'JAM DPAL KHRI
DRUG STONG PA'I ZHI BA'I RGYUD DANG, GTOR MA CHEN PO'I LAS RIM
DANG, DE'I 'GREL PA SLOB DPON MI BSKYOD PAS MDZAD PA DANG, CHU
GTOR 'JAM

DPAL MA'I RTZA PA DZA YA SE NAS MDZAD PA DANG, DE'I 'GREL PA
PHYAG CHEN 'JUG PA'I MAN NGAG SLOB DPON SH'AKYA BSHES GNYEN GYIS
MDZAD PA DANG, 'GRO BZANG SNYING PO'I CHU GTOR DANG, CHU GTOR
'JAM DPAL

MA'I 'GREL PA BI DH'A DZNY'A NAS MDZAD PA DANG, BDUD RTZI 'BYUNG
BA'I GZUNGS DANG, DE'I 'GREL PA JO BO RJES MDZAD PA DANG, CHAB
GTOR DRI MED JO BO RJES MDZAD PA DANG, AA BHYA'I BYANG CHUB
GZHUNG LAM GYI GTOR CHOG DANG

@006A *, ,YE SHES RDO RJE'I LAM RIM DE NYID MTHONG BA'I GTOR
CHOG DANG BCAS PA YOD PA'I PHYIR, DE DAG GIS MDZAD TSUL RIM
GYIS STON PAR 'GYUR RO, ,GNYIS PA GTOR MGRO NA GYI GRANGS STON
PA'I RGYA

GZHUNG MED PAR 'DOD PA'ANG MI 'THAD DE, GTOR CHEN LAS RIM LAS
RIGS DRUG SOGS THAMS CAD BSHAD, DE'I 'GREL PAR SANGS RGYAS
BYANG SEMS NYAN RANG DANG KHAMS GSUM GYI SEMS CAN THAMS CAD

BSHAD PA'I PHYIR, DANG PO YIN TE, LAS RIM LAS, 'GRO BA MA LUS
DON DU NI, ,GTOR MA CHEN PO'I RIM PA 'DI, ,ZHI BA'I RGYUD KYI
DON BSDUS YIN, ,ZHES DANG, CHEN PO'I DON RIGS DRUG THAMS CAD
LA BYED PAR

BSHAD PA'I PHYIR, DE'I 'GREL PA LAS, THAMS CAD KHYAB PA CHEN
PO'O, ,'GRO BA RIGS DRUG NI, LHA DANG, LHA MA YIN DANG, MI
DANG, DUNG 'GRO DANG, YI DVAGS DANG, DMYAL BA STE SPYI LA GTOR
BAS MA LUS

PA'I DON NO, ,CHEN PO ZHES BYA BA NI SNGA MA BZHIN NO, ,ZHES
GSUNGS PA'I PHYIR, GNYIS PA YANG YIN TE, DE'I 'GREL PA SLOB
DPON MI BSKYOD PAS MDZAD PA LAS, SPYAN DRANGS SNYAM PA LA,
BDER GSHEGS SRAS

BCAS 'KHOR BCAS KUN, ,ZHES GSUNGS, SANGS RGYAS RNAMS BDE BAS
BDE BAR GSHEGS PA, SRAS NI BYANG CHUB SEMS DPA'O ,'KHOR NI
NYAN THOS DANG RANG SANGS RGYAS RNAMS SO, ,YANG THAMS CAD
KYANG

@006B BDE BAR GSHEGS PA'I 'KHOR TE, KHAMS GSUM GYI SEMS CAN
THAMS CAD DANG BCAS PA ZHES KHA CIG 'DOD DO, ,ZHES DANG, RGYAL
BA'I SDE'I CHU GTOR LAS KYANG, DE YANG DMIGS KYIS BSNGO BA NI,
SRI

ZHU'I MGRON SANGS RGYAS BYANG CHUB SEMS DPA' DANG NYAN THOS
DANG RANG SANGS RGYAS LA SOGS PA'O, ,YON TAN GYI MGRON TSANGS
PA DANG, 'JIG RTEN SKYONG BA BZHI DANG, PHYOGS SKYONG BA BCU
GCIG DANG, SRUNG MA

DAM TSIG CAN RNAMS DANG, SNYING RJE'I MGRON 'GRO BA RIGS DRUG
GI SEMS CAN THAMS CAD DANG, KHYAD PAR DU'ANG BDAG GI LHA MGON
DANG, YUL GANG NA GNAS PA'I SA BDAG LHA KLU DANG, LAN CHAGS
KYI MO GRAN TSE

RABS BGRANG PA'I RKYEN BGEGS DANG PHAN GNOD BYED PA'I LHA 'DRE
KUN LA'ANG MNYAM SNYOMS SU BSDO BAR BYA'O, ,ZHES GSUNGS PAS
MGRON GRANGS GSAL BAR BSHAD CING, LHA KLU DANG ZHES PAS, LHA
DANG KLU DANG,

GNOD SBYIN DANG, DRI ZA DANG, LHA MA YIN DANG, NAM MKHA' LDING
DANG, MI'AM CI DANG, LTO 'PHYE STE SDE BRGYAD BSTAN TE, 'GREL
PA LAS, DE'I 'OG TU LHA LA SOGS PA DE BRGYAD DU BSDUS ZHES SO,
,NOR BU GLING

BA'I GDAMS PA SHRA DHAKA RAS BKOD PA'I CHA GSUM LAS KYANG, AO
AE HYE HI LO KA KA RA YA, DE BA, NA GA, YA KshA, GANDHA RAB
BA, AA SU RA, GA RUtA, KIN NA RA, MA HOR GA, ZHES GSUNGS PA
DANG, DPUNG BZANG

@007A *, ,GI RGYUD SOGS DANG MTHUN LA, KLU BYANG GI DKYIL CHOG
NYI SHU PA LAS KYANG, DE BA, NA GA, YA KAshA, GANDH'A RA BA,
AA SU RA, GA RU tA, KI NNA RA, MA HO RA GA, ZHES PA SOGS DANG
MTHUN PAS LEGS,

GZUNGS GNYIS KYI DON LHAG MA 'CHAD PAR 'GYUR LA, GZUNGS 'DIS
KYANG DE LTAR MA BSTAN PAR BSHAD MI THUB STE, DKON MCHOG GSUM
LA DON DA MI PA DANG KUN RDZOB PA GNYIS PHYE BAS SKU GSUNG
THUGS KYI RTEN LA

MCHOD PA YANG SANGS RGYAS LA MCHOD PAR 'DOD CING 'DI GTZO BOR
NYAMS SU LEN DGOS PA'I PHYIR, THUB DGONGS LAS KYANG, SANGS
RGYAS RNAM PA GNYIS TE, DON DAM PA NI SKU GSUM GYIS YANG DAG
PAR BSDUS PA',,

THA SNYAD PA NI SKU GDUNG GI MCHOD RTEN DANG, SKU GZUGS DANG
MCHOD RTEN BYANG CHUB SEMS DPA'I GZUGS TE 'DI RNAMS LA MCHOD
NA, SANGS RGYAS BCOM LDAN 'DAS MCHOD PA'O, ,ZHES GSUNGS PA'I
PHYIR, ZHES DANG,

BYANG SEMS SANGS RGYAS DKON MCHOG GI NANG DU GTOGS PAR MDO
DANG BSTAN BCOS DU MA NAS BSHAD DE, DKON BRTZEGS LAS, 'OD
SRUNG ZLA BA TSES PA LA PHYAG BYED PA LTAR NYA BA LA NI MA YIN
NO, ,DE BZHIN DU GANG DAG

NGA LA DAD PA DE DAG GIS KYANG BYANG CHUB SEMS DPA' RNAMS LA
PHYAG BYA YI, DE BZHIN GSHEGS PA LA MA YIN NO, ,ZHES GSUNGS PA
SOGS MCHOD YUL GYI SANGS RGYAS LA BRDAR BTAGS PA GTZO BOR BYED
DGOS

@007B PA'I PHYIR TE, SO SKYE SA MANG MAS DON DAM PA'I DKON
MCHOG GSUM LA DMIGS MI NUS BA'I PHYIR DANG, BRDAR BTAGS PA LA
DMIGS PAS 'BRAS BU CHA MTHUN 'BYUNG BAR THEG PA GONG 'OG DANG
GRUB MTHA' BZHI KA  

MTHUN PA'I PHYIR, YANG THUB DGONGS LAS, CHOS KYANG RNAM PA
GNYIS TE, DON DAM PA NI MYA NGAN LAS 'DAS PA'O, ,THA SNYAD PA
NI LAM DANG SANGS RGYAS KYI GSUNG RAB GLEGS BAM RNAMS TE, 'DI
RNAMS LA MCHOD NA CHOS LA

MCHOD PAR ZHAL GYIS 'CHES PA'I PHYIR, ZHAS THA SNYAD PA'I DKON
MCHOG LA GSUNG RAB KYI GLEGS BAM YAN CHAD BSHAD PA LTA BU
MANG, MCHOD YUL GYI DGE 'DUN LA'ANG DON DAM PA'I DE DANG THA
SNYAD PA'I DGE

'DUN GNYIS BSHAD DE, THUB DGONGS LAS, DGE 'DUN YANG RNAM PA
GNYIS TE, DON NGAM BA NI BYANG CHUB SEMS DPA' SA LA RAB TU
ZHUGS PA RNAMS DANG, THA SNYAD PA NI SO SO SKYE BO RNAMS KYANG
STE SDE PA BZHI LA SOGS PA DANG

DGE SLONG DANG DGE SLONG MA RNAMS SO, ,ZHES DANG, 'DUL BA LUNG
LAS KYANG, PHYAG GI 'OS NI GNYIS TE, DE BZHIN GSHEGS PA DGRA
BCOM PA YANG DAG PAR RDZOGS PA'I SANGS RGYAS DANG DGE SLONG
RGAN PA'O, ,ZHES DANG, MYA NGAN

'DAS CHEN LAS, BSOD SNYOMS GANG YONGS SU GSOL NAS, ZHES BA
NAS, BSOD SNYOMS DE GNYIS KA'ANG 'BRAS BU MNYAM PA MED PA'O,
,ZHES DANG, DE'I DON NI, THUB DGONGS LAS, 'DIS NI BYANG CHUB
SEMS DPA' RNAMS DANG,

@008A *, ,SANGS RGYAS RNAMS YON GNAS MCHOG TU KHYAD PAR MED
BAR BSTAN TO, ,ZHES GSUNGS, DER MA ZAD, DRANG SRONG LA BSHAD
TSUL MANG NGO, ,DES NA BOD DAG GIS, GTOR CHOG GI MGRON TSAN
BCU GCIG

LTA BU'I BSHAD PA DE DAG SRI ZHU'I MGRON, YON TAN GYI MGRON,
SNYING RJE'I MGRON, LAN CHAGS KYI MGRON DANG BZHIR BSDUS NAS
BSTAN PA'I PHYIR, DANG PO YIN TE, RGYAL PA'I SDE'I CHU GTOR
LAS, DE YANG DMIGS KYI BSNGO BA NI SRI ZHU'I

MGRON SANGS RGYAS BYANG CHUB SEMS DPA' DANG, NYAN THOS DANG
RANG SANGS RGYAS LA SOGS PA DANG, ZHES DANG, DE'I 'GREL PA
SH'AKYA BSHES GNYEN GYIS MDZAD PA LAS, KHYAD PAR DU YONGS SU
BSNGO PA BSTAN PA'I PHYIR,

DE YANG DMIGS KYI BSNGO BA NI, ZHES BYA BA LA SOGS PA SMOS TE,
DE NI 'DIR RNAM PA GNYIS TE, GANG ZHE NA, SRI ZHU'I MGRON
SANGS RGYAS DANG BYANG CHUB SEMS DPA' DANG, NYAN THOS DANG
RANG RGYAL BA LA SOGS BA JI SNYED BRJOD

PAS RDZOGS PA DAG GO ZHES SO, ,DE DAG RDZOGS PA NI MA LUS PA'I
DON NO, ,DES NI YID MA RGYUD SDE'I LHA TSOGS YANG BSTAN PAS
SO, ,GNYIS PA YANG YIN TE, YON TAN GYI MGRON STONG GSUM GYI
BDAG PO TSANGS PA DANG, SA

GSUM GYI BDAG PO BRGYA BYIN, DUS GSUM GYI SANGS RGYAS KYI
BSTAN PA BSRUNG BA'I 'JIG RTEN SKYONG BA BZHI DANG, PHYOGS
SKYONG BCU GCIG SNGON SANGS RGYAS KYIS RGYUD SDE BZHI'I CHOS
BSRUNG BAR BKA' BSGOS DAM BCAS

@008B PA'I SRUNG MA DAM TSIG CAN RNAMS YIN PA'I PHYIR TE, DZA
YA'I CHUG NYAR LAS, YON TAN GYI MGRON TSADS PA DANG, 'JIG RTEN
SKONG BA BZHI DANG, PHYOGS SKYONG BCU GCIG DANG, SRUNG MA DAM
TSIG CAN RNAMS DANG, ZHES GSUNGS

SO; ;GSUM PA YANG YIN TE, RANG GI PHA DANG MAR LAN GRANGS
BRGYA SOGS BYED MA MYONG BA'I GRO BA RIGS DRUG GANG YANG MED
PAS NYE DU LTA BUR BSAM NAS SNYING RJE'I YUL, GRO BA LHA DANG
LHA MIN, MI DANG YI DVAGS DANG, DUD

'GRO DANG DMYAL BA'I 'GRO BA STE RIGS DRUG GI SEMS CAN DANG,
KHYAD PAR DU YANG BDAG GI MGON DANG SKYABS BYED PA'I LHA DANG,
YUL GANG NA GNAS PA'I LHA DANG KLU RNAMS MGRON YIN PA'I PHYIR
TE, GTOR CHOG LAS, SNYING RJE'I

MGRON 'GRO BA RIGS DRUG GI SEMS CAN DANG, KHYAD PAR DU YANG
BDAG GI LHA MGON DANG, YUL GANG NA GNAS PA'I SA BDAG LHA KLU
DANG ZHES DANG, MKHAS GRUB CHEN PO NGAG DBANG GRAGS PA'I GTOR
CHOG LAS KYANG, 'BRU

GSUM SNGAGS KYIS BYIN GYIS BRLABS, ,LHAG PA'I LHA DANG BLA MA
DANG, ,DKON MCHOG GSUM DANG CHOS SKYONG RNAMS, ,LCE YIS RDO
RJE BDUD RTZI LEN, ,ZHES SO, BZHI PA YANG YIN TE, TSE RABS
SNGA MAR KHO LA PHAR 'PHROG BRDUNG

SOGS KYIS GNOD PA BYAS PA'I LAS LAN CHAGS PA'I LAN CHAGS KYI
MGON, RGYAL BAR BYED PA DANG, SBRANG RTZIR BYED PA DANG, BI NA
YA KA DANG, LHA KLU BTZAN RGYAL 'GONG MA MO SOGS PHAN GNOD
GNYIS KA BYED PA'I GDON

@009A *, ,DANG 'BYUNG PO LHA 'DRE SNA TSOGS PA GNAS TSUL NI,
DPUNG BZANG GI RGYUD LAS, 'BYUNG PO GANG DAG RI RAB STENG GNAS
DANG, ,DGA' BA'I TSAL DANG LHA YUL KUN GNAS DANG, ,SHAR NUB RI
DANG

NYI ZLA'I KHYIM RNAMS DANG, ,GRONG KHYER KUN TU GANG DAG GNAS
PA DANG, ,CHU BO KUN DANG CHU BO'I MDO RNAMS DANG, ,RIN CHEN
GNAS NA LHAG PAR GANG GNAS DANG, ,RDZING DANG MCHE DANG LU MA
LTENG KA DANG, ,KHRON PA DANG NI NGAS

GROG CHU MIG DANG, ,GRONG DANG PHYUGS DAG DANG NI NAGS TSAL
DANG, ,KHANG STONG DANG NI LHA YI KHANG PA DANG, ,GANG DAG
GTZUG LAG KHANG DANG MTSONG RTEN GNAS, ,SO NAM KHYIM DANG
GLANG PO'I KHANG RNAMS DANG, ,GANG DAG RGYAL PO'I

DKOR KHANG GNAS PA DANG, ,SRANG DANG KHYAMS DANG GRONG GI MDUN
SA DANG, ,GANG DAG SHING GCIG DRUNG DANG LAM CHEN GNAS, ,DUR
KHROD DANG NI NAGS TSAL CHE GNAS DANG, ,SENG GE GCAN GZAN DRED
KYI GNAS RNAMS

DANG; ;'JIGS SU RUNG BA'I DGON PA CHE GNAS DANG, ,CHU GLING
MCHOG DAG TU NI GNAS PA DANG, ,GANG DAG LHUN PO DUR KHROD GNAS
NA GNAS, ,ZHES GNAS KYI SGOS BSHAD PA LTA BU MANG PA'I PHYIR,
RGYAL BA'I SDE'I GTOR

CHOG LAS, LAN CHAGS KYI MGRON TSE RABS BGRANGS PA'I RKYEN
BGEGS DANG PHAN GNOD BYED PA'I LHA 'DRE KUN LA'ANG MNYAM
SNYOMS SU BSNGO BAR BYA'O, ,ZHES DANG, KUN SNYING GI SBYONG
RGYUD 'GREL PA LAS KYANG,

@009B BGEGS DANG BI NA YA KA ZHES PA NI BAR DU GCONG PA STE
TSANGS PA DANG SRIN PO'I GDON DANG, BRJED BYED KYI GDON DANG,
GNON PO DANG SKEM BYED DANG, GRIB GNON DANG MA MO'I GDON DANG,
BI NA YA KA BTZUN MO DANG BCAS

PA BRGYAD CES DANG, SBYONG RGYUD LAS, 'DZAM BU'I GLING DU
TSANGS PA BRI, ,ZHES PA NAS, DE BZHIN SRING MO RNAL 'BYOR MA,
,'BYUNG BA BZHE YI LHA CHEN PO, ,KHYIM DANG RI LA GNAS PA
RNAMS, ,SHING DANG KUN DGA' NAGS

TSAL SOGS, ,ZHES DANG, KUN DGA' SNYING PO'I 'GREL PA LAS, SEMS
CAN KUN LA SEMS PA'I, ,DRANG SRONG BSKAL PA CHEN PO RNAMS,
,ZHES PA NI DRANG SRONG BRGYAD DE, MES BYIN RIN CHEN 'BAR BA

BSNAMS PA'O, ,NAG PO 'KHOR LO'O, ,YANG DAG SHES RDO RJE 'KHOR
LO'O, ,MDUN DBANG RTZE GSUM, GYA GYU RIN PO CHE BSNAMS PA,
KHYUR MID DGRA STA, AA 'GUR ME DPUNG, G-YOG 'DOR 'KHOR LO
BSNAMS PA ZHES

DANG; 'GREL PA DE NYID LAS, 'BYUNG BA BZHI YI LHA CHEN PO,
,ZHES BYA BA NI, ZHES BYA BA NI, ME LHA DANG, CHU LHA DANG,
,RLUNG LHA DANG, SA'I LHA RNAMS SO, ,KHYIM DANG RI LA GNAS PA
DANG, ,ZHES PA NI, KHYIM GYI LHA KUN TU BSRUNG BA DANG,

RI'I LHA RAB TU BRTAN PA'I BLO GROS SO, ,SHING DANG KUN DGA'
LA GNAS SOGS, ZHES PA NI, SHING GI LHA KUN NAS 'OD ZER DANG,
KUN DGA' RA BA'I LHA KUN TU SNANG BA'I BLO GROS DANG, GNAS KYI
LHA SNA TSOGS SGO'O, ,DUR

@010A *, ,KHROD KYI LHA 'BYUNG PO DGE BA DANG, GRONG KHYER GYI
LHA DGE BA'I BLO GROS SO, ,ZHES GSUNGS BA RNAMS KYANG MGRON
TSAN BZHI CI RIGS SU BYED DGOS TE, DRANG SRONG MCHOG BRGYAD PO
DGE 'DUN DKON

MCHOG GI CHAR GTOGS TE, SANGS RGYAS KYI SPYAN SNGAR RGYUD DU
MA THOS SHING BZUNG BAS DGE 'DUN GNYIS GANG RUNG DU 'GYUR BA'I
DANG DRANG SRONG CHEN PO DE DAG LA 'DI LTA STE RGYUN SHES  KYI
DANG DRANG SRONG CHEN PO DE DAG LA 'DI LTA STE RGYUN SHES

KYI BU DANG, GNAS 'JOG DANG, GOO TA MA DANG, BHA GOR THA DANG,
DZA H'U DANG, AADHI RA BA DANG, AA MA RI DANG, SU MA STI DANG, RI
BYI DANG, RGYAS PA DANG, NAG PO DANG, GO TA MA NAG PO DANG, ME
DANG ME'I RGYUD DANG, DZA MA T'ABNI,

DANG; YOD PA BA DANG, THUB PA MCHOG DANG, GOS CAN DANG, BEE
SH'A P'A Y'A NA DANG, RTZI BA LOG SKYES DANG, MA MTSAN GNYIS
SKYES DANG, DGRA STA DANG, RNAL 'BYOR DBANG PHYUG DANG, SHING
PO PA LA GNAS PA DANG, SHING BI PA LA ZAB

DANG; GROG MKHAR SKYES DANG, NYI MA'I RIGS TE, DE DAG DANG
GZHAN YANG CHEN PO BRGYA STONG PHRAG DU MA'I 'KHOR DANG LDAN
PA DE DAG KYANG 'KHOR GYI DKYIL 'KHOR DE DANG NYE BAR PHYIN
TE, BCOM LDAN 'DAS SH'AKYA THUB PA LA PHYAG

'TSAL NAS SNGAGS SPYOD PA'I DON DANG BYANG CHUB CHEN PO SEMS
DPA'I SDE SNOD MNYAN PA'I PHYIR DANG, RJES SU YI RANGS PA'I
DON DU 'KHOD PAR GYUR TO, ,ZHES GSUNGS PA'I PHYIR DANG, GZHAN
RNAMS PAL CHER YON TAN KYI MGRON

@010B DU SNANG NGO, ,YANG 'DIR MGRON SPYAN MA DRANGS NA GTOR
MA MI RUNG BAR BSAM STE, MGRON LA SPYAN 'DREN RUNG BA DANG MI
RUNG BA SOGS KYI RNAM BZHAG LUNG RIGS MED PA MANG DU SMRA BA
MI 'THAD DE, GTOR MA LA MCHOD SBYIN LUGS

DANG; 'BYUNG GTOR GNYIS YOD PAS SNGA MA LA SPYAN 'DREN MI DGOS
PA JO BO YAB SRAS DANG, 'PHAGS YUL GYI PAn GRUB CHEN PO DZA YA
SE NA DANG, MKHAS GRUB DBANG PHYUG SHA'KYA BSHES GNYEN SOGS
KYIS BZHED PA'I PHYIR

DANG; JO BO YAB SRAS DE LTAR BZHED PA BA TOBS GSUNGS PA'I
PHYIR TE, GRO STON GSUNG LAS, SPYIR GTOR MA LAS GNYIS TE,
MCHOD SBYIN GYI GTOR MA DANG, 'BYUNG GTOR RO, ,'BYUNG GTOR RO,
,'BYUNG GTOR GYI LUGS KYI MGRON SPYAN 'DREN PA LAS,

'DI MCHOD SBYIN GYI LUGS SO ZHES DANG, JO BO LHA CIG GI BDUD
RTZI 'BYUNG BA'I tI KKA LAS KYANG, MCHOD SBYIN GYI GTOR MA NAR
RAM BYED PAR 'DOD PAS, ZHES PA NAS, GTOR MA ZHES PA THABS DANG
SHES RAB TU LDAN PA THAMS CAD

LA KHYAB PA'I PHYIR, ZHES DANG, CHU GTOR GYI SNOD CHE CHUNG CI
'BYOR PA'I NANG TU PHYE RTZAL TE DE LA CHU ZHES BYA BA DANG
ZHI BAR BYED PA'I PHYIR, DNGOS SU BYAMS PA DANG SNYING RJE'I
BDAG NYID DE, ZHES PA NAS, YONGS SU BTAGS PA'I PHYE BLUGS TE,

SEMS CAN THAMS CAD KYI NYE BAR 'TSO BA YIN PA'I PHYIR RO, ,JI
SKAD DU, SHIN TU MDZES PA'I SNOD NANG DU, ,DRI MED CHU GTZANG
LA SOGS LA, ,GSANG SNGAGS RNAMS NI RAB SBYANGS TE, ,YONGS SU
BSNGO BYA DON CHEN PHYIR, ,ZHES 
 

@011A *, ,GSUNGS SHING, DZA YA SE NA LTAR SBYAN 'DREN MA MDZAD
DO, ,DE BZHIN DU PO TO PA DANG, NAG TSO DANG, SPYAN SNGA GSUM
KA'I GTOR CHOG LAS SPYAN 'DREN MED PAR MCHOD SBYIN LUGS KYI GTOR
MA PHUL SNANG,

KHYAD PAR GNYIS PA DZA YA SE NAS KYANG SPYAN MI 'DREN PAR MCHOD
SBYIN GYI TSUL DU 'JIG RTEN MA LUS PAR KHYAB CING DUS 'KHOR BA
MA STONGS PAR DU MGRON BZHI LA 'KHOR BA MA STONGS PAR DU 'BUL
BAR BSNGO BA YIN TE, DZA

YA SE NA'I CHU GTOR LAS, DBANG PO LNGA YI LONGS SPYOD MKHO DGU
LDAN, ,NAM MKHA' MTHA' KLAS GTER CHEN GYUR PA 'DI, ,MCHOD GNAS
BLA MA KHYED KYI PHO BRANG DU, ,MCHOD PA'I SPRIN GYIS RGYAS
SHING 'PHEL BAR BSNGO, ,ZHES

DANG; DE'I 'GREL PA LAS KYANG, DE YANG RIM PA KHA CIG LAS, MCHOD
PA LA SOGS PA'I GNAS SKABS TING NGE 'DZIN LA SOGS PA'I GNAS
SKABS SU SPYAN DRANGS TE, MNYES PA'I LAG GI MNYES PAR BYA BA
'BYUNG

NA; 'DIR NI DE LTAR MA YIN TE, ZHES GSUNGS PA'I PHYIR, PHAR
MGRON GANG YIN GYI GNAS SAM PHO BRANG SOGS SU 'BYUNG BAR BSNGO
BA YIN TE, RTZA BAR, KHYOD KYI PHO BRANG DU GSUNGS PA'I GTAN
TSIGS KYIS GRUB PA'I

PHYIR TE, 'GREL PA LAS, MCHOD GNAS BLA MA KHYOD KYI PHO BRANG DU
ZHES BYA BA'I GTAN TSIGS KYIS, RANG GI GZHAL YAS KHANG LA SOGS
PA NYID DU 'BYUNG BAR GRUB PO, ,ZHES GSUNGS PA YIN NO, ,ZHES
GSUNGS SHING,

@011B DER MA ZAD SPYAN 'DREN MI DGOS PA'I 'DOD TSUL DU MA YOD
DE, SNGON GYI SMON LAM DBANG GIS SEMS CAN RE RE'I MDUN NA RTAG
TU BZHUGS PAR 'DOD PA DANG, SKU BZHIN DU GSUNG DANG THUGS KYANG
SEMS CAN RE RE'I MDUN NA

DUS KUN TU BZHUGS PAR 'DOD PA DANG, SANGS RGYAS RNAMS NI SNGON
GYI SMON LAM GYI DBANG GIS SEMS CAN GYI KHAMS GAR YOD DU SANGS
RGYAS KYANG YOD PAR 'DOD PA DE'I PHYIR, DANG PO YOD DE, SH'AKYA
MI TRA'I 'GREL PA

LAS; SNGAGS KYI TSUL KHA CIG LAS KYANG, DE BZHIN GSHEGS PA NI
SNGON GYI SMON LAM GYI DBANG GIS SEMS CAN RE RE'I MDUN NA'ANG
RTAG TU BZHUGS TE, ZHES GSUNGS PA'I PHYIR, KHYAD PAR GNYIS PA
YOD DE, SH'AKYA

MI NYRA'I 'GREL PA LAS, SKU JI LTA BA BZHIN DU GSUNG DANG THUGS
KYANG STE RTAG TU 'GRO BA'I DON DU BZHUGS SO, ,ZHES GSUNGS PA'I
PHYIR, KHYAD PAR GSUM PA YOD DE, SH'AKYA MI TRA'I 'GREL PA LAS,
GZHAN 'DI SKAD

DU DE BZHIN GSHEGS PA RNAMS NI SNGON GYI SMON LAM GYI DBANG GIS
SEMS CAN YONGS SU SMIN PAR MDZAD PA'I PHYIR BYUNG BAS, SEMS CAN
GYI KHAMS CI TZAM NA YOD PA DE THAMS CAD NA BZHUGS PA YIN TE,
RNAM PA THAMS CAD DU

SEMS CAN GYI DON MDZAD PAR KUN TU SNANG NGO, ,ZHES GSUNGS PA'I
PHYIR, YANG BOD KHA CIG ,GTOR MA'I RDZAS LA RIL BU KHO NA DANG
BCU TSAN RE DGOS PAR 'DOD CING, BSHAD DGOS PA'I SNGAGS DANG
MTSAN BZHI'I DMIGS

@012A *, ,BA SOGS GANG YANG MA BSHAD PA MI 'THAD DE, 'DI'I RTZA
BA GZUNGS GSUM DANG 'GAL, RGYAL BA'I SDE SOGS KYI GTOR CHOG DANG
'GAL, 'PHAGS YUL SHING RTA CHEN PO KLU SGRUB KYI GTOR

MA'I GZHUNG SOGS DU MA DANG 'GAL BA'I PHYIR, DANG PO GZUNGS GSUM
DANG YANG SHIN TU 'GAL PAS THA CHAD YIN TE, DE LAS SNOD GTZANG
MAR CHAN NAM, PHYE 'AM KHUR BA LA SOGS PA'I BZA' BA CUNG ZAD
KYIS CHOG PAR

BSHAD CING, KHYOD KYIS RIL BU KHO NA BSHAD PA'I PHYIR, KHA 'BAR
MA SKYABS MDZAD PA'I GZUNGS LAS, SNOD GTZANG MA'I NANG DU CHU
GTZANG MA BLUG LA, CHAN NAM, PHYE 'AM, KHUR BA LA SOGS PA CUNG
ZAD CIG

BTAB STE, ZHES DANG, KHA 'BAR MA DBUGS DBYUNG BA'I GZUNGS LAS,
ME TOG GAM, BDUG PA 'AM, SPOS SAM, ZAS DANG SKOM GYI YO BYAD LA
LAN NYI SHU RTZA GCIG BZLAS BRJOD BYAS LA, SANGS RGYAS DANG,
CHOS DANG, DGE

'DUN LA 'BUL BAR BYA'O, ,ZHES GSUNGS SHING, BDUD RTZI 'BYUNG
BA'I GZUNGS LAS, SNGAR GLENG GZHI LTAR BSHAD PA'I PHYIR, 'DI
LTAR DU MAS BSHAD DO, ,KHYAD PAR DU RGYAL SDE SOGS KYI GTOR CHOG
DANG 'GAL BAS THA CHAD YIN

PAR THAL, RGYAL BA'I SDE SOGS KYIS KYANG RAB 'BYOR NA SMAN LNGA
DANG, DRI LNGA DANG, RIN PO CHE LNGA DANG, 'BRU LNGA DANG,
SNYING PO LNGA DANG, SPOS DANG, ME TOG DANG, DKAR GSUM MNGAR
GSUM DANG 'BRAS SOGS KYI CHAN DANG, KHUR

@012B PA SOGS DANG, MA 'BYOR NA CHU LA ZAN NAM PHYE GANG RUNG
LTA BU CI TZAM 'BYOR PA BSHAMS PAS CHOG PAR GSUNGS PA'I PHYIR,
DANG PO NI, GTOR MA'I LAS RIM LAS, RIN CHEN SNOD MDZES CHU
GTZANG DANG, ,RIN CHEN

LNGA DANG SMAN LNGA DANG, ,'BRU SNA DANG NI SNYING PO LNGA,
,SPOS DANG ME TOG MDZES PA LNGA, ,DKAR GSUM MNGAR GSUM PHYE 'AM
ZAN, ,'BRAS LA SOGS PA'I CHAN KHROL DANG, ,KHUR BA LA SOGS
GTZANG MA'I ZAS, ,ZHES GSUNGS

PA'I PHYIR, KHYAD PAR GNYIS PA YANG YIN TE, GTOR MA'I LAS RIM
LAS, JI TZAM 'BYOR TZAM BSHAMS PAR BYA, ,ZHES DANG, DE'I 'GREL
PAR SLOB DPON MI BSKYOD PAS, PHYE DANG ZAN NI GNYIS KA DGOS PA
MA YIN

GYI; YANG NA ZHES PA'I DON NO, ,DE YANG RNAM PA THAMS CAD DU
DGOS PA MA YIN GYI, NUS CHUNG DU 'BYOR TSAD DO, ,ZHES GSUNGS
PA'I PHYIR, KHYED CAG 'BYOR MI 'BYOR GANG YIN KYANG RTZAM PA KHO
NA'I RIL BU BCU RI

BYED PA YANG MI 'THAD PAR THAL, GTZANG ZHING MA SBAGS PA'I SMON
SOGS RGYA CHEN 'BYOR NA GTONG BAR BSHAD PA'I PHYIR, SLOB DPON MI
BSKYOD PA'I GTOR MA'I LAS RIM 'GREL PA LAS, BLA MA MNYES PAR
BYAS SHING RGYUD

THOS NAS LAS KYI RIM PA SHES NAS RIN PO CHE'I SNOD LA SOGS PA'I
RDZAS 'BYOR PA YO BYAD BSAGS TE, SNOD RIN PO CHE LAS BYAS PA BZO
LEGS PA'I NANG DU MA SBAGS PA, MI GTZANG BA LA SOGS PAS SME BAR
MA GYUR

@013A *, ,PA DANG, GSER DANG, BYU RU DANG, DNGUL DANG, MU TIG
DANG, SHEL LA SOGS PA'I RIN PO CHE SNA TSOGS PA DANG, KANdA KA
RI DANG, HA SA DE BA DANG, BRI HA STI DANG, TAN TONG PA LA DANG,
SHE TA,

AA PA RA TZITTA LA SOGS PA SMAN THAMS CAD DANG, 'BRAS DANG, NAS
DANG, GRO DANG, MA SHA DANG, SRAN MA LA SOGS PA 'BRU THAMS CAD
DANG, TSVA DANG MAR DANG SBRANG RTZI DANG, BU RAM DANG, GSER LA
SOGS PA SNYING PO

THAMS CAD DANG, GA BUR DANG, TZAN NGAN DANG, KUR GUM DANG, AA KA
RU DANG, DU RU KA LA SOGS PA SPOS THAMS CAD DANG, AUTRA LA DANG,
PADMA DANG, MANdA RA DANG, TZAM PA KA DANG, AA SHO KA LA SOGS PA
ME TOG

THAMS CAD DANG, MAR DANG, 'O MA DANG, ZHO DANG, KA RA DANG, BU
RAM DANG, SBRANG RTZI DANG, 'BRAS DANG, NAS LA SOGS PA 'BRU
RNAMS KYI CHAN DANG, KHUR BA DANG, LA DU DANG, HVAGS DANG, THUD
SNA TSOGS PA DANG,

GZHAN YANG DRI ZHIM ZHING GTZANG BA'I ZAS SNA TSOGS DANG, ZHES
DANG, RGYAL BA'I SDE'I GTOR CHOG LAS KYANG, RIN PO CHE'I SNOD
MDZES PA'I NANG DU CHU BLUGS LA, PHYE DANG ME TOG LA SOGS PA CI
'BYOR PA DANG, GSER

LA SOGS PA RIN PO CHE RNAM LNGA BRDAR BA DANG, KHA ZAS MA SBAGS
PA MA SME BA SNA TSOGS DANG, ZHES DANG, DE'I 'GREL PAR SH'AKYA
BSHES GNYEN GYIS, GZHAN YANG GSER LA SOGS PA RIN PO CHE LNGA
BDAR BA

@013B DANG, ZHES BYA BA LA SOGS PA NI 'DI YANG CI RIGS PAS TE,
'BYOR PA DAM PAR GYUR PA LA SOGS PA RNAMS TE, RANG GIS JI LTAR
'BYOR PA BZHIN KHA ZAS MA SPAGS MA SME BA SNA TSOGS PA'O, ,ZHES
GSUNGS

PA'I PHYIR, GZHAN YANG GTOR MA DE BZA' BTUNG GI BDUD RTZI KHO
NAR BSKYED CING BSNGO BA DE YANG MI 'THAD PAR THAL, DE NI SNGAGS
DRUG PHYAG RGYA DRUG GI DON SPYI CI YANG MA SHAR BA'I BLUN SKYON
DANG, PAn GRUB CHEN PO RNAMS

KYIS GZHAL YAS KHANG SOGS GNAS KHANG GOS LONGS SPYOD MKHO DGU LA
SOGS PA 'BYUNG BAR DMIGS DGOS PAR BSHAD PA'I PHYIR TE, SNGAGS
DRUG GI RGYA CHEN SHUGS LDAN GYI SKABS KYI RGYAL BA'I SPRE'I CHU

GTOR CHO GA LAS, BZHI PA NI 'PHAGS PA RNAMS KYI SPYAN LAM DU
'ANG GZHAL YAS KHANG BRTZEGS MA LA SOGS PA MCHOD PA'I SPRIN
PHUNG MANG POR SPRUL NAS MCHOD PA DANG, SEMS CAN RNAMS KYI DBANG
PO'I SPYOD YUL DU

JI LTAR 'DOD PA'I YON TAN LNGA CHAR BZHIN DU 'BYUNG BAR BSAM
ZHING, KHYAD PAR DU YI DVAGS RNAM PA MANG PO DANG, SEMS CAN KUN
GYI BSAM PA YONGS SU SKONG BAR BYIN GYIS BRLABS SO, ,ZHES DANG,
DE'I 'GREL

PAR SH'AKYA BSHES GNYEN GYIS, NAM MKHA' MDZOD LA SOGS PA TING
NGE 'DZIN GYI DBANG GIS DE DANG RJES SU MTHUN PA'I MCHAD PA'I
SPRIN GYIS SANGS RGYAS KYI ZHING YONGS SU BKANG NAS DUS GSUM GYI
'PHAGS

@014A *, ,PA THAMS CAD MNYES SHING, KHAMS GSUM PA'I 'GRO BA LNGA
PO'I DBANG PO LNGA'I LONGS SPYOD MKHO DGUR LDAN PA DE YID DU
'ONG BA'I RDZAS PHUN SUM TSOGS PAR SNANG BAR 'GYUR, ZHE

GSUNGS PA'I PHYIR, DE LTA BU'I DON DE THUGS LA BZHAG NAS JO BO
LHA CIG GIS KYANG DE LTAR GSUNGS TE, JO BO'I CHU GTOR LAS, MDUN
GYI SNOD KYI THA DKAR BAm LJANG GU RE RE BSAM LA, DE DAG YONGS
SU GYUR

PA LAS, RIN PO CHE SNA TSOGS LAS GRUB PA'I SNOD RE RE BSAM PA
NI, SNOD BYIN GYIS BRLABS PA'O, ,BCUD NI SNOD RIN PO CHE'I NANG
DU BDUD RTZI'I RANG BZHIN DANG, SMAN SNA TSOGS LAS GRUB PA'I
LJON

SHING DANG, RIN PO CHE SNA TSOGS LAS GRUB PA'I GTER GYI BUM PA
DANG, DAR LA SOGS PA GOS SNA TSOGS BSAM MO, ,ZHES GSUNGS SO,
,SHIN TU LEGS, DE BZHIN GSHEGS PA BZHI'I NGOS 'DZIN LA SNA

TSOGS SMRA ZHING, 'GA' ZHIG RIN CHEN MANG KHA DOG YID DU 'ONG BA
DANG, 'BYAMS KLAS GANGS CAN MTSOR 'DOD ZER, SNGON DANG PHYIS KYI
GTOR MA'I RNAM BSHAD BYED MKHAN LA LA NA RE, JO BO YAB SRAS KYI

LUGS LA, RIN CHEN MANG SH'AKYA THUB PA, GZUGS MDZES SPYAN RAS
GZIGS, SKU 'BYAMS KLAS 'JAM DBYANGS, 'JIGS BRAL PHYAG RDOR DU
NGOS 'DZIN ZER BA YANG MA RTAGS PA'I BLUN GTAM YIN TE, DE BZHIN

@014B GSHEGS PA RIN CHEN MANG NI MI MJED 'JIG RTEN GYI KHAMS 'DI
NAS SANGS RGYAS KYI ZHING STONG PHRAG SUM CU NA 'JIG RTEN GYI
KHAMS MTHU BO CHE DANG LDAN PA'I SA NA BZHUGS PA'I RGYAL BA YIN
PA'I PHYIR TE, ME TOG GI

TSOGS BKOD PA'I MDO LAS, SANGS RGYAS KYI ZHING STONG PHRAG SUM
CU NA 'JIG RTEN GYI KHAMS MTHU BO CHE DANG LDAN PA'I SA NA DE
BZHIN GSHEGS PA DGRA BCOM PA YANG DAG PAR RDZOGS PA'I SANGS
RGYAS RIN CHEN MANG ZHES

BYA BA BZHUGS TE, CI'I PHYIR RIN CHEN MANG ZHES BYA ZHE NA,
SANGS RGYAS KYI ZHING DE NA BYANG CHUB SEMS DPA'I SHIN TU MANG
STE, NYAN THOS KYI THEG PA CAN MANG BA MA YIN LA, NYIN RE ZHING
DE'I BSTAN PA TSAD MED PA 'BYUNG STE, DE'I PHYIR

DE BZHIN GSHEGS PA RIN CHEN MANG ZHES BYA'O, ,ZHES GSUNGS PA'I
PHYIR, 'DI ZHING GI GDUL BYA'I SGO NAS BTAGS PA'I MTSAN YIN, MDO
'DI DANG KHA 'BAR MA'I MTSAN BRJOD PA'I PHAN YON YANG 'DRA PAR
SNANG STE, MDO

'DIS DE BZHIN GSHEGS PA RIN CHEN MANG GI MTSAN BRJOD NA PHAR
PHYIN BCU'I NANG GI SMON LAM GYI PHAR PHYIN SBYOD PA RDZOGS PAR
'GYUR BAR BSHAD PA'I PHYIR TE, ME TOG BKOD PA'I MDO LAS, SH'A
RI'I BU RIGS KYI BU

'AM RIGS KYI BU MO GANG PUS MO G-YAS PA'I LHA NGAS LA BTZUGS TE
THAL MO SBYAR NAS DE BZHIN GSHEGS PA RIN CHEN MANG DE LA PHYAG
'TSAL LO, ,ZHES CHED DU BRJOD PA LAN GSUM BRJOD PAR BYED NA, DE
DAG NI DE BAS SNGON

@015A *, ,GYI SMON LAM GYI SPYOD PA YONGS SU RDZOGS PAR 'GYUR
TE, DE NI G-YOG RIN PO CHE DANG LDAN PAR 'GYUR RO, ,ZHES DANG,
GZUNGS LAS, DE BZHIN GSHEGS PA RIN CHEN MANG GI MTSAN NAS BRJOD

PA'I BYIN RLABS KYIS YI DVAGS THAMS CAD SKYE PA MANG PO'I SER
SNA BYAS PA MI DGE BA'I LAS BCOM ZHING BSOD NAMS YONGS SU RDZOGS
PAR 'GYUR RO, ,ZHES GSUNGS PA'I PHYIR, SHIN TU MTHUN, GSER 'OD
LAS KYANG,

SANGS RGYAS RIN CHEN MANG LA PHYAG 'TSAL LO, ,ZHES DANG, DE NYID
LAS, BYANG CHUB SEMS DPA' 'JAM DPAL GZHON NUR GYUR BA LA PHYAG
'TSAL LO, ,BYANG CHUB SEMS DPA' SPYAN RAS GZIGS DBANG PHYUG LA
PHYAG

'TSAL LO, BYANG CHUB SEMS DPA' MTHU CHAN THOB LA PHYAG 'TSAL LO,
ZHES GSUNGS PA'I PHYIR, DE BZHIN GSHEGS PA GZUGS DAM PA YANG
SPYAN RAS GZIGS MA YIN TE, DE BZHIN GSHEGS PA ZHES GSUNGS PA'I

PHYIR; SPYAN RAS GZIGS KYI MTSAN BRJOD PA THAMS CAD LA BYANG
CHUB SEMS DPA' MANG BA'I PHYIR BYAS BA LA KHO NA RE, ? KYI DAM
BCA' 'THAD PAR THAL, GSER 'ONG LAS, SANGS RGYAS SPYAN RAS GZIGS
RGYAL THABS

BRNYES LA PHYAG 'TSAL LO, ZHES GSUNGS SNYAM NA, DE YANG SANGS
RGYAS GZHAN ZHIG TU MNGON TE, DE NYID LAS, SANGS RGYAS RDO RJE
'JIGS BYED LA PHYAG 'TSAL LO, ,ZHES PA LTA BU, DES NA DE BZHIN
GSHEGS PA GZUGS

@015B DAM PA NI, GSER 'OD LAS, SANGS RGYAS GZUGS DAM PA LA PHYAG
'TSAL LO, ,ZHES GSUNGS PA 'DIR MNGON TE, GZUNGS LAS, DE BZHIN
GSHEGS PA GZUGS DAM PA LA PHYAG 'TSAL LO, ,DE BZHIN GSHEGS PA

GZUGS DAM PA'I MTSAN NAS BRJOD PA'I BYIN RLABS KYIS YI DVAGS
MANG PO'I GZUGS MI SDUG PA BCOM ZHING, GZUGS MTSAN PHUN SUM
TSOGS PAR 'GYUR RO, ,ZHES GSUNGS, 'DI NI ZHING GI SGO NAS MTSAN
DU

MNGON TE, ME TOG BKOD PA'I MDO LAS KYANG, SANGS RGYAS KYI ZHING
STOBS BCU NA 'JIG RTEN GYI KHAMS GZUGS SNANG BA DANG LDAN PA
ZHES BYA BA NA, DE BZHIN GSHEGS PA RNAM PAR RGYAL BA'I DBYANGS
ZHES BYA BA BZHUGS TE,

CI'I PHYIR, 'JIG RTEN GYI KHAMS DE GZUGS SNANG BA DANG LDAN PA
ZHES BYA ZHE NA, 'JIG RTEN GYI KHAMS DER GANG SU DAG SKYES PA
DANG SKYE PA DANG SKYE BAR 'GYUR PA DE DAG THAMS CAD MI'I KHA
DOG LAS 'DAS PAR GYUR PA YIN,

SEMS CAN DE DAG THAMS CAD GZUGS BZANG ZHING MDZES PAR GYUR PA
YIN NO, ,SH'A RI'I BU GANG DAG DE BZHIN GSHEGS PA RNAM PAR RGYAL
BA'I MTSAN NYAN PA DE DAG BLA NA MED PA'I SANGS RGYAS KYI CHOS
KYI GZUGS BZANG PO

'GYUR RO, ,ZHES GSUNGS, DES MTSON NAS GZHAN GNYIS KYANG SHES PAR
BYA DGOS KYI RANG BZO SOGS KYI CHOG LA YID BRTAN MA BYED CIG ,DE
LA 'DIR GTOR MA'I RNAM BZHAG LA, GTOR MA'I PHAN YON DANG, NGO BO
DANG,

@016A *, ,SGRA BSHAD DANG, DBYE BA DANG, PHYE BA SO SO'I NGOS
'DZIN DANG, CHO GA'I KHYAD PAR DANG, CHU GTOR BYE BRAG TU
BSHAD PA DANG BDUN LAS, DANG PO NI, BHA LIm A'A TZARYA'I CHOS
SKYONG THAMS CAD KYI

GTOR CHOG LAS, BSOD NAMS KYI TSOGS GSOG PA DANG, GTOR MAS BAR
CHAD THAMS CAD ZHI BA DANG, GTOR MAS 'PHRIN LAS RNAM BZHI
'GRUB PA DANG, GTOR MA NI LHA BSGOM PA DANG, RAB GNAS DANG,
SBYIN

SREG DANG, LAS TSOGS KUN LA SNGON DU 'GRO BA DANG, GTOR MAS
SANGS RGYAS THAMS CAD KYIS DGONGS SHING, LHA RNAMS KYIS
BSRUNGS SHING SKYOBS PA DANG, SBYIN PA'I PHAR PHYIN YONGS SU
RDZOGS PAR 'GYUR

BA DANG, GTOR MAS TSE RING ZHING BSOD NAMS TSAD MED PA BSKYED
CING 'PHEL BA DANG, SBYIN PA'I PHAR PHYIN MYUR DU RDZOGS PAR
BYED CING, GTOR MAS BSOD NAMS DANG TSE'I TSAD KYANG 'PHEL
ZHING SKYE BAR BYED

PA DANG, GTOR MAS SANGS RGYAS BYE BA KHRAG KHRIG BRGYA STONG
SNYED MCHOD PA'I BSOD NAMS THOB PAS, TSE RING BA DANG, BSOD
NAMS DANG, MDANGS DANG, STOBS SKYE ZHING 'PHEL BA DANG, DGE
BA'I RTZA BA YONGS

SU RDZOGS PA DANG, MI DANG MI MA YIN PA DANG, GNOD SBYIN DANG,
SRIN PO DANG, YI DVAGS MA RUNGS PA THAMS CAD KYIS GTZE ZHING
GNOD PA BYED MI NUS PA DANG, DE DAG SOGS GZHAN LA GZI BRJID
TSAD MED PA

@016B DANG LDAN PAR 'GYUR BA SOGS MTHA' YAS PA'I PHYIR, KHYAD
PAR DANG PO YIN TE, DPER NA GRUB DBANG BHA LIm A'A TZARYA LTA
BU YIN PA'I PHYIR TE, RGYAL SDE'I GTOR CHOG LAS, PHAN YON CHE
LA SLA BA CHU GTOR YIN PAS 'DI LA BRTZON

PAR BYA'O, ,ZHES DANG, SH'AKYA'I 'GREL PA LAS KYANG, DE LA SLA
BA NI SLAS STE NYAMS SU SLABS PA LA TSEGS CHUNG DUS DON THAMS
CAD YONGS SU RDZOGS PAR 'GYUR RO, ,NAS, YO BYAD CUNG ZAD TZAM
GYI RGYUS 'JIG RTEN

DANG 'JIG RTEN LAS 'DAS PA'I DON MTHA' DAG MA LUS PAR YONGS SU
RDZOGS PAR 'GRUB PAR BSNYAN TE, 'DI LTAR 'KHOR BA THAMS CAD
KYI DBUL BA LA SOGS PA'I SDUG BSNGAL THAMS CAD YANG DAG PAR
GCOD

PAR BYED PA'I DON DANG, BSOD NAMS DANG YE SHES DPAG TU MED PA
YONGS SU RDZOGS PAR 'GYUR BA'I DON GYIS ZHES GSUNGS PA'I
PHYIR, 'DIS RGYU TSOGS GNYIS 'GRUB PA DANG GNAS SKABS DANG
MTHAR THUG GI DON THAMS

CAD 'GRUB TSUL RGYAS PAR BSHAD PAS, BSOD NAMS KYI TSOGS GSOG
PAR YANG BSHAD DO, ,KHYAD PAR GNYIS PA YIN TE, BI BHU TI'I KYE
RDOR 'GREL PA LAS, 'DOD PA'I DON 'GRUB PA'I PHYIR DANG, PAR
CHAD ZHI BA'I

PHYIR DANG, DGE BA'I PHYIR YANG GTOR MA GSUNGS PA, ZHES DANG,
'DOD DON 'GRUB PHYIR BAR CHAD NI, ,ZHI BA'I PHYIR DANG DGE
BA'I PHYIR, ,'CHAD PAR 'GYUR BA'I CHO GA YIS, ,G-YEL MED PAS
NI GTOR MA SBYIN, ,ZHES DANG,

@017A *, ,SKAL BZANG RDO RJE'I LAM RIM LAS, BDAG DANG GZHAN
GYI BAR CHAD NYE BAR ZHI BAR BYA BA'I PHYIR GTOR MA'I CHO GA
DANG, ZHES GSUNGS SO, ,KHYAD PAR GSUM PA GRUB STE, RGYUD BRTAG
GNYIS LAS, GAL

TE 'DIS 'BYUNG PO'I TSOGS PHYIR RTAG TU GTOR MA SBYIN NA DBANG
DANG, MNGON SPYOD DANG, DGRA SDE 'JIGS PA DANG, BSKRAD PA
DANG, GSAD PA DANG, DGUG PA DANG, ZHI BA DANG, RGYAS PAR YANG
'GYUR RO, ,ZHES DANG,

BZHI PA YANG YIN TE, RNAM BSHAD MKHA' 'GRO'I GSANG MDZOD LAS,
DE LAS KYANG LHA BSGOM PA DANG, MCHOD PA DANG, RAB GNAS DANG,
DKYIL 'KHOR DANG LAS TSOGS KUN LA GTOR MA SNGON DU 'GRO BAS,

ZHES SO, ,LNGA PA SANGS RGYAS THAMS CAD KYIS DGONGS PA SOGS
YIN TE, KHA ' BAR MA LA SKYABS MDZAD PA'I GZUNGS LAS, RTAG TU
SANGS RGYAS BCOM LDAN 'DAS KYIS BSNGAGS SHING DGONGS PAR 'GYUR
RO, ,LHA MANG

POS RTAG TU BSRUNG ZHING, SBYIN PA'I PHA ROL TU PHYIN PA YONGS
SU RDZOGS BAR 'GYUR RO, ,ZHES GSUNGS PA'I PHYIR, DRUG PA GTOR
MAS TSE RING PA DANG BSOD NAMS TSAD MED PA YONGS SU RDZOGS PAR
'GYUR TE, DPER NA

GRUB CHEN LCE SGOM LTA BU, LCE SGOM PA LO BRGYAD CU RTZA
GRANGS BZHUGS PA GTOR MA'I BYIN RLABS YIN GSUNGS PA DANG, YANG
LCE SGOM GYI ZHAL NAS, NGA LA DANG PO RGYAGS SU ZHO GCIG LAS
MED DE, DA LTA LONGS SPYOD CHE BA GTOR,

@017B MA'I DON YIN PAR 'DUG GSUNGS, CHOS PA LTO GOS KYIS
PHONGS PA MTHONG TZAN, GTOR MA MTHONG PA YIN, ZHES GSUNGS,
SKABS SHIG TU BLA MA'I RGYAGS CHAD NAS PHYE PHAD SPRUGS PAS
RTZAM PA BRE BZHI BYUNG BA GTOR MA BTANG BAS,

NYIN PHYED NAS YON BDAG 'GAS NAS MANG PO DANG CHOS STON BZANG
PO KHYER NAS BYUNG BAS, BLA MAS NYE GNAS LA ZHING GI STON THOG
LAS MI MGYOG GAM GSUNGS PA TSE DANG BSOD NAMS 'PHEL BA'I DPE
GCIG STE, GZUNGS LAS KYANG,

RIGS KYI BU'AM RIGS KYI BU MO GANG LA LA ZHIG TSE RING BAR
'DOD DAM BSOD NAMS CHES 'PHEL BA DANG SBYIN PA'I PHA ROL TU
PHYIN PA YONGS SU RDZOGS PAR 'DOD NA NI RTAG TU SNGA DRO'I DUS
SAM, ZHES GSUNGS, KLU SGRUB KYIS KYANG,

GANG GIS LUS NI RAB RGYAS SHING, ,BDE PA CHEN PO THOB 'GYUR
BA, ,YI DRAGS TSIM BYED GTOR MA NI, ,DE NI GZHAN YANG RAB
BSHAD BYA, ,ZHES GSUNGS PA'I PHYIR, BDUN PA YANG YIN TE, GTOR
MAS BSOD NAMS SANGS RGYAS BYE BA

PHRAG 'BUM GYI BSOD NAMS KYI PHUNG PO DANG LDAN PAS RTAG TU MI
MA YIN PA'I 'BYUNG PO RNAMS KYIS MI MTHONG ZHING, STOBS DANG
BRTZON 'GRUS GZUGS DANG GZI BRJID DRAN PA DANG LDAN BAR 'GYUR
BA'I PHYIR, GZUNGS LAS, DE BZHIN

GSHEGS PA BYED PHRAG 'BUM GYI BSOD NAMS KYI PHUNG PO DANG LDAN
PAR 'GYUR RO, ,RTAG TU MI MA YIN BRGYU BA 'BYUNG PO DANG SHA
ZAL SOGS PA DANG, GNOD SBYIN DANG, SRIN PO DANG, GDON DANG YI
DVAGS RNAMS KYIS MI MTHONG BAR 'GYUR

@018A *, ,RO; ;STOBS DANG BRTZON 'GRUS KYANG LDAN PAR 'GYUR
RO, GZUGS DANG LDAN PA DANG, GZI BRJID DANG LDAN PA DANG, DRAN
PA DANG LDAN PAR YANG 'GYUR RO, ,ZHES DANG, BRTAG GNYIS LAS,
GAL TE 'DIS

GTOR MAS 'BYUNG PO THAMS CAD LA MCHOD PAR BYED NA RNAL 'BYOR
PA RNAMS LEGS PAR 'GYUR RO, ,DE RNAMS LA BDE 'DRI MA MED PA
DANG LHA MO RNAMS DANG, 'GRO BA RAB TU 'BYOR PA RNAMS DGA' BAR
'GYUR RO, ,ZHES DANG, 'JAM

DPAL GRAGS BA'I SNYING PO RGYAN LAS, 'BYUNG PO CHE DANG DMAN
PA YIS, ,GTOR MA'I LAS LA BRTZON BYAS NA, ,TSE DANG BSOD NAMS
'PHEL 'GYUR BAS ,BYANG CHUB KYI NI RGYU NYID PHYIR, ,'BAD DE
DE YI LAS BYA'O, ,ZHES DANG, YE SHES

RDO RJE'I LAM RIM LAS, PHYIR BAS KYI GANG ZAG CHOS LA DAD PA
RNAMS KYIS 'BYUNG PO'I GTOR MA LA BRTZON PAS, YI DVAGS LA PHAN
PA DANG BDAG GI 'BYOR PA MI NYAMS PA'O, ,ZHES SO, ,GNYIS PA
GTOR MA'I NGO BO YOD DE, TING NGE

'DZIN DANG SNGAGS DANG PHYAG RGYA DANG TSIGS BCAD DANG RDZAS
KYI NUS PA'I SGO NAS MGRON GYI LHA TSOGS TSIM PAR BYED PA'I
DNGOS GRUB KYI RTEN GZHI'I RDZAS DA GTOR MA'I NGO BO YIN TE,
PHYAG RDOR GYI LAS RIM LAS, PAS RIGS THAMS CAD

GANG BYED KYANG, ,GTOR MA LAS KYI GROGS SU 'GYUR, ,DES NA GTOR
MA SNGON LA BSHAD, ,GTOR MA LAS DANG KUN LA YANG, ,TING 'DZIN
SNGAGS DANG PHYAG RGYA DANG, ,TSIGS BCAD RDZAS KYI NUS PA'I
MTHU, ,DE LNGA TSOGS LAS MA LUS

@018B 'GRUB, ,CES GSUNGS, DE LNGA'I DANG PO'AM RAB NI TING
'DZIN DANG, DE RJES SNGAGS GTZO, DE RJES PHYAG RGYA YIN, DE
RJES TSIGS BCAD DANG, DE THAMS CAD KYI GZHI'AM RTEN NI RDZAS
LA BYED DGOS TE, TING 'DZIN RGYAL PO BZHIN DU KUN

LA DBANG PAR BYED, SNGAGS NI BRAM ZE NUS LDAN LTA BUR NUS PA
'BYIN PA SOGS YIN PA'I PHYIR, PHYAG NA RDO RJE'I LAS RIM LAS,
DE YANG TING 'DZIN RGYAL PO'I TSUL, ,BRAM ZE SNGAGS KYI NUS PA
MTHUN, ,RJE'U RIGS PHYAG RGYA NYID

DANG MTHUN, ,TSIGS BCAD THAM LA SPYOD PA 'DRI, ,RDZAS NI KUN
GYI GZHI RTEN 'GYUR, ,ZHES GSUNGS PA'I PHYIR, GSUM PA SGRA
BSHAD LA, SGRA SGRUB PA DANG BSHAD PA GNYIS, DUNG PO NI,
BYINGS MDO LAS, BA LA STOBS DANG

SROG BYED PA DAG LA 'OS BYINGS PA LA BZHAG ,BYINGS THAMS CAD
PA LAS AI 'OS AI BYIN PAS, BA LI, GNYIS PA'I AA MA BYIN, AA
GNI SOGS LAS AA DBYI PAR BYAS PAS, BA LI, DNGOS PO LA T'A TVA
DAG GOS, BA PHAN GYI RKYEN

T'A BYIN PAS, BA LIm T'A GRUB STE GTOR MA ZHES PA'O, ,SGRA
BSHAD NI, SNGAS MANG PO 'DZIN CHAGS MED PAR GTOR NGAS NA GTOR
MA ZHES BYA, DES TSIG GIS BSHAD NA, RDZAS MANG PO LA'ANG 'DZIN
CHAGS MED PAR GTONG PAS NA GTOR MA

ZHES BYA STE, SLOB DPON MI BSKYOD PA'I 'GREL PA LAS, RDZAS
MANG PO BKTAB PA LA MI 'DZIN PAS GTOR MA STE, MI 'DZIN GTOR
PAS GTOR MA'O, ,ZHES DANG, SKAL BZANG RDO RJE'I LAM RIM LAS,
MCHAGS PAR GTOR BSAN

@019A *, ,GTOR MA'O; ,ZHES GSUNGS SO, ZHES GSUNGS PA'I PHYIR,
GTOR MA LA THABS SHES GNYIS KA TSANG STE, GTOR MA NI, ZANG
ZING DANG MI 'JIGS PA DANG CHOS DANG BYAMS PA'I SBYIN PA BZHI
TSANG BAR PHAR PHYIN

DRUG LDAN DU SPYOD PAS NA THABS SHES GNYIS KA TSANG BA'I PHYIR
TE, JO BO'I BDUD RTZI 'BYUNG BA'I tIKKA LAS, GTOR MA ZHES BYA
BA NI THABS DANG SHES RAB TU LDAN PA THABS CAD LA KHYAB PA'I
PHYIR RO, ,ZHES SO, ,GTOR MA'I BYED LAS NI,

MANG LAS, RGYAL PO SBYIN BDAG NYID DANG NI, ,GANG YANG SEMS
CAN TSOGS GZHAN RNAMS, ,TSE RING NANG MED PHUN SUM TSOGS,
,RTAG TU BDE DANG LDAN GYUR CIG ,SBYIN PAS 'BYUNG PO DBANG DU
'GYUR, ,SBYIN PAS DGRA RNAMS MED PAR 'GYUR,

PHA ROL NYID YANG SBYIN PA NYID, ,DE PHYIR SBYIN PA GTZO BOR
BRJOD, ,SBYIN PA 'JIG RTEN RGYAN YIN TE, ,SBYIN PAS NGAN 'GRO
BZLOG PAR BYED, ,SBYIN PA MTHO RIS THEM SKAS YIN, ,SBYIN PA
ZHI BYED DGE BA'O, ,BYANG CHUB SEMS DPA'I LONGS

SPYOD RNAMS, ,MI ZAD NAM MKHA' LTA BU GANG, ,LONGS SPYOD DON
THOB BYA'I PHYIR, ,SPYIN PA DE NI YANG DAG SPEL, ,ZHES GSUNGS
PA 'DIS GTOR MA'I BYED LAS LEGS PAR STON PAS GO BAR BYA, BZHI
PA GTOR MA'I DBYE BA NI,

GTOR MA LA PHYI'I GTOR MA DANG, NANG GI GTOR MA DANG, GSANG
PA'I GTOR MA DANG, BLA NA MED PA'I GTOR MA DANG BZHIR YOD DE,
PHYAG RDOR GOS SNGON CAN GYI GTOR CHOG LAS, GSANG PA BLA MED
MCHOG TU 'DOD, ,PHYI NANG THUN MONG SHES PAR

@019B BYA; ;ZHES SO, ,LNGA PA DBYE BA SO SO'I NGOS 'DZIN LA,
PHYI'I GTOR MA NI PHYI'I RTZA BA LNGA, 'BRU LNGA, SMAN LNGA,
CHAN THUG KHUR BA SOGS CI RIGS LAS GRUB PA'I GTOR MA YIN TE,
GOS SNGON GTOR CHOG LAS, RTZA BA LNGA DANG

YAN LAG LNGA, ,'BRU DANG SHING TOG SMAN RNAMS DANG, ,CHAN THUG
KHUR BA LA SOGS PA, ,ZHES PA NAS, DE DAG THAMS CAD PHYI'I YIN
NO, ,ZHES GSUNGS PA'I PHYIR, 'DI LA LAS THAMS CAD YOD DE, NGAG
DBANG GRAGS PA'I

GTOR BSHAD LAS, DKYIL 'KHOR DANG NI SBYIN SREG DANG, ,GZHAN
YANG LHA RNAMS MNYAM PAR BSKANG, ,NAS, RTAG TU GTOR MA'I LAS
RNAMS BYA, ,ZHES SO, NANG GI SNYING KA'I LHA LA 'BUL RGYU'I
ZAS SAM RDZAS DE NANG GI

GTOR MA YIN TE, GOS SNGON GYI GTOR CHOG LAS, NANG GI SNYING
KA'I LHA RNAMS LA, ,GTOR MA ZAS RNAMS YIN PAS NA, ,BDUD RTZIR
BYIN GYIS BRLABS NAS NI, ,LHA LA TING NGE 'DZIN GYIS DBUL,
,ZHES SO, ,'DI LA LAS BZHI

YOD PAR BSHAD, GSANG PHA'I GTOR MA NI LTE BA'I NGES DON GYI
MKHA' 'GROM DANG SNYING KA'I NGES DON GYI DPA' PO TSIM BYED
KYI BYANG SEMS DKAR DMAR GNYIS GSANG BA'I GTOR MA YIN TE, GOS
SNGON GTOR CHOG LAS, GSANG

PA'I GTOR MA'I SKYOR KA NI, ,LTE BA PADMA GTOR MA'I SNOD, ,DE
SNYING ZLA BA'I STENG DU NI, ,BYANG CHUB SEMS NI KUNDA LA,
,BDUD RTZI LA SOGS YON TAN SOGS, ,GTOR MA RJES SU BSTAN PA
YIN, ,ZHES SO, ,BZHI PA BLA NA MED PA'I GTOR MA

@020A *, ,YANG YOD DE, LHAN SKYES KYI BDE STONG DBYER MED DU
SBYOR BA'I TING NGE 'DZIN DE DE YIN PA'I PHYIR, GTOR CHOG LAS,
GSANG BA'I GTOR MA'I SBYOR KA NI, ,LHAN CIG SKYES PA'I DGA' BA
'AM, ,THAMS CAD

RDOGS BA'I MAN DAG TSANG, ,BLA MED MAN NGAG SBYOR KA YI, ,GTOR
MA'I MAN NGAG SBYOR KA RNAMS, ,ZHES GSUNGS PA'I PHYIR, DRUG BA
CHO GA'I KHYAD PAR LA RTEN GYI GANG ZAG GI KHYAD PAR DANG,
MKHAS PA SO SO'I CHU GTOR GYI CHOG 'GOD PA GNYIS, DANG PO NI
SNGAGS KYI GANG

ZAG LA LNGA YOD DE, BSGOM PAS MCHOG 'GRUB PA GCIG DANG, TING
NGE 'DZIN MA THOB PAS TSOGS 'KHOR GYIS DNGOS GRUB BSGRUB PA
DANG, DE MA BYUNG NA SBYIN SREG GIS BSGRUB PA DANG, DE MA
BYUNG NA BZLAS BRJOD KYIS BSGRUB PA DANG, DE MA

BYUNG NA GTOR MAS BSGRUB PA'I GANG ZAG LNGA YOD PA'I PHYIR,
DANG PO NI, GRUB CHEN GYIS, BSGOM PA'I STOBS KYIS NYON
MONGS 'DZOMS, ,BSGOM PA LAS BYUNG DNGOS GRUB KYI, ,MCHOG GI
DNGOS GRUB THOB PAR 'GYUR, ,ZHES SO,

GNYIS PA NI, GRUB CHEN GYIS, TING 'DZIN GRUB PAR MA GYUR PAS,
,TSOGS 'KHOR TSOGS MCHOD DNGOS GRUB PO, ,ZHES SO, ,GSUM PA NI,
GRUB CHEN GYIS, DE MA GRUB NA SBYIN SREG GIS, ,DNGOS GRUB THOB
PAR GSUNGS PA YIN, ,

ZHES SO, ,BZHI PA NI, GRUB CHEN GYIS, DE MA BYUNG NA BZLAS
BRJOD DO, ,ZHES SO, ,LNGA PA NI, GRUB CHEN GYIS, DE NI MA
BYUNG GTOR MA BYAS, ,ZHES GSUNGS PA'I GNAD 'DI SGRUB PA BO
RNAMS LA SHIN TU GAL CHE BAS GCES PAR ZUNGS

@020B SHIG, RDO RJE 'CHANG GI ZHAL GDAMS SNYAN BRGYUD YI GER
BYAS PA YIN TE, SRUB CHEN GYIS, STON PA PHYAG NA RDO RJE YIS,
,SEMS DPA' PHYAG NA RDO RJE LA, ,RNA BAR BRGYUD PA'I GDAMS
NGAG DES, ZHES SO, ,BRGYUD TSUL, RDO RJE 'CHANG

GIS PHYAG RDOR LA, DES YE SHES MNGA' 'GROM LA, DES NI RO LANGS
MA LA, DES GNOD SBYIN PHYAG NA RDO RJE LA, DES SLOB DPON PHYAG
NA RDO RJE LA BRGYUD PA SOGS SHES TE, GRUB CHEN GYIS, STON PA
PHYAG NA RDO RJE YIS, ,SEMS DPA' PHYAG

NA RDO RJE LA, ,RNA BAR BRGYUD PA'I GDAMS NGAG DES, ,RDO RJE
MKHA' 'GRO MA LA BSTAN, ,DES NI RO LANGS MA LA BSTAN, ,GNOD
SBYIN PHYAG NA RDO RJE DANG, ,SLOB DPON PHYAG NA RDO RJE YI,
,BRGYUD PA'I GDAMS NGAG RIM BA RNAMS, ,NAN TAN GYIS NI

BTZAL BAR BYA, ,ZHES SO, DE'I RGYU MTSAN YANG PHYAG NA RDO RJE
NI DUS GSUM SANGS RGYAS THAMS CAD KYIS GSANG SNGAGS RIG SNGAGS
KYI BDAG POR DBANG BSKUR, LAG TU RDO RJE GTANG, RIN PO CHE'I
DBU RGYAN BSKON TE MNGA' GSOL MDZAD NAS GSANG

SNGAGS KYI 'KHOR LO MTHA' DAG KHYOD KYIS BSDUS LA 'KHOR LO
BSKOR, RTZOD DUS KHYOD KYI GSANG SNGAGS RGYAS SHING 'GRUB PA
MANG ZHES STON PA SANGS RGYAS KYIS LUNG BSTAN PA'I PHYIR, GRUB
CHEN GYIS, DPAL LDAN RDO RJE MTHU STOBS CAN, ,

DUS GSUM BDE GSHEGS THAMS CAD KYI, ,RIG SNGAGS GSANG SNGAGS
BDAG PO RU, ,DBANG BSKUR MNGA' GSOL MDZAD NAS NI, ,GSANG
SNGAGS 'KHOR LO MTHA' DAG NI, ,KHYOD KYIS BSKUS LA KHYOD KYIS
BSKOR, ,BDE GSHEGS RNAMS KYIS

@021A *, ,BKA' YANG SGOM, ,'KHOR LO RGYAS PAR BSKOR NAS KYANG,
,DE 'OG RANG GI 'KHOR LO NI, ,RTZOD PA RGYAS PA'I DUS DAG TU,
,BSKOR NA LAS RNAMS 'GRUB PA DANG, ,DE LA GUS PA MANG 'GYUR BAS,
,DE YI DUS SU BSTAN PAR BYA, ,RGYAL BA NYID

KYIS DE SKAD GSUNGS, ,ZHES SO, ,DES NA GSANG SNGAGS NYAMS SU LEN
PA'I DAM TSIG MA NYAMS NA THAMS CAD KYI RTZE MOR SANGS RGYA,
NYAMS NA RDO RJE DMYAL BAR SKYE BA'I PHYIR TE, BI BTU TIS, MA
BSGOMS GYUR KYANG LTUNG MED NA,

SKYE BA BCU DRUG DAG NA 'GRUB, ,CES DANG, GRUB CHEN KYIS, GSANG
SNGAGS LAL BZHED KYI NI, ,DPER NA SGRUL GYI BSHU NAR ZHUGS,
,RTZE BAR 'GRO BCO TOR 'GRO, ,DE BZHIN RNAM PA SNGAGS LA YANG,
,RIGS 'DZIN SA DANG RDO RJE DMYAL, ,ZHES

SO; ;SNGAGS KYI DNGOS GRUB THOB TSUL BDUN YO DANG, TSE 'DIR
SANGS MA RGYAS KYANG LA LA BAR DON 'GRUG LA LA SKYE BA PHYI MA
LA, LA LA SKYE BA GNYIS PA LA, LA LA GSUM PA LA, LA LA BZHI PA
LA, LA LA LNGA PA LA, LA LA SKYE BA BDUN PA LA DAM TSIG DANG
LDAN NA PHYAG

RGYA CHEN PO MCHOG GI DNGOS GRUB THOB PA'I PHYIR, GRUB CHEN
GYIS, LA LA RANG GI GZHUNG GIS NI, ,BAR MA DO NAS 'GRO BA'O, ,LA
LA SKYE BA PHYI MA LA, ,LA LA DAG GIS BZHED KYIS NI, ,GNYIS DANG
GSUM PA DAG LA DANG, ,BZHI 'AM LNGA PA DAG

LA 'ANG YOD, ,LA LA SKYE BA BDUN PA LA, ,PHYAG RGYA DNGOS GRUB
THOB PAR 'DOD, ,CES SO, ,RIG 'DZIN GYI SAR SONG BA'ANG GSUM YOD
DE, GRUB CHEN GYIS, DUR KHROD RIN CHE NAS DANG NI, ,BAR SNANG
LHA GNAS LA BRTEN PA, ,MKHA' SBYOD 'OG

@021B MIN STUG PO YI, ,GNAS NI DE GSUM YIN PAR GSUNGS, ,ZHES
GSUNGS SO, ,RTEN GYI GANG ZAG NI DGE SLONG DGE TSUL PHA MA DGE
BSNYEN PHA MA SOGS SDOM LDAN RAB YIN, DE MIN KYANG DKON MCHOG LA
DANG PA'I DAD PA DANG MNGON PAR 'DOD PA'I

DAD PA DANG, LAS 'BRAS LA YID CHES PA'I DAD PA DANG, GTZANG SBRA
DANG LDAN PA'I BSAM PA BSOD NAMS DANG THAR PA 'DOD BA GANG RUNG
DGOS TE, DANG PO NI, GZUNGS LAS, DGA' BO GAL TE DGE SLONG PHA
DANG DGE SLONG MA DANG, DGE BSNYEN PHA

DANG; DGE BSNYEN MA GANG ZHIG RTAG TU GZUNGS 'DIS KHA ZAS LA
BSNGAGS TE YI DVAGS LA SBYIN PA BYIN NA BSOD NAMS TSAD MED PA
SNYED YONGS SU RDZOGS PAR 'GYUR ZHING, ZHES GSUNGS SO, ,GNYIS PA
NI, DZA YA SA NA'I CHU GTOR LAS,

DAD PA CAN GANG ZHIG GIS LAS SU BYA BA LA PHAN YON CHE LA SLAB
CHU GTOR YIN PAS 'DI LA BRTZON PAR BYA'O, ,ZHES DANG, 'JAM DPAL
CHU GTOR RTZA BA LAS, 'GRO BA MA LUS DON DU NI, ,GTOR MCHEN PO'I
RIM PA 'DI, ,ZHES DANG, GANG

ZHIG SNYING RJE'I BRTAN SEMS KYIS, ,BDAG DANG GZHAN GYI DON SBUB
'DONG, ,CES BYA BA LA SOGS PA NI 'JUG PA'I GANG ZAG GI MTSAN
NYID DE, ZHES DANG, BDAG DANG GZHAN GYI SEMS CAN GYI DON BYA BAR
'DOD PAS BLA MA

DAM PA BSTEN PAR BYA ZHING RGYUD KYI DON GSAL PAR BYA BA YIN PA
GDONG POR MKHAM LA BSLAB PAR BYA, ZHES DANG, BDUD RTZI 'BYUNG
BA'I tIKKAR JO BO'I ZHAL NAS, DE LA MCHOD SBYIN GYI GTOR MNAR MA
BYED 'DOD PAS ZHES BYA BA NI

@022A *, ,RNAL 'BYOR PA KHYAD PAR CAN BSTAN TE, ZHES DANG,
SH'AKYA MI TRA'I 'GREL PA LAS, DE'I 'OG TU RNAL 'BYOR PA BRJOD
PAS DE BSHAD PAR BYA STE, DE'I PHYIR, DAD PA CAN GANG ZHIG GIS
LAS SU BYA BA LA ZHES BYA BA SMOS TE,

DE YANG RNAL 'BYOR PA NI 'DOD PAS 'BRAS BU YON TAN DANG BCAS PA
STE, ZHES GSUNGS PA'I PHYIR, DE LA 'DI ZHES BYA BAS LAM DANG
DE'I 'BRAS BU 'BYUNG TSUL DANG BDEN BZHI'I 'DOR LEN DANG, DKON
MCHOG LA YID CHES KYI DAD PA THAMS CAD

BSTAN TE, SH'AKYA MI TRA'I 'GREL PA LAS, 'DI'I SGRA 'JUG PA'I
RGYU MTSAN NI BSTAN BCOS LAS LAM DANG LAS DANG 'BRAS BU DANG,
BDEN PA DANG DKON MCHOG LA YID CHES PA DNGOS DANG ZHES GSUNGS
SO, ,DAD PA SKYE TSUL YANG

SNGAR BSHAD PA LTAR YIN TE, SH'AKYA'I 'GREL PA LAS, DE YANG LAS
DANG 'BRAS BU DANG BDEN PA GNYIS LA YANG YID CHES PA'I DAD PA
SKYE LA, BDEN PA DKON MCHOG LA NI 'DOD PA DANG SEMS DANG PA'I
DAD PA SKYES TE, ZHES GSUNGS

SO; ;GNYIS PA PAn GRUB RNAMS KYI LUGS LA, SNOD LA RUNG BA DANG
MI RUNG BA SPANGS PA GNYIS LAS, GSER SOGS RIN PO CHE'I SNOD BZO
DBYIBS LEGS PA PHRA RGYAN GYIS SPRAS PA SOGS SAM, GAS CHAG BUG
RDOL MED PA'I SNOD

GSER DANG, DNGUL DANG, ZANGS DANG, RAG NA DANG, 'KHAR BA DANG,
DUNG DANG, SHING DANG RDZA RNAMS KYI SNOD BRGYAD PO GANG RUNG
BZO LEGS PA LA YANG RUNG STE, YE SHES RDO RJE'I GTOR CHOG DPAG
BSAM SDONG PO LAS, GTOR MA'I LAS BYED

@022B PAR 'DOD PAS, RIN PO CHE'I SNOD RGYA CHE LA GTING ZAB PA
DAG CING DRI MA MED PA CHAG PA DANG GAS PA ZHOM PA LA SOGS PA
MED PA, ZHES GSUNGS PA DANG, GTOR CHOG KLAG PA'I DON GRUB MCHAN
LAS GSER DNGUL ZANGS RAG NA 'KHAR BDUNG SHING

RDZA RNAMS KYI SNOD, CES DANG, RTZA BAR MTHUN PA'I BHAndA
BRGYAD, ,CES GSUNGS PA LTAR LEGS TE, SLOB DPON MI BSKYOD PA'I
'GREL PA LAS, SNOD RIN PO CHE LAS BYAS PA BZO LEGS PA'I ZHES
DANG, JO BO LTA CIG GI BDUD RTZI 'BYUNG BA'I

'GREL PA LAS, DE NAS YANG DE'I RGYU MTSAN NYE BAR BSTAN PA'I
PHYIR, CHU GTOR GYI SNOD CHE CHUNG CI 'BYOR PA'I NANG DU, ZHES
DANG, SNOD CHE CHUNG ZHES BYA BA NI YANGS PA 'AM, CHUNG BA DE
LAS ZLOG PA STE, RIN PO CHE'I SNOD DO, ,CI 'BYOR PA ZHES BYA BA
NI

NGES PAR BZUNG PA YOD BA MA YIN TE, TSAD MA GSUNGS PA'I PHYIR
RO, ,ZHES GSUNGS PA'I PHYIR, SKABS 'DIR RIN PO CHE'I SNOD LA
GSUM YOD DE, RIN PO CHE LAS GRUB PA 'AM, DBYIBS SOGS RIN PO CHE
LTA BUR BYAS PA 'AM, RIN PO CHE PHRA RGYAN

BYAS PA'I SNOD GSUM GSUNGS PA'I PHYIR, RGYAL SDE'I GTOR CHOG
LAS, DE LA RIN PO CHE'I SNOD MDZES BA'I NANG DU ZHES DANG, DE'I
'GREL PA SH'AKYA MI TRAS MDZAD BA LAS, DE'I 'OG TU DE NYID NYAMS
SU BLANGS PA'I THABS

BSTAN NAS DE BSHAD PAR BYA STE, DE'I PHYIR DE LA RIN PO CHE'I
SNOD MDZES PAR ZHES BYA BA SMOS TE, ZHES PA NAS, RIN PO CHE'I
SNOD NI RIN PO CHE'I SNOD DE, RIN PO CHE LAS BYAS PA'AM, RIN PO
CHE LTA BUR BYAS PA'AM, RIN PO

@023A *, ,CHES SPRAS PA'O, ,ZHES GSUNGS BA'I PHYIR, RIN PO CHE
LAS BYAS PA SOGS BZHI'I DON YOD DE, RGYU GSER SOGS RIN PO CHE
LAS GRUB PA NI RIN PO CHE LAS BYAS PA'I DON DANG, RIN PO CHE'I
DBYIBS SU BYAS PA NI RIN PO CHE

'DRA BAR BYAS PA'I DON DANG, RIN PO CHES BRGYAN PA NI RIN PO
CHES SPRAS PA'I DON DANG, DE DAG GANG YIN PA YID DU 'ONG BAR
BYAS PA NI RIN PO CHE'I SNOD MDZES PA ZHES PA'I MDZES BA'I DON
YIN PA'I PHYIR, KHYAD PAR DAD PO YIN TE, SH'AKYA'I 'GREL PA

LAS; DE LA RIN PO CHE LAS BYAS PA NI RIN PO CHE'I RGYU LAS BYAS
PA'I GSER LA SOGS PA BZO'I KHYAD PAR DU MAS MDZES PAR BYAS PA'O,
,ZHES GSUNGS PA'I PHYIR, KHYAD PAR GNYIS PA YANG YIN TE, 'GREL
PA DE NYID LAS, RIN PO CHE

LTA BUR BYAS PA NI RIN PO CHE'I DBYIBS SU BYAS PA STE RIN PO CHE
'DRA BA ZHES BYA BA'I THA TSIG GO ,ZHES GSUNGS PA'I PHYIR, KHYAD
PAR GSUM PA YANG YIN TE, 'GREL PA DE LAS, RIN PO CHES SPRAS PA
NI RIN PO CHES BRGYAN PA STE MDZES PAR BYAS

PA'O, ,ZHES GSUNGS PA'I PHYIR, KHYAD PAR BZHI MDZES PA'I DON
YANG DE LTAR YIN TE, 'GREL PA DE LAS, MDZES PA NI YID DU 'ONG
BA'I KHYAD PAR DANG LDAN BA'O, ,ZHES GSUNGS PA'I PHYIR, CHU GTOR
'DIS 'BYOR BA RAB 'BRING THA GSUM LA CE

RIGS DANG CI 'OS SU BSTAN TE, RTZA BAR, PHAN YON CHE LA SLA BAS,
'GREL BA DE LAS, TSUL 'DIS 'BYOR PA RAB 'BRING THA GSUM LA CI
RIGS SU BSTAN PA YIN TE, SNGAR SLA BA ZHES BSHAD PAS DE DANG
'GAL BA'I NYES PAS MI

@023B BRDZI BAR BSTAN LA, ,ZHES GSUNGS SO, ,GNYIS PA MI RUNG BA
DOR BA NI, KLAG PA'I DON GRUB MCHAN LAS, CHAG GRUM CAN, SHIN TU
CHUNG BA, BSE LCAGS PHOR BA BZHI MI RUNG BAR BSHAD DE, DE NYID
LAS, DE YANG 'TSO BA'I SNOD BZHI

PO BYI DOR ZHES DANG, SPRUL SKU NGAG DBANG DGE LEGS RGYAL MTSAN
GYI GSUNG LAS, SNOD MI RUNG BA NI, RUS PA DANG, LCAGS LAS BYAS
PA DANG, DUG GZER CAN, KHA CHAG ZHABS RDOL CAN, CHUNG BA, MA DAG
PA RNAMS MI RUNG STE,

RUS PA DANG PAGS PA LAS BYAS PA NI YI DAGS SKRAG CING, GTZANG
SBRA CAN MI 'KHOR, LCAGS NI MTSON CHA'I RGYU YIN PAS GO MTSON
SOGS SU MTHOD NAS SKRAG PAR 'GYUR, KHA CHAG ZHABS RDOL NI MI
SHIS PA'I SNOD YIN PAS 'GA' ZHIG GIS BYIN

RLABS MI CHAGS ZHES SMRA ZHES GSUNGS PA NI, PAn CHEN GYI GSUNG
GRUB CHEN SNYING STOBS RGYA MTSO LAS THOS PA'I GSUNG DAG RED LA,
'JIM LA'I GSUNG LAS, KA P'A LO LA YI DVAGS PHRA MO 'JIGS PA
DANG, TING NI LHA MA YIN GYIS THOD PAR

MTHONG BA'O, ,LCAGS NI DRAG PO'I RDZAS MTSON CHA'I RGYU YIN PAS
YI DVAGS THAMS CAD 'JIGS PA'O, ,'PHAGS PA'I DE NYID LAS, TING LA
LHA MA YIN 'JIGS GSUNGS SNANG LA, LCE SGOM SOGS KYANG DE LTAR
'DOD PA MA THONG,

RGYUD DANG RGYA GZHUNG NAS GSAL KHA DE 'DRA MA RNYED KYANG ZHI
DRAG LAS SBYOR GYIS DPAGS NA CI RIGS SU 'GRUB CING, 'GRO BA'I
MTHONG TSUL YANG PHAL CHER 'DOD KHAMS NA RANG GIS PAR NGES SHING
RIGS MTHUN PA'I BAG CHAGS SANG TSUL

@024A *, ,GCIG NA SNANG BA YIN TE, RNAM 'GREL LAS, RIGS MTHUN
BAG CHAGS SAD BA CAN, ,ZHES DANG, KUN BTUS LAS KYANG, GANG DU
'BYUNG ZHING SKYE BAR GYUR PA DE'I SA BA NYID KYI MIG GIS DE'I
SA BA'I GZUG RNAMS MTHONG

DAM ZHEN ZHES DRIS LAN DU, KUN BTUS LAS, DE'I SA PA'I MIG GIS,
DE'I SA PA'I GZUGS RNAMS MTHONG BA'ANG YOD, GZHAN GYIS PA'I MIG
GIS MTHONG BA'ANG YOD DE, ZHES GSUNGS PA'I PHYIR, DE'I MTSAN
GZHIR YANG 'DOD BA'I MIG

GIS 'DOD BA'I GZUGS KYI SKYE MCHED MTHONG BA TZAM LAS MA GSUNGS
PA'I PHYIR, MDZOD LAS, MIG GIS GONG MA'I GZUGS MA YIN, ,ZHES
DANG, KUN BTUS LAS, 'DOD BA'I KHAMS SU SKYES PAR GYUR BA 'DOD PA
NA SPYOD BA'I MIG GIS 'DOD PA

NA SPYOD PA'I GZUGS RNAMS MTHONG BA DANG GZUGS NA SPYOD PA'I
GONG MA BAS, SA 'OG MA RNAMS MTHONG NGO, ZHES GSUNGS PA'I PHYIR,
KUN BTUS KYI 'GREL BA LAS, RNAM PA BZHIS DMIGS PA YONGS SU MA
GRUB BAR RIGS PAR BYAS TE, RNAM

PAR SHES PA MI MTHUN PA'I RGYU DANG, DMIGS PA MED PA'I RNAM PAR
SHES PA DMIGS PA DANG, SGRIM PA MED PAR YANG PHYIN CI LOG MED
PAR 'GYUR BA DANG, SHES PA GSUM GYI RJES SU MTHUN PAR 'GYUR BAS
ZHES GSUNGS PA'I SHES BA BZHI PO LEGS PAR

SHES NAS DON DE DAG GO BAR BYED DGOS PA'I PHYIR, DMIGS BYA GCIG
LA 'GRO BA RIGS SO SO'I RNAM SHES MI MTHUN BA DU MA 'BYUNG BA NI
SHES PA BZHI'I NANG GI RNAM SHES MI MTHUN PA'I DON YIN PA'I
PHYIR TE, RNAM SHES MI MTHUN PA BZHI'I DPER

@024B BRJOD BSTON PAR, KUN BTUS 'GREL BA LAS, DE LA RNAM PA
BZHI'I DPER BRJOD PA NI, YI DVAGS DUD 'GRO MI RNAMS DANG, ,ZHES
PA NAS, DE MED PAS NA RNAM RIG MED, ,CES GSUNGS PA'I PHYIR, DE
BZHI'I DANG PO NI, DNGOS

PO GCIG LA 'GRO BA RIGS SO SO'I RNAM SHES MI MTHUN PA DU MA
'BYUNG BA DE YIN TE, DE LTAR DU THEG BSDUS RTZA 'GREL DANG KUN
BTUS RTZA 'GREL SOGS DU MAS BSHAD PA'I PHYIR, KUN BTUS 'GREL PA
LAS, DE LA RNAM PA BZHI'I DPER BRJOD PA NI,

YI DVAGS MDUD 'GRO MI RNAMS DANG, ,LHA RNAMS JI LTAR RIGS RIGS
SU, ,DNGOS GCIG YID NI THA DAD PHYIR, ,ZHES THEG BSDUS KYI LUD
DRANGS LA, DE'I DON THEG BSDUS KYI BSHAD SBYAR DGE BSNYEN BTZUN
PA NGO BO NYID MED PAS MDZAD

PA LAS, CHU RLUNG GI DNGOS PO LA RANG RANG GI LAS GYI RNAM SMIN
GYI DBANG GIS YI DVAGS KYIS RNAG LA SOGS PAS GANG PAR MTHONG PA
DANG, DE NYID LA DUD 'GRO LA SOGS PAS GNAS KYI BLOS GNAS PAR
BYED PA DANG, MI RNAMS KYIS MNGAR BA

DAD DVANGS PA DANG BSIL BA'I CHAR RTOGS SHING KHRUS BYED DE,
,DER 'JUG GO, ,NAM MKHA' MTHA' YAS SKYE MCHED LA SOGS PAR ZHUGS
PA'I LHA RNAMS KYIS NI NAM MKHA' MTHONG STE, GZUGS KYI 'DU SHES
RNAM BAR BSHIG PA'I PHYIR RO, ,

SHES GSUNGS PA'I PHYIR, GNYIS PA DMIGS PA MED PA'I RNAM PAR SHES
PA YOD DE, SNGON NAS 'DAS SHING ZHIG PA'I DNGOS PO DRAN PA DANG,
RMI LAM GYI SHES PA DANG GZUGS BRNYAN SNANG PA'I DBANG SHES
RNAMS KYIS DE MA YIN LA DENG SNANG DU DMIGS

@025A *, ,BLTAR MED PA'I PHYIR, THEG BSDUS LAS, 'DAS SOGS DE
BZHIN RMI LAM DANG, ,GZUGS BRNYAN RNAM PA GNYIS PO YANG, ,MED
PHYIR DMIGS PA MED BA'I PHYIR, ,ZHES DANG, KUN BTUS

'GREL PA LAS KYANG, DMIGS PA MED PA'I RNAM PAR SHES PA MED PA
DMIGS PA DANG, ZHES GSUNGS PA'I PHYIR, GSUM PA SGRIMS MI DGOS
PAR GROL BAR 'GYUR BA NI, RIGS DRUG GIS MA BSGOMS KYANG GROL BA
THOB ZIN PAR

THAL; DE DAG LA SNANG BA RNAMS JI LTAR SNANG BA LTAR GRUB PA'I
PHYIR, 'DOD MI NUS TE, 'KHOR 'DAS GNYIS YOD PA'I PHYIR TE, THEG
BSDUS LAS, DON BZHIN DON DU 'GRUB GYUR NA, ,MI RTOG YE SHES YOD
MI 'GYUR, ZHES

SOGS DANG, KUN BTUS 'GREL PA LAS KYANG, SGRIMS PA MED PAR YANG
PHYIN CI LOG MED PAR 'GYUR BA DANG, ZHES SO, ,BZHI PA SHES PA
GSUM YOD DE, JI LTAR MOS BA LTAR STON THUB PA'I DBANG GI SHES PA
DANG, 'DAS SOGS CHOS

KUN GYI GNAS LUGS DPYOD PA'I LHAG MTHONG GI SHES PA DANG, MI
RTOG PA'I YE SHES NGANG GSUM YOD PA'I PHYIR, KUN BTUS 'GREL BA
LAS, SHES PA RNAM PA GSUM NI, DBANG GI SHES PA DANG, LHAG MTHONG
GI SHES PA DANG,

RNAM PAR MI RTOG PA'I SHES PA'O, ,ZHES GSUNGS PA'I PHYIR, SKABS
'DI'I GTOR MA SOGS KYANG DBANG GI SHES PA DNGOS DANG RJES MTHUN
PA CI RIGS KYIS BYED DGOS TE, BYANG SEMS RNAL 'BYOR PA SNYOMS
'JUG THOB PAS MOS PA'I DBANG GIS

@025B SA DANG, DPAG BSAM LJON SHING BDUD RTZI SOGS SNANG BA'I
PHYIR, 'DIR YANG DE DANG MTHUN PAR MOS SGOM YAN CHAD DGOS PA'I
PHYIR TE, THEG CHEN BSDUS PA LAS, BYANG CHUB SEMS DPA' DBANG
THOB DANG, ,RNAL 'BYOR PA LA 'DI LTAR

YANG; ;MOS PA'I DBANG GIS SA LA SOGS, ,DNGOS BO DE LTAR DMIGS
PAR 'GYUR, ,ZHES DANG, BDUD RTZI 'BYUNG BA'I tIKKA LAS KYANG,
SNANG ZHING 'BYUNG BAR BSAM ZHES PA NI, DE DAG GI DBANG PO'I
SPYOD YUL DU DE LTAR BSGOM PA'O, ,

ZHES GSUNGS PA'I PHYIR, DE LTAR MDZAD TSUL MANG YANG, 'DIR SNOD
SKYON BRAL BRGYAD PO GANG RUNG BYA STE, 'GRO BZANG SNYING PO'I
CHU GTOR GYI CHO GA LAS, CHU GTOR BYED PAR 'DOD PAS, DANG PO
GTOR MA'I SNOD CI 'BYOR PA'I NANG DU ZHES

DANG; CHU GTOR RNAM BSHAD DU, SH'AKYA MI TRAS SNGAR SLAB ZHES
BSHAD PA'I, ZHES PA NAS, KHA NA MTHOB MED PA'I SNOD DE'I NANG DU
ZHES GSUNGS PA'I PHYIR, SNOD YANG 'BYOR NA GSER SOGS RIN PO CHES
BSGRUB PA BKRA LEGS PA BZANG BA

STE; SNOD NI THAMS CAD MKHYEN PA BSGRUB PA'I RTEN THEG CHEN SEMS
BSKYED MTSON PAS GAL SHIN TU CHE BA'I PHYIR TE, JO BO'I BDUD
RTZI 'BYUNG BA'I tIKKA LAS, GTOR MA'I SNOD LA ZHES PA NAS RIN PO
CHE LA SOGS PA'I SNOD DE DNGOS SU

NA BYANG CHUB KYI SEMS SO, ,ZHES DANG, YANG DE NYID LAS KYANG,
'DI SKAD DU STON TE, SNOD NI RTEN YIN PA'I PHYIR, BYANG CHUB KYI
SEMS DE THABS YIN LA ZHES DANG, CHU GTOR 'JAM DPAL RTZA BA LAS,
RIN CHEN SNOD MDZOS

@026A *, ,CHU GTZANG DANG, ,ZHES DANG, DE'I 'GREL PAR MI BSKYOD
PAS, SNOD RIN PO CHE LAS BYAS PA BZO LEGS PA'I NANG DU ZHES SOGS
SNGAR RGYAS BAR BSHAD ZIN TE, RGYU CHE CHUNG GIS PHAN YON CHE
CHUNG MDO

SNGAGS PHAL CHER NA SHIN TU MANG NGO, ,SNOD KYI RJAS CUNG ZAD
BSHAD ZIN TO, ,GTOR MA NI, SNOD DE DAG CHU GTZANG MA SROG CHAGS
MED PAS KHENGS PAR 'GENGS SHING, YA YO MED PA DANG GTOR MA'I
RDZIS KYANG SHIN TU GTZANG BA DANG

NYAMS PAS MA 'BAGS PA DGOS TE, MGRON DE DAG PHAL CHER GTZANG
SBRAL DGA' BA DANG, PHAL CHER DMIGS PAS TSIM PA DANG, LA LA
BSHAMS PAS TSIM PA DANG, 'GA' ZHIG BSNGOS PAS TSIM PA DANG, KHA
CIG

REG PAS TSIM PA DANG, GZHAN DAG RDZAS KYIS TSIM PA DANG, GZHAN
DAG BSHAL BAS TSIM PA SOGS YOD PA'I PHYIR, 'GRO BZANG SNYING
PO'I GTOR CHOG LAS, GTOR MA'I SNOD KYI NANG DU CHU GTZANG MA
SROG CHAGS MED PAS KHENGS

PAR 'GENGS, DE'I NANG DU PHYE DANG, RIN PO CHE LNGA DANG, SMAN
DANG, ME TOG LA SOGS PA CI 'BYOR BTAB LA ZHES DANG, RGYAL PA'I
SDE'I CHU GTOR LAS KYANG, RIN PO CHE'I SNOD MDZES PA'I NANG DU
CHU BLUGS LA, PHYE DANG, ME TOG

LA SOGS PA CI 'BYOR PA DANG, GSER LA SOGS PA'I RIN PO CHE LNGA
BRDAR BA DANG, KHA ZAS MA SMAS BA DANG, MA SPAGS PA SNA TSOGS
DANG, SMAN DANG 'BRU DANG DRIL SOGS PA SBYAR NA LHAG PAR BZANG
ZHES GSUNGS

@026B PA SOGS MANG LA, PHAL CHER SNGAR BSHAD ZIN TO, ,RGYAL PA'I
SDES, SMAN DANG 'BRU DANG DRIL SOGS PA LHAG PAR BZANG GSUNGS PA
LTAR 'BYOR NA 'DI DAG SBYAR NA DGOS PA SHIN TU CHEN PO PHUL DU
PHYIN PA KHYAD 'PHAGS YOD

DE; SMAN LNGAS NAD SOGS MI 'BYUNG ZHING NAD MED PA'I BDE BA
SKYE, DRI LDAS TSUL KHRIMS RNAM DAG THOB CING NGAN 'GROR MI
LTUNG, RIN PO CHE LNGAS DGOS 'DOD KUN 'BYUNG ZHING MTSON 'KHRUGS
SOGS ZHI BAR BYED, 'BRU SNA LNGAS

YUL DER LONGS SPYOD 'PHEL ZHING MU GE SOGS ZHI BAR BYED, SNYING
PO LNGAS 'KHOR 'DAS KUN GYI BCUD 'PHEL ZHING DGOS 'DOD RE BA
LTAR 'GRUB PAR BYED PAS, NYER LNGA PO THAMS CAD DAM LNGA TSAN
LNGA KA'I RE RE BYUNG NA 'ANG PHAN YON

CHE BA RGYUD KYI DGONGS PA YIN PA'I PHYIR TE, MKHAS GRUB THAMS
CAD MKHYEN PA'I GSUNG LAS, SMAN LDAS GNAS DER NANG NYUNG, 'BRU
LNGA RIN PO CHE GSER DNGUL MU TIG MU MIN BYU RU LDAS ZAS DANG
LONGS SBYOD 'PHEL ZHING ZHES DANG,

KRI YA DPUNG BZANG GI RGYUD LAS KYANG, NAD KYI BSKAL BA BSAL
BA'I PHYIR, ,SMAN SNA LNGA NI BUM PAR BLUGS, ,TSUL KHRIMS RNAM
PAR DAG BYA'I PHYIR, ,DRI SNA LNGA YANG BUM PAR BLUGS, ,DGOS
'DOD RE BA BSKANG BA DANG, ,MTSON GYI

BSKAL BA BSAL PA'I PHYIR, ,RIN CHEN LNGA YANG BUM PAR BLUGS,
,KUN GYI SNYING POR GYUR PA DANG, ,DGOS 'DOD RE BA BSGRUB PA'I
PHYIR, ,SNYENG PO LNGA YANG BUM PAR BLUGS, ,ZHES GSUNGS SO, ,'DI
DAG GDUL BYA SO SOS

@027A *, ,SANGS RGYAS LA PHUL BAS, BKRA SHIS PA'I DNGOS POR BYIN
GYIS BRLABS PA YIN PAS BUM GTER DANG DBANG BUM DAG LA 'JUG PA
LTAR GTOR MA LA'ANG SHIN TU LEGS PAR SNGAR BSHAD PA LTAR YIN

TE; GSER DNGUL MU TIG BYU RU MU MIN TE RIN PO CHE LNGA LHA MO
NOR RGYUN MAS PHUL BAS BKRA SHIS PA'I DNGOS POR MDZAD, BYA KRI
STAG GIS PHUL BA'I STAG TSER BA'AM MING GZHAN KANdA KA RI DANG,
SENG KRI SENG GIS PHUL BA'I SENG

TSER BA STE MING GZHAN SLE TRES DANG, NAGS KYI LHA MOS PHUL BA'I
AA BA RA TZI TA 'AM GZHAN GYIS MI THUB PA STE SHU DAG DKAR PO
DANG, CHU SRIN GYIS PHUL BA'I CHU SRIN SNGER MOR GRAGS PA STE,
HA SA DE PA ZHES PA LHA DANG BCAS PA

DANG; BRGYA BYIN GYIS PHUL BA'I AINDRA HA RI 'AM DBANG PO LAG PA
STE SMAN LNGA YIN LA, GRANGS 'DREN TSUL THA DANG YOD CING DE DAG
PHUL DUS BKRA SHIS PA'I DNGOS POR PHYIN GYIS BRLABS PA YIN TE,
KLU BYANG GI DKYIL CHOG NYI

SHU PA LAS, BYU RU DNGUL DANG GSER DANG NI, ,PADMA R'A GA MU TIG
STE, ,RIN CHEN SHIS PA LNGA PO RNAMS, ,NAS DANG GRO DANG MON
SRAN TRE'U, TIL DANG DE BZHIN MON SRAN TRE'U, ,'BRU NI SHIS PA
LNGA PO RNAMS, ,CHEN PO TSER MA'I DGRA DANG NI, ,LHAR BCAS

GZHAN GYIS MI THUB DANG, ,DAndA AUTPAL RTZA BA STE, ,SMAN LNGA
PO NI GZHUG PAR BYA, ,ZHES DANG, ZUNG 'JUG GSAL BA LAS KYANG,
BYU RU DANG NI DNGUL DANG GSER, ,PADMA R'A GA NYA PHYIS SKYES,
,BSNGAGS PA'I RIN CHEN RNAM PA LNGA, ,NAS GRO MA SHA'I

@027B ? NAM DANG, ,DE BZHIN TIL DANG MU DAG RNAMS, ,SO BA LNGA
POR BSNGAGS PA STE, ,BRI HA STI DANG TSER MAR BYED, ,GZHAN GYIS
MI THUB LHAR BCAS PA, ,AUTPAL SDONG BU RTZA BA YI, ,SMAN LNGA
RAB TU GZHUG PAR BYA, ,ZHES

GSUNGS PA STE BSNGAGS PA DANG BKRA SHIS PAR GSUNGS, DE BZHIN DU
DRI LNGA YANG, SPRIN GYI RGYAL MO 'OD 'CHANG LHA MOS GA BUR
PHUL, ,RGYA GAR SKYONG BYED LHA MOS TZAN DAN PHUL, KHA CHE'I DRI
BZANG BTZUN MOS GUR GUM PHUL,

GSER TOG LHA MOS AA KA RU PHUL, ?,MOS DZA TI PHUL TE BKRA SHIS
PA'I DNGOS POR MDZAD DE DRI LNGA'I LO RGYUS SO, ,SNYING PO LNGA
NI, YE SHES RDO RJE'I RNAM 'JOMS 'GREL PA LAS, SA'I SNYING PO
GSER DANG, CHU'I SNYING PO LAN TSVA

DANG; RTZI TOG GI SNYING PO MANG DANG, SHING TOG GI SNYING PO
BUR MA DANG, ME TOG GI SNYING PO SBRANG RTZI'O, ,ZHES PA LTAR
YIN LA, SNGON 'BYUNG GI DRANG SRONG RNAM MANG GIS PHUL PA'I SA'I
SNYING PO GSER DANG, KLU'I RGYAL PO RGYA MTSOS PHUL

PA CU'I SNYING PO LAN TSVA DANG, TSO DPON GA GON KYIS PHUL BA ME
TOG GI SNYING PO SBRANG RTZI DANG, ZHING BA'I BU MO LE KAS SKYES
MAS PHUL BA RTZI THOG GI SNYING PO MAR DANG, SPRE RGYAL TA NU LU
MANYDZUS PHUL BA SHING THOG GI SNYING PO BUR MA

STE SNYING PO LNGA PHUL BA BKRA SHIS PA'I DNGOS POR BYIN GYIS
BRLABS PAS, DE DAG BTAB PA'I BUM CHUS KHRUS BYAS NA TSE BSOD
NAMS SOGS 'DOD PA KUN 'PHEL BA YIN TE, GANG G'A DHA RA'I RNAM
'JOMS 'GREL PA LAS, GONG MA'I

@028A *, ,'BRU DANG SMAN ZHES BYA BA BYA KRI SENG GRI LA SOGS
PA'I SMAN NI RNAM PA LNGA DANG, TI LA DANG SRAN MAL SOGS PA
RGYUD LAS GRAGS PA BZHIN NO, ,ZHES DANG, SNGANG KRi YA'I RGYUD
DRANGS ZIN PA LTAR YIN LA, YANG

'GREL PA DE NYID LAS 'DOD PA THAMS CAD RAB TU SPYIN, KU tA DANG,
DE LA LNGA STE, BU SBYIN PA DANG, NOR SBYIN PA DANG, 'BRU SBYIN
PA DANG, MGYOGS PA SBYIN PA DANG, TSE DANG BSOD NAMS SBYIN PA
DANG, ZHES PA NAS, TSE DANG

BSOD NAMS SBYIN PA NI BKRA SHIS PA'I ZHAL ZAS LA BRTEN TE, ZHES
GSUNGS PA'I PHYIR, BOD KYI CHU GTOR BSHAD PA KHAN SNGA PHYI DAG
NA RE, GTOR ZAN SLA MO DANG MTHEB KYU MI BYED DE, JO BO'I ZHAL
NAS, BOD PA PHYUG PO MI 'ONG, GTOR

ZAN SLA MO BYED, GTOR MA MTHEB KYU BYED PAR 'DUG GSUNGS SKAD DO,
,ZHES ZER RO, ,DE JO BOS GSUNGS BA MI BDEN TE, DE JO BOS MDZAD
PA'I CHU GTOR DANG, BDUD RTZI 'BYUNG BA'I CHU GTOR GYI tIKKA
DANG, 'JIG RTEN DBANG PHYUG DMAR PO'I

'BYUNG PO'I GTOR CHOG RNAMS NA'ANG MED PA'I PHYIR DANG, DER MA
ZAD SLOB DPON MI BSKYOD BA'I GTOR MA CHEN MO'I LAS RIM RTZA
'GREL GNYIS DANG, RGYAL SDE'I GTOR CHOG DANG, DE'I 'GREL PA
SH'AKYA MI TRAS MDZAD PA DANG, GTOR MA SNA TSOGS

KYI CHOG SOGS NA'ANG MED CING, KLU SGRUB DANG TZANTRA GO MI DGE
SLONG MA DPAL MO'I PHYAG STONG GI SGRUB THABS KYI GTOR MA'I CHOG
DANG, 'GRO BZANG DANG SLOB DPON DAG GI DBANG PHYUG DANG, BHA BA
BHA TRA'I GTOR MA BZHI'I LAS RIM RNAMS LA'ANG

@028B MI SNANG BA'I PHYIR, YANG MTHEB KYU MI RUNG BA MI 'THAD
DE, GTOR CHOG DU MA DANG, MKHAS GRUB CHEN PO YE SHES RDO RJE'I
GZHUNG GIS KHEGS PA'I PHYIR, 'BYOR PA PHUN TSOGS BSGRUB PA'I CHU
GTOR RIN PO CHE'I PHRENG BA LAS, ZANGS LA

SOGS PA'I SNOD GANG YANG RUNG BZHIG TU CHU GTZANG MA SROG CHAGS
MED PAS BKANG STE 'BRU 'AM ZAN MTHEB KYU RE BCUG LA, ZHES BA
NAS, DE LTAR PHUL BAS NYI MA RE LA KARshA PA nI LNGA STONG LNGA
STONG THOB BAR NGES SO, ,DE LTAR MA CHAGS PA NYI MA RI RTZEL

SHAR BA PHAN CHAD DANG LTO'I GONG DU RDZOGS BAR BYA'O, ,DE LTAR
NYI MA RE LA YI DAM DU BYAS PAS 'DOD PA'I DON PHUN SUM TSOGS PAR
NGES SO, ,ZHES GSUNGS PA'I PHYIR SHIN TU GSAL, CHO GA'I KHYAD
PAR GZHAN YANG YOD DE, THOG MAR CHU GTOR

GYI YO BYAD GTOR STEGS DANG SNOD DANG GTOR MA'I RGYU RIN PO CHE
DANG SMRAN SOGS NAS CHU DANG ZAN NAM PHYE'AM KHUR BA SOGS ZAS
GTZANG ZHING MA 'BAGS BA RNAMS GANG 'BYOR STA GON BYAS TE, DE
NAS SKYABS 'GRO SEMS BSKYED DANG RANG NYID THUB

DBANG DAM RIGS GSUM MGON PO DANG, RNAM 'JOMS DANG, BDE GSANG
'JIGS GSUM SOGS YI DAM GYI LHA GANG YANG RUNG BAR BSKYED DE, SGO
GSUM BYIN RLABS DANG MCHOD BSTOD YAN CHAD RDZOGS PAR BYAS NAS
GTOR MA BTANG BAR BYA STE, DE

LTAR BYAS PAS GTOR MA BSAM PA LTAR BYIN GYIS RLOBS PA'I KHYAD
BAR YOD PA'I PHYIR, DON 'DIL DGONGS NAS GRUB PA'I DBANG PHYUG
'GRO BZANG SNYING POS, CHU GTOR BYED PAR 'DOD PAS, DANG PO GTOR
MA'I SNOD CI 'BYOR PA'I NANG DU CHU GTZANG MA

@029A *, ,SROG CHAGS MED PAS KHENGS PAR 'GENGS, DE'I NANG DU
PHYE DANG, RIN PO CHE LNGA DANG, SMAN DANG ME TOG LA SOGS PA CI
'BYOR PA BTAB LA, SKYABS 'GRO SEMS BSKYED BYAS LA, BDAG PHYAG NA
RDO RJER WAL GYIS

BSGOMS LA, LUS DAG YID GSUM BYIN GYIS BRLAB PAR BYA'O, ,ZHES
DANG, JO BO LHA GCIG GI CHU GTOR LAS KYANG, CHU GTOR GYI YO
BYANG RNAMS STA GON BYAS LA, DANG POR SGRUB THABS LAS BYUNG BA
BZHIN LHA'I RNAL 'BYOR DU BYAS LA,

LUS DANG NGAG DANG YID GSUM BYIN GYIS BRLABS PAR BYA'O, ,ZHES
DANG, SLOB DPON MI BSKYOD RDO RJE'I 'GREL PA LAS, GTOR MA GTOR
BAR 'DOD PAS GTONG BA'I RIM PA JI LTA BU ZHEN, BTOD PA'I RJES LA
GTONG BAR BYA BA YIN TE,

ZHES DANG, YANG DE NYID LAS, DE LA GTOR MA TZAM GTONG BAR 'DOD
PAS NI 'KHOR LO DANG YIG 'BRU LA BRGYAL TZAM BYAS LA BZLAS BRJOD
BRGYA RTZA BRGYAD TZAM BYAS NAS BSTOD PAR BYA'O, ,ZHES DANG,
BDUD RTZI 'BYUNG PA'I t'IKKA LAS KYANG, DE NAS

RANG GI LHAG PA'I LHA RJES SU DRAN ZHING BSRUNG BAR BYA BA'I
PHYIR, DANG PO BDAG NYID LHA'I RNAL 'BYOR DU 'JUG PA 'AM, ZHES
PA STE, DANG POR ZHES PA NI NYE BAR SBYOR BA'I DUS GANG YANG
RUNG BA'I THOG MAR RO, ,ZHES DANG, SH'AKYA MITRA'I CHUG TOR

RNAM BSHAD LAS, DE YANG DANG POR 'GRO BA'I DON BYA BAR DRAN PAR
BYA'O, ,DE'I 'OG TU DKON MCHOG GSUM LA SKYABS SU GSOL, DE'I 'OG
TU TSAD MED PA ZHES BYA BA BYANG CHUB TU SEMS BSKYED DO, ,DE'I
'OG TU PHYAG RGYA CHEN PO DRAN

@029B PAR BSKYED DO, ,DE NAS LUS BSRUNG BAR BYA'O, ,ZHES BYA
BA'I RIM PA 'DI SBYAR BAR BYA'O, ,ZHES DANG, DE'I RTZA BRGYAL
BA'I SDE'I GTOR CHOG LAS, DE LA BSAM RGYU NI, DANG POR BDAG NYID
LUS BSRUNGS SHING LHA'I SKU PHYAG RGYA CHEN PO DRAN PAR

BSKYED LA, TSAD MED PA BZHIS BYANG CHUB MCHOG TU SEMS BSKYED LA,
DKON MCHOG GSUM LA SKYABS SU GSOL ZHING, SNYING RJE CHEN POS
'GRO BA'I DON DRAN PAR BYA'O, ,ZHES DANG, RGYUD SNA TSOGS LAS
BTUS PA'I GTOR CHOG

LAS; PADMA'I PHRENG BA BLANGS NAS NI, ,MKHAS PAS BRGYA DANG RTZA
BRGYAD BZLAS, ,SNGAGS NI YIG DRUG PA STE, ,DNGOS SU 'PHAGS PA
SPYAN RAS GZIGS, ,ZHES PA NAS, DE NAS LO MA 'BRAS CHAN DANG, ,'O
MA DANG NI MNGAR GSUM

GYIS; ;SNOD NI SHIN TU BKAD BYAS NAS, ,ZHES DANG, DE NAS CHU BO
DE NYID 'O MAR 'BRUG PAR BSAM LA DE NYID DU GTOR MDOR BAR BYA'O,
,ZHES GSUNGS SO, ,LHA BSKYED TSUL YANG MKHAS GRUB SNGA MA'I
GSUNG BZHIN BYAS NA

'BRAS BU BZANG PO 'BYIN PA YIN TE, GOS SNGON CAN GYI SGRUB THABS
LAS, MKHAS PA'I RNA RGYUD THOS PA NI, ,'DI DANG PHA ROL GNYIS
KAR YANG, ,'BRAS BU BZANG PO NGES PAR 'BYIN, ,ZHES GSUNGS,
SNYIGS DUS GSANG

SNGAGS LA NUS PA GANG YANG MTHON PAR SGRUB THABS SOGS RTZOM PA
SOGS NI SHIN TU SMAD PAS BRTAG DBYAD DGOS TE, GRUB CHEN GYIS,
LAS NGAN DUS KYI THAM LA, ,NAS, GSANG SNGAGS DNGOS GRUB MA THOB
PAR, ,SGRA DANG TSAD MA LA

@030A *, ,BRTEN NAS, ,BRGYAL 'DOD PA'I DBANG GYUR NAS, ,GSANG
SNGAGS 'KHOR LO RTZOM PA 'BYUNG, ,DES NI YANG DAG DON MI RNYED,
,LA LA MU STEGS DAG DANG BSRE, ,DES NI DMYAL BA'I GNAS SU
'KHRID, ,

CES GSUNGS PA LTAR GSANG SNGAGS KYI DNGOS GRUB GRUB PA BRGYAD
DANG THA MA'ANG ZHI SOGS GRUB PA RAB CIG THOB DGOS PAR SNANG
YANG, PHYOGS 'DIR THAMS CAD KYI CHOG SGRIGS BYED PAR SNANG MOD,
NYES PA CHEN PO BSHAD BAS

DPYOD LNGAN GYIS BAG YOD PAR 'TSAL, SNGON DUS RJE 'DUL 'DZIN
MKHAS GRUB RJE GSUM KHO NAS SNGAGS RTZOM PAR MDZAD LA, MANG POS
MI RTZOM PAR GNANG, DES NA RGYAS PAR LHA DRUG GIS BSKYED PA NAS,
SH'AKYA MI TRAS LHA

DRUG GIS SGO NAS DRAN PA BSKYED DE, ZHES DANG, CHOG GSUM SKYED
DAM SKAD CIG DRAN SKYED BYA STE, GOS SNGON CAN GYI GZUNGS CHOG
NGAG DBANG GRAGS PAS MDZAD PA LAS, CHOG GSUM BAM SKAD CIG MAR,
,RAB 'DOD LHA RNAMS BSKYED

BYAS LA, ,ZHES DANG, GRUB CHEN BHA BA'I GTOR MA SNA TSOGS KYI
CHOG LAS, CHOG GSUM BSKYED PA'AM CHUNG DU SKAD CIG GIS LHAR
BSKYED LA ZHES GSUNGS SO, ,GTOR MA'I SNOD DANG GTOR MA GNYIS
BSKYED CHOG GI BYIN RLABS

DGOS TE, SKYED CHOG MED PAR BYIN GYIS RLOBS PA'I TING NGE 'DZIN
MTSANG BA'I PHYIR, GRUB CHEN GYIS, GTOR MA LA SOGS LAS RNAMS LA,
,TING 'DZIN LA SOGS 'JUG THABS LNGA, ,MAN NGAG CAN GYIS SHES PAR
BYA, ,ZHES

@030B TING NGE 'DZIN DANG SNGAGS DANG PHYAG RGYA DANG RDZAS DANG
TSIGS BCAD LNGA KA DGOS PAR BSHAD PA'I PHYIR, DE YANG RGYA BOD
MKHAS PA'I PHYAG LEN LTAR CHOG BYED NA, DE LA DUS NI, GZUNGS LAS
RTAG TU SNGA DRO'I DUS SAM YANG NA DUS THAMS

CAD DU BYAS KYANG BAR CHAD DU 'GYUR BA MED DO, ,ZHES GSUNGS PAS
SDA DRO'AM DUS GANG RUNG LA, GANG ZAG NI, GZUNGS LAS RIGS KYI
BU'AM RIGS KYI BU MO GANG LA LA TSE RING BAR 'DOD DAM, BSOD NAMS
CHE ZHING 'PHEL BA DANG,

SBYIN PA'I PHAR PHYIN YONGS SU RDZOGS PAR BYED PAR 'DOD NA NI
ZHES GSUNGS PA LTAR DANG LDAN PHO MO YAN CHAD DGOS, 'GRO BZANG
CHU GTOR LAS, SKYABS 'GRO SEMS BSKYED BYAS, BDAG PHYAG NA RDO
RJER WA LA GYIS

BSGOMS LA, LUS NGAG YID GSUM BYIN GYIS BRLABS, ZHES DANG, JO BO
LTA GCIG GI CHU GTOR LAS, RANG DANG POR SGRUB THABS LAS 'BYUNG
BA LTAR LHA'I RNAM 'BYOR DU BYAS LA LUS NGAG YID GSUM BYIN GYIS
BRLAB PAR

BYA'O; ;ZHES DANG, RGYAL SDES KYANG, DANG POR BDAG NYID LUS
BSRUNG ZHING, LHA YI PHYAG RGYA CHEN PO DRAN PA BSKYED CES
GSUNGS PAS, LHA GANG RUNG DU KRONG BSKYED SGO GSUM BRLABS PA
BYAS LA, YI GE GSUM KYIS SNGAGS PA'I CHUS,

SBYI RGYUD LAS, RIGS KUN LA NI BDUD RTZI 'KHYIL, ,ZHES GSUNGS PA
LTAR, AOm 'DZRA AA MRi TAS BSANGS, SVA BH'A WAS CHU GTOR SNOD
BCAS STONG BAR SBYANGS, STONG PA'I DANG LAS BHUm LAS GTOR MA'I
SNOD RIN PO CHA'I KHANG BU BRTZEGS PA RI'I

@031A *, ,RGYAL PO RI RAB KYI TSAD DANG MNYAM PA YANGS SHING
RGYA CHE BA'I NANG DU YI GE BAm LJANG KHU LAS BDUD RTZI'I RANG
BZHIN DANG SMAN SNA TSOGS LAS GRUB PA'I LJON SHING LO MA DANG
YAL GA BZANG LA RGYAS PA ME TOG DANG 'BRAS

BU PHUN SUM TSOGS PA LHA'I DPAG BSAM LJON PA DANG RIN PO CHE
SNA TSOGS LAS GRUB PA'I GTER GYI BUM PA DANG DAR LA SOGS PA'I
GOS SNA TSOGS DANG BZHON PA DANG RGYAN SNA TSOGS TE 'DOD PA'I
YON TAN LNGAS BRGYAN PA

DBANG PO DRUG GI SPYOD YUL DU 'TSAM ZHING TSIM PAR BYED PA
'PHAGS PA KUN TU BZANG PO'I RNAM PAR THAR PA LAS BYUNG BA'I
MCHOD PA'I SPRIN GYI ZHUNG PO BSAM GYIS MI KHYAB PA 'KHOR BA'I
MTHAS GTUG GI BAR DU 'BYUNG ZHING RGYAS PAR

GYUR CIG, RGYAS PAR NA SNGAGS DRUG PHYAG RGYA DRUG GAM YANG NA
'GRO BZANG DANG JO LUGS LTAR, GTOR SNOD SO SO'I STENG DU AOm
DKAR PO, A'A: DMAR PO, H'Um SNGON PO DE DAG LAS 'OD ZER
'PHROS, SANGS RGYAS BYANG SEMS DPA' PO MKHA'

'GRO THAMS CAD KYI THUGS KA NAS BDUD RTZI BKUG PA DANG RO GCIG
BYAS PA RIM PA BZHIN THIM PAS H'Um GIS SKYON SBYANGS SHING DAG
PA SHEL LTA BU DANG, A'A: SA BDUD RTZIR BYAS, AOm GYIS NAM
MKHA' KHYAB PAR SPEL ZHING MI ZAD

PAR BYIN GYIS BRLABS, PAR BSAM, AOm A'A: H'Um, LAN GSUM BRJOD
LA, KLU SGRUB KYI GTOR MA SNA TSOGS LAS, SNGAGS KYI SGO NAS
SBYANGS BYA ZHING, ,BYIN GYIS KYANG NI BRLAB PAR BYA, ,AOm
DANG YI GE A'A: DANG NI, ,DBUS SU YI GE H'Um NYID DO,
,ZHES DANG, GRUB CHEN BHA LIm TA

@031B BAS KYANG, YE SHES BDUD RTZI SANGS RGYAS SOGS, ,'BAD PAS
DE NYID THIM PAR BSAM, ,SKU GSUNG THUGS KYIS BYIN RLABS BYA,
,ZHES BA LTA BU'O, ,DE NAS MCHOD SBYIN YIN PAS SPYAN MI 'DREN
PA'AM, 'BYUNG GTOR LUGS KYI SPYAN 'DREN NA, JO BO DANG 'GRO
BZANG LUGS LTA

RANG GI THUGS KA'I SA BON LAS 'OD ZER 'PHROS PAS BLA MA YI DAM
SANGS RGYAS BYANG SEMS LA SOGS RIGS DRUG GDON BGEGS THAMS CAD
SPYAN DRANGS, PADMA KA MA LA YE STVAm, ZHES BRJOD PAS, MDUN
KYI NAM MKHAR PADMA'I GDAN SO SO LA BZHUGS

BAR BSAM, BRGYA RTZA BYED NA SNOD LNGAR RIL BU'AM BCAD KHAM
GNYIS RE BSHAMS PA BCU LAS DANG PO LA, DE YANG TING NGE 'DZIN
SNGAGS DANG PHYAG RGYA DANG RDZAS DANG, BSNGO PA'I TSIGS BCAD
LNGA TSANG DGOS PAR BSHAD DE, GRUB CHEN KYIS, GTOR MA LA SOGS
LAS RNAMS LA, ,TING

'DZIN LA SOGS 'JUG THABS LDAN, ,MAN NGAG CAN GYIS SHES BAR
BYA, ,ZHES GSUNGS PA'I BSKYED TSUL BSHAD ZIN PA LTAR YIN LA,
BSKYED DUS GTONG DUS LAG PA G-YAS MCHOG SBYIN GYI PHYAG RGYA
BYAS BA SNOD KYI STENG DU BZHAG STE SNGAGS DANG TING NGE 'DZIN
BYED DGOS TE, GZUNGS

LAS; LAG PA G-YAS PA SNOD KYI STENG DU BZHAG LA GZUNGS 'DIS,
ZHES DANG, GRUB CHEN BHA WAS, DE NAS LAG PA G-YAS PA NI,
,MCHOG SBYIN BYAS PAS LAG MTHIL DU, BRIm LAS DPAG BSAM LJON
SHING BSAM, ,DE YI YAL GA'I GSEB TU NI, ,BAm LAS BDUD RTZI'I
BUS

PA BSAM, ,DE YI BDUD RTZI'I MI RGYUN, ,LAG MTHIL BU NI BABS
NAS KYANG, ,GTOR MA'I NANG DU 'DRES PAR BSAM, ,ZHES GSUNGS PA
LTAR BSAM PA LA, DE NAS, AOm A'A: H'Um, LAN GSUM BRJOD DE SO
SOR 'BUL ZHING, DE NAS, NA MA: SARBA TA TH'A GA TA AA WA LO KI

@032A *, ,TI AOm SMBHA RA SAMBHA RA H'Um, BDUN NAM NYER GCIG
BRJOD PAS, MGRON RNAMS PHAN TSUN 'GRAS MED CING 'BYOR PA PHUN
SUM TSOGS PAR BSAM, AOm RU RU SPU RU DZVA LA TI shTHA SIDDHI
LO TZA NI SARBA AARTHA SA DHA NA YE SV'A H'A, BDUN BRJOD LA,
CI 'DOD

'BYUNG ZHING SPYAN SNGAR MDZES SHING DGA' BA DANG MI SKYE BA'I
CHOS LA BZOD PA THOB PAR BSAM, SNGAGS SNGA MA GCIG PU BRJOD
PAS KYANG CHOG MOD, JO BO DANG 'GRO BZANG LUGS LTAR BYAS,
MTSAN BZHI BRJOD PA RUNG, PHUN TSOGS DPAL 'BYOR KUN LDAN MCHOD
SBYIN 'DI,,

MCHOD GNAS BLA MA YI DAM DKON MCHOG DANG, ,SANGS RGYAS BYANG
SEMS KUN GYI PHO BRANG DU, ,MKHO DGU'I MCHOD SPRIN NAM MKHA'
'GENGS PAR 'BUL, ,DKON MCHOG GSUM DANG MI 'BRAL THOS BSAM
SGOM, ,RAB RDZOGS SANGS RGYAS

MYUR DU THOB GYUR CIG, ,CES BRJOD LA BCU TSAN DANG PO GSHEGS
SHING SE GOL GSUM GDAB DGOS TE, GZUNGS LAS, BYIN GYIS BRLABS
PA'I 'OG TU SE GOL LAN GSUM BYAS GTOR MA'I SNOD BLANGS TE LAG
PA BRKYANG NAS SA GTZANG MAR BLUGS PAR BYA'O, ,ZHES SO, ,BCU TSAN

GNYIS PA SNGAR LTAR BSHAMS LA, AA MRi TAS BSANGS, SVA BH'A WA
SA SBYANGS, STONG PA'I NGANG LAS BH'Um LAS GTOR SNOD RIN PO
CHE'I SNOD KHANG BU BRTZEGS PA RI RAB KYI TSANG TZAM DU GYUR,
PAR BSAM, DE DAG GI NANG DU BAm LJANG KHU LAS BDUD RTZI'I

RANG BZHIN SMAN GYI LJON SHING LO MA DANG YAL GA BZANG LA
RGYAS PA ME TOG DANG 'BRAS BU PHUN SUM TSOGS PA LHA'I DPAG
BSAM LJON PA GTER GYI BUM PA DANG DAR GOS SNA TSOGS BZHON PA
RGYAN CHA SNA TSOGS PA 'DOD PA'I YON

@032B TAN MTHA' DAG GI 'BYUNG GNAS DBANG PO DRUG TSIM PAR BYED
PA KUN TU BZANG PO'I MCHOD SPRIN CHEN PO BSAM GYIS MI KHYAB PA
DUS KUN TU 'BYUNG ZHING RGYAS PAR GYUR CIG ,RGYUS PAR SNGAGS
DANG PHYAG RGYU DRUG GAM, AOm A'A KA RO MI KHAm SARBA DHA RM'A
NAm A'ATYA

NU TPA NNA TO DA AOm A'A: H'Um, LAN GSUM DANG, AOm A'A: H'Um,
LAN GSUM BRJOD LA BYIN GYIS BRLABS, BSDUN YI GE GSUM BRJOD LA
'BUL ZHING, NAM: SARBA TA TH'A GA TA A'A WA LO KI TI AOm
SAMBHA RAS MBHA RA H'Um, BDUN NAM MA NYER GCIG BRJOD, PHUN
TSOGS DPAL

'BYOR KUN LDAN MCHOD SBYIN 'DI, ,MYUR MDZAD MGON PO 'KHOR BCAS
CHOS KYI RGYAL, ,PHYI NANG GSANG GSUM RNAM SRAS GUR ZHAL DANG,
,PHYAG BZHI DMAG ZOR DREGS PA LCAM SRID DANG, ,GTZANG RIS MGON
PO DPA' PO MKHA'

'GRO'I TSOGS, ,MCHOD GNAS CHOS SKYONG KHYED RNAMS PHO BRANG
DU, ,MKHO DGU'I MCHOG SPRIN NAM MKHA' KHYAB PAR 'BUL, ,'PHRIN
LAS BZHI SGRUBS THUB BSTAN RGYAS PAR MDZOD, ,GSUM PA BSAD
SBYAD BSKYED PA'I SNGAGS TING NGE 'DZIN RNAMS 'DRA,  

AOm A'A: H'Um, LAN GSUM DANG, SMBHA RA BDUN BRJOD, PHUN TSOGS
DPAL 'BYOR KUN LDAN MCHOD SBYIN 'DI, ,MES SBYIN AA GUR G-YOG
'DOR KHYUR MID DANG, ,SNAG TSA YANG DAG SHES DANG MDUN DBANG
DANG, ,GNAS 'JOG GO TAm SKAL LDAN SHING

RTA SOGS, ,RIG 'DZIN SAR GNAS DMOD DANG BDEN TSIG GRUB, ,LHA
MI'I DRANG SRONG MCHOG RNAMS PHO BRANG DU, ,'DOD DGU'I MCHOD
SPRIN NAM MKHA' KHYAB PAR 'BUL, ,BSTAN PA RGYAS SHING 'GRO
BA'I PHAN BDE 'PHEL, ,BSAM DON YID BZHIN

@033A *, ,'GRUB PA'I SMON LAM MDZOD, ,BZHI PAR BSAD SBYANG
BSKYED SOGS 'DRA, SMBHA RA BDUN BRJOD, DPAL 'BYOR 'DOD DGU KUN
LDAN MCHOD SBYIN 'DI, ,RNAM MANG THOS SRAS DZAM LHA NOR RGYUN
MA, ,GNOD SBYIN NOR LHA KUN DANG LHAN

SKYES LHA, ,'TSO ZHING BSRUNG BA KHYED RNAMS PHO BRANG DU,
,'DOD DGU'I MCHOD SPRIN NAM MKHA' KHYAB PAR 'BUL, ,RNAL 'BYOR
BDAG CAG 'KHOR DANG BCAS PA RNAMS, ,LOG PAS 'TSO MIN CHOS
MTHUN 'TSO BAS NGOMS, ,GANG BSAM

CHOS BZHIN 'GRUB PA'I 'PHRIN LAS MDZOD, ,LNGA BSAD SBYAD
BSKYED PA'I SNGAGS PHYAG RGYA SOGS 'DRA, SAMBHA RA BDUN BRJOD,
DE BZHIN GSHEGS PA RGYAL PA RIN CHEN MANG LA PHYAG 'TSAL LO,
,ZHES BRJOD PAS MGRON THAMS CAD KYI SE SNA'I NYES BA BCOM,

BSOD NAMS YONGS SU RDZOGS PAR BSAM, DE BZHIN GSHEGS PA GZUGS
MDZES DAM PA LA PHYAG 'TSAL LO, ,ZHES BRJOD PAS MGRON THAMS
CAD KYI GZUGS NGAN PA SPANGS NAS GZUGS PHUN SUM TSOGS PAR
GYUR, DE BZHIN GSHEGS PA SKU 'BYAMS KLAS LA

PHYAG 'TSAL LO, ,ZHES BRJOD PAS MGRON THAMS CAD KYI BKRES SKOM
THAMS CAD SANGS SHING NGOMS LA SBYIN PA BZHIN DU THOB PAR
GYUR, DE BZHIN GSHEGS PA 'JIGS PA THAMS CAD DANG BRAL BA LA
PHYAG 'TSAL LO, ,ZHES BRJOD PAS 'GRON THAMS CAD 'JIGS PA DANG

BRAL ZHING PHAN TSUN ZHI BA DANG BYAMS PAR GYUR PAR BSAM, 'DOD
DGU'I DPAL 'BYOR KUN LDAN MCHOD SBYIN 'DI, ,SA YI LHA MO BSTAN
MA 'KHOR BCAS SOGS, ,STONG GSUM GNAS BDAG GZHI BDAG THAMS CAD
DANG, ,TSE RING MCHED LNGA

@033B BSTAN MA BCU GNYIS BCAS, ,GANGS CAN GNAS PA KUN DANG YUL
PHYOGS 'DI'I, ,YUL LHA GZHI BDAG SO SO'I 'DOD PA KUN, ,TSIM
BYED MCHOD SBYIN NAM MKHA' PAR 'BRUL, ,BDAG CAG YON MCHOD
'KHOR

BCAS THAMS CAD KYI, ,LAS DANG BYA BAR KO LONG PHRAG DOG SOGS,
,MA BYED MTHUN RKYEN YID BZHIN 'GRUB PAR MDZOD, ,DRUG PA BSANG
SBYANG BSKYED RLABS SNGAGS PHYAG RGYA MTSAN BRJOD PA RNAMS 'DI
MAN KUN 'DRA'O, ,PHUN TSOGS 'DOD GU KUN

LDAN MCHOD SBYIN 'DI, ,RTA BDAG BRGYAD DANG SDE DPON SUM CU
DANG, ,'PHROG MA BU BCAS LA SOGS MI MA YIN, ,KUN GYI GNAS SU
'DOD DGU'I SPRIN TSOGS STER, ,BSTAN 'GRO SKYONG DANG BDAG CAG
CHOS SGRUB PA'I, ,

'GAL RKYEN KUN SOL MTHUN RKYEN MA LUS SGRUBS, ,BDUN PA BSKYED
RLABS SOGS 'DRA, PHUN TSOGS 'DOD DGU KUN TSANG MCHOD SBYIN
'DI, ,BGEGS RIGS STONG PHRAG BRGYAD CU GDON GYI RIGS, ,SUM
BRGYA DRUG CU BYIS PA'I GDON

BCO LNGA, ,STENG 'OG BAR GSUM GDON BGEGS KUN LA STER, ,TSIM
NAS NAD YAMS 'KHRUGS PA MU GE DANG, ,SAD SER THAN PA MA GTONG
'GRO BA RNAMS, ,MAR SHES PHAN BDE'I BSAM SBYOR BSTEN GYUR CIG,
BRGYAD PA BSKYED

RLABS SOGS 'DRA, PHUN TSOGS 'DOD DGU KUN 'BYUNG MCHOD SBYIN
'DI, ,'GRO DRUG LAM RGYUD LNGA DANG SKYE GNAS BZHI, ,KHAMS
GSUM SA DGUS BSDUS PA'I MKHA' KHYAB 'GRO, ,RANG RANG 'DOD
DGU'I SPRIN GYIS TSIM GYUR NAS, ,DES 'BYUNG

@034A *, ,YANG DAG LTA DANG BYANG CHUB SEMS, ,DGE BCU PHA ROL
PHYIN DRUG LEGS SPYAD NAS, ,BLA MED BYANG CHUB MYUR DU THOB
GYUR CIG ,DGU PA BSKYED RLABS SOGS 'DRA, PHUN TSOGS 'DOD DGU
KUN 'BYUNG MCHOD SBYIN 'DI, ,YI

DRAGS PHYI NANG ZAS SKOM SGRIB PA CAN, ,WA BA CAN DANG ME
LCE'I 'KHOR LO CAN, ,LA SOGS BYINGS NA GNAS DANG KHO 'THOR
BA'I, ,YI DVAGS KUN GYI GNAS SU 'DOD DGU'I CHAR, ,PHUN TSOGS
SPRIN DKRIGS DBANG PO DRUG

TSIM STE, ,BKRES SKOM SDUG BSNGAL SDIG SGRIB KUN BYANG NAS,
,NAM MKHA'I MDZOD THOB SANGS RGYAS MYUR THOB SHOG ,BCU BA
BSANG BSKYED RLABS SOGS 'DRA, PHUN TSOGS 'DOD DGU KUN LDAN
MCHOD SBYIN 'DI, ,THOG MA MED NAS DA

PAR BSAD PA DANG, ,BCING BRDEG PHROG BRDUNG LA SOGS SNA TSOGS
PA'I, ,LAN CHAGS SHA MKHON BU LON CHAGS RNAMS LA, ,MKHO DGU'I
'BYOR PAS RAB NGOMS LAN CHAGS DANG, ,SHA MKHON KUN DAG BU LON
KHYER

GYUR NAS, ,MYUR DU RDZOGS PA'I SANGS RGYAS THOB PAR SHEG ,BCU
GCIG PA BSAD SBYAD BSKYED RLABS MTSAN BZHI BRJOD PA'I DMIGS PA
GONG DANG 'DRA, PHUN TSOGS 'DOD DGU KUN TSANG MCHOD SBYIN 'DI,
,GLO BUR LHAGS SHING SKAL BA CHAD

PA DANG, ,KHAS ZHAN DBANG CHUNG GYUR DANG LHAG MA LA, ,RI BA'I
MGRON RNAMS KUN GYI KHANG KHYIM KUN, ,YID LA 'DOD PA'I MKHO
DGUS RAB BKANG STE, ,TSIM ZHING NGOMS NAS RE BKUN THOB STE,
,CHAGS SNGAD MI

@034B DGE'I SEMS KUN RAB ZHI ZHING, ,BYANG CHUB SEMS DANG SRID
PA DRUNG 'BYIN PA'I, ,PHAR PHYIN DRUG DANG SHES RAB PHAR PHYIN
GYIS, ,SKU GSUM GO 'PHANG MNGON DU 'GYUR PAR SHOG ,BDAG GI
BSAM PA'I STOBS DANG

NI; ;DE BZHIN GSHEGS PA'I SBYIN STOBS DANG, ,CHOS KYI DBYINGS
KYI STOBS RNAMS KYIS, ,DKON MCHOG GSUM LA MCHOD PA DANG, ,'GRO
DRUG RNAMS LA SBYIN PA'I PHYIR, ,DON RNAMS GANG DAG BSAM PA
KUN,

'JIG RTEN KHAMS RNAMS MA LUS PAR, ,DE DAG THAMS CAD CI RIGS
PAR, ,THOGS PA MED PAR 'BYUNG GYUR CIG ,DE NAS, DKON MCHOG
MCHOD PAS MNYES GYUR CIG ,DAM CAN THUGS DAM BSKANG GYUR CIG
,RIGS

DRUG 'DOD PA TSIM GYUR CIG ,LAN CHAGS BU LON 'KHOR GYUR CIG
,CHOS RNAMS THAMS CAD RGYU LAS BYUNG, ,DE RGYU DE BZHIN GSHEGS
PAS GSUNGS, ,RGYU LAS 'GOG PA GANG YIN PA, ,DGE SBYONG CHEN
POS 'DI SKAD

GSUNGS, ,SDIG PA CI YANG MI BYA ZHING, ,DGE 'PHUN SUM TSOGS
PAR SPYAD, ,RANG GI SEMS NI YONGS SU 'DUL, ,'DI NI SANGS RGYAS
BSTAN PA YIN, ,SKAR MA RAB RIB MAR ME DANG, ,SOGS BRJOD, DE
LTAR 'JIG RTEN PA  

RNAMS ZANG ZING GIS RGYUD TSIM, CHOS KYI SBYIN PAS RGYUD GROL
NAS RANG RANG SO SO'I GNAS SU GSHEGS PAR GYUR, DGE PA 'DI YIS
SKYE BO KUN, ,SOGS DANG, SBYIN PA RGYA CHEN GYUR PA 'DI YI
MTHUS, ,'GRO BA'I NANG

@035A *, ,NAS RANG BYUNG SANGS RGYAS TE, ,SNGON GYI RGYAL BA
RNAMS KYIS MA BSGRAL BA'I, ,SKYE BO'I TSOGS RNAMS SBYIN PAS
GROL GYUR CIG ,'JAM DPAL DPA' BO SOGS BRJOD PAR BYA'O, ,MCHOD
SBYIN LUGS

LA GSHEGS GSOL MI DGOS LA, MGRON SPYAN DRANGS NA, BADZRAS TVA
H'Um, AOm A'A: BADZRA M'U SA GSHEGS PA SOGS SHES PAR BYA'O,
,SMRAS PA, TSOGS CHUNG THABS KYIS MTHA' YAS TSOGS GNYIS GTER,
,SKYE DGU'I RE SKONG YID BZHIN DBANG GI

RGYAL; ;PHAN BDE'I CHAR GYIS 'JIG RTEN 'GENGS MDZAD PA'I,
,PHYI NANG GSANG BA'I CHU GTOR 'DI RMAD BYUNG, ,'DI NI DAN
'GRO'I SKYE SGO GCOD BYED DANG, ,THAR BA'I SGO 'BYED RNAM
MKHYEN BDE LAM DANG, ,SKAL LDAN KLU DBANG

'GRANG YAS ROL PA'I GNAS, ,LHA MI'I RE SKONG DPAG BSAM RKANG
'THUNG YIN, ,THABS CHEN LAM MYUR TSOGS CHUNG BYA SLA'I CHOS,
,DON GNYIS MYUR LAM BSTEN ZHIG RGYAL PA'I GSUNGS, ,MKHAS GRUB
DPAG MED GSHEGS

SHING GSHEGS 'GYUR BA'I, ,BYANG CHUB GZHUNG LAM CHEN POR DA
ZHUGS KYE, ,'DIR 'BAD DGE BA GANG BSAGS DE DAG KUN, ,TSE RABS
MANG POR MAR GYUR 'GRO RNAMS KYIS, ,TSOGS GNYIS MTHAR PHYIN
DON GNYIS KUN

'GRUB PA'I, ,RDZOGS PA'I SANGS RGYAS MYUR DU THOB GYUR CIG
,CES CHU GTOR RNAM BSHAD RGYAL BA'I BDE LAM GZHUNG DON RAB
GSAL 'DI NI DON GNYER CAN GYI GZHUNG LUGS DU MA LA BLO GROS
KYI ROL PA BRGYAD 'GYED PA'I DKA' RAM DU MAS YANG YANG BSKUL
ZHING, NYE CHAR RANG

@035B GI TZA BA'I GRVA BA GZHUNG LUGS RAB 'BYAMS SMRA BA NGAG
DBANG BLO BZANG GIS BLO BZANG GRAGS BSTAN MA'I LHA RDZAS MAN
YUG DAR YUG SA LE SBRAM BCAS BSKUL NGOR, PHYAG LEN RE GNYIS LA
DOGS GCOD GTOR MA'I MING DON RAB DBYE TSOG SOGS GSAL BAR BYAS
TE MDO RGYUD DAM PA'I MAN

DAG 'DZIN PA'I MANG THOS LA 'JAM DBYANGS BZHAD PA'I RDO RJES
SBYAR BA 'DIS SKYE 'GRO THAMS CAD LA PHAN THOGS PAR GYUR CIG,
, 