@00 *, ,DPAL GSANG BA 'DUS PA'I BLA MA'I RNAL 'BYOR DANG MNGON
PAR RTOGS PA MDOR BSDUS PA BZHUGS SO, ,

@001A #, ,NA MO GU RU BADZRA DHA R'A YA, GANG GI THUGS RJE'I
GSER SBYANGS MIG THUR GYIS, ,BDAG BLO RMONGS PA'I RAB RIB SEL
MDZAD PA, ,RDO RJE 'CHANG DBANG BLA MA'I ZHABS BTUD NAS, ,DE

NYID BSGRUB PA'I RNAL 'BYOR RIM PA BSHAD, ,'DIR DPAL GSANG BA
'DUS PA'I DMAR KHRID BSGOM PA'I SNGON 'GRO DANG, GZHAN YANG
RGYUN PAR RNAL 'BYOR DU BYA BAR 'DOD PAS, THUN MONG MA YIN PA'I

SKYABS 'GRO SEMS BSKYED TSAD MED BZHI RGYAS BSDUS CI RIGS PA
BSGOM PA SNGON DU BTANG, RANG NYID ZHE SDANG RDO RJE YUM DANG
BCAS PA'I SKUR BZHENGS PAR GYUR, AOm A'A: H'Um LAN GSUM BRJOD

PAS NANG MCHOD DANG MCHOD RDZAS BYIN GYIS BRLABS, ,RANG GI SPYI
BO'AM MDUN GYI NAM MKHAR RIN PO CHE SNA TSOGS LAS GRUB PA'I
PADMA 'DAB MA STONG DANG LDAN PA'I LTE BAR, SENG KHRI PAD ZLA
NYI

@002A *, ,MA'I DKYIL 'KHOR GYI GDAN LA, RANG GI DRIN CAN RTZA
BA'I BLA MA DE NYID, RNAM PA RGYAL BA RDO RJE 'CHANG SKU MDOG
SNGON PO MI BSKYOD PA'I DBU RGYAN CAN, SNGO DKAR DMAR BA'I ZHAL
GSUM PHYAG

DRUG GI GA-YAS RDO RJE 'KHOR LO PADMA, GA-YON DRIL BU RIN CHEN
RAL GRI 'DZIN PA, DBU SKRA RAL BA'I THOR TSUGS CAN, MTSAN BZANG
BO SUM CU RTZA GNYIS DANG DPE BYAD BZANG PO BRGYAD CUS BRGYAN
PA, YUM REG BYA

RDO RJE MA SNGON MO MI BSKYOD PA'I DBU RGYAN CAN, SNGO DKAR DMAR
BA'I ZHAL GSUM PHYAG DRUG GI GA-YAS RDO RJE 'KHOR LO PADMA,
GA-YON DRIL BU RIN CHEN RAL GRI 'DZIN PA, DBU SKRA RAL PA PHYED
BCINGS SU BYAS PA SHIN

TU SGEG CING, BZHIN 'DZUM BAG DANG LDAN PA, ZUR GYIS BLTA BA LA
SOGS PA'I RNAM 'GYUR GYIS MDZES PA, LANG TSO DAR LA BAB CING
'DOD YON LNGA'I DGA' BAS ROL PA, YAB YUM GNYIS KYI PHYAG DANG PO
GNYIS

KYIS PHAN TSUN DU 'KHYUD PA, GNYIS KA'ANG RIN PO CHE'I DBU RGYAN
GSOL PA RIN PO CHE'I SNYAN RGYAN DANG SNYAN GONG AUTPA LA'I
GDENGS KA DANG DAR DPYANGS KYIS MDZES PAR BYAS PA, RIN PO CHE'I
MGUL RGYAN

@002B DANG MU TIG GI SE MO DO DANG, RIN PO CHE'I DO SHAL DANG,
PHYAG GDUB DANG ZHABS GDUB DANG RIN PO CHE'I 'OG PAG STE RIN PO
CHE'I RGYAN BRGYAD KYIS BRGYAN PA, SKU STOD LHA RDZAS KYI GOS
KYIS GA SHAL BYAS SHING, SKU SMAD LHA

RDZAS KYI DAR GYI SHAM THABS 'PHYANG BA 'OD KYI DKYIL 'KHOR GYIS
BSKOR BA'I DBUS NA YAB SEMS DPA'I SKYIL MO KRUNG GIS BZHUGS PAR
GYUR, DE'I THUGS KAR MI BSKYOD PA, SPYI BOR RNAM PAR SNANG
MDZAD, MGRIN

PAR 'OD DPAG MED, LTE BAR RIN CHEN 'BYUNG LDAN, BRLA'I RTZA BAR
DON YOD GRUB PA, LTE BAR SPYAN MA, SNYING GAR M'A MA K'I, MGRIN
PAR GOS DKAR MO, SPYI GTZUG TU SGROL MA, MIG TU SA'I SNYING PO,
RNA BAR PHYAG NA RDO

RJE, SNAR NAM MKHA' SNYING PO, LCER 'JIG RTEN DBANG PHYUG
,SNYING GAR 'JAM DPAL, GSANG GNAS SU SGRIB PA RNAM SEL, TSIGS
RNAMS LA KUN TU BZANG PO, SPYI GTZUG TU BYAMS PA, MIG GI SGOR
GZUGS RDO RJE

MA, RNA BA'I SGOR SGRA RDO RJE MA, SNA'I SGOR DRI RDO RJE MA,
LCE'I SGOR RO RDO RJE MA, RDO RJE'I SGOR REG BYA RDO RJE MA, LAG
PA GA-YAS LA GSHIN RJE'I GSHED, LAG PA GA-YON LA SHES RAB MTHAR
BYED, KHA LA RTA MGRIN, RDO RJE LA

BGEGS MTHAR BYED, DPUNG BA GA-YAS PA'I RTZA BAR MI GA-YO BA,
DPUNG PA GA-YON PA'I RTZA BAR 'DOD PA'I RGYAL PO, PUS MO GA-YAS
LA DBYUG SNGON CAN, PUS MO GA-YON LA STOBS PO CHE, SPYI GTZUG TU
GTZUG

@003A *, ,TOR 'KHOR LOS BSGYUR BA, RKANG MTHIL GNYIS SU GNOD
MDZES RGYAL PO RNAMS, DE'I MTHAR DNGOS DANG BRGYUD PA'I BLA MA,
YI DAM DKYIL 'KHOR GYI LHA TSOGS SANGS RGYAS BYANG SEMS DPA'

BO MKHA' 'GRO CHOS SKYONG BSRUNG MA'I TSOGS KYIS BSKOR NAS
BZHUGS PA, SO SO'I MDUN DU RANG RANG GIS GSUNGS PA'I LUNG GI
CHOS RNAMS PO TI'I RNAM PA CAN DU YOD PA, GTZO 'KHOR THAMS CAD
KYI SPYI BOR SKU RDO RJE'I

NGO BO AOm DKAR PO, MGRIN PAR GSUNG RDO RJE'I NGO BO A'A: DMAR
PO, THUGS KAR THUGS RDO RJE'I NGO BO H'Um SNGON POS MTSAN PAR
GYUR, RANG NYID MI BSKYOD RDO RJER GSAL BA'I THUGS KAR SNA TSOGS
PADMA DANG NYI MA LA GNAS PA'I

H'Um SNGON PO'I 'OD ZER LCAGS KYU'I RNAM BA CAN GYIS RANG BZHIN
GYI GNAS NAS BLA MA DANG GNYIS SU MED PA MI BSKYOD PA'I DKYIL
'KHOR MDUN GYI NAM MKHAR SPYAN DRANGS, MA LUS 'GRO BA'I RANG
BZHIN MNGON DU MDZAD, ,

MI BZAD BDUD KYI DPUNG GIS PHYAG BYAS PA, ,RANG BYUNG MTHA' YAS
'GRO BA'I RANG BZHIN TE, ,SEMS CAN SNYING PO GCIG GYUR 'DIR
GSHEGS SHIG ,AOm BADZRA SA MA YA DZA DZA, DZA: H'Um BAm HO:
GNYIS SU MED PAR GYUR, LHA

SO SO'I RIGS BDAG ZHAL GCIG PHYAG GNYIS PA YAB YUM GYIS BYANG
CHUB KYI SEMS KYI CHU RGYUN GYIS LHA SO SO LA DBANG BSKUR BAR
GYUR, GANG GI DRIN GYIS BDE CHEN NYID, ,SKAD CIG GIS NI 'THOB
'GYUR BA, ,BLA MA RIN

@003B CHEN LTA BU'I SKU, ,RDO RJE CAN ZHABS PAD LA 'DUD, ,RMAD
BYUNG MTSAN DPE'I DPAL 'BAR LONGS SPYOD RDZOGS, ,KHA SBYOR BDE
STONG RO LA RTAG ROL ZHING, ,DMIGS MED THUGS RJES ZHI BA'I MTHA'
SPANGS PA, ,RGYAL BA YAN LAG BDUN LDAN LA

PHYAG 'TSAL, ,GANG ZHIG GZUGS DANG TSOR BA 'DU SHES 'DU BYED
DANG, ,RNAM PAR SHES DANG SKYE MCHED DRUG DANG DBANG PO DRUG
,SA
CHU ME DANG RLUNG DANG NAM MKHA' THAMS CAD NI, ,BYANG CHUB
SEMS
'DRA RGYA CHEN DE LA PHYAG 'TSAL LO, ,GTI MUG NYES

PA 'DOD CHAGS RDO RJE CHOS BCAS GANG, ,RIG PA'I SBYOR BA LAS
BYUNG RTAG TU RAB 'BREL BA, ,RNAM PA SNA TSOGS DGA' BAS MYOS
PA'I DNGOS GYUR PA, ,BYANG CHUB SEMS 'DRA RGYA CHEN DE LA PHYAG
'TSAL LO, ,SDUD DANG DGA' DANG RNAM PA DE BZHIN

MI 'GYUR DANG, ,RGYU DANG 'BRAS BU'I RANG BZHIN SEMS SU RJES
THOGS CHOS, ,RMONGS DANG ZHE SDANG 'DOD CHAGS SGRIB PA RDO RJE
STE, ,BYANG CHUB SEMS 'DRA RGYA CHEN DE LA PHYAG 'TSAL LO, ,STON
PA BLA MED SANGS RGYAS RIN PO CHE, ZHES SOGS

KYIS SGO GSUM GUS PAS PHYAG BYA, DNGOS SU BSHAMS PA DANG YID
KYIS SPRUL PA'I PHYI NANG GSANG BA DE KHO NA NYID KYI MCHOD
SPRIN RGYA MTSOS MCHOD PAR BSAMS TE, AOm SARBA TA TH'A GA TA
AARGHAm P'ADYAm, PUshPE, DH'U PE, A'A LO KE, GANDHA, NEE BI DYA,

SHABTA, R'U PA, SHPTA, GANDHA, RAS, SPARSHA P'U DZA ME GHA SA MU
DRA SPHA RA nA SA MA YA SHRI YA A'A: H'Um, BDAG GZHAN LUS NGAG
YID GSUM LONGS SPYOD DUS GSUM DGE TSOGS BCAS, CES SOGS MAndAL
DANG BCAS PAS PHYI MCHOD DANG, AOm

@004A *, ,GU RU BUDDHA BO DHI SATVA SA PA RI W'A RA AOm A'A:
H'Um GIS NANG MCHOD DANG, BLA MA YAB YUM SNYOMS PAR ZHUGS PAS
LHAN SKYES KYI DGA' BA SKYES, BDE BAS STONG PA NGES PA'I BDE
STONG DBYER MED KYI YE SHES GSANG BA

DANG; DE KHO NA NYID KYI MCHOD PAS MNYES PAR GYUR CES BRJOD CING
BSAM, DE NAS LONG SKABS BYUNG NA, SDOM BZUNG SO SO'I BSHAGS PA
LTUNG BSHAGS BLA MA RDOR 'DZIN MA SOGS BYA ZHING, BSDU NA, GANG
ZHIG THOG MED SRID PA'I CHU

KLUNG DU, ,MA LUS KUN RTOG GIS BSAGS RNYOG PA RNAMS, ,THUGS RJE
CHE LDAN SPYAN SNGAR DE DAG NI, ,CHO GA BZHIN DU THAMS CAD
BSHAGS PAR BGYI, ,RDZOGS SANGS RGYAS DANG BYANG CHUB SEMS DPA'
DANG, ,'PHAGS PA GZHAN

GYIS DGE BA GANG MDZAD PA, ,DE DAG KUN LA YANG DAG YI RANG
ZHING, ,BYANG CHUB TU NI YONGS SU BSNGO BAR BGYI, ,YID KYI ROL
PA DRI MED ZLA 'DRAS BSGRUBS, ,SNYING RJE DAM PA MTHA' YAS PA YI
THABS, ,RANG GI YID LA GNAS PAR GYUR BA

YI; ;BDE GSHEGS RNAMS LA RTAG TU SKYABS SU MCHI, ,RTOG PA MA LUS
PA LAS NGES GROL ZHING, ,SEMS DPA' DAM PA RNAMS KYI PHUN TSOGS
GZHI, ,DNGOS PO THAMS CAD RO GCIG NGO BO NYID, ,DAM PA'I CHOS LA
RTAG TU SKYABS SU

MCHI; ;'CHING BA KUN LAS YANG DAG GROL GYUR CING, ,SNYING RJE
MCHOG GIS BSKRUN PA'I DPAL DANG LDAN, ,RAB TU DGA' SOGS SA LA
RAB BZHUGS PA, ,BRTUL ZHUGS DBANG PO'I TSOGS LA SKYABS SU MCHI,
,BSAM DANG RNAM PAR SMIN PA

@004B DAG GYUR PAS, ,SGRIB PA KUN GYI BAG CHAGS YANG DAG 'BYIN,
,LHAG PAR MOS PAS RNAM PAR BRGYAN PA YI, ,SEMS NI BYANG CHUB DAM
PAR BSKYED PAR BGYI, ,BDE GSHEGS SRAS BCAS RNAMS KYI LAM GCIG
PU, ,SBYIN SOGS RNAM BCU

DKAR PO'I YON TAN TSUL, ,RDZOGS SANGS RGYAS BDAG MA LUS NGO BO'I
BLOS, ,YANG DAG NYID DU DA NI GNAS PAR BGYI, ,DE NAS LONG BYUNG
ZHING SPRO NA, BSGRUB BA'I MCHOD PA'I TSUL DU RIGS LNGA'I SDOM
BZUNG LAN CIG BYAS TE, BLA MA DE NYID

SKYON THAMS CAD DANG BRAL ZHING YON TAN GYI RIGS THAMS CAD
YONGS
SU RDZOGS PA, MTSAN THOS PA TZAM GYIS 'KHOR BA NGAN SONG GI
'JIGS PA LAS SGRAL ZHING, DRAN PA TZAM GYIS MCHOG DANG THUN MONG
GI DNGOS GRUB THAMS CAD BDE

BLAG TU STZOL BA DKON MCHOG GSUM PO THAMS CAD 'DUS PA'I BDAG
NYID SKYABS GNAS BSLU BA MED PA YIN SNYAM DU GDUNG SHUGS DRAG
POS 'DI LTAR, BLA MA KUN 'DUS KYI NGO BO BLA MA RIN PO CHE LA
GSOL BA 'DEBS SO, ,DKYIL 'KHOR

KUN GYI GTZO BO BLA MA RIN PO CHE LA x, SANGS RGYAS KUN GYI BDAG
NYID BLA MA RIN PO CHE LA x, DAM CHOS BDUD RTZI'I 'BYUNG GNAS
BLA MA x, 'PHAGS TSOGS KUN GYI 'DREN PA BLA MA x, BSLU MED
SKYABS KYI DAM PA BLA MA x, NGAN SONG

'JIGS LAS SGROL MDZAD BLA MA x, MTHO RIS THAR BA'I LAM STON BLA
MA x, DUG GSUM NAD KYI SMAN PA BLA MA x, DNGOS GRUB KUN GYI
MCHOG STZOL BLA MA x, BDAG GI RE SA'I SKYABS GNAS BLA MA RIN PO
CHE LA GSOL BA 'DEBS SO, ,

@005A *, ,BDAG GI BLO CHOS SU 'GRO BAR BYIN GYIS BRLAB TU GSOL,
,CHOS LAM DU LONGS PAR x, CHOS MA YIN PA'I RTOG PA SKAD CIG
KYANG MI SKYE BAR x, DGE BA'I BSHES GNYEN LA MA DAD PA DANG,
RTAG 'DZIN TSE 'DI'I BDE LA

ZHEN PA DANG, 'KHOR BA'I PHUN TSOGS 'DOD CING RANG BDE ZHI BA
GNYER BA DANG, BDAG GNYIS SU 'DZIN PA LA SOGS PA PHYIN CI LOG GI
BLO SNA MTHA' DAG 'GAG PAR BYIN GYIS BRLAB TU GSOL, DGE BA'I
BSHES GNYEN SANGS RGYAS SU

MTHONG BA'I DAD PA DANG, 'KHOR BA'I PHUN TSOGS ME 'OBS LTAR
MTHONG BA'I NGES 'BYUNG DANG, BYAMS PA DANG SNYING RJE'I RTZA BA
CAN GYI BYANG CHUB KYI SEMS DANG, SRID PA'I RTZA BA DRUNG NAS
'BYIN PAR NUS PA BDAG MED RTOGS PA'I SHES RAB KHYAD PAR

CAN DANG RIM PA GNYIS ZUNG DU 'BREL BA'I LAM PHUN SUM TSOGS PA
SOGS PHYIN CI MA LOG PA'I NYAMS RTOGS KHYAD PAR CAN MYUR DU
RGYUD LA SKYE PAR x, KHYAD PAR DU YANG RTZA 'JAM PA DANG RLUNG
DAL BA BDE DROD KYI TING NGE 'DZIN KHYAD PAR CAN

MYUR DU RGYUD LA SKYE BAR BYIN GYIS BRLAB TU GSOL, ZHES SNYING
KHONG RUS PA'I GTING NAS GSOL BA BTAB PAS MDUN GYI BLA MA LHA
TSOGS RNAMS KYI SKU'I CHA LAS BDUD RTZI SNA LNGA 'OD ZER DANG
BCAS PA'I RGYUN DPAG TU MED PA BABS,

BDAG DANG MAR GYUR SEMS CAN THAMS CAD KYI LUS DANG SEMS LA
ZHUGS
PAS SDIG SGRIB NAD GDON BAR CHAD THAMS CAD SBYANGS, TSE DANG
BSOD NAMS DANG LUNG DANG RTOGS PA'I YON TAN THAMS CAD 'PHEL
ZHING RGYAS, RDO RJE 'CHANG

@005B GI SKUR SANGS RGYAS PAR BSAM, SLAR YANG RANG DANG BLA MA
LHA'I SKU LAS BDUD RTZI 'OD ZER DANG BCAS PA SPROS, SRID PA GSUM
GYI SNOD KYI 'JIG RTEN THAMS CAD KYI MA DAG PA'I DRI MA SBYANGS,
DAG PA'I ZHING DU BSGYUR ZHING BCUD KYI SEMS

CAN MA LUS PA'I SDIG SGRIB BAG CHAGS DANG BCAS PA THAMS CAD
SBYANGS, DPAL 'DUS PA'I LHA DANG LHA MO'I RNAM ROL DU BSGYUR BAR
MOS TE RTZE GCIG TU MNYAM PAR 'JOG GO ,DE NAS BLA MA'I GNAS GSUM
GYI YI GE LA BRTEN NAS TING NGE

'DZIN GYI DBANG BZHI LEN PA'AM, CUNG ZAD RGYAS PAR BYED NA,
BSGRUB PA'I MCHOD PA'I DUS SU RIGS LNGA'I SDOM BZUNG LAN GSUM
BYED CING, DE NAS 'DI LTAR, SANG RGYAS KUN BDAG BLA MA DANG,
DBYER MED DKYIL 'KHOR GTZO BO YIS, ,

SKU BZHI'I SA BON 'GRUB BYED PA'I, ,DBANG BZHI BDAG LA BSKUR DU
GSOL, ZHES LAN GSUM GSOL BA BTAB, BLA MA DANG GTZO BO THA MI DAD
PA'I THUGS KA'I H'Um SNGON PO'I 'OD ZER LCAGS KYU'I RNAM PA CAN
GYIS RGYAL BA SRAS BCAS

THAMS CAD LHA SO GNYIS KYI DKYIL 'KHOR PA'I RNAM PAR SPYAN
DRANGS PA RNAMS MDUN GYI NAM MKHAR BZHUGS, BLA MA DANG GTZO
BO
THA MI DAD BAS DBANG BSKUR PA'I DGONGS PA MDZAD, SPYAN MA LA
SOGS PA'I RIG MA DANG BCAS PA

NAM MKHAR BZHUGS PA RNAMS KYIS GDUGS DANG RGYAL MTSAN LA SOGS
PA
RANG GI STENG PHYOGS SU 'DZIN, GLU GAR MDZAD CING ROL MO BRDUNG,
ME TOG DANG GUR KUM LA SOGS PA'I CHAR 'BEBS, PHYAG GIS CUNG ZAD
YO BAR@006A *, ,BZUNG BA'I BUM PA DKAR PO MI BSKYOD PA'I NGO BO BYANG
CHUB KYI SEMS KYI BDUD RTZIS GANG BA DANG, RIN 'BYUNG SNANG
MTHA' DON GRUB KYI NGO BO COD PAN RDOR DRIL RNAMS KYI DBANG
BSKUR BAR GYUR, BKRA SHIS GANG ZHIG SEMS

CAN KUN GYI SNYING LA GNAS, ,KUN GYI BDAG NYID DAM PA'I RIGS
RNAMS KYI NI RJE, ,MA LUS SEMS CAN SKYED BYED BA DE BA CHEN PO
STE, ,BKRA SHIS DES NI DE RING KHYOD LA DBANG RAB BSKUR, ,DBANG
BSKUR RDO RJE CHEN PO STE, ,KHAMS

GSUM PA YIS PHYAG BYAS BA, ,SANGS RGYAS KUN GYI GSANG GSUM PA'I,
,GNAS LAS BYUNG BA SBYIN PAR BYA, ,AOm A'A BADZRA AU DA KA AA
BHI shINYTZA H'Um SU RA TA STVAm AA HAm, AOm SARBA TA TH'A GA TA
RATNA KUL MU KU tA P'U DZA YA AA DHI SHA MA MI A'A: H'Um, AOm

BADZRA AA DHI PA TI TVAm AA BHI shINYTZA MI, TIshthA BADZRA SA
MA YA STVAm, AOm BADZRA GHAnt'A AA: AA: AOm BADZRA AA DHI PA TI
TVAm AA BHI shINYTZA BADZRA HI SA MA YA STVAm, AOm BADZRA STVA
STVAm, AA BHI shINYTZA MI, BADZRA N'A MA AA BHI shE KA TA, KYE
DPAL CHE GE MO RDO RJE ZHES BYA BA'I DE

BZHIN GSHEGS PA SIDDHIS MA YA STVAm, BH'UR BH'U WASVA: AA: RANG
RDO RJE 'CHANG YAB YUM DU GSAL BAS RDO RJE DANG DRIL BU'I DE KHO
NA NYID DRAN PA'I SGO NAS, RDO RJE DBYINGS KYI DBANG PHYUG MA LA
'KHYUD PAS BDE STONG DBYER MED KYI YE SHES RDO RJE SLOB

DPON GYI DBANG GI NGO BO RGYUD LA SKYES PAR GYUR, BRTAN BYED DU,
DBANG BSKUR RDO RJE CHEN PO STE, ,KHAMS GSUM PA YIS PHYAG BYAS
PA, ,SANGS RGYAS KUN GYI GSANG GSUM PA'I, ,GNAS LAS BYUNG BA
SBYIN PAR BYA, ,AOm A'A: SARBA TA TH'A GA TA AA BHI

@006B shE KA TA SA MA YA SHR'I YE H'Um, DE LTAR DBANG BSKUR BAS
LUS BDUD RTZI'I CHU RGYUN GYIS GANG ZHING BDE BA CHEN PO'I BDAG
NYID DU GYUR, DRI MA THAMS CAD DAG ,CHU LHAG BA SPYI GTZUG TU
'KHYIL BA LAS, MI BSKYOD PAS DBU BRGYAN CING DBANG LHA RNAMS
KYANG

BDAG NYID LA THIM PAR GYUR, DE LTAR BUM PA'I DBANG THOB, LUS KYI
DRI MA SBYANGS, BSKYED PA'I RIM PA BSGOM PA LA DBANG BAR BYAS,
'BRAS BU SPRUL PA'I SKU 'GRUB PA'I NUS PA KHYAD PAR CAN BZHAG GO
,DE NAS BLA MA YAB YUM SNYOMS PAR

ZHUGS PA'I SBYOR MTSAMS NAS 'PHROS BA'I 'OD ZER GYIS PHYOGS
BCU'I RGYAL BA SRAS DANG BCAS PA SPYAN DRANGS, YAB YUM GYI SKU
LA ZHUGS PA CHAGS PA CHEN PO'I MES ZHU BA'I BYANG CHUB KYI SEMS
SU GYUR, 'DAS PA'I RDO RJE 'CHANG SOGS

KYIS; ;JI LTAR SANGS RGYAS SRAS DBANG BSKUR, ,BYANG CHUB SEMS NI
BZANG PO YIS, ,DE LTAR BU KHYOD DBANG BSKUR RO, ,AOm A'A: BADZRA
DHRi KA H'Um H'Um, ZHES GSUNG ZHING GNANG BA MYANG BAS BDE STONG
DBYER MED KYI YE SHES GSANG BA'I DBANG THOB

NGAG GI DRI MA SBYANGS, BDAG BYIN RLABS BSGOM PA LA DBANG BAR
BYAS, 'BRAS BU LONGS SPYOD RDZOGS PA'I SKU 'GRUB PA'I NUS PA
KHYAD PAR CAN BZHAG GO ,DE NAS BLA MA DANG GTZO BO THA MI DAD
PA'I YUM LAS YUM REG BYA RDO RJE MA GNYIS PA

ZHIG CHAD BA GNANG BA RANG GI YUM LA THIM BA DANG SNYOMS PAR
ZHUGS PAS LHAN CIG SKYES PA'I BDE STONG DBYER MED KYI YE SHES
SHES RAB YE SHES KYI DBANG THOB, YID KYI DRI MA SBYANGS, DON DAM
'OD GSAL BSGOM PA LA DBANG BAR BYAS,

@007A *, ,'BRAS BU CHOS KYI SKU 'GRUB PA'I NUS PA KHYAD PAR CAN
BZHAG GO ,DE NAS BLA MA DANG GTZO BO THA MI DAD PAS, KHYED KYIS
DBANG GSUM PA THOB PA'I SKABS SU, RANG DANG RIG MA GNYIS KYI LUS
'DOD LHA YAB YUM DU SNANG

BZHIN PA'I DUS NA SEMS LHAN CIG SKYES PA'I DGA' BAS DE KHO NA
NYID KYI DON NGES PA GNYIS MNYAM DU YOD PA DE BZHIN DU, DON DE
GOMS PAR BYAS PA LAS, MTHAR RLUNG SEMS TZAM LAS GRUB PA'I LONGS
SPYOD RDZOGS BA'I YE SHES KYI

SKU RANG SNANG GI RIG MA DANG KHA SBYOR BA'I LUS CAN DANG, DE'I
DUS NYID NA THUGS LHAN CIG SKYES PA'I DGA' BA DANG, STONG PA
NYID GNYIS RO GCIG TU ZHUGS PA'I 'OD GSAL THAMS CAD STONG PA
GNYIS NGO BO DBYER MED PA'I GNYIS SU MED

PA'I YE SHES ZUNG 'JUG GI GO 'PHANG MNGON DU BYED DE, DE NI THOB
BYA DON GYI DBANG BZHI PA YIN NO, ,DNGOS PO THAMS CAD DANG BRAL
BA, ,PHUNG PO KHAMS DANG SKYE MCHED DANG, ,GZUNG DANG 'DZIN PA
RNAM SPANGS PA, ,CHOS BDAG MED PA

MNYAM NYID PAS, ,RANG SEMS GZOD NAS MA SKYES PA, ,STONG BA NYID
KYI RANG BZHIN NO, ZHES GSUNGS PA'I DON GO BAS DBANG BZHI BA
THOB, LUS NGAG YID GSUM GYI SGRIB PA BAG CHAGS DANG BCAS PA
SBYANGS, LAM ZUNG 'JUG GI

RIM PA BSGOM PA LA DBANG BAR BYAS, 'BRAS BU ZUNG 'JUG RDO RJE
'CHANG CHEN PO'I GO 'PHANG MNGON DU 'GYUR BA'I SKAL BA CAN DU
BYAS SO, ,SLAR YANG SNGAR BZHIN GSOL BA 'DEBS PA DANG, BDUD RTZI
'OD ZER 'BEBS SBYANGS KYIS SNOD BCUD

@007B SBYANGS BSGYUR SOGS MANG DU BYAS PA'I MTHAR BLA MA LHA'I
THUGS KA'I 'OD ZER GYIS MTHA' SKOR GYI GDAN GSUM THAMS CAD SPYAN
DRANGS TE, BLA MA YAB YUM LA BSTIM, DE GNYIS KYANG DGYES BZHIN
DU BDAG NYID KYI SPYI BO NAS AA WA DH'U

T'I'I LAM NAS BRGYUD DE, SNYING GA CHOS KYI 'KHOR LO'I DBUS SU
PADMA'I GDAN LA BZHUGS, DE'I THUGS KA'I SEMS DPA' SUM BRTZEGS
SNGAGS PHRENG DANG BCAS PA LA RTZE GCIG TU DMIGS NAS AOm A'A:
BADZRA DHRi KA H'Um H'Um ZHES DMIGS

PA DANG BCAS PAS BRGYA STONG KHRI 'BUM SOGS BZLA'O, ,MJUG TU DGE
BA 'DI YIS MYUR DU BDAG ,SANGS RGYAS KUN GYI KUN BDAG NYID, CES
SOGS SHLO KA GNYIS DANG, SKYE BA KUN TU YANG DAG BLA MA DANG,
ZHES SOGS BSNGO BA DANG

SMON LAM GYIS BRGYAN PAR BYA'O,, ,,SMRAS PA, SKAL BZANG RDO RJE
SLOB MA'I GNAS SKABS DANG, ,MTHAR THUG DGE LEGS MTHA' DAG 'BYUNG
BA'I GNAS, ,BSHES GNYEN DAM PA RGYAL BA KUN GYI BDAG ,THUB DBANG
RDO RJE 'CHANG

DANG DBYER MED DU, ,LEGS PAR BSGRUB PA'I RNAL 'BYOR MCHOG ,MDO
RGYUD DAM PA'I MAN NGAG BZHIN, ,NYAMS LEN RIM PAR BSGRIGS PA YI,
,BYED PO CHOS KYI RGYAL MTSAN NO, ,BAR SKABS KYI TSIGS BCAD DO,
,DE LTAR RIM PA DANG PO

DANG; RIM LNGA'I DMAR KHRID CI RIGS BSGOM PA'I TSOGS ZHING DANG
BLA MA'I RNAL 'BYOR RGYAS PAR NYAMS SU LEN TSE DE LTAR BYAS TE,
RIM PA DANG PO'I SGRUB THABS DON TSANG ZHING MDOR BSDUS PA'I
TSUL GYIS NYAMS SU LEN PAR 'DOD NA

@008A *, ,'DI LTAR,, ` ,,AOm S'A BH'A WA SHU DDH'A: SARBA
DHARMA: SVA BH'A WA SHU DDHONYHAm, STONG PA NYID DU GYUR, STONG
BA'I NGANG LAS SNA TSOGS PADMA'I LTE BAR A'A: LAS BYUNG BA'I NYI
MA'I DKYIL 'KHOR GYI STENG DU BHRUm SER PO LAS BYUNG BA'I

'KHOR LO SER PO RTZIBS BCU BA GA-YAS BSKOR DU MGYOGS PAR 'KHOR
BA RDO RJE 'BAR BA'I SPRIN GYI PHRENG BA PHYOGS BCUR 'PHRO BA,
LTE BA'I NANG GI DBUS SU SNA TSOGS PADMA DANG ZLA BA'I GDAN GYI
STENG DU RANG NYID RDO RJE 'CHANG DANG YUM RDO RJE DBYINGS

KYI DBANG PHYUG MA GNYIS KA'ANG SKU MDOG DKAR PO DKAR NAG DMAR
BA'I ZHAL GSUM PHYAG DRUG GI GA-YAS RDO RJE 'KHOR LO PADMA,
GA-YON DRIL BU RIN CHEN RAL GRI 'DZIN PA, YAB YUM GYI PHYAG DANG
PO GNYIS KYIS PHAN TSUN DU 'KHYUD PA,

GNYIS KA'ANG 'OD KYI DKYIL 'KHOR GYIS RNAM PAR MDZES BA, RIN PO
CHE'I RGYAN DANG DAR SNA TSOGS KYI NA BZA' CAN, SEMS DPA' GSUM
GYI BDAG NYID CAN DU GYUR PA'I GNAS GSUM DU RDO RJE GSUM GYI NGO
BO YI GE GSUM GYIS MTSAN

PA; YAB YUM SNYOMS PAR ZHUGS PA'I THUGS KA'I TING NGE 'DZIN SEMS
DPA'I 'OD ZER GYIS MI BSKYOD PA LA KHRO BO BCUS BSKOR BA SPYAN
DRANGS, ZHAL NAS ZHUGS, RDO RJE'I LAM NAS YUM GYI PADMAR ZHU
BA'I THIG LE BCU GCIG ,H'Um RING PO BCU

GCIG TU GYUR, DE RNAMS YONGS SU GYUR PA LAS MI BSKYOD BA DANG
KHRO BO BCUR GYUR BA'I MI BSKYOD PA NAG PO NAG DKAR DMAR BA'I
ZHAL GSUM PHYAG DRUG GI GA-YAS RDO RJE 'KHOR LO PADMA, GA-YON
DRIL BU RIN CHEN RAL GRI 'DZIN PA RANG

@008B GI THUGS KAR DRANGS, BADZRA DHRiKA THUGS KA NAS PHYIR
PHYUNG, PHYOGS BCUR 'PHROS, CHOS 'KHOR BSKOR BA LA SOGS PA'I
SANGS RGYAS KYI MDZAD PA MDZAD, KHYAD PAR DU'ANG SEMS CAN ZHE
SDANG CAN RNAMS KYI ZHE SDANG SBYANGS, MI BSKYOD PA'I GO

'PHANG LA BKOD, SPRUL PA RNAMS GCIG TU 'DUS, MI BSKYOD PA YE
SHES PA DANG DBYER MED DU 'DRES NAS, RANG LA RJES SU ZHUGS PAS
SNGAR GYI ZLA BA NYI GDAN DU GYUR PA'I STENG DU, RANG NYID ZHE
SDANG RDO RJE, RDO RJE DBYINGS KYI DBANG PHYUG MA REG BYA RDO
RJE

MA SNGON MOR GYUR PA DANG SNYOMS PAR 'JUG PA'I TSUL GYIS BZHUGS
PA SEMS DPA' GSUM GYI BDAG NYID CAN DU GYUR, KHRO BO BCU BO RANG
GI THUGS KAR DRANGS, YA M'ANTA KRITA, PRADZNY'ANTA KRITA, PAD
M'ANTA KRITA, BIGHNIN TA KRITA, AA TZA LA, tAKKI R'A DZA,

N'I LA DANdA, MAH'A PA LA, AUshn'I shA TZAKRA BRTI, SUMBHA R'A
DZA, THUGS KA NAS PHYIR PHYUNG PHYOGS MTSAMS KYI RTZIBS KYI NANG
DANG, STENG GI PAD NYI'I GDAN LA GA-YON BRKYANGS KYIS GDUG PA
CAN THAMS CAD TSAR GCOD PA'I TSUL GYIS 'KHOD, BDAG

NYID KYIS BLTAS PAS BKUG PA'I GNOD MDZES GNYIS PA MDUN DU BKA'
NOD PA LA, AOm SUMBHA NI SUMBHA H'Um, GRiHnA GRiHnA H'Um, GRiHnA
PA LA GRiHn'A PA YA H'Um, A'A NA YA HO, BHA GA WAn BIdY'A R'A
DZA H'Um PHAt, CES BKA' BSGOS BAS GNOD MDZES KYI PHYAG

GA-YAS KYI RDO RJE DE RDO RJE LCAGS KYUR GYUR NAS, BGEGS KYI
BTZO BO PHYOGS SKYONG BCU'I SNYING GA NAS LCAGS KYUS BZUNG,
MGRIN PA NAS ZHAGS PAS BCINGS TE BKUG NAS KHOR BO BCU LA GTAD
PAS PHYI ROL DU H'Um RING PO LAS GRUB PA'I KHRON PA

@009A *, ,'BRUB KHUNG GI RNAM PA CAN DU BCUG BAR GYUR, DE NAS
BYANG GI BDUD RTZI 'KHYIL BAS SPRUL BA'I BDUD RTZI 'KHYIL BA
GNYIS PA DE YONGS SU GYUR PA LAS, STONG KHRO BO BDUD RTZI 'KHYIL
BA LTE BA MAN CHAD MDUD RTZE GCIG

PA'I DBYIBS CAN GYI PHUR BU ME DPUNG RAB TU 'BAR BA BCUR GYUR
TE, PHYOGS SKYOD 'KHOR DANG BCAS PA'I MGO BOR ZUG PAR GYUR, AOm
GHA GHA GH'A TA YA GH'A TA YA, SARBA DU shtAm, PHAt PHAt, K'I LA
YA K'I LA YA SARBA B'A BAm PHAt PHAt, H'Um H'Um H'Um BADZRA K'I
LA

YA; BADZRA DHA RO A'ADZNY'A PA YA TI SARBA BIGHNAm K'A YA W'A KA
TZI TTA BADZRA K'I LA H'Um H'Um H'Um PHAt PHAt, GNOD MDZES KYI
PHYAG MTSAN RDO RJE LCAGS KYU DE RDO RJE'I THO BA ME 'BAR BAR
GYUR PAS, STENG 'OG GI PHUR BU RNAMS KYI SPYI BO NAS BRDUNGS
BGEGS

RNAMS KYI SPYI GTZUG NAS RKANG MTHIL GYI BAR PHUR BUS BTAB PAS
LUS NGAG YID GSUM GA-YO 'GUL MED PAR GYUR, SPRUL PA'I GNOD MDZES
'OG GI GNOD MDZES LA THIM, SLAR YANG KHRO BO DANG PHUR BU RNAMS
LAS RDO RJE'I MI 'OD

RAB TU 'BAR BA PHYOGS BCUR 'PHROS PAS 'KHOR GYI BGEGS GDUG PA
CAN RNAMS TSIG PAS BROS BAR GYUR, tAKKI H'Um DZA: KHOR BO RNAMS
KYI PHYI ROL DU LCAGS KYI RDO RJE'I RA BA, tAKKI H'Um DZA: DE'I
PHYI ROL DU CHU'I RA BA, tAKKI H'Um DZA: DE'I

PHYI ROL DU ME'I RA BA, tA KKI H'Um DZA: DE'I PHYI ROL DU RLUNG
GI RA BA, H'Um LAS LCAGS KYI RA BA'I STENG DU RDO RJE'I GUR
MCHOD RTEN LTA BU, GUR GYI 'OG RA BA'I STENG DU RDO RJE'I BLA
BRE, 'OG GZHI H'Um LAS RDO RJE'I SA GZHI, PHYI'I PHYOGS MTSAMS
THAMS

@009B CAD DU MDA'I DRA BA YE SHES KYI ME RAB TU 'BAR BA 'PHRO BA
DANG BCAS PAR GYUR, LHA RNAMS KYI SPYI BOR ZLA BA LA AOm DKAR
PO, MGRIN PAR PADMA LA A'A: DMAR PO, SNYING GAR NYI MA LA H'Um
SNGON PO, AOm A'A: H'Um LAN GSUM BRJOD, THUN BZHI'I TSE,

DANG POR BSRUNG 'KHOR RGYAS PA DANG, GZHAN RNAMS LA SNYING POR
DRIL BA'I MDOR BSDUS TZAM BSGOM PAR 'DOD PA'I CHED DU'O, ,SMRAS
PA, SNYIGS DUS 'GRO BA BSOD NAMS STOBS PHRA BAS, ,PHYI NANG GDON
BGEGS BDUD RIGS

BAR GCOD KYI, ,MI BZAD MDA' CHAR DRAG PO 'BAB PA YI, ,SRA BRTAN
RDO RJE'I GO CHA MCHOG 'DI'O, ,BAR SKABS KYI TSIGS SU BCAD PA'O,
,DE NAS, DNGOS PO MED PAS SGOM PA MED, ,BSGOM PAR BYA BA SGOM PA
MIN, ,DE LTAR DNGOS PO

DNGOS MED PAS, ,SGOM PA DMIGS SU MED PA'O, ,SNOD BCUD KYIS BSDUS
PA'I CHOS THAMS CAD DON DAM PAR NGO BO NYID MED PAS RNAM THAR
SGO GSUM GYI RANG BZHIN DU GYUR, STONG PA'I NGANG LAS SKAD CIG
GIS RDO RJE'I SA GZHI RVA BA GUR

BLA BRE ME RI DANG BCAS PA YONGS SU RDZOGS PA'I DBUS SU, CHOS
'BYUNG DKAR PO ZUR GSUM PA GDENGS KA CHE BA GYEN DU PHYOGS
SHING, RTZE MO PHRA BA THUR DU ZUG PA'I NANG DU SNA TSOGS
PADMA'I LTE BAR H'Um YAm H'Um GI YAm SNGO SKYA LAS BYUNG BA'I
RLUNG GI DKYIL

'KHOR SNGON PO GZHU'I DBYIBS CAN, DE'I STENG DU H'Um RAm H'Um GI
RAm DMAR PO LAS BYUNG BA'I ME'I DKYIL 'KHOR DMAR PO GRU GSUM PA,
DE'I STENG DU H'Um BAm H'Um GI BAm DKAR PO LAS BYUNG BA'I CHU'I
DKYIL 'KHOR DKAR PO ZLUM PO, DE'I STENG DU H'Um LAm H'Um

@010A *, ,GI LAm SER PO LAS BYUNG BA'I SA'I DKYIL 'KHOR SER PO
GRU BZHI PA RE RE'ANG H'Um GNYIS LAS BYUNG BA'I RDO RJE GNYIS
KYIS PHYOGS GNYIS BRGYAN PA, SPYAN SOGS LHA MO BZHI'I NGO BOR
GYUR, DKYIL 'KHOR BZHI PO GCIG

TU 'DRES PA LAS SNA TSOGS RDO RJER GYUR PA'I LTE BA'I STENG DU
BHRUm DKAR PO SANGS RGYAS KYI SPRIN GYI 'OD ZER 'PHRO BA YONGS
SU GYUR PA LAS, GZHAL YAS KHANG GRU BZHI SGO BZHI PA, PHYI NAS
RIM PA BZHIN DKAR SER DMAR

LJANG SNGO BA'I RIM PA LNGA DANG LDAN PA'I RIN PO CHE'I RTZIG
PAS BSKOR PA'I STENG NA, RIN PO CHE'I PHA GU ,GSER GYI SKA RAGS,
DO SHAL DANG DO SHAL PHYED PA, SHAR BU MDA' YAB RGYAN RTA BABS
LA SOGS PA MTSAN NYID THAMS CAD DANG LDAN

PA'I GZHAL YAS KHANG GI NANG GI PHYED KYI TSAD KYI PHYI NGOS SU
'OD ZER RNAM PA LNGA'I 'PHRENG BAS BSKOR BA'I NANG DU RDO RJE
RTZE GSUM PAS ZLUM POR BSKOR BA LA BRTEN PA'I KA BA BRGYAD KYIS
BTEG PA'I RDO RJE'I GDUNG GIS MDZES PAS PHUBS

PA'I RTZE MO RDO RJE NOR BU RIN PO CHE'I TOG GIS SPRAS PA, RIM
PA GNYIS PA'I GRVA'I GA-YAS GA-YON GNYIS SU BDUD RTZIS GANG BA'I
RIN PO CHE'I BUM PA GNYIS GNYIS TE BUM PA BRGYAD KYIS MDZES PAR
BYAS PA, LHA DANG MI LAS YON TAN KHYAD PAR

DU 'PHAGS PA'I KHANG BZANG DAM PA PHYI BLTAS NANG GSAL BA, NANG
BLTAS PHYI GSAL BA'I NANG GI STENG DANG, 'OG GI SA GZHI THAMS
CAD SHAR DKAR LHO SER, NUB DMAR, BYANG LJANG, DBUS SNGO BAR GYUR
PA'I NANG DU SNA TSOGS PADMA'I GDAN SUM

@010B CU RTZA GCIG ,GTZO BO DANG KHRO BO BCU LA NYI MA'I GDAN,
RNAM SNANG LA SOGS PA'I SHAR PHYOGS PA RNAMS LA ZLA BA'I GDAN,
M'A MA KI LA RDO RJE'I GDAN, DE MA GTOGS PA'I LHO PHYOGS PA
RNAMS LA RIN PO CHE'I GDAN, NUB PHYOGS PA RNAMS

LA PADMA DMAR PO'I GDAN, BYANG PHYOGS PA RNAMS LA SNA TSOGS RDO
RJE'I GDAN, GDAN DE RNAMS KYI STENG DU SKAD CIG GIS LHAG PAR MOS
PA TZAM GYIS LHA SUM CU RTZA GNYIS DUS GCIG TU RDZOGS PAR GYUR
PA NI, DBUS KYI GDAN LA RANG

NYID RDO RJE 'CHANG SNGON PO SNGO DKAR DMAR BA'I ZHAL GSUM PHYAG
DRUG GI GA-YAS RDO RJE 'KHOR LO PADMA, GA-YON DRIL BU RIN CHEN
RAL GRI 'DZIN PA, DBU SKRA RAL BA'I THOR TSUGS CAN, MTSAN BZANG
PO SUM CU RTZA GNYIS DANG, DPE BYAD

BZANG PO BRGYAD CUS BRGYAN PA, YUM REG BYA RDO RJE MA SNGON MO
MI BSKYOD PA'I DBU RGYAN CAN, SNGO DKAR DMAR BA'I ZHAL GSUM
PHYAG DRUG GI GA-YAS RDO RJE 'KHOR LO PADMA, GA-YON DRIL BU RIN
CHEN RAL GRI 'DZIN PA, DBU SKRA RAL PA PHYED

BCINGS SU BYAS PA, SHIN TU SGEG CING BZHIN 'DZUM BAG DANG LDAN
PA, ZUR GYIS BLTA BA LA SOGS PA'I RNAM 'GYUR GYIS MDZES PA, LANG
TSO DAR LA BAB CING, 'DOD YON LNGA'I DGA' BAS ROL PA, YAB YUM
GNYIS KA'I PHYAG DANG

PO GNYIS KYIS PHAN TSUN DU 'KHYUD PA GNYIS KA'ANG RIN PO CHE'I
DBU RGYAN GSOL BA RIN PO CHE'I SNYAN RGYAN DANG, SNYAN GONG
AUTPA LA'I GDENGS KA DANG DAR DPYANGS KYIS MDZES PAR BYAS PA,
RIN PO CHE'I MGUL RGYAN DANG, MU TIG GI SE MO DO@011A *, ,DANG; RIN
PO CHE'I DO SHAL DANG, PHYAG GDUB DANG,
ZHABS GDUB DANG, RIN PO CHE'I 'OG PAG STE RIN PO CHE'I RGYAN
BRGYAD KYIS BRGYAN PA, SKU STONG LHA RDZAS KYI GOS KYIS GA SHAL
BYAS SHING, SKU SMAD LHA RDZAS KYI DAR GYI

SHAM THABS 'PHYAR BA, 'OD KYI DKYIL 'KHOR GYIS BSKOR BA'I DBUS
NA YAB SEMS DPA'I SKYIL MO KRUNG GIS BZHUGS PAR GYUR, SHAR DU
RNAM SNANG DKAR PO MI BSKYOD PA'I DBU RGYAN CAN, DKAR NAG DMAR
BA'I ZHAL GSUM PHYAG DRUG

GI GA-YAS 'KHOR LO RDO RJE PADMA DKAR PO, GA-YON DRIL BU RIN
CHEN RAL GRI 'DZIN PA, LHOR RIN 'BYUNG SER PO MI BSKYOD PA'I DBU
RGYAN CAN, SER NAG DKAR BA'I ZHAL GSUM PHYAG DRUG GI GA-YAS NOR
BU RDO RJE 'KHOR LO, GA-YON DRIL BU PAD

SER RAL GRI 'DZIN PA, NUB TU 'OD DPAG MED DMAR PO MI BSKYOD PA'I
DBU RGYAN CAN, DMAR NAG DKAR BA'I ZHAL GSUM PHYAG DRUG GI
GA-YON
GYI DANG POS DRIL BU DANG BCAS PA'I PADMA DMAR PO'I RTZA BAD KUR
BRTEN NAS 'DZIN CING, GA-YAS

KYI DANG POS THUGS KAR PADMA KHA 'BYED PAR MDZAD PA, LHAG MA
GA-YAS RDO RJE 'KHOR LO, GA-YON RIN CHEN RAL GRI 'DZIN PA, BYANG
DU DON GRUB LJANG GU MI BSKYOD PA'I DBU RGYAN CAN, LJANG NAG
DKAR BA'I ZHAL GSUM PHYAG DRUG GI GA-YAS

RAL GRI SNA TSOGS RDO RJE 'KHOR LO, GA-YON DRIL BU PAD LJANG NOR
BU 'DZIN PA, SHAR LHOR SPYAN MA DKAR MO, LHO NUB TU M'A MA K'I
SNGON MO, NUB BYANG DU GOS DKAR MO DMAR MO, BYANG SHAR DU
SGROL
MA LJANG GU, RIM PA GNYIS PA'I SHAR LHOR

@011B GZUGS RDO RJE MA DKAR MO, LHO NUB TU SGRA RDO RJE MA SER
MO, NUB BYANG DU DRI RDO RJE MA DMAR MO, BYANG SHAR DU RO RDO
RJE MA LJANG GU LHA MO BRGYAD PO THAMS CAD KYANG DBU SKRA RAL
PA
PHYED BCINGS SU BYAS PA, RIN PO CHE'I DBU RGYAN GSOL BA, RIN PO
CHE'I

SNYAN RGYAN DANG, SNYAN GONG AUTPA LA'I GDENGS KA DANG, DAR
DPYANGS KYIS MDZES PAR BYAS PA, RIN PO CHE'I MGUL RGYAN DANG, MU
TIG GI SE MO DO DANG, RIN PO CHE'I DO SHAL DANG, PHYAG GDUB
DANG, ZHABS GDUB DANG, RIN PO CHE'I 'OG PAG

STE; RIN PO CHE'I RGYAN BRGYAD KYIS BRGYAN PA, SKU STONG LHA
RDZAS KYI GOS KYIS GA SHAL BYAS SHING, SKU SMAD LHA RDZAS KYI
DAR GYI SHAM THABS GSOL BA SHIN TU SGEG CING BZHIN 'DZUM BAG
DANG LDAN PA, ZUR GYIS BLTA BA LA SOGS PA'I RNAM

'GYUR GYIS MDZES PA, LANG TSO DAR LA BAB CING, 'DOD YON LNGA'I
DGA' PAS ROL BA, 'OD KYI DKYIL 'KHOR RAB TU 'BAR BA'I DBUS NA
RANG RANG GI GDAN LA RDO RJE'I SKYIL MO KRUNG GIS BZHUGS PAR
GYUR, SHAR SGO'I GA-YAS GA-YON GYI GDAN

LA RIM PA BZHIN DU BYAMS PA DANG, SA SNYING DKAR PO, LHO SGO'I
GA-YAS GA-YOS GYI GDAN LA RIM PA BZHIN DU PHYAG RDOR DANG, NAM
SNYING SER PO, NUB SGO'I GA-YAS GA-YON GYI GDAN LA RIM PA BZHIN
DU 'JIG RTEN DBANG PHYUG DANG, 'JAM

DPAL DMAR PO, BYANG SGO'I GA-YAS GA-YON GYI GDAN LA RIM PA BZHIN
DU SGRIB SEL DANG KUN BZANG LJANG GU, SHAR SGOR GSHIN RJE'I
GSHED NAG PO, LHO SGOR SHES RAB MTHAR BYED DKAR PO, NUB SGOR RTA
MGRIN DMAR PO, BYANG SGOR BGEGS

@012A *, ,MTHAR BYED SNGON PO, SHAR LHOR MI GA-YOS NAG PO, LHO
NUB TU 'DOD RGYAL SNGON PO, NUB BYANG DU DBYUG SNGON CAN SNGON
PO, BYANG SHAR DU STOBS PO CHE NAG PO, STENG DU GTZUG TOR 'KHOR
LOS BSGYUR PA SNGON PO, 'OG TU

GNOD MDZES RGYAL PO SNGON PO, RNAM SNANG NAS KUN BZANG GI BAR
GYI LHA THAMS CAD RIN PO CHE'I RGYAN DANG, DAR SNA TSOGS KYI NA
BZA' CAN, 'OD KYI DKYIL 'KHOR RAB TU 'BAR BA'I DBUS NA RDO RJE'I
SKYIL MO KRUNG GIS BZHUGS PA, KHRO BO BCU

PO THAMS CAD KYANG DBU SKRA KHAM SER GYEN DU BRDZES PA LA SOGS
PA KHRO BO'I NYAMS THAMS CAD YONGS SU RDZOGS PA GA-YON BRKYANGS
KYIS BZHUGS PA, SPYAN MA NAS GNOD MDZES KYI BAR GYI LHA THAMS
CAD KYANG ZHAL GSUM PHYAG

DRUG PA RANG RANG GI RIGS KYI BDAG PO'I DBU RGYAN CAN DU GYUR,
RANG GI THUGS KA'I H'Um LAS 'OD ZER 'PHROS, SEMS CAN THAMS CAD
BKUG NAS DKYIL 'KHOR GYI PHYOGS BZHI NAS THOGS PA MED PAR 'JUG
PA'I RDO RJE SEMS DPA'I 'JUG

PAS ZHUGS PA LA, YAB YUM SNYOMS PAR ZHUGS PA'I BYANG CHUB KYI
SEMS KYI 'OD ZER GYIS DBANG BSKUR BAS DE BZHIN GSHEGS PA THAMS
CAD KYI BDE BA DANG YID BDE BA THOB STE, RDO RJE SEMS DPAR GYUR
NAS RANG RANG GI SANGS RGYAS

KYI ZHING DU GSHEGS PAR GYUR, RANG GI THUGS KA'I H'Um SNGON PO'I
'OD ZER LCAGS KYU'I RNAM PA CAN GYIS RNAM SNANG NAS GNOD MDZES
KYI BAR GYI LHA RNAMS SPYAN DRANGS TE RANG GI SPYI BO LA SOGS
PA'I GNAS RNAMS SU 'KHOD NAS GZUGS

@012B KYI PHUNG PO LA SOGS PA DANG NGO BO DBYER MED DU GYUR PA
NI, SPYI BOR RNAM PAR SNANG MDZAD, MGRIN PAR 'OD DPAG MED, LTE
BAR RIN CHEN 'BYUNG LDAN, BRLA'I RTZA BAR DON YOD GRUB PA, LTE
BAR SPYAN MA, SNYING GAR M'A MA K'I, MGRIN PAR GOS DKAR MO,

SPYI GTZUG TU SGROL MA, MIG TU SA'I SNYING PO, RNA BAR PHYAG NA
RDO RJE, SNAR NAM MKHA'I SNYING PO, LCER 'JIG RTEN DBANG PHYUG
,SNYING GAR 'JAM DPAL, GSANG GNAS SU SGRIB PA RNAM SEL, TSIGS
RNAMS LA KUN TU BZANG PO, SPYI GTZUG TU BYAMS

PA; MIG GI SGOR GZUGS RDO RJE MA, RNA BA'I SGOR SGRA RDO RJE MA,
SNA'I SGOR DRI RDO RJE MA, LCE'I SGOR RO RDO RJE MA, RDO RJE'I
SGOR REG BYA RDO RJE MA, LAG PA GA-YAS LA GSHIN RJE'I GSHED, LAG
PA GA-YON LA GZHAN GYIS MI THUB PA, KHA LA RTA MGRIN, RDO RJE LA

BGEGS MTHAR BYED, DPUNG PA GA-YAS PA'I RTZA BAR MI GA-YO BA,
DPUNG PA GA-YON PA'I RTZA BAR 'DOD PA'I RGYAL BO, PUS MO GA-YAS
LA DBYUG SNGON CAN, PUS MO GA-YON LA STOBS PO CHE, SPYI GTZUG TU
GTZUG TOR 'KHOR LOS BSGYUR PA,  

RKANG MTHIL GNYIS SU GNOD MDZES RGYAL PO, BDAG NYID KYI LUS KYI
LHA RNAM SNANG, SPYAN MA, SA'I SNYING PO, GZUGS RDO RJE MA,
BYAMS PA GSHIN RJE'I GSHED, MI GA-YO BA RNAMS RIM GYIS 'OD GSAL
DU THIM, DE NAS RIN 'BYUNG M'A MA

K'I; PHYAG RDOR, SGRA RDO RJE MA, GZHAN GYIS MI THUB PA, 'DOD
PA'I RGYAL PO RNAMS RIM GYIS 'OD GSAL DU THIM, DE NAS 'OD DPAG
MED, GOS DKAR MO, NAM MKHA'I SNYING PO, DRI RDO RJE MA, RTA
MGRIN, DBYUG SNGON CAN RNAMS RIM GYIS

@013A *, ,'OD GSAL DU THIM, DE NAS DON GRUB, SGROL MA, 'JIG RTEN
DBANG PHYUG ,RO RDO RJE MA, SGRIB SEL, REG BYA RDO RJE MA, KUN
BZANG, BGEGS MTHAR BYED, STOBS PO CHE RNAMS RIM GYIS 'OD GSAL DU

THIM; DE NAS GTZUG TOR 'KHOR LOS BSGYUR BA, GNOD MDZES RGYAL PO,
'JAM DPAL RNAMS RIM GYIS 'OD GSAL DU THIM ZHING, GTZO BO YANG
RIM GYIS 'OD GSAL DU THIM PAR GYUR,, ,,AOm SH'U N+YA

T'A DZNY'A NA BADZRA SVA BH'A WA A'A TMA KONYA HAm, GDAN DBUS
MA'I STENG DU H'Um LAS BYUNG BA'I NYI MA'I DKYIL 'KHOR, DE'I
DBUS SU AOm LAS BYUNG BA'I ZLA BA'I DKYIL 'KHOR, DE'I STENG DU
A'A: LAS BYUNG BA'I PADMA DMAR PO 'DAB MA BRGYAD PA'I

LTE BAR AOm A'A: H'Um GI YI GE GSUM STENG NAS STENG DU BRTZEGS
PA, DE THAMS CAD GCIG TU 'DRES PA LAS, ZLA BA'I DKYIL 'KHOR CHA
THAMS CAD YONGS SU RDZOGS PA ZHIG TU GYUR, DE LAS 'OD ZER
'PHROS, SNOD BCUD THAMS

CAD BSDUS TE ZLA BA LA THIM, AOm DHARMA DH'A TU SVA BH'A WA
A'ATMA KONYA HAm, SNOD BCUD KYI CHOS THAMS CAD KYI RTZA BA RLUNG
SEMS TZAM ZLA BAR SNANG BA DE NGA'O, ,ZLA BA'I STENG DU CHU LAS
CHU BUR RDOR BA'I TSUL DU ZLA BA LAS BYUNG BA'I AOm

DKAR PO, A'A: DMAR PO, H'Um SNGON PO, DE DAG LAS 'OD ZER 'PHROS,
PHYOGS BCU NAS RIGS LNGA 'KHOR DANG BCAS PA DPAG TU MED PA SPYAN
DRANGS, ZLA BA LA THIM, DE YONGS SU GYUR PA LAS RDO RJE DKAR PO
RTZE LNGA BA LTE BA LA

@013B AOm A'A: H'Um GIS MTSAN PA, BADZRA A'ATMA KONYA HAm, RDO
RJE YI GE DANG BCAS PA YONGS SU GYUR BA LAS, RANG NYID DANG PO'I
MGON PO SKU MDOG DKAR PO, DKAR NAG DMAR BA'I ZHAL GSUM PHYAG
DRUG GI GA-YAS RDO RJE 'KHOR LO PADMA, GA-YON

DRIL BU RIN CHEN RAL GRI 'DZIN PA, RIN PO CHE'I RGYAN DANG DAR
SNA TSOGS KYI NA BZA' CAN DU GYUR, RANG BZHIN GYI GNAS NAS DE
BZHIN GSHEGS PA YAB YUM SEMS CAN 'DUL BA'I PHYIR DU SNYOMS PAR
ZHUGS PA'I BYANG CHUB KYI

SEMS LAS GRUB PA'I MI BSKYOD PAS NAM MKHA'I KHAMS THAMS CAD
KHYAB PAR BYAS, DES SEMS CAN THAMS CAD LA BYIN GYIS BRLABS PAS
ZAG PA MED PA'I BDE BA DANG YID BDE BA THOB PAR GYUR, MI BSKYOD
PA THAMS

CAD KYANG GZHAL YAS KHANG GI NANG DU GCIG TU 'DRES PA LA, RANG
NYID RJES SU ZHUGS PAS RANG NYID SPRUL SKU RDO RJE SEMS DPA'
SNGON PO SNGO DKAR DMAR BA'I ZHAL GSUM PHYAG DRUG GI GA-YAS RDO
RJE 'KHOR LO PADMA, GA-YON

DRIL BU RIN CHEN RAL GRI 'DZIN PA, RIN PO CHE'I RGYAN DANG DAR
SNA TSOGS KYI NA BZA' CAN DU GYUR, BDAG NYID KYI LUS KYI MDUN
RGYAB DANG GA-YAS GA-YON BZHI NI DKYIL 'KHOR GYI ZUR BZHI, KHA
SNA BSHANG GCI'I

LAM GYI BU GA BZHI NI SGO BZHI, RNAM RTOG GI BZHON PA YE SHES
LNGA DAG PA'I RLUNG KHA DOG LNGA PA NI RTZIG PA RIM PA LNGA,
LCE'I RNAM SHES NI RIN PO CHE'I PHA GU ,RGYU MA DRA BA, RGYUS PA
DRA PHYED, BYANG SEMS DKAR PO'I CHA ZLA

@014A *, ,BA PHYED PA, MIG GI RNAM SHES NI ME LONG, SNA'I RNAM
SHES NI ME TOG GI PHRENG BA, LCE'I DBANG PO NI DRIL BU, LUS KYI
DBANG PO'I TSOGS RNGA YAB TU GYUR PA NI DRA BA DANG DRA PHYED
KYI RGYAN NO, ,RNA BA DANG LUS KYI RNAM SHES NI MDA' YAB LA

GNAS PA'I BA DAN DANG DAR 'PHAN, RJE NGAR BRLA DPUNG LAG NGAR
GYI RKANG BRGYAD NI KA BA BRGYAD, LTO BA NI DKYIL 'KHOR GYI NANG
GI BUM PA, RNA BA'I DBANG PO NI MTSAMS RNAMS KYI ZLA PHYED RDO
RJE, PHUNG PO LNGA RNAM PAR DAG PA NI DKYIL 'KHOR GYI KHA DOG
LNGA,

GSANG GNAS LTE BA SNYING GI GDONG GI SNA RTZE BZHI NI RTA BABS
BZHI, MIG GI DBANG PO NI DE'I STENG GI 'KHOR LO, ,YID KYI RNAM
SHES NI RI DVAGS, SNA'I DBANG PO NI RTA BABS KYI BA DAN, YID KYI
DBANG PO NI DBUS KYI PADMA STE, DE LTAR LUS KYI CHA THAMS

CAD GZHAL YAS KHANG GI CHA SO SOR GYUR, RANG GI SPYI GTZUG NAS
SKRA MTSAMS KYI BAR DU GZUGS KYI PHUNG PO'I NGO BO AOm DKAR PO
YONGS SU GYUR PA LAS RNAM SNANG DKAR PO MI BSKYOD PA'I DBU RGYAN
CAN, SKRA MTSAMS NAS MGRIN PA'I BAR DU

'DU SHES KYI PHUNG PO'I NGO BO A'A: DMAR PO YONGS SU GYUR PA LAS
'OD DPAG MED DMAR PO MI BSKYOD PA'I DBU RGYAN CAN, MGRIN PA NAS
NU MA GNYIS KYI DBUS KYI SNYING GA'I BAR DU RNAM SHES KYI PHUNG
PO'I NGO BO H'Um SNGON PO YONGS SU GYUR BA

LAS MI BSKYOD PA SNGON PO MI BSKYOD PA'I DBU RGYAN CAN, SNYING
GA NAS LTE BA'I BAR DU TSOR BA'I PHUNG PO'I NGO BO SV'A SER PO
YONGS SU GYUR PA LAS RIN 'BYUNG SER PO MI BSKYOD PA'I DBU RGYAN
CAN, LTE BA NAS BRLA'I RTZA BA'I BAR DU 'DU BYED KYI PHUNG

@014B PO'I NGO BO H'A LJANG GU YONGS SU GYUR PA LAS DON GRUB
LJANG GU MI BSKYOD PA'I DBU RGYAN CAN, LTE BAR LUS KYIS PA'I
KHAMS THAMS CAD KYI NGO BO LAm YONGS SU GYUR PA LAS SPYAN MA
DKAR MO RNAM SNANG GI DBU RGYAN CAN, SNYING GAR LUS KYI CHU'I
KHAMS

THAMS CAD KYI NGO BO MAm YONGS SU GYUR BA LAS M'A MA K'I SNGON
MO MI BSKYOD PA'I DBU RGYAN CAN, MGRIN PAR LUS KYI ME'I KHAMS
THAMS CAD KYI NGO BO PAm YONGS SU GYUR BA LAS GOS DKAR MO DMAR
MO 'OD DPAG MED KYI DBU RGYAN CAN, SPYI GTZUG TU LUS

KYI RLUNG GI KHAMS THAMS CAD KYI NGO BO TAm YONGS SU GYUR BA LAS
SGROL MA LJANG GU DON GRUB KYI DBU RGYAN CAN, MIG GNYIS SU MIG
DBANG GI NGO BO THAMS CAD LA YONGS SU GYUR PA LAS SA SNYING DKAR
PO RNAM SNANG GI DBU RGYAN CAN, MIG GI SGOR LUS KYI

GZUGS KYI RANG BZHIN DZA: YONGS SU GYUR PA LAS GZUGS RDO RJE MA
DKAR MO RNAM SNANG GI DBU RGYAN CAN, YAB YUM GNYIS KYI PHYAG
DANG PO GNYIS KYIS PHAN TSUN DU 'KHYUD PA, RNA BAR RNA BA'I
DBANG PO'I NGO BO AOm YONGS SU GYUR PA LAS PHYAG NA

RDO RJE SER PO RIN 'BYUNG GI DBU RGYAN CAN, RNA BA'I SGOR LUS
KYI SGRA'I RANG BZHIN H'Um YONGS SU GYUR PA LAS SGRA RDO RJE MA
SER MO RIN 'BYUNG GI DBU RGYAN CAN, YAB YUM GNYIS KYI PHYAG DANG
PO GNYIS KYIS PHAN TSUN DU 'KHYUD PA, SNAR SNA'I DBANG PO'I

NGO BO AOm YONGS SU GYUR PA LAS NAM SNYING SER PO RIN 'BYUNG GI
DBU RGYAN CAN, SNA'I SGOR LUS KYI DRI'I RANG BZHIN BAm YONGS SU
GYUR PA LAS DRI RDO RJE MA DMAR MO 'OD DPAG MED KYI DBU RGYAN
CAN, YAB YUM GNYIS KYI PHYAG DANG PO GNYIS KYIS PHAN

@015A *, ,TSUN DU 'KHYUD PA, LCER LCE'I DBANG PO'I NGO BO AOm
YONGS SU GYUR BA LAS 'JIG RTEN DBANG PHYUG DMAR PO 'OD DPAG MED
KYI DBU RGYAN CAN, LCE'I SGOR LUS KYI RO'I RANG BZHIN HO YONGS
SU GYUR PA LAS RO RDO RJE MA LJANG GU

DON GRUB KYI DBU RGYAN CAN, YAB YUM GNYIS KYI PHYAG DANG PO
GNYIS KYIS PHAN TSUN DU 'KHYUD PA, SNYING GAR YID DBANG GI NGO
BO H'Um YONGS SU GYUR BA LAS 'JAM DPAL DMAR BO 'OD DPAG MED KYI
DBU RGYAN CAN, RDO RJER LUS DBANG GI NGO BO

AOm YONGS SU GYUR BA LAS SGRIB SEL LJANG GU DON GRUB KYI DBU
RGYAN CAN, RDO RJE'I SGOR LUS KYI REG BYA'I RANG BZHIN KHAm
YONGS SU GYUR PA LAS, REG BYA RDO RJE MA SNGON MO MI BSKYOD PA'I
DBU RGYAN CAN, YAB YUM GNYIS KYI PHYAG DANG PO GNYIS

KYIS PHAN TSUN DU 'KHYUD PA, TSIGS RNAMS LA TSIGS RNAMS KYI NGO
BO SAm YONGS SU GYUR PA LAS KUN BZANG LJANG GU DON GRUB KYI DBU
RGYAN CAN, SPYI GTZUG TU RTZA DANG RGYUS PA'I RANG BZHIN MEEm
YONGS SU GYUR PA LAS BYAMS PA

DKAR PO RNAM SNANG GI DBU RGYAN CAN, RNAM SNANG NAS BYAMS PA'I
BAR GYI LHA THAMS CAD KYANG RIN PO CHE'I RGYAN DANG DAR SNA
TSOGS KYI NA BZA' CAN DU GYUR, LAG PA GA-YAS LA DE'I NGO BO H'Um
YONGS SU GYUR PA LAS GSHIN RJE'I GSHED

NAG PO RNAM SNANG GI DBU RGYAN CAN, LAG PA GA-YON LA DE'I NGO BO
H'Um YONGS SU GYUR PA LAS SHES RAB MTHAR BYED DKAR PO RIN 'BYUNG
GI DBU RGYAN CAN, KHA LA DE'I NGO BO H'Um YONGS SU GYUR PA LAS
RTA MGRIN DMAR PO 'OD DPAG MED

@015B KYI DBU RGYAN CAN, RDO RJE LA DE'I NGO BO H'Um YONGS SU
GYUR PA LAS BGEGS MTHAR BYED NAG PO DON GRUB KYI DBU RGYAN CAN,
DPUNG PA GA-YAS PA'I RTZA BAR DE'I NGO BO H'Um YONGS SU GYUR PA
LAS MI GA-YO BA SNGON PO RNAM SNANG GI DBU RGYAN CAN, DPUNG PA

GA-YON PA'I RTZA BAR DE'I NGO BO H'Um YONGS SU GYUR PA LAS 'DOD
RGYAL SNGON PO RIN 'BYUNG GI DBU RGYAN CAN, PUS MO GA-YAS LA
DE'I NGO BO H'Um YONGS SU GYUR PA LAS DBYUG SNGON CAN SNGON PO
'OD DPAG MED KYI DBU RGYAN CAN, PUS MO GA-YON LA

DE'I NGO BO H'Um YONGS SU GYUR PA LAS STOBS PO CHE SNGON PO DON
GRUB KYI DBU RGYAN CAN, SPYI GTZUG TU DE'I NGO BO H'Um YONGS SU
GYUR PA LAS GTZUG TOR 'KHOR LOS SGYUR BA SNGON PO MI BSKYOD PA'I
DBU RGYAN CAN, RKANG MTHIL GNYIS SU DE'I NGO BO H'Um

YONGS SU GYUR PA LAS GNOD MDZES RGYAL PO SNGON PO MI BSKYOD PA'I
DBU RGYAN CAN, KHRO BO BCU PO THAMS CAD KYANG DBU SKRA DMAR SER
GYEN DU BRDZES PA LA SOG PA KHRO BO'I NYAMS THAMS CAD YONGS SU
RDZOGS PAR GYUR, RANG GI SPYI BO DANG LCE

DANG SNYING GA'I DBUS SU RIM BZHIN YI GE GSUM LAS BYUNG BA'I ZLA
BA PADMA NYI MA'I LTE BAR AOm DKAR PO, A'A: DMAR PO, H'Um SNGON
PO, 'OD ZER KHA DOG LNGA 'PHRO BA RNAMS LAS SPYAN MA GOS DKAR MO
M'A MA K'I'I TSOGS NAM MKHA' GANG BA SPROS

PAS; SKAD CIG GIS SKU RDO RJE RNAM SNANG, GSUNG RDO RJE 'OD DPAG
MED, THUGS RDO RJE MI BSKYOD PA'I LHA'I TSOGS NAM MKHA' GANG BA
SPYAN DRANGS PA'I DBUS NA BZHUGS PA'I GTZO BO RDO RJE GSUM YUM
GSUM DANG MNYAM PAR SBYOR BA'I MDUN
@016A *, ,NA BDAG NYID GNAS PAR GYUR, DPAL LDAN SANGS RGYAS SKU
'CHANG BA, ,RDO RJE MI PHYED GSUM BSGOMS PAS, ,DENG BDAG BYIN
GYIS BRLABS NAS SU, ,RDO RJE'I SKUS NI MDZAD DUG SOL, ,PHYOGS
BCUR BZHUGS

PA'I SANGS RGYAS RNAMS, ,RDO RJE MI PHYED GSUM BSGOMS PAS, ,DENG
BDAG BYIN GYIS BRLABS NAS SU, ,RDO RJE'I SKUS NI MDZAD DU GSOL,
,CHOS KYI GSUNG LAM DPAL LDAN PA, ,RDO RJE MI PHYED GSUM BSGOMS
PAS, ,DENG BDAG

BYIN GYIS BRLABS NAS SU, ,RDO RJE'I GSUNG GIS MDZAD DU GSOL,
,PHYOGS BCUR BZHUGS PA'I SANGS RGYAS RNAMS, ,RDO RJE MI PHYED
GSUM BSGOMS PAS, ,DENG BDAG BYIN GYIS BRLABS NAS SU, ,RDO RJE'I
GSUNG GIS MDZAD DU

GSOL, ,DPAL LDAN ROD RJE THUGS 'CHANG BA, ,RDO RJE MI PHYED GSUM
BSGOMS PAS, ,DENG BDAG BYIN GYIS BRLABS NAS SU, ,RDO RJE'I THUGS
KYIS MDZAD DU GSOL, ,PHYOGS BCUR BZHUGS PA'I SANGS RGYAS RNAMS,
,RDO RJE MI PHYED

GSUM BSGOMS PAS, ,DENG BDAG BYIN GYIS BRLABS NAS SU, ,RDO RJE'I
THUGS KYIS MDZAD DU GSOL, ZHES RNAM SNANG, 'OD DPAG MED, MI
BSKYOD PA, GTZO 'KHOR RNAMS LA GSOL BA BTAB PAS SPROS PA'I YUM
GSUM DANG, SPYAN

DRANGS PA'I RDO RJE GSUM GYI LHA'I TSOGS GNYIS PO THAMS CAD PHAN
TSUN RJES SU CHAGS PA SNGON DU 'GRO BAS SNYOMS PAR ZHUGS, MCHOG
TU DGA' BA'I BDE BA MYONG, 'OD ZER DKAR DMAR NAG PO'I NGO BOR
ZHU BA, YE SHES SEMS

@016B DPA'I TSUL GYIS RANG GI GNAS GSUM DU ZHUGS TE, YE SHES KYI
SA THOB PAS LUS THAMS CAD BKANG STE TSEM NAS SKU GSUNG THUGS KYI
DBANG PHYUG THOB PAR GYUR, SANGS RGYAS KUN GYI SKU GANG YIN,
,PHUNG PO LNGA YIS RAB BKANG BAS, ,

SANGS RGYAS SKU YI NGO BO YIS, ,BDAG KYANG DE DANG 'DRA BAR SHOG
,AOm SARBA TA TH'A GA TA K'A YA BADZRA SVA BH'A WA A'ATMA
KONYHAm, RDO RJE CHOS KYI GSUNG GANG YIN, ,NGES PA'I TSIG NI
PHUN SUM TSOGS, ,BDAG GI TSIG KYANG DE 'DRA ZHING, ,CHOS 'DZIN
PA

DANG 'DRA BAR SHOG ,AOm SARBA TA TH'A GA TA W'A KA BADZRA SVA
BH'A WA A'ATMA KONYA HAm, KUN TU BZANG PO'I THUGS GANG YIN,
,GSANG BA'I DBANG PO BLO LDAN PA, ,BDAG KYANG DE DANG 'DRAR
'GYUR ZHING, ,RDO RJE 'DZIN DANG MTSUNGS 'GYUR SHOG ,AOm SARBA
TA TH'A GA

TATZITTA BADZRA SVA BH'A WA A'ATMA KONYA HAm, BDAG NYID DE BZHIN
GSHEGS PA THAMS CAD KYI SKU GSUNG THUGS RDO RJE GSUM DBYER MI
PHYED PA RDO RJE 'CHANG CHEN POR GYUR, AOm SARBA TA TH'A GA TA
K'A YA W'A KA TZITTA BADZRA SVABH'A WA A'ATMA KO NYA HAm, RANG
DAM TSIG SEMS

DPA' RDO RJE 'CHANG SNGON PO'I THUGS KAR SNA TSOGS PADMA DANG
ZLA BA'I GDAN LA YE SHES SEMS DPA' SKU MDOG DMAR PO ZHAL GCIG
PHYAG GNYIS KYIS RDO RJE DANG DRIL BU 'DZIN PA, RANG SNANG GI
SHES RAB MA DANG LHAN CIG KHA SBYOR GYI SBYOR BAS

LUS THAMS CAD RGYAS PAR BYED PA, DE'I THUGS KAR ZLA BA'I GDAN LA
RDO RJE SNGON PO RTZE LNGA PA'I LTE BA'I NANG DU TING NGE 'DZIN
SEMS DPA' H'Um YIG SNGON PO RTAG TU 'CHAR BA MAR ME CHEN PO LTA
BU MI SHES PA'I MUN PA 'JOMS PA'I DON DU SNANG

@017A *, ,PA'I PHUNG PO CHEN PO LTA BUR GYUR, DAM TSIG SEMS
DPA'I RAL PA'I CHOD PAN LA RDO RJE 'CHANG CHEN PO SKU MDOG DKAR
PO ZHAL GCIG PHYAG GNYIS KYIS RDO RJE DANG DRIL BU 'DZIN PA, RDO
RJE DBYINGS KYI DBANG PHYUG MA DANG KHA SBYOR GYI

SBYOR BAS BYANG CHUB KYI SEMS KYI BDUD RTZI 'DZAG BA'I RGYUN
GYIS LUS THAMS CAD TSIM PAR BYED PAR GYUR, RANG GI SNYING GA NAS
RANG RIGS KYI RIG MA PHYUNG, AOm SH'U N+YA T'A DZNY'A NA BADZRA
SVA BH'A WA A'ATMA KONYA HAm, RIG MA STONG PA NYID DU GYUR,

STONG PA'I NGANG LAS KHAm LAS RDO RJE KHAm GIS MTSAN PA, DE
YONGS SU GYUR PA LAS REG BYA RDO RJE MA SNGON MO MI BSKYOD PA'I
DBU RGYAN CAN, SNGO DKAR DMAR BA'I ZHAL GSUM PHYAG DRUG GI
,GA-YAS RDO RJE 'KHOR LO PADMA, GA-YON DRIL BU RIN

CHEN RAL GRI 'DZIN PA, DBU SKRA RAL PA PHYED BCINGS SU BYAS PA,
ZUR GYIS BLTA BA LA SOGS PA'I RNAM 'GYUR GYIS MDZES PA LANG TSO
DAR LA BAB CING 'DOD YON LNGA'I DGA' BAS ROL PA, DE'I SPYI BOR
AOm LAS RNAM PAR SNANG MDZAD,

MGRIN PAR A'A: LAS 'OD DPAG MED, SNYING GAR H'Um LAS MI BSKYOD
PA, LTE BAR SV'A LAS RIN 'BYUNG, BRLA'I RTZA BAR H'A LAS DON
GRUB, LTE BAR LAm LAS SPYAN MA, SNYING GAR MAm LAS M'A MA K'I,
MGRIN PAR PAm LAS GOS DKAR MO, SPYI

GTZUG TU TAm LAS SGROL MA, MIG TU DZA: LAS GZUGS RDO RJE MA LAS
SNYING GIS 'KHYUD PA, RNA BAR H'Um LAS SGRA RDO RJE MA LA PHYAG
RDOR GYIS 'KHYUD PA, SNAR BAm LAS DRI RDO RJE MA LA NAM SNYING
GIS 'KHYUD PA, LCER HO: LAS RO RDO RJE MA LA 'JIG RTEN

@017B DBANG PHYUG GIS 'KHYUD PA, BHA GAR KHAm LAS REG BYA RDO
RJE MA LA SGRIB SEL GYIS 'KHYUD PA, LAG PA GA-YAS LA H'Um LAS RO
LANGS MA, LAG PA GA-YON LA H'Um LAS GZHAN GYIS MI THUB MA, KHA
LA H'Um LAS KHRO GNYER CAN MA, BHA GAR H'Um LAS RAL GCIG

MA, DPUNG PA GA-YAS PA'I RTZA BAR H'Um LAS DE BZHIN GSHEGS PA'I
YUM RDO RJE MA, DPUNG BA GA-YON PA'I RTZA BAR H'Um LAS SNA TSOGS
RIN CHEN MA, PUS MO GA-YAS LA H'Um LAS SNA TSOGS PADMA, PUS MO
GA-YON LA H'Um LAS SNA TSOGS LAS MA, SPYI

GTZUG TU H'Um LAS NAM MKHA'I RDO RJE MA, RKANG MTHIL GNYIS SU
H'Um LAS SA 'DZIN LHA MO RNAMS SU GYUR, RANG GI GSANG GNAS MI
DMIGS PA'I NGANG LAS H'Um LAS BYUNG BA'I RDO RJE SNGON PO RTZE
LNGA BA RVA DBUS MA'I NOR BU LA H'Um YIG GIS MTSAN

ZHING BU GA YI GE PHAt SER POS BKAG PA, YUM GYI GSANG GNAS MI
DMIGS PA'I NGANG LAS A'A: LAS BYUNG BA'I PADMA DMAR PO 'DAB MA
BRGYAD PA BU GA YI GE PHAt SER POS BKAG PA, RDO RJE DANG PADMA'I
NANG 'OD ZER RNAM PA LNGAS GANG BAR

GYUR, RANG NYID RIN 'BYUNG DU GYUR, AOm SARBA TA TH'A GA TA AA
NU R'A GA nA BADZRA SVA BH'A WA A'ATMA KONYAHAm, RANG NYID RDO
RJE 'CHANG DU GYUR, H'Um SNYOMS PAR 'JUG PA'I LAS LA GNAS PAR
BYAS PAS MCHOG TU DGA' BA'I BDE BA THOB, RANG NYID DON

GRUB TU GYUR, PHAt AOm SARBA TA TH'A GA TA P'U DZA BADZRA SVA
BH'A WA A'ATMA KONYA HAm, 'TSAMS 'DIR RAGS PHRA'I RNAL 'BYOR
BSGOM, SKYO NA LHA RANG RANG GI THUGS KA'I SA BON LAS DKYIL
'KHOR GYI LHA'I TSOGS SPROS, 'GRO BA'I DON BYAS NAS SNGAGS

@018A *, ,DANG LHAN CIG TU 'JUG PA'I RLUNG GIS SNYING GA'I SA
BON LA 'JUG PA'I SPRO BA DANG BSDU BA'I MDZAD BCAN DU GYUR, AOm
A'A: H'Um, AOm A'A: BADZRA DHRiKA H'Um H'Um, AOm A'A: SBARSHA
BADZRA KHAm H'Um, AOm A'A: DZI NA DZIKA AOm H'Um, AOm A'A: RATNA

DHRiKA SV'A H'Um, AOm A'A: A'A RO LI KA A'A: H'Um, AOm A'A:
PRADZNY'A DHRiKA H'A H'Um, AOm A'A: MO HA RA TI L'Am H'Um, AOm
A'A: DVE shA RA TI M'Am H'Um, AOm A'A: R'A GA RATI P'Am H'Um,
AOm A'A: BADZRA RA TI T'Am H'Um, AOm A'A: R'U BA BADZRA DZA:
H'Um, AOm A'A: SHAPTA BADZRA H'Um H'Um, AOm A'A:

GANDHA BADZRA BAm H'Um, AOm A'A: RA SA BADZRA HO: H'Um, AOm A'A:
SPARSHA BADZRA KHAm H'Um, AOm A'A: MI TRI MEm H'Um, AOm A'A:
KshI TI GARBHA TRLAm H'Um, AOm A'A: BADZRA P'A nI AOm H'Um, AOm
A'A: KHAm GARBHA AOm H'Um, AOm A'A: LO KE SHVAR AOm H'Um, AOm
A'A: MANYDZU SHR'I H'Um H'Um, AOm A'A:

SARBA nI WA RA nA BI SKAm BI NI AOm H'Um, AOm A'A: SA MANTA BHA
DRA SAm H'Um, AOm A'A: YA M'ANTA KRITA H'Um H'Um, AOm A'A:
PRADZNY'ANTA KRITA H'Um H'Um, AOm A'A: PAD M'ANTA KRITA H'Um
H'Um, AOm A'A: BIGHNAN TA KRITA H'Um H'Um, AOm A'A: AA TZA LA
H'Um H'Um, AOm A'A: tAKKI R'A DZA H'Um H'Um, AOm A'A: N'I

LA DAndA H'Um H'Um, AOm A'A: MAH'A BAL H'Um H'Um, AOm A'A:
AUshNI shA TZAKRA WA RTI H'Um H'Um, AOm A'A: SUMBHA R'A DZA H'Um
H'Um, YIG BRGYAS LHAG CHAD KHA BSKANG, MI BSKYOD RDO RJE YE SHES
CHE, ,RDO RJE DBYINGS NI MKHAS PA CHE, ,RDO RJE GSUM MCHOG DKYIL
'KHOR

GSUM, ,GSANG BA'I DBYANGS LA PHYAG 'TSAL LO, ,ZHES PAS BSTOD,
RGYAS PAR 'DOD NA BSTOD PA YONGS RDZOGS BYAS NAS MCHOD PA DANG
NANG MCHOD DKYUS LTAR BYIN GYIS BRLABS, MDOR BSDU NA, MCHOD
RDZAS DANG NANG MCHOD BSANGS

@018B SBYANGS, STONG PA'I NGANG LAS A'A: LAS BYUNG BA'I THOD PA
YANGS SHING RGYA CHE BA RNAMS KYI NANG DU RANG RANG GI MING YIG
DANG PO DANG, BHRUm AAm DZRIm KHAm H'Um RNAMS LAS BYUNG BA'I
MCHOD RDZAS DANG NANG MCHOD RNAMS ZAG PA MED PA'I YE SHES KYI
BDUD RTZI'I RGYA

MTSO CHEN POR GYUR, AOm A'A: H'Um LAN GSUM GYIS BYIN GYIS
BRLABS, AOm SARBA TA TH'A GA TA AARGHAm NAS SPARSH'I BAR GYIS
MCHOD, NANG MCHOD KYANG RGYAS PA GZHUNG BZHIN DANG, BSDU NA
MCHOD DO, PHYOGS BCU DUS GSUM GYI DE BZHIN GSHEGS

PA THAMS CAD KYI SKU GSUNG THUGS YON TAN 'PHRIN LAS THAMS CAD
GCIG TU BSDUS PA'I NGO BO CHOS KYI PHUNG PO STONG PHRAG BRGYAD
CU RTZA BZHI'I 'BYUNG GNAS 'PHAGS PA'I DGE 'DUN THAMS CAD KYI
MNGA' BDAG DRIN CAN RTZA BA'I BLA MA, DPAL

LDAN 'DUS PA'I DBANG RGYUD BSHAD RGYUD MAN NGAG GI BRGYUD PA'I
BLA MA DAM PA RNAMS KYI ZHAL DU AOm A'A: H'Um, BKA' DRIN GSUM
LDAN RTZA BA'I DPAL LDAN BLA MA DAM PA CHE GE MO'I ZHAL DU AOm
A'A: H'Um, SHR'I GU HYA SA MA DZA MAndA LA TZAKRA SARBA BUDHA

BO DHIS TVA d'AKI NI DHARMA P'A LA SA PA RI W'A RA AOm A'A:
H'Um, ZHES NANG MCHOD PHUL, YAB YUM SNYOMS PAR ZHUGS PAS LHAN
SKYES KYI DGA' BA SKYES, BDE BA CHEN PO DANG DE KHO NA NYID
DBYER MI PHYED PA'I TING NGE 'DZIN LA SNYOMS PAR ZHUGS PAS

GSANG BA DANG DE KHO NA NYID KYI MCHOD PAS MNYES PAR GYUR, RANG
YAB YUM SNYOMS PAR ZHUGS PA'I SBYOR MTSAMS NAS BYANG CHUB KYI
SEMS KYI 'OD ZER 'PHROS PAS SEMS CAN THAMS CAD LA DBANG BSKUR,
SGRIB PA SBYANGS NAS H'Um YIG TU GYUR

@019A *, ,DES NAM MKHA'I KHAMS GANG BA YONGS SU GYUR PA LAS, RDO
RJE 'CHANG DU GYUR PA RNAMS, RANG GI 'OD ZER GYIS DRANGS NAS
RANG LA THIM PAR GYUR, AOm YO GA SHUDDH'A: SARBA DHARMA: YO GA
SHUDDHO NYA HAm, MJUG TU DGE BA BSNGO

ZHING, LUS BRTAS PAR BYED PA DANG NYAL BA DANG, LDANG BA DANG,
KHRUS DANG KHA ZAS KYI RNAL 'BYOR SOGS SGRUB THABS NAS 'BYUNG BA
LTAR, RDO RJE 'CHANG GI RNAL 'BYOR DANG LDAN PA'I TSANGS BAR
SPYOD PAS DAL 'BYOR THOB PA DON YOD PAR BYA'O, ,

SMRAS PA, RGYUD RGYAL DPAL LDAN 'DUS PA'I RGYA MTSO CHE, ,LEGS
PAR BSGRUBS LAS 'ONGS PA'I 'OD DKAR CAN, ,RJOD BYED PADMO'I SKUD
PA LTAR PHRA YANG, ,GROL BYED LAM GYI SMIN BYED YONGS SU RDZOGS,
,AE MA AU DUM WA RA YI, ,ME

TOG LAS KYANG CHES DKON ZHING, ,YID BZHIN NOR LTAR DON CHE BA'I,
,LAM BZANG 'DI 'DRA RNYED NAS KYANG, ,TSUL BZHIN NYAMS SU MI LEN
PAR, ,DON MED GA-YENG BAS DUS 'DA' NA, ,MI BZAD GDON GYIS BRLAMS
PA'AM, ,SEMS MED

GYUR PAR GDON MI ZA, ,DE PHYIR RGYUD 'DI'I MTSAN TZAM YANG,
,BRGYA PHRAG BSKAL PAR RNYED DKA' NA, ,THOS BSAM SGOM PAS 'JUG
PA DAG ,AE MA SHIN TU RNYED PAR DKA', ,DE PHYIR 'BRAS MED SPUN
PA MI 'PHYAR BAR, ,GNAS SKABS

MTHAR THUG BDE BA CHEN PO'I DBYINGS, ,BSGRUB PAR 'DOD RNAMS RNAM
DAG LAM BZANG 'DIR, ,ZHUGS CES CHOS KYI RGYAL MTSAN THAL MO
SBYOR, ,TSUL 'DI 'DUS PA'I SGRUB THABS CHAG MED DU, 'DON 'DOD
RNAM GA-YENG 'DAM DU BYING BA

@019B DANG; ;THUN BZHI'I SKABS SU BSDU BAR 'DOD RNAMS DANG, ,ZAB
LAM RIM LNGA'I DMAR KHRID SNGON 'GRO BA, ,BYIN RLABS BLA MA'I
RNAL 'BYOR MAN NGAG BZHIN, ,BSGOM PAR 'DOD PA'I SKAL BZANG SKYE
BO LA, ,PHAN PAR BSAMS TE DGE SLONG

SPONG BA PA, ,BLO BZANG CHOS KYI RGYAL MTSAN ZHES BYAS SBYAR,
,DGE BAS MKHA' MNYAM 'GRO BA MA LUS PA, ,BSHES GNYEN DAM PAS
'BRAL MED RJES BZUNG STE, ,SANGS RGYAS LAS KYANG DKON PA'I LAM
BZANG 'DIR, ,ZHUGS NAS ZUNG

'JUG RDO RJE'I SKU THOB SHOG ,TSUL 'DI YANG DPAL GSANG BA 'DUS
PA'I SGRUB THABS RGYAS PA DON 'DUS SHING TSIG NYUNG NGUR JI LTAR
BSDU BA'I TSUL SHES PAR BYA BA'I PHYIR DU MDO RGYUD MAN NGAG
'DZIN PA DGE SLONG BLO BZANG CHOS KYI RGYAL MTSAN

ZHES BYA BAS, RJE RIN PO CHE 'GOS KYIS DPAL GSANG BA 'DUS PA LHA
SO GNYIS KYI ZHAL MNGON DU GYUR CING GRUB PA BRNYES PA'I ZHAL
GZIGS PHUG PAR DBU BRTZAMS TE SBYAR BA'I YI GE BA NI DGE SLONG
BLO BZANG PHUN TSOGS SO,, MANGGA LAm,

*, ,AOm SVA STI, PHAN BDE'I 'BYUNG GNAS RGYAL BSTAN YONGS 'DU'I
LJON, ,RAB RGYAS 'GRO KUN THAR MCHOG 'BRAS BZANG LA, ,SPYOD
PHYIR BKRA SHIS LHUN GRUB CHOS GRVA CHER, ,CHOS SBYIN 'DZAD MED
DAL 'GRO'I RGYUN 'DI SPEL,, SARBA

DZA GA TAm,, ,,