*, ,YON TAN MTHA' YAS PAR BSTOD PA'I BSDUS DON BZHUGS SO,, ,,

@1B #, ,BSAM SBYOR RNAM PAR DAG PA'I MTHU STOBS KYIS, ,SPANGS
RTOGS PA MTHAR PHYIN PA'I SANGS RGYAS LA, ,GUS PAS 'DUD NAS YON
TAN MTHA' YAS

PAR; ;BSTOD PA'I BSDUS DON CUNG ZAD DBYE BAR BYA, ,'DIR YON TAN
MTHA' YAS PAR BSTOD PA'I DON CUNG ZAD BSHAD PA LA GSUM, ,KLAD
KYI DON, GZHUNG GI DON, MJUG GI DON NO, ,

DANG PO NI, RGYA GAR SKAD DU, GU NA AA BARYA NTA STO TRAm, BOD
SKAD DU, YON TAN MTHA' YAS PAR BSTOD PA, ,THAMS CAD MKHYEN PA LA
PHYAG 'TSAL LO, ,ZHES PA'O, ,GNYIS

PA LA GSUM, BSTOD PA'I GLENG BSLANG PA, BSTOD PA DNGOS, DGE BA
BSNGO BA'O, ,DANG PO NI, RGYAL BA'I YON TAN MTHA' MI 'TSAL BAS
GAL TE KHYOD BSNGAGS MI BRJOD NA, ,'GA'

YANG KHYOD BSTOD MI BGYID KHYOD KYI 'BYOR BA 'GRO BAS RTOGS MA
MCHIS, ,GANG SLAD 'GRO 'DIS KHYOD LA BSTOD PA BGYIS KYANG NONGS
PA MA MCHIS PA, DE SLAD DON 'DIR BDAG NI BLO GROS

@2A #, ,RAB TU CHUNG YANG BRTZON PA LAGS, ,ZHES PA'I TSIGS
BCAD GCIG GIS YON TAN YONGS SU MI SHES PA DANG, SGRO 'DOGS MED
PAR BYA BA DANG, ,

NGA RGYAL MED PAR BYA BA DANG, 'DOD DON SGRUB PAR BYA BA STE
BSDUS DON BZHI'I SGO NAS BSTOD PA'I GLENG BSLANG BA BSTAN TO,
,GNYIS PA LA GSUM, RGYU'I GNAS SKABS KYI SGO NAS BSTOD

PA; 'BRAS BU'I GNAS SKABS KYI SGO NAS BSTOD PA, SEMS CAN GYI DON
BYED PA'I GNAS SKABS KYI SGO NAS BSTOD PA'O, ,DANG PO LA GSUM,
BSAM PA'I GNAS SKABS DANG,

SPYOD BA'I GNAS SKABS DANG, DBANG MDZAD PA'I GNAS SKABS KYI SGO
NAS BSTOD PA'O, ,DANG PO LA GNYIS, GZHAN DON DON GNYER GYI BLO
BSKYED TSUL GYI SGO NAS BSTOD PA, BYANG CHUB

DON GNYER GYI BLO BSKYED TSUL GYI SGO NAS BSTOD PA'O, ,DANG PO
LA GNYIS, NGO BO'I SGO NAS MDOR BSTAN PA DANG, RGYU'I SGO NAS
RGYAS PAR BSHAD PA'O, ,DANG PO NI, SRID GSUM DAG LA

@2B PHAN BRTZON BLO MNGA' NGAN SONG GNAS NA'ANG BSNGAGS PAR
'OS, ,RANG DON SMON PA'I BLO GROS CAN NI MYA NGAN 'DAS KYANG MA
LAGS ZHES, ,DE SLAD KHYOD NI 'KHOR BA'I 'JIGS PAS MI LDOG BRTAN
ZHING MI G-YO BAS, ,'JIG RTEN SKYE ZHING 'CHI BAS

NYAMS THAG YONGS SU BSKYAB PAR BRTZON PA LAGS, ZHES GZHAN DON
DON GNYER GYI SKYES BU NI LAS NGAN PA'I DBANG GIS NGAN SONG NA
GNAS KYANG BSNGAGS PAR 'OS SHING, RANG DON GTZO BOR DON DU GNYER
BA'I SKYES BU NI MYANG 'DAS THOB

KYANG BSNGAGS PAR 'OS PA MA YIN PA DE'I PHYIR, KHYOD NI 'KHOR
BA'I SDUG BSNGAL GYIS 'JIGS NAS GZHAN DON LAS MI LDOG PAR SKYE
BA DANG 'CHI BAS MNAR BA'I 'GRO BA'I DON LA BRTZON PAR BSTAN TO,
,GNYIS PA LA BZHI, SDUG

BSNGAL BSKYED PA LA SO SOR RTOG PA DANG, PHAN BTAGS PA LA SO SOR
RTOG PA DANG, ,GROGS BYAS PA LA SO SOR RTOG PA DANG, LHAN CIG
LONGS SPYAD PA LA SO SOR RTOG PA'I SGO NAS GZHAN DON LA SPRO BA
BSKYED PA'O, ,DANG PO NI,

SRID PA'I 'GRO BA DAG TU SDUG BSNGAL RNAMS KYIS SMAS PA'I SEMS
CAN LA, ,BDAG GI BLO GROS RTZUB POS SDUG BSNGAL RNAM MANG DE
DANG DE BSGRUBS PAS, DE PHYIR BDAG GIS DE DAG RNAMS LA BDE BA
BSKYED PHYIR BZOD BYA ZHES, ,DE

SLAD KHYOD NI 'GRO LA ZHI BA'I BDE BA BSKYED SLAD BRTZON PA
LAGS, ZHES BDAG GIS SNGON CHAD NYON MONGS PA'I GDON GYIS BRLAMS
PA'I DBANG GIS RMAS NAS RMA DRAG PO BYUNG ZIN PA LA, ,BA TSAL
SOGS PA'I 'GYUR BYED 'DEBS PA DANG

@3A *, ,'DRA BAR, RANG BZHIN GYIS SDUG BSNGAL BAR GYUR PA
RNAMS LA SLAR YANG SDUG BSNGAL SNA TSOGS BSKYED PA DE'I PHYIR,
DA LTA BDAG GIS DE DAG LA BDE BA BSKYED PAR BYA'O SNYAM DU BSAM
BAS BRTZON PAR BSHAD DO, ,DBU

MA SNYING PO LAS, ,GZHAN YANG SNGON CHAD NYON MONGS PA'I, ,GDON
GYIS BRLAN PA BDAG GIS NI, ,RMAS LA 'GYUR BYED 'DEBS PA BZHIN,
,SDUG BSNGAL NAD PA GANG SDUG BYAS, ,ZHES PA BZHIN NO, ,GNYIS PA
NI, SEMS

CAN GANG DAG MA RIG LDONGS PAS BSAM PA RGUD PA'I BLO GROS CAN,
,PHA DANG BUR GYUR RNAMS KYIS BDAG LA GNYEN SNYAM BYAMS PAS PHAN
BTAGS PA, ,DE DAG BTANG NAS GCIG BU THAR BAR BYED PA BDAG GI
TSUL MIN ZHES, ,DE SLAD

KHYOD KYIS 'GRO BA MGON MED NGES THAR BGYID SLAD SMON LAM BTAB,
,CES TSE RABS DU MAR PHA MA LA SOGS PAR GYUR NAS BYAMS PAS PHAN
GTAGS PA'I SEMS CAN DE DAG BTANG NAS BDAG GCIG BU THAR BAR BYED
PA NI YA RABS KYI

LUGS MIN NO SNYAM DU THUGS LA BZHAG NAS 'GRO BA RNAMS 'KHOR BA
LAS THAR BAR BYED PA'I DON DU BRTZON PAR BSHAD DE, SLOB SPRINGS
LAS, BYIS PA PANG NA BTZA' BA CI YANG MI NUS PAS, ,GANG GI NU
ZHO BYAMS PA'I SHUGS KYIS

GZAGS 'THUNGS PA, ,NGAL BA MANG BSTEN BYAMS LA BRTEN PA DE DAG
'DIR, ,SHIN TU MA RABS SHIG NA'ANG SPONG BAR SU ZHIG SPRO, ,GANG
GI KHONG NA 'DI SKABS RNYED NAS GNAS BYAS SHING, ,GANG GIS BRTZE
BA'I SEMS KYIS ZON BCAS

@3B 'DI BLANGS PA, ,NYON MONGS DE DAG SDUG BSNGAL SKYABS MED
'DIR BOR NAS, ,'GRO BA MA RABS THA SHAL ZHIG NA'ANG SU ZHIG
SPRO, ,ZHES PA LTAR RO, ,GSUM PA NI, SNGON CHAD 'KHOR BAR SDUG
BSNGAL KUN TU MYONG GYUR TSE NA BDAG LA NI, ,

GANG DAG YUN RING NGO SHES BYAMS SEMS LDAN PAS LAN BRGYAR GROGS
BYAS PA, ,BDE BA THOB TSE DE DAG BKOL NAS JI LTAR YONGS SU SPYAD
BYA ZHES, ,DE SLAD KHYOD NI BDUD RTZI'ANG SEMS CAN KUN DANG THUN
MONG GSOL BAR BRTZON, ,ZHES

TSE RABS GRANGS LAS 'DAS PAR BYAMS PA'I SEMS KYIS LAN DU MAR
GROGS BYAS PA'I SEMS CAN DE DAG BKOL TE BOR NAS BDAG GCIG BU ZHI
BA'I BDE BA LA LONGS SPYAD PA NI MI RIGS SO SNYAM DU BSAM NAS
SEMS CAN RNAMS ZHI BA'I

BDE BA LA 'GOD PA'I DON DU BRTZON PAR BSTAN TO, ,BZHI PA NI,
MCHOG SBYIN 'GRO BAR SEMS CAN RNAMS DANG LHAN CIG LONGS SBYOD
'DAS DGONGS NAS, ,DE DAG NGES PAR YONGS SU MI GTONG BAS NA KHYOD
KYI BSTAN PA NI, ,

JI LTAR KHYOD NYID NE TZOR 'KHRUNGS TSE LJON SHING GZHON NU LEGS
SPYAD PA'I, ,LJON SHING RGAS PAR GYUR KYANG YONGS SU MI GTONG DE
LTAR BRTZON PA LAGS, ,ZHES TSE RABS DU MAR SEMS CAN RNAMS DANG
LHAN CIG 'KHOR BA'I BDE BA LONGS SPYAD PA

RNAMS THUGS LA BZHAG NAS NE TZOR 'KHRUNGS PA'I SKYES RABS SU
LJON SHING RGAS PAR GYUR KYANG MI GTONG BAR BSHAD PA LTAR SEMS
CAN NAM YANG MI GTONG BAR BSHAD DO, ,BYANG CHUB DON GNYER GYI
BLO BSKYED TSUL GYI SGO NAS BSTOD PA LA GNYIS,

@4A *, ,NGO BO'I SGO NAS MDOR BSTAN PA DANG, RGYU'I SGO NAS
RGYAS PAR BSHAD PA'O, ,DANG PO NI, GANG SLAD 'GRO BA MYA NGAN MI
'DAS MYA NGAN KHYOD 'DA'I BLO MA BYUNG, ,GZHAN GYI BDE GSHEGS GO
'PHANG BRNYES PAR NUS PA MA

LAGS DE MI MDZAD, ,DE SLAD KHYOD NI KUN MKHYEN YON TAN GTER DAG
BRNYES MDZAD SLAD DU BRTZON, ,STOBS BCU'I YON TAN BDAG GIR MDZAD
PA LAS GZHAN KHYOD LA PHRA MI MNGA', ,ZHES GZHAN MYANG 'DAS LA
'GONG PA'I DON DU MA YIN

PAR RANG KHO NA'I DON DU MYANG 'DAS THOB 'DOD KYI BLO MI BYUNG
ZHING, GZHAN SEMS CAN THAMS CAD SANGS RGYAS LA 'GONG MI NUS ZHES
THUGS ZHUM PAR MI MDZAD PA DE'I PHYIR, THAMS CAD MKHYEN PA'I YE
SHES BRNYES PA'I CHED DU BRTZON ZHING,

STOBS BCU'I YON TAN BDAG GIR MDZAD PA LAS GZHAN THEG DMAN THAR
BA THOB 'DOD KYI BLO CUNG ZAD TZAM YANG MI MNGA' BAR BSHAD DO,
,GNYIS PA LA BZHI, SANGS RGYAS KYI RIGS YOD PA DANG, TH4EG CHEN
DGE BA'I BSHES GNYEN LA BRTEN PA DANG,

SEMS CAN LA SNYING BRTZE BA DANG, SDUG BSNGAL GYIS MI LDOG PA'O,
,DANG PO NI, GANG SU LA LA DAG GIS BDE GSHEGS GO 'PHANG BRNYES
PA DE DAG KYANG, ,'DI BAS SHIN TU SMAD PA'I GNAS SKABS DAG TU
LHUNG BA BYUNG NGO ZHES, ,DE SLAD

KHYOD KYIS NYAM DAR LHUNG BA'I TSE YANG BDAG NYID SMAD MA MDZAD,
,BDAG LA SMOD PA MI RUNG SKYES BU DAR BA ZHUM PAR BGYID PA LAGS,
,ZHES PAS BSTAN TE, GO BAR SLA ZHING SPYOD 'JUG LAS, BDAG GIS
BYANG CHUB GA LA ZHES, ,SKYIR LUG

@4B PAR NI MI BYA STE, ,'DI LTAR DE BZHIN GSHEGS PA NI, ,BDEN
PA GSUNG BAS BDEN 'DI GSUNGS, ,SBRANG BU SHA SBRANG BUNG BA
DANG, ,DE BZHIN SRIN BUR GANG GYUR BA, ,DES KYANG BRTZON PA'I
STOBS BSKYED NA, ,BYANG CHUB 'THOB DKA' BLA MED

'THOB, ,BDAG LTA RIGS KYIS MIR SKYES LA, ,PHAN DANG GNOD PA'I
NGO SHES PAS, ,BYANG CHUB SPYOD PA MA BTANG NA, ,BDAG GIS BYANG
CHUB CIS MI 'THOB, ,CES PA LTAR RO, ,GNYIS PA NI, GONG SLAD GAL
TE RANG LA RAG LAS 'BAD PAS

BYANG CHUB THOB GYUR NA, ,SANGS RGYAS GO 'PHANG RNYED DKA' MA
LAGS SNYAM DU KHYOD KYIS BLO GROS BYUNG, ,DE SLAD KHYOD KYIS
NYAM NGA'I DUS SU'ANG KUN MKHYEN SMON LAM BRTAN BZLOG PA, ,DMAN
LA DGA' BA RNAMS KYI TSIG DAG KHYOD KYIS KHYAD DU

BSAD PAR MDZAD, ,CES BLA MED BYANG CHUB NI GZHAN NAS SLONG BA
MIN GYI, RANG GI 'BAD RTZOL LA RAG LAS PA YIN PAS NA SANGS RGYAS
KYI GO 'PHANG RNYED PAR DKA' BA MA YIN NO SNYAM DU THUGS LA
BZHAG NAS, GZHAN GYIS BLA MED BYANG CHUB LAS

LDOG PA'I TSIG SMRAS KYANG DANG DU MA BLANGS PAR BSHAD DE, DNGOS
SU SDIG GROGS SPONG TSUL BSTAN NAS SHUGS LA ZHI MTHAR LTUNG BA
LAS YONGS SU 'DZIN PA'I THEG CHEN DGE BA'I BSHES GNYEN GYIS ZIN
PAR BSTAN TO, ,GSUM PA NI, NYON

MONGS CHU BO RAB 'KHRUG DAN 'GRO KHA DOG RTAG TU GDANGS PA DANG,
,SKYE BO'I G-YO DANG SDIG PA'I GROGS PO RTAG PAR RGYUN DU GNAS
PA DANG, ,THUB RNAMS RNYED PAR DKA' ZHES DE LTAR SEMS ZHUM 'GRO
BA GTONG BA'I RGYU, ,GANG LAGS DE NYID KHYOD KYI

@5A *, ,THUGS RJE RTAG TU SKYE BA'I RGYUR YANG GYUR, ,ZHES SO
SO'I SKYE BO PHAL CHER NYON MONGS RAB TU 'KHRUG PA'I DBANG GIS
MI DGE BA'I LAS STOBS LDAN DPAG TU MED PA BSAGS NAS NGAN 'GRO'I
SDUG BSNGAL DRAG CING RTZUB LA TSA ZHING

YID DU MI 'ONG BA'I G-YANG SAR LDOG TU MED PAR GZHOL BA DANG,
,PHAL CHER G-YO SGYUS SLAD PA DANG MI DGE BA'I BSHES GNYEN DANG
SDIG PA'I GROGS PO'I GZHAN DBANG DU SONG BA YIN PAS, DE DAG NYAM
NGA BA DANG BRAL BA'I PHYOGS SU 'KHRID PAR MI

NUS SNYAM DU BLO DMAN PA RNAMS SEMS ZHUM STE 'GRO BA GTONG BA'I
RGYU GANG YIN PA DE NYID, MKHAS PA KHYOD KYI THUGS RJE 'PHEL
BA'I RGYUR GYUR RO ZHES BSTOD DO, ,BZHI PA NI, JI LTAR 'GRO BA
RNAMS LA KHYOD BLO SHIN TU BYAMS PA SKYE BA LTAR,

'JIG RTEN 'DI DAG RANG LA'ANG BYAMS PA'I BLO GROS SKYE BAR MI
'GYUR LA, ,'JIG RTEN PHONGS PA'I GNAS SKABS GYUR NA BDAG NYID
DAG KYANG GTONG BAR BGYID, ,KHYOD NI SHIN TU NYAM PA'I DUS
SU'ANG 'GRO BA GTONG BAR BZHED MA MCHIS, ,ZHES PAS

KHYOD 'GRO BA RNAMS LA BYAMS PA SKYE BA'I TSOD JI LTA PA DE LTAR
'GRO BA RNAMS RANG LA'ANG BYAMS PA'I SEMS MI SKYE LA, ,KHYOD
SEMS CAN GYI 'PHONGS PA SEL BA'I DON DU RANG GI SROG KYANG GTONG
BAR BZHED PAS NA, ,JI TZAM SHIN TU SDUG BSNGAL BAR

'GYUR KYANG 'GOR BA GTONG BAR BZHED PA'I BLO MI SKYES ZHES BSHAD
DE, MDO SDE RGYAN LAS, JI LTAR BRTZE BDAG BDE DANG PHAN PHYIR
SBYOR, ,SEMS CAN GZHAN LA BYAMS 'DOD DE LTAR NI, ,SKYE BO BDAG
LA'ANG BYAMS PAR MI 'DOD NA, ,RAB

@5B SDUG SKYE BO GZHAN RTEN SMOS CI DGOS, ,ZHES DANG, RGYAL
MCHOG BSKAL BZANG RGYA MTSOS, SKYE BO GANG DAG RANG SDUG NYID
KYANG RES 'GA' KHOR BA'I DBANG GYUR TE, ,GSOD PAR BRTZAMS MOD
KHYOD KYIS 'GRO RNAMS BU DANG 'DRA BAR RTAG DGONGS NAS,

GNOD 'GYUR CHA TZAM THUGS KYIS DGONGS PA RING MO ZHIG NAS BTANG
BAS NA, ,BDAG 'DRA RANG LA BRTZE BA DES KYANG KHYOD THUGS SNYING
RJE'I CHAR MI PHOD, ,CES BA LTAR RO, ,SBYOR BA'I GNAS SKABS KYI
SGO NAS BSTOD PA LA GNYIS, ,MOS PAS

SBYONG BA DANG, SA THOB PA'I SBYOR BA'O, ,DANG PO LA BCU, SBYIN
PA DANG, TSUL KHRIMS DANG, BZOD PA DANG, BRTZON 'GRUS DANG, BSAM
GTAN DANG, SHES RAB DANG, THABS DANG, SMON LAM DANG, STOBS DANG,
YE SHES KYI

PHAR PHYIN LA SLOB TSUL GYI SGO NAS BSTOD PA'O, ,DANG PO NI,
GANG ZHIG SKYE BO DMAN DANG PHONGS PA RE BA'I BSAM LDAN MTHONG
NA YANG, ,BRTZE MED 'BRAS BU 'DOD PAS SNOD GZHAN YON TAN DAG
DANG LDAN TSOL BA, ,BSAM GLAG DE NI SBYIN PA

BYED KYANG SLONG BA RNAMS DANG MTSUNGS SO ZHES, ,DE SLAD KHYOD
NI THUGS RJES SLONG BA RNAMS LA SBYIN PAR BZHED LA BZHUGS, ,ZHES
YO BYAD KYIS PHONGS PA'I SLONG MO BA LA MI STER BAR 'BRAS BU
CHEN PO 'BYUNG BAR RE BAS YON TAN DANG

LDAN PA'I ZHING TSOL BAR BYED PA NI SBYIN PA BYED KYANG SLONG MO
BA DANG MTSUNGS ZHES DGONGS NAS, THUGS BRTZE BA'I DBANG GIS
SLONG MO BA YON TAN MED PA LA'ANG SBYIN PA STZAL BAR BSHAD DE,
BZHI BRGYA BA LAS, 'DIR BYIN PA YI SBYIN PA

@6A *, ,LA; ,'BRAS BU CHEN PO 'BYUNG 'GYUR ZHES, ,LEN DANG
YONGS SU GTONG BA NI, ,TSOD SPOGS BZHIN DU SMAD PAR 'GYUR, ,ZHES
PA LTAR RO, ,GZHAN DAG GANG 'TSO BA'I CHED DU NOR 'DOD PA'I LUS
DE NI BYANG SEMS

RNAMS GZHAN LA LAN BRGYA PHRAG MANG PO GTONG BA DANG, BYANG SEMS
RNAMS YO BYAD KUN GTONG BAS RANG NYID SEMS DGA' BAR BYED PA
LTAR, SLONG MO BA RNAMS YO BYAD KUN BLANGS PAS DE LTAR DGA' BA
MI SKYED PA DANG, ,BYANG SEMS RNAMS

BDOG PA THAMS CAD GZHAN LA GTONG BAS RANG NYID KHE THOB BAR SEMS
PA LTAR, SLONG MO BA RNAMS BDOG PA THAMS CAD BLANGS PAS DE LTAR
KHE THOB PAR MI SEMS PA DANG, ,BYANG CHUB SEMS DPA' RNAMS SLONG
MO BA LA DRIN CHE BAR SEMS PA

LTAR SLONG MO BA RNAMS SBYIN PA PO LA DE LTAR DRIN CHE BAR MI
SEMS BA DANG, BYANG CHUB SEMS DPA' RNAMS SLOB MO BAS NOR SLONG
BA'I SGRA THOS PAS BDE BA SKYE BA LTAR DGRA BCOM PA DAG ZHI BA'I
BDE BA LA SNYOMS PAR 'JUG PAS DE LTAR BDE BA

MI SKYE BAR GSUNGS TE, MDO SDE RGYAN LAS, LUS CAN RNAMS NI GANG
PHYIR NOR 'DOD PA, ,BRTAN RNAMS DE NYID LUS CAN RNAMS LA GTONG,
,SKYE BO RNAMS NI LUS PHYIR NOR 'DOD DE, ,DE NYID BRTAN RNAMS
BRGYA PHRAG RNAMS SU GTONG,,

ZHES DANG, JI LTAR BLO LDAN 'DI NI KUN GTONG BAS, ,DON GNYER
SKYE BO DGA' BAS DGA' BA LTAR, ,DE LTAR SLONG MO BDAG BLAD BYA
BA, ,'DOD DGU THOB PA DAG GIS DGA' MI 'GYUR, ,BLO CAN BDOG DGU
GTANG BAS NOR MED PA, ,BDAG

@6B NYID NOR LDAN SEMS PA JI LTA BAR, ,SLONG BA LONGS SBYOD
KUN RDZOGS DAG NYID NI, ,DE LTAR NOR DANG LDAN PAR MI SEMS SO,
,JI LTAR BLO LDAN 'DI NI SBYIN PA BZANG POS TSUL BZHIN DU, ,DON
GNYER TSIM BYAS DE LA PHAN CHEN 'DOGS PAR SEMS PA LTAR, ,DE

BZHIN SLONG MO BA DAG SHIN TU NOR MANG THOB NAS NI, ,SBYIN PA PO
LA RNYED PA'I RGYU YIS DRIN DU MI RTZI'O, ,ZHES DANG, DBU MA LA
'JUG PA LAS, JI LTAR BYIN CIG CES SGRA THOS BSAM LAS, ,RGYAL
SRAS BDE 'BYUNG DE LTAR THUB RNAMS LA, ,

ZHI BAR ZHUGS PAS BDE BA BYED MIN NA, ,THAMS CAD BTANG BAS LTA
ZHIG SMOS CI DGOS, ,ZHES GSUNGS PA LTAR RO, ,GNYIS PA NI, 'GA'
ZHIG RANG NYID MA 'DUL BZHIN DU RIG PAR LDAN PA'I TSIG SMRAS
YANG, ,RANG GI TSIG DANG 'GAL

BAR SBYOD PAS GZHAN DAG 'DUL BAR MI NUS ZHES, ,KHYOD KYIS DGONGS
NAS DE SLAD 'GRO BA MTHA' DAG THUGS LA BZHAG MDZAD NAS, ,RE ZHIG
BDAG NYID MA 'DUL BA NYID 'DUL BAR MDZAD PHYIR BRTZON PA LAGS,
,ZHES RANG MA 'DUL BAR

GZHAN GDUL BAR MI NUS ZHES DGONGS TE BSAM PA GZHAN DON DANG MA
BRAL YANG SBYOR BAS RANG 'DUL BA'I PHYIR DU BRTZON PAR BSHAD DO,
,GSUM PA NI, GANG SLAD MKHAS PA RNAMS KYI MI DGE'I LAS KYANG BDE
BAR 'GYUR MOD KYI, ,'ON KYANG

'PHAGS PAS MI DGE BA DAG KUN TU BSTEN 'OS MA YIN ZHES, ,DE SLAD
KHYOD NI RTAG TU RANG BZHIN YONGS SU DAG PAS SDIG LAS LOG ,NGAN
SONG 'JIGS PAS MA LAGS LHA YI BDE SBYAD BZHED PA'I PHYIR MA
LAGS, ,ZHES PAS MI MTHUN

@7A *, ,PHYOGS SPANGS PA'I SGO NAS BZOD PA'I PHAR PHYIN BSTAN
TE, TSIG DON GZHAN RNAMS GO SLA ZHING, 'DIR MKHAS PA RNAMS KYI
MI DGE BA'I LAS KYANG BDE BAR 'GYUR BAR GSUNGS PA NI, LUS NGAG
GI BDUN GNANG YUL

GYI BYANG SEMS DE SROG GCOD SOGS BYED PAS TSOGS MTHA' YAS BA
GSOG PA YOD PAR GSUNGS PA DE'AM, YANG NA BYANG SEMS RNAMS RNAM
SMIN 'BYIN PAR MA NGES PA'I MI DGE BA'I LAS DE CHED DU DRANGS TE
DUR 'GROR SKYES NAS RANG GI BZHED

DON BSGRUBS PAR 'OG NAS 'CHAD PA DE LA DGONGS SAM DPYAD PAR
BYA'O, ,BZHI PA NI, GANG DAG 'GRO LA MI LTA BDAG NYID ZHI BAR
BGYI SLAD SPYOD BGYID PA, ,DES KYANG CI STE BRTZON PA MA BSTEN
SLAN CHAD BSAM RDZOGS MI 'GYUR NA, ,GANG GIS

'GRO BA MA LUS BSGRAL PHYIR BRTZON PA BRTZAMS PAS CI SMOS ZHES,
,DE SLAD KHYOD KYIS RANG GI BDE LA MA GZIGS BYANG CHUB SLAD DU
BRTZON, ,ZHES DGRA BCOM THOB PA LA YANG BRTZON PA MA BSTEN PAR
MI RUNG NA SANGS RGYAS THOB PA LA LTA CI SMOS

ZHES DGONGS TE BLA MED BYANG CHUB THOB PA'I PHYIR TU RANG GI BDE
BA LA MA GZIGS PAR BRTZON PAR BSHAD DO, ,LNGA PA NI, KHYOD KYIS
'BYOR BA CHUNG BA'I TSE YANG SBYIN PAR BZHED PA MA SPANGS LA,
,BDOG PA CHUNG YANG SLONG BA RNAMS LA ZHUM MI MDA' BA'I

THUGS KYIS STZAL, ,DBANG PHYUG CHEN PO MNGA' YANG TSUL DANG 'GAL
BA'I THA SNYAD MI MNGA' LA, ,NA TSOD LANG TSOR GYUR KYANG 'DOD
PA RNAMS LA THUGS NI CHAGS MI MNGA', ,ZHES PAS MI MTHUN PHYOGS
SPANGS PA'I SGO NAS BSAM GTAN GYI PHAR

@7B PHYIN BSTAN TE, 'BYOR BA CHUNG YANG SLONG MO BA MI SPONG
ZHING, DBANG CHE YANG TSUL DANG 'GAL BAR MI MDZAD PA DANG, LANG
TSOR GYUR KYANG 'DOD PA LA MA CHAGS BAR BSHAD DO, ,MNGON RTOGS
RGYAN LAS, BSLANGS NA MI ZHUM BDOG PA KUN, ,

BTANG YANG MI DGA' MED PA DANG, ,DBUL YANG SLONG BA MI SPONG
BAS, ,SA NI DRUG PA YANG DAG 'THOB, ,CES PA LTAR GYI YON TAN GYI
RIGS BYANG SEMS SO SKYE LA'ANG YOD KYANG STOBS CHE CHUNG GI
KHYAD PA MED PA MA YIN NO, ,YANG NAS THOB NAS YO BYAD

KYIS PHONGS PA MI SRID PAS SO SKYE'I SKABS SU DE LTAR BYAS PA'I
LAG RJE SU SA DRUG PA THOB CES BSHAD KYANG RUNG STE, BLO NGAN
DANG NI ZHES PA'I SKABS SU LOG LTA SOGS SPANGS PAS SA LNGA BA
THOB PAR BSHAD PA BZHIN NO, ,DRUG PA NI, KHYOD KYIS

THOS DANG BLO GROS CHE BA'I TSE NA'ANG BDAG BSTOD MA MDZAD LA,
,'GRO BA YON TAN CHUNG BA GZHAN RNAMS KYANG NI MTHON POR BKUR
BAR GYUR, ,YON TAN TSOGS LA GNAS TSE NYID KYI SPYOD PA NYES PA
CHUNG NGU'ANG BZUNG, ,'GRO BA DMU RGOD RNAMS LA

RTZOL BA MI MNGA' BDE BAR GNAS PAS BZHUGS, ,ZHES BA 'DIS MI
MTHUN PHYOGS SPANGS PA'I SGO NAS SHES RAB KYI PHAR PHYIN BSTAN
TE, GZHAN RNAMS GO BAR SLA ZHING, RKANG PA THA MAS MI BZOD PA
DANG BZOD PA'I SKYON YON SHES RAB KYIS

RTOGS NAS SEMS BTUL BAS DMU RGOD RNAMS KYIS LOG SGRUB LA SEMS MA
'KHRUG BAR BDE BAR GNAS PAR GSUNGS SO, ,SLOB DPON DPA' BOS, SHES
RAB LDAN PA RNAMS LA GNOD PA DAG ,BZOD PA'I YON TAN YOD PAS GNOD
MI

@8A *, ,'GYUR; ;SHIN TU DUL BA'I GLANG PO'I MCHOG RNAMS LA,
,LAS KYI KHYAD PAR RNAM MANG BZOD PA BZHIN, ZHES GSUNGS PA BZHIN
NO, ,BDUN PA NI, KHYOD KYI THUGS NI SRID DANG NYON MONGS SKYO
BAS ZHI LA DGYES GYUR KYANG,,

THUGS RJE NYID KYIS MDZAD PA'I YON TAN SKYE BO RNAMS DAD RJES SU
MTHUN, ,BYED PA MA GTOGS GZHAN GYIS 'BRAS BU MI MYONG BAR NI
KHYOD MKHYEN KYANG, ,'ON KYANG SEMS CAN RNAMS KYI 'BYOR BA
BSKYED SLAD BSOD NAMS GTER RNAMS BDAR, ,KHYOD

LA SHES RAB LA SOGS YON TAN GANG DAG RTAG TU MNGA' GYUR BA, ,DE
DAG KHYOD KYIS 'GRO BA DAG GI DON RNAMS NYID DU NYE BAR SPYAD,
,DE LAS KHYOD KYIS BSOD NAMS 'BRAS BU GZHAN DU MCHIS PA MA LAGS
LA, ,DE DAG 'GRO BA'I 'BYOR SLAD YONGS SU BSNGOS

KYANG DON MA MCHIS MA LAGS, ,ZHES PA'I TSIGS SU BCAD PA GNYIS
KYIS BRGAL LAN GYI SGO NAS THABS KYI PHAR PHYIN BSTAN TE, SRID
ZHI'I SKYON YON SHES KYANG GZHAN DON DU 'KHOR BAR GNAS PA DANG,
LAS MA BYAS PA DANG MA PHRAD PAR MKHYEN KYANG

GZHAN DON DU TSOGS BSAGS PA DANG, GZHAN DON DU BSOD NAMS BSAGS
KYANG 'BRAS BU GZHAN DU MI G-YO BA DANG, DGE BA RTZA GZHAN DON
DU BSNGOS PA DE GZHAN LA MA SMIN KYANG 'BRAS BU MTHA' YAS BA
'BYUNG BAS DON MED PA MA YIN PAR BSHAD DO,,

BRGYAD PA NI, KHYOD LA GZHAN LA SMAN PA'I THABS DANG BRAL BA'I
DUS 'GA'ANG BYUNG MA GYUR, ,THABS CHUNG MA GYUR 'BRAS BU MA
MCHIS MA LAGS 'BRAS BU CHUNG MA LAGS, ,BSOD NAMS CHUNG DU RTZOM
PA DAG LA KHYOD NI MNGON DGYES MA LAGS LA,

@8B BSOD NAMS CHU BO DAG GIS NGOMS PAR MA GYUR CHAB KYIS RGYA
MTSO BZHIN, ,ZHES PA 'DIS SMON LAM GYI PHAR PHYIN BSTAN TE,
GZHAN LA PHAN 'DOGS PA'I THABS DANG BRAL BA'AM ZABS CHUD DUR
GYUR BA DANG, GZHAN DON GYI SPYOD PA 'BRAS BU MED

PA'AM 'BRAS BU CHUNG BAR GYUR BA GANG YANG MED CING, GSONG NAMS
CHUNG DUS CHOG PAR MI 'DZIN PA DANG, BSOD NAMS CHEN POS KYANG
NGOMS PAR MI GYUR BAR BSHAD DO, ,DGU PA NI, MTSAN MO STON KA'I
ZLA BA NYA BA'I MDANGS KYIS NYAMS DGAR GYUR BA

DANG, ,RDZING BU AUTPAL RGYAS PA GNYID BRAL MIG LA RDOM BRJID
BYED RNAMS DANG, ,RI BO LJON SHING ME TOG RGYAS BA BRGYA YIS
RTZE MO DKRIGS RNAMS KYIS, ,GZHAN LA GCIG TU SMAN DGYES KHYOD
KYI BLO GROS PHROGS PAR RDO MI THOG ,CES PA 'DIS STOBS

KYI PHAR PHYIN BSTAN TE, ZLA ZER PHOG PA'I KU MU DA'I TSAL DANG,
RDZING BU AUTPAL RGYAS PA DANG, NYI MA'I 'OD ZER GYIS KHA PHYE
BA'I PADMA'I TSOGS DANG, RIN PO CHE'I RI BO LJON SHING ME TOG
RGYAS PA BRGYA PHRAG MANG POS RGYAN PA RNAMS KYI MDZES PAS
KYANG,

KHYOD KYI LHAG BSAM GYI MDZES PA PHROGS PAR MI NUS PAR BSHAD DO,
,BCU PA NI, 'JIG RTEN SDUG BSNGAL DAG GIS SMAD TSE KHYOD NI NYID
LA BYAMS PA YIS, ,YUL GYI DGA' BSTEN NYAMS SU BLANG BYA MIN ZHES
THUGS RJE'I BLOS MKHYEN NAS,,

GLING BZHI'I DBANG PHYUG MNGA' YANG YUL RNAMS KYIS NI THUGS
KYANG MI PHROGS PA, ,KHYOD KYIS GZHAN SMAN LHUR BZHES MDZAD PAS
DUS DAG SHIN TU 'DAS BAR BGYIS, ,ZHES PAS YE SHES KYI PHAR PHYIN
BSTAN TE, SEMS CAN SDUG BSNGAL BA

@9A *, ,LA LHAG PAR BRTZE BA'I GZHAN DBANG DU SONG BAS, YUL
GYI DGA' STON LA THUGS MA CHAGS PAR GZHAN PHAN 'BA' ZHIG LHUR
LEN PAS DUS 'DAS PAR BSHAD DO, ,SA THOB PA'I SBYOR BA LA BDUN,
SBYIN PA DANG,

TSUL KHRIMS DANG, BZOD PA DANG, BRTZON 'GRUS DANG, BSAM GTAN
DANG, SHES RAB DANG, THABS KYI PHAR PHYIN GYI SGO NAS BSTOD
PA'O, ,DANG PO LA BZHI, BSAM PA PHUN TSOGS, SBYOR BA PHUN TSOGS,
LEN PA PO PHUN TSOGS,

SBYIN PAR BYA BA PHUN TSOGS BSHAD PA'O, ,DANG PO NI, PHYUG CING
'BYOR BA SLONG BA RNAMS KYIS LEGS PAR SBYAD PAR MA BYAS DANG,
DUR KHROD LJON SHING ME TOG RGYAS PA'I LJID KYIS G-YUR ZA
MTSUNGS SO ZHES, DE SLAD BSOD NAMS DMAN PA'I

'BYOR PA DAG LA SLONG RNAMS MI SBYOD PAS, ,KHYOD KYIS DKOR NOR
SLONG BA MA MCHIS PA NA THUGS LA GCAGS PAR GYUR, ,ZHES SLONG MO
BAS MI SPYOD PA'I 'BYOR BA NI DUR KHROD KYI LJON SHING DANG
MTSUNGS PAR DGONGS NAS SLONG MO BA MI 'ONGS

PA NA BDAG BSOD NAMS DMAN PA'O ZHES THUGS ZHUM PAR BSHAD DO,
,GNYIS PA NI, GANG ZHIG BRTZE MED SRID PAS TSONG BA BZHIN DU
'BRAS BU'I PHYIR STZAL NAS, ,DE NI 'BRAS BU YANG NI SLONG BA
RNAMS LA SBYIN PAR SPRO MA MCHIS, ,GANG

GI SLAD DU KHYOD KYI GTONG BA RTAG TU GZHAN LA SMAN GYUR BA, ,DE
SLANG DE YI 'BRAS BU'ANG SLONG BA RNAMS KYIS RANG GI LAGS PAR
BZUNG, ,ZHES BRTZE BA MED PAR 'BRAS BU'I PHYIR DU SBYIN PA GTONG
BA NI SBYIN PA'I 'BRAS BU GZHAN LA GTONG BAR MI SPRO

@9B YANG, KHYOD NI 'BRAS BU'I CHED DU MA YIN PAR SLONG MO BA
LA BRTZE BA'I DBANG GIS RTZAL BA YIN PAS SBYIN PA'I 'BRAS BU
YANG GZHAN LA GTONG BAR BZHED PAR BSHAD DO, ,GSUM PA NI, RI NGOS
LJON SHING 'BRAS BU SMIN PA DAG TU BYA RNAMS

LTA BU DANG, ,DGON PA'I RDZING BU BSKYED SHING BZANG POS BSKOR
BA DAG TU DAL RNAMS LTAR, ,'DZEM MED SLONG BAS DGYIS PA KHYOD LA
BAG PHEBS 'BYOR BA 'TSAL BA YI, ,SLONG MO BDAG KUN NAS MYUR BAR
MNGON DU LHAGS NAS SDOD CING MCHIS,,

ZHES PAS BSTAN TE, LJON SHING 'BRAS BU SMIN PA LA BYA MANG BO
DANG, BSKYED SHING BZANG POS BSKOR BA'I RDZING BU LA DAL BA
RNAMS LHAG NAS SDOD BA LTAR, 'DZEM PA MED PAR SLONG BAS DGYES PA
KHYOD LA BAG PHEBS PA'I 'BYOR BA DON DU GNYER BA'I SLONG

MO BA RNAMS MYUR BAR LHAG NAS SDOD BAR BSHAD DO, ,BZHI PA NI,
DPAL 'BYOR 'BANGS DANG BTZUN MO RANG GI SHA DANG SROG KYANG
GTONG BA DANG, ,KHYOD KYIS SRAS GZHON RAB SDUG STON ZLA TSES BA
DRI MED GZUGS LDAN PA'ANG, ,SLONG BA RNAMS LA

GTONG BAR MDZAD LA BRTZON PAR GYUR BA JI LTA BA, ,DE LTAR GTONG
LA GOMS PA KHYOD KYI THUGS LA BRTAN PA NYID KYANG BYUNG, ,ZHES
GTONG SEMS LA GOMS PA BRTAN PAS RANG GI LUS SROG DANG BTZUN MO
SDUG PA DANG SRAS GZHON PA SOGS KYANG

GTONG BAR BSHAD DO, ,GNYIS PA NI, GANG ZHIG THOS PAR GYUR NA'ANG
'JIG RTEN 'DI LA GNOD PA SKYE 'GYUR DANG, ,GANG YANG KHYOD NYID
KYIS KYANG YUN RING SKU NYAMS BZHES PAR MI SPYONG PA'I, ,SPYOD
PA DE DAG KHYOD LA GOMS PAS DUS SU RANG

@10A *, ,GI RANG NYID GYUR, ,DE SLAD YON TAN DAG NI YONGS GOMS
MA BGYIS SPEL BAR DKA' BA LAGS, ZHES PA 'DIS RANG BZHIN GYIS
YONGS SU DAG PA'I TSUL KHRIMS KYI PHAR PHYIN BSTAN TE, BLO DMAN
PA RNAMS THOS

PA TZAM GYIS 'JIGS SKRAG SKYE BA DANG, KHYOD KYIS KYANG DANG PO
NAS NYAMS SU BZHES MI NUS PA'I SBYOR BA SHIN TU BYA DKA' BA
RNAMS LA YUN RING POR BLO SBYONG BA'I MTHUS, PHYIS NAS 'BAD PA
LA MI BLTOS PAR RANG GI RANG GIS 'JUG PA 'ONG

BAS GOMS PA SHIN TU GAL CHE BAR BSHAD DO, ,GSUM PA NI, JI LTAR
SMAN PA GDON GYIS ZIN LA GDON RNAMS BSAL BAR BGYID SLAD DU,
,BRDIG CING TSIG RTZUB SMRA BA SPYOD KYANG ZIN PA NYID LA BRDIG
MA BGYID, ,DE LTAR KHYOD KYANG

NYON MONGS NYID LA BRTZE DANG BRAL BAS SPYOD MDZAD KYI, ,'GRO BA
NYON MONGS GYUR BA LA NI KHYOD NYID THUGS RJE MDZAD PA LAGS,
,ZHES PAS RNAM RTOG DANG BRAL BA'I BZOD PA'I PHAR PHYIN BSTAN
TE, GDON GYIS ZIN PAS TSUR GNOD PA

BYAS KYANG SMAN PAS GNOD LAN MA BYAS PAR GDON DANG BRAL BA'I
THABS LA BRTZON PA LTAR, NYON MONGS KYI GZHAN DBANG DU SONG BA'I
SEMS CAN GYIS TSUR GNOD PA BYAS KYANG KHYOD KYIS GNOD LAN MA
BYAS PAR THUGS BRTZE BAS NYON MONGS

DANG BRAL BA'I THABS LA BRTZON BAR BSHAD DO, ,BZHI PA NI, KHYOD
KYIS RTAG TU YON TAN NOR LHAG RNAMS LA GUS PAS BSAGS PA MDZAD,
,MNYAM PA RNAMS LA YON TAN GOMS PAR BGYI SLAD BYAMS PA'I THUGS
KYIS SBYANG, ,

@10B DMAN PA RNAMS LA THUGS RJES BRTZON PA MCHOG GIS YON TAN
RNAMS BSKRUN TE, ,'GRO BA RNAMS LA KHYOD KYIS JI LTAR RIGS PAR
LEGS PAR MDZAD PAR ZHUGS ,ZHES PA 'DIS THABS KYIS RGYAS PA'I
BRTZON 'GRUS KYI PHAR PHYIN

BSTAN TE, YON TAN LHAG PA LA PHRAG DOG MED PAR GUS PAS SNYEN
BKUR BA DANG, YON TAN MNYAM PA LA 'GRAN SEMS MED PAR MTHUN PAR
SPYOD PA DANG, YON TAN DMAN PA LA BRNYAS SEMS MED PAR BYAMS
BRTZES SBYAR

BAR BSHAD DO, ,LNGA PA NI, JI LTAR MA MA RANG LUS SNA TSOGS
THABS TSUL MANG POS 'DZIN BGYID KYANG, ,GZHON NU'I NAD BSAL CHED
LAGS DGA' BSKYED MA LAGS LUS PHYIR MA LAGS PA, ,DE LTAR KHYOD
KYANG BRTZON PA CHEN POS YON

TAN BDAG NYID BSKRUN MDZAD PA, ,'GRO BAS LONGS SPYOD CHED LAGS
GRAGS DANG GZHAN DAG ZIL MNAN CHED MA LAGS, ,ZHES PA 'DIS SKYE
BAS STONG PA'I BSAM GTAN GYI PHAR PHYIN BSTAN TE, BU GSO MKHAN
GYI MA MA NI

NU ZHO 'BYUNG BA'I DON DU RANG LUS THABS SNA TSOGS KYIS BCES PAR
'DZIN KYANG GZHON NU'I BKRES SGOM GYI NAD BSAL BA'I CHED DU YIN
GYI, SEMS DGA' BA DANG LUS RGYAS PA'I PHYIR MA YIN PA LTAR,
KHYOD KYIS YON TAN KHYAD

PAR CAN BSKRUN PAR MDZAD PA YANG 'GRO BA'I DON DU YIN GYI GRAGS
PA LA SOGS PA'I CHED DU MA YIN PAR BSHAD DO, ,DRUG PA NI, KHYOD
KYI BLO GROS GZHAN LA SMAN PA'I THABS MKHYEN MDZAD SLAD ZHUGS
GYUR BA, ,'DI LTAR KHYOD NYID THUGS

@11A *, ,RJES RNAM PA DE DAG NYID LA ZHUGS LAGS GDA', ,KHYOD NI
BRTZON 'GRUS 'PHAGS PAS BTZAL BA CHE YANG MNYEL BAR MA GYUR BA,
,DE GSUM DAG GIS KHYOD KYIS GZHAN SMAN MA BSGRUBS CUNG ZAD BYUNG
MA GYUR, ,

ZHES PAS THABS DANG BCAS PA'I BRTZON PAS YANG DAG PA JI LTA BA
BZHIN DU THUGS SU CHUD PA'I SHES RAB KYI PHAR PHYIN BSTAN TE,
GZHAN DON BYED TSUL LA MKHAS PA'I SHES RAB DANG, GZHAN DON LA
THUGS G-YO ZHING BSKUL BAR BYED PA'I SNYING

RJE DANG, GZHAN DON GYI BYA BA LA YONGS SU MI DAL PA'I BRTZON
'GRUS GSUM GYIS GZHAN LA SMAN PA'I THABS SGRUB MI NUS PA CUNG
ZAD KYANG MED PAR BSHAD DO, ,BDUN PA NI, KHYOD NI 'BAD RTZOL
CHEN PO CAN GYI PHRIN LAS MDA' BAR MI BZHED

LA; ,SPYOD PA SHIN TU RMAD DU BYUNG BA GCIG TU BSAM YAS 'DI YANG
BYUNG, ,GANG SLAD KHYOD KYIS SEMS CAN MA MCHIS PA YANG THUGS SU
CHUD GYUR KYANG, ,'DI LTAR SEMS CAN DON GYI SLAD DU GRANGS MED
DUS SU'ANG SRID PAR BZHUGS, ,

GANG SLAD SHES RAB DON DAM BSTEN CING SNYING RJE KUN RDZOB BSTEN
MDZAD PA, ,DE SLAD DON BZHIN DGONGS MDZAD KHYOD LA SEMS CAN
MCHIS PA MA LAGS KYANG, ,GANG TSE KHYOD NI STOBS BCU BSKYED PA'I
THUGS RJE DAG DANG LDAN GYUR PA, ,DE TSE

'GROL NYAMS THAG RNAMS LA KHYOD BYAMS BU LA PHA BYAMS BZHIN,
,ZHES PA'I TSIGS BCAD GNYIS KYIS BRGAL LAN GYI SGO NAS THABS KYI
PHAR PHYIN BSTAN TE, 'BAD RTZOL RAGS PA NYE BAR ZHI YANG SBYOD
PA RMAD DU BYUNG BA MTHA' YAS PA BYUNG

@11B PA DANG, DON DAM PAR SEMS CAN MED PAR THUGS SU CHUD KYANG
GZHAN DON DU 'KHOR BAR DUS YUN RING POR GNAS PA SOGS SU BSHAD
DO, ,DBANG MDZAD PA'I GNAS SKABS KYI SGO NAS BSTOD PA LA LNGA,
NYON MONGS PA DANG, SKYE BA DANG,

LAS DANG, THABS DANG, SEMS CAN SMIN BAR BYA BA LA DBANG MDZAD
PA'O, ,DANG PO LA GNYIS, NYON MONGS PA LA DBANG MDZAD PA DNGOS
DANG, DE'I DGOS PA BSTAN PA'O, ,DANG PO NI, 'GRO BA GTUGS DANG
NYON MONGS BSAM PAS BYANG CHUB

MCHOG THOB MA MCHIS LA, ,NYON MONGS PHYOGS PAS RANG LA SMAN PAR
BGYID PA'ANG THOB 'GYUR MA LAGS PAS, ,DE SLAD KHYOD KYIS BYANG
CHUB BRNYES SLAD BRTZON 'GRUS BRTAN PA MDZAD PA NA, ,NYON MONGS
NGES PAR MA BSREGS RAN GYI DUM BU BZHIN

DU YANG PAR MDZAD, ,CES PAS GSANG SNGAGS KYIS BTUL BA'I DUG
BZHIN DU NYON MONGS PA MA SPANGS PAR BTUL ZHING YANG BAR MDZAD
PAR BSHAD DO, ,GNYIS PA NI, ,KHYOD KYIS NYON MONGS DRAN DANG
MKHYEN PAS BZUNG BAS YON TAN SNA TSOGS 'GRUB, ,

NYON MONGS YANG BAR GYUR BA BYANG CHUB RGYUR YANG NYE BAR 'GYUR
LAGS TE, ,'DI LTAR DE YIS KHYOD BLO SHUL GOL YUL CAN DU YANG MA
BGYIS LA, ,'GRO BA RNAMS SU SKYE BA BRGYUD PA'ANG YON TAN RNAMS
KYI ZHING DU MDZAD, ,CES NYON MONGS

THUL BA DES YON TAN SNA TSOGS DANG BYANG CHUB 'GRUB PA'I GROGS
BYED PA DANG, SEMS NYON MONGS PA'I GZHAN DBANG DU MA SONG BAR
CHED DU DRANGS TE 'GRO BA MTHO DMAN SNA TSOGS SU SKYES NAS YON
TAN KYI ZHING DU MDZAD PAR BSHAD DO, ,

@12A *, ,GNYIS PA LA GNYIS, SKYE BA LA DBANG MDZAD PA DNGOS
DANG, DE'I DGOS PA'O, ,DANG PO NI, 'GRO BA NYON MONGS GYUR DANG
SDUG BSNGAL BRGYA DAG BYUNG BAS BCOM PA YIS, ,RTZOL DANG BRAL
ZHING MGON MA MCHIS

PAS GANG DANG GANG DU SPYOD BGYID PA, ,'GRO BA DE NI NYON MONGS
DGRA THUL KHYOD KYI THUGS RJES SPYOD PA NA, ,SRID PA LEN DANG
GTONG DANG GNAS PA DAG LA MNGA' DBANG MCHIS PA LAGS, ,ZHES KHYOD
NYID THUGS BRTZE BA'I DBANG GIS 'DUL BYA

GANG NA YOD PA DER SKYE BA BZHES DGOS PAS SRID PA LAN GTONG GNAS
GSUM LA DBANG THOB PAR BSHAD DO, ,GNYIS PA NI, CI YANG MED PA'I
SKYE MCHED KYI NI YUL CAN PHRA RGYAS RNAMS BCOM NAS, ,DE DAG
SPANGS PA'I THABS TSUL

GANG LAGS DAM PA'I TSEGS LA YUN RING BSHAD, ,SA GSUM SMAN PA'I
THABS MKHAS MNGA' BA KHYOD KYIS PHYIR YANG DRANGS NAS NI, ,DUD
'GRO DAG TU'ANG SMON PA MDZAD NAS SKYE BA BRGYA PHRAG RNAMS
KYANG MDZAD, ,CES BSAM

GZUGS BRGYAD THOB KYANG DE'I DBANG GIS GONG MAR MI SKYE BAR DUD
'GRO SOGS SU SKYE BA BRGYA PHRAG MANG PO BZHES PAR BSHAD DO,
,GSUM PA LA GNYIS, LAS LA DBANG MDZAD PA DNGOS DANG, DE'I DGOS
PA'O, ,DANG PO NI, SNGON

GYI MI DGE'I PHRIN LAS RNAM PAR SMIN PAR MA NGES GANG LAGS PA,
,DE DAG DUD 'GRO'I 'GRO BAR GSHEGS LA GZHOL BA KHYOD LA MNGA'
MCHIS PAS, ,KHYOD KYIS RNAM SMIN CHED DU DRANGS TE THUGS LA
DGONGS PA'I DON BSGRUBS PA,

@12B DRANG SRONG GIS BSHAD GSANG SNGAGS ZHI BAS DUG GI SHUGS
DAG BZLOG PA BZHIN, ,ZHES RNAM SMIN 'BYIN PAR MA NGES PA'I MI
DGE BA'I LAS CHED DU DRANGS TE NGAN SONG DU SKYES NAS 'GRO DON
MDZAD PAR BSHAD DO, ,GNYIS PA NI, KHYOD KYIS RTAG

TU MI DGE'I CHOS DANG G-YUL DAG SPRAD PAR GYUR BA NA, ,'GRO BA
DAR MDZAD MKHAS PA KHYOD KYIS 'GRO BA DE DANG DER SPYOD PA'I,
,TSUL KHRIMS MA 'BAD BRTUL ZHUGS LDAN PA BZHIN DU GYUR BA JI LTA
BA, ,DE LTAR DAM PA'I SPYOD LUGS BYANG CHUB

SGRUB PA DAG LA GOMS PAR MDZAD, ,CES PAS BSTAN TE, DUD 'GRO'I
RTEN LA YANG BDE 'GRO DANG 'DRA BAR NYES SPYOD SDOM PA'I TSUL
KHRIMS BSRUNG BAR MDZAD PAS SPONG SEMS KYI RTZAL SKYONG BA'I
CHED DU YIN NAM SNYAM MO, ,BZHI PA LA

GNYIS, THABS LA DBANG MDZAD PA DNGOS DANG, DE'I DGOS PA'O, ,DANG
PO NI, MA BZHIN RES 'GA' THUGS RJE DAG DANG MA BRAL MGON MA
MCHIS RNAMS KYI, ,SDUG BSNGAL DE DANG DE DAG BSAL SLAD 'GRO BA
SDUG BSNGAL CAN DAG

TU; ;BSNYENGS DANG BRAL BAR SPYOD PA MDZAD PA KHYOD KYI THABS LA
MKHAS PA NI, ,BSGRUB PAR DKA' DANG BRNYES PAR DKA' BA 'GA' YANG
BYUNG BA MA GYUR LAGS, ,ZHES GZHAN LA PHAN NA DMYAL PA'I SDUG
BSNGAL LA'ANG MI 'JIGS PAS NA

BSGRUB PAR DKA' BA CI YANG MED PAR BSHAD DO, ,GNYIS PA NI, GANG
SLAD SNA TSOGS THABS KYIS 'GRO BA SDIG PA BYING 'DUL KHYOD LA
NI, ,DUD 'GRO'I 'GRO BA DAG KYANG BDE 'GRO BZHIN DU DON CHEN KHO
NAR GYUR, ,NGAN SONG DAG DU 'KHRUBS NA'ANG

@13A *, ,LEGS PAR SPYOD PA NYAMS PA MI MNGA' BA, ,DE SLAD KHYOD
KYI SDIG PA'ANG YON TAN 'GYUR BAR DGE BA NYID DANG MTSUNGS,
,ZHES DUNG 'GRO'I RTEN YANG BDE 'GRO DANG MTSUNGS PAR DON CHEN
DU GYUR BAS NA MI DGE BA YANG DGE BA DANG

MTSUNGS PAR YON TAN GYI GROGS SU 'GYUR BAR BSHAD DO, ,LNGA BA LA
GSUM, SEMS CAN SMIN PAR BYA BA LA DBANG MDZAD PA DNGOS DANG,
DE'I DGOS PA DANG, RGYU YONGS SU RDZOGS PA'O, ,DANG PO NI, KHYOD
LA LEGS BRTEN KHA CIG BYANG CHUB

GSUM LA BLO GROS CI RIGS ZHUGS, ,DE BZHIN GZHAN DAG BSAM GTAN
GZUGS MED DAG LA GO 'PHANG BZHAG PA MDZAD, ,DE BZHIN KHA CIG
GTONG PAR ZHUGS SHING NGAS TSUL MCHID KYIS 'TSAL GYUR BAS, KHYOD
KYIS 'JIG RTEN DAG LA

SMAN YON MA BTAGS PA NI 'GA' MA MCHIS, ,ZHES 'DUL BYA'I SKAL BA
DANG 'TSAM PAR THEG PA GSUM DANG RGYU SNYOMS 'JUG DANG MNGON
MTHO'I RGYU SBYIN PA DANG TSUL KHRIMS SOGS LA BKOD PAR MDZAD PAS
SEMS CAN SMIN PAR MDZAD PA

LA MNGA' BRNYES PAR BSTAN TO, ,GNYIS PA NI, KHYOD KYIS 'JIG RTEN
DAG NA 'GRO BA GANG RNAMS NGES PAR THAR 'TSAL BA, ,BDE 'GROR NYE
BAR DRANGS SHING DGE BA YONGS SU SMIN PA NYID DU MDZAD, ,KHYOD
KYIS 'GRO BA ZHI MDZAD SLAD DU 'GRO BA

RNAMS SU SPYOD PA NA, ,DRANG SRONG CHEN PO GZHAN DAG DUS BZHIN
BYUNG BAS ZHI BAR MDZAD PA BZHIN, ,ZHES PAS BSTAN TE, SEMS CAN
SMIN PAR BYA BA YANG DE DAG GI SDUG KUN PHRA RAGS NYE BAR ZHI
BAR BYA BA'I DON DU YIN LA, DE YANG DRANG

@13B SRONG CHEN PO SANGS RGYAS KYIS SEMS CAN RNAM PAR SMIN ZIN
PA DAG DUS LAS SKAD CIG KYANG G-YOL BA MED PAR GROL LAM LA 'GOD
PAR MDZAD PA BZHIN DU KHYOD KYIS KYANG DE LTAR MDZAD CES PA YIN
NAM SNYAM STE DPYAD DGOS SO, ,GSUM PA NI, GANG SLAD

KHYOD NI 'GRO BA'I SKYE DANG RDZOGS SANGS RGYAS MDZAD MA GTOGS
PAR, ,GZHAN GYIS SKYE BA ZHI BAR MI 'GYUR SNYAM DU BLO GROS NGES
GYUR BA, ,DE SLAD BYANG CHUB GZHOL BA'I THUGS MNGA' KHYOD KYIS
SRID RTZE MAN CHAD KYI, ,LAM RNAMS TSUL BZHIN STON

PAR MDZAD PAS DUS DAG 'DAS PAR GYUR BA LAGS, ,ZHES PAS BSTAN TE,
SANGS RGYAS MA GTOGS PA GZHAN GYIS SEMS CAN THAMS CAD SANGS
RGYAS KYIS LA 'GOD MI NUS PAR GZIGS NAS BLA MED BYANG CHUB THOB
PHYIR DU BRTZON ZHING,

SEMS CAN SMIN GROL LA 'GOD PA LA YANG CHOS GSUNGS PA GTZO CHE
BAS KHAMS GSUM LAS THAR BAR BYED PA'I LAM STON PAR MDZAD PAS DUS
'DAS PAR BSHAD DO, ,'BRAS BU'I GNAS SKABS KYI SGO NAS BSTOD PA
LA GSUM, STONG PA

NYID KYI RTOGS PA MTHAR THUG BRNYES TSUL DANG, SGRIB GNYIS ZAD
PA'I SPANGS PA MTHAR THUG BRNYES TSUL DANG, YON TAN MTHA' YAS PA
GZHAN BRNYES TSUL GYI SGO NAS BSTOD PA'O, ,DANG PO NI, GANG ZHIG
RTOGS PAR MA GYUR PA YIS

'JIG RTEN MA RIG LDONGS GYUR LA, ,'GRO BA SDUG BSNGAL MANG POR
RGYU ZHING 'CHI BDAG MTSAMS LAS MI 'DA' BA'I, ,'PHAGS LAM 'JIGS
MED SNGON GYI DRANG SRONG CHE RNAMS RJES GSHEGS GANG LAGS PA,
,DE NI KHYOD KYIS 'GRO BA'I SDUG BSNGAL

@14A *, ,MTHAR GTUGS SLAD DU NYID GYIS MKHYEN, ,ZHES GAR ZHIG
MNGON SUM DU MA RTOGS NA 'KHOR BAR 'KHYAMS SHING, RTOGS NA DE
LAS 'GROL BAR 'GYUR BA'I BDAG MED PA MNGON SUM DU RTOGS PA'I
'PHAGS LAM MTHAR

PHYIN PAR BSHAD DO, ,GNYIS PA NI, JI LTAR DUS MTHA'I TSEN NYI MA
DU MAS CHAB BSKAMS 'JIG RTEN 'DI, ,ZHUGS CHEN MCHED PA KHROS PA
LTA BUS THAL PA DAG KYANG SREG BGYID PA, ,DE LTAR DREGS BRAL
KHYOD KYIS NYON MONGS BSRABS PAR GYUR BA'I

BAG CHAGS KYANG, ,YE SHES ZHUGS CHEN 'BAR BA DAG GIS NGES PAR
BSREGS PAR GYUR PA LAGS, ,ZHES DUS MTHA'I MES 'JIG RTEN 'DI DAG
THAL BA TZAL YANG MED PAR BYED PA LTAR, YE SHES KYI MES NYON
MONGS PA RNAMS BAG CHAGS

TZAM YANG MED PAR BGYID PAR BSHAD DO, ,GSUM PA NI, ,GANG DAG SA
GSUM BLA MA RNAMS LA NGES PAR GNAS PAR 'TSAL BA DAG ,MUN PA
CHUNG DU DANG YANG LHAN CIG GNAS PAR 'GAL BA GANG LAGS PA'I,
,YON TAN MTHA' YAS DE DAG

MNGON PAR SANGS RGYAS CHON DUS GCIG TU, ,SHING LA BYA RNAMS GNAS
'CHA' BZHIN DU GYUR BKHYOD KYIS GANG LAGS BRNYES, ,ZHES SPANG
BYA CHUNG DU TZAM DANG YANG LHAN CIG MI GNAS PA NGES PAR SANGS
RGYAS KHO NA LA YOD PA'I YON TAN MTHA' YAS

PA RNAMS MNGON PAR RDZOGS PAR SANGS RGYAS PA'I TSE DUS GCIG TU
BRNYES PAR BSHAD DO, ,SEMS CAN GYI DON BYED PA'I GNAS SKABS KYI
SGO NAS BSTOD PA LA GSUM, CHOS 'KHOR BSKOR BA DANG, DE'I RANG
BZHIN DANG, BSTAN PA YUN RING DU GNAS

@14B PA'I SGO NAS BSTOD PA'O, ,DANG PO NI, NYI MA 'OD ZER GSAL
BA STONG LDAN ZLA BA SPRIN DANG BRAL GYUR BA, ,LHAG PAR DGA' BAR
BGYID PA NAM MKHA'I DKYIL NA NGES PAR GNAS GYUR KYANG, ,GANG GIS
KHEBS PA'I 'GRO BA SRID PA'I DGON PA THIBS POR

'BYAMS BGYID PA'I, ,MA RIG MUN NAG DE DAG RAB TU ZHI BA'I THABS
TSUL KHYOD KYIS BSTAN, ,ZHES NYI ZLA'I 'OD ZER GYIS SEL MI NUS
PA'I MA RIG PA'I MUN PA DE CHOS 'KHOR BSKOR BA'I 'OD KYIS SEL
PAR GSUNGS SO, ,GNYIS PA NI, SDUG

BSNGAL KHYAB PA 'DI YIN DER BA SKYE BAR 'GYUR BA'I KUN 'BYUNG
'DI, ,DE MTHAR GTUGS PA 'DI YON DE RTOGS GYUR LA GZHOL BA'I
THABS 'DI ZHES, ,DE LTAR TSANGS PA KHYOD KYIS DAG PA ZLA 'OD
GTZANG MDAG KYANG BSTAN, ,DE DAG RTOGS

BGYID SKYE BA DMAN YANG TSANGS PA'I GO 'PHANGS THOB PAR 'GYUR,
,ZHES BDEN PA BZHI LA RIM PA LTAR SHES SPANGS MNGON GOMS BYA BAR
BSTAN PA NI DE'I RANG BZHIN YIN LA, DE LTAR RTOGS NAS GOMS PAR
BYED PA NI THAR BA 'THOB PAR

BSTAN TO, ,GSUM PA NI, JI SRID NYI MA'I SNANG BA GANG LAGS DE NI
NUB KYI RI DBANG GIS, ,NYI MA NUB PAR MA BGYIS DE SRID RAB RIB
RAB TU ZHI BAR BGYID, ,KHYOD KYIS SKYE SHI MTHAR GTUGS BGYI SLAD
THABS TSUL BSTAN PA GANG LAGS

PA; ;DE NI KHYOD NYID ZHI BAR GSHEGS KYANG SNYING GI MUN NAG ZHI
MDZAD LAGS, ,ZHES JI SRID DU NYI MA NUB RI'I PHA ROL TU MA SONG
BA DE SRID DU GLING 'DI'I MUN PA SEL BA LTAR, JI SRID DU KHYOD
KYI BSTAN PA GNAS PA DE SRID DU 'DUL BYA'I BLO MUN

@15A *, ,SEL BAR BSTAN TO, ,GSUM PA DGE BA BSNGO BA NI, DE LTAR
TSANGS PA'I GTZO BO LHA YI BLA MAR GYUR BA TSANGS GTER GYIS,
,BSTOD BGYIS BSTOD PAR 'OS PA BDE GSHEGS MNGON SUM BZHUGS BZHIN
BSTOD BGYIS PAS, ,

BDAG GIS BSOD NAMS GTER DAG BSAGS PA GANG LAGS DE YIS 'GRO BA
RNAMS, ,DRANG SRONG CHEN PO RNAMS KYIS DGONGS PA'I LEGS PA GANG
LAGS DIR GYUR CIG, CES DE LTAR BGYIS PA'I DGE BA SEMS CAN THAMS
CAD KYI DON DU BSNGO BAR MDZAD

DO; ;GSUM PA MDUG GI DON NI, YON TAN MTHA' YAS PAR BSTOD PA SLOB
DPON DKON MCHOG 'BANGS KYIS MDZAD PA RDZOGS SO,, ,,RGYA GAR GYI
MKHAN PO SARBA DZ'A RI BA DANG, LO TZTSA BA BANDE RIN CHEN MCHOG
GIS BSGYUR, ZHU CHEN GYI LO TZ'A

BA PANDE DPAL BRTZEGS KYIS ZHUS TE GTAN LA PHAB PA'O, ,ZHES PAS
BSTAN TO, ,SLOB DPON DKON MCHOG 'BANGS KYIS BRTZAMS PA'I GZHUNG,
,DE BZHIN GSHEGS PA'I YON TAN MTHA' YAS PAR, ,BSTOD PA'I BSDUS
DON BGYIS PA'I DGE TSOGS KYIS, ,

'GRO KUN YON TAN MTHA' YAS THOB GYUR CIG ,CES PA 'DI NI, SPONG
BA BA'I GZUGS BRNYAN ^ SBRANG GTZUN NGAG DBANG DPAL LDAN GYIS,
RAB BYUNG BCU BZHI PA'I BGRANG BYA BZHI BCU RTZA BZHI PA THUN
MONG ZHES PA LCAGS PHO KHYI LOR, KHU KHEN

HU THOG THU'I LU RE DAM CHOS 'GYUR MED GLING DU MTSAMS BCAD
SKABS SU SBYAR BA 'DIS KYANG RANG GZHAN LA PHAN THOGS PAR GYUR
CIG, DGE'O,, ,,

@15B [BLANK PAGE]

