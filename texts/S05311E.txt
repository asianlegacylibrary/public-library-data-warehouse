*, ,RJE BTZUN 'JAM PA'I RDO RJE'I SGRUB THABS 'JAM PA'I DBYANGS
KYI DGONGS PA GSAL BA BZHUGS SO, ,

@001A #, ,DPAL GSANG BA 'DUS PA 'JAM PA'I RDO RJE'I SGRUB THABS
'JAM PA'I DBYANGS KYI DGONGS PA GSAL BA ZHES BYA BA, RJE BTZUN
'JAM PA'I DBYANGS KYI NGO BO BLA MA DAM PA RNAMS LA GUS PAS
PHYAG

'TSAL LO, ,RGYAL BA KUN GYI MKHYEN PA'I GTER, ,'JAM PA'I DBYANGS
DANG DE YI SRAS, ,YE SHES ZHABS DANG DE YI SRAS, ,MAR ME MDZAD
KYI ZHABS BTUD NAS, ,DPAL LDAN 'DUS PA'I LAM GYI GNAD, ,

'JAM PA'I RDO RJES MNGON SUM DU, ,YE SHES ZHABS LA GSUNGS PA YI,
,LAM 'DI BDAG GIS 'DIR BSHAD BYA, ,'DIR 'JAM DPAL GYI ZHAL LUNG
LAS, ,'DI YI RIM PA DANG PO YI, ,SGRUB PA'I THABS

DANG SBYIN SREG DANG, ,GTOR MA SNA TSOGS 'KHOR LO DANG, ,BSDUS
PA DANG NI RNAM BSHAD DANG, ,DKYIL 'KHOR CHO GA LA SOGS PA, ,MI
SHES MUN SGRIBS SEMS CAN GYI, ,THUR MA LTA BUR BRTZAM PAR

GYIS, ,ZHES RJE BTZUN GYIS SGRUB THABS RTZOM PA'I GNANG BA BYIN
PA LA BRTEN NAS, SLOB DPON GYIS BRTZAMS PA'I KUN TU BZANG PO
ZHES PA'I SGRUB THABS DANG, MAR ME MDZAD BZANG POS MDZAD PA'I
SGRUB

@002A *, ,THABS KYI DON RNAM PAR DAG PA'I 'GREL PA LA BRTEN NAS
BSHAD PAR BYA'O, ,'DIR SGRUB PA PO BSAM PA BYANG CHUB TU SEMS
BSKYED CING, SPYOD PA PHA ROL TU PHYIN PA DRUG LA SLOB PA, ZAB
MO SNGAGS KYI 

TSUL LA SHIN TU MOS SHING, 'JAM PA'I RDO RJE'I DKYIL 'KHOR DU
DBANG BSKUR BA DANG, RJES SU GNANG BA LEGS PAR THOB CING DAM
TSIG DANG SDOM PA RNAMS TSUL BZHIN DU BSRUNG BAS CHU DANG SHING
PHUN TSOGS KYIS

MDZES PA'I RI BO SOGS DBEN PA'I GNAS SU, GNAS KHANG TZANDAN LA
SOGS PA'I DRI BZANG POS BYUGS SHING, DRI ZHIM PO'I ME TOG GCAL
DU BKRAM PAR BDE BA'I STAN LA 'DUG NAS RJE BTZUN 'JAM PA'I
DBYANGS

BSGRUB PAR BYA'O, ,DE'ANG RANG NYID 'JAM DBYANGS SU GSAL BA'I
THUGS KAR ZLA BA'I DKYIL 'KHOR LA RNAM THAR GSUM GYI BDAG NYID
CAN GYI MAm YIG DMAR SER 'OD ZER RNAM PA LNGA 'PHRO BA ZHIG
BSGOM PAR BYA'O, ,

DE LA MA NI STONG PA NYID DANG DE'I SROG GI AA NI MTSAN MA MED
PA DANG, THIG LE NI SMON PA MED PA STE DE KHO NA NYID KYI YI GE
ZHES GSUNGS PA'I DON NO, ,MAm YIG GI 'OD ZER GYIS DUS GSUM GYI
SANGS RGYAS DANG,

BYANG CHUB SEMS DPA' PHYOGS BCU'I ZHING NA BZHUGS PA RNAMS GSAL
BAR BYAS PA'I MDUN DU 'DUG PAR LHAG PAR MOS PAS THUGS KA'I SA
BON LAS BYUNG BA'I GZUGS RDO RJE MA DANG, ME TOG MA LA

@002B SOGS PAS MCHOD PAR BSAM ZHING, AOm SARBA TA TH'A GA TA R'U
PA P'U DZA ME GHA SA MU DRA SPHA RA nA SA MA YA SHR'I YE A'A:
H'Um, ZHES PAS GZUGS DANG, DE BZHIN DU R'U BA'I GNAS SU SHAPTAS
SGRA DANG, GANDHES DRI DANG, R'A SAS RO DANG, SPARSHA BCUG PAS

'DOD YON LNGA'I MCHOD PA DANG, PUshPES ME TOG DANG, DH'U POS
BDUG SPOS DANG, A'A LO KES MAR ME DANG, GANDHES DRI DANG, NEE WI
DYES ZHAL ZAS DANG, SHAPTA BCUG PAS ROL MO'I MCHOD PA DBUL LO,
,DE NAS, GANG ZHIG THOG MED SRID PA'I CHU KLUNG DU, ,

MA LUS KUN RTOG GIS BSAGS RNYOG PA RNAMS, ,THUGS RJE CHE LDAN
SPYAN SNGAR DE DAG NI, ,CHO GA BZHIN DU THAMS CAD BSHAGS PAR
BGYI, ,RDZOGS SANGS RGYAS DANG BYANG CHUB SEMS DPA' DANG,
,'PHAGS PA GZHAN GYIS DGE BA GANG MDZAD

PA, ,DE DAG KUN LA YANG DAG YI RANG ZHING, ,BYANG CHUB TU NI
YONGS SU BSNGO BAR BGYI, ,YID KYI ROL PA DRI MED ZLA 'DRAS
BSGRUBS, ,SNYING RJE DAM PA MTHA' YAS PA YI THABS, ,RANG GI YID
LA GNAS PAR GYUR PA YI, ,BDE GSHEGS RNAMS LA RTAG

TU SKYABS SU MCHI, ,RTOG PA MA LUS PA LAS NGES GROL ZHING, ,SEMS
DPA' DAM PA RNAMS KYI PHUN TSOGS GZHI, ,DNGOS PO THAMS CAD RO
GCIG NGO BO NYID, ,DAM PA'I CHOS LA'ANG RTAG TU SKYABS SU MCHI,
,'CHING BA RNAMS LAS YANG DAG GROL GYUR

CING, ,SNYING RJE MCHOG GIS BSKRUN PA'I DPAL DANG LDAN, ,RAB TU
DGA' SOGS SA LA RAB BZHUGS PA, ,BRTUL ZHUGS DBANG PO'I TSOGS LA
SKYABS SU MCHI, ,BSAM DANG RNAM PAR SMIN PA DAG GYUR PAS, ,SGRIB
PA KUN GYI BAG CHAGS YANG DAG 'BYIN, ,

@003A *, ,LHAG PAR MOS PAS RNAM PAR BRGYAN PA YI, ,SEMS NI BYANG
CHUB DAM PAR BSKYED PAR BGYI, ,BDE GSHEGS SRAS BCAS RNAMS KYI
LAM GCIG BU, ,SBYIN SOGS RNAM BCU DKAR PO'I YON TAN TSUL,
,RDZOGS SANGS RGYAS

BDAG MA LUS NGO BO'I BLOS, ,YANG DAG NYID DU DA NI GNAS PAR
BGYI, ,ZHES 'KHOR GSUM RMI LAM BZHIN DU BLTAS NAS SDIG PA BSHAGS
PA DANG, GANG ZAG LNGA'I DGE BA LA YI RANG ZHING DGE BA BSNGO BA
DANG, DKON MCHOG GSUM LA SKYABS SU

'GRO BA DANG, BYANG CHUB KYI MCHOG TU SEMS BSKYED PA DANG, LAM
LA BRTEN PAR YI DAM 'CHA' BA RNAMS KYI DON LEGS PAR DRAN PAR
BYAS LA BRJOD PAR BYA STE, MTHUN RKYEN BSGRUB PA'I PHYIR DU
TSOGS GSOG PA'O, ,'DI MAN SNYE LTAR NA, GNAS

BZANG POR LUS BZANG PO LEN PA'I LAS BZANG PO GSOG PA'I RTEN DANG
'DRA'O, ,DE NAS SNYING RJE CHEN POS SEMS CAN MA LUS PA LTA BA
NGAN PA'I DRA BAS BCINGS PA RNAMS LA DMIGS NAS, KYE MA SEMS CAN
'DI RNAMS RANG BZHIN GYIS MYA NGAN

LAS 'DAS PA'I NGO BO YIN KYANG RANG GIS RTOGS PAR MA GYUR PA YIN
NA BDAG GIS 'DI DAG GI DON JI LTAR KHONG DU CHUD PAR 'GYUR BSAMS
NAS, STONG PA'I MTSAN NYID CAN GYI BYANG CHUB KYI SEMS BSGOM PAR
BYA STE, CHOS THAMS CAD DON DAM

PAR NGO BO DANG, RGYU DANG 'BRAS BU LA SMON PA DANG BRAL BA'I
STONG PA NYID BSGOM PA DANG, THA MAL BA'I SNANG BA RNAMS 'OD
GSAL DU BSDUS PA'I RNAM PAR THAR PA'I SGO GSUM GYI STONG PA NYID
BSGOMS LA, AOm SH'U N+YA T'A DZNY'A NA BADZRA SVA BH'A WA A'ATMA

@003B KONYA HAm, ZHES BRJOD LA, RANG GI SEMS DANG DE KHO NA NYID
GNYIS RO GCIG TU SONG BA'I BDAG NYID CAN DE NGA'O SNYAM DU CHOS
SKU'I NGA RGYAL BYA STE, 'OD GSAL 'CHI BA DANG MTHUN PAR BSGOM
PA GNAS GYUR PA'I RNAL 'BYOR RO, ,STONG PA'I NGANG LAS RANG

GI SEMS MDUN GYI NAM MKHAR ZLA BA LA GNAS PA'I AOm DKAR PO, A'A:
DMAR PO, H'Um SNGON PO, HO: YIG DMAR SER GNYIS KYI MTHA' BRTEN
PA ZHIG BSGOM STE, BAR DO'I LUS NGAG YID GSUM RANG GI CHAGS PAS
BCINGS PAS RDO RJE GSUM

DBYER MI PHYED PA'I SGYU MA'I SKU LHAN CIG SKYES PA'I DGA' BAS
BCINGS PAS SBYONG BAR BYED PA'I THABS BSGOM PA BAR SRID KYI RNAL
'BYOR RO, ,YE SHES ZHABS YAB SRAS GNYIS KYIS RGYU RDO RJE 'DZIN
PA YAB YUM RDZOGS NAS SEMS CAN THAMS

CAD LA DBANG BSKUR BA'I 'OG TU YI GE MNGAL DU 'JUG PAR BSHAD PA
MIN PA SKABS 'DIR, BAR SRID MTSON PAR BYED PA'I YI GE LNGA NAM
MKHA' LA 'JOG PAR GSAL BAR MA BSHAD KYANG, DPAL 'BRAS RDO RJE
DANG KUN TU BZANG POS SKABS

'DIR BSHAD PA NI LEGS TE, SBYANG GZHI DANG MTHUN PA'I PHYIR
DANG, 'OG TU YI GE LNGA MNGAL DU 'JUG PA LA SNGON DU MNGAL DU
'JUG RGYU BSGRUB DGOS PA'I PHYIR RO, ,STONG PA'I NGANG LAS NYI
MA'I DKYIL 'KHOR, DE'I STENG DU H'Um SNGON PO LAS BYUNG

BA'I SNA TSOGS RDO RJE LTE BA LA H'Um GIS MTSAN PA LA 'OD ZER
'OG TU 'PHROS PA LAS RDO RJE'I SA GZHI NGOS SU 'PHROS PA LAS RDO
RJE'I RA BA, STENG DU 'PHROS PA LAS RDO RJE'I DRA BA STE GUR,
PHYI ROL GYI PHYOGS KUN TU DUS MTHA'I ME LTA BU'I ME 'BAR BAS

@004A *, ,BSKOR BAR BSAM STE, 'GAL RKYEN 'GOG PA'I PHYIR SRUNG
'KHOR BSGOM PA'O, ,KUN BZANG LAS, H'Um GIS RDO RJE BYAS PA'I SAR
ZHES PA TZAM LAS MI GSAL BA LA, KHA CIG GIS RANG GI SNYING GAR
NYI MA LA GNAS

PA'I H'Um LAS BYUNG BA'I RDO RJE SNGON PO KHA GYES PA'I LTE BAR
GNAS PA'I H'Um LAS RDO RJE PHRA MO SPROS PA RNAMS GCIG TU 'DUS
PA LAS RA GUR SOGS BSGOM PAR BSHAD KYANG, THA GA NA DANG KUN TU
BZANG POS BSHAD PA LEGS PAR SNANG

BAS DE LTAR BKOD DO, ,SNA TSOGS RDO RJE'I LTE BA'I STENG DU H'Um
LAS RDO RJE'I LTE BA H'Um GIS MTSAN PA YONGS SU GYUR PA LAS KUN
TU BZANG PO ZHES PA'I RDO RJE 'CHANG SKU MDOG DKAR PO, RTZA ZHAL
DKAR BA, GA-YAS ZHAL SNGO BA, GA-YON ZHAL DMAR

BA, RIN PO CHE'I RGYAN DANG LDAN PA, PHYAG DANG PO GNYIS KYIS
RANG DANG 'DRA BA'I RIG MA LA 'KHYUD PA, LHAG MA GA-YAS GNYIS
RAL GRI DANG RDO RJE, GA-YON GNYIS PADMA DANG RIN PO CHE BSNAMS
PA, DE YONGS SU GYUR PA LAS CHOS 'BYUNG DKAR PO ZUR GSUM

PA GYEN DU LANGS PA, ZUR GCIG NI SA LA GNAS SHING, GNYIS NI
STENG NA GNAS PA SKYE GNAS KYI GZUGS CAN 'OD ZER KHA DOG SNA
TSOGS PA PHYOGS BCUR 'PHRO BA'I KHONG STONG DANG BCAS PA, BYANG
CHUB KYI SEMS RDO RJE 'DZIN PA'I NGO BOR BSAM MO, ,

CHOS 'BYUNG GI 'OG PHYOGS PHRA BA NI LAS DANG PO PA'I SAR YON
TAN GYI TSOGS CHUNG BA DANG, STENG JE RGYAS SU SONG BA NI, MOS
SPYOD NAS BRTZAMS TE, YON TAN GONG NAS GONG DU 'PHEL BA DANG,
GRU GSUM NI RNAM PAR THAR PA'I SGO GSUM MTSON

@004B PAR SH'ANTI PAS BSHAD LA, YANG ZUR GSUM GYIS AE YIG GI DON
STONG PA NYID DANG, SKYE GNAS KYI GZUGS KYI BDE BA CHEN PO MTSON
LA, RTEN DANG BRTEN PA'I DKYIL 'KHOR PA THAMS CAD DE'I NANG DU
CHUD PAR SGOM PA NI, 'BRAS BU'I SKABS KYI YON TAN SGOM

PA THAMS CAD BDE STONG SGOM PA NYID KYIS 'GRUB PAR BSTAN PA'I
DON NO, ,CHOS 'BYUNG GI DBUS SU PAm LAS BYUNG BA'I SNA TSOGS
PADMA DE'I LTE BAR H'Um LAS BYUNG BA'I SNA TSOGS RDO RJE SHAR
GYI RVA DKAR, LHO SER, NUB DMAR, BYANG GI RVA LJANG KHU, DBUS
SNGO BA ZHIG

BSAM MO, ,DE'I DBUS SU BHR'Um LAS 'KHOR LO RTZIBS BRGYAD PA'AM,
BCU GNYIS PA LTE BAR BHR'Um GYIS MTSAN PA, DE YONGS SU GYUR PA
LAS BYUNG BA'I RNAM SNANG SKU MDOG DKAR PO DKAR SNGO DMAR BA'I
ZHAL GSUM PHYAG DRUG PA, PHYAG DANG PO GNYIS KYIS RANG 'DRA'I

YUM LA 'KHYUD PA, LHAG MA GA-YAS GNYIS NA 'KHOR LO DKAR PO DANG
RAL GRI ,GA-YON GYIS NA RIN PO CHE DANG PADMA DMAR PO BSNAMS PA,
RAL PA'I COD PAN CAN SNA TSOGS PAD ZLA LA RDO RJE SKYIL KRUNG
GIS BZHUGS PAR BSAM MO, ,RNAM SNANG YONGS SU GYUR PA LAS

GZHAL YAS KHANG MTSAN NYID THAMS CAD DUS GCIG TU RDZOGS PAR
BSAMS LA, RIM GYIS GSAL GDAB PA NI, GRU BZHI PA SGO BZHI PA PHYI
NAS RIM PA BZHIN DKAR SER DMAR LJANG SNGO BA'I RIM PA LNGA DANG
LDAN PA'I RIN PO CHE'I RTZIG PAS SKOR BA'I STENG NA,


 RIN PO CHE'I PHA GU GZHI DMAR PO LA RIN PO CHE ZUR GSUM DANG
GRU BZHI LA SOGS PAS SPRAS PA, DE'I STENG NA GNAS PA'I GSER GYI
SKA RAGS BZHI'I PHYI NGOS SU CHU SRIN GYI KHA NAS MU TIG GI DO
SHAL DANG DO SHAL PHYED PA 'PHYANG BA, DE'I PHYI NGOS SU BYA
'DAB LAS

@005A *, ,'PHYANG BA'I RIN PO CHE'I SHAR BU, DE'I STENG NA PADMA
'DAB MA PHYED PA'I DBYIBS CAN GYI MDA' YAB LA GNAS PA'I GSER GYI
BUM PA NAS 'THON PA'I RGYAL MTSAN DANG, BA DAN BRGYAD BRGYAD
KYIS MDZES PAR BYAS PA, PHYI'I STENG GI ZUR

BZHI LA GDUGS BZHIS BRGYAN PA, RTZIG PA'I 'GRAM NAS 'DOD YON GYI
SNAM BU DMAR POS BSKOR BA LA BZHUGS STABS DANG, KHA DOG SNA
TSOGS PA'I LHA MO RNAMS KYIS MCHOD PA BYED BZHIN PA SGO DANG SGO
KHYUD KYIS PHYI'I MTSAMS DANG RTZIG PA'I PHYI

NANG GI ZUR BZHIR ZLA PHYED LA GNAS PA'I RIN PO CHE DMAR PO'I
STENG DU RDO RJES BRGYAN PA, SGO BZHI SO SO'I MDUN DU STEGS BU
GRU BZHI'I STENG DU BUM PA LA GNAS PA'I KA BA BZHI BZHIS BTEG
PA'I RTA BABS GSER DANG SHAR BU, RIN PO CHE, RTA RMIG ,MUN SNAM,

PA RANdA, MUN PA, SHAR BU, RIN PO CHE, RMIG PA, MDA' YAB STE,
SNAM BU BCU GCIG DANG LDAN PA'I RTZE MOR CHOS KYI 'KHOR LO'I
GA-YAS GA-YON DU RI DVAGS PHO MO DANG BCAS PA, RTA BABS KYI
GA-YAS GA-YON DU BUM PA BZANG PO LAS SKYES PA'I DPAG BSAM

GYI SHING LA RGYAL SRID RIN PO CHE SNA BDUN DANG, BAR BAR DU
GRUB PA THOB PA DANG, SPRIN GYI GSEB NAS BYUNG BA'I LHA ME TOG
GI PHRENG BA BZUNG BA RNAMS KYIS KUN NAS MDZES PAR BYAS PA'O,
,GZHAL YAS KHANG GI NANG GI DKYIL 'KHOR GYI PHYED KYI TSAD DU
RDO RJE'I

'PHRENG BAS ZLUM POR BSKOR BA'I RTZIG PA LA BRTEN PA'I SHAR DU
'KHOR LO, LHOR RIN PO CHE, NUB TU PADMA, BYANG DU RAL GRIS MTSAN
PA'I KA BA GNYIS GNYIS KYIS BTEG PA'I RDO RJE'I GDUNG GIS MDZES
PAR PHUB PA'I RTZE MO RDO RJE RIN PO CHE'I TOG GIS

@005B SPRAS PA, RIM PA GNYIS PA'I GRVA'I GA-YAS GA-YON GNYIS SU
BDUD RTZIS BKANG BA'I RIN PO CHE'I BUM PA GNYIS GNYIS TE, BUM PA
BRGYAD KYIS MDZES PA, LHA DANG MI LAS YON TAN KHYAD PAR DU
'PHAGS PA'I KHANG BZANG DAM PA PHYI BLTAS NANG GSAL

BA, NANG BLTAS PHYI GSAL BA'I NANG GI STENG DANG 'OG GI SA GZHI
THAMS CAD, SHAR DKAR, LHO SER, NUB DMAR, BYANG LJANG, DBUS SNGO
PAR GYUR PA'I NANG GI DBUS DANG, PHYOGS MTSAMS RNAMS SU SNA
TSOGS PADMA'I GDAN BCU DGU ,DKYIL

'KHOR NANG MA'I LHO DANG NUB DANG BYANG DANG SGO BZHI STE, DBUS
SU NYI MA'I GDAN, NANG MA'I DBUS DANG SHAR DANG NANG MA'I GRVA
BZHI DANG, PHYI'I GRVA BZHI DANG, SHAR SGO'I GA-YAS GA-YON GNYIS
TE BCU GNYIS SU ZLA BA'I GDAN BSAMS TE RTEN BSKYED PA'O, ,SRUNG

'KHOR GYI DBUS SU CHOS 'BYUNG DANG DE'I DBUS SU GZHAL YAS KHANG
GDAN DANG BCAS PA BSKYED PA NI, SBYANG GZHI LA SNGAR BSHAD PA'I
LAS BZANG PO BSAGS PA SHI NAS BAR DO 'GRUB PA GANG DU SKYE BA'I
GNAS DANG 'DRA LA, LAM DANG 'BRAS BU LA

TSOGS ZHING LA TSOGS BSAGS SHING 'CHI SRID DANG BAR SRID MTHUN
PAR BSGOMS PA'I SGRUB PA PO GNAS GANG DU LHA'I LUS SU SKYE BA
LEN PA DANG, ZHING DAG PA GANG DU 'TSANG RGYA BA'I GNAS DANG
'DRA'O, ,GDAN DBUS MA'I ZLA BA'I STENG DU, AA A'A, AI A'I

AU A'U, Ri R'i, Li L'i, AE AEE, AO AOO, Am AA: BCU DRUG PO KHA
DOG DKAR PO PHRAG GNYIS GA-YAS DANG GA-YON SKOR DU GNAS PA MTSAN
SO GNYIS KYI NGO BOR BSAM MO, ,DE'I PHYI ROL NAS, KA KHA GA GHA
NGA, TZA TSA DZA DZHA NYA, tA thA dA dA dHA dHA nA, TA THA
@006A *, ,DA DA DHA DHA NA, PA PHA BA BHA MA, YA YA RA LA LA WA,
SHA shA SA HA KshA, KHA DOG DMAR PO BZHI BCU PA PHRAG GNYIS
GA-YAS DANG GA-YON SKOR DU GNAS PA DPE BYAD BRGYAD CU'I NGO BOR
BSAM, DBYANGS SO GNYIS YONGS SU GYUR PA LAS ZLA BA'I

DKYIL 'KHOR DKAR PO ZHIG BSGOMS LA, AOm BITTA PRA TI BE DHm KA
RO MI, ZHES BRJOD DO, ,GSAL BYED BRGYAD CU YONGS SU GYUR PA LAS
ZLA BA SNGA MA'I STENG DU ZLA BA'I DKYIL 'KHOR DMAR PO ZHIG
BSGOMS LA, AOm BO DHI TZITTA AUTP'A TA YA MI, ZHES

BRJOD DO, ,LUGS 'DI LA GSAL BYED LA YI GE SNON LUGS MI 'DRA BA
'GA' ZHIG YOD KYANG 'DIR SH'ANTI PA'I LUGS SU BYAS SO, ,YE SHES
ZHABS YAB SRAS KYI GZHUNG LAS DBYANGS GSAL NYIS 'GYUR BYED MI
BYED PA MI GSAL YANG, MAR ME

MDZAD KYIS DBYANGS RNAMS MTSAN SO GNYIS DANG, GSAL BYED RNAMS
DPE BYAD BRGYAD CUR GSUNGS PA DRANGS NAS NYIS 'GYUR BYA DGOS PAR
DPAL 'BRAS RDO RJES 'CHAD PA RNAMS NI LEGS PA YIN NO, ,SLOB DPON
DES DBYANGS

GSAL GNYIS KA LAS ZLA BA GCIG BSKYED PA YIN ZHES PA NI DE'I LUGS
MIN TE, DE'I 'GREL PA LAS DBYANGS KYI YI GE DANG GSAL BYED YONGS
SU GYUR PA LAS, SHES RAB DANG THABS KYI BDAG NYID CAN GYI ZLA
BA'I DKYIL 'KHOR CAN DU

BSGOM PAR BYA'O, ,ZHES DBYANGS GYUR PA LAS SHES RAB KYI BDAG
NYID CAN GYI ZLA BA DANG GSAL BYED GYUR PA LAS THABS KYI NGO
BO'I ZLA BA BSKYED PAR BSHAD PA'O, ,LUGS 'DI LA NYI MA MI BSKYED
PAR ZLA BA GNYIS BSKYED PA'I ZLA BA GNYIS KHA

@006B DOG 'DRA MI 'DRA MI GSAL YANG DPAL 'BRAS RDO RJES SA BON
GNYIS DKAR DMAR DU BSHAD PAS, ZLA BA GNYIS KYANG DKAR DMAR DU
BYA STE, 'DI 'DRA'I RIGS LA ZLA BA GCIG DMAR PO BYED PA MAN NGAG
SNYI MA LAS BSHAD DO, ,ZLA BA GNYIS BSKYED PA NI

ME LONG LTA BU'I YE SHES LAS BYANG CHUB PA'O, ,DE NAS ZLA BA
GNYIS 'DRES PAS DKAR LA DMAR BA'I MDANGS CAN GYI ZLA BA GCIG TU
GYUR PA NI MNYAM PA NYID KYI YE SHES LAS BYANG CHUB PA'O, ,'DI
GZHUNG GNYIS SU MI GSAL YANG, DPAL 'BRAS RDO

RJE DANG KUN TU BZANG PO'I 'GREL PA GNYIS SU MAN NGAG GSAL BAR
BSTAN PA LTAR RO, ,DE LTAR ZLA BA'I STENG DU H'Um YIG LAS BYUNG
BA'I RDO RJE RTZE LNGA PA DMAR PO BSAMS LA, AOm TIshthA BADZRA
ZHES BRJOD DE, SO SOR RTOG PA'I YE SHES

LAS BYANG CHUB PA'O, ,DE NAS RDO RJE DE LAS PHYOGS BCUR 'OD ZER
'PHROS PA'I RTZE MO LAS BYUNG BA'I DE BZHIN GSHEGS PA RNAMS KYIS
SEMS CAN THAMS CAD SANGS RGYAS SU BYAS PA DE THAMS CAD TSUR 'DUS
NAS RDO RJE LA ZHUGS TE RDO RJE'I

LTE BAR H'Um GIS MTSAN PAR BSAMS LA, AOm BADZRA A'ATMA KONYA Hm,
ZHES BRJOD DE, BYA BA SGRUB PA'I YE SHES LAS BYANG CHUB PA'O,
,ZLA BA RDO RJE H'Um DANG BCAS PA YONGS SU GYUR PA LAS RDO RJE
SEMS DPA' SKU MDOG DKAR PO ZHAL GSUM PHYAG DRUG

PA DANG 'DRA'I RIG MA DANG BCAS PA RIN PO CHE'I RGYAN GYIS
BRGYAN PA, SKU'I BA SPU'I BU GA THAMS CAD LAS 'PHROS PA'I 'OD
ZER GYI RTZE MO LAS BYUNG BA'I THUB PA'I TSOGS RNAMS KYIS KHAMS
GSUM PO THAMS CAD KHYAB PAR MDZAD PA RDO RJE SKYIL KRUNG

@007A *, ,GIS BZHUGS PA, SNGAR BSHAD PA'I KUN BZANG LTA BUR
BSAMS LA, AOm SARBA TA TH'A GA TA YA TH'A TA TH'A A'A Hm, ZHES
BRJOD DO, ,CHOS KYI DBYINGS KYI YE SHES LAS BYANG CHUB PA'O, ,DE
NAS SBYANG GZHI LA BAR DO SKYE BA LEN PA'I PHA MA LTA

BU DANG, 'BRAS BU LA SANGS RGYAS THAMS CAD BSKYED PA'I YAB YUM
THABS SHES GNYIS SU MED PA LTA BU'O, ,SNGAR GZHAL YAS KHANG
BSKYED PAS SNOD KYI ZHING DAG PAR BYAS NAS DA NI BCUD KYI ZHING
DAG PAR BYED PA NI, 'DOD CHAGS CHEN POS 'DUL

BAR BYA BA'I SEMS CAN GYI KHAMS LA GZIGS NAS, YAB YUM SNYOMS PAR
ZHUGS PA'I DGA' BA'I SGRAS RGYAL BA'I TSOGS THAMS CAD SPYAN
DRANGS PA RNAMS BA SPU'I BU GA RNAMS NAS LUS KYI NANG DU GZHUG
GO ,DE NAS DE RNAMS THAMS CAD SPYAN MA LA SOGS

PA BZHI DANG, GZUGS RDO RJE MA LA SOGS PA LNGA STE LHA MO DGUR
GYUR PA'I LHA MO RNAMS RANG GI LUS LAS PHYIR PHYUNG STE YUM GYI
LUS KYI NANG DU GZHUG PAR BYA'O, ,DE NI RTZA RGYUD LAS GSUNGS PA
LTAR RDO RJE 'CHANG SNYOMS 'JUG GI BDE BAS MNYES PAR BYA BA'I

PHYIR DU DE BZHIN GSHEGS PA RNAMS RIG MA DGUR SPRUL PA 'DIR YANG
MDZAD PA'O, ,DE'I PHYIR 'DIR M'A MA K'I DOR NAS CHOS DBYINGS RDO
RJE MA DANG BCAS PA'I LHA MO DGU LA BYED PA NI YE SHES ZHABS YAB
SRAS KYI BZHED PA MIN TE, RTZA RGYUD LAS RIG MA DGU

SPRUL PA LA CHOS DBYINGS RDO RJE MA MED CING, M'A MA K'I YOD
PA'I PHYIR RO, ,DE BZHIN GSHEGS PA RNAMS ZHU BA RDO RJE'I LAM
NAS YUM GYI PADMAR ZHUGS PA'I THIG LE'I PADMA'I DBUS SU GNAS PA
YONGS SU GYUR PA LAS GZHAL YAS KYI KHANG PA DANG, 'JAM

@007B PA'I RDO RJE 'AM MI BSKYOD PAS GTZO MDZAD PA'I LHA BCU
DGU'I DKYIL 'KHOR GRUB PAR BSAM MO, ,LHA RNAMS KYI SKU LAS 'OD
ZER 'PHROS PAS SEMS CAN THAMS CAD BKUG STE SLOB MA 'JUG PA BZHIN
DU ZHUGS PADMAR GNAS PA'I DKYIL 'KHOR GYI

KHYAMS RNAMS SU GNAS PAR BSAM MO, ,RANG GI SKU LAS 'PHROS PA'I
'OD ZER GYIS RNAM SNANG LA SOGS PA'I DE BZHIN GSHEGS PA THAMS
CAD SPYAN DRANGS TE, RANG GI ZHAL NAS BCUG PA RNAMS BYANG CHUB
KYI SEMS ZLA BA'I GZUGS SU GYUR TE,

GSANG BA'I RDO RJE'I DBUS NAS PADMAR SONG BA RNAMS KYIS SEMS CAN
THAMS CAD LA DBANG BSKUR BAS SDIG PA DANG SGRIB PA THAMS CAD DAG
NAS RDO RJE SEMS DPA'I GO 'PHANG THOB PAR GYUR TE, DE RNAMS KYI
MIG LA SOGS PA'I DBANG PO DRUG DANG,

GZUGS LA SOGS PA'I YUL DRUG DANG, 'BYUNG BA BZHI DANG PHUNG PO
LNGA RNAMS RIM PA BZHIN SO SO'I SA BON, KshIm` DZRIm` KHm` GAm`
KAm` SAm` DZA: H'Um` BAm` Hm: KHm` RAm` Lm` Mm` Pm` Tm` BUm`
AAm` DZEAm` KHm` H'Um` YONGS SU GYUR PA LAS, SA SNYING

LA SOGS PA DRUG DANG, GZUGS RDO RJE MA LA SOGS PA DRUG DANG,
SPYAN MA LA SOGS PA BZHI DANG RNAM SNANG LA SOGS PA RIGS LNGA
BSKYED, DE NAS RANG RANG GI SANGS RGYAS KYI ZHING DU BYON PAR
BSAMS LA, RTEN DANG BRTEN PA'I DKYIL

'KHOR BA MI DMIGS PAR BYA'O, ,DE RJES SA BON GYIS NI DBYUNG BAR
BYA ZHES GSUNGS PA'I DON DBANG BSKUR BA'I RJES SU SO SO'I SA BON
GYIS DBYUNG BA STE BSKYED PAR BYA BA YIN GYI, LHA NYER GCIG
BSKYED ZIN PA'I 'OG TU SO SO'I SA BON GYIS

@008A *, ,PADMA LAS PHYIR DBYUNG BA'I DON MIN ZHES SMAN ZHABS
'CHAD PA LTAR LEGS SO, ,DE LA DBYANGS GSAL GNYIS DANG ZLA BA
DKAR DMAR GYIS NI BYANG SEMS DKAR DMAR GNYIS MTSON LA, ZLA BA
GNYIS GCIG TU GYUR BAS NI BYANG SEMS GNYIS

'BAR 'DZAG GI SGO NAS GCIG TU 'DRES PA MTSON NO, ,PHYAG MTSAN SA
BON GNYIS KYIS NI RLUNG SEMS GNYIS DBYER MI PHYED PA MTSON, DE
RNAMS RGYU RDO RJE 'CHANG YAB YUM DU BZHENGS PAS NI, BYANG SEMS
GNYIS KYI 'BAR 'JOG GI MTHU LAS

RLUNG DANG, MI PHYED PA'I SEMS LHAN SKYES KYI BDE STONG GI NGO
BOR SKYES PA MTSON TE, DE NYID NI DKYIL 'KHOR GYI SANGS RGYAS
DANG BYANG CHUB SEMS DPA' THAMS CAD BSKYED PA'I YAB YUM MO, ,DE
LTAR SHES NAS MTSON BYED KYI RIM PA DANG PO

BSGOMS PAS NI MTSON BYA DON GYI RDZOGS PA'I RIM PA RNAMS RGYUD
LA SKYE BA'I DGE RTZA SMIN BYED DU 'GYUR RO, ,DA NAS NAM MKHAR
BZHAG PA'I YI GE LNGAS MTSON PA'I BAR SRID KYIS RDO RJE 'CHANG
YAB YUM SNYOMS PAR 'JUG PA MTHONG NAS YUM GYI CHOS

'BYUNG GI PHYAG RGYA'I NANG 'DIR SEMS CAN GANG GIS ZHUGS PA DA
ZHUGS PA TZAM GYIS 'TSANG RGYA BA YIN PAS NA, NGAS KYANG KUN TU
BZANG PO THOB PAR BYA BA'I PHYIR DU CHOS 'BYUNG DU 'JUG PAR
BYA'O SNYAM DU BSAMS NAS, HO: YIG GNYIS KYI BAR

DU CHUNG PA'I YI GE GSUM YAB KYI ZHAL DU ZHUGS, RIM GYIS BRGYUD
DE RDO RJE'I LAM NAS YUM GYI PADMAR ZHUGS NAS SHES RAB MA'I
CHAGS PA'I RKYEN GYIS ZLA BA ZHU BA'I GZUGS BZHIN DU ZHU BA'I
'OD ZER GYI GZI BYIN GYI MTHUS YAB YUM

@008B GNYIS KA ZLA BA ZHU BA'I GZUGS BZHIN DU ZHU BA'I THIG LER
GNAS PAR BSAM MO, ,DE NAS DE'I RGYUD KYI TSAD MED BZHI'I NGO
BO'I LHA MO PHYOGS BZHIR GNAS PAS, CHOS KYI SKU LAS GZUGS KYI
SKUR BZHENGS PA'I DON DU GLUS BSKUL BA NI, SPYAN MAS, SEMS

CAN KHAMS NA GNAS KYI DBANG PHYUG KHYOD NI RDO RJE'I THUGS,
,DGA' BA YID 'ONG DON CHEN 'DOD PAS BDAG LA SKYABS SU GSOL,
,MGON PO GAL TE DE RING BDAG NI GSON PAR MCHIS BZHED NA, ,SEMS
CAN YAB CHEN GNYAN MCHOG BDAG LA DGYES PAR

MDZAD DU GSOL, ,M'A MA K'IS, RDO RJE'I SKU KHYOD BKA' YI 'KHOR
LO SEMS CAN KUN LA PHAN, ,SANGS RGYAS DON DU BYANG CHUB DON DAM
RJES SU PHAN STON PA, ,MGON PO GAL TE DE RING BDAG NI GSON PAR
MCHIS BZHED NA, ,'DOD CHAGS DAM TSIG

CHAGS PAS BDAG LA DGYES PAR MDZAD DU GSOL, ,GOS DKAR MOS, KHYOD
NI RDO RJE'I GSUNG STE KUN LA PHAN ZHING THUGS BRTZE BA, ,'JIG
RTEN DAG GI DGOS PA'I DON MDZAD PA LA RTAG TU BRTZON, ,MGON PO
GAL TE DE RING BDAG NI GSON PAR MCHIS

BZHED NA, ,RAB DGA'I SPYOD PA KUN TU BZANG PAS BDAG LA DGYES PAR
MDZOD, ,SGROL MAS, KHYOD NI RDO RJE 'DOD PA DAM TSIG MCHOG GI
PHAN DON CHE, ,YANG DAG RDZOGS SANGS RGYAS KYI GDUNG MCHOG
MNYAM
PA NYID GZIGS PA, ,MGON PO GAL TE

DE RING BDAG NI GSON PAR MCHIS BZHED NA, ,YON TAN RIN CHEN MANG
PO'I GTER GYUR BDAG LA DGYES PAR MDZOD, ,CES BSKUL BAR BSAM MO,
,SGRUB THABS KUN BZANG DANG BZHI BRGYA LNGA BCU PA LAS, TSIGS
BCAD BZHI LHA MO BZHI DANG SO SOR SBYAR

@009A *, ,BA MI GSAL LA, 'GREL PA PHAL CHE BAS RDO RJE'I THUGS
ZHES PA DANG, RDO RJE'I SKU KHYOD CES PA LA BSAMS NAS, TSIGS
BCAD DANG PO M'A MA K'I DANG, GNYIS PA SPYAN MA LA SBYOR MOD
KYANG RTZA RGYUD LAS TSIGS BCAD GNYIS PA M'A MA K'I

DANG SBYAR BA DANG SGRUB THABS KUN TU BZANG PO LAS KYANG 'DI
LTAR SPYAN MA LA SOGS PA'I LHA MO'I DBYANGS KYI SGRAS BSKUL BAR
BSAM, SEMS CAN KHAMS NA GNAS KYI DBANG PHYUG KHYOD NI RDO RJE'I
THUGS, ,ZHES BSKUL BA LA SPYAN MA DANG POR

GSUNGS PAS 'PHAGS LUGS DANG MTHUN PAR BYAS PAS CHOG GAM SNYAM
MO, ,DE LTAR LHA MO BZHIS GLUS BSKUL BAS CHOS THAMS CAD SGYU MA
LTA BUR RTOGS NAS ZLA BA ZHU BA LTA BU'I THIG LE DE NYID YONGS
SU GYUR PA LAS RAL GRI'I CHANG ZUNGS

LA Mm GYIS MTSAN PA GNYIS SU GYUR TE, DE LAS 'OD ZER KHA DOG SNA
LNGA 'PHROS PAS PHYOGS BCU'I SANGS RGYAS DANG BYANG CHUB SEMS
DPA' THAMS CAD SPYAN DRANGS NAS, RAL GRI'I NANG DU BCUG PA YONGS
SU GYUR PA LAS RANG NYID BCOM LDAN 'DAS

'JAM PA'I RDO RJE SKU MDOG DANG RTZA ZHAL GUR KUM BZANG PO LTAR
DMAR SER, GA-YAS ZHAL SNGO BA, GA-YON ZHAL DKAR BA, RTZA BA'I
PHYAG GNYIS KYIS RANG DANG 'DRA BA'I YUM LA 'KHYUD PA, PHYAG
GA-YAS GNYIS KYIS RAL GRI DANG MDA', GA-YON

GNYIS KYIS AUTPAL SNGON PO DANG GZHU 'DZIN PA, ZHAL GSUM PHYAG
DRUG PA GZHON NU LO BRGYAD LON PA'I RNAM PA CAN, RAL PA'I ZUR
PHUD LNGA DANG LDAN PA, MTSAN BZANG PO SO GNYIS DANG, DPE BYAD
BRGYAD CUS BRGYAN CING, SGEG PA'I

@009B NYAMS DANG LDAN PA, RIN PO CHE'I PHYAG GDUNG DANG, DPUNG
RGYAN DANG, SKA RAGS DANG, MU TIG GI DO SHAL DANG, ZHABS GDUB LA
SOGS PA'I RGYAN RNAM PA SNA TSOGS PAS BRGYAN PA, SNA TSOGS PADMA
DANG ZLA BA'I DBUS NA SEMS DPA'I SKYIL MO KRUNG GIS

BZHUGS SHING, NYI MA LTAR SNANG BA'I GZI BRJID MTHA' YAS PA DANG
LDAN PA, SKU LAS BYUNG BA'I 'OD ZER GYI RTZE MO LAS SANGS RGYAS
DANG, LHA MO DANG, SEMS DPA' DANG, KHRO BO'I TSOGS SPROS PA
RNAMS KYIS NAM MKHA'I DBYINGS THAMS CAD 'GENGS

PAR BYED PAS MDZES PAR BYED PAR BSAM MO, ,DE NAS PHYI NANG GI
GZUNG 'DZIN GYIS BSDUS PA'I CHOS THAMS CAD DON DAM PAR MTSAN
NYID THAMS CAD KYIS STONG PA NAM MKHA' LTA BU'I DON RTOGS PA
NYID 'JAM DBYANGS KYI SKUR SHAR BAS SRID ZHI'I

MTHA' LA MI GNAS PA'I NGO BOR BSAMS LA, AOm DHARM'A DH'A TU SVA
BH'A WA A'ATMA KONYAHm, ZHES BRJOD DO, ,'DI NI BSNYEN PA'I YAN
LAG CHUNG NGU DANG RGYU MTHUN PA'I 'BRAS BU CHUNG NGU'O, ,DE LA
NAM MKHA'I YI GE LNGA YAB YUM GYI MNGAL DU 'JUG PA NA, GZHI

LA BAR SRID MA'I MNGAL DU 'JUG PA DANG, 'BRAS BU LA LONGS SKU MA
DAG PA'I GDUL BYA 'DUL BA'I DON DU SPRUL SKU 'DZIN PAR MDZAD PA
MTSON PA LTAR BSGOM MO, ,YI GE DANG YAB YUM ZHU BA'I THIG LE NI,
'OD GSAL GYI DBYINGS LA ZHUGS

PA'I CHOS SKU DANG, DE LAS LHA MO'I GLUS BSKUL NAS 'BRAS BU RDO
RJE 'DZIN PA'I SKUR BZHENGS PA NI, GZHI LA MNGAL DU ZHUGS PA DE
'BYUNG BA BZHI GA 'PHEL BAR BYED PA DANG, 'BRAS BU LA TSAD MED
BZHIS ZHI RKYANG GI DBYINGS LA GNAS PA 'GOG PA MTSON PA'O, ,

@010A *, ,DE NAS RANG GI MIG GNYIS SU ZLA BA RE RE LA KshIm DKAR
PO GNAS PA YONGS SU GYUR PA LAS 'KHOR LO KshIm GIS MTSAN PA, DE
LAS 'OD ZER 'PHROS PAS DE BZHIN GSHEGS PA RNAMS SPYAN DRANGS TE,
DAR BCUG PA LAS SA SNYING RNAM SNANG DANG

'DRA BA BSKYED LA, MIG BYIN GYIS BRLAB PA'O, ,DE BZHIN DU SNA
BUG GNYIS DANG RNA BA DAG DANG LCE'I DBUS DANG DPRAL BA'I THOD
PA'I NANG DANG, LTE BAR ZLA GDAN LA GNAS PA'I DZIm LA SOGS PA'I
SA BON RANG GI LHA'I KHA DOG DANG MTHUN PA YONGS SU GYUR PA LAS,

RDO RJE DANG RIN PO CHE CHA DGU PA DANG PADMA DANG RAL GRI DANG,
RDO RJE RNAMS KYI LTE BAR SA BON DE DAG GIS MTSAN PA LAS 'OD ZER
GYI SPRO BSDU SNGAR LTAR BYAS PA LAS, PHYAG RDOR DANG NAM SNYING
DANG 'JIG RTEN DBANG PHYUG DANG SGRIB SEL DANG KUN TU BZANG PO
RNAMS

RIM PA BZHIN DU MI BSKYOD PA DANG, RNAM SNANG DANG, RIN 'BYUNG
DANG, 'OD DPAG MED DANG, DON GRUB DANG, SNGAR BSHAD PA'I KUN
BZANG DANG 'DRA BAR BSKYED LA, RNA BA SOGS BYIN GYIS BRLAB PA'O,
,'DI NI NYE BAR SGRUB PA'I YAN LAG DANG, RNAM SMIN GYI

'BRAS BU CHUNG NGU'O, ,DE NAS RANG GI SNYING GAR ZLA BA'I DKYIL
'KHOR GYI STENG DU H'Um LAS BYUNG BA'I RDO RJE RTZE LNGA PA'I
LTE BA'I NANG DU H'Um GIS MTSAN PA YONGS SU GYUR PA LAS THUGS
RDO RJE MI BSKYOD PA BSKYED LA, DE'I THUGS KAR ZLA BA LA GNAS
PA'I RDO RJE SNGON

PO'I LTE BA LA H'Um YIG SNGON PO BSAM MO, ,SA BON DE'I 'OD ZER
LAS BYUNG BA'I SHES RAB DAM PA GZUGS RDO RJE MA LA SOGS PA'I RIG
MA BCUS, PHYOGS BCU'I SANGS RGYAS THAMS CAD KYI THUGS KA NA
BZHUGS PA'I THUGS RDO RJE RNAMS LA, RIG MA DANG

@010B 'DUS TE MNYAM PAR SBYOR BA'I MCHOD PAS MCHOD NAS, RANG GI
SEMS THUGS RDO RJER BYIN GYIS RLOB PA'I DON DU, DPAL LDAN RDO
RJE THUGS 'CHANG BA, ,RDO RJE MI PHYED GSUM BSGOMS PAS, ,DENG
BDAG BYIN GYIS BRLABS NAS SU, ,RDO RJE THUGS KYI MDZAD DU

GSOL, ,PHYOGS BCUR BZHUGS PA'I SANGS RGYAS RNAMS, ,RDO RJE MI
PHYED GSUM BSGOMS PAS, ,DENG BDAG BYIN GYIS BRLABS NAS SU, ,RDO
RJE THUGS KYIS MDZAD DU GSOL, ,ZHES PHYI NANG GI THUGS RDO RJE
LA GSOL BA BTAB PAS, RANG GI SEMS

THUGS RDO RJER MDZAD PAR BSAMS LA, AOm SARBA TA TH'A GA TA
TZITTA BADZRA SVA BH'A WA A'ATMA KONYA Hm ZHES BRJOD LA, DE
BZHIN GSHEGS PA THAMS CAD KYI THUGS RDO RJE'I NGO BO NGA'O SNYAM
PA'I NGA RGYAL GZUNG NGO, ,DE NAS MGRIN PAR ZLA BA'I DKYIL 'KHOR
GYI STENG

DU A'A: LAS BYUNG BA'I GSUNG RDO RJE 'OD DPAG TU MED PA BSKYED
LA, DE'I THUGS KAR ZLA BA LA GNAS PA'I PADMA DMAR PO'I LTE BA LA
A'A: YIG DMAR PO BSAM MO, ,SA BON DE'I 'OD ZER LAS BYUNG BA'I
GZUGS RDO RJE MA LA SOGS PAS PHYOGS BCU'I SANGS

RGYAS THAMS CAD KYI MGRIN PAR BZHUGS PA'I GSUNG RDO RJE RNAMS LA
RIG MA DANG 'DUS TE MNYAM PAR SBYOR BA'I MCHOD PAS MCHOD NAS,
RANG GI NGAG GSUNG RDO RJER BYIN GYIS BRLAB PA'I DON DU, CHOS
KYI GSUNG LAM DPAL LDAN PA, ,RDO RJE MI PHYED

GSUM BSGOMS PAS, ,DENG BDAG BYIN GYIS BRLABS NAS SU, ,RDO RJE
GSUNG GIS MDZAD DU GSOL, ,PHYOGS BCUR BZHUGS PA'I SANGS RGYAS
RNAMS, ,RDO RJE MI PHYED GSUM BSGOMS PAS, ,DENG BDAG BYIN GYIS
BRLABS NAS SU, ,RDO RJE GSUNG
@011A *, ,GIS MDZAD DU GSOL, ,ZHES PHYI NANG GI GSUNG RDO RJE LA
GSOL BA BTAB PAS, RANG GI NGAG GSUNG RDO RJER MDZAD PAR BSAMS
LA, AOm SARBA TA TH'A GA TA W'A KA BADZRA SVA BH'A WA A'A TMA
KONYA HAm, ZHES BRJOD LA, DE BZHIN GSHEGS PA

THAMS CAD KYI GSUNG RDO RJE'I NGO BO NGA'O SNYAM DU NGA RGYAL
GZUNG NGO, ,DE NAS RANG GI SPYI BOR ZLA BA'I DKYIL 'KHOR GYI
STENG DU AOm LAS BYUNG BA'I SKU RDO RJE RNAM PAR SNANG MDZAD
BSKYED LA, DE'I THUGS KAR ZLA BA LA GNAS PA'I 'KHOR LO DKAR PO'I
LTE BA LA AOm YIG DKAR

PO BSAM MO, ,SA BON DE'I 'OD ZER LAS BYUNG BA'I GZUGS RDO RJE MA
LA SOGS PAS PHYOGS BCU'I SANGS RGYAS THAMS CAD KYI SPYI BO NA
BZHUGS PA'I SKU RDO RJE RNAMS LA RIG MA DANG 'DUS TE MNYAM PAR
SBYOR BA'I MCHOD PAS MCHOD NAS, RANG GI LUS SKU RDO

RJER BYIN GYIS BRLAB PA'I DON DU, DPAL LDAN SANGS RGYAS SKU
'CHANG BA, ,RDO RJE MI PHYED GSUM BSGOMS PAS, ,DENG BDAG BYIN
GYIS BRLABS NAS SU, ,RDO RJE SKUS NI MDZAD DU GSOL, ,PHYOGS BCUR
BZHUGS PA'I SANGS RGYAS RNAMS, ,RDO RJE MI PHYED GSUM

BSGOMS PAS, ,DENG BDAG BYIN GYIS BRLABS NAS SU, ,RDO RJE SKUS NI
MDZAD DU GSOL, ,ZHES PHYI NANG GI SKU RDO RJE LA GSOL BA BTAB
PAS, RANG GI LUS SKU RDO RJER MDZAD PAR BSAMS LA, AOm HAm,

ZHES BRJOD LA, DE BZHIN GSHEGS PA THAMS CAD KYI SKU RDO RJE'I
NGO BO NGA'O SNYAM DU NGA RGYAL GZUNG NGO, ,'DIR RDO RJE GSUM
SPYAN DRANGS NAS BSTIM PA SOGS NI SH'ANTI PA DANG, THA GA NA
DANG, DPAL 'BRAS RDO RJE LA SOGS PAS BSHAD PA LTAR BYAS SO, ,

@011B RDO RJE GSUM YANG DON DAM PAR MTSAN NYID THAMS CAD DANG
LDAN PA'I STONG PA NYID DU BSAM MO, ,DE NAS THUGS RDO RJE DANG
GSUNG RDO RJE'I BAR DU ZLA BA'I DKYIL 'KHOR GYI STENG DU MAm LAS
BYUNG BA'I RAL BRI CHAD ZUNGS LA MAm GYIS MTSAN PA YONGS SU GYUR
PA LAS,

RANG DANG 'DRA BA'I YE SHES SEMS DPA'I THUGS KAR ZLA BA LA GNAS
PA'I MAm DMAR SER 'OD 'PHRO BA BSAMS TE, 'DI NI SGRUB PA'I YAN
LAG DANG SKYES BU BYED PA'I 'BRAS BU CHUNG NGU'O, ,DE NAS YE
SHES SEMS DPA'I THUGS KA'I MAm LAS 'OD ZER 'PHROS PAS

PHYOGS BCU'I RGYAL BA THAMS CAD BSKUL NAS, SPYAN DRANGS PA LA
MCHOD NAS, DBANG BSKUR BAR GSOL BA BTAB PAS, SANGS RGYAS THAMS
CAD KYI SKU LAS SKYES PA'I 'OD ZER LAS BYUNG BA'I SPYAN MA LA
SOGS PA YE SHES KYI BDUD RTZIS GANG BA'I

BUM PA THOGS PA RNAMS KYIS RANG GI SPYI BO NAS DBANG BSKUR, CHU
LHAG MA SPYI GTZUG TU GNAS PA YONGS SU GYUR PA LAS MI BSKYOD PAS
DBU BRGYAN PAR BSAM ZHING, DBANG GI LHA RNAMS KYANG RANG GI LUS
KYI NANG DU THIM PAR BSAM MO, ,'DI NI SGRUB PA CHEN

PO'I YAN LAG DANG DBANG GI 'BRAS BU CHUNG NGU'O, ,BSNYEN SGRUB
YAN LAG BZHI TSAR GCIG CHENG BA'I BSKYED CHOG LA SBYAR BA DANG,
LHA RE RE LA SBYOR BA GNYIS LAS 'DIR NI PHYI MA LTAR YIN LA,
DE'ANG YAB KYI BZHI CHUNG NGU DANG, YUM GYI BZHI 'BRING DANG

'KHOR GYI BZHI CHEN POR MDZAD PA NI YAB RKYANG PA'I DBANG DU
MDZAD PA NI, THA MAL PA'I SNANG ZHEN 'GOG PA LA NUS PA CHUNG BA
DANG, DE'I STENG DU YUM GYI BZHI BSNAN PAS 'BRING DANG, DE'I
STENG DU 'KHOR GYI BZHI BSNAN PAS NUS PA CHE BA'I DON NO,
,BSNYEN

@012A *, ,PA'I DON NI NYE BA YIN NO, ,DE'ANG YAB YUM DANG 'KHOR
BSKYED PA GSUM GYIS ZAB GSAL GNYIS SU MED PA'I YE SHES KYI SKU
SGRUB PA LA NYE BAR BYED PAS NA BSNYEN PA'O, ,LHA GSUM PO RANG
RANG GIS SKYE MCHED, ZHAL GSUM PHYAG

DRUG PA'I LHA DANG, RIGS MTHUN PAS RGYU MTHUN PA'I 'BRAS BU'O,
,SKYE MCHED BYIN GYIS BRLAB PA GSUM NI SGRUB PA DANG, NYA BAS NA
NYE BAR BSGRUB PA'O, ,SNGON GYI LAS KYI RNAM SMIN MIG SOGS 'GRUB
PA DANG 'DRA BAS NA RNAM SMIN GYI 'BRAS BUR

BTAGS SO, ,SKU GSUNG THUGS BYIN GYIS BRLAB PA NI, LUS NGAG YID
GSUM CHOS LONGS SPRUL GSUM GYI SKU'I NGO BO NYID DU BSGRUB PAS
SGRUB PA'O, ,SEMS CAN GYI DON BYED PA'I 'BRAS BU BSGRUB PAS NA
SKYES BU BYED 'BRAS SO, ,GZHAN DON BSGRUB

PA LA'ANG SANGS RGYAS BYANG SEMS KYI DBANG BSKUR NA YIN GYI, MA
BSKUR NA MA YIN PAS, DBANG BSKUR RGYAS GDAB GSUM NI SGRUB PA
CHEN PO'O, ,YAN LAG CES PA BZHI'I DON NI GSUM PA DER RDZOGS PAR
BSKYED PA'I CHA SHAS RE RE'O, ,YUM

GYI BSNYEN SGRUB YAN LAG BZHI'I BSNYEN PA'I YAN LAG LA, KUN
BZANG LAS, DE BZHIN RANG GI LHA 'DRA LHA SNYING POS, ,SPRUL PA'I
RIG MA NYID NI YANG DAG LTA, ,ZHES SNYING PO MAm GYIS YAB BZHIN
DU BSKYED PA DANG, SKU MDOG SOGS YAB DANG 'DRA

BAR BSKYED PAR GSUNGS LA, KUN TU BZANG PO DANG BZHI BRGYA LNGA
BCU PA LAS KYANG DE LAS GSAL BAR MA GSUNGS SO, ,DE BZHIN ZHES
PA'I DON LA 'GREL PA GZHAN MANG POS SEMS CAN LA DBANG BSKUR BA
MA GTOGS PA RGYU RDO RJE 'DZIN PA MNGON

@012B BYANG LNGA LAS BSKYED PA DANG, BAR DO'I YI GE ZHUGS NAS
ZHU BA GLUS BSKUL NAS 'DIR SKYED PAR BYED, 'GREL PA KHA CIG GIS
SNGAR 'JAM RDOR BSKYED PA'I SKABS SU PHYAG GNYIS KYIS RIG MA LA
'KHYUD PA ZHES GSUNGS PAS, SNGAR YAB DANG MNYAM

DU BSKYED NAS 'DIR SLAR YANG SGOM PAR BYED LA, DE BZHIN GYI DON
YANG YAB LA CHO GA GSUM BSKYED BYAS PA BZHIN DU, BSKYED PA'I DON
DU 'CHAD DO, ,'DIR PHYI MA BZHIN BYED DE, ME TOG GI COD PAN DANG
NU MA RGYAS PA SOGS MA GTOGS PA SNGAR YAB

DANG 'DRA BAR BSKYED PA 'DIR YANG GSAL 'DEBS PA DANG, SKYE
MCHED DRUG DANG, SKU GSUNG THUGS SNGAR BZHIN BYIN GYIS RLOB PA
DANG, SNGAR BZHIN DBANG BSKUR NAS RGYAS 'DEBS PA NI YUM GYI
BSNYEN SGRUB BZHI DANG 'BRAS BU BZHI BAR MA'O, ,DE NAS  

YUM GYI SPYI BO NAS NU MA'I BAR DU RNAM SNANG GI NGO BO AOm DKAR
PO, NU MA GNYIS KYI DBUS SNYING GA NAS LTE BA'I BAR DU MI BSKYOD
PA'I NGO BO H'Um SNGON PO, LTE BA NAS GSANG BA'I PADMA'I BAR DU
RIN 'BYUNG GI NGO BO SV'A SER PO, GSANG BA'I PADMA NAS

BRLA'I RTZA BA'I BAR DU 'OD DPAG MED KYI NGO BO A'A: DMAR PO,
BRLA'I RTZA BA NAS RKANG MTHIL GYI BAR DU DON GRUB KYI NGO BO
H'A LJANG GU STE, YI GE LNGA LAS RIGS LNGA'I NGO BO'I 'OD ZER
GYI TSOGS 'PHRO BAS SA GSUM PO THAMS CAD KHYAB PAR BYED PAS

LUS BYIN GYIS BRLAB PAR BSAM MO, ,YAB KYI GSANG GNAS MI DMIGS
PA'I NGANG LAS H'Um LAS BYUNG BA'I RDO RJE RTZE GCIG PA NOR BU
MAm MAm LAS SKYES PA'I BUG PHAt KYIS BKAG PA, YUM GYI GSANG
GSANG GNAS MI DMIGS PA LAS A'A:

@013A *, ,LAS SKYES PA'I SNA TSOGS PADMA'I LTE BA DANG, H'Um LAS
SKYES PA'I PADMA 'DAB MA BRGYAD BSAM STE, TZUMBHA NA DANG 'KHYUD
PA SOGS SNGON DU 'GRO BAS DGA' BA CHEN PO BSKYED NAS, DON DAM
PA'I YUL LA KUN TU CHAGS PA'I BDE STONG DBYER

MI PHYED PA'I TING NGE 'DZIN BSKYED PA'I MTHAR AOm SARBA TA THA
GA AA NU R'A GA nA BADZRA SVA BH'A WA A'ATMA KONYA HAm, ZHES
BRJOD LA DE BZHIN GSHEGS PA THAMS CAD KYI RJES SU CHAGS PA'I RDO
RJE'I RANG BZHIN NGA YIN NO SNYAM DU RJES CHAGS KYI NGA RGYAL
GZUNG STE DANG PO

SBYOR BA'I TING NGE 'DZIN TO, ,DE NAS RANG GI THUGS KA'I YE SHES
SEMS DPA'I THUGS KA'I SA BON MAm LAS 'OD ZER 'PHROS PAS PHYOGS
BCU'I SANGS RGYAS THAMS CAD SPYAN DRANGS TE, RANG GI ZHAL DU
ZHUGS PA RNAMS ZHU BA RDO RJE'I LAM NAS YUM

GYI PADMAR ZHUGS TE GNAS PA'I THIG LE RANG GI SNYING PO MAm DMAR
SER DU GYUR, DE YONGS SU GYUR PA LAS MI BSKYOD PAS GTZO BYAS
PA'I LHA BCU DGU'I GZUGS RDZOGS PAR BSAM MO, ,DE NAS BADZRA DHRi
KA CES BRJOD PAS MI BSKYOD PA SNGON PO SNGO DKAR DMAR

BA'I ZHAL GSUM PHYAG DRUG GI DANG PO GNYIS KYIS RANG 'DRA'I YUM
LA 'KHYUD CING, GA-YAS LHAG MA GNYIS NA RDO RJE DANG RAL GRI,
GA-YON 'OG MA GNYIS NA PADMA DANG RIN PO CHE BSNAMS PA, PADMA
NAS PHYUNG PHYOGS BCUR 'PHROS, SEMS CAN RNAMS KYI

RNAM SHES KYI PHUNG PO DANG ZHE SDANG SBYANGS, SPRUL PA RNAMS
'DUS TE MI BSKYOD PA YAB YUM GYI SKU GCIG TU GYUR PA DANG, GTZO
BO YAB YUM LA CHU LA 'O MA 'DRES PA BZHIN DU ZHUGS PAR GYUR,
PHYAG DANG PO GNYIS KYIS RANG 'DRA'I YUM DANG YAB

@013B LA 'KHYUD PA DANG PADMA NAS PHYUNG STE PHYOGS BCUR 'PHRO
BA DANG, SPRUL PA RNAMS 'DUS TE MI BSKYOD PA YAB YUM GYI SKU
GCIG TU GYUR PA SOGS NI LHAG MA KUN LA SBYAR RO, ,DZI NA DZI KA
GIS RNAM SNANG DKAR PO DKAR SNGO DMAR BA'I ZHAL GSUM PHYAG DRUG
GI

GA-YAS LHAG MA GNYIS 'KHOR LO DKAR PO DANG RAL GRI, GA-YON 'OG
MA GNYIS PADMA DANG RIN PO CHE 'DZIN PA SPROS, GZUGS PHUNG DANG
GTI MUG SBYANGS TE GZHAL YAS KHANG NANG MA'I SHAR GYI PAD ZLA'I
GDAN LA 'KHOD, RATNA DHRi KA GIS RIN 'BYUNG

SER PO SER SNGO DKAR BA'I ZHAL GSUM PHYAG DRUG GI GA-YAS GNYIS
RIN PO CHE LJANG GU DANG RAL GRI, GA-YON GNYIS PADMA DANG 'KHOR
LO 'DZIN PA SPROS, TSOR PHUNG DANG NGA RGYAL DANG SER SNA
SBYANGS, LHOR PAD NYI LA 'KHOD, AA RO LI KA GIS 'OD DPAG

MED DMAR PO DMAR SNGO DKAR BA'I ZHAL GSUM PHYAG DRUG GI GA-YAS
GNYIS PADMA DMAR PO DANG RAL GRI, GA-YON GNYIS 'KHOR LO DANG RIN
PO CHE 'DZIN PA SPROS, 'DU SHES DANG 'DOD CHAGS SBYANGS, NUB TU
PAD NYI LA 'KHOD, PRADZNY'A DHRi KA GIS DON GRUB LJANG

GU LJANG SNGO DKAR BA'I ZHAL GSUM PHYAG DRUG GI GA-YAS GNYIS RAL
GRI DANG 'KHOR LO, GA-YON GNYIS PADMA DANG RIN PO CHE 'DZIN PA
SPROS, 'DU BYED KYI PHUNG PO DANG PHRAG DOG SBYANGS, BYANG DU
PAD NYI LA 'KHOD, RNAM SNANG NI ZLA BA'I 'OD DANG LDAN ZHING,
RIN 'BYUNG

SOGS GSUM NI NYI MA'I 'OD CAN NO, ,MO HA RA TIS SPYAN MA RNAM
SNANG DANG 'DRA BA SPROS, SEMS CAN RNAMS KYI SA'I KHAMS SBYANGS,
SNYING RJE TSAD MED LA BKOD, SHAR LHO'I GRAR 'KHOD, DVE shA RA
TIS M'A MA KI MI BSKYOD PA LTA BU LA KHYAD PAR GA-YAS

@014A *, ,GNYIS PAS AUTPALA DMAR PO 'DZIN PA SPROS, CHU'I KHAMS
SBYANGS, BYAMS PA TSAD MED LA BKOD, LHO NUB TU 'KHOD, R'A GA RA
TIS GOS DKAR MO 'OD DPAG MED LTA BU SPROS, ME'I KHAMS SBYANGS,
DGA' BA TSAD MED LA BKOD

NUB BYANG DU BKOD, BADZRE R'A TIS SGRON MA RIN 'BYUNG LTA BU LA
GA-YAS GNYIS AUTPALA SER PO KHA BYE BA DANG RAL GRI, GA-YON
GNYIS PADMA DANG RIN PO CHE 'DZIN PA SPROS, SEMS CAN RNAMS KYI
RLUNG GI KHAMS SBYANGS, BTANG SNYOMS TSAD MED LA BKOD, BYANG
SHAR

GYI GRVAR BKOD, AOm A'A: H'Um GIS GZUGS RDO RJE MA RNAM SNANG
LTA BU LA GA-YAS PAS ME LONG 'DZIN PA SA SNYING GIS 'KHYUD PA
SPROS, SEMS CAN RNAMS KYI GZUGS KYI SKYE MCHED DANG SER SNA
SBYANGS, PHYI'I ME MTSAMS KYI GRVAR 'KHOD, 'BYIN SNGAGS NI

LHAG MA LA'ANG SBYAR RO, ,SGRA RDO RJE MA MI BSKYOD PA LTA BU
LA, GA-YAS GNYIS PAS PI WANG 'DZIN PA, PHYAG RDOR GYIS 'KHYUD PA
SPROS, SGRA DANG TSUL 'CHAL SBYANGS, LHO NUB TU 'KHOD, DRI RDO
RJE MA RIN 'BYUNG LTA BU LA GA-YAS GNYIS PAS DRI'I DUNG PHOR

DANG, GA-YON GNYIS PADMA DANG 'KHOR LO 'DZIN PA NAM SNYING GIS
'KHYUD PA SPROS, DRI DANG KHONG KHRO SBYANGS, NUB BYANG DU
'KHOD, RO RDO RJE MA 'OD DPAG MED LTA BU LA GA-YAS GNYIS PAS
BDUD RTZIS BKANG BA'I THOD PA DANG, GA-YON GNYIS 'KHOR LO

DANG RIN PO CHE 'DZIN PA 'JIG RTEN DBANG PHYUG GIS 'KHYUD PA
SPROS, RO DANG LE LO SBYANGS, BYANG SHAR DU 'KHOD, REG BYA RDO
RJE MA DON GRUB LTA BU LA GA-YAS GNYIS PAS GOS 'DZIN PA, SGRIB
SEL GYIS 'KHYUD PA SPROS, REG BYA DANG RNAM GA-YENG

@014B SBYANGS, SHAR SGO'I BYANG DU 'KHOD, CHOS DBYINGS RDO RJE
MA RDOR SEMS LTA BU LA GA-YAS GNYIS PAS CHOS 'BYUNG GI MTSAN MA
'DZIN PA KUN BZANG GIS 'KHYUD PA SPROS, CHOS KYI SKYE MCHED DANG
SHES 'CHAL SBYANGS, SHAR SGO'I LHOR 'KHOD, LHA MO

DRUG PO'I GA-YAS GSUM PA NA RAL GRI DANG, DANG PO GNYIS DANG THA
MA GNYIS TE, BZHI'I GA-YON GNYIS KYIS PADMA DANG RIN PO CHE
'DZIN PA'O, ,SA SNYING SOGS DRUG LA DPAL 'BRAS RDO RJES SA
SNYING GI GA-YAS GNYIS PAS NOR BU'I RGYAL MTSAN 'DZIN PA

DANG, SGRIB SEL GYIS GA-YAS GNYIS ZHU BA'I PHYAG RGYA MDZAD PAR
BSHAD KYANG, 'GREL PA GZHAN RNAMS KYI LUGS RNAM SNANG MI BSKYOD
PA, RIN 'BYUNG, 'OD DPAG MED, DON GRUB, RDOR SEMS DRUG DANG 'DRA
BAR BZHED PAS, 'DIR DE BZHIN DU BYA'O, ,DE BZHIN

GSHEGS PA LNGA RDO RJE'I SKYIL KRUNG DANG, YUM DRUG SEMS DPA'I
SKYIL KRUNG GIS BZHUGS PA, THAMS CAD KYANG SPYI BO'I RAL PA'I
TSOGS KYI STENG NA MRGAD DANG AINDA N'I LA DANG, PADMA R'A GA LA
SOGS PA NOR BUS SPRAS PA'I COD PAN DANG, DZAMBU CHU BO'I

GSER DANG, MU TIG DANG, NOR BUS SPRAS PA'I DO SHAL DANG, DPUNG
RGYAN DANG, SKA RAGS DANG, PHYAG GDUB DANG ZHABS GDUB LA SOGS
PA'I RIN PO CHE'I RGYAN SNA TSOGS PA DANG, DAR GYI NA BZAS SKU
LA BRGYAN PA'I 'OD ZER GYIS PHYOGS KUN TU 'GENGS

PAR MDZAD PA'O, ,Y'A M'ANTA KRATA KYIS GSHIN RJE MTHAR BYED MI
BSKYOD PA LTA BU LA KHYAD PAR GA-YAS GNYIS PAS THO BA 'DZIN PA
SPROS, MA DAD PA DANG PHUNG PO'I BDUD BCOM, SPRUL PA RNAMS GCIG
TU 'DUS, GSHIN RJE MTHAR BYED YAB

@015A *, ,YUM GYI SKU GCIG TU GYUR PA, SHAR SGO'I SNA TSOGS
PADMA DANG NYI MA'I GDAN LA GA-YON BRKYANG GI STABS KYIS 'KHOD,
DE BZHIN DU SBYAR LA, PRA DZNY'A NTA TRiTA KYIS SHES RAB MTHAR
BYED RNAM SNANG LTA BU LA GA-YAS PAS DBYUG PA 'DZIN

PA SPROS, LE LO DANG NYON MONGS PA'I BDUD BCOM LHO SGOR 'KHOD,
PADM'ANTA KRi TA KYIS PADMA MTHAR BYED 'OD DPAG MED LTA BU
SPROS, BRJED NGAS DANG 'CHI BDAG GI BDUD BCOM, NUB SGOR 'KHOD,
BIGHN'ANTA KRi TA KYIS BDUD RTZI 'KHYIL PA MI

BSKYOD PA LTA BU LA, GA-YAS GNYIS PAS SNA TSOGS RDO RJE 'DZIN PA
SPROS, RNAM GA-YENG DANG LHA'I BU'I BDUD BCOM, BYANG SGOR 'KHOD,
THAMS CAD KYI PHYAG DANG PO GNYIS KYIS RIM PA BZHIN DU RANG
'DRA'I RO LANGS MA DANG, GZHAN GYIS

MI THUB MA DANG, KHRO GNYER CAN MA DANG, RAL GCIG MA LA 'KHYUD
PA'O, ,KHRO BO DANG KHRO MO THAMS CAD KYANG 'JIGS PA'I 'OD ZER
PHYOGS BCUR 'PHRO ZHING DRAG PO'I RIGS DPAG TU MED PA 'PHRO BA,
DBU SKRA KHAM SER GYEN DU BRDZES PA, GSUS

PA 'PHYANG BA, SPYAN DMAR ZHING ZLUM PA, SMIN MA DANG SMA RA
DMAR SER 'BAR BA, STAG GI PAGS PA'I SHAM THABS CAN, SPRUL MTHA'
YAS SNGON POS DBU SKRA BCINGS SHING 'JOG PO DMAR POS RNA RGYAN
BYAS PA, RIGS LDAN KHRA BOS DPUNG PA LA

BRGYAN CING, PADMA DKAR POS MGUL RGYAN BYAS PA, DUNG SKYONG SER
POS LAG GDUB BYAS SHING, STOBS RGYU LJANG GUS MCHOD PHYIR THOGS
BYAS PA, NOR RGYAS KYI BU BDUD RTZI'I KHA DOG LTA BUS SKA RAGS
BYAS SHING, PADMA CHEN PO DKAR POS RKANG

@015B GDUB BYAS PA, ZHAL MCHE BA GTZIGS SHING LJAGS BSKYOD PA'O,
,LHA THAMS CAD ZHAL RE RE LA SPYAN GNYIS GNYIS DANG LDAN ZHING
KHRO MO RNAMS SMA RA MED PA'O, ,'DIR KUN BZANG LAS, DE LTAR
YONGS SU RDZOGS PA'I DKYIL 'KHOR LA, ,DNGOS PO THAMS CAD KYIS NI

BLTAS NAS KYANG, ZHES 'BYUNG BA'I RKANG PA GNYIS PA'I DON SKABS
'DIR SKYE MCHED DRUG DANG, SKU GSUNG THUGS BYIN GYIS BRLAB PA
BYED PA LA, DPAL 'BRAS RDO RJE 'CHAD PA NI MI 'THAD DE, KUN TU
BZANG PO DANG KUN TU BZANG MO GNYIS LAS DE GNYIS

BYIN GYIS RLOB PA MI GSAL YANG, MAR ME MDZAD BZANG POS YE SHES
PA'I DKYIL 'KHOR DAM TSIG PA DANG BSRE BA'I 'OG TU MIG DANG SKU
SOGS BYIN GYIS BRLAB, SNGON BZHIN DBANG BSKUR DE LA BSAM, ,RGYU
MTHUN LA SOGS CHEN PO NYID, ,CES GSAL

BAR GSUNGS PA DANG 'GAL BA'I PHYIR DANG, BSNYEN PA'I YAN LAG MA
RDZOGS PAR NYE SGRUB DANG, SGRUB PA'I YAN LAG BYED PA GO RIMS
'GAL BA'I PHYIR RO, ,DES NA DNGOS PO THAMS CAD KYIS NI ZHES
GSUNGS PA'I DON DKYIL CHOG LAS, RDZOGS PA'I

'KHOR LO BLTAS NAS KYANG, ,KUN NAS RANG GI DNGOS PO YIS, ,ZHES
GSUNGS PA'I DON SH'ANTI PAS, KUN NAS NI RANG RANG GI GNAS DANG,
DNGOS PO YIS ZHES PA RANG RANG GI TSUL GYIS ZHES BSHAD PA LTAR
LHA SO SO'I GNAS NA RANG RANG GI SKU MDOG LA

SOGS PA'I TSUL GYIS BZHUGS PAR BLTA BA'I DON NO, ,DKYIL 'KHOR
RDZOGS PAR BSKYED CING SKYE MCHED SKU GSUNG THUGS BYIN GYIS
BRLABS PA'I LHA RANG CHAS SU LDAN PAR BSGOM PAR 'DOD PA NI LUGS
'DI'I DON GTAN MA YIN NO, ,DE NAS RANG
@016A *, ,GI YE SHES SEMS DPA'I Mm GYI 'OD ZER LCAGS KYU LTA BU
'PHROS PA DANG, YA M'ANTA KRi TA DZA: ZHES BRJOD PAS, GSHIN RJE
GSHED KYIS THUGS KA NAS RANG 'DRA'I KHRO BO SPROS PAS, 'JAM PA'I
RDO RJE'I DKYIL 'KHOR MDUN DU BKUG

PA'I DKYIL 'KHOR PA RNAMS SNYOMS PAR ZHUGS PA'I BDE BA DAM PAS
GANG BAR BSAM MO, ,DE NAS KHRO BO BZHI'I SNGAGS BRJOD PAS, BGEGS
SNGAR YOD BSKRAD CID PHYIS MI 'JUG PA'I DON DU BYIN GYIS BRLAB
PAR BSAMS LA, TZANDAN

DANG, ME TOG SOGS DANG BCAS PA'I MCHOD YON GTZO BO'I SNGAGS KYIS
DBUL LO, ,DE NAS PRADZNY'ANTA KRi TA H'Um GIS DAM TSIG PA RNAMS
LA GZHUG ,PADM'ANTA KRi TA Bm GYIS DAM TSIG PA DANG DBYER MED DU
BCING, BIGHN'ANTA KRi TA HO: SA MNYES

PAR BYAS PA NI BSNYEN PA'I YAN LAG DANG, RGYU MTHUN PA'I 'BRAS
BU CHEN PO'O, ,'KHOR GYI LHA THAMS CAD KYI SKYE MCHED DRUG SNGAR
BZHIN BYIN GYIS RLOB PA NI NYER SGRUB KYI YAN LAG DANG RNAM SMIN
GYI 'BRAS BU CHEN PO'O, ,SNGAR BZHIN SKU

GSUNG THUGS BYIN GYIS BRLAB PA NI, SGRUB PA'I YAN LAG DANG,
SKYES BU BYED PA'I 'BRAS BU CHEN PO'O, ,SNGAR BSHAD PA BZHIN BUM
PA'I CHUS DBANG BSKUR BA'I CHU'I LHAG MA SPYI GTZUG TU GNAS PA
YONGS SU GYUR PA LAS, 'KHOR GYI DE BZHIN

GSHEGS PA BZHI DANG, MA M'A K'I YAB YUM DANG, SGRA RDO RJE MA
YAB YUM DANG, CHOS DBYINGS RDO RJE MA YAB YUM DANG, SHES RAB
MTHAR BYED RNAMS LA MI BSKYOD PA DANG, SPYAN MA YAB YUM DANG,
GZUGS RDO RJE MA YAB YUM DANG,

@016B GSHIN RJE GSHED RNAMS LA RNAM SNANG DANG, GOS DKAR MO YAB
YUM DANG, RO RDO RJE MA YAB YUM DANG, PADMA MTHAR BYED RNAMS LA
'OD DPAG MED DANG, SGROL MA YAB YUM DANG, REG BYA RDO RJE MA YAB
YUM DANG, BGEGS MTHAR BYED RNAMS LA DON

GRUB DANG, DRI RDO RJE MA YAB YUM LA RIN CHEN 'BYUNG LDAN GYIS
DBU BRGYAN PA'O, ,SH'ANTI BA DANG, DPAL 'BRAS RDO RJES 'KHOR
RNAMS LA YE SHES SEMS DPA' 'GOD PAR BSHAD, YAB SRAS GNYIS KYI
GZHUNG NAS MA BSHAD PA BZHIN DU PAndI TA GZHAN

RNAMS KYIS KYANG MA BSHAD DO, ,LHA 'BYIN PA'I SKABS SU KHRO BO
BZHI LA RIGS BDAG BSHAD KYANG, RIGS BDAG GIS DBU BRGYAN PA DBANG
BSKUR BA'I 'OG TU BYED BA MAN NGAG YIN PAR THA GA NAS BSHAD DO,
,DKYIL CHOG LAS 'BYIN PA'I SKABS SU

MA BSHAD PAR DBANG BSKUR BA'I 'OG TU GSUNGS SO, ,DE NAS MCHOD PA
SOGS BSANGS SBYANGS SOGS BYAS LA, RANG GI YE SHES SEMS DPA'I SA
BON GYI 'OD ZER GYIS GZUGS SOGS YUL THAMS CAD DRANGS SHING BKUG
NAS RANG GI ZHAL DU ZHUGS

RDO RJE'I LAM NAS YUM GYI PADMA'I NANG DU BYANG CHUB SEMS KYI
RANG BZHIN DU 'OD KYI DKYIL 'KHOR GYI TSOGS SU GYUR PA YUM GYI
BA SPU'I SGO RE RE NAS 'OD ZER SNA TSOGS PA PHYIR SPROS PA'I 'OD
KYI RTZE MO LAS BYUNG BA'I GZUGS RDO RJE MA LA SOGS PA DRUG ,RIN

PO CHE'I RGYAN GYIS BRGYAN PA, SGEG PA'I NYAMS CAN, SNGAR BSHAD
PA'I PHYAG MTSAN DANG LDAN PA, NAM MKHA' KHYAB PAR SPRO BAR
BYA'O, ,DE DAG KYANG BDEN PAS STONG BZHIN DU SNANG BA SGYU MA
LTA BU DANG ZAG MED KYI BDE BA BSKYED PA'I RGYUR GYUR PA RNAMS

@017A *, ,KYIS RANG DANG DKYIL 'KHOR BA LA MCHOD PAR BSAMS LA,
CHU GNYIS SNGON DU 'GRO BA'I 'DOD YON LNGA DANG, NYER SPYOD DANG
GSANG BA'I MCHOD PAS MCHOD PAR BYA'O, ,MCHOD PA'I 'KHOR GSUM THA
DAD MED PAR BLTAS LA,

AOm SARBA TA TH'A GA TA P'U DZA BADZRA SVA BH'A WA A'ATMA KO NYA
Hm, ZHES BRJOD DE, DE BZHIN GSHEGS PA THAMS CAD MCHOD PA'I RDO
RJE'I RANG BZHIN GYI BDAG NYID NGA'O SNYAM DU NGA RGYAL GZUNG
STE MCHOD PA'O, ,DE NAS SGRA'I YUL THAMS CAD BSTOD PA'I SGRA

DANG, DE'ANG BRAG CHA LTA BUR MOS BAR BYAS LA, DE NAS RANG DANG
DKYIL 'KHOR BA LA BSTOD PAR BSAMS LA, MI BSKYOD RDO RJE YE SHES
CHE, ,RDO RJE DBYINGS NI MKHAS PA CHE, ,RDO RJE GSUM MCHOG DKYIL
'KHOR GSUM, ,GSANG BA'I DBYANGS LA PHYAG 'TSAL

LO, ,RNAM PAR SNANG MDZAD DAG PA CHE, ,RDO RJE ZHI BA DGA' BA
CHE, ,RANG BZHIN 'OD GSAL MCHOG GI MCHOG ,STON PA RDO RJE PHYAG
'TSAL LO, ,RIN CHEN RGYAL PO RAB TU ZAB, ,RDO RJE NAM MKHA' 'DRA
DRI MED, ,RANG BZHIN DAG LA GOS PA MED, ,RDO RJE SKU LA

PHYAG 'TSAL LO, ,RDO RJE DPAG MED RGYAL PO CHE, ,MI RTOG NAM
MKHA' RDO RJE 'DZIN, ,'DOD CHAGS PHA ROL PHYIN PA MNYES, ,RDO
RJE GSUNG LA PHYAG 'TSAL LO, ,DON YOD RDO RJE RDZOGS SANGS
RGYAS, ,BSAM PA THAMS CAD RDZOGS MDZAD PA, ,DAG PA

NGO BO NYID LAS BYUNG, ,RDO RJE SEMS LA PHYAG 'TSAL LO, ,ZHES
RDOR DRIL 'DZIN PA'I BDE BA'I DBYANGS KYIS BSTOD PAR BYA STE,
BSTOD PA'O, ,DE NAS BDUD RTZI MYANG BAR BYA STE, NANG MCHOD SNOD
DANG BCAS PA MI DMIGS PAR SBYANGS PA'I STONG

@017B PA'I NGANG LAS, Ym LAS RLUNG GI DKYIL 'KHOR SNGON PO GZHU
LTA BU LA, RGYAL MTSAN SNGON PO GNYIS KYIS MTSAN PA, DE'I STENG
DU Rm LAS ME'I DKYIL 'KHOR GRU GSUM PA DMAR PO LA GRVA GSUM DU
Rm ME 'BAR BAS MTSAN PA, DE'I STENG

DU A'A LAS THOD PA'I SNOD KYI NANG DU ZLA BA DANG NYI MA'I GDAN
LA, DBUS SU H'Um LAS DRI CHU, SHAR DU BRUm LAS DRI CHEN, LHOR Am
LAS RAKTA, NUB TU DZRIm LAS BYANG SEMS DKAR PO, BYANG DU KHm LAS
SHA CHEN RNAMS LA YI GE DE DAG GIS

MTSAN PAR BSAMS LA, YI GE LNGA LAS 'OD ZER 'PHROS PAS RIGS LNGA
BKUG NAS SA BON SO SO LA GZHUG GO ,DE NAS RLUNG GA-YOS TE ME
'BAR BAS BDUD RTZI LNGA BSKOL BA ZHU BA'I RLANGS PA LAS BYUNG BA
H'Um LAS BYUNG BA'I RDO

RJE THOD PAR ZHU BAS DRI MA THAMS CAD SBYANGS PAR BSAMS, YI GE
A'A: THOD PAR ZHU BAS KHRAG ZHU BA LTA BU'I BDUD RTZIR GYUR, AOm
THOD PAR ZHU BAS BDUD RTZI DKAR PO BSIL BA'I RANG BZHIN CAN DU
BSAMS LA, YI GE GSUM

BRJOD DE BYIN GYIS BRLAB PA'O, ,DE NAS SNYING GAR ZLA BA LA
DKYIL 'KHOR YONGS SU RDZOGS PA BLTAS LA, MGRON RNAMS KYI LJAGS
H'Um LAS BYUNG PA'I RDO RJE RTZE GSUM PAS MTSAN PA'I 'OD ZER
GYIS BDUD RTZI DRANGS NAS GSOL BAR

BSAMS LA, DANG POR RTZA BA'I BLA MA DANG, DE NAS BRGYUD PA'I BLA
MA DANG, LHA SO SO'I SNGAGS LA AOm A'A: H'Um BTAGS LA DBUL, DE
NAS PHYOGS SKYONG DANG GZHI BDAG SOGS KYANG LHAR BSKYED LA DBUL
LO, ,DANG PO SBYOR BA

@018A *, ,DANG DKYIL 'KHOR RGYAL MCHOG GI LHA SGOM TSUL NI,
MNGON RTOGS KHRIG CHAGS SU BSGOM PA NA, RTEN DANG BRTEN PA GANG
BSGOM PA'I RNAM PA MA SHAR BAR DU PHYI MA MI BSGOM PA SNGA MA
SNGA MA'I RNAM PA RE RE SHAR BAR BYAS NAS SNANG BA DANG

NGA RGYAL BSGOM PA GNYIS KA BYA, SKABS 'DIR SLEB PA DANG, GTZO
BO ZHAL GCIG PHYAG GNYIS PA'I RNAM PA LA BSLAB STE, DE'ANG RNAM
PA GSAL BTAB PA MA MTHA' CIG SHAR BYUNG BA DANG, DE NYID LA
DMIGS NAS BYING RGOD DANG BRAL BAR SEMS GZUNG, MI

GSAL BAR SONG NA BSKYAR MA GSAL BTAB LA SEMS GZUNG STE, MIG GIS
MTHONG BA DANG 'DRA BA'I GSAL BA DANG, CUNG ZAD RE GNAS PA GNYIS
TSOGS BYUNG BYUNG DU BSGOMS TE, DE NAS ZHAL PHYAG LHAG MA DANG,
NA BZA' DANG, RGYAN DANG, PHYAG

MTSAN SOGS LA ZHIB PAR BSLAB BO, ,DE LA BRTAN PA NA, DE'I STENG
DU YUM DANG 'KHOR RNAMS KYIS BSNAN LA, RTEN DANG BRTEN PA DUS
GCIG TU GSAL GSAL DU BSLAB STE, SKABS 'DIR GTZO CHER RNAM PA
GSAL BA DANG NGA LHA DE'O SNYAM PA'I NGA RGYAL

SHUGS CAN BSKYED DE, LHA DER NGA RGYAL 'GYUR BA LA BSLAB BO, ,DE
LA BRTAN PA NA DMIGS BRTEN DANG BRTEN PA'I DKYIL 'KHOR LA DMIGS
NAS RNAM PA BDEN PAS STONG PAR NGES PA'I RNAM PA CAN DU BYAS LA
ZAB GSAL GNYIS SU MED PA LA GOMS

PAR BYA'O, ,'BYUNG BA'I DKYIL 'KHOR BSKYED PA NAS 'DI'I BAR NI
DKYIL 'KHOR RGYAL MCHOG GO ,RANG GI YE SHES SEMS DPA'I THUGS
KA'I RAL GRI'I CHANG ZUNGS LA GNAS PA'I Mm YIG LAS 'PHROS PA'I
'OD ZER GYI RTZE LAS THUB PA'I TSOGS

@018B NAM MKHA' GANG BA BYUNG BA RNAMS KYIS SEMS CAN THAMS CAD
KYI DRI MA SBYANGS, SANGS RGYAS SU BYAS DE THAMS CAD TSUR 'DUS
TE Mm LA ZHUGS PAR BSAM ZHING, RANG GI YID Mm 'OD 'BAR BAR GYUR
PA BDUD RTZI 'DZAG PA LA RTZE GCIG TU DMIGS LA

BSGOM PAR BYA'O, ,DE NAS Mm GYI 'OD ZER GYIS RANG GI RTEN MTSAN
MA DANG, YE SHES SEMS DPA' DANG, RDO RJE SEMS DPA' DANG RDO RJE
GSUM GSAL BAR BYAS TE, SLAR Mm LA 'DUS PAR BSAM ZHING, SEMS
GZUNG NGO, ,DE BZHIN DU RANG GI BA SPU'I BU GA LAS 'PHROS PA'I
'OD ZER GYIS 'GRO BA

RNAMS KYI DON BYAS NAS SA BON LA BSDUS PA LA SEMS GZUNG STE, Mm
LAS 'GRO BA'I DON MDZAD PA NI, 'PHRIN LAS BSGRUB PA'I LAS RGYAL
MCHOG LA DGONGS TE THIG LE'I RNAL 'BYOR RO, ,PHRA MO'I RNAL
'BYOR SGOM PA LA KUN BZANG DKYIL CHOG LAS, YANG NA ZHES

GSUNGS PA'I DON NI, SMAN ZHABS KYIS YANG NI ZHES PA'I DON DU
BSHAD PA LTAR SHES DGOS SO, ,DE NAS Mm YIG GI 'OD KYIS SANGS
RGYAS THAMS CAD SPYAN DRANGS, RANG GI ZHAL DU BCUG PA ZHU BA RDO
RJE'I LAM NAS YUM GYI GSANG BA'I SNA RTZER ZLA BA LA

GNAS PA'I YI GE YUNGS 'BRU TZAM Mm DE YONGS SU GYUR PA'I RAL GRI
NAS 'BRU TZAM GYI NANG DU RTEN DANG BRTEN PA'I DKYIL 'KHOR YONGS
SU RDZOGS PA BSAM, DE LA BRTEN PA'I MTSAN MA RNYED PA NA, PHRA
MO'I DKYIL 'KHOR LAS LHA DANG PHYAG MTSAN RGYA JE

CHER SPRO BA DANG, SLAR SDUD PA LA BYANG BAR BYA STE SPRO BSDU'I
'PHRIN LAS BSGRUB PA'I LAS RGYAL MCHOG GO ,MTSAN MA NI THA GA NA
DANG, SH'ANTI PA DANG, DPAL 'BRAS RDO RJE DANG, KUN TU BZANG POS
SMIG RGYU LA SOGS PA'I MTSAN MA LNGA LA BSHAD PA NI,

@019A *, ,'OG SGO'I PHRA MO BSGOM PA'I STENG NAS RIM GNYIS KYI
CHA GNYIS YOD PA'I RDZOGS RIM PA'I PHRA MO LA DGONGS SO, ,SNYING
GAR Mm YIG GI THIG LE DANG GSANG GNAS KYI THIG LE 'AM, PHYAG
MTSAN PHRA MO SGOM PA NI, SEMS GNAS BRTAN

PA'I THABS YIN PAS, DE GNYIS KYI SGO NAS GTZO BOR GNAS CHA SGRUB
PA YIN NO, ,'OG SGOR DKYIL 'KHOR RDZOGS PA SGOM PA'I SKABS NI,
'DI'I LUGS LA YE SHES LA, LAS DANG PO PA DANG, YE SHES CUNG ZAD
BABS PA DANG, YE SHES LA DBANG CUNG

ZAD THOB PA DANG, YE SHES LA YANG DAG PAR DBANG THOB PA DANG
BZHI GSUNGS PA'I BZHI PA'I SKABS NI BSKYED RIM MTHAR PHYIN NAS
RDZOGS RIM LA NUS PA RNYED PA'I SKABS YIN LA, DANG PO'I SKABS NI
BSKYED RIM DANG POR BSGOMS NAS DKYIL 'KHOR GYI

LHA RAGS PA LA GSAL SNANG MA THOB TSUN CHAD DO, ,GNYIS PA'I
SKABS NI RAGS PA LA GSAL SNANG THOB NAS SKYE MCHED BYIN RLABS
KYI LHA LA SOGS PA LA GSAL SNANG MA THOB TSUN CHAD DO, ,GSUM
PA'I SKABS NI, LHA DE DAG LA GSAL

SNANG BRTAN PO THOB PA STE, DE GSUM NI RIM PA DANG PO'I SKABS
SO, ,DE GSUM GYI DANG PO GNYIS KYI SKABS SU PHRA MO'I RNAL 'BYOR
GNYIS BSGOM PA MIN GYI GSUM PA'I SKABS SU BSGOM PA YIN NO, ,DE
NAS BZLAS PA BYA BA NI, RANG GI YE SHES SEMS

DPA'I THUGS KA'I SA BON DANG, LHA GZHAN RNAMS KYI THUGS KA'I RDO
RJE'I SA BON GYI MTHAR BZLAS BYA'I SNGAGS KYI PHRENG BA MGO GYEN
DU BSTAN PA DGOD LA, DE LA SKU RDO RJE SOGS KYI LHA RNAMS CIG
CAR RIM GYIS SPROS PA RNAMS KYIS 'GRO BA'I DON MDZAD NAS

@019B SLAR YANG SO SO'I SA BON LA BSDU BA'I TSUL GYIS YID MA
YENGS PAR HA CANG MYUR BA DANG, BUL BA DANG, RING THUNG DANG
BRAL BAR STONG PA NYID KYI LTA BA DRAN PA'I SGO NAS BZLAS PA
BYA'O, ,BZLAS BYA'I SNGAGS NI, DKYIL CHOG LAS, 'BYIN PA DE NYID
GSUM DANG

SPEL, ,GZHAN DANG SNYING RJE'I SA BON SPEL, ZHES 'BYIN SNGAGS
DANG SA BON RNAMS YI GE GSUM DANG SPEL BA LA GSUNGS PA LTAR TA,
AOm A'A: BADZRA DHRI KA M'm H'Um, AOm A'A: DZI NA DZI KA AOm
H'Um, AOm A'A: RATNA DHRi KA SV'A H'Um, AOm A'A: A'A RO LIKA
A'A: H'Um, AOm

A'A: PRADZNY'A DHRi KA H'A H'Um, AOm A'A: MO HA RA TI Lm H'Um,
AOm A'A: DVE shA RA TI Mm H'Um, AOm A'A: R'A GA RA TI Bm H'Um,
AOm A'A: BADZRA R'A TI Tm H'Um, AOm A'A: R'U PA BADZRA DZA:
H'Um, AOm A'A: SHAPTA BADZRA H'Um H'Um, AOm A'A: GANDHE BADZRA
Bm H'Um, AOm A'A: R'A SA BADZRA HO: H'Um, AOm A'A: SPARSHA

BADZRA KHm H'Um, AOm A'A: DHARM'A DH'A TU BADZRA Rm H'Um, AOm
A'A: YA M'ANTA KRi TA H'Um H'Um, AOm A'A: PRADZNY'ANTA KRi TA
H'Um H'Um, AOm A'A: PADM'ANTA KRi TA H'Um H'Um, AOm A'A:
BIGHN'ANTA KRi TA H'Um H'Um, ZHES PA'O, ,BZLAS PA'I TSAD NI
DKYIL CHOG LAS, ,'KHOR LO LA GNAS TSUL

BZHIN BZLAS, ,MTSAN MA THOB NAS YANG DAG 'DRI, ,'KHOR LO CAN
SNGAGS 'BUM BZLAS PA'AM, ,YANG NA RANG GI LHA YI 'BUM, ,GZHAN
GYI KHRI STE YANG NA NI, ,'KHOR LO CAN GYI BKAS GNANG 'DRI,
,ZHES GZHAN LA DBANG BSKUR BA LA GSUNGS

TE, RAB GNAS DANG SBYIN SREG GI LAS LA'ANG DE TZAM RE BTANG DGOS
LA, BZLAS PA DAG BA DKA' BAS DE'I NYES PA SEL BA LA KHA SKONG GI
SBYIN SREG KYANG MANG DU BYA'O, ,RANG GI SPYI BOR MTHO GANG TZAM
GYIS 'PHAGS PAR ZLA BA'I STENG DU BDUD RTZI LNGA'I

@020A *, ,SA BON AOm YIG DKAR PO 'OD ZER LNGA 'PHRO BA BSAMS LA,
DE LAS 'OD SPROS PAS DE BZHIN GSHEGS PA RNAMS KYI THUGS KA NAS
YE SHES KYI BDUD RTZI BKUG STE DE LA BSTIM PA LAS BDUD RTZI
LNGA'I RGYUN 'DZAG PA

SPYI BO NAS PHAB PAS TSIM PAR BYA STE, LUS BRTAS PA'I CHO GA'O,
,DE NAS SNGAR BSHAD PA BZHIN DU MCHOD PA DANG BSTOD PA DANG,
BDUD RTZI MYANG BA BYAS LA, YI GE GSUM BRJOD NAS RNAM SNANG
DANG, DE'I RIGS KYI LHA SPYAN MA LA SOGS SPYI BO'I

SKU RDO RJE'I AOm LA BSDU, SNANG MTHA' DANG DE'I RIGS KYI LHA
GOS DKAR MO SOGS MGRIN PA'I GSUNG RDO RJE'I A'A: LA BSDU, M'A MA
K'I LA SOGS PA'I MI BSKYOD PA'I RIGS KYI LHA RNAMS THUGS RDO
RJE'I THUGS KA'I H'Um LA BSDU, DKYIL CHOG

GI 'GREL PAR RIGS GSUM DU SDUD PA NA, RIN 'BYUNG DON GRUB GNYIS
GSUNG RDO RJER SDUD PA SH'ANTI PAS BSHAD LA, 'DIR YANG DE GNYIS
DANG DE'I RIGS LHAG MA RNAMS A'A: YIG LA BSDU STE LAS RGYAL
MCHOG GO ,DE NAS, 'KHOR BA THA MA MED

PA YI, ,SNGON GYI MTHA' NI JI SRID PA, ,DE SRID SEMS CAN PHAN
DON DU, ,SPYOD PA DPAG YAS SPYAD PAR BGYI, ,PHYOGS BCU NAM
MKHA'I MTHAS GTUGS PA'I, ,SEMS CAN KUN DON BSGRUB BYA'I PHYIR,
,JI LTAR 'JAM DBYANGS SPYOD MDZAD PA, ,

BDAG GI SPYOD PA'ANG DE 'DRAR SHOG ,CES SOGS DANG, BZANG PO
SPYOD PA'I SMON LAM YANG BYA'O, ,DE NAS THUN GYI SNGA PHYI'I BAR
DU JI LTAR BYA BA LA, SPYI DANG BYE BRAG GI RNAM PA GNYIS GSUNGS
PA LA, SPYI'I RNAM GZHAG 'KHYER BDE BAS GANG SNANG

@020B THAMS CAD 'JAM PA'I RDO RJE NYID DU YUL YUL CAN DU SHAR
NAS YUM GYIS MCHOD PA 'BUL BAR BSAMS TE, RANG LA MCHOD PA DANG,
GZHAN LA STER BA NA'ANG DE LTAR BSAMS TE LONGS SPYOD DAG PA'I
RNAL 'BYOR RO, ,NANG GI SBYIN SREG BYA BA NI, BZA'

BTUNG LA LONGS SPYOD PA NA, BZA' BTUNG NANG MCHOD LTAR BYIN GYIS
BRLAB, SNYING GAR Rm LAS ME GRU GSUM GYI THAB DANG, DE'I GNAS SU
DKYIL 'KHOR RDZOGS PA BSAM, LAG PA GNYIS DGANG BLUGS DANG, BZA'
BTUNG SREG RDZAS SU BYA STE LCE SNGAR

BZHIN BYIN GYIS BRLABS LA, SBYIN SREG 'BUL BA'I TSUL GYIS LONGS
SPYOD PA NI KHA ZAS KYI RNAL 'BYOR RO, ,CHOS STON PA DANG, SANGS
RGYAS MCHOD PA SOGS KYI LUS NGAG GI BYA BA LA 'JUG PA NA, LHA'I
RNAL 'BYOR LA MA YENGS PA'I NGANG NAS

BYAS NA LUS KYI SGUL BSKYOD GANG YIN GYIS PHYAG RGYA 'CHING BA
DANG 'DRA BA'I BSOD NAMS GSOG PA DANG, NGAG GI SMRA BRJOD RNAMS
KYIS KYANG, SNGAGS STON PA DANG 'DRA BA'I BSOD NAMS SDUD PAR
GSUNGS SO, ,DON YOD GRUB PA'I SGO NAS GTZO BO

'PHOS PA'I DKYIL 'KHOR 'PHOS PA'I THUGS KAR SNA TSOGS PADMA'I
DBUS SU ZLA BA LA Mm LAS RDO RJE KHm GYIS MTSAN PA LAS 'OD ZER
'PHROS PAS, SNGAR BZHIN DBANG LHA SPYAN DRANGS, DBANG BSKUR TE
STONG PA NYID KYI DON YID LA BYAS NAS SDIG PA

DAG PA'I MOS PA BYA BA NI, DAM TSIG GSO BA'O, ,KHRUS BYED PA'I
TSE'ANG DBANG BSKUR BA LTAR BYA'O, ,THUN GZHAN LA JI LTAR BYA BA
NI TSOGS ZHING MCHOD NAS BZLAS BRJOD LA SOGS PA'I BAR SNGAR
BZHIN RDZOGS PAR BYAS LA, GAL TE BREL NA GZHAL

@021A *, ,YAS KHANG DANG GTZO BO BSKYED PA BYAS NAS THUGS KA NAS
DKYIL 'KHOR RGYAL MCHOG GI LHA RNAMS SPROS TE, SKYE MCHED BYIN
GYIS BRLAB PA SOGS RDZOGS PAR BYAS PA TZAM GYIS KYANG RUNG NGO,
,NYAL BA'I TSE NA RANG GI SNYING GA'I

NANG DU DKYIL 'KHOR GYI 'KHOR LO CHUD PAR BYAS LA THABS SHES
GNYIS DANG LDAN PAR NYAL ZHING, SANG LDANG BA'I DUS SU LHA MO
RNAMS KYIS GLUS BSKUL NAS LDANG BAR BYAS LA, THUN GYI BYA BA
RNAMS BSGRUB PAR BYA'I, DE LTAR YE SHES ZHABS

KYI LUGS SU GRAGS PA'I 'JAM PA'I RDO RJE'I SGRUB THABS 'DI NI YE
SHES ZHABS KYIS RANG DGAR MDZAD PA MA YIN GYI RJE BTZUN 'JAM
PA'I DBYANGS KYIS YE SHES ZHABS LA MNGON SUM DU BSHAD PA'I LUGS,
RGYA GAR DU MKHAS PA RNAMS

LA RTZOD MED DU GRAGS PA'I LAM SROL CHEN POR SNANG BAS, 'DI SKOR
GYI GZHUNG KHUNGS MA DU MA DANG LEGS PAR BSTUN NAS BGYIS PA YIN
PAS, YID CHES PA'I GNAS SU BZUNG NGO, ,'JAM PA'I DBYANGS KYI
ZHAL GYI GDAMS PA YIS, ,RGYUD

RGYAL 'DUS PA'I RIM PA DANG PO'I GNAD, ,JI BZHIN GSAL BAR MDZAD
PA'I SGRUB THABS NI, ,SLOB DPON NYID KYI SGRUB THABS RNAM GNYIS
DANG, ,TSE 'DIR MCHOG BRNYES MAR ME MDZAD KYI GZHUNG, ,THA GA NA
DANG RIN CHEN 'BYUNG GNAS DANG, ,

DPAL 'BRAS RDO RJE SMAN PA'I ZHABS DANG NI, ,KUN TU BZANG PO'I
GZHUNG GIS LEGS BSHAD PA, ,CHOG KHRIGS RIM PA DANG PO'I GNAD
RNAMS KYIS, ,DGONGS PA GSAL BAR BYED PA 'DI SBYAR BAS, ,'GRO KUN
'DUS PA'I LAM LA LEGS

@021B ZHUGS NAS, ,'JAM PA'I RDO RJE MYUR DU 'GRUB PAR SHOG ,CES
RJE BTZUN 'JAM PA'I RDO RJE'I SGRUB THABS 'JAM PA'I DBYANGS KYI
DGONGS PA GSAL BA ZHES BYA BA 'JAM PA'I DBYANGS LA MI PHYED PA'I
DAD PA DANG LDAN PA SHAR TZONG KHA PA BLO BZANG GRAGS

PA'I DPAL GYIS DON GNYER CAN MANG PO'I DON DU 'GYUR BAR MTHONG
NAS 'BROG RI BO CHE DGE LDAN RNAM PAR RGYAL BA'I GLING DU SBYAR
BA'I YI GE PA NI DKA' BZHI BA RIN CHEN DPAL LO, ,'DIS KYANG
BSTAN PA RIN PO CHE PHYOGS DUS KUN TU DAR ZHING RGYAS

PAR BYED NUS PAR GYUR CIG ,SARBA MANGGA Lm, ,