/RGYA/ *, ,YI GE BZHI PA'I BSRUNG BA MAN NGAG RTZA GSUM DANG GSHIN RJE
SBYOR TSUL RNAMS DANG RTZA DANG GSHIN RJE SBYOR TSUL BZHUGS SO,
,

@01B #, ,NA MO BADZRA BHEE RA W'A YA, BLA MA DANG DPAL RDO RJE
'JIGS BYED CHEN PO DBYER MA MCHIS PA'I ZHABS LA GUS PA CHEN POS
PHYAG 'TSAL ZHING SKYABS SU MCHI'O, ,YI GE BZHI PA'I BSRUNG BA
NI,

THOG MAR LDANG BA'I RNAL 'BYOR GYIS LANGS NAS, DE RJES 'DI LTAR
BYA'O, ,MDUN GYI NAM MKHA'I GNAS SU PADMA DANG NYI MA DANG, MA
HE'I GDAN GYI STENG DU, H'Um LAS GRI GUG H'Um GIS MTSAN PA DE
YONGS SU GYUR

PA LAS, DPAL RDO RJE 'JIGS BYED CHEN PO SKU MDOG DMAR PO, ZHAL
GCIG PHYAG GNYIS PA, GA-YAS RAL GRI NAM MKHA' LA 'PHYAR BA,
GA-YON SDIGS MDZUB THUGS KAR MDZAD PA, MA HE'I GDONG PA CAN,

DMAR ZHING ZLUM PA'I SPYAN GSUM DANG LDAN PA, ZHABS GA-YAS BSKUM
ZHING GA-YON BRKYANG PA'I STABS KYIS BZHUGS PA, RUS PA'I RGYAN
RNAMS KYIS BRGYAN PA, DBU SKRA KHAM PA GYEN DU BRDZES PA, LINGGA
DMAR

PO GYEN DU LANGS PA ZHIG BSGOM, DE'I THUGS KAR PADMA DKAR PO
'DAB MA BZHI PA BSGOM, PADMA'I LTE BAR RNAM SNANG, SHAR GYI 'DAB
MA LA MI BSKYOD PA SOGS BSGOM, RANG THA MAL DU GNAS PA DE YI DAM
GYIS,

@02A *, ,SHANGS BUG NAS RNGUBS TE SKU'I DBYIBS BRGYUD NAS RNAM
SNANG GI THUGS KAR GNAS BAR BSAMS LA, AE SA BHYO BZLOG SRUNGS
ZHES DNGOS SU RANG GIS BRJOD, BSGOM DON LA YI DAM GYIS

BSRUNG BAR MOS,, ,,NA MO BADZRA BHEE RA W'A YA, BLA MA DANG DPAL
RDO RJE 'JIGS BYED KYI LHA TSOGS LA PHYAG 'TSAL LO, ,RJE BLA MA
CHOS KYI RGYAL PO TZONG KHA PA CHEN PO LA YI DAM RANG NYID KYIS
GSUNGS PA'I

MAN NGAG CHES ZAB PA, GDON BGEGS KYI GNOD PA DRAG PO BYUNG
BA'AM, KHYAD PAR DU PHA ROL GYI RBOD GTONG DANG, BYAD KHA DRAG
PO BYUNG NA, DE NYID BZLOG PAR BYED PA'I GDAMS PA THUN MONG MA
YIN PA NI, RANG NYID GSHIN

RJE GSHED KYI RNAL 'BYOR BSGOM, NGA RGYAL SHIN TU BRTAN PA'I
GDENG DANG LDAN PAR BYAS LA, KHA LHO NUB TU BSTAN TE, GOS PHYI
MA MGO GSHAM LDOG NAS GYON, LHAM GNYIS PHRAG PA GA-YAS GA-YON LA
BKAL BA'I,

LHAM GYI MTHIL MDUN PHYOGS DANG, YU BA RGYAB PHYOGS LA BSTAN,
ZHVA MO GDAN DU BTING, RKANG PA'I MTHE BONG GIS MDUN DU 'BRUB
KHUNG ZUR GSUM RTZE MO PHAR LA BSTAN PA BRI, DA NAS RANG NYID
ZHVA MO BTING BA'I STENG

@02B DU SKYIL KRUNG GRU GSUM BCAS TE 'DUG NAS, MDUN GYI HOM
KHUNG GRU GSUM DE NYID YANGS SHING RGYA CHE BA, GTING SHIN TU
RING BA, DBANG CHEN GSER GYI SA GZHI LA THUG PAR BSGOMS NAS, HOM
KHUNG DE'I NANG DU 'DOD CHAGS KYI CHU 'KHRUGS, ZHE SDANG GI

ME 'BAR, GTI MUG GI DU BA 'KHRIGS, NAD KYI NA BUN 'THIBS, DE'I
NANG DU CHUD PA TZAM GYIS DGRA BGEGS SEMS MYOS SHING DRAN PA
NYAMS, LUS 'BRAL BAR BYED NUS PA DE LTA BUR BSGOM PAR BYA'O, ,DE
'DRA BA'I HOM KHUD DE'I NANG NA, CHOS KYI RGYAL

PO LA SOGS PA'I ZA BYED GSHIN RJE'I TSOGS, 'JIGS SU RUNG BA KHA
GDANGS PA, RAB TU KHROS PA DPAG TU MED PA RANG LA MDUN BSTAN NAS
YOD PAR BSAMS LA, DE NAS RANG GSHIN RJE GSHED KYI NGA RGYAL SHIN
TU BRTAN PAS KHROS PA'I SEMS LA

GNAS PAR BYAS SHING, RANG GI SNYING GA'I SA BON LAS SPROS PA'I
KHRO BO GSHIN RJE GSHED ZHAGS PA DANG LCAGS KYU 'DZIN PA DPAG TU
MED PA SPROS TE, DGRA BGEGS BYAD MA LA DMIGS PA'I BYAD GZUGS JI
LTA BA BZHIN DU SNYING GNAS LCAGS KYUS

BKUG CING, MGRIN PA NAS ZHAGS PAS BCINGS TE, RLUNG GI DKYIL
'KHRO LA BSKYON NAS, GSHIN RJE'I KHRO BOS RGYAB NAS BRDEG CING,
'JIGS PA'I SGRA SGROGS PAS BKUG PAR BSAMS LA, LAG PA LCAGS KYU'I
PHYAG RGYA BCINGS TE, DGRA BGEGS

BYAD MA AAm KU SHA DZA: ZHES BRJOD PA LAN GSUM MAM, BDUN LA SOGS
PAS DGUG GZHUG DRAG PO YANG YANG BYA'O, ,DE LTAR DGUG GZHUG DRAG
TU BYAS PAS DNGOS SU KHUGS PA'I MOS PA BRTAN PO BYAS TE, DGRA
BGEGS BYAD MA CI YIN KYANG, DE'I

@03A *, ,GZUGS DGUG THEBS RIM PA KHA YAR DU BYAS PA RNAMS RIM PA
BZHIN, HOM KHUNG GI GSHIN RJE'I ZHAL DU STOB PA DANG, RANG GI
PHRENG BA LA BSTIM PA DANG, HOM KHUNG GI NANG DU BCUG CING BSTIM
PA GSUM BYA'O, ,DE NAS

RANG GI LAG PA GA-YAS PA'I GUNG MDZUB DNGUL GYI BRTAN PA, MTHE
BONG GSER GYI STA RER BSGOMS NAS DGRA BGEGS BYAD MA GANG LA
DMIGS PA THAMS CAD KYI SKE STA RES RBAD RBAD BCAD NAS, HOM KHUNG
GI NANG DU BSKYUR BAS, HOM KHUNG GI NANG GI

GSHIN RJE RNAMS KYI ZHAL DU KHYUR KHYUR SONG BAR BSAMS LA,
PHRENG BA LAG PA GA-YAS PA'I GUNG MDZUB LA BKAL NAS, MTHE BONG
GIS PHRENG RDOG PHYIR BCAD CING, AE SA BHYO BZLOG ,CES BZLAS PAR
BYA STE, PHRENG RDOG RE PHYIR BSKYUR BA DANG,

SNGAGS RE DANG DMIGS PA RE, DUS MNYAM DU 'ONG BAR BYA'O, ,DE'ANG
RANG GI KHAD PA'I NANG DU THOG MAR RANG GI GDONG GA-YAS DKAR,
GA-YON DMAR, DBUS NAG PO'I RNAM PAR BSGYUR BA'AM, YANG NA BONG
NGA NAG PO CHUNG NGU ZHIG ,GU GUL RDOG PO

ZHIG ,MGAR GYI SOL RDOG CIG RNAMS CHU NANG DU BSKYUR BA LA,
HR'I: shtR'I: SOGS MANG DU BSNGAGS PA'I SNGAGS CHU BYAS LA, DES
RANG GI KHA GDONG DANG RKANG LAG BKRU, DE NAS THEG KHA'AM, SA
PHUG SOGS DBEN PAR SONG STE, CHAS 'JUG

DANG, HOM KHUNG DGUG GZHUG BZAS PA RNAMS GONG DU BSHAD PA'I RIM
PA LTAR BYA'O, ,BZLAS PA RDZOGS PA DANG, GOS KYI THA MA NAS
BZUNG STE, LAN GSUM HOM KHUNG BRIS PA DE LA BRDABS NAS, HOM
KHUNG BSUB PA DANG DUS MNYAM

@03B DU, ZA BYED GSHIN RJE'I TSOGS RNAMS KYIS ZAS SKAL 'THUNG
SKAL DGRA BO BYANG MA 'DI LA GYIS LA SONG ZHIG ,RGYUG CIG ,CES
BRJOD PAS SONG BAR BSAMS LA, BDEN STOBS BRJOD DO, ,DE NAS LHAM
MGO GSHAM BSGYUR LA GYON, GOS GZHAN

RNAMS DRANG POR GYON NAS NANG DU 'ONGS NAS, SNGAGS CHUS GDONG
DANG RKANG LAG BKRUS TE, SRUNG 'KHOR BSGOMS TE, LHA'I RNAL 'BYOR
LA GNAS PAR BYA'O, ,YAR NGO MA YIN MAR NGO STE, ,BCU BDUN BCU
DGU NYER GCIG GAM, ,NYER GSUM NYER

LNGA NYER BDUN DANG, ,NYER DGU KHO NAR BYED KYANG RUNG, ,HA CANG
MTHAR THUG NUB RE BZHIN, ,SNGA DRO MA YIN PHYI DRO STE, ,NYI MA
RGAS DANG MNYAM DU BYA, ,KHA NI LHO NUB DAG TU BLTA, ,YUN RING
DRAGS NA BZLOG NYEN CHE, ,SO NAM MA BSNYEN BAR CHAD 'BYUNG, ,

DAM TSIG MI GTZANG NA MI BYA, ,'DI NI RANG GI BZLOG PA YIN, ,YOD
PAS CHOG PA'I GDAMS PA 'DI, ,SNOD LDAN MIN PA KUN LA GSANG,
,SNOD LDAN RE RE TZAM LA YANG, ,LUNG NOD BKA' RGYAS BTAB LA
BYIN, ,CES GSUNGS SO, ,'DI NI GSHIN

RJE BA GZHAN LA'ANG, AE SA BHYO BZLOG ,CES PA'I MAN NGAG YOD PA
DANG SNGAGS DE 'DRA'ANG GDAMS NGAG GI GNAD GZHAN YE MI 'DRA BA'I
KHYAD PAR CHE ZHING, MANG PO LA 'PHEL NA RANG LA 'KHOR BA'I
DGRA'I LAG CHAR SONG DOGS YOD PAS GSHIN TU

GSANG ZHING SBYIN PA'I YUL BRTAG PA SHIN TU GAL CHE'O, ,GSUNG
GSAL BAR BKOD PA YIN PAS DPE GZHAN GYIS MTHONG DOGS SHIN TU GAL
CHE'O, ,GU HYA SA MA YA AiTHI, (,BCOM LDAN 'DAS RDO RJE 'JIGS
BYED, RJE BTZUN TZONG KHA PA CHEN PO, MKHAS

@04A *, ,GRUB CHOS RJE,,) ` ,,PAndI TA DARPAN A'A TZA RYA'I DPAL
GSHIN RJE GSHED KYI MAN NGAG LAS 'BYUNG BA NI, PHYI DANG NANG
DANG GZHAN RNAMS KYI, ,DUS DGRA'I TSUL 'DI SHES BYA STE, ,'DI LA

DUS ZHES PA GSHIN RJE YIN LA, DE LA PHYI NANG GZHAN GSUM LAS,
PHYI'I GSHIN RJE NI, LHO PHYOGS ZHES PA NAS GSHIN RJE STE ZHES
PAS BSTAN LA, DE'I GSHED NI, BRGYAD GNYIS GRUB PA ZHES PA NAS
'JAM PA'I DBYANGS GANG DE'I

GSHED, LHAR BCAS 'JIG RTEN KUN GYI SKYABS, ,ZHES PAS BSTAN NANG
GI GSHIN RJE NI, BDUD DANG NAS GSHIN RJE YIN LA, ZHES PAS BSTAN,
SNYING RJE NAS GSHED YIN NO, ,ZHES PAS DE'I GSHED BSTAN, PHAS
MTSON PA K'A LI'I RLUNG

GA-YAS RO MA NAS RGYU BA DANG, MAS MTSON PA A'A LI'I RLUNG
GA-YON RKYANG MA NAS RGYU BA NI GSHIN RJE YIN LA, RO RKYANG GI
RLUNG DE GNYIS KUN 'DAR MA, DBU MA'I NANG DU ZHUGS GNAS THIM
GSUM BYAS PA NI DE'I GSHED YIN NO, ,NYI MA RO MA DANG ZLA

BA RKYANG MA'I LAM GNYIS POR KUN RTOG GI RNAM SHES 'PHO ZHING
'GRO BA GANG YIN PA GSHIN RJE YIN LA, DE NYID DBU MA'I NANG DU
ZHUGS PA'I YE SHES DE NI GSHED YIN NO, ,SNYING GA'I RTZA 'KHOR
GYI DBUS KYI MDUD PA'I NANG GI SHIN TU PHRA BA'I RLUNG SEMS

KYI GNYUG LUS DE NI THA MAL BA BLA MA DAM PA'I MAN NGAG DANG MI
LDAN PA RNAMS LA, NYON MONGS BSKYED PA'I RTEN GYI NGO BO DANG
SRID PA'I RTZA BA GSHIN RJE YIN, RNAL 'BYOR PA LA TSUL DE NYID
YANG DAG PA'I 'OD GSAL GYI YE SHES DANG NGO BO GCIG TU

@04B GYUR PA'I SGYU MA'I SKU DE NI DE'I GSHED YIN NO, ,YA M'AN
GYI MA'I KHONG GI A'A RING POS GDOD NAS SKYE BA MED PA'I STONG
NYID BSTAN LA, TA KRITA KYI KA'I RA LA ZHABS KYU GDAGS LA KA LA
KLAD KOR BYAS PAS KAm RU NA ZHES PAS SNYING RJER GYUR LA, STONG
NYID SNYING RJE

DBYER MED DU SBYAR BA DE GSHED YIN NO, ,KUN RTOG BRGYAD CU'I
TSOGS KYI RTEN DU GYUR BA'I SRID PA'I PHUNG PO NI GSHIN RJE YIN
LA, SKU GSUNG THUGS TE SNANG MCHED THOB GSUM RIM GYIS THIM PA
LAS RDO RJE 'DZIN PA SGYU MA'I SKU GSHIN RJE GSHED KYI SKUR
BZHENGS

PA NI DE'I GSHED YIN NO, ,LTE BA SNYING GA MGRIN PA SPYI BO'I
RTZA 'KHOR BZHI PO BDUD DE MDUD PA BZHIS BCINGS PA GSHIN RJE YIN
LA, RTZA MDUD GROL BA'I NANG GI DE KHO NA MTHAR BYED BZHI STE
DGA' BA BZHI NI DE'I GSHED YIN NO, ,YA SOGS YI GE BZHIS

MTSON PA'I SA CHU ME RLUNG GI RLUNG BZHE STE SNYING GA MGRIN PA
SPYI BO'I MDUD PA BCINGS PA NI MA DAG LAS KYI GSHIN RJES GZIR BA
YIN LA, DE LAS KUN RTOG GI GA-YO BA 'BYUNG, DE'I DBANG GIS NGA
RGYAL LA SOGS PA'I BDUD BZHI PO RNAM PAR BCINGS PA DANG,

BDEN PA BZHI LA RMONGS PA'I BDAG NYID, SRID PA'I SKYE GNAS BZHIR
MTSAMS SBYOR BA 'BYUNG NGO, ,SROG STE RLUNG RO RKYANG NAS RGYU
BA BKAG PA'I SBYOR BA YIS DBU MA'I NANG DU DAG PAS DPAL LDAN DUS
KYI DGRA BZHI'I 'CHING BA LAS GROL BA'I YE SHES SKYE BAR

'GYUR RO, ,YE SHES DE NYID AE WAm YI GE BZHIS MTSON PA SOGS SU
'GYUR RO,, ,,(RTZA DANG GSHIN RJE SBYOR TSUL BZHUGS SO,) , *,
,NA MO BADZRA BHEE RA W'A YA, GRUB CHEN DPAL 'DZIN GYI DNGOS KYI
SLOB MA MCHOG GRUB CHEN MA TI

@05A *, ,PA ZHES BYA BAS RJES SU BZUNG NAS DNGOS GRUB BRNYES
PA'I RGYA GAR SHAR PHYOGS KYI PAndI TA DARPAN A'A TZARYA ZHES
BYA BAS MDZAD PA'I DPAL GSHIN RJE GSHED KYI MAN NGAG LAS 'BYUNG
BA NI, DPAL GSHIN RJE GSHED KYI RGYUD LAS,

SPAS PA BLA MA'I LUNG GIS BSHAD, ,PHYI DANG NANG DANG GZHAN
RNAMS KYI, ,DUS DGRA'I TSUL NI SHES BYA STE, ,LHO PHYOGS SA 'OG
RIM PA BDUN, ,SGO MED MUN KHANG BCU DRUG NA, ,CHOS KYI RGYAL PO
LAS KYI 'KHOR, ,BYA BA 'BUM BCAS GSHIN RJE STE, ,BRGYAD

GNYIS GRUB PA PHUN SUM TSOGS, ,GDUL DKA' 'DUL PHYIR MI SDUG
GZUGS, ,'JAM DPAL DBYANGS GANG DE YI GSHED, ,LHAR BCAS 'JIG RTEN
KUN GYI SKYABS, ,BDUD DANG DE YI RIGS GYUR GANG, ,LOG PAR LTUNG
BA GSHIN RJE YIN, ,SNYING RJE CHEN PO KHRO

TSUL GYIS, ,TSAR GCOD PA NI GSHED YIN NO, ,K'A LI PHA STE A'A LI
MA, ,GA-YAS DANG GA-YON PA GSHIN RJE STE, ,KUN 'DAR MA NI DBUS
GNAS SU, ,GANG ZHIG GNYIS SU MED DE BSHAD, ,NYI MA ZLA BA'I LAM
GNYIS POR, ,'GRO BA GANG YIN GSHIN

RJE STE, ,DE YANG DBUS SU GANG GNAS PA, ,YE SHES DE NI GSHED YIN
NO, ,THA MAL SNYING GI DBUS SONG RTZA, ,NYON MONGS NGO BO NYID
YIN TE, ,SRID PA'I RTZA BA GSHIN RJER BSHAD, ,RNAL 'BYOR PA LA
TSUL DE NYID, ,YANG DAG YE SHES NYID DU 'GYUR, ,DE NI DE

DE YI GSHED YIN NO, ,AA NI GDOD NAS SKYE BA MED, ,RGYU NI GANG
YIN SNYING RJE STE, ,DBYER MED GYUR PA DE YI GSHED, ,SRID PA'I
PHUNG PO DE YI TSOGS, ,GANG YIN GSHIN RJER BRJOD PA STE, ,SKU
GSUNG THUGS KYI YE SHES LAS, ,RDO RJE 'DZIN PAR GYUR TE

@05B GSHED, ,LTE SNYING MGRIN PA SPYI BO STE, ,BDUD BZHIS BCINGS
PA GSHIN RJE STE, ,GROL BA NANG GI DE KHO NA, ,MTHAR BYED BZHI
NI GSHED YIN NO, ,YA LA SOGS PA'I YI GE NI, ,MA DAG LAS KYI
GSHIN RJES GZIR, ,SROG GI DE NYID SBYOR BA YIS, ,DAG PAS

DPAL LDAN DUS KYI DGRA, BDUD BZHI'I 'CHING BA LAS GROL ZHING,
,DNGOS GRUB BDE CHEN MCHOG STER YIN, ,YA MA GNYIS SU 'DZIN PA
STE, ,SPROS MED 'OD GSAL AANTAR BRJOD, ,KA YIG BLA MAS BSTAN PA
NYID, ,GSHIN RJE MTHAR BYED CES SU GRAGS, ,

ZHES DANG, LTE SNYING MGRIN PA SPYI BO BZHI, ,SA CHU ME RLUNG
ZHES BYA BA, ,NGA RGYAL ZHE SDANG CHAGS DANG RMONGS, ,BDUD BZHI
PO YIS RNAM PAR BCINGS, ,SDUG BSNGAL KUN 'BYUNG LAM DANG 'GOG
,BDEN PA BZHI LA RMONGS BDAG NYID, ,SRID PA'I SKYE GNAS BZHI
MTSAMS

SBYOR, ,AE WAm YI GE BZHI PA NYID, ,DE BZHIN YAKshE MA ME BZHI,
,MTHAR BYED CHEN PO BZHI PO NYID, ,DE BZHIN DZA SA DO RU BZHI,
,SPYAN DANG M'A MA GOS DKAR SGROL, ,TZA RTZI KA SOGS RNAM PA
STE, ,DGA' BA BZHI DANG SKAD CIG BZHI, ,RGYU MTHUN RNAM SMIN
'BRAS BU CAN, ,

DRI MA MED PA'I 'BRAS BU BZHI, ,DAM TSIG LAS CHOS PHYAG RGYA
CHE, ,PHYAG RGYA BZHI YIS RGYAS GDAB BO, ,RIGS BZHI YE SHES BZHI
YI DNGOS, ,SKU BZHI'I BDAG NYID YE SHES SKU, ,RDO RJE 'DZIN PAR
BDAG NYID 'GYUR, ,ZHES DANG, SANGS RGYAS THAMS CAD

GCIG BSDUS PA, ,BLA MA'I THUGS SU SHES BYA STE, ,MI PHYED BRTAN
PAS GUS PA YIS, ,BLTOS PA MED PA'I BSNYEN BKUR BYA, ,DE NYID
ZHAL GYI BKA' DRIN LAS, ,'BAD PAS SBAS PA'I DE NYID BTZAL, ZHES
GSUNGS SO,, SARBA MANGGA LAm,, ,,