` ,,NA MA: SHR'I BADZRA BHEE RA W'A YA, BRKYANG BSKUM ZHABS NI CUNG
ZAD BRDABS PA TZAM GYIS DKYIL 'KHOR BZHIR BCAS RI DBANG SHIG SHIG POR
'GYUR ZHING, ,GTUM

DRAG MA HE'I ZHAL NI RAB TU GDANGS PAS BSGRAGS PA'I GAD RGYANGS
CHEN POS SA GSUM KUN 'GENGS PA, ,RGYAL BA'I YAB GCIG 'JAM PA'I DBYANGS
GANG MA RUNGS 'DUL PHYIR DRAG PO'I SKUR BSTAN BCOM LDAN GSHIN RJE'I
GSHED, ,GANG DER GUS PAS BTUD NAS

GSHIN RJE'I RGYAL PO BSTOD KYI DA NI BGEGS RNAMS BAG YOD DUS LA BAB,
,RI BO RAL ZHING CHU GTER 'KHRUGS PA LTA BUR 'UR 'UR ZHES PA'I SGRA
CHEN RGYUD MAR RAB SGROG PA, ,DRAG PO'I ME LCE GNAG PA'I DU BAS
'KHYUD PA'I TSOGS RNAMS 'BUM PHRAG GLOG PHRENG CHAR SPRIN

NANG 'GYUG BZHIN, ,SHIN TU BZOD DKA'I REG BYA TSA BA'I NGAR LDAN KHA
DOG LNGA YI PHRENG BAS ZLUM POR BSKOR BA'I DBUS, ,MUN PA BYE BAS
BYUGS LTAR GNAG PA'I CHOS 'BYUNG CHAL CHIL GA-YO BA'I KHRAG ZHAG
RGYA MTSOS GANG BA'I STENG, ,RTA BDUN BDAG PO'I GDAN LA

@50A *, ,GNOD BYED NAG PO GAN RKYAL BSGYEL BA'I STENG NA GSHIN RJE'I
RGYAL PO NI, ,MIG SMAN LTAR GNAG THUNG LA SBOM PA'I LUS CAN GA-YAS
BRKYANG GA-YON BSKUM SA CHEN GA-YO BA'I GOM STABS CAN, ,SER SKYA'I
RAL PA GYEN DU 'DZINGS PA'I

DBU LA THOD SKAM LNGAS BRGYAN DRAG PO'I RDO RJE SPYI BOR 'DZIN,
,KHRAG GIS SBAGS PA'I MGO RLON 'PHRENG BA MGRIN PAR 'PHYANG ZHING
SPYAN GSUM BGRAD PA'I SDANG MIG GA-YO BA CAN, ,MCHE BA RNON PO
GCIGS PA'I BGRAD PA'I ZHAL NAS DBUGS PHRENG GA-YO BA

GDUG PA'I SBRUL GYI KHA RLANGS BZHIN, ,GA-YAS PAS 'BAR BA'I GRI GUG
BDUD DPUNG KLAD LA 'PHYAR ZHING KHRAG LDAN THOD PA GA-YON GYIS
BZUNG LA ROL, ,STAG LPAGS SMAD GA-YOG BGOS PA'I GTUM CHEN KHYOD
KYIS GSHIN RJE'I GSHED LA JI LTAR

ZHAL BZHES DE BZHIN DU, ,MA GA-YEL MA GA-YEL MYUR DU DRAN PAR
MDZOD LA RNAL 'BYOR BDAG GIS GANG ZHIG BSGO BA THAMS CAD SGRUBS,
,GZHAN YANG KHYOD KYI PHYOGS BZHIR RVA DANG RMIG PA RAB TU RNO
BA'I MA HE DRAG PO'I GDAN STENG NA, ,DKAR DANG SER

DANG DMAR DANG GNAG PA'I GSHIN RJE CHEN PO DRAG TU KHROS PA'I MA
HE'I GDONG PA CAN, ,BRKYANG BSKUM STABS KYIS RAB TU 'GYING ZHING DUR
KHROD CHAS KYIS LEGS BRGYAN ZHAL GDANGS MIG RTZA KUN TU DMAR,
,BGEGS DPUNG 'JOMS LA RDO RJE'I

THOG LTAR BSNGAGS PA DE DAG GIS KYANG ZHI RGYAS DBANG DRAG LAS KUN
SGRUBS, ,MDOR NA RGYAL BA KUN GYIS YANG DANG YANG BSNGAGS 'JAM PA'I
DBYANGS ZHES SA STENG KUN TU GRAGS PA DE'I, ,PHUN TSOGS GO 'PHANG
MCHOG DE MKHA' MNYAM LUS

@50B CAN KUN GYI DON DU JI SRID BDAG GIS MA MNAN PA, ,DE SRID GSHIN
RJE'I GSHED KYI BKA' NI GUS PAS LHUR LEN CHOS RGYAL GSHIN RJE 'KHOR
DANG BCAS PA YIS, ,YANG DAG LAM GYI NOR MCHOG 'PHROG LA BRTZON PA'I
NAG PO'I RTZA LAG SDE DANG BCAS PA GZHOM PAR MDZOD, ,

CES GSHIN RJE CHOS KYI RGYAL PO LA NANG SGRUB KYI TSUL DU BSTOD PA
BDUD DPUNG RNAM PAR 'THAG PA ZHES BYA BA 'DI NI SDOM BRTZON SDE
SNOD 'DZIN PA 'JAM DPAL RGYA MTSO ZHES PA'I RANG GI SLOB MAS GSOL BA
BTAB PA'I DON DU GSHIN RJE GSHED KYI RNAL 'BYOR PA MANG DU THOS PA'I

RGYAL KHAMS PA BLO BZANG GRAGS PA'I DPAL GYIS SBYAR BA'O,,