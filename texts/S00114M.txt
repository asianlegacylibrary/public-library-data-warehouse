*,, (RAB GNAS BKRA SHIS SNYE MA'I LHAN 'THABS BZHUGS SO,,)
*, ,BLA MA DANG 'JAM DPAL GSHIN RJE'I GSHED DBYER MA MCHIS PA'I
ZHABS LA GUS PAS PHYAG  'TSAL ZHING SKYABS SU MCHI'O, ,DUS DANG
GNAS SKABS THAMS CAD DU RJES SU BZUNG DU GSOL, 'DIR 'DUL BA
'DZIN PA GRAGS PA RGYAL MTSAN GYIS RJE BDAG NYID CHEN PO'I
GSUNG BSGROS LTAR RAB GNAS

@112B RGYAS 'BRING BSDUS GSUM GYI CHO GA RGYAS PAR MDZAD PA
LAS BYUNG BA'I RAB GNAS 'BRING PO'I SDOM TSIG JI LTA BA BZHIN
THAMS CAD MKHYEN PA DGE 'DUN RGYA MTSO'I GSAR BDE 'JIGS GSUM
SOGS DKYIL

'KHOR GANG LA BRTEN KYANG LAG TU BLANG BDE BAR BKOD PA BKRA
SHIS SNYEM LTAR YI DAM RDO RJE 'JIGS BYED LA BRTEN NAS RAB
GNAS 'BRING PO'I DAG 'DON BYA TSUL GYI ZUR 'DEBS 'PHRAN BU
DGOD PA LA ,

THOG MAR BYA BA'I RIM PA NI SDOM LAS, BDAG BSKYED BUM PA LHA
GNAS BYA, ,KHRUS STEGS RGYAN BRE MNGA' DBUL BRI, ,GSOL GDAB
SEMS SKYED BRTEN BSKYED DE, ,GDAN LA RTEN BZHAG CHU

BZHI DBUL, ,ZHES GSUNGS PA LTAR BYA BA LA, SDOM TSIG GI GO RIM
LTAR NA BDAG SKYED DANG BUM PA LHA GNAS KYI RJES SU KHRUS
STEGS DANG MNGA' DBUL SOGS BYA DGOS PA 'DRA NA'ANG LAG LEN LA

KHRUS STEGS SOGS SNGON DU BYED PA BDEBS RAB GNAS DNGOS GZHI'I
SNGAR NYIN BYA ZHING, DE YANG SA CHOG SNGON DU SONG BA'I GTZUG
LAG KHANG SOGS YIN NAS CHOG MI DGOS KYANG DE 'DRA MIN BA'I
GNAS

SU, SA CHOG RGYAS BSDUS SKABS BSTUN BYAS PA LEGS PAS MA MTHA'
NGA GNAS DE'I BDAG PO LHA GLU SOGS LA, GTOR MA BTANG STE RAB
GNAS BYED PAR KO LONG RUNG PHRAG DOG MI BYED CING SDONGS

GROGS BYED PA'I LAS BCOL, BGEGS GTOR BTANG STE BSKRAD 'OS
RNAMS PHYIR BSKRAD, RDZAS SNGAGS TING NGE 'DZIN GSUM GYI
SBYANG BA BYA, DE NAS DRI BZANG GI CHUL LAS THAMS CAD PA

BZLAS BAS BYUG PA'AM CHAG CHAG GDAB, 'DZOM NA SNGAR RAB GNAS
BYAS PA'I SKU GSUNG THUGS KYI RTEN BYIN RLABS CAN RTEN KHRI
BZANG PO'I KHAR BZHUGS SU GSOL, DE'I MDUN DU MCHOD PA GANG

@113A *, ,RGYAS BSHAMS, PHYOGS GCIG TU KHRUS STEGS SO PHAG
SOGS LAS SBYIBS GRUB BZHI PA RGYAR KHRU BZHI DPANGS SU KHRU DO
'AM GCIG YOD PA BYA, DE'I STENG DU KHRUS DKYIL GRU BZHI

SGO BZHI DBUS SU SNA TSOGS PADMA 'DAB MA BRGYAD PA DANG DE'I
PHYIR SNAM BU GRU BZHI PA RIM PA GNYIS PA SNAM BU LA PHYOGS
BZHIR, 'KHOR LO, ,RIN PO CHE, PADMA, RAL GRI DANG ,

'TSAMS BZHIR, 'KHOR LO, ,RDO SDE, PADMA, RAL GRIS MTSAN PA
RDUL TSON GYIS BRI BA'AM CHU TSON GYIS BRIS PA'I RAS BRIS LTA
BUS DAG PA, BKRA SHIS SNYE MA'I DBENG

BDAM DANG BRIS MA 'GA' ZHIG LAS, KHRUS STEGS RGYAN BRI ZHES
'BYUNG YANG BRI ZHES PA'I GI GU YIG NOR DANG BRE ZHES KHRUS
STEGS LA RGYAN GYIS BRGYAN PAR MDON ZHING 'DUL BA 'DZIN PA'I
RAB GNAS

SOGS GZHUNG MAR POR KHRUS STEGS LA RGYAN GYIS BRGYAN PAR GSUNG
PAS GONG GI RTEN DANG KHRUS STEGS SOGS KYI STENG DU BLA RE
DANG, PHYOGS PHYOGS SU GDUGS, RGYAN MTSAN, BA DAN,

SRIL BU G-YER KHA DBYANGS PA LA SOGS PAS BSKOR BAS BKOD PA
MDZES PAR BRGYAN, KHRUS DKYIL GYI DBUS SU ME TOG DANG KU SHA'I
GDAN LA RDO RJE SLOB DPON LA PHYOGS PAR G-YAS SU RNAM RGYAL

DUNG CHOS GZUNGS RDOR CAN DANG, G-YON DU LAS BUM GNYIS MA GUL
CINGS MTSAN MA CAN, DE'I SHAR NAS G-YAS BSKOR DU, DRI BZANG,
MNGAR GSUM, ZHO, 'BRAS,

BU, 'BRU, 'BRAS YOS, SMAN, RIN PO CHE STE RDZAS BRGYAD DRI
BZANG CHU GTZANG DANG SBYAR BA SO SOR BLUG PA'I KHRUS BUM
BRGYAD DAR RAS DKAR PO GANG RIGS KYI MGUL CHINGS CAN,

@113B DE RNAMS KYI PHYI ROL DU G-YAS BSKOR GYI RIM PAS, ZHO,
'O MA MAR SBRANG RTZI, KA RA STE, PHYI'I BDUD RTZI LNGA, BA'I
'O MA, ZHO, MAR, LCI BA, CHU STE

BZUNG LNGA, DRI ZHIM PO'I CHU, 'DI NI BLA MA KHA CIG ,SUG
SMEL, SHING TSA, SPANG SPOS, BA LEG ,TZAN DAN RNAMS ZHO DO RE
THUM BUR BCINGS STE CHU GTZANG BRE

BRGYAD LA BCUG NAS BZHI CHA SKAM GYI BAR DU BSKOL BA'I LHAG MA
DRI CHUR 'GYUR BAR BSHAD, NYA GRO TA, AU DUM BAR, BA LA KshA,
BI PA LA, MAntAL MU ntA STE 'O MA

CAN GYI SHING LNGA'I PHYE MA, 'DI RNYED DKA' BAS TSAB TU 'O MA
LTA BU'I 'O MA CAN GYI SHING GANG YANG RUNG BA'I PHYE MA'AM,
SRAN DKAR PHYE MA LTA BUS BYA ZHES BLA MA KHA CIG GSUNG, DRI
ZHIM PO'I

'BRU MAR, 'DI LA GZHUNG KHA CIG NAS DRI'I TIL MAR RAM MED NA
TIL MAR LA DRI BZANG BTAB PA, ZHES 'BYUNG LA DRI'I TIL MAR NI,
GONG GI DRI CHU BSGRUB DUS KYI RDZAS RNAMS MAR NAG LA

BLUG NAS LNGAR LTAR BSGRUB CES GZHUNG KHA CIG LAS GSUNGS, SKYU
RU RA'I PHYE MA, YUNG BA'I PHYE MA, TZAN DAN DKAR DMAR, AA KA
RU, GUR GUM, KRAN THI KA STE

LNGA'AM; GUR GUM, AA KA RU, GLA RTZI, GA BUR, TZAN DAN TE DRI
LNGA'I PHYE MA STE 'DAG RDZAS BRGYAD SNGA MA ZANGS SNOD DANG
PHYI MA RNAMS 'KHAR BA'I SNOD NA GNAS PA BSGRIG ,

DE'I MTHAR MDUN DU ME TOG TU 'THOR RGYU'I 'BRU GTZANG MA SNOD
BZANG POR BLUG PA'I STENG DU ME LONG LA DBUS SU AOm, ,MDUN NAS
G-YAS SKOR DU YE DHA RMA TSAR BDUN NAM MA MTHA' GCIG BRIS PA
DANG,

@114A *, ,JI LTAR RIGS PAR DUR BA'I PIR, DAR MAR RAS DKAR PO
GTZANG MA LA DRI BZANG GIS PADMA 'DAB BZHI'I LTE BAR AOm,
,'DAB MAR MDUN NAS G-YAS BSKOR DU, ,

H'Um TRAm HRI: A'A: MGO PHYIR BSTAN BKOD PA'I KHRUS RAS, GOS
ZUNG, BDAG SKYED DANG BUM PA'I MCHOD PA 'BUL YUL GYI G-YAS
NAS MGO BRTZAM PA, GO YU, RDO JA, GO LA'I

PHYE MA SBYAR BA'I SO RTZI, TIL KU SHA GUR GUM, ME TOG SER PO,
,BDUD RTZI LNGA RNAMS KYI PHYE MA, ZHO, ME TOG SER PO DNGOS
SAM DE'I DONG DU 'BRU BLUG PA'I CHU BZHI

BZED ZHAL DANG BCAS PA, GZHAN YANG SKABS SO SOR 'BUL RGYU'I
MCHOD PA'I YO BYAD DANG SBYIN SREG BYED NA DE'I RDZAS DANG MI
BYED NA BTZA' RU'I BZA' BA LHA BSHOS CHEN PO RGYAN LDAN GYI
MTHAR

DKAR GSUM MNGAR GSUM DANG BZA' BA DANG BCA' BA GTZANG ZHING
YID DU 'ONG BA MANG POS BSKOR BA DANG, MNGA' DBUL DANG BKRA
SHIS KYI RDZAS SOGS DGOS PA'I YO BYAD THAMS CAD TSOGS

PAR BYA; MNGA' DBUL BRI ZHES PA NI GTZO BOR MAntAL GYI MNGA'
DBUL YIN LA, DE NI MNGA' DBUL DKYIL 'KHOR BRI BYA STE, ,THEG
CHEN BRGYAD BTAB ZUR RTZE NAS, ,CHA PHRAN

GCIG DANG GCIG DOR NAS, ,ZLUM THIG GNYIS KYIS BSKOR BAR BYA,
,TSANGS THIG NAS NI LOG THIG BAR, ,PHYOGS BZHIR CHA MNYAMS
LNGA LNGAR BGO ,DBUS KYI CHA GNYIS PADMA

DANG, ,PHYOGS KYI BZHI BZHI RI RAB KYI, ,BANG RIM TSUL DU DBYE
BYA ZHING, ZUR BZHIR LNGA CHA GRU BZHI BZHI, ,ZUR BSGRIG TSUL
DU 'ONG BAR BYA, ,DBUS KYI PADMA 'DAB

@114B BRGYAD KYI, ,PHYOGS BZHI DMAR LA ME RLUNG SER, ,BDEN
BRAL LJANG ZHING DBANG LDAN NAG ,LTE BA LJANG LA GE SAR SER,
,PHYOGS BZHI'I BAR RIM SHAR DKAR ZHING, ,LHO SNGO

NUB DMAR BYANG LJANG LA, ,ZUR BZHI'I GRU BZHI BZHI BRTZEGS NAG
,DE YI PHYI ROL RANG PHYOGS KYI, ,RI RAB MDOG CAN CHU RIS LA,
,STENG DU SHAR NAS G-YAS SKOR DU, ,

LUS 'PHAGS BLA GAM DKAR PO STE, ,'DZAM GLING SOG KHA SNGON
PO'O, ,BA GLANG SPYOD GLING ZLUM PO DMAR, ,SGRA MI SNYAN GLING
GRU BZHI SER, ,BZHI KA'I G-YAS DANG G-YON DU NI, ,

GLING G-YOG RANG 'DRA GNYIS GNYIS BRI, ,GLING DANG GLING
PHRAN GNYIS KYI BAR, ,BKRA SHIS RTAGS BRGYAD 'BRI TSUL NI,
,SHAR DU DPAL BE'U 'KHOR LO DANG, ,LHO RU PADMA RGYAL

MTSAN STE, ,NUM TU GDUGS DANG BUM PA BZANG, ,BYANG DU DUNG
DANG GSER NYA'O, ,SHAR BUM GLING DANG RI RAB KYI, ,BAR DU NYI
ZLA GNYIS BRI ZHING, ,PHYI ROL CHA PHRAN GCIG

GIS; ;SNGON POS BSKOR BA LCAGS RI'I TSUL, ,PADMA GLING DANG
GLING PHRAN STENG, ,ME TOG TSOM BU MDZES PAR DGOD, ,ZHES PA
LTAR BRI'O, ,DE LTAR YO BYED THAMS CAD TSANG

BAR BSAGS TE BKOD PA MDZES PAR BSHAMS PA YANG RAB GNAS BYED PA
PO DPON SLOB DANG YON BDAG 'KHOR BCAS THAMS CAD LA BKRA SHIS
PA'I RTEN BREL DU 'GYUR BAS GRA GANG 'BRIG BYA, RAB

GNAS 'BRING PO LA STA GON GYI CHO GA 'DON RGYU MED PAS STA GON
BYA BAR MA GSUNG KYANG YO BYAD BSAGS PA DANG BSHAMS PA'I STA
GON 'DI NI DNGOS BZHI'I SNGAR NYIN BYA DGOS, DNGOS GZHI'I NYIN

@115A *, ,ZHOG PA SNGA MO NAS CHO GA BYED PA'I DPON SLOB RNAMS
'TSOGS TE 'JIGS BYED BCU GSUM MA'AM DPA' BO GCIG PA GANG RIGS
KYI BDAG SKYED MCHOD BSTOD BZLAS PA GTONG

'BUL DANG BCAS PA LEGS PAR BTANG NAS BUM PA BSGRUB PA LA LHA
BUM SGRUB PA NI, HR'I: shtR'I: SA BSANGS, SH'U NYA TAS
SBYANGS, STONG PA'I NGANG LAS BAm LAS BYUNG BA'I RIN PO CHE'I

BUM PA DKAR PO LTO BA CHE BA MGRIN PA RING BA MCHU 'PHYANG BA
LA SOGS PA MTSAN NYID THAMS CAD DANG LDAN PAR GYUR, AOm TA PTE
TA PTE MA H'A TA PTE SV'A H'A, LHA'I CHU BO GANG GDANG BUM
PA'I CHU

GNYIS DBYER MI PHYED PAR GYUR, RNAM RGYAL BUM PA'I PHYI BUM
PA'I DBYIBS CAN GYI NANG DU GZHAL YAS KHANG GRU BZHI SGO BZHI
LA SOGS PA'I MTSAN NYID THAMS CAD DANG LDAN PA GDAN DANG BCAS

PA'I DBUS SU H'Um LAS RDO RJE H'Um GIS MTSAN PA ZHES PA NAS,
BYANG SHAR DU RU LAS RAL GRI RUS MTSAN PA RNAMS YONGS SU GYUR
PA LAS DPAL RDO RJE 'JIGS BYED LHA BCU GSUM GYI SKUR YONGS SU

RDZOGS PAR GYUR PA NI, DBUS KYI GDAN LA DPAL RDO RJE 'JIGS
BYED CHEN PO, ZHES PA NAS, PHYI'I GRVA BZHIR nA YO NI RA'I YE
GE BZHI YONGS SU GYUR PA LAS MI'I THOD PA BDUD RTZIS

GANG BA BZHI, ZHES PA'I BAR BSGRUB THABS LTOR LA RANG NYID CES
PA'I TSIG DOR, RNAM RGYAL BUM PA'I MTSAN MA'I GNAS KYI PAD NYI
SOGS KYI GDAN LA SHAR DU H'Um, DE'I 'OG TU KshE,

LHOR MA; NUB DU ME, BYANG DU DA RNAMS LAS RANG RANG GI PHYAG
MTSAN SA BON GYIS MTSAN PA YONGS SU GYUR PA LAS SHAR DU DPAL
RDO RJE 'JIGS BYED CHEN PO ZHES PA NAS, MED PUNG

@115B RAB TU 'BAR BA'I KLONG DKYIL NA BZHUGS PA, DE'I 'OG TU
GTI MUG GSHIN RJE GSHED DKAR PO, ,DKAR NAG DMAR BA'I ZHAL GSUM
PHYAG DRUG GI DANG PO GNYIS KYIS GRI GUG DANG THOD PA

THUGS KAR 'DZIN CING, LHAG MA, ZHES PA NAS, PADMA 'DZIN PA,
LHOR SER SNA GSHIN RJE GSHED ZHES PA NAS, PADMA 'DZIN PA, ZHES
PA'I BAR, DANG PO

GNYIS KYIS GRI GUG DANG THOD PA THUGS KAR 'DZIN CING, ZHES
'DON PA BSGYUR TE YUM MED PA'I GSHIN RJE BZHI BSKYAD, LAS BUM
GYI NANG DANG MTSAN MA'I GNAS SU SNA TSOGS PADMA DANG

NYI MA'I GDAN LA RA LAS RAL GRI RAS MTSAN PA GNYIS YONGS SU
GYUR PA LAS RAL GRI GSHIN RJE GSHED LJANG KHU GNYIS LJANG SNGO
DKAR BA'I ZHAL GSUM PHYAG DRUG ZHES PA NAS, DANG PO GNYIS

KYIS GRI GUG DANG THOG PA THUGS KAR 'DZIN CING, LHAG MA G-YAS
ZHES PA NAS, PADMA 'DZIN PA, GTZO 'KHOR THAMS CAD KYI MIG
GNYIS SU KshIm DANG 'KHOR LO LAS RDO RJE MIG

DKAR PO ZHES PA NAS, NOR BU DANG PADMA 'DZIN PA ZHES PA'I BAR
SKYE MCHED SKU GSUNG THUGS BYIN RLABS DANG, AOm HR'I: HA BHO
WA ZHES PA NAS, BYANG DANG BYANG SHAR PA

RNAMS LA DON GRUB, MTSAN MA'I LHA RDO RJE 'JIGS BYED LA MI
BSKYOD PA DANG, GTI MUG GSHIN RJE GSHED SOGS LA RNAM SNANG
SOGS BZHI DANG, RAL GRI GSHIN RJE GSHED

GNYIS LA DON GRUB KYIS DBU BRGYAN CING, DBANG GI LHA RNAMS DE
NYID LA THIM PAR GYUR, BUM LHA'I MCHOD PA BSAR SBYAD BYIN GYIS
RLABS LA, CHOS DBYINGS RNAM DAG

@116A *, ,SOGS KYIS PHYI MCHOD, LHA RANG RANG GI SNGAGS LA
'BRU GSUM BTAGS PAS NANG MCHOD DBUL ZHING GNYIS MED THUN MONG
SOGS KYIS BSTOD, G-YON PA'I KHU TSUR GYIS

GZUNGS THAG BZUNG LA, RANG GI THUGS KA NAS SNGAGS KYI 'PHRENG
BA 'OD ZER DANG BCAS PA GZUNGS THAG LA 'KHRIL TE SONG BAS BUM
PA'I LHA'I THUGS BRGYUD BSKUL, BUM PA'I LHA

RNAMS KYI THUGS KA'I SNGAGS 'PHRENG LAS 'OD ZER 'PHROS PAS YE
SHES KYI BDUD RTZI BKUG NAS SNGAGS PHRENG LA THIM PA LAS BDUD
RTZI'I RGYUN BAB PA BUM PA'I CHU DANG RO GCIG TU GYUR PAR
BSAM,

RNAM RGYAL GYI LHA SO SO'I SNGAGS BRGYA RTZA BRGYAD, GZUNGS
RDOR LAS BUM GYI STENG DU SBOS LA KHADGA DDRIG BRGYA RTZA
BRGYAD, CHU LA AOm BADZRA AU TA KA H'Um BRGYAD BZLA, HR'I:
sht'I: DANG H'Um BDUN BZLAS

PA'I DUD CHOS KYI CHUS MCHOS YON DBUL, ME TOG DKAR PO GSUM
GSUM GZHUG ,PUshPE SOGS KYIS ME TOG NAS ROL MO'I BAR GYIS
MCHOD, BUM PA'I NANG GI LHA RNAMS ZHU NAS

BUM PA'I CHUR GYUR CING, GZHAL YAS KHANG ZHU NAS BUM PA DANG,
MTSAN MA'I LHA RNAMS ZHU NAS SO SO'I MTSAN MA'I RNAM PAR GYUR,
LAS MUB GYI CHU KHAS RGYAN GYIS BSANGS LA,

JI SRID RAB GNAS KYI BYA BA MA RDZOGS PA DE SRID DU BGEGS
RNAMS BZLOGS PA'I 'PHRIL LAS MDZOD CIG ,CES LAS BCOL, DPA'
GCIG LA RNAM RGYAL GYI NAD DANG MTSAN MA'I GNAS SU GTZO

RKYANG ZHAL PHYAG YONGS RDZOGS, LAS BUM GYI NANG DANG MTSAN
MA'I GNAS SU 'JIGS BYED GTZO RKYANG PHYAG GNYIS BA BSKYED TSUL
SOGS SNGA MA'I RIGS 'GRE SBYOR, KHRUS BUM DANG 'DAG RDZAS
SGRUB PA

@116B NI, BSANGS SBYANG, STONG PA'I NGANG LAS BHRUm LAS BYUNG
BA'I RIN PO CHE'I BUM PA DANG SNOD RNAMS KYI NANG DU ZLA BA'I
DKYIL 'KHOR GYI STENG DU H'Um YIG GI MTHAR BZLAS BYA'I SNGAGS
KYI SKOR BA'I

'OD ZER GYIS BLA MA YI DAM SANGS RGYAS BYANG SEMS DPA' PO
MKHA' 'GRO CHOS SKYONG SRUNG MA RNAMS KYI BYIN RLABS DANG,
SNOD BCID KYI YON TAN THAMS CAD BKUGS, SNGAGS PHRENG LA THIM,

DE LAS 'DUD RTZI'I RGYUN BABS DAG BYED KYI RDZAS RNAMS BYIN
GYIS RLABS PAR GYUR, AOm GANDHE SNA NA P'U DZA ME GHA SA MU
TRA SPHA RA nA SA MA YA SHR'I YE H'Um, ZHES DANG, GANDHE'I
GNAS SU,

TRI MA DHU, DA TI, PHA LA, BRU HI, LABDZA, AO shA TI, MA nI
RNAMS RIM PA BZHIN BCUG LA NYER GCIG RE, THUN MONG DU GTZUG
TOR RNAM RGYAL GYI GZUNGS RING

NGAM, AOm BHRUm SV'A H'A, AOm AA MRi TA BHRUm YA YUR R'A TE
SV'A H'A, ZHES DANG, GTZUG TOR GZHAN GYIS MI THUB PA, TADYA
TH'A, AOm AA NA LE A NA LE, AA TZA LE AA TZA

LE, KHA KHA KH'A ME KHA KHA KH'A ME, BI SHA TE BI shA TE, B'I
RE B'I RE, BEE RA BEE RA, SOO MYA SOO MYA, SH'A NTE SH'A NTE,
DANTE DANTE, BADZRA DHA RA, BANHHA BANHHA NI,

BADZRA P'A nI PHAt, AOm HR'I: shtOm PHAt PHAt SV'A H'A, ZHES
DANG, BKRA SHIS ZHES PA'I SNGAGS YEDHA RMA RNAMS DANG, 'BRU
GSUM DANG, SRBA TA TH'A GA TA SOGS BZLA, ME TOG

SGRUB PA BKRA SHIS SNYE MAR 'OG TU BSHAD KYANG LAG LEN LA 'DIR
BYED DGOS PAS, YE DHA RMA'I SNGAGS PHRENG GYEN DU 'GRENG ZHING
'OD ZER DANG BCAS PAR GYUR PA'I 'OD ZER GYIS 'JIG RTEN DANG
'JIG RTEN 

@117A *, ,LAS 'DAS PA'I BCUD THAMS CAD DANG RGYAL BA SRAS BCAS
KYI SKU GSUNG THUGS KYI YON TAN THAMS CAD BSDUS TE SNGAGS
PHRENG ME TOG DANG BCAS PA LA THIM PAR GYUR, YE DHA RMA

BRGYA RTZI BRGYAD SOGS BZLA, BUM CHUS ME LONG GI STENG GI YI
GE BKRUS PA'I CHUS ME TOG SBRUS TE KHYAB PAR BYA, DE'I PHYED
SLOB DPON DANG TSOGS PA RNAMS LA 'DIR BKYE ZHING PHYED 'OG TU

SHIS BRJOD RGYAS PA'I SKABS SU BKYE, MCHOD YON SGRUB PA NI,
CHU BZHI LA DMIGS TE SNGAGS BZLAS BAS RDZAS RNAMS DRIM SEL
ZHING ZAG MED KYI BDE CHEN BSKYED PA'I NUS LDAN DU

BYIN GYIS RLABS PAR BSAM LA, 'BRU GSUM DANG, HR'I: sht'I:
DANG, KHADGA DHRIG BRGYA RTZA BRGYAD DAM BDUN SOGS BZLA, DPA'
GCIG LA SNGAGS PHYI MA MI DGOS, 'DIR

MCHOD PA BYIN RLABS BYA BAR GZHUR DU MA GSUNGS KYANG MCHOD PA
BSHAMS NAS BYIN RLABS MA BYAS NA BGEGS 'JUG PAR BSHAD PAS CHU
BZHI LA SOGS PA'I MCHOD PA RNAMS SGRUB THABS LTAR BYIN GYIS

RLAB, GSOL GDAB NI, CHO GA BYED PA PO DGE SLONG GANG YIN GYIS
SNAM SBYAR YON NA BLA GOS DANG SBRAG PA DANG MED NA BLA GOS
LEGS PAR BGOS TE THAMS CAD KYIS PHYAG TU ME TOG THOGS,

GZHUNG 'GA' ZHIG NAS BZHENGS PAR GSUNG PAS GRUB NA DE BZHIN
DANG MI BZHENGS KYANG TSUL DANG MTHUN PA'I SPYOD LAM GYIS
'KHOD, GSOL GDAB KYI TSIG DON LTAR YON TAN DRAN PA'I SGO NAS,

GANG 'DI BCOM LDAN 'DAS ZHES SOGS BRJOD CING RAB TU GNAS PAR
BGYI'O, ,ZHES PA'I TSIG 'TSAMS TSOR TSOGS PA THAMS CAD KYIS
RTEN LA ME TOG GTOR, SPOS DRI ZHIM BOS BDUG ,

@117B TSOGS PA MANG MAS DRIL BU DGROL ZHING ROL MO BA RNAMS
KYIS MCHOD ROL DBUL BZHIN PAS, NA MO BHA GA WA TE, SOGS DANG,
RAB TU GNAS BYA'I LHA TSE DPAG MED LTA BU YIN

NA CHO GZUNGS 'DON PA LTA BUS MTSON PA'I RAB TU GNAS BYA'I
LHA'I SNGAGS DANG, BADZRA SA TVA SOGS DANG RANG GI YI DAM GYI
LHA'I SNGAGS GSUM GSUM BRJOD PAR GZHUNG GZHAN NAS BSHAD PA

YOD PAS BRJOD KYANG RUNG RJES DRAN BZHI PO 'DI LAN GSUM BYA
BAR GZHUNG GZHAN NAS BSHAD PA YOD KYANG 'BRING PO'I TSE LAN
GCIG GIS KYANG CHOG ,SEMS SKYED NI SNGAR BZHENGS YOD NA THAMS

CAD 'DUG CING TZOG BUR 'DUG PAR GZHAN NAS BSHAD PA YOD PAS DE
LTAR RAM SNGA MA LTAR 'KHOD DE ME TOG DANG BCAS PA'I THAL MO
SBYAR NAS, SEMS CAN THAMS CAD LA BYAMS SNYING RJE

BYANG CHUB KYI SEMS BSKYED LA, NGO MTSAR CHEN PO ZHES SOGS
BRJOD CING ME TOG GTOR, RTEN SKYED NI RTEN RNAMS LA LAS KYI
SNGAGS DANG CHUS BSANGS, SH'U NYA TAS SBYANGS ,

STONG PA'I NGANG LAS, SKU GZUGS RNAMS SNA TSOGS PADMA NGANG
NYI MA'I STENG DU H'Um LAS RDO RJE H'Um GIS MTSAN PA LAS DPAL
RDO RJE 'JIGS BYED CHEN PO, ,ZHES PA NAS MED PUNG RAB TU

'BAR BA'I KLONG DKYIL NA BZHUGS PA, DE'I PAR NA YUM RDO RJE RO
LANG MA ZHES PA NAS, YAB LA 'KHYUD PA, ZHES PA'I BAR BRJOD DE,
GTZO BO YAB YUM MAM GTZO RKYANG

ZHAL PHYAG YONGS RDZOGS SU BSKYED, GSUNG RAB KYI PO TI RNAMS
PADMA DANG NYI MA'I STENG DU ME LAS PADMA MES MTSAN PA LAS
'DOD CHAGS GSHIN RJE GSHED DMAR PO ZHES PA NAS, 'KHOR LO 'DZIN

@118A *, ,PA YONGS SU GYUR PA LAS 'DOD CHAGS GSHIN RJE GSHED
YAB YUM GZUGS BRNYAN DU SHAR BA'I YIG 'BRUR GYUR, MCHOD RTEN
DANG GTZUG LAG KHANG SOGS LA MCHOD RTEN PADMA DANG ZLA BA'I

STENG DU KshE LAS 'KHOR LO KshES MTSAN PA LAS GTI MUG GSHIN
RJE GSHED DKAR PO ZHES PA NAS, PADMA 'DZIN PA YONGS SU GYUR PA
LAS GTI MUG GSHIN RJE GSHED YAB YUM GZUGS BRNYAN DU SHAR BA'I
MCHOD

RTEN DU GYUR, ZHES PAS MTSON TE BSKYED PA 'AM, GZHUNG NA GSAL
BA LTAR 'OD DPAG MED DANG RNAM SNANG SPYI 'GRO LTAR BSKYED
KYANG RUNG, 'ON KYANG SBYIN SREG 'BUL NA BSKYED TSUL SNGA MA

SNGAGS BRJOD PA SOGS LA 'JUG PA BDE, BLA MA 'GA' ZHIG GSUNG
RAB DANG MCHOD RTEN SOGS KYANG RANG GI YI DAM GYI GTZO BO 'AM
RDO RJE 'CHANG DU BSKYED PAR BZHED PA SNANG YANG RAB GNAS KYI
GZHUNG PHAL

CHE BA LAS SPYI 'GRO 'AM RANG GI YI DAM GYI DKYIL 'KHOR DE'I
GSUNG RDO RJE SOGS SU BSKYED PAR BSHAD PAS DE BZHIN BYED PA
LEGS, 'DIR LHAR BSKYED NAS DE YONGS SU GYUR PA LAS LHA DE
GZUGS

BRNYAN DU SHAR BA'I YIG 'BRU SOGS SU GYUR PA BSGOM PAR BSHAD
PA RTEN BSKYED KYI TSE GZUGS BSGYUR BYAS PA LTA BU'I DOGS PA
BYED PA SNANG YANG 'DI DKYIL CHO GA RDO RJE 'PHRENG BA NAS
GSUNGS PA LTAR 'DUL 'DZIN

PA'I RAB GNAS CHE CHUNG SOGS NAS BSHAD PA LTAR YIN PAS DOGS
CHUNG MI DGOS, GDAN LA RTEN BZHAG NI, RTEN RNAMS KHRUS DKYIL
GYI STENG DU DNGOS SU BZHAG BTUB NA 'DAG RDZAS DANG KHRUS

BUM PHYIR BKYED, RNAM BUM SHAR GYI BDAG RDZAS KYI MDUN DU
BZHAG LA RTEN KHRUS DKYIL GYI DBUS KYI STEGS LA BZHAG ,DER
'JOG MI BTUB NA 'DAG RDZAS SOGS PHYIR BKYED MI DGOS, CHU BZHI

@118B DBUL BA NI, DAG CING DRI MED YID 'ONG BA'I, ,ZHES SOGS
KYI TSIG BCAD DANG, AOm SARBA TA TH'A GA TA ARGAm P'U DZA ZHES
SOGS SAM, AOm YA MANTA KA SA PA RI W'A RA ZHES SOGS GANG

RIGS KYIS DBUL, BREL DUS SNGAGS RKYANG PAS KYANG RUNG, PHYAG
RGYA NI PAD KOR SNGON DU 'GRO BAS MCHOD YON GYI SNOD BSNYEM
PAS BZUR LA RDO RJE THAL MO KHA PHYE BAS BZED ZHAL DU LDUGS
PAS

MCHOD YON, G-YAS PAS 'THEB 'DZUB KYIS ZHABS BSIL GYI SNOD NAS
ME TOG CHU DANG BCAS PA 'GYINGS PA'I TSUL GYIS SOR MO RNAMS
BSKOR ZHING BLANG LA 'DZUB MO NAS RIM PA BZHIN PHYE STE BZED

ZHAL DU LDUG PAS ZHABS BSIL, G-YAS PA'I MTHEB 'DZUB KYIS ZHAL
BSIL GYI SNOD NAS ME TOG CHU DAR BCAS PA BLANG LA KHA 'OG TU
PHYOGS PA'I MTHE'U CHUNG NAS RIM GYIS DGROL ZHING BZED ZHAL DU

LDUG PAS ZHAL BSIL, DE'I SNOD NAS G-YAS PAS BZUNG BA'I KU
SHA'I RTZE MOS CHU BLANG STE BZHED ZHAL DU BSANGS GTOR LAN
GSUM BYED PAS BSANG GTOR DBUL, DE NAS SBYANG BA'I

RIM PAL SDOM NI, GTOR MA YOD CHU KHAMS PHOR LCI, ZAN CHANGS
RAS KYI BYA BA NAS NI, NYE REG MCHOD BDUG SBYANG BA'O, ,ZHES
GSUNG PA'I GTOR MA NI, H'Um YE SHES

BSKAL PA ZHES PA NAS, PHYAG 'TSAL BSTOD, 'DIR GZHUGN DU GTOR
MA BYIN GYIS RLABS TE ZHES GSUNG KYANG BRLAB TSUL MA GSUNGS LA
'DUL 'DZIN PA'I RAB GNAS CHE BAR RANG RANG GI

SGRUB THABS BZHIN RLAB PAR GSUNGS SHING CHUNG BAR SNGON 'GRO'I
SKABS LTAR RLAB PAR GSUNGS PAS DE LTAR RAM AA KA ROS BYIN
RLABS BYA'O, ,RANG GI THUGS KA'I SA BON LAS, ZHES PA

@119A *, ,NAS BKUGS PAR GYUR, SARBA BIGHNAN SOGS GSUM GYIS
GTOR MA BSNGO, ,'DI LA GTOR MA BSKOR BA GZHUNG DANG 'DUL 'DZIN
PA'I YIG CHA GNYIS KAR MI GSAL

YANG, PHYAG LEN LA BYED PA 'DUG CING RAB GNAS DON GSAL DU
GSUNG PAS GTOR MA GSUM MAM GCIG RTEN LA G-YAS BSKOR LAN GSUM
BYED PA MI 'GAL, GZHUNG DANG 'DUL 'DZIN

PA'I YIG CHA CHE BAR MA GSUNG KYANG CHUNG BAR SNGA MA ZHI BA'I
SBYANG BA DANG, TING LONG DANG CHANG BU SBRAG NAS LAN GSUM DU
RTEN LA PHYIR BSKOR ZHING SUM BHA NI BRJOD PA ZHI DRAG PHYED
MAS SBYANG BA,

SANGS RGYAS KYI BDEN PA DANG, ZHES PA NAS, 'GAS PAR 'GYUR RO,
,SUM BHA NI BRJOD CING GTOR MA RTEN LA PHYIR BSKOR TE PHYI ROL
DU DOR, GU GUL GYIS BDUG ,YUNGS

DKAR GYIS BRAB, TSAM RNGA MA DANG ROL MO'I SGRA DRAG TU BYA BA
NI DRAG PO'I SBYANG BA RNAMS BYA BAR BSHAD CING GZHUNG GZHAN
MANG PO LAS GSUNG BAS DE BZHIN BYED PA LEGS SHING, DE LTAR
BYAS PAS KHRO

BO'I TSOGS RNAMS KYIS BGEGS TSAR BCAD PAR BSAM, DE'I TSE ROL
CHEN BYA, DE NAS SBYANG CHAS YUNGS DKAR SOGS LA LAS SNGAGS
DANG H'Um LAN BDUN BZLAS PAS MI GTZANG BA DANG BYUR SOGS

SBYONG BA'I NUS LDAN DU BYAS PAR BSAM LA, KHU TSUR GNYIS KYIS
YUNGS DKAR BZUNG NAS G-YON DU LAN GNYIS BSKOR ZHING BYA BA
NAS SARBA P'A BAm SOGS BRJOD DE MER DOR, ,YANG SNGA MA LTAR
BZUNG NAS

G-YAS SU LAN GNYIS BSKOR ZHING SNGAGS BRJOD DE MER DOR, DE
BZHIN DU CHU NAS SED RAS KHYI BAR G-YON DANG G-YAS SU BSKOR
ZHING BYA BA NAS 'DOR, KHAM PHOR MAN CHAD MER 'DOR MI DGOS ,

@119B NYE REG NI, G-YON BAR CHU GTZANG BZUNG NAS G-YAS PA'I
GUNG SRIN GYIS BLANGS TE RTEN GYI KHA RNA BA MIG SNA KHA LAG
LTE BA MGO RNAMS SU DNGOS SU 'AM, ME LONG LA GZUGS BRNYAN SHAR
BA LA NYE REG BYA,

MCHOD PA NI, HR'I: sht'I: BRJOD CING RTEN RNAMS KYI THUGS KAR
DRI, DBU LA ME TOG ,MDUN DU MCHOD YON DBUL ZHING MAR ME BSKOR,
,BDUG PA NI, AAMRi TA

DANG H'Um BDUN BZLAS PA'I SBOS DKAR MAR DANG SBYAR BAS BDUG
,KHRUS KYI SDOM NI, SNYAN GSAN BDUD RTZI BA BYUNG CHU, ,SHING
SHUN 'BRU MAR SKYU RU RA, ,YUNG BDRI LNGA'I PHYE

MA RNAMS, ,DUR SNGON PIR GYIS BYUG NAS SU, ,LHA RNAMS SBYAN
DRANGS BKRA SHIS GLU, SNGON BYAS LHA YI BUM PA'I CHUS, ,BKRU
DBYI DRI DANG GOS RGYAN KHRUS, ,ZHES

GSUNG PA'I, SNYAN GSAN GRUB NA, TSOGS PA THAMS CAD 'GRENG
BA'AM KHRUS BUM DANG ME LONG KHRUS SNOD 'DZIN MKHAN RNAMS
'GRENG STE KHRUS BUM RNAMS LAG TU THOGS TE, BCOM LDAN

'DAS DE BZHIN GSHEGS PA, ZHES PA NAS, BDAG GIS KHRUS 'DI GSOL
BAR BGYI, ZHES PA'I BAR BRJOD, BUM PA RNAMS RE ZHIG BZHAG
,'DAG RDZAS RNAMS

LAG TU THOGS TE, BDUD RTZI DANG BA BYUNG GNYIS LA, GTZANG
ZHING DRI MA MI MNGA' YANG, ,DAG BYED BZANG PO RNAM PA LNGA,
,LEGS PAR SBYAR BA'I BYUG PA ' DI, ,YONGS SU

DAG PAR BYA PHYIR DBUL, AOm H'Um SOGS DANG, SARBA TA TH'A GA
TA SOGS BRJOD CING, BDUD RTZI DANG BA BYUNG GNYIS ME LONG LA
BYUGS, DUR BA'I BIR GYIS MNYE, DRI BZANG

@120A *, ,GI CHU LA; RGYAL BA RNAMS NI GTZANG GYUR CING, ,SME
BA'I RTOGS PA MI MNGA' YANG, ,SRI ZHU'I TSUL GYIS DRI CHAB
'DIS, ,BDE GSHEGS RNAMS LA KHRUS

BGYI'O, ,SNGAGS GNYIS BRJOD PA DANG, ,BYUGS PA SNGAR BZHIN,
SHING SHUN, SKYU RU RA, YUNG BA'I PHYE MA, DRI LNGA'I PHYE MA
BZHI LA, RANG BZHIN DAG PA

GOS PA MED, ,'OD GSAL RNYOG PA MI MNGA' YANG, ,DRIL PHYIS PHYE
MA 'DI YIS NI, ,SKU NI RAB TU DRIL ZHING DBYI, ,SNGAGS GNYIS
BRJOD PA'I BYUGS PA DANG, ,MNYE BA

BYA' 'BRU MAR LA, MI PHYED RDO RJE'I SKU NYID LA, ,BSNYUN MED
BGRES PA MI MNGA' YANG, ,'JIG RTEN GUS PA'I TSUL TZAM DU, ,DRI
ZHIM BYUGS PA'I RIM GRO BYA, ,SNGAGS

GNYIS BRJOD CING BYUGS, ,GZHUNG DANG 'DUL 'DIZN PA'I YIG CHA
GNYIS KAR, 'DI RNAMS LA TSIGS BCAD MED KYANG, PAn CHEN THAMS
CAD MKHYEN PA'I YIG CHAR YOD CING, SNGAGS

RKYANG BAS BYUGS PA SOGS BYED PA LAS BRJOD PA PO DANG NYAN PA
PO RNAMS KYI DANG BA 'DREN PA DANG LAG LEN TAB TOB TU MI 'GYUR
BA SOGS PHUN SUM TSOGS PA'I YAN LAG YIN PAS SBYAR BA LEGS, LHA
RNAMS

SBYAN DRANGS PA NI, RANG GI THUGS KA'I H'Um LAS, ZHES PA NAS,
BGEGS BSKRAD PAR GYUR, BKRA SHIS KYI GLU NI, BKRA SHIS GANG
ZHIG ,ZHES PA NAS, BKRA SHIS,

DES NI DE RING KHYED LA DGE LEGS SHOG ,CES PA'I TSIGS BCAD
LNGA DBYANGS DANG BCAS PA BRJOD CING, TSIGS 'TSAMS TSER DRIL
BSIL DANG ME TOG GTOR, 'DI DAG GI TSIG RKANG

@120B BZHI PA RAB GNAS 'BRING PO'I SKABS SU 'DI BZHIN BSGYUR
DGOS PA 'DUL 'DZIN PA'I GZHUD CHE BAR BSHAD, KHRUS NI KHRUS
BUM KHRUS LONG, KHRUS SNOD RNAMS LAG TU THOGS, KHRUS

RAS 'PHRAG PAR BKAL LA, JI LTAR BLTAMS PA TZAM GYIS NI, ZHES
PA NAS, H'Um H'Um SV'AH'A, RNAM RGYAL GYIS KHRUS GSOL, DE DAG
SKU LA NAS DHA NA YE SV'AH'A, BRJOD

CING KHRUS RAS KYIS DBYI, SPRO SHING LONGS YOD NA, RGYAL BA'I
SKU LA NYON MONGS MI MNGA' YANG, ,ZHES SOGS SHO LO KA GSUM PO
SO SO'I MTHAR SNGAGS GNYIS BRJOD DE BGRU BA DANG

DBYI BA SPEL, GANG GI DRIN GYIS BDE CHEN GNAS, NAS, RDO RJE
CAN LA SKU KHRUS GSOL, ZHES PA DANG, MGON PO THUGS RJE CHE
LDAN PA, ,ZHES SOGS SHO LO KA GSUM GYIS

PHYAG 'TSAL LO ZHES PA KHRUS GSOL LO ZHES PAR 'DUN PA BSGYUR
BA SNAGS DANG SBREL PAS BKRU DBYI BYA, KHYOD NI SBYIN PA'I
RANG BZHIN CHUS, ,ZHES SOGS KYI SHO LO KA BRGYAD PO RE RE
DANG, AOm GANDHE

SNA NA SOGS SNGAGS BRGYAD RIM BZHIN SBEL TE SHAR GYI BUM PA
SOGS GYI CHUS RIM PA BZHIN BKRU BA DANG DBYI BA SBEL, GZHUNG
DU DRI'I BUM PA SOGS KHRUS BUM BRGYAD SGRUB PA DANG KHRUS 'DI
BZHIN BYED TSUL MI

GSAL YANG 'DUL 'DZIN PA'I YIG CHA CHE CHUNG GNYIS KAR LHA BUM
RGYANG BSGRUB PA DANG, LHA BUM DANG KHRUS BUM GNYIS KA SGRUB
PA'I LUGS GNYIS BSHAD CING, SA ZHAL GYI YIG CHA MANG BO NAS

KYANG BSHAD PAS 'DI LTAR BYED PA LEGS KHRUS KYI SNGAGS BRJOD
PA'I TSE ROL MO 'BUD DKROL DANG DRIL BSIL BYA, SKU MCHOG RNAM
DAG ,NAS, BDAG GIS THOB PAR SHOG ,CES KHRUS

@121A *, ,KYI SMON LAM DANG 'DIR GZHUNG DU SKU DBYI BA 'BYUR
YANG GONG DU BSHAD PA LTAR KHRUS RE DANG SPEL NA 'DIR MI DGOS
LA, BREL DUS DER MA SPREL NA 'DIR BYA, BDE GSHEGS

SKU MCHOG NAS 'GYUR BAR SHOG ,CES SKU DBYI SMON LAM BYA, STONG
GSUM KUN DU NAS, WA BU sha nE SV'AH'A, ZHES PA'I BAR GYIS DRI
GOS RGYAN RNAMS DBUL, DNGOS GZHI

LA SDOMS NI, MIG DANG SKU SOGS BYIN GYIS BRLAB, ,YE SHES SPYAN
DRANGS MCHOD NAS NI, ,GSOL BTAB DAM TSIG PA LA GZHUG ,DBANG
LHA SPYAN DRANGS MCHOD NAS NI, ,

DBANG BSKUR RIGS BDAG GIS RGYAS GDAB, ,MCHOD BSTOD GOS RGYAN
ME LONG BSTAN, ,SBYIN SREG DPUL ZHING SBYAN DBYEN SOGS, ,ZHAL
BSIL MCHOD YIN SO RTZI DBUL, ,DAM

SGRAGS NAS NI GZUGS BSGYUR BYA, ,ZHES PA'I DANG PO MIG DANG
SKU SOGS BRLAB PA NI, ,LHA RNAMS KYI MIG GNYIS SU KshIm NAS,
H'Um GIS MTSAN PAR GYUR, CES SAM, BSDU NA,

LHA RNAMS KYI SBYI BOR AOm, NAS, MTSAN PAR GYUR, RTEN RNYING
BZHIG GSOS BYAS PA'I RTEN SNGA MA'I DAM YE GNYIS ME LONG LTA
BUR SPOS PA'I AAR CHOG BYAS PA CIG YIN NA ME LONG DE SNGAR
NYIN

STA GON GYI SKABS RTEN GRAL DU BZHUGS SU BCUG LA, SKABS 'DIR
DE'I DANG BSAL TE MDUN DU MCHOD PA TSAR GCIG BSHAMS, BYIN GYIS
RLABS, AOm SARBA TA TH'A GA TA ARGAm SOGS

KYIS MCHOD, ME LONG GI NANG GI RTEN RNYING BA'I DAM TSIG PA
DANG YE SHES PA RNAMS RTEN GSAR PA'I DAM TSIG PA SO SO'I STENG
DU SPYAN DRANGS, DZA: H'Um BAm HO: GNYIS SU MED PAR GYUR, YE
SHES

@121B PA SBYAN DRANGS PA NI, LAG TU SPOS DANG RDO DRIL THOGS
TE, MA LUS SEMS CAN NAS, BLO DANG LDAN PAR MDZOD KYI BAR
GZHUNG LTAR LA, MDUN GYI NAM MKHAR SPYAN DRANGS ,

ZHES PA'I MJUG TU, H'RI: shtI: SA PHYI 'BRANG GI BGEGS BSKRAD,
SARBA TA THA' GA TA SOGS KYIS CHU GNYIS NYER SPYOD ROL MOS
MCHOD, GSOL GDAB NI, ,YAS PAS SBOS PHOR

BTEGS G-YON PAS DRIL BU BSIL ZHING, RANG GI LCE H'Um LAS NAS
GYUR, THUGS RJE YIS NI, NAS, MDZAD PAR 'OS, RDO RJE CAN BDAG CHE
GE MO, ,ZHES PA,

BDAG NI MI SKYOD RDO RJE YIS, ,ZHES PA LTAR RANG RANG GI GSANG
MTSAN SBYAR BA'I 'DON PA BSGYUR LA LAN GSUM, LHA RNAMS DGYES
BZHIN DU GNANG BA BYIN NAS DAM TSIG PA LA THIM, DZA:

H'Um BAm HO: GNYIS SU MED PAR GYUR, DBANG LHA SPYAN DRANG SGOS
NI, RANG GI THUGS KA'I NAS YONGS SU GYUR PA LAS RTEN GSUM KA YOD
NA RDO RJE 'JIGS BYED LA MI SKYOD PA, GTI MUG

GSHIN RJE GSHED LA RNAM SNANG, 'DOD CHAGS GSHIN RJE GSHED LA 'OD
DPAG MED KYIS DBU BRGYAN PAR GYUR, ZHES BRJOD CING GCIG GAM
GNYIS LAS MED NA DE'I RIGS PA SBYOR, MCHOD

PA NI, RTEN GYI MDUN DU NYER SPYOD TSAR GCIG BSHAMS LA BYIN GYIS
BRLABS TE, RGYAL BA RNAMS NI SOGS KYIS MCHOD YON GYI GNAS SU,
ZHABS BSIL, ZHAL BSIL, GSANG

GTOR ZHES PA RIM BZHIN BCUG LA, CHU PA ZHI, RGYAL BA RNAMS NI
YON TAN ZHES SOGS KYIS NYER SPYOD ROL MO RNAMS, AOm YA M'A TA KA
SA PA RI WA RA ARGHAm SOGS SNGAGS DANG BCAS PAS

@122A *, ,DBUL, BSTOD PA NI, RTEN GTZO BO GCIG PUR BSKYED PA YIN
NA 'JAM DPAL GSER MDOG MA'AM GNYIS MED THUN MONG MA SHO LO KA
GNYIS KYIS BSTONG, GTI MUG

GSHIN RJE GSHED DANG 'DOD CHAGS GSHIN RJE GSHED DU BSKYED PA YOD
NA DE GNYIS GANG RUNG GI 'JUG TU, GSHIN RJE GSHED PO RAB 'JIGS
PA, ,ZHES SOGS RKANG PA BZHI DANG, 'DOD

CHAGS RDO RJE'I NGO BO KHYOD, ,ZHES SOGS BZHIS BSTOD, GOS NI,
GOS ZUNG PHYAR LA, SRAB 'JAM YANG BA LHA YI GOS, SOGS DANG,
BADZRA WA STRA SOGS KYIS

DBUL, RGYAN NI DNGOS SAM, TZA KA LI BTEGS LA, RGYAL BA MTSAN
DPE'I SOGS KYIS DBUL, ME LONG BSTAN PA NI, ME LONG RTEN LA
PHYOGS PAR BTEGS LA, AA LAS

SKYES PA'I NAS, SA TVA AA: SBYIN SREG NI, GRUB NA RGYAS PA'I
SBYIN SREG GI CHO GAS LHA RNAMS THAB TU SPYAN DRANGS LA BSREGS
BLUG BRGYA RTZA SOGS DBUL RJES SLOB DPON DANG YON BDAG GI TSE

BSOD 'PHEL BA'I CHED DU NGUR BA DANG 'BRAS KYI SBYIN SREG BYA,
SPYAN DBYE NI, DNGUL KYI KONG THUR BA ZHAG PA'I MAR DANG SBRANG
RTZI SOGS SBYAR PA'I MIG SMAN GSER GYI THUNG MAS BLANGS TE RTEN
GYI SPYAN LA

BYUG TSUL BYA ZHING, JI LTAR MIG MKHAN NAS, LHUR MDZAD PAR GYUR,
'DIR GZHUNG DU SBYIN SREG GRUB NA 'DIR 'O THUG DANG DE MA GRUB
NA TZA RU'I BZA' BA 'BUL BAR GSUNG KYANG SDOM TSIG LA MI

'DUG PA GONG GI SDOM LAS SPYAN SOGS DBYE, ZHES PA PHAL CHER LAS
'BYUNG YANG SPYAN GYI SOGS KHONGS SU GZHAN BSDUS PA'I DBYE RGYU
CIG SKABS 'DIR MI SNANG BAS YI GE MA DAG PA DANG SPYAN DBYE SOGS
BYAS

@122B NAS SOGS KHONGS SU 'O THUG GAM TZA RU 'BUL BA BSDUS PAR
DGONGS PA 'DRA ZHING GANG LTAR YANG 'O THUG GAM TZA RU GANG 'BUL
BA DE NANG MCHOD LTAR BYIN GYIS RLABS PA'AM BREL NA AA KA ROS
BRLAB LA ,

GZUGS SGRA DRI RO NAS, SPYOD PAR SHOG ,AOm A'A: HRI: SOGS KYIS,
ZHAL BSIL DANG, MCHOD YON, SO RTZI BTEGS LA, DAM BU LA'I SNGAGS
KYIS DAM, GZUGS

BSGYUR NI, AOm H'Um TR'Am HR'I: AA: ZHES PAS DAM TSIG BSGRAGS
LA, RTEN LHA GANG DU BSKYED BDE'I SNGAGS DANG 'BRU GSUM BRJOD
CING RDO RJE DANG BCAS PA'I LAG PA G-YAS PAS RIG PA'AM MOS TE ,

RDO RJE 'JIGS BYED YONGS SU GYUR PA LAS SKU BRNYAN SO SO'I RNAM
PAR GYUR, GTI MUG GSHIN RJE GSHED YONGS SU GYUR BA LAS MCHOD
RTEN GYI RNAM PAR GYUR, ZHES SAM, GTZUG LAG

KHANG GI RNAM PAR GYUR, ZHES SAM, MCHOD RTEN DANG GTZUG LAG
KHANG SO SO'I RNAM PAR GYUR, ZHES SOGS SKABS DANG SBYAR, 'DOD
CHAGS GSHIN RJE GSHED YONGS SU GYUR PA

LAS GSUNG RAB KYI YIG 'BRU'I RNAM PAR GYUR, DE NAS SPYI'I MNGA'
DBUL LA SDOM NI, CHU BZHI NYER SPYOD 'DOD YON LNGA, ,NANG MCHOD
DBUL ZHING BSTOD PA BYA, ,DKYIL 'KHOR

RTAGS BRGYAD KHRUS GOS RGYAN, ,'DOD YON RIN CHEN BDUN DANG BCUD,
,GDUGS SOGS 'BRU DANG RIN CHEN LNGA, ,SMAN DANG BKRA SHIS SPYI
YI'O, ,ZHES PA'I MCHOD PA NI, RAB

'BYAMS RGYA MTSO DPAG MED NA, ,ZHES SOGS DANG, AOm SARBA TA TH'A
GA TA AARGAm SOGS KYIS CHU BZHI NYER SPYOD ROL MO, ,RIN CHEN
DBANG GI RGYAL PO SOGS KYIS 'DOD YON LNGA, ,NANG MCHOD

@123A *, ,BRLAB TE, AOm SARBA TA TH'A GA TA SOGS KYIS NANG MCHOD
DBUL, BSTOD PA NI, BLA MA YI DAM SANGS RGYAS BYANG SEMS SOGS
GANG GI SKU YIN PA DE'I BSTOD PA SHES NA

DES PA STOD PA LEGS PAS DE DANG, BLA SKU'I RIGS LA SPYI BSTOD,
GANG GI THUGS RJES BDE BA CHEN PO'I DBYINGS, ,ZHES SOGS SHO LO
KA LNGA 'AM GCIG ,YI DAM LA, SGRUB

PA PO LA BU BZHIN GZIGS MDZAD CING, ,ZHES PA NAS, YI DAM LHA
TSOGS RNAMS LA PHYAG 'TSAL LO, ,SANGS RGYAS LA, PHYOGS BCU'I
'GROL MKHYEN BRTZES RAB DGONGS

NAS, ,PHYOGS BCUR CHOS KYI 'KHOR LO LEGS BSKOR BAS, ,PHYOGS
BCU'I 'GRO KUN YONGS SU SKYOBS MDZAD PA'I, ,PHYOGS BCU'I SANGS
RGYAS RNAMS LA PHYAG 'TSAL LO, ,BYANG

SEMS LA, 'JAM PA'I DBYANGS DANG SKYABS GROL GSANG BA'I BDAG
,SPYAN RAS GZIGS SOGS BRLAB CHEN SPYOD PA YIS, ,'GRO KUN SRID
ZHI LAS GROL KHUR KHYER BA'I, ,THEG

CHEN DGE 'DUN RNAMS LA PHYAG 'TSAL LO, ,GNAS BRTAN SOGS LA, DGRA
BCOM BLO MCHOG DBANG PO KUN 'DUL BA, ,BSTAN PA'I SRID DU RTAG
PAR LEGS BZHUGS NAS, ,BSTAN PA

'DZIN DANG SPEL DANG BSRUNG MDZAD PA'I, ,DGRA BCOM GNAS BRTAN
RNAMS LA PHYAG 'TSAL LO, ,ZHES SAM, YAN LAG 'BYUNG DANG MA PHAM
NAG NA GNAS, ,SOGS, CHOS SKYONG LA,

RDZU 'PHRUL STOBS DANG MNGON PAR SHES PA'I DPAL, ,NYE BAR THOB
NAS THUB PA'I BKA' BZHIN DU, ,BSTAN PA RIN CHEN BAD MDZOD LEGS
BSRUNG BA'I, ,RDO RJE CHOS SKYONG RNAMS LA PHYAG

@123B 'TSAL LO, ,GSUNG RAB LA, KUN 'BYUNG MUN PA'I SA BON MTHAR
MDZAD CING, ,SDUG BSNGAL ZUG RNGU'I RTZA BA DRUNG NAS 'BYIN,
,RGYAL YUM SHES RAB PHA ROL PHYIN LA SOGS, ,

THEG GSUM DAM PA'I CHOS LA PHYAG 'TSAL LO, ,MCHOD RTEN LA, STENG
DANG 'OG DANG BAR DAG DANG, ,PHYOGS DANG PHYOGS 'TSAMS RNAMS SU
YANG, ,SKUR BCAS SKU NI MED PA

YI, ,MCHOD RTEN RNAMS LA PHYAG 'TSAL LO, ,ZHES PA LTA BU SKABS
SBYAR DANG, ,THAMS CAD SBYI LA, MCHOG SBYIN RDO RJE MCHOG KHYOD
'DUD, ,SOGS KYIS BSTOD,

DKYIL 'KHOR NI, SNGAR BRIS PA'I MNGA' DBUL GYI DKYIL 'KHOR BTEGS
LA, SA GZHI SPOS KYIS ZHES SOGS, RTAGS BRGYAD NI, JI LTAR SNGON
GYI SANGS RGYAS LA, ,

ZHES SOGS, RGYAS BSDUS SKABS DANG SBYAR, KHRUS SOGS LHAG MA
RNAMS GZHUNG LTAR BYA, BYE BRAG GI MNGA' DBUL LA, SDOM NI, SPU
GRI 'DREG SPYAD SO MANG DANG, ,

SHANGS DBYE TSEM SHING SNYAN ZHAL DBYE, ,KHRI GOS GLEGS SHING
GLEGS THAG GO ,SROG SHING 'KHOR LO COD PAN 'PHAN, ,RGYAL MTSAN
GDUGS DANG 'PHRENG BA GDAN, ,ZHES PA

LTA BU SKABS DANG SBYAR, ,'JUG CHOG LA, SDOM NI, SHIS BRJOD
BRTAN BZHUGS BSTOD DANG SBYAR, ,BZOD GSOL CHOS SKYONG YON BDAG
BSGO, ,YON DBUL 'BRING

GI CHO GA'O, ,ZHES GSUNGS PA'I, SHIS BRJOD NI, SNGAR BSGRUB PA'I
ME TOG GI LHAG MA THAMS CAD LA BKRAM LA YE DHA RMA BRJOD, 'CHI
MED LAM KUN KHYAB PA'I CHU 'DZIN NI,

@124A *, ,ZHES SOGS SAM, CHE BA'I CHE MCHOG SOGS BKRA SHIS KYI
TSIG GANG YANG RUNG BA BRJOD CING ME TOG GTOR, BRTAN BZHUGS NI,
SU PRA TI shthA BRJOD DE, ME TOG

DANG BCAS PA'I THAL MO SBYAR LA, JI LTAR SANGS RGYAS THAMS CAD
NI, ,NAS, BZHUGS SU GSOL GYI BAR LAN GSUM BRJOD CING ME TOG
GTOR, BDE GSHEGS KUN BZANG

NAS, DON KUN MDZOD KYI BAR GYIS GSOL BA GDAB, BSTOD PA NI, MI
SKYOD RDO RJE SOGS SAM, SNANG STONG RDO RJE SOGS SAM, PHYAG
'TSAL 'OS PA SOGS SPYI BSTOD

RGYAS BSDUS SKABS DANG SBYAR, SBYANG BA NI, YIG BRGYAS CHAD LHAG
GI NYES PA SBYANG, BZOD GSOL NI, GANG YANG BDAG BLO SOGS, CHOS
SKYONG BSGO BA NI ,

RGYAS PAR NA SPYI SGER GYI CHOS SKYONG GI MCHOD GTOR LEGS PAR
BSHAMS TE, BYIN GYIS BRLAB LA, MNGON RTOGS SPYAN 'DREN BSKANG
BSHAGS BZLAS PA GTOR 'BUL BSTOD PA RNAMS

RANG RANG GI CHOG LTAR DANG, BSDU NA GANG LA GTOD PA DE SPYAN
DRANGS, MCHOD GTOR PHUL, PHYOGS SKYONG DANG 'BYUNG PO SPYI
LA'ANG PHUL LA, ME DANG SA CHU RLUNG RNAMS LAS, ,ZHES 

SOGS KYIS BSGO, YON BDAG BSGO BA NI, STAN GYI STENG DU 'BRU DKAR
GYIS G-YUNG RUNG RIS BRIS PA'I KHAR YON BDAG 'DUG TU BCUG ,MDUN
DU MCHOD PA TSAR GCIG BSHAMS LA

SKABS DANG BSDUN PA'I BSHAD PA BYAS STE, KHYED KYI NGED LA GANG
GSOL BA'I, SOGS KYIS BSGO, MDUN GYI MCHOD PA BRLABS STE TSOGS
PAS 'BUL BA'I TSIGS DANG SNGAGS BRJOD

@124B CING MCHOD G-YOG PAS MCHOD PA RE RE NAS YON BDAG LA GTANG
DE, RTEN LA DBUL DU GZHUG ,DE NAS YON BDAG BSANG SBYANGS, STONG
PA'I NGANG LAS PAD NYI'I STENG DU DPAL RDO RJE

'JIGS BYED ZHAL GCIG PHYAG GNYIS PA'I RNAM PA CAN DU GYUR, BAR
BSAM LA ME TOG DANG BCAS PAS PHYAG BYED DU BCUG STE 'DUG DU
GZHUG ,BKRA SHIS KYI RDZAS RNAMS BSANG SBYANG LA,

STONG PA'I NGANG LAS RANG RANG GI MING YIG NAS RDZAS SU GYUR,
TSIG BCAD LHUG GNYIS KA'AM TSIG BCAD RKYANG BAS KYANG RUNG RDZAS
RNAMS RIM PA LTAR BRIM ZHING THAMS CAD KYIS REG ,RNAM DAG

BSAM PAS TSUR 'DIR 'BAD PA LAS, ZHES SOGS KYIS DGE BA BSNGO,
,BDAG BSKYED KYI DKYIL 'KHOR NYER BSDU BYA, YON BDAG GIS BSNYEN
BKUR BSTAB, SNGAR TZA

RU LHA LA PHUL BA'I LHAG MA THAMS CAD LA BRIM TE, BDE BAR GSHEGS
PA'I LHAG MA NAS, BYANG BAR GYUR GYI BAR BRJOD LA LONGS SPYAD DE
DGA' STON LA ROL BAR BYA'O, ,CES PA

'DI NI YI DAM RDO RJE 'JIGS BYED LA BRTEN NAS BKRA SHIS SNYE MA
LTAR, RAB GNAS 'BRING PO BYED TSUL NGAG 'DON DANG PHYAG LEN BYED
TSUL 'DUL 'DZIN PA'I RAB GNAS KYI YIG CHA CHE CHUNG GNYIS

NAS KHA BSKAD STE RANG DANG SKAL PA MNYAM PA NGAG LA PHAN PA'I
PHYIR GYI NA BA NGAG DBANG BLO BZANG CHOS LDAN GYIS BKOD PA STE,
DGAG BZHAG SOGS RGYAS PAR GZHAN DU 'CHANG 'DOD PAS 'DIR

MA SPROS SHING, RAB GNAS BYED PA'I MCHOD YON THAMS CAD KYI TSOGS
RLAB PO CHE SOG PA'I DON DU YIN PAS BLA MA DANG YON BDAG GNYIS
KA'I NGOS NAS BYAS LO TZAM MA YIN PAR BSOD NAMS

@125A *, ,SOG PA'I THABS SU 'GYUR PA CIG BYA 'TSAL LO ZHES GSOL
BA 'DEBS SO, ,'DIS KYANG BSTAN PA DANG SEMS CAN LA PHAN PAR GYUR
CIG ,BKRA SHIS, ,DGE LEGS

'PHEL BAR GYUR CIG , ,, 