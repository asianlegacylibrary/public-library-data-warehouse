*, ,'JAM MGON RGYAL BA'I BSTAN SRUNG RDO RJE SHUGS LDAN DRAG PO
RTZAL LA BRTEN NAS BSAD PA GTZO BOR GYUR PA'I DRAG PO'I SBYIN
SREG GI CHO GA GLOG GI ME LCE'I PHRENG BA ZHES BYA BA BZHUGS SO,
,

@001A #, ,SHUGS DRAG 'PHRIN LAS DUS KYI ME DPUNG GIS, ,NAG PO'I
SEMS LDAN BDUD SDE'I RTZVA SBUR KUN, ,SREG BYED DRAG SHUL SRIN
PO KHROS PA'I NYAMS, ,STOBS BCU'I RTZAL GYIS

SNYEMS PAS RTAG TU SKYONGS, ,GANG DE'I LAS RIM 'PHRUL GYI BANG
MDZOD LAS, ,BSTAN LA SDANG BA'I GDUG CAN PHYE MA LEB, ,SKAD CIG
GZHOB TU BYED PA'I SBYIN SREG TSUL, ,GLOG GI ME LCE'I PHRENG BA
DKRIGS

PAR BYA, ,(DE LA 'DIR 'JAM MGON RGYAL BA'I BSTAN SRUNG RDO RJE
SHUGS LDAN RTZAL LA ? BRTEN NAS BSTAN PA BSTAN 'DZIN YON MCHOD
DANG BCAS PAR GNOD CING 'TSE BA'I MI DANG MI MIN GYI DGRA BGEGS
RNAMS BSAD LAS GTZO BOR GYUR PA'I BSREG PA ME'I

LAS SBYOR GYI SGO NAS TSAR GCOD PA'I CHO GA ZAB MO LAG TU BLANG
BDE BAR 'GOD PA LA, RNAL 'BYOR PA LA MTHUN MONG BAS RGYUD
SBYANGS SHING, YI DAM GYI DBANG THOB CING BSNYEN BSNGON DU SONG
BA, DAM TSIG DANG SDOM PA LA GNAS PA, LHAG PAR CHOS SKYONG

@002A #, ,'DI NYID KYI SROG DBANG ZAB MO LEGS PAR THOB CING
BSNYEN SGRUB TSAD DU 'KHYOL BA, 'JAM MGON LUGS BZANG BSRE LHAD
MED PAR SKYONG ZHING, SNYING RJE BYANG CHUB KYI SEMS DANG YANG
DAG PA'I LTA BA'I GDENG DANG LDAN

PA'I SGRUB PA POS, DUS NI TSES NYER DGU LTA BU'I NAM PHYAD GZA'
SKAR SBYOR BA RTZUB CING DUS DBYANGS SOGS NAS BSHAD PA'I THEB
DANG BSTUN TE RANG GI SNA RLUNG GA-YAS NAS RGYU DUS SU 'GO
BRTZAMS NA LEGS PAS, SA GZHIGS PA, TSA SGO CAN DANG, RTZUB

PA DANG, RANG BZHIN GYIS NAG PA LA DUG KHRAG GIS BYUGS, STENG DU
TSANGS ZUR GYI THIG SPYI LTAR GDAB, DBUS NAS SOR BCU GNYIS KYI
THIG SKUD KYIS ZLUM POR BSKOR, GRU GSUM GYI RTZE MO STON PHYOGS
MI 'DRA BA MANG YANG, 'DIR NI MAN NGAG LTAR RTZE MO LHOR

BSTAN DGOS PAS BYANG NGOS KYI TSANGS THIG DANG ZLUM THIG PHRAD
MTSAMS NAS THIG SKUD SOR BCU GNYIS PA DES SHAR NUB KYI ZLUM THIG
GI STENG DU MTSAN MA BTAB PA'I STENG DANG, DE NAS GHO NGOS KYI
ZLUM THIG DANG TSANGS THIG PHRAD MTSAMS SU 'PHRED THIG RE BTAB
PAS GRU GSUM LOGS

@002B RE LA SOR NYI SHU RE YOD PA 'BYUNG, SLAR YANG THIG SKUD
SOR BCU GNYIS PA DE LA SOR DRUG BSNAN TE BSKOR, DE'I PHYIR SOR
DRUG BSKOR BA GNYIS KYI STENG DU BYANG GI TSANGS THIG DANG ZLUM
THIG PHRAD MTSAMS NAS THIG SKUD BZUNG STE GA-YAS GA-YON GYI ZLUM
THIG STENG MTSAN MA BTAB PA LA SNGAR BZHIN

'PHRED THIG BTAB PAS MU RAN DANG KHA KHYER SOR GSUM RE, THAB KYI
DBUS NAS GRU GSUM NANG MA'I THIG LA REG PAR ZLUM SKOR GCIG BYED,
DE NAS TSANGS ZUR GYI BAR GYI ZLUM SKOR GYI STENG DU MTSAN MA RE
BYA, DE DAG GI STENG NAS PHYOGS MTSAMS BRGYAD KYI ZLUM SKOR GYI
STENG DU THIG

BTAB PAS MTSON CHA'I 'KHOR LO LTA BU'I RTZE BRGYAD PA 'BYUNG,
DBUS NAS SOR DO'AM ZLUM PO GCIG BSKOR BA'I STENG DU KHRO BO'I
RDO RJE SOR BZHI PA ZHIG BRI, MU RAN GYI STENG RDO RJE'I 'PHRENG
BA, KHA KHYER LA KHRO BO'I RDO RJE RVA RTZE PHYI NANG DU BSKOR,
BYANG NGAM LHO'I PHYI NAS SOR PHYED

GNYIS DOR NAS DBUS KYI TSAD KYIS ZUR BZHIR BYA RJES BTZAL TE
STEGS BU'I THIG GDAB, BDUD RTZI LNGAS SBAGS PA'I SA NAG PO DANG,
RO THAL, BONG BU RNGA MONG SOGS KYI SBANG RNAMS GANG RNYED KYIS
BYUGS, DRI NGAN PA DANG, DRI MED PA'I ME TOG SNGON PO DANG
'BRU'I PHUG ? MA

SOGS GTOR, BUD SHING TSER MA CAN GYI SHING DANG, RO BSREGS PA'I
'GAL DU MA SOGS GAS PA ZUR GSUM PA RTZE MO GNYIS RNO BA SOR BCU
PA, YUNGS MAR DANG DUG KHRAG GIS BYUGS PA GRU GSUM DU BRTZIG
,CHU BZHI NI, SNOD RDZA PHOR DUM BU KHA DOG NAG POR BYAS PA

GSUM GYI NANG DU, BA DANG BONG BU'I CHU DANG KHRAG RNAMS DRI MI
ZHIM PA'I CHU DANG SBYAR BA'I MCHOD YON SOGS YI DAM GYI SNYING
PO'AM LAS SNGAGS LA PHAt BTAGS PA BRGYA RTZA'AM BDUN BZLAS LA
BSGRUB, NYER SPYOD KYI SNOD KYANG SNGAR LTAR THOD PA'AM RDZA
PHOR GYI NANG DU, DRI

@003A *, ,NGA BA DANG DRI MED PA'I ME TOG NAG PO, SPOS DKAR GU
GUL SHA CHEN BSRES PA'I SPOS, MI TSIL DANG NYA LA SOGS PA'I ZHAG
,NYUNGS MAR TSA BA'I MAR ME, KHRAG LA 'OL MO SE TU RU KA SOGS
BTAB PA'I DRI CHAB, RO KHA BA DANG TSA BA DANG,

YID DU MI 'ONG BA'I BZA' BA DANG, SHA KHRAG LA SOGS PA'I ZHAL
ZAS, 'DAS MA 'DAS KYI LHA LA DMAR GTOR ZUR GSUM SHA KHRAG GIS
BRGYAN PA, RDZAS RNAMS GYI SNOD GONG LTAR LA, YAM SHING GI RGYU
NI MA BA, SE BA SOGS RO KHA BA, TSA BA DANG, TSER MA CAN GYI

SHING NGAM RO BSREGS PA'I 'GAL DU MA LAS BYAS PA DBYIBS GRU GSUM
RTZA RTZE GNYIS RNO ZHING GAS PA ? BSRID SOR BCU PA YUNGS MAR
DANG DUG KHRAG GIS BSKUS PA, ME'I ZHUN NAM, MA 'BYOR NA MAR NAG
DUG KHRAG GIS SBAGS PA'I MAR KHU, KHYAD RDZAS NI, DGRA

DMIGS BSAL YOD NA RKANG RJES KYIS DANG SKRA SOGS DRI MA GANG
RNYED, GZHAN LAN TSVA, SKE TSE, SHANG TSE, NIM PA'I YOM, RO
THAL, RNGA MONG DANG BONG BU'I SPANG, KHYIM BYA'I TSIL, TSER MA,
RUS PHYE SOGS RDZAS THAMS CAD LAN TSVA DANG BSRES LA DUG KHRAG
GIS

SBAGS, 'DI DAG BSRES TE RIL BUR BYAS KYANG CHOG ,RDZAS CHEN
GZHAN MA RNAMS MA PHUL NA'ANG RUNG, ME NI RO BSREGS PA'I ME'AM,
GDOL PA BSHAN PA'I KHYIM NAS BYUNG BA'I ME BLANGS PA, RDZAS GDAN
DANG GOS ZUNG RNAMS NAG PO, RDO THAL DANG BCAS PA'I SO RTZI MDOG
NAG PO,

BSHAM TSUL GA-YAS GA-YON GO LDOG STE BSREG RDZAS GA-YON DANG,
CHU BZHI GA-YAS SU BSHAM, GONG GI RDZAS DE DAG RNAMS DANG, DGRA
BO'I THAG RDZAS, THAL BA, SOL BA SOGS BSRES PA'I ZAN GYIS DGRA
BGEGS GANG YIN GYI GZUGS BYAS LA, DUG KHRAG GI

@003B SNAG TSAS BSGRUB BYA GANG YIN GYI SA BON MING SPEL TSIG
CAN BRIS PA'AM YANG NA LINGGA RGYAS PAR BRIS NAS, GZUGS DE'I
SNYING GAR BZHAG STE LCAGS SLAR ? NANG KHRAG GIS 'BRU BA KHUNG
GRU GSUM BRIS PA'I DBUS SAM, LCAGS KYI 'BRUG KHUNG GRU GSUM GYI
NANG DU BCUG PA RANG GI MDUN DU BZHAG ,SGREL CHAS, THUN RDZAS

SOGS YO BYAD THAMS CAD BSAGS, GZHAN YANG RNGA ROL DUNG CHEN, MI
RKANG GI GLING BU, ZHVA NAG PHED KHA, RUS RGYAN RNAMS DANG BCAS
TE KHA LHOR PHYOGS NAS DRAG PO'I CHAS SU ZHUGS, TZOG BUR GNAS TE
RKANG PAS RKANG PA MNAN PA DANG, KHRO BO'I SKYIL KRUNG GIS 'DUG
CING, SOS SO 'CHA' ZHING, MAG GDONG TSUGS

SU BLTAS LA BZHIN KHRO GNYER CAN DU BYAS, GTZO BO NI ZHING BCU
TSANG BA'I DGRA DE LA 'DI YUN RING DU GNAS NAS BSTAN PA DANG
SEMS CAN LA GNOD 'TSE CHER BYED PAR 'DUG PAS, DE LTA BU'I MI DGE
BA'I LAS NGAN 'DI DANG BRAL NA CI MA RUNG SNYAM PA'I RGYU'I KUN
SLONG SNYING RJE, DUS KYI KUN SLONG KHROS PA'I SEMS

KYIS SDIG CAN 'DI DAG MYUR BA NYID DU BSKRAL BAR BYA'O SNYAM
PA'I SEMS KYIS MNGON SPYOD KYI LAS LA 'JUG PA SHIN TU GAL CHE,
DE NAS THOG MAR YI DAM GYI BDAG BSKYED SNGON DU BTANG STE,)
HR'I: shtR'I: (BRGYA RTZA BRGYAD KYIS BSANG CHU BSGRUB, GZHI
BDAG GTOR MA BTANG, DE NAS 'JIGS BYED KYI DRAG SREG

SOGS LA RDOR DRIL BYIN RLABS NAS KU SHA DGRAM PA'I BAR SNGON DU
BTANG NAS, MTSAMS DER LAS GSHIN BSKYED DE KHA SBYOR DBYE BA'I
RIM PA MDZAD PA'I PHYAG BZHES YOD KYANG, 'DIR 'JUG ? PA BDE
KHYAD KHA SBYOR DBYE BA'I BSGRAL YAS RNAMS SNGON DU BYA BA LA,
DE YANG DRAG PO'I LAS LA 'KHOR GYI GTZO BO ZHIG

BSKYED NAS DE NYID KYIS DGRA BO BSAD PA SOGS KYI LAS BYED PA'I
DMIGS PA BYAS KYANG RUNG MOD, 'DIR 'JOMS MDZAD RDO RJE SHUGS
LDAN NYID BSKYED PA SKABS SU BAB PAS, MCHOD GTOR BLA MED SPYI
LTAR BYIN GYIS BRLAB,) HR'I: shtR'I: (SA BSANG,) SVA BH'A WAS
(SBYANG,) STONG PA'I NGANG LAS RANG GI MDUN

@004A *, ,DU GNAM LCAGS KYI RDO RJE'I GUR KHANG PHYI ROL TU SHIN
TU DRAG CING RTZUB PA'I ME DPUNG DANG RLUNG NAG 'TSUB MAS BSKOR
BA YANGS SHING RGYA CHE BA'I NANG DU KHRAG GI RGYA MTSO DMAR NAG
RBA KLONG PHYOGS BCUR GA-YO BA KHRO

CHU LTAR KHOL ZHING DUG RLANGS SNGO DMAR 'JA' TSON LTAR 'KHRIGS
PA'I KLONG DKYIL NA GDUG PA'I CHU SRIN DANG DUG SPRUL SPAL SDIG
LA SOGS PA'I 'JIGS PA'I SROG CHAGS GDUG PA CAN DU MAS YONGS SU
GANG BA'I DBUS SU, 'BYUNG

BZHI RIM BRTZEGS KYI STENG DU KENG RUS KYI RI RAB LHUN PO DANG
BCAS PA'I STENG NA, DUR KHROD CHEN PO 'JIGS SU RUNG BA'I GNAS,
SHIN TU 'JIGS SHING GTUM PA'I LJONGS, DREGS PA SDE BRGYAD KYI
BSHAS RA, DGRA BGEGS LOG

'DREN DANG BCAS PA'I DUR SA, DUG GI LJON SHING GI TSANG TSING
'KHRIGS PA, DUG CHU DANG KHRAG RGYUN GYI CHU KLUNG 'BAB PA, 'UG
PA THAL MDOG DANG DUR BYA KANG KA SRIN BYA BYA ROG KHVA TA LA
SOGS PA'I 'DRE BYA SNA TSOGS DGRA BGEGS KYI

KLAD LA LDING ZHING THAN SKAD SGROGS PA, STAGS GZIG DOM DRED
SENGGE LA SOGS PA'I GCAN GZAN GTUM PO SNA TSOGS DGRA LA MCHONG
ZHING NGAR SKAD 'BOD PA, DUG RLANGS KYI NA BUN 'THUL BA'I KLONG
NAS DRAG PO'I GLOG STONG 'KHYUG

CING RGYOB SOD KYI 'BRUG SGRA SGROGS PA, GNAM LCAGS KYI THOG SER
DANG MTSON CHA SNA TSOGS KYI CHAR DRAG TU 'BEBS PA, SNANG SRID
KYI DREGS PA THAMS CAD BKA' 'KHOR DU 'DU BA'I GNAS, SHIN TU
'JIGS SHING SKYI GA-YA' BA,

@004B MTSAN MO ME 'BAR ZHING, NYIN MO RLUNG NAG 'TSUBS PA, MI
MGO SKAM RLON RAL GSUM GCAL DU BKRAM PA'I DBUS NA RMANG GZHI NAG
PO GNAM LCAGS LAS GRUB PA'I STENG DU, SHAR DU BDUD KYI THOD PA
BRTZEGS PA, LHOR GSHIN RJE'I THOD

PA BRTZEGS PA, NUB TU SRIN PO'I THOD PA BRTZEGS PA, BYANG DU
GNOD SBYIN GYI THOD PA BRTZEGS PA'I PHO BRANG CHEN PO PHYI RIN
PO CHE BEE d'URYA SNGON PO LAS GRUB PA'I GZHAL YAS KHANG RTA
BABS DANG BCAS PA, NANG THOD PA'I MKHAR DU YOD PA

GRU BZHI SGO BZHI PA, SHIN TU 'JIGS SHING RAB TU BRJID PA, ZUR
BZHI DMAR PO PAD RAG LAS BYAS PA, SGO BZHI LJANG GU MAR GAD LAS
BYAS PA, GSER GYI RE CHA GSAL BA, BYI RU'I 'PHRUL GYI GA-YA'
SHING CAN, RTA BABS MU TIG LAS BYAS

PA, KENG RUS KYI BAD YOD PA, NANG KENG RUS KYI KA GDUNG RNAMS
KYIS YONGS SU PHUB PA, RUS PA'I DRA BA DANG DRA PHYED, RGYU MA'I
LDA LDI, KENG RUS KYI MDA' YAB, THOD SKAM GYI PU SHU, SRIN PO
DRAG TU KHROS PA'I KENG RUS LAS GRUB PA'I RGYA PHIBS

'JIGS SU RUNG BAS MDZES PA, SNYING DANG MI MGO'I TOG GIS MDZES
PA'I STAG SENG DANG, ZHING CHEN GYI RGYAL MTSAN RNAMS KYI STENG
DU 'DRE BYA SNA TSOGS BABS NAS DGRA LA NGAR SKAD SGROGS PA, 'JAM
MGON RGYAL BA'I RING LUGS DAR ZHING

RGYAS PA'I GDUGS DANG, RGYAL MTSAN, BA DAN, RU DAR SER PO SNA
TSOGS KYI RTZE MOR NOR BUS MTSAN PA, NGOS RNAMS NAS KHRAG GI
GZAR CHU 'BAB PA, DE'I NANG DU MI RO RTA RO GCAL DU BKRAM PA, MI
KHRAG RTA KHRAG MTSO RU 'KHYIL BA, MI LPAGS

@005A *, ,STAG LPAGS YOL BAR BRES PA, GSUR CHEN GYI DUD PA
PHYOGS BCUR 'THUL BA, PHYI ROL RMANG GZHI'I STEGS BU LA RO LANGS
DANG SRIN PO RNAMS KYIS SHON BYED PA, RU 'DREN SDE BZHI DANG,
KENG RUS DU MAS GAR

'KHRAB PA, PHYOGS THAMS CAD DU GLANG CHEN GYI PAGS RLON DANG,
ZHING CHEN GYI BLA BRE, MI RO'I RGYAL MTSAN DANG, SENG GE'I BA
DAN, RGYU RLON GYI LDA LDI, MGO BO SNA TSOGS KYI DO SHAL, DBANG
PO SNA LNGA'I DRA PHYED, ,SKRA'I RNGA YANG LA SOGS

PAS NYAM NGA ZHING, BAG TSA BA DANG YA NGA BA'I RGYAN DANG LDAN
PA'I GZHAL YAS KHANG GI NANG DU ME RLUNG DRAG TU 'KHRUG PA'I
DBUS SU H'Um YIG DMAR NAG ,DE LAS 'OD ZER 'PHROS, 'JAM MGON
RGYAL BA'I BSTAN LA GNOD PA'I SDANG DGRA

GDON BGEGS THAMS CAD TSAR BCAD, TSUR 'DUS YONGS SU GYUR PA LAS
'JAM MGON RGYAL BA'I BSTAN SRUNG 'JOMS MDZAD RDO RJE SHUGS LDAN
RTZAL SKU MDOG DMAR NAG SRIN PO DRAG TU KHROS PA

LAS KYANG CHES CHER KHROS PA LTAR SHIN TU GTUM PA, 'JIGS SU RUNG
BA'I ZHAL GNAMS LTA BUR GDANGS SHING, GANGS RI LTA BU'I MCHE BA
RNON PO BZHI GTZIGS PA'I BAR NA LJAGS KYI GLOG PHRENG 'KHYUG PAS
SA GSUM GA-YO BA, GNOD

BYED DAM NYAMS DGRA BGEGS THAMS CAD M'A RA YA PHAt KYIS 'JIGS
PA'I GAD RGYANGS SGROG PA, DRAG PO'I KHRO GNYER DPRAL BA'I
DBYINGS SU BSDUS SHING, ZHUGS KYI PHUNG PO LTAR GA-YO BA'I DMAR
LA ZLUM PA'I SPYAN GSUM DGRA BGEGS

@005B RNAMS KYI BLA SROG LA SDANG MIG TU BGRAD NAS BLTA BA, SMIN
MA DANG SMA RA DMAR SER ME LTAR 'BAR BAS BDUD BZHI MA LUS BSREG
PAR MDZAD PA, DBU SKRA KHAM SER GYEN DU 'DZINGS PA'I DBUS NA SNA
TSOGS PAD ZLA NYI MA'I DKYIL

'KHOR GYI STENG DU 'JAM MGON CHOS KYI RGYAL PO TZONG KHA PA CHEN
PO DGYES PA'I TSUL GYIS BZHUGS PA, SNYAN GNYIS GA-YOS PA'I DUS
KYI 'THOR RLUNG DRAG POS GNOD BYED DAM NYAMS DGRA BGEGS KYI YUL
KHAMS THAMS CAD LHAG MED

DU GTOR BA, SHANGS BUG GNYIS NAS 'BRUG SGRA DANG GLOG DMAR
'KHYUG PA'I CHAR SPRIN SPROS PAS DGRA BGEGS KYI YUL DU THOG SER
'BEBS, ZHAL GCIG PHYAG GNYIS KYI PHYAG GA-YAS GNAM LCAGS KYI RAL
GRI ME RAB TU 'BAR BA

NAM MKHA' LA 'PHYAR BAS DGRA BGEGS KYI SROG RTZA RTZAD NAS GCOD
PA, PHYAG GA-YON DGRA SNYING DRON MO 'PHAR BZHIN PA RTZA LAG
DANG BCAS PA ZHAL DU GSOL BAS KHRAG GI RGYUN GYIS AAG TSOM DANG
MGRIN PA BSHER ZHING 'CHI BDAG MNGON

SUM LTA BU, SKU'I BA SPU'I BU GA THAMS CAD NAS DUG DANG MTSON
DANG NAD KYI NA BUN GTIB CING, SPRUL PA YANG SPRUL SER RGOD DRAG
PO LTAR 'TSUBS PA, DBU LA THOD PA SKAM PO LNGA'I DBU RGYAN DANG,
SKU LA DAR NAG GI 'JOL BER, KHRAG

'DZAG PA'I MGO BO RLON PA LNGA BCU'I DO SHAL CAN, SPRUL DANG MI
RUS KYI 'KHOR LO'I RNA CHA DANG, RIN PO CHE LA SOGS PA'I RGYAN
GYIS BRGYAN PA, MI LPAGS KYI GA-YANG GZHI DANG GLANG PO CHE'I KO
PA RLON PAS STOD GA-YOGS SHING, STAG GI PAGS
@006A *, ,PA'I SHAM THABS DANG DUR KHROD KYI CHAS KYIS RAB TU
'JIGS PA, STENG 'OG BAR GSUM GYI GDON BGEGS THAMS CAD BRGYAL
ZHING DNGANGS LA 'DAR BAR BYED PA'I GNAM LCAGS KYI BYA KHYUNG
GSHOG PA LDING

ZHING; RDO RJE'I THOG GI TSVA TSVA 'BUM PHRAG 'PHRO BA'I STENG
NA RGYAL PO ROL BA'I STABS KYIS, KHAMS GSUM ZIL GYIS GNON,
DREGS PA THAMS CAD DBANG DU SDUD, 'JIGS PA THAMS CAD 'JIGS PAR
BYED PA'I TSUL GYIS BZHUGS PA,

GTZO BO'I PHUNG KHAMS SKYE MCHED YAN LAG RNAMS LAS 'OD ZER DU
MA RE SPROS PA LAS, GTZO BO'I MDUN DU RNAM SNANG SHUGS LDAN
RTZAL SKU MDOG DKAR PO KHRO ZHING 'DZUM PA PHYAG GA-YAS MDA'
DANG ME LONG GIS BRGYAN PA 'PHYAR ZHING,

GA-YON ZHAGS PA 'DZIN PA, SKU LA DAR DKAR GYI 'JOL BER DANG,
DBU LA LA THOD SER MA GSOL BA, GLANG CHEN SNA RING LA CHIBS
PA, GA-YAS SU RIN CHEN SHUGS LDAN RTZAL SKU MDOG SER PO GA-YAS
GSER GYI TSE BUM 'CHI MED TSE'I

BDUD RTZIS GANG BA DPAG BSAM GYI SHING GI KHA RGYAN CAN NAM
MKHAR 'PHYAR ZHING, GA-YON NOR GZHONG 'DZIN PA, RIN PO CHE'I
RGYAN DANG RTZE BER SER PO GSOL BA, SGA SRAB CHAS MDZES KYI
LHA RTA NGANG DKAR LA CHIBS PA, RGYAB TU PADMA

SHUGS LDAN RTZAL KHRAG MDOG RNGAMS BRJID 'DZUM ZHING CHAGS
PA'I NYAMS CAN GA-YAS KHAMS GSUM DBANG DU 'GUGS PA'I LCAGS KYU
DAR DMAR GYIS BRGYAN PA NAM MKHAR 'PHYAR ZHING, GA-YON RIN PO
CHE'I ZHAGS PA

@006B 'DZIN PA, DAR DMAR GYI GOS GYON CING ME TOG DMAR PO'I
RGYAN CAN ZHANG BLON GYI CHA LUGS CAN GA-YU 'BRUG LA CHIBS PA,
GA-YON DU KARMA SHUGS LDAN RTZAL SHIN TU DMAR SMUG KHROS PA'I
TSUL CAN GA-YAS RAL GRI DGRA LA 'PHYAR

ZHING; GA-YON TZITTA ZHAL DU STOB PA, DAR NAG GI NA BZA' CAN,
DRAG PO'I BYA KHYUNG LA CHIBS PA, DE DAG GI MTHA' SKOR DU
SGROL BYED YUM CHEN DGU, SNA 'DREN DGE SLONG BRGYAD, LAS MKHAN
STAG SHAR BCU RNAMS SHIN TU 'JIGS

SHING MI SDUG PA'I GZUGS CAN SHA LA DGA' BA, KHRAG LA ROL BA,
DRAG PO'I NGA RO 'BRUG LTAR SGROGS SHING, SROG GCOD KYI LAS LA
DGYES PA, DRAG SHUL CHE ZHING LAS LA MYUR BA, SPRUL PA YANG
SPRUL NYID SPRUL GYI TSOGS DPAG TU

MED PAS BSKOR BA'I 'KHOR DU PE HAR GZA' BDUD, TZI'U DMAR RGYAL
BTZAN, MA MO GSHIN RJE, LHA KLU GNOD SBYIN, NOR BDAG ,SHA ZA,
SRIN PO, DRI ZA, GRUL BUM, BDUD, THE'U RANG, 'BYUNG PO, DREGS
PA SDE BRGYAD, RU 'DREN

SDE BZHI SOGS 'JIGS SHING RNGAMS PA NYI ZER GYI RDUL LTAR
'PHRO BA, STONG GSUM YUD TZAM LA BSKOR ZHING, ZHING BCU'I SROG
DBUGS 'GAM PA LA RINGS PA'I 'KHOR TSOGS RGYA MTSO LTA BUS
BSKOR BAR GYUR, GTZO BO'I THUGS KA DANG RANG

YI DAM DU GSAL BA'I THUGS KA'I SA BON LAS 'OD ZER 'PHROS, DGA'
LDAN MKHA' SPYOD, RI BO RTZE LNGA, SHAMBHA LA SOGS GAR BZHUGS
RDO RJE'I PHO BRANG NAS TING NGE 'DZIN GYIS SPRUL BA'I GNAS
YUL CHEN PO 'DIR SPRUL PA'I RGYAL CHEN RDO RJE

@007A *, ,SHUGS LDAN RIGS LNGA DRAG PO RTZAL 'KHOR DANG BCAS
PA SKAD CIG GIS BADZRA SA M'A YA DZA: DZA: (SPOS SBYOR SREG
CING RKANG GLING THOD RNGA SOGS ROL MO DBYANGS DANG BCAS SPYAN
'DREN PA NI), H'Um; RAB ZHI CHOS SKU'I DBYINGS

LAS MA GA-YOS KYANG, ,SNA TSOGS SPRUL PA'I ROL GAR MTHA' YAS
PAS, ,MNYAM MED THUB BSTAN RIN CHEN SRUNG MDZAD PA'I, ,SPRUL
BSGYUR CIR YANG STON PA'I SKUR BZHENGS SHIG ,'JAM DPAL RDO
RJE'I THUGS KYI RANG GZUGS

DNGOS, ,'DUL 'DZIN DRAG POR KHROS PA'I SKUR BZHENGS NAS, ,'JAM
MGON RING LUGS SNYING PO BSRUNG BA'I PHYIR, ,GRANGS MED SPRUL
'KHOR DANG BCAS GSHEGS SU GSOL, ,'JAM DPAL RDO RJE'I SKU YI
RANG GZUGS DNGOS, ,

ZHI MDZAD SGRIB PA KUN SEL SKUR BZHENGS NAS, ,NAD GDON RKYEN
NGAN BAR GCOD SEL BA'I PHYIR, ,ZHI MDZAD BYE BA'I 'KHOR BCAS
GSHEGS SU GSOL, ,'JAM DPAL RDO RJE'I YON TAN RANG GZUGS DNGOS,
,RGYAS BYED KHAMS GSUM

DPAL 'BAR SKUR BZHENGS NAS, ,TSE BSOD DPAL 'BYOR YAR ZLAR SPEL
BA'I SLAD, ,RGYAS MDZAD BYE BA'I 'KHOR BCAS GSHEGS SU GSOL,
,'JAM DPAL RDO RJE'I GSUNG GI RANG GZUGS DNGOS, ,DBANG SDUD
SNOD BCUD ZIL GNON

SKUR BZHENGS NAS, ,SRID GSUM BRTAN GA-YO DBANG DU 'GUGS PA'I
PHYIR, ,DBANG MDZAD BYE BA'I 'KHOR BCAS GSHEGS SU GSOL, ,'JAM
DPAL RDO RJE'I 'PHRIN LAS RANG GZUGS DNGOS, ,GTUM DRAG RDO RJE
SHUGS LDAN SKUR BZHENGS

@007B NAS; ;BLO BZANG BSTAN DGRA PHYE MAR 'THAG PA'I PHYIR,
,DRAG MDZAD BYE BA'I 'KHOR BCAS GSHEGS SU GSOL, ,SGROL BYED
YUM DGU SNA 'DREN DGE SLONG BRGYAD, ,LAS MKHAN GTUM PA'I STAG
SHAR BCU LA SOGS, ,GZHAN YANG

'JIG RTEN 'DAS DANG DREGS PA'I 'KHOR, ,MTHA' KLAS BKOD PA'I
TSOGS BCAS GSHEGS SU GSOL, ,BLO BZANG BSTAN LA ZHUGS PA'I BU
BRGYAD LA, ,BRTZE ZHING DUNG BA'I GA-YAR DAM MI GA-YEL BAR,
,DGA' LDAN ZHING NAS YAB RJE TZONG

KHA PA'I, ,SENG KHRI'I GSEB NAS DA LTA GNAS 'DIR GSHEGS, ,NYER
BZHI'I YUL DANG SUM CU RTZA GNYIS GNAS, ,AOO d'I YA NA BYANG
PHYOGS SHAMBHA LA, ,RI BO RTZE LNGA DPAL LDAN 'BRAS SPUNGS
DANG, ,SA SKYA'I RMUG CHUNG GNAS NAS

GSHEGS SU GSOL, ,DOL GYI CHU MIG RDO PHUD CHOS 'KHOR DANG,
,RNAM RAB TSONG 'DUS RI CHOS RMOR NGOR DGON, ,DGA' RNAM 'ON
RONG LHA LDAN SPRO KHANG SOGS, ,GAR BZHUGS GNAS NAS THOGS MED
GSHEGS SU GSOL, ,AOm DHARM'A P'A

LA MAH'A R'A DZ'A BADZRA BE GA WAN RU DRA: PANYTZA KU LA SA PA
RI W'A RA AA KARshA YA DZA: DZA: DZA: H'Um BAm HO: DAM TSIG PA
DANG GNYIS SU MED PAR GYUR, (PAR BSAM, DE NAS MCHOD CING YAN
LAG BDUN PA 'BUL BA NI), AOm DHARM'A P'A LA MAH'A R'A DZ'A
BADZRA BE GA

WAN RU DRA: PANYTZA KU LAS PA RI W'A RA AARGHAm PRA T'ITZTSA
H'Um SV'AH'A, (ZHES PA NAS), SHAPTA'I (BAR GYIS MCHOD, SNGAGS
DE LA) AOm A'A: H'Um (BTAGS PAS NANG MCHOD 'BUL), GANG ZHIG
DRAN PA TZAM GYIS PHYI NANG GI ,BAR CHAD KUN SEL LAS BZHI'I
'PHRIN LAS

@008A *, ,RNAMS, ,STZOL MDZAD RGYAL CHEN SHUGS LDAN DRAG PO
RTZAL, ,BSTAN SRUNG 'KHOR DANG BCAS LA PHYAG 'TSAL BSTOD, ,SKU
DANG MCHOD RTEN NAS, 'JAM MGON BSTAN DGRA BDUD BZHI 'JOMS PAR
BSNGO, ,

(DE NAS GSER SKYEMS RIL BU DANG BCAS PA BSHAMS PA NANG MCHOD
LTAR BRLABS LA), H'Um; BLA MA YI DAM DKON MCHOG GSUM, ,RGYUD
SDE BZHI YI LHA TSOGS RNAMS, ,KHYAD PAR BCOM LDAN GSHIN RJE
GSHED, ,GSER SKYEMS MCHOD PA 'DI BZHES LA, ,

BDAG GI GZU DANG DPANG MDZOD CIG ,DAM NYAMS 'DI YI SKYABS MA
MDZAD, ,GSHIN RJE GSHED KYI BKA' SDOD MCHOG ,RDO RJE SHUGS
LDAN 'KHOR DANG BCAS, ,GZHAN YANG DAM CAN RGYA MTSO'I TSOGS,
,GSER SKYEMS x BDAG GI x DAM

NYAMS x DBYU GU DRUG CU RTZA BZHI SOGS, ,LO ZLA ZHAG DUS LHA
RNAMS DANG, ,KHYAD PAR YUL PHYOGS 'DIR GNAS PA'I, ,LHA KLU
GZHI BDAG 'KHOR BCAS RNAMS, ,GSER SKYEMS x BDAG GI x DAM NYAMS
x GZU DANG DBANG LAS MTHO BA MED, ,

RNAM PAR DAG PA'I THUGS KYIS GZIGS, ,GSER SKYEMS MCHOD PA RGYA
RE CHE, ,'BRU SMAN SNA TSOGS RIN CHE BAS, ,DE RING BDAG GI
GROGS MDZOD CIG ,(CES GSER SKYEMS 'BUL, DE NAS RANG YI DAM
LHA'I NGA RGYAL BRTAN PO'I NGANG NAS RIG PA NGAR DANG LDAN PAS
DGRA BGEGS

SGROL BA'I DMIGS PA DANG BCAS DRAG TU BSKUL BA 'DI LTAR),
H'Um; RGYAL BA'I BSTAN DANG BSTAN 'DZIN DGE 'DUN SDER, ,BSAM
SBYOR LOG PAR 'KHU PA'I DGRA BGEGS KUN, ,LO ZLA ZHAG DANG SKAD
CIG MA 'GYANGS PAR, ,DRAG PO'I CHAD LAS MI BZAD SNA TSOGS

@008B BAS; ;LE LO GA-YENG DANG ZAS PHYIR MA 'GRANGS PAR, ,SMYO
'BOG BRGYAL DANG RIMS NAD GZER THUNG PHOB, ,LUS DANG SEMS
PHROL SHA KHRAG ZHAL DU GSOL, ,KLAD PA 'JIB CING RUS MUR LPAGS
PA GYON, ,NGAN SEMS 'DUN GROS BYE MA'I

CHANG PHUR BSHIGS, ,MNGA' THANG SNUM ZAD MAR ME JI BZHIN
THONGS, ,TSE DPAL LONGS SPYOD RGYAB RTEN DPUNG DANG BCAS, ,BYA
SGRO ME YIS BSREGS BZHIN LHAG MED MDZOD, ,MDOR NA BDAG LA GNOD
CING 'TSE BA'I DGRA, ,DNGOS DANG RJES 'BRANG

MING GI LHAG MAR THONGS, ,BCOL BA'I LAS 'DI DA LTA MA SGRUB
NA, ,DNGOS BRGYUD BLA MA'I BKA' DANG DAM LAS 'DAS, ,RNAL 'BYOR
BSTEN GSOL DON MED RE BA'I 'BRAS, ,BSLUS PAS NGO NONGS BSTAN
SRUNG MING TZAM GYUR, ,DE BAS DAM

TSIG GNYAN PO MA DRAL BAR, ,MTHU RTZAL DRAG TU BSKYED LA LAS
KUN MDZOD, ,(CES DRAG TU BSKUL, DE NAS 'BRUG KHUNG LINGGA DANG
BCAS PA SLOB DPON GYI MDUN DU BZHAG ,LING KHEBS BSAL TE RDO
RJE'I RTZES NANG MCHOD 'THOR LA, LAS SNGAGS KYIS PA SANG), SVA
BH'A WAS SBYANG), STONG

PA'I NGANG LAS H'Um NAG PO ZHU BA LAS DAM TSIG NYAMS PA'I DGRA
('Am) BGEGS RNAMS KYI SDIG SEMS DANG LAS NGAN LAS GRUB PA'I
'BRUB KHUNG GTING ZAB CING YANGS PA'I NANG DU, ZHE SDANG DRAG
PO'I ME 'BAR ZHING, GTI MUG GI MUN PA GTIBS

PA; 'DOD CHAGS KYI KHRAG MTSO KHOL BA'I RBA KLONG 'KHRUG CING,
PHRAG DOG GI RLUNG DMAR 'TSUBS PA, NAD RIMS MI BZAD PA'I NA
BUN 'THIBS SHING, GNAM LCAGS THOG SER MTSON CHAR 'BEBS PA,
BDUD KYI BTZON KHANG, GSHIN

@009A *, ,RJE'I BSHAS RA, DMYAL BA'I BSREG KHANG RAB TU 'BAR
BAR GYUR, DE'I NANG DU (GZUGS CAN DGRA LA nI DANG GZUGS MED
BGEGS LA DMIGS NA), TRI LAS DAM NYAMS PA'I DGRA BO'AM GNOD
BYED MGON DANG BRAL BA,

GCER BU SHIN TU NYAM THAG CING LUS RID PA, MYA NGAN GYIS
GDUNGS PAS SMRE SNGAGS 'DON CING, BUG DGU NAS KHRAG 'DZAG PA,
DRI CHEN DANG DRI CHU DBANG MED LHUG PAR 'CHOR BA, MTSAN MA
'PHYANG BA, YAN LAG LCAGS SGROG GIS

BSDAMS PAR GYUR, (DGUG GZHUG BYA BA NI, RDOR DRIL 'DZIN PAS
'DOD RGYAL GYI PHYAG RGYA BYAS LA NGAG TU), NA MO RJE BTZUN
RTZA BA DANG BRGYUD PAR BCAS PA'I DPAL LDAN BLA MA DAM PA
RNAMS KYI BKA' BDEN PA DANG, SANGS RGYAS KYI x CHOS KYI x DGE

'DUN GYI x KHAMS GSUM ZA BYED DPAL RDO RJE 'JIGS BYED CHEN
PO'I x 'JAM MGON RGYAL BA'I BSTAN SRUNG RGYAL CHEN RDO RJE
SHUGS LDAN RIGS LNGA DRAG PO RTZAL 'KHOR DANG BCAS PA'I x DPAL
MGON DAM PA CHOS SKYONG BA'I

SRUNG MA MTHU RTZAL CAN RNAMS KYI x CHOS KYI DBYINGS RNAM PAR
DAG CING KUN RDZOB RGYU 'BRAS BSLU BA MED PA'I BDEN PA'I STOBS
KYIS DPAL LDAN BLA MA DAM PA'I SKU DGRA ,DKON MCHOG GSUM GYI
SPYI DGRA ,SANGS RGYAS KYI BSTAN PA'I DGRA

BO; SNGAGS 'CHANG RNAL 'BYOR BA BDAG CAG DPON SLOB MI NOR DGON
GNAS DANG BCAS PA ('AM,) RGYU SBYOR YON GYI BDAG PO MI NOR
'KHOR DANG BCAS PA LA GNOD CING 'TSE BAR BYED PA'I SGOS DGRA
,NGAN LAS KYI PHOD BTZUGS PA, DE

@009B BDO BA, NGAN 'GRAN BYAS PA, BSAM PA NGAN PA, SBYOR BA
RTZUB PA, SNGA DGRA BYAS PA, PHYI DGRA BYED PA, DA DGRA GSHOM
PA LA SOGS PA'I DAM NYAMS PA'I DGRA BO, GZUGS CAN GYI DGRA,
GZUGS MED KYI BGEGS, GSON 'DRE LUS LA

GNAS PA, GSHIN 'DRE RJES SU 'BRANG BA, DKOR 'DRE NOR PHYIR
RGYUGS PA, RBAD 'DRE BU YUG LTAR 'TSUB PA LA SOGS PA'I PHYI
DANG NANG NA GNAS PA'I DGRA BGEGS RNAMS KYI RNAM PAR SHES PA,
SA 'OG ,SA STENG, SA BLA, MTHO SRID PA'I RTZE

MO NAS, DMA' DMYAL KHAMS BCO BRGYAD KYI GTING, PHYOGS BZHI
MTSAMS BRGYAD GANG NA GNAS KYANG SKAD CIG THANG CIG YUD TZAM
LA LINGGA 'DI NYID LA KHUG CIG PHOB CIG ,AOm DHARM'A P'A LA
MAH'A R'A DZ'A BADZRA BE GA WAN RU DRA: PANYTZA KU LA SA PA

RI W'A RA SARBA SHA TRUm BIGH'A NA AA KARshA YA DZA: nI YAm
DZA: TRI YAm DZA: AOm BADZRA AAm KU SHA DZA: AOm BADZRA P'A
SHA H'Um, AOm BADZRA SPHO tA BAm, AOm BADZRA GHAndA HO: (ZHES
LAN GSUM MAM BDUN GYIS DGUG GZHUG BYA, DE NAS RGYAS PAR SPRO
NA SLAR YANG DRAG TU BSKUL BA GTOR CHEN NAS 'BYUNG

BA LTAR), H'Um; RDO RJE 'DZIN PA'I BKA' 'KHOR NAS, ,(ZHES PA
NAS,) 'DI DAG 'KHOR DANG BCAS PA KUN, ,(ZHES PA'I BAR 'DON
CING, GANG LTAR YANG DE NAS), H'Um; RDO RJE 'BAR BA'I LCAGS
KYU YIS, ,SNYING NAS DRONGS SHIG AANGKU SHA, SPRUL NAG ZHAGS

PA'I GLOG PHRENG GIS, ,SKE NAS CHINGS SHIG P'A SHA H'Um, LAS
KYI LCAGS SGROGS NAG PO YIS, ,RKANG LAG SDOMS SHIG SPHO tA
BAm, ,SGRA DRAG RDO RJE'I DRIL CHEN GYIS, ,PHOB CIG BADZRA
GHAndA HO: SHUGS DRAG RDO RJE PHUR BU YIS, ,SNYING LA BSNUN
CIG K'I

@010A *, ,LA YA, ,RDO RJE DGRA STVA KHA BO CHES, ,CHOS CIG
BADZRA PA RA SHU, ,RVA MANG RDO RJE'I THO BA YIS, ,RDUNGS SHIG
BADZRA MUNGGA RA, ,KHRO BO'I RDO RJE RTZE LNGA PAS, ,DUM BUR
CHOD CIG BADZRA NA, ,REG GCOD RDO RJE SPU GRI YIS, ,GTUB

CIG BADZRA K'U RA KA: RDO RJE 'BAR BA'I BE CON GYIS, ,CHOMS
SHIG BADZRA DAndA nA, ,RGYA GRAM RDO RJE RI RAB KYIS, ,GNON
CIG BADZRA STAMBHA YA, ,RDO RJE ME YI SA GZHI LA, ,SROGS SHIG
AAGNE DZVA LA RAm, ,DUS KYI RLUNG NAG 'TSUB MA YIS, ,THOR CIG

K'A LA WA YA WE, ,(ZHES PHYAG MTSAN GYIS TSAM RNGAM BYA, DE
NAS SGROL BYA'I NYES PA GSAL BTAB STE DBANG GZUG PA NI), GSON
CIG DREGS BYED YONGS KYI BDAG ,RDO RJE SHUGS SOGS MING MANG
PO, ,SNGON TSE SMON LAM JI LTAR BTAB, ,'JAM MGON BLA MA YAB
SRAS

SOGS, ,RTZA BRGYUD BLA MAS BKA' CI BSGOS, ,KHYOD KYIS RDO RJE
SPYI BOR BLANGS, ,BRO BOR 'DA' DKA'I BDUD RTZI MYANG, ,KHAS
BLANGS DRAN PA'I DUS LA BAB, ,BSTAN DGRA DAM NYAMS BDEN BRAL
'DIS, ,BLA MA SMOD CING SEMS CAN 'TSE, ,BSTAN

'DZIN DGE 'DUN SDE RNAMS BCOM, ,KHYAD PAR RNAL 'BYOR BDAG CAG
LA, ,SNGA DGRA LAG TU JI LTAR BDAR, ,DA DGRA SEMS PA MNGON SUM
DANG, ,PHYI DGRA YID BRNAG KHYOD KYIS SHES, ,BDEN PA'I DBANG
DE DA MDZOD CIG ,BDAG GIS GANG BCOL

LAS 'DI DAG ,MYUR DU KHYOD KYIS MA BSGRUBS NA, ,RTZA BRGYUD
BLA MA'I BKA' YANG BCAG ,BSTAN SRUNG KHAS BLANGS 'JA' LTAR
YAL, ,MTHU STOBS RDZU 'PHRUL RDZUN GYI TSIG ,RIG 'DZIN RNAMS
KYI RE BA BCAD, ,DE PHYIR KHAS BLANGS DAM BCAS

@010B BZHIN, ,BSTAN LA GNOD BYED 'DI DAG KUN, ,LO DANG ZLA BAR
MA BZHAG CIG ,ZHAG DANG ZA MA MA 'GYANGS PAR, ,SRID GSUM 'JIG
RTEN GAR GNAS KYANG, ,THAL BA'I RDUL BZHIN BRLAG PAR MDZOD,
,(DE NAS SNGAGS KYI BAR BLUD PA'I THUN SKAM RLON GYIS BRAB
CING),

GNOD SBYIN DANG GSHIN RJE DANG MA MO BDUD SPRUL RNAMS KYIS DUG
MTSON GYI CHAR PHAB PAR GYUR, H'Um; YUNGS KAR RGYAL PO KHRO
BO'I THUN, ,SKE TSE DUG KHRAG LCAGS RDE'I PHYE, ,DRAG PO
SNGAGS KYIS NGAR BTAB PA'I, ,GNAM LCAGS SER CHEN LTA BU'I

ZOR; ;DGRA BO'I LUS LA BTAB PA YIS, ,DGRA BGEGS RDUL PHRAN
BZHIN DU CHOMS, ,(ZHES DGRA GZUGS LA SKAM MTHUN BRAB), KHRAG
SNA 'BUM DANG DUG SNA STONG, ,THANG KHROM DUG GI KHU BA LA,
,DRAG PO SNGAGS KYIS NGAR BTAB PA'I, ,BRLAN ZHING GSHER BA'I
THUN ZOR

'DI; ;DGRA BO'I LUS LA BTAB PA YIS, ,DRAN PA MYOS SHING NYAMS
PAR GYUR, ,(CES RLON THUN RO SGRA'I PIR GYIS BRAB,) YUNGS KAR
RGYAL PO KHRO BO'I THUN, ,DUG SNA KHRAG SNA KHRO MO'I THUN,
,SKAM THUN RLON THUN THUN BRAB PAS, ,KHRO BO KHRO MOS LAS
MDZOD CIG ,(CES SKAM

RLON THUN GYIS BRAB,) DKON MCHOG GSUM LA GNOD PA, BLA MA LA
SMOD PA, BSTAN PA LA SDANG BA, SEMS CAN LA 'TSE BA, SGRUB PA
PO ALA BSAM SBYOR LOG PAR BLTA BAR BYED PA'I DAM TSIG NYAMS PA'I
DGRA BO 'DI LA RGYOB CIG ,SOD CIG ,LHAN CIG SKYES PA'I LHA

DANG PHYE ZHIG ,MNYAM POR 'ONG BA'I BDUD DANG SPROD CIG ,PHO LHA
DANG PHYE ZHIG ,MO LHA DANG PHYE ZHIG ,LE'U'A LHA DANG PHYE ZHIG
,ZHANG LHA DANG PHYE ZHIG ,PHRAG LHA DANG PHYE ZHIG ,'GO BA'I
LHA DANG PHYE ZHIG ,BSTEN PA'I LHA DANG PHYE ZHIG ,LAS MKHAN
RNAMS KYIS KHRID
@011A *, ,DE 'TSOG BRDUNG LA SOGS PA BGYIS SHIG ,(DE NAS LHA
DBYE BYA BA LA, YE SHES PA'I LHA DANG DBYE BA NI,) H'Um, DGRA
BGEGS 'DI YI GROGS MDZAD PA'I, ,YE SHES LHA SRUNG TSOGS RNAMS
GSON, ,BSTAN DGRA DAM NYAMS SDIG CAN 'DI'I, ,

MGON SKYABS DPUNG GNYEN MA MDZAD PAR, ,MTHU DANG RDZU 'PHRUL KUN
CHOMS LA, ,BDAG GI MGON DANG SKYABS MDZOD CIG ,BRTZE BAS KHROS
PA'I SKUR BZHENGS LA, ,SDIG CAN DRAG PO'I CHAD PAS SGROL, ,AOm
BADZRA PI KI BI KRANTA SARBA SHA TRUm SARBA DZNY'A NA

DE WA BI DE shA YA PHAt, (CES YE SHES PA DANG PHRAL, DE NAS 'JIG
RTEN PA'I LHA SRUNG PHRAL BA NI,) H'Um, NYES CAN DGRA BO'I GROGS
PHYED PA'I, ,'JIG RTEN LHA SRUNG THAMS CAD KYANG, ,'JIGS PA
THAMS CAD 'JIGS BYED PA'I, ,GSHIN RJE'I GSHED PO'I BKA' NYON LA,
,

SDIG LDAN 'DI NYID TSAR GCOD CIG ,GZHAN YANG SRUNG BYED GO CHA
DANG, ,SNGAGS RDZAS RTEN 'BREL NUS PA SOGS, ,CHOS 'BYUNG NANG
BTZUD PHUR BUS GDAB, ,AOm BADZRA BI KI BI KRANTA SARBA SHA TRUm
SARBA LO KA DE WA RAKshA BI DE shA YA PHAt, (CES 'JIG RTEN PA'I

LHA SRUNG DANG, RDZAS SNGAGS KYI SRUNG BA DANG PHRAL, DE NAS
SGROL GRI THOGS LA,) H'Um, SROG BDUD 'BAR BA'I THOG ZER CAN,
,GTUM DRAG RGYAL CHEN DPUNG 'KHOR BCAS, ,'JIGS PA'I SKU NI STON
RE RAN, ,RNGAMS PA'I NGA RO SGROG RE RAN, ,GSOD BA'I THUGS NA
MYUR RE RAN, ,

DRAG SHUL RTZAL DE 'CHAR RE RAN, ,MNGON SPYOD 'PHRIN LAS SGRUB
RE RAN, ,SPYI DANG BYE BRAG LA SDANG BA'I, ,NGAM NYAMS SNYING GI
TSER MA 'DIR, ,'JIG RTEN MI 'DOD THAMS CAD THONGS, ,LUS STOD TSA
BA ME LTAR SBOR, ,BAR DU RLUNG MKHRIS BAN KAN SOGS, ,BZHI BRGYA

@011B RTZA BZHI'I NAD KUN THONGS, ,DAL YAMS KHRAG NAD GZER CHEN
SOGS, ,BZLOG TU MED PA'I GNYAN RIMS PHOB, ,KHA NAS DON SNYING
KHRAG DRON PHYUNGS, ,'OG NAS BSHAL RIMS CHU RGYUN THONGS, ,LTAS
NGAN BRGYAD CU YE 'BROG SOGS, ,THOS

PAS SKRAG RNAMS MYUR DU PHOB, ,GNYEN SOGS KHA RJE DBANG THANG
PHROL, ,MTSON RNON 'BAR BAS SROG LUS GTUBS, ,SNYING KHRAG DRON
MO DA 'THUNGS SHIG ,H'Um, RNAM PAR MI RTOG THUGS KYI BDAG ,LUS
NGAN 'DI LA MA BZHUGS PAR, ,

RANG BZHIN 'OD GSAL CHOS KYI DBYINGS, ,DRI MA'I SBUBS NAS GSHEGS
SU GSOL, ,AOm YA M'ANTA KA SU GA TA HRI DA YA BUDDHA BADZRA MU:
SEMS RANG BZHIN GYIS 'OD GSAL BA DE DRI MA DANG BRAL NAS SANGS
RGYAS KYI ZHING DU GSHEGS PAR GYUR, (CES MDUN

GYI NAM MKHAR SKAD CIG GIS RDO RJE SEMS DPA' BSAMS LA, DGRA BO'I
RNAM SHES RANG YI DAM DU GSAL BA'I THUGS KA DRANGS NAS, SLAR RDO
RJE SEMS DPA'I THUGS KAR 'PHANGS PAS MI BSKYOD PA'I ZHING DU
THOGS PA MED PAR GSHEGS PAR BSAM LA, BSGRAL BYA SGROL BYED
BSGRAL BA'I RANG BZHIN THAMS

CAD SPROS PA'I MTHA' THAMS CAD DANG BRAL BA'I NGANG DU MNYAM PAR
BZHAG ,DE NAS RNAM SHES SPAR ZIN PA'I PHUNG PO DE CHOS SKYONG GI
THUGS KA NAS SPROS PA'I LAS MKHAN RNAMS KYIS GTUB PAR BSAMS LA,)
LAS MKHAN RNAMS KYIS RAL GRI LA SOGS PA'I MTSON CHAS BRDEG STE

BCINGS, SHA ZOS, KHRAG 'THUNG, RGYU MA DRANGS, YAN LAG DANG MGO
BO BCAD, LPAGS PA BSHUS, TSAR BCAD PAR GYUR, AOm DHARM'A P'A LA
(SOGS NAS,) W'AR SARBA SHA TRUm BIGHNAN M'A RA YA H'Um PHAt,
(CES BRJOD NAS SGROL GRIS ZAN LING DUM BU DGUR GTUB

@012A *, ,PA SLAR YANG DUM BU MANG DU BYAS TE BSREG RDZAS RNAMS
LA BSREG TE BZHAG ,DE NAS RDOR DRIL BYIN RLABS SPYI LTAR BYAS
RJES,) HR'I: shtR'I: (BRJOD LA BSANG CHU DANG NANG MCHOD KYIS
THAB DANG, MCHOD RDZAS, RANG BCAS LA LAG PA GA-YON PAS GA-YAS
SKOR GYIS LAN

GSUM RE BSANG, ME LHA'I MCHOD PA CHU BZHI DANG BCAS PA SPYI LTAR
BYIN GYIS BRLAB, DE NAS RDZAS SBYONG BA'I PHYAG RGYA BYAS LA,)
AOm AOm SV'A H'AS (RDZAS RNAMS BKRUS PAR BSAM,) AOm A'A: SV'A
H'AS (LAM SHING,) AOm SHR'I SV'A H'AS (MAR KHU,) AOm DZRIm SV'A
H'AS ('BRU,) AOm KU RU KU RU SV'A H'AS (RDZAS GZHAN

RNAMS,) DE DAG LAS GZHAN PA'I RDZAS RNAMS KYI MTSAN NYID DANG MI
LDAN PA'I NYES SKYON THAMS CAD NGAG PAR BYAS TE STONG PAR GYUR,
STONG PA'I NGANG LAS SREG RDZAS RNAMS NGO BO YE SHES KYI BDUD
RTZI LNGA'I RANG BZHIN YIN PA LA,

RNAM PA DGRA BGEGS BSGRAL BA'I SHA RUS KYI RI DANG, KHRAG ZHAG
GI RGYA MTSO CHEN POR GYUR, AOm A'A: H'Um (GIS BYIN GYIS BRLAB,
SLAR YANG,) AOm A'A: H'Um (LAN GSUM BRJOD DE SGRON ME SBAR
ZHING,) HR'I: shtRI: (BRJOD LA BSANG CHU DANG NANG MCHOD KYIS ME
DE LA

GA-YAS SKAR DU LAN GSUM GSUM BSANG NGO, ,DE NAS SGRON ME DE
GTZANG ZHING SHIN TU SKAM PA'I RTZVA'I CHUN PO DANG BCAS PAS
THAB KYI NANG DU BCUG LA,) AOm BADZRA DZVA LA DZVA LA H'Um,
(ZHES BRJOD CING GZI BYIN BSKYED,) H'Um; (LAN BDUN BRJOD CING
RLUNG GA-YAB KYIS ME SPAR,) HR'I: shR'I: BRJOD LA

MAR KHU BLUGS GZAR BDUN GYIS KYANG ME GSO, DE NAS KU SHA RNAMS
LAG TU BZUNG LA,) AOm BADZRA SATVA A'A: (ZHES LAN GSUM BRJOD LA
KU SHA RNAMS BYIN GYIS BRLAB, DE NAS,) AOm; KU SHA 'DI NI GTZANG
ZHING DGE ,TSANGS PA'I LHA RNAMS DAG BYED YIN, ,DKON

@012B MCHOG GSUM PO MNYES BYED PA, ,SA LAS SKYES PA'I 'DAB MA'I
SNYING, ,BDAG GI BGEGS RNAMS THAMS CAD NI, ,ZHI DANG BKRA SHIS
MDZAD DU GSOL, ,(ZHES BRJOD NAS KU SHA PHYAG LEN LTAR BKRAM,
RDOR DRIL 'DZIN PA'I LAG PA THAL MO SBYAR NAS,) BCOM

LDAN 'DAS RDO RJE SEMS DPA' BGEGS THAMS CAD ZHI BA DANG BKRA
SHIS PAR MDZAD DU GSOL, (ZHES GSOL BA GDAB, DE NAS BSANG CHUS
THAB LA GTOR TE,) HR'I: sht'I: (SA BSANG,) SVA BH'A WA (SBYANG,)
THAB STONG PA NYID DU GYUR, STONG PA'I NGANG LAS

H'Um NAG PO ZHU BA LAS BYUNG BA'I YE SHES KYI THAB KHA DOG GNAG
CING DBYIBS GRU GSUM PA, MU RAN KHA KHYER DANG BCAS PA, KHA
KHYER LA KHRO BO'I RDO RJE 'BAR BA'I PHRENG BAS BSKOR BA, GRA
BZHIR ZLA PHYED RDO RJES MTSAN PA, DVANGS SHING

THOGS PA MED PAR GYUR, THAB KYI NANG DU RAm LAS SKYES PA'I ME
GRU GSUM PA'I DBUS SU, SNA TSOGS PADMA'I LTE BAR RAm LAS BGRANG
PHRENG, DE YONGS SU GYUR PA LAS ME LHA SKU MDOG NAG PO NAG DKAR
DMAR BA'I ZHAL GSUM PHYAG DRUG PA,

GNYUG MAR GNAS PA'I RIG MA DANG GNYIS SU MED PA'I SKU, PHYAG
GA-YAS KYI DANG PO NA BGRANG PHRENG, GNYIS PAS MI 'JIGS PA SBYIN
PA, GSUM PA NA GRI GUG ,GA-YON GYI DANG PO NA DBYU GU RTZE GSUM
PA, GNYIS PA NA SPYI BLUGS, GSUM

PA NA THOD PA BSNAMS PA, GA-YON BRKYANGS PA'I STABS KYIS BZHUGS
PA, KHRO BO'I RGYAN RNAMS KYIS BRGYAN PA'I THUGS KAR ME GRU GSUM
PA RAm GYIS MTSAN PA, DAM TSIG PA'I THUGS KA'I SA BON GYI 'OD
ZER LAS SPROS PA'I KHRO BO 'DOD

@013A *, ,RGYAL GYIS SHAR LHO NAS BSGOMS PA DANG 'DRA BA'I ME
LHA DRANG SRONG GI 'KHOR GYIS BSKOR BA SPYAN DRANGS (PAR BSAMS
LA, LAG PA GA-YAS MI 'JIGS PA SBYIN PA'I PHYAG RGYAS MTHE BONG
GSAB CING,) AOm; TSUR BYON

TSUR BYON 'BYUNG PO CHE, ,LHA YI DRANG SRONG BRAM ZE MCHOG ,SREG
BLUGS ZHAL ZAS BZHES SLAD DU, ,'DIR NI YANG DAG BSNYEN PAR
MDZOD, ,AOm tKKI H'Um DZA: THAB KYI ME MTSAMS KYI KHA KHYER GYI
KU SHA'I GDAN LA BZHUGS PAR GYUR,

HR'I: shtR'I: (BRJOD CING BSANG CHU GTOR LA PHYIR 'BRANGS GYI
BGEGS BSKRAD,) AOm A'A: HR'I: BRA WA RA SAD K'A RAm PROKshA nAm
PRA T'I TZTSA H'Um SV'A H'A, (ZHES PAS KU SHA'I CHUN POS ZHAL
BSIL GYI SNOD NAS BZED ZHAL DANG POR LAN GSUM GYIS BSANG GTOR
DBUL, DE BZHIN DU PROKshA nAm GYI GNAS

SU) AA NYTZA M'A nAm (SBYAR BAS BZED ZHAL DANG POR ZHAL BSIL
DANG,) AARGHAm (SBYAR BAS BZED ZHAL GNYIS PAR MCHOD YON,) P'A
DYAm (ZHES SBYAR BAS BZED ZHAL GSUM PAR ZHABS BSIL DBUL,) AOm
MUNGGA R'A DZA: AOm D'AndA H'Um, AOm PADMA BAm, AOm KHANGGA HO:
(ZHES DGUG ,GZHUG ,BCINGS,

DBANG DU BYAS TE,) DAM TSIG PA DANG GNYIS SU MED PAR GYUR, (CES
BRJOD, DE NAS,) AOm A'A: HR'I: PRA WA RA SAD K'A RAm PROKshA nAm
PRA T'I TZTSA H'Um SV'A H'A, (DE BZHIN DU,) A'A NYTZA M'A nAm,
AARGHAm, P'A DYAm, (ZHES SBYAR NAS GONG LTAR DBUL,) AOm AAGNA YE
A'A DI BY'A A'A DI BY'A,

A'A BI SHA A'A BI SHA, MAH'A SHR'I YE HA BYA KA BYA BA HA N'A YA
BADZRA PUshPE A'A: H'Um, (DE BZHIN DU,) DH'U PE, A'A LO KE ,GHA
NDHE, NEE WI DY'A, SHAPTA A'A: H'Um, (ZHES NYER SPYOD DANG ROL
MOS MCHOD,) AOm AAGNA YE (ZHES PA NAS) BA H'A N'A YA AOm A'A:
H'Um, (ZHES PAS NANG MCHOD

@013B DBUL, DRIL STABS DANG BCAS PAS,) 'JIG RTEN DBANG PHYUG
TSANGS DBANG MGON GYI SRAS, ,ME LHA'I RGYAL PO tKKIS DBANG BSKUR
BA, ,SHES RAB MCHOG GIS NYON MONGS THAMS CAD SREG ,KHRO BO ME
LHA NYID LA RNAM PAR 'DUD, ,TSANGS PA 'JIG

RTEN MGON GYIS SRAS, ,ME LHA'I RGYAL PO DRANG SRONG MCHOG
,'BYUNG PO YONGS SU SKYABS PA'I PHYIR, ,THUGS RJE'I DBANG GIS
SKUR SPRUL PA, ,RIG SNGAGS GRUB PA'I DRANG SRONG TSUL, ,NYON
MONGS BSREG PA'I SHES RAB 'OD, ,BSKAL PA'I ME

BZHIN GZI BRJID 'BAR, ,MNGON SHES RDZU 'PHRUL ZHABS DANG LDAN,
,THABS KYI SPRUL PAS THEG PA BCIBS, ,RIG SNGAGS GSUNG ZHING
BGRANG PHRENG 'DZIN, ,BDUD RTZI'I BCUD LDAN GUndE BSNAMS, ,CHOS
KYI BDUD RTZI YONGS LA BSIL, ,

NYES PA'I SKYON BRAL TSANGS PAR SPYOD, ,'JIG RTEN GNAS KYANG MYA
NGAN 'DAS, ,ZHI BA BRNYES KYANG THUGS RJE CHE, ,DE BAS BSTOD DE
PHYAG KYANG 'TSAL, ,(ZHES PAS BSTOD,) AOm BADZRA AA NA LA MAH'A
BHU TA DZVA LA DZVA LA YA, SARBA BHA SMI KU RU, SARBA

DU shtAN H'Um PHAt, TRI SHYA DZA: H'Um BAm HO: SA MA YA STVAm,
SA MA YA HO: (ZHES LAN GSUM GYIS DAM TSIG BSGRAG GO ,DE NAS KHRO
BO'I KHU TSUR GYIS, GA-YAS PAS DGANG GZAR DANG GA-YON PAS BLUGS
GZAR BZUNG LA,) ME LHA'I LJAGS RDO RJE'I RNAM PA CAN NAG PO ME
'BAR BA'I DBYIBS

CAN LA RAm YIG DANG, DGANG BLUGS KYI KHA LA H'Um YIG NAG PO ME
'OD 'PHRO BAS MTSAN PAR GYUR, (CES DANG, SNGAGS NI,) AOm AAGNA
YE (ZHES PA NAS,) BA H'A N'A YA, (SPEL TSIG NI,) KHAMS GSUM CHOS
KYI RGYAL PO TZONG KHA PA CHEN PO'I BSTAN PA BSTAN

@014A *, ,'DZIN DANG BCAS PA LA SDANG ZHING LOG PAR 'KHU BA'I
SEMS DANG LDAN PA RNAMS DANG, KHYAD PAR BDAG CAG DPON SLOB 'KHOR
DANG BCAS PA LA GNOD CING 'TSE BAR BYED PA'I SNGA DGRA LAG LA
BRDAR BA

PHYI DGRA YID LA SEMS PA, DA DGRA GNOD CING 'TSE BAR BYED PA'I
BSAM NGAN SBYOR RTZUB 'CHANG BA'I DGRA BGEGS RNAMS KYI TSE DANG
BSOD NAMS, DPAL 'BYOR PHUN TSOGS BLA SROG TSE GSUM DANG BCAS PA
M'A RA YA PHAt, (CES SBYOR

BA DANG, DE NAS YAM SHING GNYIS GNYIS BZUNG LA YAM SHING RNAMS
NGO BO BYANG CHUB KYI SHING GI RANG BZHIN YIN PA LA RNAM PA DGRA
BGEGS KYI RKANG RUS SU BSAMS LA PHUL TE,) AOm AAGNA YE NAS, BA
HA N'A YA, KHAMS GSUM CHOS KYI RGYAL PO TZONG KHA PA CHEN PO'I
(ZHES PA NAS,)

M'A RA YA PHAt, (CES PHUL BAS RUS PA RNAMS ZHAL DU CHEM CHEM
GSOL BAR BSAM, DE NAS ME LHA'I SNGAGS DANG SPEL TSIG SOGS SNGAR
LTAR BYAS TE, DGRA BGEGS KYI SNYING KHRAG LA HUB HUB DU GSOL BAR
BSAMS LA MAR NAG DANG, RDZAS GZHAN RNAMS SHA CHEN SOGS SU BSAMS
LA

DRAG PO'I SREG RDZAS GZHAN RNAMS SNGAR LTAR PHUL, SKABS 'DI DANG
'OG TU 'DAS LHA'I SKABS LHA'I SNGAGS MA GTOGS RDZAS SNGAGS MI
DGOS SHING, GAL TE RDZAS SNGAGS YOD PA'I PHYAG LEN KYANG YOD PA
LTAR BYED PAR SPRO NA, ME LHA'I SNGAGS KYI MJUG TU,) AOm BO DHI
PRI KshA YA,

KHAMS GSUM CHOS KYI RGYAL PO NAS, SEMS DANG LDAN PA RNAMS DANG,
KHYAD PAR BDAG CAG DPON SLOB 'KHOR DANG BCAS PA'I GZI BRJID PHUN
SUM TSOGS PA LA BAR DU GCOD PA'I DGRA BGEGS THAMS CAD M'A RA YA
PHAt, (CES PA NAS,)

@014B GHA SMA RI'I (BAR DU SO SO'I SKABS DANG BSTUN PA'I SPEL
TSIG SBYAR NAS 'BUL ZHING, DE NAS DRAG PO'I KHYAD RDZAS RNAMS
'BUL, RDZAS CHEN BCU GNYIS 'BUL BA MI SPRO NA, YAM SHING DANG
MAR NAG GI RJES SU KHYAD RDZAS PHUL BAS CHOG GO ,DE NAS, AOm
A'A: HR'I: PRA WA RA SAD K'A RAm A'A NYTZA M'A

nAm PRA T'I TZTSA H'Um SV'A H'A, (ZHES PAS ZHAL BSIL DANG,) AOm
A'A: HR'I: PRA WA RA SAD K'A RAm PRO KshA nA PRA T'I TZTSA H'Um
SV'A H'A, (ZHES PAS BSANG GTOR DBUL LO, ,DE NAS 'JIG RTEN LAS
'DAS PA'I ME LHA MCHOD PA LA MCHOD PA BYIN GYIS BRLAB PA NI,)
HR'I: shtR'I: (SA BSANG,) SVA BH'A WAS (SBYANGS,)

STONG PA'I NGANG LAS A'A: LAS BYUNG BA'I THOD PA YANGS SHING
RGYA CHE BA RNAMS KYI NANG DU H'Um H'Um ZHU BA LAS BYUNG BA'I
GSANG GTOR, ZHAL BSIL, MCHOD YON, ZHABS BSIL, ME TOG ,BDUG SPOS,
MAR ME, DRI, ZHAL ZAS, ROL MO LA SOGS

PA RNAMS RANG BZHIN BDE STONG RNAM PA MCHOD RDZAS BYED LAS DBANG
PO DRUG GI SPYOD YUL DU ZAG PA MED PA'I BDE BA KHYAD PAR CAN
BSKYED PAR GYUR, AOm PRO KshA nAm A'A: H'Um, (DE BZHIN DU PRO
KshA'I GNAS SU,) A'A NYTZA M'A nAm, AARGHAm, P'A DYAm, PUshPE,
DH'U PE,

A'A LO KE ,GANDHE, NEE WI DY'A, SHAPTA, R'U PA, SHAPTA, GANDHE,
RA SA, PARSHA A'A: H'Um, (RNAMS BCUG STE PHYAG RGYA DANG BCAS
BYIN GYIS BRLAB, DE NAS RDZAS SPYOD PA'I PHYAG RGYA BYAS LA,)
AOm AOm SV'A H'A, (ZHES PA NAS,) KHRAG ZHAG GI RGYA MTSO CHEN
POR GYUR, AOm A'A: H'Um, (GIS BYIN

GYIS BRLAB, DE NAS 'DAS LHA BSKYED PA NI,) ME LHA'I THUGS KAR ME
GRU GSUM RAB TU 'BAR BA'I DBUS SU KHRAG GI RGYA MTSO DMAR NAG
GA-YO ZHING KHOL BA'I KLONG DU 'BYUNG BZHI RIM BRTZEGS KENG RUS
KYI RI RAB LHUN PO DANG BCAS PA'I STENG, DUR KHROD

@015A *, ,CHEN PO SHIN TU 'JIGS SU RUNG BA'I DBUS NA DRAG PO'I
THOD MKHAR YANGS SHING RGYA CHE BA GRU BZHI SGO BZHI RTA BABS
DANG BCAS PA, RUS PA'I DRA BA DRA PHYED, RGYU MA'I LDA LDI,
ZHING CHEN GYI BLA BRE, MI RO'I

RGYAL MTSAN SOGS 'JIGS SHING YANG BA'I RGYAN THAMS CAD DANG LDAN
PA'I NANG DU ME RLUNG DRAG TU 'KHRUGS PA'I DBUS SU H'Um YIG DMAR
NAG ,DE LAS 'OD ZER 'PHROS (ZHES PA NAS,) DAM TSIG PA DANG GNYIS
SU MED PAR GYUR, (CES PA'I

BAR GONG BZHIN BTANG,) LHA RNAMS KYI SKU LAS 'OD ZER NAG PO'I
TSOGS 'PHRO BAR GYUR, (DE NAS MCHOD PA 'BUL BA NI,) AOm DHA RM'A
P'A LA MAH'A R'A DZ'A BADZRA BE GA WAN RU DRA: PANYTZA KU LA SA
PA RI W'A RA PRO KshA nAm PRA T'I TZTSA H'Um SV'A H'A, (ZHES PA
NAS,) PARSHA PRA

T'I TZTSA H'Um SV'A H'A, (ZHES PA'I BAR CHU BZHI NYER SPYOD 'DOD
YON DANG BCAS PAS MCHOD, SNGAGS DE LA 'BRU GSUM BTAGS PAS NANG
MCHOD 'BUL,) GANG ZHIG DRAN PA TZAM GYIS PHYI NANG GI ,(ZHES PA
NAS,) 'JAM MGON BSTAN DGRA BDUD BZHI 'JOMS PAR BSNGO, ,(ZHES YAN

LAG BDUN PA BYA,) LHA'I LJAGS RDO RJE'I RNAM PA CAN NAG PE ME
'BAR BA'I DBYIBS CAN LA RAm YIG GIS MTSAN PAR GYUR, AOm DHA RM'A
P'A LA MAH'A DZ'A DZ'A BADZRA BE GA WA NA RU DRA: PANYTZA KU LA
SARBA BIGHNAN SHA TRUm M'A RA YA H'Um PHAt, (SPEL TSIG NI,)
KHAMS

GSUM CHOS KYI RGYAL PO TZONG KHA PA CHEN PO'I (ZHES PA NAS,) M'A
RA YA PHAt, (KYI BAR DRAG PO'I SPEL TSIG SNGAR ME LHA'I SKABS
LTAR BTAGS PAS MAR NAG LAN BDUN PHUL, DE NAS YAM SHING DANG, MAR
NAG ,KHYAD PAR BA'I RDZAS RNAMS LA'ANG DRAG PO'I SNGAGS DANG
SPEL TSIG GONG BZHIN

@015B BTAGS LA PHUL, GONG DU SMOS PA LTAR TIL DANG DUR BA SOGS
RDZAS CHEN GZHAN RNAMS MI DGOS SHING, GAL TE 'BUL NA SNGAGS DANG
SPEL TSIG 'DI KHO NA LTAR LAS SO SO MI DGOS, CIS KYANG SO SOR
PHYE 'DOD TSE GONG DU ME LHA'I SKABS SU SMOS PA LTAR SBYAR NAS
'BUL, DE LTAR SREG RDZAS RNAMS PHUL TSAR BA DANG, 'PHRIN

LAS BCOL BA'I SKABS SU,) GTZO 'KHOR RNAMS KYI THUGS KA NAS SHIN
TU KHROS SHING 'JIGS PA DGRA BGEGS KYI SHA KHRAG SROG DBUGS LA
RNGAMS PA'I SPRUL PA YANG SPRUL GYI KHRO BO'I TSOGS DPAG TU MED
PA SPROS, KHAMS GSUM CHOS KYI RGYAL PO TZONG

KHA PA CHEN PO'I BSTAN PA BSTAN 'DZIN DANG BCAS PA LA SDANG
ZHING LOG PAR 'KHU BA'I SEMS DANG LDAN PA RNAMS DANG, KHYAD PAR
RNAL 'BYOR BA BDAG CAG DPON SLOB YON MCHOD MI NOR DGON GNAS DANG
BCAS PA RNAMS LA GNDO CING 'TSE BAR BYED

PA'I DGRA BGEGS RNAMS KYI SNYING KHA NAS LCAGS KYUS BZUNG, MGRIN
PA NAS ZHAGS PAS BCING STE BKUG NAS 'DAR HED HED CHOS SKYONG
'KHOR BCAS KYI MDUN NA 'DUG PA LA MTSON CHA SNA TSOGS PAS BSNUN
CING, SHA KHRAG RUS PA NANG

KHROL DANG BCAS PA DMAR CHOM CHOM ZHAL DU GSOL TE TSAR BCAD PAR
GYUR (PAR BSAM, MAR NAG DGANG BLUGS BDUN,) AOm DHARMA P'A LA
MAH'A R'A DZ'A BADZRA BE GA WAN RU DRA: PANYTZA KU LA SARBA SHA
TRUm M'A RA YA H'Um PHAt, (CES DRAG PO'I SNGAGS KYIS DBUL, DE
NAS,) AOm A'A: HR'I: PRA

WA RA SAD K'A RAm AARGHAm PRA T'I TZTSA H'Um SV'A H'A, AOm A'A:
HR'I: PRA WA RA SAD K'A RAm PRO KshA nAm PRA T'I TZTSA H'Um SV'A
H'A, AOm A'A: HR'I: PRA WA RA SAD K'A RAm AANYTZA M'A nAm PRA
T'I TZTSA H'Um SV'A H'A, (ZHES MCHOD YON, BSANG GTOR, ZHAL BSIL
GSUM 'BUL,) SRAB 'JAM YANG PA LHA YI GOS, ,
@016A *, ,ZHES SOGS DANG,) AOm BADZRA WA SA S+YA SV'AH'A, (ZHES
PAS GOS GSAR PA ZUNG ME NANG DU DBUL ZHING, LHA LA NA BZA' PHUL
BAR BSAM,) AOm BADZRA TAm BU LA YE SV'AH'A, (ZHES PAS SO RTZI
DBUL, DE NAS,) AOm DHA RMA P'A LA SOGS W'A RA BUshPE

PRA T'I TZTSA H'Um SV'AH'A, (DE BZHIN DU, PUsh'E'I GNAS SU,)
DH'U PE, A'A LO KE, GANDHE NEE WI D+Y'A, SHAPTA (RNAMS SBYAR LA
MCHOD,) AOm DHA RM'A P'A LA (ZHES PA NAS,) W'A RA AOm A'A: H'Um,
(ZHES NANG MCHOD DBUL,) GANG ZHIG DRAN PA TZAM GYIS (ZHES SOGS
SHO LO KA GCIG GIS BSTOD DA PHYAG

BYAS NAS, GTOR MA 'BUL BAR 'DOD NA BYIN GYIS BRLABS LA,) BSTAN
SRUNG RGYAL CHEN RDO RJE SHUGS LDAN 'KHOR DANG BCAS PA RNAMS KYI
LJAGS (ZHES PA NAS, NANG MCHOD 'BUL BA'I BAR BSKANG CHOG LTAR
PHUL LA, GTOR RDZONGS NI,) H'Um; 'JAM MGON RGYAL BA'I

BSTAN SRUNG RDO RJE SHUGS LDAN RIGS LNGA DRAG PO RTZAL (ZHES PA
NAS) AA MU KA M'A RA YA PHAt (KYI BAR BRJOD LA THAL MO BRDAB,)
AOm A'A: HR'I: PHRA WA RA SAD K'A RAm AARGHAm PRA T'I TZTSA H'Um
SV'AH'A, (ZHES GSHEGS SKYEMS KYI MCHOD YON DBUL, DE NAS STAG
CHAD KYI NYES PA ZHI BAR BYA BA'I

PHYIR DU ME TOG DANG BCAS PA'I THAL MO SNYING KHAR SBYAR NAS,)
GANG YANG BDAG BLO RMONGS PA YIS, ,NYES BYAS CUNG ZAD GANG BGYIS
PA, ,GANG PHYIR LUS CAN SKYABS YIN PHYIR, ,MGON KHYOD DE KUN
BZOD PAR MDZOD, ,MA RNYED YONGS SU MA SHES DANG, ,

GANG YANG NUS PA MA MCHIS PAS, ,'DIR NI BYA BA GANG BGYIS PA,
,DE KUN KHYOD KYIS BZOD MDZAD RIGS, ,AOm BADZRA SATVA A'A: (ZHES
MANG DU BRJOD NAS, GSHIN RJE'I GSHED KYI YI GE BRGYA PA BZLA BAR
BYA'O, ,DE'I RJES LA,) AOm; KHYED KYIS SEMS CAN DON KUN

@016B MDZAD, ,RJES SU MTHUN PA'I DNGOS GRUB BSTZA BA, ,SANGS
RGYAS YUL DU GSHEGS NAS KYANG, ,SLAR YANG 'BYON PAR MDZAD DU
GSOL, ,AOm A'A: BADZRA MU: YE SHES PA RNAMS RANG BZHIN GYI GNAS
SU GSHEGS, ,DAM TSIG PA RNAMS BDAG NYID LA THIM

PAR GYUR, (CES BRJOD CING BSAM, DE NAS SLAR YANG 'JIG RTEN PA'I
ME LHA MCHOD PA NI,) AOm AAGNA YE (ZHES PA NAS,) BA HA N'A YA,
PUshPE PRA T'I TZTSA H'Um SV'AH'A, (DE BZHIN DU,) DH'U PE, A'A
LO KE, GANDHE, NEE WI DY'A, SHAPTA PRA T'I TZTSA H'Um SV'AH'A,
(ZHES NYER SPYOD ROL MO DANG BCAS PAS MCHOD,)

AOm AAGNA YE (ZHES PA NAS) HA BY'A KA BY'A BA HA N'A YA AOm A'A:
H'Um, (ZHES NANG MCHOD 'BUL,) AOm A'A: HR'I: PRA WA RA SAD K'A
RAm PROKshA nAm PRA T'I TZTSA H'Um SV'AH'A, (ZHES PAS BSANG
GTOR, DE BZHIN DU,) A'A NYTZA M'A nAm, (ZHES PAS ZHAL BSIL,) AOm
BADZRA TAm PU LA YE SV'AH'A,

(ZHES PAS SO RTZI,) AOm BADZRA WA SA S+YA SV'AH'A, (ZHES PAS GOS
ZUNG GSAR PA RNAMS PHUL NAS, SLAR YANG YAM SHING NAS BZUNG STE
SREG RDZAS LHAG MA RNAMS RIM PAR 'BUL BA NI,) AOm AAGNA YE (ZHES
PA NAS) BA HA N'A YA, KHAMS GSUM CHOS KYI RGYAL PO TZONG KHA PA
CHEN

PO'I (ZHES PA NAS,) M'A RA YA PHAt, (CES BTAGS LA KHYAD RDZAS
KYI BAR 'BUL, DE NAS BRIL STABS DANG BCAS,) 'JIG RTEN DBANG
PHYUG TSANGS DBANG MGON GYI SRAS, ,(ZHES SOGS KYIS BSTOD NAS,)
AOm A'A: HR'I: PRA WA RA SAD K'A RAm A'A NYTZA M'A nAm PRA T'I
TZTSA H'Um SV'AH'AS (ZHAL BSIL

DE BZHIN DU) BRO KshA nAm GYIS BSANG GTOR PHUL NAS,) AOm AAGNA
YE (ZHES PA NAS,) PUshPE PRA T'I TZTSA H'Um SV'AH'A, (DE BZHIN
DU,) DH'U PE, A'A LO KE, GANDHE, NEEWI DY'A, SHAPTA PRA T'I
TZTSA H'Um SV'AH'A, AOm AAGNA YE (NAS) BA HA N'A YA AOm A'A:
H'Um, (ZHES NYER SPYOD ROL MO NANG MCHOD DANG

@017A *, ,BCAS PAS MCHOD, DE NAS GTOR MA 'JIGS BYED KYI NANG
MCHOD LTAR BYIN GYIS BRLABS LA,) AOm AAGNA YE (ZHES PA NAS,) BA
HA N'A YA, AA K'A RO MU KHAm SARBA DHA RMA nAm AA DYA NUTPNNA
TVA TTA AOm A'A: H'Um PHAt SV'AH'A, (ZHES PA LAN GSUM GYIS GTOR
MA PHUL,)

AOm AAGNA YE (ZHES PA NAS,) BA H'A N'A YA PUshPE PRA T'I TZTSA
H'Um SV'AH'A, (DE BZHIN DU,) DH'U PE, A'A LO KE, GANDHE, NEE WI
DY'A, SHAPTA PRA T'I TZTSA H'Um SV'AH'A, (ZHES NYER SPYOD ROL MO
RNAMS KYIS MCHOD, DE NAS DRIL STABS DANG BCAS,) ME STE BSREG BYA
ZA BA'I LHA, ,DRANG SRONG RGYAL PO

GDON GYI BDAG ,SHAR LHO ME LHA'I TSOGS BCAS LA, ,MCHOD CING
BSTOD DE PHYAG KYANG 'TSAL, ,MCHOD SBYIN GTOR MA 'DI BSNOMS LA,
,RNAL 'BYOR BDAG CAG 'KHOR BCAS LA, ,NAD MED TSE DANG DBANG
PHYUG DANG, ,DPAL DANG GRAGS DANG

SKAL BA BZANG, ,LONGS SPYOD RGYA CHEN KUN THOB CING, ,ZHI DANG
RGYAS LA SOGS PA YI, ,LAS KYI DNGOS GRUB BDAG LA STZOL, ,DAM
TSIG CAN GYIS BDAG LA SRUNGS, ,DNGOS GRUB KUN GYIS STONG GROGS
MDZOD, ,DUS MIN 'CHI DANG NAD RNAMS

DANG; ;GDON DANG BGEGS RNAMS ZHI BA DANG, ,RMI LAM NGAN DANG
MTSAN MA NGAN, ,BYA BYED NGAN PA MED PAR MDZOD, ,'JIG RTEN BDE
ZHING LO LEGS DANG, ,'BRU RNAMS 'PHEL ZHING CHOS 'PHEL DANG,
,BDE LEGS THAMS CAD 'BYUNG BA

DANG; ;YID LA 'DOD PA KUN 'GRUB SHOG ,AOm A'A: HR'I: PRA WA RA
SAD K'A RAm AARGHAm PRA T'I TZTSA H'Um SV'AH'A, (ZHES GSHEGS
SKYEMS 'BUL,) GANG YANG BDAG BLO RMONGS PA YIS, ,(ZHES PA NAS,)
DE KUN KHYOD KYIS BZOD MDZAD RIGS, ,AOm BADZRA SATVA A'A: (GANG

@017B MANG DANG,) RANG GI DON DANG GZHAN GYI DON, KA SGRUB BYED
BSREG BYA ZA BA GSHEGS, ,JI BZHIN DUS SU TSUR SPYON ZHING, ,BDAG
GI DNGOS GRUB THAMS CAD SGRUBS, ,AOm A'A: BADZRA MU: ME LHA YE
SHES PA RANG BZHIN GYI GNAS SU GSHEGS,

DAM TSIG PA ME 'BAR BA'I RNAM PAR GYUR, (ME MA SHI BAR DU DKRUG
PA DANG 'GOM YUM SOGS MI BYA ZHING, LONG MED TSE DRI NAG PO'I
CHUS GZHI LA TE WAL BA DGRA PHYOGS SU RLUNG LA BSKUR BAR BYA'O,)
,'DIR SMRAS PA, BLO BZANG RGYAL BA'I RING LUGS MKHA' KHYAB TU,
,SONG LA BSTAN SRUNG

RDO RJE SHUGS LDAN RTZAL, ,'PHRIN LAS RNO MYUR ZLA MED GCIG PU
ZHES, ,SA GSUM BDUD SDE'I GSHED DU RGYAL BAS BSNGAGS, ,SHUGS
LDAN 'JIG DUS BYIN ZA 'BAR BA'I ZHAL, ,STONG GSUM RI RAB HUB
KYIS 'DREN PA'I NANG, ,BSTAN DGRA DAM NYAMS SROG DBUGS

KHAM ZAS SU, ,BSTAB PA'I DRAG PO'I SBYOR BA BDAG GIS BRTZAMS,
,'DI NI BLO BZANG RGYAL BA'I BSTAN PA NYID, ,SNYING DU BZUNG
BA'I SKAL BZANG RNAL 'BYOR LAS, ,LTA SPYOD 'CHAL BAR ZHUGS PA'I
SKYE BO DANG, ,RANG 'DOD RMONGS CAN RNAMS KYI SPYOD YUL MIN,
,TSUL

'DIR 'BAD PA'I DGE TSOGS NOR BU'I TOG ,SRID ZHI'I RGYAL MTSAN
RTZE MOR BCINGS PA'I 'OD, ,SA GSUM BLAN 'BAR BA'I GZI BYIN GYIS,
,RNAM PAR RGYAL BA'I SNANG BA RTAG 'CHAR SHOG ,(CES 'JAM MGON
RGYAL BA'I BSTAN SRUNG RDO RJE SHUGS LDAN DRAG PO RTZAL LA BRTEN
NAS BSAD PA

GTZO BOR GYUR PA'I DRAG PO'I SBYIN SREG GI CHO GA GLOG GI ME
LCE'I PHRENG BA ZHES BYA BA 'DI NI, SNYIGS MA'I DUS 'DIR 'JAM
MGON RGYAL BSTAN SRUNG BA LA SRUNG MA'I DBANG PO 'DI NYID DUS
BAB 'PHRIN LAS KYI RTAGS MTSAN RNO MYUR 'GRAN ZLA DANG BRAL BAR
BRTEN, 'DI LA BRTEN NAS DRAG PO'I SBYIN SREG GI CHO GA ZHIG
KYANG BSTAN DANG BSTAN 'DZIN

@018A *, ,SRUNG BA'I YAN LAG TU NGES PAR MKHO GAL CHE BAR MTHONG
ZHING, DER MA ZAD BKA' DRIN GSUM LDAN GYI RTZA BA'I BLA MA KHYAB
BDAG RDO RJE 'CHANG PHA BONG KHA PA DPAL BZANG PO'I DGONGS PA
YONGS SU BSKANG BA'I SLAD DU 'DI 'DRA ZHIG CHOG SGRIG BGYID 'DUN
YOD THOG ,MDO SMAD BSTAN PA'I SNANG BYED TRE HOR

DKAR MDZES 'KHRUNGS GSAR MCHOG SPRUL RIN PO CHE DANG, SHO MDO
GRA SGOM RIN PO CHE RNAM GNYIS NAS 'PHRIN YIG GI LAM NAS SNGA
PHYIR BSKUL MA YANG YANG MDZAD PA'I KHAR, MDO SMAD SPOM RAG
THANG STENG DGA' LDAN KHANG GSAR RDO RJE RNAM RGYAL SOGS DON
GNYER CAN SNA TSOGS NAS KYANG RIM PAR BSKUL BA LA BRTEN, RING MO

NYID NAS BSTAN SRUNG 'DI NYID KYIS RJES SU BSKYANGS SHING,
SKYABS GCIG RDO RJE 'CHANG BDE CHEN SNYING PO DPAL BZANG PO'I
ZHAL SNGA NAS 'DI NYID KYI DBANG LUNG MAN NGAG DANG BCAS PA LEGS
PAR NOS PA, MTSAN ZHABS DAR HAN DGA' LDAN KHRI BYANG SPRUL MING
PA BLO BZANG YE SHES BSTAN 'DZIN RGYA MTSOR 'BOD PAS, GZHUNG

DANG DAM PA'I MAN NGAG BZHIN RAB BYUNG BCU DRUG PA'I SHING BYA
HOR ZLA BCU GNYIS PA'I TSES NYER DGU MNGON SPYOD KYI LAS LA DGE
BA'I NYIN MJUG RDZOGS PAR SBYAR BA'I YI GE PA NI CHOS TSUL DU MA
LA BLO MIG YANGS SHING, BLA MA RDO RJE 'CHANG DE NYID KYIS MNYES
SHING RJES SU BZUNG BA'I 'DAN MA DRUNG YIG BLO BZANG RDO RJES

BGYIS PA 'DI YANG 'JAM MGON RING LUGS BSRUNG BA'I THABS SU 'JIG
RTEN NA NYI ZLA LTAR GYUR CIG ,