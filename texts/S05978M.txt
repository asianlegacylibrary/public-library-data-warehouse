*, ,BKRA SHIS RTZE PA NANG SO BLO BZANG DBANG RGYAL LA GDAMS PA
RNAMS CHABS GCIG TU BSGRIGS PA BZHUGS, ,

@001A #, ,SVASTI, BLO MCHOG RNAMS KYI BZANG PO'I MDZAD PA'I
PHUL, ,CHOS KYI RGYAL SRID SKYONG BA'I DGE MTSAN GYIS, ,MTHA'
DAG 'GRO LA PHAN BDE'I MCHOG STZOL BA, ,

BDAG SNYING PADMO'I ZE'U 'BRUR RTAG TU GZIMS, ,BLO BZANG BSTAN
PA DGA' BA'I TSAL, ,LUNG RIGS CHOS KYIS RGYAL BA'I SKU, ,MTSAN
DPES BRGYAN PA BZHIN MDZES PA, ,MCHOG GSUM

NGO BO LA PHYAG 'TSAL, ,TSUL 'DI DAD DANG RNAM DPYOD CAN, ,NANG
SO MGON PO DBANG RGYAL GYIS, ,NAN GYIS BSKUL PHYIR BYA BRAL BA,
,CHOS KYI RGYAL MTSAN ZHES BYAS SBYAR,, ` ,,

BDAG GZHAN DUS GSUM RNAM DKAR PHUNG PO'I MTHUS, ,LEGS TSOGS KUN
GYI RTZA BA ZLA MED PA, ,BKA' DRIN GSUM LDAN RTZA BA'I BLA MA
YIS, ,'BRAL MED RJES BZUNG MNYES PAR

@002A *, ,BYED PAR SHOG ,LAS NYON CHU SRIN MANG POS KUN TU
GTZES, ,BDE MED SDUG BSNGAL BYE BA'I RLABS 'KHRUG PA, ,SRID LAS
NGES 'BYUNG SHUGS DRAG GIS BSKYOD DE, ,MYUR DU

THAR PA'I LAM BZANG BGROD PAR SHOG ,'KHOR BA'I BDE 'BYOR LCAGS
KHANG 'BAR BA LTAR, ,MTHONG NAS RMI LAM DU YANG 'DOD PA'I BLO,
,SKAD CIG TZAM YANG SKYE BAR MI 'GYUR BAR, ,RTZE GCIG

DAM CHOS BSGRUB PA NYID GYUR CIG , ` ,,AOm BDE LEGS SU GYUR CIG
,RJE BTZUN MA SGROL MA DKAR MO LA BRTEN PA'I TSE SGRUB BYED PAR
'DOD PAS, SKYABS 'GRO SEMS BSKYED TSAD MED

BZHI BSGOM PA SNGON DU BTANG, AOm SVA BH'A WA SHUDDH'A: SARBA
DHARM'A: SVA BH'A SHUDDHO NYAHAm, STONG PA NYID DU GYUR, CHOS
DBYINGS NGANG LAS PAD DKAR BSIL ZER CAN GYI STENG, ,RANG SEMS
TAm LAS

AUTPAL TAm GYIS MDZES PA YI, ,'OD KYI 'PHRO 'DUS DON GNYIS BYAS
SHING 'DUS PA LAS, ,RANG NYID RJE BTZUN SGROL MA DKAR MO MTSAN
DPES BRGYAN, ,ZHAL GCIG 'DZUM LDAN PHYAG

@002B G-YAS MCHOG SBYIN DNGOS GRUB STZOL, ,PHYAG G-YON DKON
MCHOG GSUM MTSON 'JIGS PA KUN LAS SKYOB, ,PHYAG GNYIS AUTPAL
SNGON POS MTSAN ZHING YID 'PHROG RIN CHEN RGYAN GYIS MDZES,
,RNAM

BKRA LHA RDZAS GOS KYIS KLUBS SHING TSE DPAG MED PAS SPYI BOR
BRGYAN, ,SPYAN BDUN MNGA' BA'I THUGS KAR ZLA BA'I DKYIL 'KHOR
STENG, ,TAm YIG DKAR PO H'Um GIS MTSAN PA'I MTHA' SKOR DU, ,YI
GE BCU PA'I

SNGAGS KYIS BSKOR BA'I 'OD ZER GYIS, ,YE SHES SPYAN DRANGS BDAG
NYID LA THIM DBANG YANG BSKUR, ,TSE DANG YE SHES MCHOG STZOL
SGROL MAR PHYAG 'TSAL ZHING, ,DE NAS MCHOD RDZAS RNAMS BYIN GYIS
RLOB PA NI,

AOm BADZRA AA MRI TA KUndA LI HA NA HA NA H'Um PHAt, AOm SVA
BH'A WA SHUDDH'A: SARBA DHARM'A: SVA BH'A WA SHUDDHO NYAHAm,
STONG PA NYID DU GYUR, STONG PA'I NGANG LAS AOm LAS RIN PO CHE
LAS GRUB PA'I SNOD YANGS SHING RGYA CHE BA'I NANG

DU, GTOR MA LHA'I ZHAL ZAS DRI MA MED PA NAM MKHA' DANG MNYAM PA
DANG, GZHAN YANG BDAG MDUN GYI MCHOD YON ZHABS BSIL ME TOG BDUG
SPOS MAR ME DRI CHAB ZHAL ZAS ROL MO LA

SOGS PA RNAMS DVANGS SHING THOGS PA MED PA NAM MKHA' DANG MNYAM
PAR GYUR, AOm AARGHAm A'A: H'Um, AOm P'A DYAm A'A: H'Um, AOm
PUshPE A'A: H'Um, AOm DH'U PE A'A: H'Um, AOm A'A LO KE A'A:
H'Um, AOm GANDHE A'A: H'Um, AOm NEE BI

@003A *, ,DYA A'A: H'Um, AOm SHPTA A'A: H'Um GI BAR GYIS BYIN
GYIS BRLABS, AOm A'ARYA T'A RE SA PA RI W'A RA AARGHAm PRA T'I
TZTSA SV'AH'A NAS, AOm A'ARYA T'A RE SA PA RI W'A RA SHAPTA PRA
T'I TZTSA SV'AH'A'I BAR GYIS MCHOD, BSTOD PA NI, NA

MO A'ARYA T'A RA YE, MTHA' YAS RGYAL BA KUN GYI PHRIN LAS NI,
,YID 'PHROG LHA MO'I GZUGS SU SHAR BA GANG, ,MTSAN DPE'I DPAL
'BAR GZI BRJID PHUNG PO'I SKU, ,BDE DGYES SKYIL KRUNG MDZAD LA
PHYAG

'TSAL LO, ,PHYAG G-YAS MCHOG SBYIN 'DOD DGU'I DPAL STER ZHING,
,DKON MCHOG GSUM MTSON PHYAG G-YON SKYABS SBYIN GYIS, ,DUS MIN
'CHI SOGS 'JIGS PA MTHA' DAG LAS, ,SKYOB MDZAD LHAG

PA'I LHA MO KHYOD PHYAG 'TSAL, ,PHYAG ZHABS MTHIL LA RNAM THAR
SGO BZHI YI, ,SPYAN GYIS MNGON MDZES ZHI ZHING 'DZUM DANG LDAN,
,PHYED BCINGS RAL PA'I DBUS NA 'CHI MED KYI, ,MCHOG STZOL TSE
DPAG MED PAS

BRGYAN LA 'DUD, ,ZLA SHEL LHUN PO MTSAN DPE MANDA RA'I, ,DO SHAL
GYIS MDZES LHA RDZAS NA BZA' YI, ,LHAB LHUB MNGON PAR G-YO BA'I
'JA' TSON 'KHRIGS, ,PHUN TSOGS ZLA BA'I RGYAB YOL CAN DER 'DUD,
,

DRAN PA TZAM GYIS TSE DANG YE SHES DANG, ,BSOD NAMS LA SOGS 'DOD
DGU'I DNGOS GRUB RNAMS, ,RDZOGS LDAN SPRIN BZHIN PHAN BDE'I
MCHOG STZOL MA, ,DUS GSUM RGYAL BA'I YUM LA PHYAG 'TSAL

@003B LO, ,'KHOR BA'I RGYA MTSO CHE LAS SGROL MDZAD MA, ,CUNG
ZAD BSTOD PA'I RNAM DKAR DGE BA'I MTHUS, ,NAD GDON 'GAL RKYEN
BAR GCOD KUN ZHI ZHING, ,TSE DANG BSOD NAMS YE SHES RGYAS PAR
SHOG ,DENG NAS BZUNG STE TSE

RABS THAMS CAD DU, ,YI DAM LHA MOS 'BRAL MED RJES 'DZIN CING,
,DE YI MTHU LAS RGYAL BAS LEGS BSNGAGS PA'I, ,ZHING MCHOG BDE BA
CAN DU SKYE BAR SHOG ,MCHOD PA KUN 'BUL NYES LTUNG BSHAGS SHING
DGE LA SPRO, ,

CHOS 'KHOR BSKOR PHYIR RGYAN DU BZHUGS GSOL DGE TSOGS BSNGO,
,DUS DANG DUS MIN 'CHI BDAG 'JIGS PA KUN LAS SKYOBS, ,DE NAS
SPYI BO'I TSE DPAG MED, ,PHYAG MTSAN TSE YI BUM PA LAS, ,'CHI
MED BDUD RTZI'I RGYUN

BAB CING, ,SRID ZHI'I SNOD BCUD YON TAN RNAMS, ,TSE YI BDUD
RTZI'I RNAM PAR BKUG ,SNYING GA'I SNGAGS KYI PHRENG BAR THIM,
,SDIG SGRIB TSE YI BAR GCOD RNAMS, ,MUN KHUNG MAR ME BTEG BZHIN
BSAL, ,TSE DANG YE SHES BSOD

NAMS SOGS, ,CI 'DOD MNGON TU GYUR BSAMS LA, AOm T'A RE TUTT'A RE
TU RE MA MA A'A YU: PUshtIm KU RU SV'AH'A, ZHES BRGYA STONG KHRI
'BUM SOGS MA YENGS PAR BZLA THUN BSDU KHAR YI GE BRGYA PA LAN
BDUN NAM NYER GCIG

TZAM GYIS SNGAGS KYI LHAG CHAD KHA BSKANG, THUN MTHAR GTOR MA
'BUL BA NI, RANG GI THUGS KA'I H'Um GI 'OD ZER GYIS SGROL DKAR
YE SHES PA SPYAN DRANGS, MDUN GYI NAM MKHAR BZHUGS PA'I LJAGS
'OD ZER

@004A *, ,GYI SBU GUS GTOR MA'I BCUD DRANGS TE GSOL BAR BSAMS
LA, AOm A'ARYA T'A RE SA PA RI W'A RA AI DAm BA LIm TA KHA KHA
KH'A HI KH'A HI, LAN GSUM MAM BDUN GYIS PHUL, AOm A'ARYA T'A RE
SA PA RI W'A RA AARGHAm NAS

SHAPTA'I BAR GYIS MCHOD, GONG BZHIN BSTOD PAS BSTOD, 'DOD DON
GSOL BA GDAB, YIG BRGYA LAN GSUM BRJOD LA, BZOD PAR GSOL, YE
SHES PA RANG NGAM BRIS SKUR BSTIM PA'AM GSHEGS SU GSOL BA GANG

RUNG BYAS LA SHIS PA BRJOD CING ME TOG GTOR, MJUG TU DGE BA
RDZOGS BYANG DU BSNGO BA'O, ,ZHES PA 'DI YANG NANG SO MGON PO
DBANG RGYAL GYI SKU TSE BSOD NAMS RGYA CHER SPEL BA'I THUGS DAM
DU, CHOS SMRA BA BLO BZANG CHOS

KYI RGYAL MTSAN GYIS THOGS MED DU SBYAR BA DGE LEGS 'PHEL,, ,,*,
,AOm SVASTI SIDDHAm, RJE BTZUN RI KHROD MA BSGRUB PAR 'DOD PAS,
SKYABS 'GRO SEMS BSKYED SNGON DU BTANG, SVA BH'A WAS STONG PAR
SBYANGS NAS

'DI LTAR, CHOS DBYINGS NGANG LAS RANG SEMS PAD ZLA'I STENG, ,BAm
YIG 'PHRO 'DU LAS BYUNG RI KHROD MA, ,LJANG SER ZHAL GSUM G-YAS
DKAR G-YON PA DMAR, ,KHRO 'DZUM SPYAN GSUM DBU SKRA GYEN DU
'BAR, ,PHYAG DRUG

G-YAS G-YON DANG POS RDO RJE ZHAGS, ,BAR PAS DGRA STA SHING
LO'I YAL GA DANG, ,THA MAS MDA' GZHU BSNAMS SHING DAR DMAR GYI,
,STOD G-YOGS SHING LO GSAR PA'I SHAM THABS 'DZIN, ,PUS MO ZHABS
MTHIL

@004B BTZUGS NAS YE SHES KYI, ,ME DPUNG 'BAR BA'I DBUS NA BZHUGS
PAR GYUR, ,DE YI DPRAL MGRIN SNYING KHAR AOm A'A: H'Um, ,'BRU
GSUM GYIS MTSAN H'Um GI 'OD ZER GYIS, ,YE SHES DBANG LHA BCAS PA
SPYAN DRANGS NAS, ,

BDAG LA BSTIM ZHING DBANG BSKUR SNANG MTHA' YIS, ,SPYI BOR
BRGYAN CING SGO GSUM GUS PHYAG 'TSAL, ,DE NAS MCHOD RDZAS RNAMS
BYIN GYIS RLOB PA NI, ,AOm BADZRA AA MRi TA KUndA LI HA NA HA NA
H'Um PHAt, AOm SVA BH'A WA SHUDDH'A: SARBA DHARM'A:

SVA BH'A WA SHUDDHO NYA HAm, STONG PA NYID DU GYUR, STONG PA'I
NGANG LAS AOm LAS RIN PO CHE LAS GRUB PA'I SNOD YANGS SHING RGYA
CHE BA'I NANG DU, GTOR MA LHA'I ZHAL ZAS DRI MA MED PA NAM MKHA'
DANG MNYAM PA DANG, GZHAN YANG BDAG

MDUN GYI MCHOD YON ZHABS BSIL ME TOG BDUG SPOS MAR ME DRI CHAB
ZHAL ZAS, ROL MO LA SOGS PA RNAMS DVANGS SHING THOGS PA MED PA
NAM MKHA' DANG MNYAM PAR GYUR, AOm AARGHAm A'A: H'Um, AOm P'A
DYAm A'A: H'Um, AOm

PUshPE A'A: H'Um, AOm DH'U PE A'A: H'Um, AOm A'A LO KE A'A:
H'Um, AOm GANDHE A'A: H'Um, AOm NEE BI DYA A'A: H'Um, AOm SHAPTA
A'A: H'Um GI BAR GYIS BYIN GYIS BRLABS, AOm PARNA SHA WA RI SA
PA RI W'A RA AARGHAm PRA T'I TZTSA SV'AH'A NAS AOm PARNA SHA WA
RI SA PA RI

W'A RA SHAPTA PRA T'I TZTSA SV'AH'A'I BAR GYIS MCHOD, BSTOD PA
NI, SVASTI, RGYAL BA KUN GYI YE SHES KYI, ,RANG BZHIN LHA MO'I
SKUR SHAR BA, ,ZHAL GSUM PHYAG DRUG SGEG PA'I NYAMS, ,GSER GYI
MDOG CAN KHYOD LA BSTOD, ,

@005A *, ,RTZA ZHAL RGYAS PA'I MDANGS LDAN ZHING, ,G-YAS DKAR
G-YON DMAR SPYAN GSUM LDAN, ,DMAR SER DBU SKRA GYEN 'BAR BA,
,RIN CHEN RGYAN MANG 'DZIN LA 'DUD, ,PHYAG DRUG G-YAS G-YON
DANG PO GNYIS, ,

SDIGS MDZUB RDO RJE ZHAGS PA DANG, ,BAR GNYIS DGRA STA SHING
LO'I PHON, ,THA MAS MDA' GZHU 'DZIN LA 'DUD, ,DAR DMAR GYI NI
STOD G-YOGS DANG, ,SHING LO GSAR PA'I SHAM THABS CAN, ,ZHABS
G-YAS PUS

MO G-YON PA YI, ,MTHIL GYIS ZLA BAR BRTEN LA 'DUD, ,LHAG PA'I
LHA MO RI KHROD MA, ,CUNG ZAD BSTOD PA'I BSOD NAMS KYIS, ,BDAG
DANG 'GRO BA MA LUS PA, ,NAD RIMS G-YUL LAS RGYAL GYUR CIG
,MCHOD TSOGS KUN

'BUL SDIG LTUNG THAMS CAD BSHAGS, ,DGE LA YI RANG CHOS 'KHOR
BSKOR DU GSOL, ,RTAG TU KHYOD BZHUGS 'DIS MTSON DGE BA'I TSOGS,
,'GRO KUN NAD RIMS DGRA LAS RGYAL GYUR TE, ,THAMS CAD GZIGS

PA'I GO 'PHANG THOB PHYIR BSNGO, ,DE NAS SNYING KHA'I ZLA BAR
SNGAGS 'PHRENG GI ,'OD ZER 'BAR BAS NAD RIMS GDON BGEGS RNAMS,
,BSREGS PAR BSAMS TE RTZE GCIG MA YENGS PAR, ,RGYUN DU SNGAGS
KYI BZLAS BRJOD

LEGS PAR BYA, ,AOm PI SH'A TZI PARnA SHA WA RI SARBA DZRA RA PRA
SHA MA NA YE SV'AH'A, ZHES GANG MANG BZLA, THUN BSDU KHAR YI GE
BRGYA PA LAN BDUN NAM NYER GCIG TZAM GYIS SNGAGS KYI LHAG CHAD
KHA BSKANG, THUN MTHAR GTOR MA

@005B 'BUL BA NI, RANG GI THUGS KA'I H'Um GI 'OD ZER GYIS RI
KHROD MA YE SHES PA SPYAN DRANGS, MDUN GYI NAM MKHAR BZHUGS PA'I
LJAGS 'OD ZER GYI SBU GUS GTOR MA'I BCUD DRANGS TE GSOL BAR
BSAMS LA, AOm PARnA

SHA WA RI SA PA RI W'A RA AI DAm BA LIm TA KHA KHA KH'A HI KH'A
HI, LAN GSUM MAM BDUN GYIS PHUL, AOm PARnA SHA WA RI SA PA RI
W'A RA AARGHAm NAS SHAPTA'I BAR GYIS MCHOD, GONG GI BSTOD PAS
BSTOD, 'DOD DON GSOL BA GDAB,

YIG BRGYA LAN GSUM BRJOD LA BZOD PAR GSOL, YE SHES PA RANG NGAM
BRIS SKUR BSTIM PA'AM GSHEGS SU GSOL BA GANG RUNG BYA, MJUG TU
DGE BA BYANG CHUB TU BSNGO ZHING SHIS PAS BRGYAN PAR BYA, DE
LTAR TSUL

BZHIN NYAMS SU BLANGS NA NAD RIMS G-YUL LAS RGYAL BAR 'GYUR,
ZHES PA 'DI YANG NANG SO MGON PO DBANG RGYAL GYI THUGS DAM DU
DGE SLONG BLO BZANG CHOS KYI RGYAL MTSAN GYIS 'PHRAL DU SBYAR
BA'O,, ,,

*, ,NA MO GU RU MANYDZU GHO sh'A YA, SKYER SGANG PA LUGS KYI RTA
MGRIN GSANG SGRUB KYI SGRUB THABS BGEGS DPUNG KUN 'JOMS CES BYA
BA, DRIN CAN RTZA BA'I BLA MA DANG, ,DBYER MED KHRO RGYAL RTA
MGRIN LA, ,SGO GSUM GUS PAS

PHYAG BYAS TE, ,DE NYID SGRUB THABS RIM PA BSHAD, ,'DIR RTA
MGRIN GSANG SGRUB BSGRUB PAR 'DOD PAS, RANG GZHAN SEMS CAN THAMS
CAD PHYI NANG GI BAR DU GCOD PA'I 'JIGS PAS NYEN CING, BLA MA
GDKON MCHOG

@006A *, ,GSUM LA 'JIGS PA DE LAS SKYOB PA'I NUS PA YOD PAR YID
CHES PA'I BLO LING GIS BKAL TE, BLA MA LA SKYABS SU MCHI, ZHES
SOGS SKYABS 'GRO RAB BRGYA STONG THA NA'ANG NYER GCIG TZAM BYA,
SANGS

RGYAS CHOS DANG TSOGS KYI MCHOG RNAMS LA, ZHES SOGS KYIS SEMS
BSKYED PA DANG, TSAD MED BZHI BSGOM PA YANG GSUM GSUM BYAS TE,
SEMS CAN THAMS CAD KYI DON DU MYUR BA MYUR BAR YANG DAG PAR

RDZOGS PA'I SANGS RGYAS KYI GO 'PHANG THOB PAR BYA, DE'I PHYIR
DU BLA MA KHRO RGYAL RTA MGRIN BSGRUB PA'I RNAL 'BYOR GYI RIM PA
NYAMS SU BLANG BAR BYA'O SNYAM DU SEMS BSKYED PA'ANG GSUM MAM,
BDUN SOGS BYA'O, ,DE

NAS RANG NYID SKAD CIG GIS KHRO RGYAL RTA MGRIN DU GYUR, DE NAS
NANG MCHOD BYIN RLABS NI, HR'I: BADZRA KRO DHAS BSANGS, SVA BH'A
WAS SBYANGS, STONG PA'I NGANG LAS YAm LAS RLUNG, RAm LAS ME'I
STENG DU MI MGO'I SGYED BU GSUM LA

GNAS PA'I A'A: LAS BYUNG BA'I THOD PA PHYI DKAR LA NANG DMAR
BA'I NANG DU SHA LNGA BDUD RTZI LNGA SBYANGS RTOGS SBAR GSUM
BYAS PA LAS BYUNG BA'I ZAG PA MED PA'I YE SHES KYI BDUD RTZI'I
RGYA MTSO CHEN POR GYUR, AOm

A'A: H'Um LAN GSUM BRJOD PAS BYIN GYIS BRLABS, YANG MCHOD PA
RNAMS SNGAR LTAR BSANGS, SBYANGS, STONG PA'I NGANG LAS, A'A: LAS
BYUNG BA'I THOD PA YANGS SHING RGYA CHE BA'I NANG DU RANG RANG
GI MING YIG DANG  

@006B PO THIG LES BRGYAN PA ZHU BA LAS BYUNG BA'I MCHOD RDZAS
RNAMS RANG BZHIN BDE STONG, RNAM PA MCHOD RDZAS, BYED LAS DBANG
PO DRUG GI SPYOD YUL DU ZAG PA MED PA'I BDE BA KHYAD PAR CAN
BSKYED PAR GYUR, AOm AARGHAm NAS SHAPTA A'A: H'Um

GI BAR GYIS BYIN GYIS BRLABS SHING, SNGON 'GRO GTOR MA YANG NANG
MCHOD LTAR BYIN GYIS BRLABS, RANG GI THUGS KA'I HR'I: DMAR PO'I
'OD ZER LCAGS KYU'I RNAM PA CAN GYIS PHYOGS SKYONG ZHING SKYONG
GZHI BDAG DANG BCAS PA SKAD

CIG GIS BKUG STE 'OD GSAL DU BCUG PA PADMA DBANG CHEN GYI SKUR
GYUR PA'I MGRON RNAMS KYI LJAGS 'OD ZER GYI SBU GUS GTOR MA'I
BCUD DRANGS TE GSOL BAR GYUR, AOm AA K'A RO MU KHAm SARBA
DHARM'A n'Am A'ADYA NU TPANNA TV'ATA

AOm A'A: H'Um PHAt SV'AH'A, LAN GSUM GYIS BSNGO, AARGHAm SOGS
KYIS MCHOD, AOm A'A: H'Um GIS NANG MCHOD PHUL, PHYOGS SKYONG
'KHOR DANG BCAS RNAMS KYIS, ,MCHOD SBYIN GTOR MA 'DI SNOMS LA,
,RNAL 'BYOR BDAG CAG

'KHOR BCAS LA, ,NAD MED TSE DANG DBANG PHYUG DANG, ,DPAL DANG
GRAGS DANG SKAL BA BZANG, ,LONGS SPYOD RGYA CHEN KUN 'THOB CING,
,ZHI DANG RGYAS LA SOGS PA YI, ,LAS KYI DNGOS GRUB BDAG LA
STZOL, ,BSRUNG MAS

RTAG TU GROGS MDZOD CIG ,DUS MIN 'CHI DANG NAD RNAMS DANG, ,GDON
DANG BGEGS RNAMS ZHI BA DANG, ,RMI LAM NGAN DANG MTSAN MA NGAN,
,BYA BYED NGAN PA MED PAR MDZOD, ,PHYOGS SKYONG 'KHOR DANG BCAS
PA

@007A *, ,RNAMS KYIS BDAG GI DGE BA'I BYA BA MTHAR PHYIN PA DANG
DE'I BAR GCOD ZHI BA'I PHRIN LAS MDZOD, YIG BRGYA TSAR GCIG BTON
NAS BZOD PAR GSOL, MGRON RNAMS RANG GNAS SU GSHEGS,

MTSAMS 'DIR BDAG BSKYED KYI MCHOD PA BYIN RLABS SNGAR BZHIN BYA,
RANG GI THUGS KA'I HR'I: DMAR PO'I 'OD ZER LCAGS KYU'I RNAM PA
CAN GYIS RANG BZHIN GYI GNAS NAS BLA MA DANG DBYER MED PA KHRO
BO'I RGYAL PO RTA MGRIN

LA SANGS RGYAS DANG BYANG CHUB SEMS DPA'I TSOGS KYIS BSKOR BA
MDUN GYI NAM MKHAR SPYAN DRANGS, 'OD ZER RANG GI SNYING GAR
THIM, GANG GI DRIN GYIS BDE CHEN NYID, ,SKAD CIG GIS NI THOB
'GYUR BA, ,BLA MA RIN CHEN LTA

BU YI, ,RDO RJE CAN ZHABS PAD LA 'DUD, ,RGYAL BA KUN GYI MTHU
STOBS RNAMS, ,MA RUNGS GDUL DKA' 'DUL BA'I PHYIR, ,DBANG DRAG
KHRO BO'I SKUR STON PA, ,KHRO RGYAL RTA MGRIN LA PHYAG 'TSAL,
,HA YA GR'I WA SA PA RI W'A RA

AARGHAm PRA T'I TZTSA SV'AH'A, DE BZHIN DU SHAPTA'I BAR GYIS
MCHOD, AOm A'A: H'Um GIS NANG MCHOD KYANG PHUL, THOG MED DUS NAS
BSAGS PA YI, ,SDIG LTUNG NYES PA'I TSOGS RNAMS DANG, ,KHYAD PAR
RDO RJE'I THEG PA YI, ,NYAMS CHAGS MA

LUS BSHAGS SHING SDOM, ,DKON MCHOG GSUM LA BDAG SKYABS MCHI,
,SDIG PA THAMS CAD SO SOR BSHAGS, ,'GRO BA'I DGE LA RJES YI
RANG, ,SANGS RGYAS BYANG CHUB YID KYIS BZUNG, ,SNGAGS SDOM BZUNG
'DOD NA,

@007B SANGS RGYAS BYANG CHUB SEMS DPA' KUN, ,BDAG LA DGONGS PAR
MDZAD DU GSOL, ,BDAG MING 'DI ZHES BGYI BAS NI, ,DUS 'DI NAS NI
BZUNG NAS NI, ,BYANG CHUB SNYING POR MCHIS KYI BAR, ,JI LTAR DUS
GSUM MGON PO RNAMS, ,

BYANG CHUB TU NI NGES MDZAD PA'I, ,BYANG CHUB SEMS NI BLA NA
MED, ,DAM PA BDAG GIS BSKYED PAR BGYI, ,TSUL KHRIMS KYI NI BSLAB
PA DANG, ,DGE BA'I CHOS NI SDUD PA DANG, ,SEMS CAN DON BYED TSUL
KHRIMS GSUM, ,SO SOR BRTAN

POR BDAG GIS BZUNGS, ,SANGS RGYAS CHOS DANG DGE 'DUN TE, ,BLA NA
MED PA'I DKON MCHOG GSUM, ,SANGS RGYAS RNAL 'BYOR LAS SKYES
PA'I, ,SDOM PA DENG NAS BDAG GIS BZUNG, ,RDO RJE'I RIGS MCHOG
CHEN PO YI, ,RDO

RJE DRIL BU PHYAG RGYA YANG, ,YANG DAG NYID DU BZUNG BAR BGYI,
,SLOB DPON DAG KYANG BZUNG BAR BGYI, ,RIN CHEN RIGS MCHOG CHEN
PO YI, ,DAM TSIG YID DU 'ONG BA LA, ,NYIN RE BZHIN NI DUS DRUG
TU, ,SBYIN PA RNAM BZHI RTAG

TU SBYIN, ,BYANG CHUB CHEN PO LAS BYUNG BA'I, ,PADMA'I RIGS CHEN
DAG PA LA, ,PHYI DANG GSANG BA THEG PA GSUM, ,DAM CHOS SO SOR
BZUNG BAR BGYI, ,LAS KYI RIGS MCHOG CHEN PO LA, ,SDOM PA THAMS
CAD LDAN PAR NI, ,YANG

DAG NYID DU SO SOR BZUNG, ,MCHOD PA'I LAS NI CI NUS BGYI, ,BYANG
CHUB SEMS NI BLA NA MED, ,DAM PA BDAG GIS BSKYED PAR BGYI, ,SEMS
CAN KUN GYI DON GYI PHYIR, ,BDAG GIS SDOM PA MA LUS BZUNG, ,MA
BSGRAL BA

@008A *, ,RNAMS BDAG GIS BSGRAL, ,MA GROL BA RNAMS BDAG GI
DGROL, ,DBUGS MA PHYIN PA DBUGS DBYUNG ZHING, ,SEMS CAN MYA NGAN
'DAS LA DGOD, ,CES PA'I BAR GYIS BZUNG, SEMS

CAN THAMS CAD BDE BA DANG LDAN PAR GYUR CIG ,SDUG BSNGAL DANG
BRAL BAR GYUR CIG ,BDE BA DANG MI 'BRAL BAR GYUR CIG ,'JIG RTEN
GYI CHOS BRGYAD DANG GZUNG 'DZIN GYI RNAM RTOG GIS MI BSKYOD
PA'I BTANG SNYOMS LA GNAS

PAR GYUR CIG ,CES LAN GSUM BRJOD, TSOGS ZHING RNAMS RANG LA THIM
PAS BYIN GYIS BRLABS PAR GYUR, AOm SH'UN+YA T'A DZNY'A NA BADZRA
SVA BH'A WA A'ATMA KO NYAHAm, CHOS THAMS CAD RANG BZHIN GYIS
GRUB PAS STONGS PA'I STONG PA NYID DU GYUR,

STONG PA'I NGANG LAS SKAD CIG GIS RDO RJE'I SA GZHIR BA GUR BLA
RE, ME DPUNG RAB TU 'BAR BA DANG BCAS PA'I DBUS SU BAm LAS PADMA
DANG, ,RAm LAS NYI MA'I DKYIL 'KHOR GYI STENG DU, RANG GI SEMS
NYID HR'I: DMAR PO RING

CHA TSEG DRAG DANG BCAS PA LAS 'OD 'PHROS, DON GNYIS BYAS 'DUS
YONGS SU GYUR PA LAS, RANG NYID KHRO RGYAL RTA MGRIN SKU MDOG
DMAR PO ZHAL GSUM PHYAG DRUG PA, RTZA ZHAL DMAR PO, G-YAS ZHAL
DKAR PO, ,G-YON ZHAL LJANG GU

ZHAL RE RE'ANG SPYAN GSUM GSUM DANG LDAN ZHING, MCHE BA RNON PO
BZHI BZHI GTZIGS PA, DBU RE RE'I STENG NA RTA MGO LJANG NAG RTA
SKAD 'TSER BAS BRGYAN PA, PHYAG DRUG GI G-YAS PA GSUM NA RDO
RJE, RAL GRI, RTZE GSUM, G-YON GSUM NA

@008B SDIGS MDZUG MDUNG DANG, RGYU ZHAGS BSNAMS PA, THOD PA
BSKAM RLON DANG, SBRUL DANG RUS PA'I RGYAN RNAMS KYIS BRGYAN PA,
MI LPAGS KYI G-YANG GZHI'I STOD G-YOGS DANG, STAG LPAGS KYI
SHAM THABS GSOL BA, ZHABS BRGYAD

KYIS KLU CHEN PO BRGYAD SBRUL GZUGS SU GNAS PA BRDZIS NAS BGRAD
PA'I TSUL GYIS YE SHES KYI ME 'BAR BA'I DBUS NA BZHUGS PA'I SPYI
BOR AOm DKAR PO, MGRIN PAR A'A: DMAR PO, THUGS KAR NYI MA'I
STENG DU HR'I: H'Um

GIS MTSAN PA'I MTHAR SNGAGS KYI PHRENG BAS BSKOR BAR GYUR, DE
LAS 'OD ZER 'PHROS, BSGOMS PA DANG 'DRA BA'I YE SHES PA DBANG
LHA DANG BCAS PA SPYAN DRANGS, DZA: H'Um BAm HO: GNYIS SU MED
PAR GYUR, DBANG

GI LHAS DBANG BSKUR, 'OD DPAG MED KYIS DBU BRGYAN PAR GYUR, HA
YA GR'I WA SA PA RI WA RA AARGHAm PRA T'I TZTSA SV'AH'A, DE
BZHIN DU SHAPTA'I BAR GYIS MCHOD, NANG MCHOD 'BUL BA NI, SKU
BZHI YE SHES LNGA'I BDAG NYID DRIN CAN RTZA

BA'I BLA MA RIN PO CHE'I ZHAL DU AOm A'A: H'Um, ,CHOS SKU SNANG
BA MTHA' YAS KYI ZHAL DU AOm A'A: H'Um, LONGS SKU PADMA DBANG
CHEN GYI ZHAL DU AOm A'A: H'Um, SPRUL SKU PADMA 'BYUNG GNAS KYI
ZHAL DU AOm A'A: H'Um, YANG SPRUL SKYER SGANG PA CHEN

PO'I ZHAL DU AOm A'A: H'Um, GNYAN STON SBAS PA'I RNAL 'BYOR GYI
ZHAL DU AOm A'A: H'Um, CHOS RJE SANGS RGYAS STON PA'I ZHAL DU
AOm A'A: H'Um, MKHAS GRUB SHANGS STON CHEN PO'I ZHAL DU AOm A'A:
H'Um, MKHAS BTZUN RGYAL MTSAN 'BUM

@009A *, ,GYI ZHAL DU AOm A'A: H'Um, 'JAG CHEN BYAMS PA DPAL
BZANG GI ZHAL DU AOm A'A: H'Um, SNAR THANG PA DON GRUB BZANG
PO'I ZHAL DU AOm A'A: H'Um, RGYAL BA BLO BZANG GRAGS PA'I ZHAL
DU AOm A'A: H'Um, RJE BTZUN SHES

RAB SENG GE'I ZHAL DU AOm A'A: H'Um, SEMS DPA' CHEN PO TSUL
KHRIMS DPAL BZANG GI ZHAL DU AOm A'A: H'Um, 'KHRUL ZHIG RIN CHEN
BSHES GNYEN GYI ZHAL DU AOm A'A: H'Um, RAB 'BYAMS SMRA BA SANGS
RGYAS RGYA MTSO'I ZHAL DU

AOm A'A: H'Um, RJE BTZUN SKYABS MCHOG DPAL BZANG GI ZHAL DU AOm
A'A: H'Um, RGYAL BA BLO BZANG DON GRUB KYI ZHAL DU AOm A'A:
H'Um, MKHAS GRUB SANGS RGYAS YE SHES KYI ZHAL DU AOm A'A: H'Um,
DRIN CAN RTZA BA'I BLA MA RIN PO CHE'I

ZHAL DU AOm A'A: H'Um, GZHAN YANG DBANG BSKUR, RGYUD BSHAD, MAN
NGAG BSTAN PA'I DPAL LDAN BLA MA DAM PA YAB SRAS BRGYUD PA DANG
BCAS PA RNAMS KYI ZHAL DU AOm A'A: H'Um, HR'I: BADZRA KRO DHA HA
YA GRI WA HU LU HU LU H'Um PHAt: AOm A'A:

H'Um RGYUD SDE CHEN PO BZHI DANG YONGS SU 'BREL BA'I YI DAM
DKYIL 'KHOR GYI LHA TSOGS RNAMS KYI ZHAL DU AOm A'A: H'Um, GZHAN
YANG MNGON SANGS RGYAS MTHONG BA, DAM PA'I CHOS THOS PA DANG,
'PHAGS PA'I DGE 'DUN LA

BRTEN, BSTAN PA DANG 'KHOR RNAM BZHI SKYONG BAR ZHAL GYIS BZHES
PA BLA MA GONG MA RNAMS KYIS BSTEN CING BSGRUBS PA'I BSRUNG MA
DAM TSIG CAN RNAMS KYI ZHAL DU AOm A'A: H'Um, YUL SUM CU RTZA
GNYIS, GNAS

@009B NYI SHU RTZA BZHI, DUR KHROD CHEN PO BRGYAD NA GNAS PA'I
DPA' BO DANG DPA' MO PHYOGS SKYONG ZHING SKYONG KLU LA SOGS PA
RNAMS DANG GZHI BDAG GNYUG MAR GNAS PA RNAMS KYI ZHAL DU AOm
A'A: H'Um, SEMS CAN THAMS CAD

LHAR GSAL BA RNAMS KYI ZHAL DU AOm A'A: H'Um, AOm AA MRi TA SVA
DA NA BADZRA A'ADMA KO NYAHAm, BSTOD PA NI, GU RU PADMA KRO DH'A
YA, RGYAL BA KUN GYI MTHU STOBS RNAMS, ,MA RUNGS GDUL DKA' 'DUL
BA'I PHYIR, ,DBANG DRAG KHRO BO'I SKUR STON

PA, ,KHRO RGYAL RTA MGRIN LA PHYAG 'TSAL, ,GSUNG GI DBANG PHYUG
PADMA'I RIGS KYI GTZO, ,SKU MDOG DMAR NAG ZHAL GSUM PHYAG DRUG
LDAN, ,BRJID PA'I ZHABS BRGYAD BGRAD PA'I NGOR STABS KYIS, ,SRID
GSUM BGEGS

DPUNG 'JOMS LA PHYAG 'TSAL LO, ,DBUS DMAR G-YAS DKAR G-YON
LJANG RNGAMS PA'I ZHAL, ,DRAG PO'I DKAN BRDEB 'BAR BA'I MCHE BA
GTZIGS, ,DBU GTZUG LJANG NAG RTA MGO'I 'TSER SKAD KYIS, ,KHAMS
GSUM DBANG

DU BSDUD LA PHYAG 'TSAL LO, ,G-YAS GSUM RDO RJE RAL GRI RTZE
GSUM DANG, ,G-YON GSUM SDIGS MDZUB MDUNG RNON RGYU ZHAGS KYIS,
,MI MIN GDON BGEGS 'BYUNG PO MA LUS PA, ,'JOMS MDZAD KHRO BO'I
DBANG PO KHYOD

PHYAG 'TSAL, ,DENG NAS JI SRID BYANG CHUB SNYING PO'I BAR,
,BYANG CHUB BSGRUB PA'I 'GAL RKYEN MI MTHUN PHYOGS, ,NAD RIMS
GDON BGEGS DUS MIN 'CHI BA SOGS, ,'GAL RKYEN BAR GCOD MTHA' DAG
ZHI BAR MDZOD, ,TSE DANG

@010A *, ,BSOD NAMS NOR 'BRU DBANG THANG DANG, ,'DOD DGU'I LONGS
SPYOD 'BYOR PA PHUN SUM TSOGS, ,'JIG RTEN 'JIG RTEN 'DAS PA'I
LEGS TSOGS RNAMS, ,YAR NGO'I ZLA LTAR RGYAS PA'I PHRIN LAS
MDZOD, ,DREGS

LDAN SRID GSUM SKYE DGU MTHA' DAG DANG, ,SRID DANG ZHI BA'I 'DOD
DGU JI SNYED PA, ,'BAD RTZOL MED PAR BDAG GIS DBANG BSDUS NAS,
,RNAM GROL GO 'PHANG MCHOG LA 'GOD PAR SHOG ,BDAG LA GNOD CING
'TSE BA'I DGRA

DANG BGEGS, ,MI DANG MI MIN 'BYUNG PO'I TSOGS RNAMS KUN, ,MTHU
LDAN KHRO BO'I DBANG PO'I PHRIN LAS KYIS, ,MA LUS RDUL PHRAN
BZHIN DU BRLAG PAR MDZOD, ,BGEGS 'JOMS KHYOD LA GUS PAS BRTEN PA
BDAG ,BAR

GCOD BDUD SDE'I G-YUL LAS RNAM RGYAL TE, ,MTHU STOBS NUS PA
PHUL DU BYUNG BA YI, ,KHRO BO'I DBANG PO KHYOD DANG MTSUNGS PAR
SHOG ,DE NAS PHRENG BA BYIN RLABS NI, ,HR'I: BADZRA KRO DHAS
BSANGS, SVA BH'A WAS SBYANGS, STONG PA'I NGANG

LAS, HR'I: LAS PADMA DBANG CHEN DU GYUR, RANG 'DRA'I YE SHES PA
SPYAN DRANGS, DAM TSIG PA DANG GNYIS SU MED PAR GYUR, 'OD DPAG
MED KYIS DBU BRGYAN, ,HA YA GR'I WA AARGHAm PRA T'ITZTSA SV'AH'A
NAS SHAPTA'I BAR GYIS MCHOD, HA YA GR'I WA

AOm A'A: H'Um GIS NANG MCHOD PHUL, RGYAL BA KUN GYI MTHU STOBS
RNAMS, ,MA RUNGS GDUL DKA' 'DUL BA'I PHYIR, ,DBANG DRAG KHRO
BO'I SKUR STON PA, ,KHRO RGYAL RTA MGRIN LA PHYAG 'TSAL, ZHES
PAS BSTOD, HR'I: BADZRA KRO DHA NYER

@010B GCIG TZAM BZLA, PADMA DBANG CHEN ZHU BA LAS BYUNG BA'I
PHRENG BAR GYUR, THUGS KA'I SNGAGS PHRENG LAS KHRO BO'I TSOGS
DANG DUS MTHA'I ME DANG 'DRA BA'I 'OD ZER 'PHROS, NAD GDON SDIG
SGRIB THAMS CAD TSAR BCAD CING BSREGS, RGYAL

BA THAMS CAD KYI MTHU STOBS THAMS CAD BSDUS NAS RANG LA THIM,
SNGAGS PHRENG HR'I: DANG BCAS PA LAS, BDUD RTZI 'OD ZER DANG
BCAS PA 'PHROS PAS, SNOD BCUD KYI MA DAG PA THAMS CAD SBYANGS,
SNOD THAMS CAD YA SHES RANG SNANG

LAS GRUB PA'I GZHAL YAS KHANG DANG, BCUD THAMS CAD DPAL RTA
MGRIN GYI SKUR GYUR, DE THAMS CAD KYIS KYANG SNGAGS KYI SGRA
'BRUG LTAR SGROG PAR BSAMS TE, HR'I: BADZRA KRO DHA HA YA GR'I
WA HU LU HU LU H'Um PHAt, CES BRGYA STONG KHRI

'BUM SOGS BZLA, AOm BADZRA DUN BHYO: TI KA NAN DZRA DZA SA MA YA
STVAm, ZHES SDE BRGYAD DBANG DU BSDU PA'I SNGAGS 'DI THUN RE'I
MTHAR NYER GCIG TZAM BZLA, BZLAS PA'I LHAG CHAD SKONG BAR YIG
BRGYA GSUM MAM BDUN SOGS BZLA, NANG

MCHOD LTAR GTOR MA BYIN GYIS BRLABS, ,MCHOD PA BYIN RLABS KYANG
SNGAR BZHIN BYA, RANG GI THUGS KA'I HR'I: DMAR PO'I 'OD ZER
LCAGS KYU'I RNAM PA CAN GYIS RANG BZHIN GYI GNAS NAS BLA MA DANG
DBYER MED PA'I KHRO BO'I RGYAL PO RTA

MGRIN LA SANGS RGYAS DANG BYANG CHUB SEMS DPA'I TSOGS KYIS BSKOR
BA MDUN GYI NAM MKHAR SPYAN DRANGS, KA MA LA YE STVAm, LJAGS 'OD
ZER GYI SBU GUS GTOR MA'I BCUD THAMS CAD DRANGS TE GSOL BAR
GYUR, HA YA GR'I WA SA

@011A *, ,PA RI WA RA AI DAm BA LIm TA KHA KHA, KH'A HI KH'A
HI, LAN GSUM MAM BDUN GYIS 'BUL, HA YA GRI WA SA PA RI W'A RA
AARGHAm PRA T'ITZTSA SV'AH'A, DE BZHIN DU SHAPTA'I BAR GYIS
MCHOD, NANG MCHOD 'BUL BA DANG, BSTOD PA GONG

BZHIN BYA, 'DOD DON GSOL BA GDAB, SMON LAM SOGS BYA, YIG BRGYA
BZLAS TE BZOD PAR GSOL, YE SHES PA RANG NGAM BRIS SKU SOGS LA
BSTIM PA'AM GSHEGS SU GSOL BA CI RIGS BYA, BLO BZANG BSTAN PA
DGA'

BA'I TSAL, ,LUNG RIGS CHOS KYIS RGYAL BA'I SKU, ,MTSAN DPES
BRGYAN PA BZHIN MDZES PA, ,MCHOG GSUM NGO BO'I BKRA SHIS SHOG
,RGYAL BA KUN GYI MTHU STOBS GCIG BSDUS NAS, ,DRAN PA TZAM GYIS
BAR GCOD KUN

SEL ZHING, ,MCHOG DANG THUN MONG DNGOS GRUB STZOL MDZAD PA'I,
,RTA MGRIN DBANG GI RGYAL PO'I BKRA SHIS SHOG ,CES SHIS PA BRJOD
CING ME TOG GTOR, TSUL 'DI PADMA DBANG CHEN RNAL 'BYOR MA, ,CHOS
KYI RGYAL MTSAN ZHES

BYA'I DGE SLONG GIS, ,DAD LDAN SLOB MA MGON PO DBANG RGYAL GYI,
,GNAS SKABS MTHAR THUG 'DOD DON 'GRUB PA'I PHYIR, ,DAM PA'I MAN
NGAG JI BZHIN YI GER BKOD, ,CES SKYER SGANG PA LUGS KYI RTA
MGRIN GSANG

SGRUB KYI SGRUB THABS BGEGS DPUNG KUN 'JOMS CES BYA BA 'DI YANG
DAD PA DANG GTONG BA DANG SHES RAB DANG, RNAM DPYOD SOGS DAM PAS
BSNGAG PA'I YON TAN DANG LDAN PA, SKAL BZANG MGON PO DBANG GI
RGYAL POS 'DI LTA BU

@011B ZHIG DGOS CES NAN GYIS BSKUL BA LA BRTEN NAS, CHOS SMRA
BA'I BTZUN PA BLO BZANG CHOS KYI RGYAL MTSAN GYIS CHOS GRVA CHEN
PO BKRA SHIS LHUN POR 'PHRAL DU SBYAR BA'O,, ,,NANG SO RIN PO
CHE'I DRUNG DU, DENG SANG LEGS BYAS

DU MAS BSKYED PA'I SKU LA BSNYUN MI MNGA' ZHING, RNAM PAR DKAR
BA'I ROL PA DBYAR GYI DGA' MA LANG TZO LA BAB PA'I NYAL 'GRO'I
RGYUN LTAR BZHUGS PA'I NGANG NAS, RNAM DPYOD SKYED TSAL LAS THON
PA'I, ,SNYAN TSIG AUTPAL GSAR

PA'I PHRENG, ,SKYES ZUNG GE SAR RGOD PA CAN, ,BDAG CAG GAM DU
SON PAS TSIM, ,SLAR YANG MKHYEN PA'I SPYAN STONG GIS, ,LUGS
GNYIS SHES BYA'I DKYIL 'KHOR RNAMS, ,JI BZHIN GZIGS PA'I MDZAD
PHRIN GYIS, ,MTHA' DAG

RE BA RDZOGS PAR MDZOD, ,NYID KYI BZHED DON 'GRUB PA'I PHYIR,
,BSLU MED BLA MA LHA BCAS LA, ,GSOL 'DEBS 'DIR YANG G-YEL MED
BGYI, ,RTEN DU BKRA SHIS KHA BTAGS BCAS, ,SMIN DRUG ZLA BA'I
DKAR PHYOGS KYI, ,DGA' BA

GSUM PA'I TSES LA PHUL, ,NANG SO RIN PO CHE'I DRUNG DU, DA LAM
PHYAG DAM RTEN DANG BCAS NYAMS MED DU 'BYOR PAS MCHOG TU SPRO BA
THOB, RTA MGRIN GYI MNGON RTOGS DA LTA 'DIR BREL BA SHIN TU
'DZINGS CHE BA YOD NA'ANG, CHE BZHAG

CHUNG BSHOL NAS, SKU GAL CHE ZHING SLOB MA GZHAN DANG MI 'DRA BA
NAS, CHO GA KHA LAG TSANG BA 'DI BZHIN PHUL YOD CING, ZHIB PA'I
GNAS TSUL MTHA' DAG RAB 'BYAMS PA'I NGAG LAM DANG, SDE PA'I
DRUNG GI ZHU YIG NAS KYANG

@012A *, ,'BUL BA YOD CING, 'PHRAL YUN DU SKU RIM DU'ANG BRTZON
PAR GNAS PA LAGS CES RTEN BKRA SHIS PA'I KHA BTAGS DANG, RGYA
KHUG BCUD KYIS GANG BA DANG BCAS, TSES BZANG PO LA PHUL, DAD PA
DANG GTONG BA DANG PHUL DU BYUNG BA'I

RNAM DPYOD SOGS BLA MA'I YON TAN NOR BUS MDZES PA'I MGON PO
DBANG GI RGYAL PO'I DRUNG DU, NYE DUS KYANG SKU'I LHUN PO SKYE
DGU GLING BZHI'I DBUS NA BRTAN CING, YON TAN BANG RIM MNGON PAR
BKRA BA'I SKA RAGS TSUL DU RNAM DKAR MDZAD PA'I NYI

ZLA RGYUN MI 'CHAD DU 'JUG PA'I NGANG NAS, PHYAG DAM RTEN MCHOG
GSUM GYI GRANGS LDAN NYAMS MED DU 'BYOR BAS BKA' DRIN LHAG PAR
CHE ZHING, SPRO BA THOB, SLAD DU YANG SKU'I 'TSO SKYONG DANG
RNAM DKAR LA BRTZON PAR ZHU ZHING, 'DIR YANG

BZHED DON 'GRUB BYED SKU RIM LA BRTZON PAR BYED CES RTEN BKRA
SHIS PA'I KHA BTAGS DANG BCAS, TSES BRGYAD LA PHUL,, ,,*, ,MGON
PO TSE DPAG MED DANG DBANG GI RGYAL, ,RTA MCHOG ROL PA LA SOGS
LHAG PA'I LHAS, ,SKAL

BZANG KHYOD LA BYANG CHUB SNYING PO'I BAR, ,MCHOG DANG THUN MONG
'DOD DGU'I DNGOS GRUB STZOL, ,YID 'PHROG LANG TSO'I G-YUR ZA
LDEM PA YI, ,GANG SKU'I DPAG BSAM LJON PA RAB BRTAN ZHING, ,PHUN
TSOGS MDZAD PA'I ME TOG 'BRAS LDAN DANG, ,

GSUNG YIG KHU BYUG GZHON NU SNYAN SGROG PA, ,BSTAN BSRUNG GTZO
MO MNYES BYED MCHOD PA'I SPRIN, ,TSOGS KYI MCHOG LA LO MA'I
MCHOD YON DANG, ,DGE TSOGS BZANG POR BSGYUR BA'I RTEN DANG BCAS,
,NYAMS MED 'BYOR BAS MNGON DGA'I RGYA

@012B MTSO 'PHYUR, ,SLAR YANG CHOS DANG MI 'GAL 'JIG RTEN GYI,
,RING LUGS MA NYAMS YA RABS SPYOD TSUL SKYONGS, ,'DIR YANG
G-YEL MED BSRUNG BA'I 'KHOR LO BSGRUB, ,RTEN LDAN BZANG PO'I
TSES LA PHUL BA DGE, ` ,,BDAG CAG

KUN GYI MGON PO BLO BZANG RJE, ,MNYAM MED ZAS GTZANG SRAS DANG
TSE DPAG MED, ,DBANG GI RGYAL PO RTA MCHOG ROL PA YIS, ,DENG
'DIR KHYED LA 'DOD DGU'I MCHOG STZOL MDZOD, ,RNAM DPYOD GTING
MTHA' YANGS PA'I PAD MTSO LAS, ,TSIG DON LANG

TSO RGYAS PA'I NGANG MO DKAR, ,SKYES ZUNG MANDA RA YI DO SHAL
CAN, ,NYID KYI DGE BA'I SNYAN PA SGROG BZHIN DU, ,BDAG CAG SDUM
PA'I LTENG GA'I NGOS SU CHAGS, ,DE TSE YID KYI ZLA SHEL ME LONG
NGOS, ,MA BRIS PAR YANG KHYOD SKU'I SNANG BRNYAN SHAR, ,SPRO
DANG

DGA' DANG RJES SU YI RANG BA, ,DBYAR GYI SKAL LDAN SHING RTA'I
RGYUN BZHIN RGYAS, ,SLAR YANG RNYED DKA' DON CHE'I DAL 'BYOR
'DI, ,RING DU 'TSO DANG 'DI PHYI'I DON RNAMS KUN, ,'GAL MED PHUN
TSOGS 'GRUB PA'I THABS MKHAS KYIS, ,LEGS TSOGS

MTHA' DAG BRTZON PAS BSGRUB PAR MDZOD, ,MTHUN 'GYUR BSLU MED BLA
MA DKON MCHOG LA, ,G-YEL MED GSOL BA 'DEBS PA 'DIR YANG BGYID,
,DE SKAD GSOL BA'I LHA BU GZHON NU KHYOD, ,SKYES KYI RAS DKAR
BLA GOS 'CHANG BZHIN DU, ,BKRA

SHIS RDUL MANG BRTZEGS PA'I LHUN PO LAS, ,DKAR PO PHUN TSOGS
SKYED MOS TSAL DER SONGS,, ,,*, ,RAB BRTAN DAD PA'I GSER GYI
GZHIR, ,LEGS SPYAD BANG RIM MTHO LDAN ZHING, ,MKHYEN GNYIS NYI
ZLA'I SKA RAGS CAN, ,

@013A *, ,BSNGAGS PAR 'OS PA DE DRUNG DU, ,DENG DUS 'KHOR BCAS
PADMO DGA' BA'I TSAL, ,'GAL RKYEN BA MO'I REG PA RNAM SPANGS
SHING, ,PHUN TSOGS MA ZLUM ZER GYIS 'KHYUD PA'I NGANG, ,GSUNG
'PHRIN DBYANGS CAN MGRIN

SKYES LA 'KHU BA, ,SKYES ZUNG RI MO BKRA BA 'BYOR PAS TSIM,
,SLAR YANG LUGS GNYIS YANGS PA'I ME LONG NGOS, ,LEGS NYES RI MO
CIR YANG BKRA BA LA, ,MKHYEN YANGS SPYAN STONG BKRAM PAS RTAG
PAR YANG, ,GZIGS PAS DGE MTSAN SPEL

ZHIG MTHUN PA'I RKYEN, ,'DIR YANG BRTZON PAR BGYI'O RTEN TZAM
DU, ,BKRA SHIS LHA RDZAS DANG BCAS BZANG TSES PHUL,, ,,*, ,SRID
ZHI'I PHUN TSOGS KUN GYI GZHI, ,BLO BZANG BSTAN PA DBANG GI
RGYAL, ,GTZUG RGYAN RIN CHEN

NGOS MDZES PA, ,GANG DE'I RNAM DPYOD LHA LAM LAS, ,THON PA'I
SDEB LEGS MU TIG GI ,GRU CHAR BDAG BLO'I RGYAN DU BKOD, ,'JIGS
RUNG RNON PO'I TSER MA SOGS, ,NYER 'TSE'I BA MOS MA REG PAR,
,'KHOR BCAS CHU SKYES RGYAS PA'I

TSAL, ,PHAN BDE RTA LJANG GZI BYIN GYIS, ,'DAB RGYA RNAM PAR
BZHAD PA LEGS, ,'KHOR BA SPYI DANG 'DUS BYAS KYI, ,RANG BZHIN
BCOS SU MI RUNG YANG, ,PHYI THAG RING PO'I SA BON GYIS, ,RGYUN
DU DAG PA'I GROGS PO DANG, ,'GROGS PA'I

'BRAS BU BZANG PO BSKRUN, ,DE'I PHYIR GROGS DANG GROGS CAN DAG
,GNAS SKABS MTHAR THUG DGE LEGS KYIS, ,'BREL BA'I SMON PA BZANG
PO BSGRUBS, ,RTEN TZAM ZLA SHEL MDANGS 'DZIN PA'I, ,LHA RDZAS
DANG BCAS PHUL BA DGE, ,,

@013B *, ,GANG GI RNAM DPYOD LHA LAM LA, ,'GRAN PAR BZOD PA'I
BLO BZANG MCHOG ,DBANG GI RGYAL PO LTAR GRAGS PA, ,DAD PA'I NOR
LDAN DE'I DRUNG DU, ,RING NA GNAS KYANG MNGON SUM BZHIN, ,SNYING
MTSOR NYID KYI SNANG BRNYAN NI, ,GSAL BAR

BKOD NAS 'DI SKAD LO, ,GANG GI SGO GSUM MI BDE BA'I, ,TSER MA'I
REG PA DANG BRAL ZHING, ,MCHOG GSUM BLA MA'I ZHABS SEN GYI, ,NOR
BU SPYI BO'I GZHIR 'GOD CING, ,LUGS GNYIS MDZES PA'I ZLOS GAR
GYIS, ,KUN GYI YID DBANG 'GUGS

PA'I NGANG, ,PRADZNY'A DBANG PHYOGS SA 'DZIN GYI, ,PHRAG PA LAS
'ONGS AAKshA RA, ,RTEN LDAN MDZES PA'I 'OD DKAR CAN, ,SHAR BAS
BDAG PO'I KU MU DA, ,RAB DGA'I 'DZUM ZER DGOD PA BZHIN, ,BDE
ZHING YANGS PA'I SLOB MA'I TSOGS, ,SKYONG BYED

BRTZON 'GRUS BLO BZANG LA, ,YI GE RTEN LDAN 'DI BZHIN MCHIS,
,NYID KYI BZHED DON BSGRUB PA'I THABS, ,SGO GSUM DGE LA SBYOR
ZHING GNAS, ,PHYOGS DER RKANG PA'I 'DEGS 'JOG LA, ,MNGON PAR
GZHOL PA'I SKABS SU YOD, ,PHEBS

DON BSRUNG BA BYIN RLABS THUM, ,SNGAGS MDUD RGYAS BTAB PHUL BA
DGE, ,,*, ,DAD DANG RNAM DPYOD SHES RAB SOGS, ,DAM PAS BSNGAGS
PA'I YON TAN GYI, ,RGYAN MDZES DE YI SNYAN TSIG NI, ,SKYES ZUNG
DANG BCAS

'BYOR BAS TSIM, ,BDUN BRGYAD MTSAMS SU RGYAL BA'I BKA', ,SGROG
DANG BDUD BZLOG MDZAD PA GCES, ,HA YA GR'I WA SNGAR BZHIN DU,
,Ri MIN BSGYUR BKOD GZHAN MI 'TSAL, ,'KHOR LO GNYIS PO MI 'GYANG
BAR, ,'BUL ZHING 'GAL

@014A *, ,RKYEN SEL BA YI, ,SBYOR BA LA YANG BRTZON PAR MCHIS,
,BKRA SHIS LHA RDZAS RTEN BCAS DGE, ` ,,BLO MCHOG LDAN PA'I RNAM
DPYOD KYIS, ,SKAL BZANG BYAS SHING DAD PA YI, ,DBANG GI RGYAL
PO'I RGYAN

MDZES PA, ,GANG DE'I SNYAN TSIG NOR BU'I PHRENG, ,BKRA SHIS
SKYES KYI 'OD CHAGS PA, ,BDAG CAG SDUM PAR SON PAS TSIM, ,BSTAN
PA'I GTZO BO'I ZHAL SKYIN GYI, ,NOR BU'I ME LONG 'DREN BYED KYI,
,BDUD RTZIR BYED PA RGUD PA'I GSHED, ,AE MA

HO DE YI GEGS SEL ZHING, ,MTHUN RKYEN LHA DANG BLA MAS BSGRUB,
,RTEN DU RTEN 'DUS GONG BU DANG, ,SNGAGS MDUD SNGAGS GUL RGYAS
BTAB PHUL, ,DAD LDAN RNAM DPYOD PHUL DU BYUNG BA DE'I, ,SNYAN
TSIG RTEN DANG BCAS PA 'BYOR PAS TSIM, ,

SLAR YANG BDE BAR 'TSO ZHING RNAM DKAR LA, ,BRTZON 'TSAL 'DIR
YANG NYID KYI BZHED DON GYI, ,DPAG BSAM 'BRAS BUS MDZES PHYIR
'GRUB PAR BGYID, ,BYIN RLABS RIL BU THUM BCAS BZANG TSE DGE, ,,

*, ,NA MO GU RU MANYDZU GHO sh'A YA, BSLAB BYA RIN CHEN PHRENG
MDZES CES BYA BA, BDE GSHEGS KUN GYI SKU GSUM GYI, ,YE SHES
GTZANG MA'I RANG GZUGS LA, ,SH'AKYA SENG GER MTSAN GSOL BA'I,
,STON PA MCHOG DES BDAG SKYONGS SHIG ,

MKHYEN PA'I CHA SHAS PHRA MOS KYANG, ,MKHA' LTAR YANGS PA'I SHES
BYA'I KHYON, ,RDUL PHRAN GO SAR 'GOD MKHAS PA, ,'JAM PA'I
DBYANGS KYIS DGE LEGS STZOL, ,BDAG LA PHAN 'DOD GROGS RNAMS LA,
,MNGON PAR MTHO DANG NGES

@014B LEGS KYI, ,LAM BZANG MTSON PHYIR DAM PA'I GZHUNG, ,JI
BZHIN 'PHEL BA'I GTAM 'DI GLENG, ,DRAN PA YIS KYANG GDUNG SEL
BA, ,KHAMS GSUM 'GRO BA'I BLA MA DES, ,BLO LDAN KHYIM NA GNAS
PAS KYANG, ,DON MCHOG BSGRUB PA'I

THABS 'DI GSUNGS, ,'DI PHYI'I LEGS TSOGS KUN GYI GZHI, ,BLA MA
MCHOG LA RAG LAS PAS, ,YON TAN BCU LDAN DAM PA DE, ,LEGS BRTAGS
TSUL BZHIN BSTEN PA GCES, ,NYAM THAG 'KHOR BAR RGYU BA'I TSE,
,BSLU MED DKON

MCHOG GSUM PO LAS, ,LHAG PA'I SKYABS GZHAN MA MCHIS PAS, ,SNYING
KHONG RUS PA'I GTING NAS NI, ,NYIN MTSAN DUS DRUG SKYABS 'GRO
ZHING, ,DE YI BSLAB BYA'I RIM PA DANG, ,DKAR GNAG LAS 'BRAS LEGS
BSAMS NA, ,

PHRA ZHING ZHIB PA'I BLANG DOR 'TSAL, ,SDIG PA CHUNG NGU BYAS
PAS KYANG, ,'JIG RTEN PHA ROL 'JIGS CHEN DANG, ,PHUNG KROL CHEN
PO BYED 'GYUR TE, ,KHONG PAR SONG BA'I DUG BZHIN NO, ,BSOD NAMS
CHUNG NGU BYAS PAS KYANG, ,'JIG RTEN

PHA ROL BDE CHEN 'DRAN, ,DON CHEN DAG KYANG BYED 'GYUR TE, ,'BRU
RNAMS PHUN TSOGS SMIN PA BZHIN, ,RGYAL SRAS ZHI BA LHA YIS
KYANG, ,YID LA BSAMS PA'I DGE BYAS PAS, ,GANG DANG GANG DU 'GRO
'GYUR BA, ,DE DANG DER NI

BSOD NAMS DES, ,'BRAS BU'I YON GYIS MNGON MCHOD 'GYUR, ,SDIG PA
BYED PA BDE 'DOD KYANG, ,GANG DANG GANG DU 'GRO 'GYUR BA, ,DE
DANG DER NI SDIG PA DES, ,SDUG BSNGAL MTSON GYIS RNAM 'JOMS
GSUNGS, ,DPAL DANG

@015A *, ,LDAN PA'I KHYIM PA LA, ,PHAN PAR MDZAD PAS BSLAB GZHI
LNGA, ,GSUNGS PHYIR YONGS RDZOGS MA NUS KYANG, ,SNA GCIG SNA
'GA'I TSUL GYIS BSRUNG, ,KHYAD PAR BZANG PO'I DUS RNAMS LA, ,GSO
SBYONG YAN

LAG BRGYAD PA'I KHRIMS, ,BZHES SHIG MTHO RIS 'GRO BA YI, ,LAM
BZANG ZLA DANG BRAL BA LAGS, ,DRANG PO'I RANG BZHIN G-YO SGYU
MED, ,TSIG BTZUN BDEN PAR SMRA BA DANG, ,'DOD CHUNG CHOG SHES
DUL BA YI, ,MI LA DPAL MGON NYE

BAR GNAS, ,DON CHEN BYA BA CI BSGRUB KYANG, ,GROS DANG 'JAM PO'I
SGO NAS BSGRUB, ,GRUB NA MCHOG YIN MA GRUB KYANG, ,SKYON DU MI
'GYUR MDZES PA YIN, ,BLO CHUNG MGU SLA KHRO BA SKYEN, ,GSAR
'GROGS CHE ZHING PHYI THAG THUNG, ,NGAG

NI CAL COL RA MA LUG ,DE 'DRA MKHAS PAS DUG BZHIN SPANG, ,SEMS
CAN MOS PA SNA TSOGS PA, ,MANG PO'I NANG DU PHYOGS ZHEN DANG,
,GNYEN PO BSTEN PHYIR GANG ZAG DANG, ,CHOS LA SMOD PA 'BYUNG NYE
YI, ,DES NA LHA BCAS

STON PA DES, ,NGA'AM 'DRAS GANG ZAG GI ,TSOD BZUNG GZHAN GYIS
BZUNG GYUR NA, ,NYAMS PAR 'GYUR ZHES GSUNGS PA'I PHYIR, ,THAL
BAS G-YOGS PA'I ME DONG LA, ,BAG YOD BSTEN LA JI BZHIN DU,
,RTZED MO GA ZHA'I

CHED DU YANG, ,BRNYAS SMOD NAM YANG BYA BA MIN, ,GANG GIS BYANG
CHUB SEMS DPA' LA, ,NGAN SEMS BSKYED NA DE SNYED KYI, ,SKAD CIG
GRANGS MTSUNGS KALAR NI, ,DMYAL BAR GNAS CES THUB PAS GSUNGS,
,DE BZHIN

@015B 'PHAGS PA LHA YIS KYANG, ,'GRO LA PHAN PHYIR GANG ZHIG LA,
,'JIG RTEN SRID DU GNAS YOD PA, ,DE LA SOR GNAS DAG PHUNG NA,
,SDANG LA BSAM THAG CI YOD GSUNGS, ,DE BZHIN RIGS GZUGS THOS PA
DANG, ,LANG TSO DBANG

THANG GIS RGYAGS PAS, ,SGO GSUM BRLANG POR SPYOD PA DE, ,DGRA
LTAR KUN TU GZIGS PAR MDZOD, ,RNAM MANG SKYE BO 'DUS PA'I SAR,
,DPA' RTZAL NGOM DANG NYAMS DGA'I PHYIR, ,GZHAN LA GNOD PA'I
BSAM SBYOR DAG ,

'BYUNG BAS BLANG DOR TSUL LA BRTAG ,RTZA CHU TZAM GYIS 'TSO BA
YI, ,BYA DANG RI DVAGS NYA LA SOGS, ,MGON SKYABS MED PA 'DI
RNAMS NI, ,SNYING RJER 'OS SHING GZHAN DAG LA'ANG, ,GNOD TSE
CHOM RKUN BYI BO BYED, ,TSIG

RTZUB PHRA MA LCE GNYIS DANG, ,NGO TSA KHREL BOR MYOS 'GYUR LA,
,BAG MED SPYOD LAS LDOG PA'I RIGS, ,KHYOD KYIS 'BANGS 'KHOR
GZHAN DAG KYANG, ,SNYOMS PAR BU BZHIN BSKYANGS BYAS NA, ,DE DAG
GIS KYANG KHYOD

NYID LA, ,PHA BZHIN SNYING NYE BKUR BAR 'GYUR, ,NYE RING SKYE BO
MTHA' DAG LA, ,TSIG NGAN MED RTZE MI STON TE, ,RNAM SMIN PHAR
ZHOG 'PHRAL DU YANG, ,DE LAN BRAG CA BZHIN DU 'BYUNG, ,MNGAG
GZHUG YIN YANG ZHEN LDAN

PA, ,RGAN NAM GZHON YANG GLO CAN LA, ,DGYES PAR MDZAD CING DE
DAG GI ,TSIG KYANG SBRANG RTZI LTA BUR BZUNG, ,BRTZE ZHING GUS
PAS GZHAN DAG GIS, ,GSOL LA BRNYAS PAR MI BYA STE, ,RTA YAN SRAB
MED LTA BU LA, ,PHYIN

@016A *, ,CHAD PHAN PAR SMRA BA DKON, ,BYA BA CI DANG CI BYED
KYANG, ,DANG POR LEGS PAR BRTAGS TE BYA, ,MA BRTAGS GYA TZOM
BYAS PA LAS, ,'GYOD CING NYES PAR GYUR PA MED, ,RANG SKYONG RANG
GIS SHES DKA'

BAS, ,MANG PO MTHUN PAR BDAG GI SKYON, ,BRJOD NA MKHAS PAS NGES
BYAS TE, ,PHYIN CHAD KHRAG NGAN BZHIN DU DBYUNG, ,DGRA GNYEN
NGES PA MA MCHIS SHING, ,CHAGS SDANG CAN GYIS MA KHYAB PA, ,PHYI
NANG GANG NA'ANG MED MIN PAS, ,SGO

GSUM DRANG PO'I LAM DU SRONGS, ,DPAL LDAN MAR ME MDZAD DPAL
GYIS, ,MANG PO'I NANG DU NGAG LA BRTAG ,GCIG PUR 'DUG TSE SEMS
LA BRTAG ,GSUNGS PA JI BZHIN NYAMS SU LONG, ,YON TAN PHAN 'DOGS
SDUG

BSNGAL ZHIN, ,'DI DAG PHAN GNOD CHUNG NGUS KYANG, ,'BRAS MANG
'GRUB PAS GNAG SPONGS LA, ,DKAR PO'I SA BON RGYUN DU THOB,
,GROGS MED SRID PAR 'KHYAM PA NA, ,SBYIN DANG MTSUNGS PA'I GNYEN
MCHOG MED, ,DE'I PHYIR

'JUNGS PA'I SEMS BRAL BAS, ,GTOR MA RTAG TU DGYES PA BSKYED,
,GRAGS PA NYAMS 'GYUR DRUG SPANGS NAS, ,DGE BA'I LAS KYI LAM BCU
LA, ,GOMS PAR BYAS PAS LHA DANG MI'I, ,GO 'PHANG THOB PAR 'GYUR
BA LAGS, ,

KHON DU 'DZIN PAS PHUNG KROL DAG ,BSKYED PAS SDANG DANG KHRO
SPANGS TE, ,BZOD DANG NGE PA'I RANG BZHIN GYIS, ,NAD MED GZUGS
BZANG NGAM PA SGRUBS, ,CHOS GSUM 'DI DAG PHAL MO CHE, ,RGYAL BAS
KHYIM PA RNAMS LA

@016B BSNGAGS, ,DE'I PHYIR 'DI 'DRA'I TSUL SPYOD PA'I, ,KHYIM
GNAS BYANG GROL THEM SKAS LAGS, ,TSE 'DI RMI LAM GLOG DANG
MTSUNGS, ,'JIG RTEN PHA ROL 'JIGS PA CHE, ,DES NA PHYI MA'I LAM
BRGYAGS DANG, ,GROGS DAG 'BAD

PAS BSGRUB PA'I RIGS, ,'DOD YON RO LA BRKAM PA DANG, ,TSE 'DI'I
SNANG BA 'BRID MKHAS PAS, ,DON CHEN YAL BAR 'CHOR BAS NA, ,DGE
TSOGS BSGRUB LA BCAD RGYAR MDZOD, ,SNYIGS DUS SKYE BO'I TSE SROG
DANG, ,SRID PA'I

PHUN TSOGS MTHA' DAG LA, ,YID BRTAN CUNG ZAD MA MCHIS PAS, ,RTAG
TU BAG DANG LDAN PAR 'TSAL, ,RGYAL BA'I BKA' DANG DGONGS 'GREL
GYI, ,RNAM MANG BSTAN BCOS MTHA' DAG LA, ,MKHYEN PA'I SPYAN YANG

BKRAM BYAS NA, ,LEGS BSHAD MANG PO DE LAS 'BYUNG, ,LEGS BSHAD
MANG DU MTHONG THOS KYANG, ,BLANG DOR TSUL BZHIN MA BYAS NA,
,MIG CAN G-YANG LA MCHONG DANG MTSUNGS, ,DES NA NYAMS LEN
SNYING POR DRIL, ,GAL

TE RDZOGS PA'I SANGS RGYAS KYI, ,GO 'PHANG DAM PA 'THOB BZHED
NA, ,BYAMS DANG SNYING RJE'I RTZA BA CAN, ,BYANG CHUB SEMS MCHOG
BSKYED KYANG 'TSAL, ,'KHOR 'DAS CHOS RNAMS MA LUS PA, ,SGYU MA
CHU NANG ZLA BA LTAR, ,BDEN

MED RTOGS PA'I LAM GOMS PAS, ,NYES BRGYA'I RTZA BA DRUNGS NAS
'BYIN, ,'DI LTA'I NYAMS LEN LA GNAS NAS, ,LUS NI ZAB GSAL LHA YI
SKU, ,NGAG NI GRAG STONG SNGAGS KYI SGRA, ,YID NI SNANG STONG
CHOS

@017A *, ,DBYINGS DANG, ,DRAN SHES RGYA LAS MA GROL BAR, ,SPYOD
LAM KUN TU SKYONG BYED CING, ,KUN TU BZANG PO'I SMON LAM GYIS,
,YANG DANG YANG DU BRGYAN PA GCES, ,'DI 'DRA'I SPYOD TSUL LA
GNAS PA, ,SKYES

PA'AM BUD MED YIN YANG RUNG, ,KHYIM GYI DPAL LA SPYOD BZHIN DU,
,MTHO RIS RNAM GROL DGA' TSAL BGROD, ,SNYIGS MA'I GDON GYIS YID
MYOS PAS, ,PHAN PAR SMRA DANG DE NYID KYI, ,RJES SU 'JUG PA CHES
DKON YANG, ,

BSKAL BZANG RNAM DPYOD YANGS PA YIS, ,YUN RING YANG DANG YANG
BSKUL BAS, ,LEGS BSHAD RIN CHEN 'PHRENG SPEL TE, ,BLO LDAN MGUL
BA'I RGYAN NYID DU, ,CHOS KYI RGYAL MTSAN ZHES BYAS BKOD, ,DGE
BAS 'GRO BA MA

LUS PA, ,MI BZAD SRID PA'I MTSO BRGAL TE, ,SU GSUM NOR BU'I
GLING MCHOG TU, ,BDE BLAG 'JUG PA'I RGYU RU BSNGO, ,ZHES PA
BSLAB BYA RIN CHEN PHRENG MDZES CES BYA BA 'DI YANG, ,DAD PA
DANG RNAM DPYOD DANG GTONG BA LA SOGS PA'I

KUN GYI MDZAD PA DANG, ,'KHOR DANG SKU TSE 'PHRIN LAS MA LUS
CHER BSKUL BA LA BRTEN NAS, SH'AKYA'I DGE SLONG BLO BZANG CHOS
KYI RGYAL MTSAN GYIS CHOS GRVA CHEN PO BKRA SHIS LHUN PO'I GTZUG
LAG KHANG DU THOGS

MED DU SMRAS PA SKYE BO MTHA' DAG LA PHAN PA RGYA CHEN POR GYUR
CIG , ` ,,SVASTI, BDAG GIS DUS GSUM BSAGS PA'I DGE BA'I MTHUS,
,TSE RABS KUN TU DAL 'BYOR RTEN THOB CING, ,RAB TU 'BYUNG ZHING
DAM PA'I MGON

@017B GYIS ZIN, ,THOS BSAM BSGOM PA TSUL BZHIN BSGRUB PAR SHOG
L,DE YI MTHU LAS RGYAL BA'I DAM CHOS KUN, ,RGYAL BA'I DGONGS PA
JI BZHIN LEGS BZUNG STE, ,NGES 'BYUNG BYANG CHUB SEMS DANG YANG
DAG LTA, ,RIM

GNYIS LAM GYI RTOGS PA MTHAR PHYIN SHOG ,SRAS BCAS RGYAL BA KUN
GYI MDZAD PA DANG, ,'KHOR DANG SKU TSE 'PHRIN LAS MA LUS PA,
,GCIG TU BSDUS NAS BDAG GIS SPYOD PA LA, ,GEGS BRAL MTHUN RKYEN
MA LUS

'GRUB PAR SHOG ,CES PA 'DI YANG DAD PA DANG RNAM DPYOD PHUL DU
BYUNG BA SOGS DAM PAS BSNGAGS PA'I YON TAN DU MA DANG LDAN PA,
NANG SO MGON PO DBANG RGYAL GYIS NAN GYIS BSKUL BA LA BRTEN NAS,
BTZUN PA BLO BZANG CHOS

KYI RGYAL MTSAN GYIS SBYAR BA'O,, ,,*, ,AOm SVA STI, PHAN BDE'I
'BYUNG GNAS RGYAL BSTAN YONGS 'DU'I LJON, ,RAB RGYAS 'GRO KUN
THAR MCHOG 'BRAS BZANG LA, ,SPYOD PHYIR BKRA SHIS LHUN GRUB CHOS
GRVA

CHER, ,CHOS SBYIN 'DZAD MED DAL 'GRO'I RGYUN 'DI SPEL,, ,,SARBA
DZA GA TAm,, ,,