*, ,RGYAL BA KUN GYI 'PHRIN LAS KYI LHA GCIG RJE BTZUN YID BZHIN
'KHOR LO'I BLA MA'I RNAL 'BYOR THUN MONG MA YIN PA DNGOS GRUB
BYE BA'I GTER MDZOD CES BYA BA BZHUGS SO, ,

@001A #, ,NA MO A'ARYA T'A RE YE, RAB 'BYAMS RGYAL BA'I TSE DANG
YE SHES SOGS, ,RAB TU STZOL MDZAD TSE SBYIN T'A RE MAS, ,RAB
MANG 'GRO LA MCHOG

THUN DNGOS GRUB STER, ,RAB TU 'GYED PA'I DGA' STON MYUR STZOL
ZHIG ,DE LA 'DIR RGYAL BA KUN GYI 'PHRIN LAS KYI LHA GCIG RJE
BTZUN YID BZHIN 'KHOR LO'I BLA MA'I RNAL

'BYOR ZAB MO NYAMS SU LEN PAR 'DOD PA'I GANG ZAG GIS, LHA 'DI'I
THUN MONG DANG THUN MONG MA YIN PA'I RJES SU GNANG BA THOB CING
DAM SDOM LA GNAS PA'I RNAL 'BYOR BAS, YID

MTHUN GYI GNAS SU BRIS 'BUR GANG RUNG GI RTEN BKRAM PA'I MDUN DU
MCHOD GTOR GTZANG ZHING GYA NOM PA GA-YO DANG BRAL BAR 'DU BYAS,
BDE BA'I STAN LA LUS GNAD BCOS TE 'KHOD LA DGE

@002A #, ,SEMS KHYAD PAR CAN GYI NGANG NAS SKYABS SEMS TSAD MED
BZHI RGYUD DANG 'DRES NGES SU BTANG LA, 'DI LTAR, RANG MDUN KUN
GSAL DBYINGS SU SENG KHRI'I

STENG; ;PAD ZLA'I STENG DU RTZA BA'I BLA MA MCHOG ,DBYER MED YID
BZHIN 'KHOR LO SKU MDOG DKAR, ,PHYAG GA-YAS MCHOG SBYIN GA-YON
PA AUTPALA BSNAMS, ,

RIN CHEN RGYAN DANG DAR GYI NA BZA' GSOL, ,'OD PHUNG DBUS SU RDO
RJE SKYIL KRUNG BZHUGS, ,GNAS GSUM YI GE GSUM MTSAN H'Um 'OD
KYIS, ,YE SHES PA DANG DBANG

LHA SPYAN DRANGS TE, ,DZA: H'Um BAm HO: GNYIS SU MED PAR GYUR,
,DBANG LHAS BUM CHUS DBANG BSKUR DRI MA DAG ,'OD DPAG MED KYIS
DBU LA BRGYAN PAR GYUR, ,LUS

@002B NGAG YID GSUM GUS PAS PHYAG 'TSAL LO, ,DNGOS BSHAMS YID
SPRUL MCHOD PA MA LUS 'BUL, ,THOG MED NAS BSAGS SDIG LTUNG THAMS
CAD BSHAGS, ,SKYE 'PHAGS DGE BA RNAMS LA RJES YI RANG, ,'KHOR BA
MA STONG BAR

DU LEGS BZHUGS NAS, ,'GRO LA CHOS KYI 'KHOR LO BSKOR BA DANG,
,BDAG GZHAN DGE RNAMS BYANG CHUB CHEN POR BSNGO, ,GLING BZHI RI
RAB NYI ZLA RIN CHEN BDUN, ,RIN CHEN MAndAL KUN BZANG MCHOD PA'I
TSOGS, ,BLO YIS

BLANGS NAS A'ARYA T'A RER 'BUL, ,THUGS RJES BZHES NAS BYIN GYIS
BRLAB TU GSOL, ,AI DAm GU RU RATNA MAndA LA KHAm NI RYA TARYA
MI, ZHES YAN LAG BDUN PA MAndAL BCAS PHUL NAS GSOL BA 'DEBS PA
NI, BLA MA YID BZHIN 'KHOR LO

LA; ;GUS PAS PHYAG 'TSAL SKYABS SU MCHI, ,'DI PHYI BAR DO'I
'JIGS LAS SKYOBS, ,DNGOS GRUB RNAM GNYIS STZAL DU GSOL, ,ZHES
GANG MANG BRJOD, MDUN GYI BLA MA 'PHAGS MA'I SKU LAS 'OD ZER
DKAR PO'I RGYUN DANG

DE'I THUGS KA NAS LHA MO DKAR MO BDUD RTZI DKAR POS GANG BA'I
BUM PA THOGS PA DPAG TU MED PA SPROS TE RANG GI SPYI BO NAS
DBANG BSKUR BAS LUS THAMS CAD GANG STE NAD GDON SDIG SGRIB PAR
CHAD MI MTHUN PA'I PHYOGS THAMS

CAD 'OG SGO GNYIS NAS NAG NUR GYIS THON TE DAG PAR BSAM PA DANG,
YANG 'OD ZER 'PHROS TE LUS KYI NANG THAMS CAD 'OD ZER DKAR PO'I
RGYUN GYIS GANG LUS NGAG YID GSUM BDE CHIL GYIS SONG BAR BSAM
LA, SNYING PO SPEL TSIG

@003A *, ,CAN THOG MTHAR BRGYA RTZA RE DANG BAR DU SNYING PO CI
NUS SU BZLA, TSE NOR LONGS SPYOD RGYAS PAR 'DOD NA, BLA MA
'PHAGS MA'I SKU'I CHA LAS 'OD ZER SER PO 'PHROS PA DANG, THUGS
KA NAS LHA MO SER MO BDUD RTZI SER BOS GANG BA'I

BUM PA THOGS PA DPAG TU MED PA SPROS TE, RANG LA DBANG BSKUR
BA'I BDUD RTZI'I RGYUN GYIS LUS KYI NANG THAMS CAD 'KHRIGS MER
GYIS GANG BAS TSE DANG BSOD NAMS YON TAN NOR LONGS SPYOD RIGS
BRGYUD 'DOD YON PHUN SUM

TSOGS PA DPAL GA-YANG 'PHEL ZHING RGYAS PA DANG RANG NYID BKRAG
MDANGS GZI BRJID CHE CHER RGYAS PAR BSAM PA DANG, NOR LONGS
SPYOD MKHO RGU YO BYAD RIN PO CHE'I CHAR BABS PAS GNAS KHANG
BANG MDZOD SA PHYOGS THAMS CAD

GANG BAR BSAM LA, SNGAGS SBEL TSIG CAN BZLA, SPEL TSIG 'DOGS
TSUL NI, TSE LA, MA MA AA YU PU shtIm KU RU SV'A H'A, DE BZHIN
BSOD NAMS LA, PUnYE, LONGS SPYOD LA, BHO GA, NOR LA, BHA SU, YON
TAN LA, GU NA, RIGS BRGYUD LA, KU LA,

'DOD YON LA, GA MA GU NA, PHUN TSOGS LA, LAKsh'Im; DPAL LA,
SHR'I: GA-YANG LA, LAKshMI: ZHES PA LTA BU DANG, GZHAN DON DU
BYED NA, MA MA'I TSAB TU CHE GE MO 'AM SBYIN PA'I BDAG PO SOGS
SBYAR, MJUG TU PUshtIm KU RU 'DOGS DGOS SO, ,ZHI

RGYAS KYI BZLAS PA'I MJUG TU, BLA MA LHA'I THUGS KA NAS 'OD ZER
GYI GUR KHYIM DRUG GI BSRUNG BA BYA, GZHAN DON DU BYED NA,
BSGRUB BYA RIN PO CHE'I KHRI LA RGYAN GOS SER PO CAN BSAM PA MA
GTOGS DMIGS PA GONG DANG 'DRA, MJUG TU, LHA MO KHYOD LA GSOL BA
NI,,

@003B MTHUN RKYEN PHUN SUM TSOGS PAR SHOG ,DGE BA 'DI YIS x BLA
MA SANGS RGYAS x 'GOD PAR SHOG ,MDO DANG RGYUD SDE x BRTZON PAR
SHOG (,CES SGROL DKAR BLA MA'I RNAL 'BYOR THUN MONG MA YIN PA
DNGOS GRUB BYE BA'I GTER MDZOD CES BYA BA 'DI NI AA BHAG GA-YAS

RU SHOG AU LA SI THE'I HU RAL GYI GRVA RIGS BLO BZANG SBYIN PA
ZHES BYA BAS NAN TAN CHEN POS BSKUL BA'I NGOR CHOS MED RGYAL
KHAMS PA CHOS KYI RDO RJES DAM PA'I GSUNG GI NYID KHU BTUS TE
SUG BRIS SU BGYIS BA DGE LEGS 'PHEL,, ,,