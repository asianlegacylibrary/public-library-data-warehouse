*, ,RJE BTZUN BSTAN PA'I 'KHOR LO DANG DBYANGS CAN LHA MO
GNYIS KYI BSTOD PA DANG, ` SLOB DPON NYI MA SBAS PA'I LUGS KYI
SGROL MA

NYER GCIG GI SGRUB THABS BSKYED RIM LA SLOB TSUL GYI DMIGS
SKOR MDOR BSDUS DANG BSNYEN SGRUB LAS GSUM JI LTAR BYA BA'I
TSUL BCAS BZHUGS SO,

@1 #, ,NA MO GU RU SVA RA SVA STI YE, SHES BYA'I DNGOS KUN
MKHYEN PA'I SBYAN GYI DKYUS, ,CHES RING NAM MKHA'I SKA RAGS
GZUGS DANG MTSUNGS, ,'GRO KUN 'DZUM GYIS

BSU BA'I ZHAL DKYIL MCHOG ,NYIN BYED LTAR RGYAS SMRA BA'I
SENGGER 'DUD, ,DRUG CU'I DBYANGS LDAN GLU MCHOG LEN LA MKHAS,
,'JO SGEG GAR GYI RNAM 'GYUR DU MAS BREL, ,SGRA DBYANGS

LHA MOS SKAL LDAN BDAG CAG LA, ,NGAG GI DNGOS GRUB DAM PA
STZAL DU GSOL, ,ZLA SRING 'PHANG 'GRO'I DBYANGS SNYAN RAB THOS
PAS, ,RMAD BYUNG BLO GROS MCHOG TU YANGS PA DANG, ,RNAM DBYAD

DAR BABS LEGS BSHAD MA LUS KUN, ,SGROG PA'I SPOBS PA MCHOG GI
DNGOS GRUB STZOL, ,SMRA BA'I DBANG PHYUG RJE BTZUN 'JAM
DBYANGS LA, ,SHUGS DRAG DVANG BAS RTZE GCIG GSOL BTAB

@2A *, ,MTHUS, ,BDAG KYANG MGON KHYOD SHES BYA MTHA' DAG LA,
,DBANG BSGYUR SHES RAB DRI MED SNANG BA STZOL, ,CHE DANG GSAL
DANG MYUR CING ZAB PA YI, ,BLO GROS SPOBS PA'I SHES RAB

RNON BO YIS, ,MDO SNGAGS ZAB MO'I GNAD RNAMS LEGS RTOGS NAS,
,'GRO RNAMS THEG MCHOG LAM LA 'GOD PAR SHOG ,CES PA 'DI NI
SHING YOS LO MGO ZLA BA'I NANG GZA' SKAR PHUN SUM TSOGS PA
DANG

BSTUN, ^ RJE BTZUN BSTAN PA'I 'KHOR LO DANG DBYANGS CAN LHA MO
GNYIS LA BSNYEN MTSAMS BGYIS SKABS ^ YONGS 'DZIN DAM PA RJE
ZHAL SNGA NAS BLO BZANG TSUL KHRIMS KYIS LHAG PA'I LHA MCHOG
'DI RNAMS LA BSTOD PA 'DI LTA BU

ZHIG DGOS ZHES GSUNG GIS BSKUL MA MDZAD PA LTAR, ^ SH'AKYA'I
BTZUN PA BLO BZANG DPAL LDAN BSTAN PA'I NYI MA PHYOGS LAS RNAM
RGYAL DPAL BZANG POS GZIMS CHUNG BKA' GDAMS PHO BRANG DU NA
TSOD DANG BSTUN G-YAR KHRAL TZAM DU

SBYAR BA'O,, DGE LEGS 'PHEL,, ` ,,SLOB DPON NYI MA SBAS PA'I
LUGS KYI ^ SGROL MA NYER GCIG GI SGRUB THABS DANG BSKYED RIM
LA SLOB TSUL GYI DMIGS SKOR MDOR BSDUS BSNYEN SGRUB LAS GSUM
JI LTAR

@2B BYA BA'I TSUL BCAS BZHUGS SO,, ` ,,NA MO A'ARYA T'A RE,
LHA MI'I CHE RGU'I GTZUG RGYAN RLABS 'PHRENG GI ,GANG GI ZHABS
PAD LAN BRGYAR DAG BYAS PA, ,'GRO KUN 'JIGS CHEN BRGYAD LAS
SKYOB

MDZAD PA'I, ,'PHAGS MA SGROL MA'I ZHABS LA SNYING NAS 'DUD,
,'DIR SLOB DPON NYI MA SBAS PA'I LUGS KYI SGOL MA NYI SHU RTZA
GCIG GI SGRUB THABS NYAMS SU LEN PAR 'DOD PAS, THOG MAR SGROL
MA THAMS

CAD KYI SPRUL GZHI SENG LDENG NAGS KYI SGROL MA'I SGRUB THABS
NI, GNAS KHANG BYI DOR BYAS LA RJE BTZUN MA SGROL MA'I SKU
GZUGS BRIS 'BUR GANG YANG RUNG BA DGRAM, DE'I MDUN DU CHU
GNYIS SNGON 'GRO'I NYER SBYOD

DANG; DMAR GTOR ZLUM PO BSHOS BU NYER GCIG GIS BSKOR BA SOGS
MCHOD PA G-YO MED CING BKOD PAS MDZES BAR BSHAMS, RANG GI
MDUN DU NANG MCHOD KYI KA P'A LA RDOR DRIL SOGS MED MI RUNG GI
YO BYAD

RNAMS TSOGS PAR BYAS, STAN BDE BA LA 'KHONG DE DGE SEMS KHYAD
PAR CAN GYI DAD NAS SKYABS 'GRO SEMS BSKYED TSAD MED BZHI
BSGOM PA SNGON DU BTANG, DNGOS GZHI NI, ` RANG NYID RJE BTZUN
MA SENG

LDENG NAGS KYI SGROL MAR GSAL BA'I THUGS KAR ZLA BA LA GNAS
PA'I T'Am YIG LJANG GU'I 'OD ZER GYIS RANG BZHIN GYI GNAS NAS
BLA MA DANG GNYIS SU MED PA'I RJE BTZUN MA SENG LDENG NAGS KYI
SGROL MA LA, SGROL MA

@3A *, ,NYER GCIG DANG SANGS RGYAS BYANG CHUB SEMS DPA'I
TSOGS KYIS BSKOR BA MDUN GYI NAM MKHAR SBYAN DRANGS 'OD ZER
RANG GI SNYING GAR THIM PAR GYUR, GANG GI DRIN GYI BDE CHEN
NYID, ,

SKAD CIG NYID LA 'CHAR BA GANG, ,BLA MA RIN CHEN LTA BU'I SKU,
,RDO RJE CAN ZHABS PAD LA 'DUD, ,LHA DANG LHA MIN COD PAN
GYIS, ,ZHES SOGS KYI PHYAG BYA, AOm GU RU A'ARYA T'A RE SA PA
RI W'A RA AARGHAm NAS, SHAPTA'I

BAR GYIS MCHOD, DKON MCHOG GSUM LA BDAG SKYABS MCHI, ,ZHES PA
NAS, 'GRO LA PHAN PHYIR SANGS RGYAS 'GRUB PAR SHOG ,CES PA'I
BAR GYIS SKYABS 'GRO SEMS BSKYED DANG, SANGS RGYAS BYANG CHUB
SEMS

DPA' KUN, ,ZHES SOGS KYIS SNGAGS SDOM BZUNGS, MA GYUR SEMS CAN
THAMS CAD BDE BA DANG BDE BA'I RGYU DANG LDAN PAR GYUR CIG
,CES SOGS TSAD MED BZHI BSGOM, TSOGS ZHING RNAMS RANG LA THIM
PAS BYIN

GYIS BRLABS PAR GYUR, PAR BSAM BA NI SBYANG GZHI 'DZAM BU
GLING PA'I MI MNGAL SKYES KHAMS DRUG LDAN DU SKYE BA LEN PA'I
RGYUR SKYE GNAS MYONG 'GYUR GYI LAS BSOD NAMS KYI TSOGS GSOG
PA DANG CHOS MTHUN, DE LTA BU'I LAS 'DU BYAS PA'I

MTHAR 'CHI BA 'OD GSAL MNGON DU BYED PA DANG CHOS MTHUN PAR YE
SHES KYI TSOGS GSOG PA NI, BDAG GI MA 'ONGS PA NA 'BYUNG 'GYUR
GYI 'CHI BA SBYANG BAR BYA, DES DON GYI 'OD GSAL MYUR DU 'CHAR
BA DANG 'BRAS BU CHOS SKU 'GRUB PA'I NUS PA KHYAD

@3B PAR CAN BZHAG PAR BYA'O SNYAM DU BSAMS LA, AOm SH'U N+YA
T'A DZNY'A NA BADZRA SVA BH'A WA A'ATMAKONYHAm, ZHES BRJOD
PA'I TSE RANG GI SNYING GA'I T'Am YIG LAS 'OD ZER 'PHROS SNOD
BCUR THAMS CAD LA PHOG PAS SNOD THAMS CAD GZHAL YAS KHANG DANG
BCUD THAMS CAD RJE

BTZUN MA'I SKUR GYUR, SNOD BCUD 'OD DU ZHU NAS RANG LA THIM
PA'I TSE MIG SGYU LTA BU'I RNAM PA 'CHAR BAR BSGOM, RANG YANG
STOD SMAD NAS RIM GYI 'OD DU ZHU TE SNYING GA'I H'Um LA THIM,
DU BA LTA BU'I NYAMS SHAR BAR MOS, H'Um GI ZHABS KYU HA LA
THIM PA'I TSE MKHA' SNANG ME KHYER

LTA BU DANG, HA MGO BO LA THIM PA'I TSE MAR ME BTEG SBAR LTA
BU DANG, MGO BA ZLA TSES LA THIM PA'I TSE DKAR LA MA PA'I
SNANG BA DANG, ZLA TSES THIG LE LA THIM PA'I TSE DMAR LAM PA'I
SNANG BA DANG, THIG LE N'A DA LA THIM PA'I TSE NAG LAM PA'I
SNANG BA DANG, N'A DA YANG NAM

MKHA' LA 'JA' YAL BA LTAR GYUR PA'I TSE RANG SEMS BDE BA CHEN
PO'I NGOR GYUR PAS 'KHOR 'DAS KYI CHOS THAMS CAD BLOS PHAR
BTAGS TZAM MA GTOGS RANG NGOS NAS GRUB PA RDUL TZAM YANG MED
PA'I STONG BA NYID YUL DU BYAS TE, SH'U N+YA T'A'I SNGAGS DON
LTAR

YUL STONG PA NYID DANG YUL CAN BDE BA CHEN PO'I YE SHES GNYIS
SNANG PHRA MOS KYANG BAR MCHOD PAR CHU LA CHU BZHAG PA BZHIN
RO GCIG PA'I CHOS SKU'I NGANG DU GYUR SONG SNYAM DU YUN MI
THUNG BAR SNYOMS PAR 'JOG PA NI 'CHI BA CHOS SKUR KHYER BA'I
LA MA KHYER BSGOM

PA'O;; ` ;;STONG PA'I NGANG LAS SKAD CIG GIS RDO RJE'I SA
GZHI, RVA BA; GUR; BLA BRE, ME RI DANG BCAS PA'I DBUS SU SNA
TSOGS PADMA LA GNAS PA'I SNA TSOGS RDO RJE'I LTE BAR GZHAL YAS
KHANG GRU BZHI SGO BZHI PA

@4A *, ,RTA BABS LA SOGS PA'I MTSAN NYID THAMS CAD DANG LDAN
PA'I NANG GI DBUS SU SNA TSOGS PADMA DANG ZLA BA'I GDAN G-YAS
SU PAD ZLA DANG G-YON DU PAD NYI'I GDAN RE RE, 'DI'I BAR SEMS
BYINGS PO CHOS SKU'I

NGA RGYAL LA GNAS BZHIN PA'I DAD NAS BLO'I ZUR GCIG GIS BSRUNG
'KHOR GZHAL YAS KHANG GDAN DANG BCAS PA GSAL BTAB, MA 'ONGS PA
NA 'BYUNG 'GYUR GYI BAR DO SBYANG BA DANG LAM RDZOGS RIM GYI
SKABS SU DPE DON GYI 'OD GSAL LAS DAG MDAG GI SGYU

MA'I SKU GNYIS 'GRUB PA'I DGE RTZA SMIN PAR BYAS 'BRAS BU
LONGS SBYOD RDZOGS PA'I SKU 'GRUB PA'I NUS PA KHYAD PAR CAN
BZHAG PAR BYA'O SNYAM PA DANG, BDAG GI RTAG TU CHOS SKU'I
NGANG LA MI GNAS PAR LONGS SPYOD RDZOGS PA'I SKUR LANGS LA
SEMS CAN GYI

DON BYA'O SNYAM PA'I 'PHEN PA DANG BCAS TE, ,GDAN DBUS MA'I
STONG DU T'Am YIG LJANG GU, BSGOM PA NI BAR DO LONGS SKUR
KHYER BA'I RNAL 'BYOR RO, ,T'Am LAS 'OD ZER 'PHROS SEMS CAN
THAMS CAD KYI SDIG SGRIB SBYANG 'PHAGS MA'I GO 'PHANG LA

BKOD, PHYOGS BCU'I SANGS RGYAS SRAS DANG BCAS PA LA MNYES PA'I
MCHOD PA PHUL, DE RNAMS KYI SKU GSUNG THUGS KYI YON TAN DANG
SEMS CAN RJE BTZUN MAR GSAL BA RNAMS 'OD KYI RNAM PAR BSDUS TE
T'Am YIG LA THIM PAR

GYUR, PAR BSAM PA NI BAR DO'I BYA BA DANG LAM GYI GNAS SKABS
SU SGYU LUS PA GNYIS KYI MDZAD PA DANG CHOS MTHUN, DE NAS BDAG
GI SKU SHIN TU PHRA BA'I YE SHES KYI RANG BZHIN CAN THA MAL
PA'I SHA'I MIG GI YUL DU MA GYUR PA 'DIS SEMS CAN GYI DON RGYA
CHEN

@4B PO SGRUB PAR MI NUS PAS NA RAGS PA'I SPRUL SKU BZUNGS LA
SEMS CAN DPAG TU MED PA'I DON BSGRUB PAR BYA'O SNYAM DU BSAMS
LA, ` T'Am YIG YONGS SU GYUR PA LAS RANG NYID RJE BTZUN MA
SENG LDENG NAGS KYI SGROL MA SKU MDOG LJANG SNGON

ZHAL GCIG PHYAG GNYIS MA, PHYAG G-YAS MCHOG SBYIN DANG,
G-YON MTHEB SRIN GYIS AUTPAL LA'I YU BA THUGS KAR 'DZIN PA'I
'DAB MA SNYAN G-YAS G-YON GYI THAD DU KHA BYE BA, DBU SKRA
RAL PA'I THOR TSUGS CAN LHAG MA

BSIL BUR BABS PAS SKU STOD KHEBS PA, DBU RGYAN, SNYAN RGYAN,
MGUL RGYAN, PHYAG GDUB, ZHABS GDUB LA SOGS PA RIN PO CHE'I
RGYAN BRGYAD KYIS BRGYAN PA, SKU STOD LHA RDZAS KYI GOS KYIS
GSHAL BYAS SHING SKU SMAD

DAR GYI SHAM THABS 'CHANG BA, ZHABS G-YAS BRKYANGS SHING
G-YON BSKUM GYIS BZHUGS PA, DE'I G-YAS KYI GDAN LA MI LAS
LHA MO 'OD ZER CAN MA SKU MDOG SER MO, ZHAL GCIG PHYAG GNYIS
KYI G-YAS RDO RJE DANG, G-YON

MYA NGAN MED PA'I SHING GI YAL GA 'DZIN PA, RIN PO CHE'I RGYAN
DANG DAR GYI NA BZA' CAN, GTZO MO'I G-YON DU H'Um LAS RAL
GCIG MA SKU MDOG NAG MO, ZHAL GCIG PHYAG GNYIS KYI G-YAS GRI
GUG DANG, G-YON THOD KHRAG BSNAMS

PA; SPYAN GSUM DMAR ZHING ZLUM PA DRAG MO'I GZUGS CAN GLANG
LPAGS KYI STONG G-YOGS DANG STAG LPAGS KYI SHAM THABS GSOL
BA, 'KHOR GNYIS KA YANG ZHABS GNYIS DOR STABS KYIS BZHUGS PA'I
GTZO 'KHOR THAMS

@5A *, ,CAD KYI SBYI BOR AOm DKAR PO, MGRIN PAR A'A: DMAR
PO, THUGS KAR H'Um SNGON PO, GTZO MO'I THUGS KA'I H'Um GI NANG
DU T'Am GYIS MTSAN PA DE LAS 'OD ZER 'PHROS, PO TA LA SOGS
RANG BZHIN GYI GNAS

NAS BSGOM PA DANG 'DRA BA'I YE SHES PA SPYAN DRANGS, DZA: H'Um
BAm HO: DAM CHIG PA DANG GNYIS SU MED PAR GYUR, SLAR YANG
THUGS KA'I H'Um T'Am LAS 'OD ZER 'PHROS, DBANG GI LHA RIGS
LNGA 'KHOR DANG BCAS PA SBYAN DRANGS,

DE BZHIN GSHEGS PA THAMS CAD KYIS BDAG LA MNGON PAR DBANG
BSKUR DU GSOL, ZHES GSOL BA BTAB PAS DE RNAMS KYIS YE SHES KYI
BDUD RTZIS GANG BA'I BUM PA THOGS NAS, AOm SARBA TA TH'A GA TA
AA BHIshE KA TA

SA MA YA SHR'I YE H'Um, ZHES GSUNGS SHING DBANG BSKUR BAS LUS
THAMS CAD GANG, BDE BA CHEN PO MYONG, DRI MA THAMS CAD DAG
,CHU LHAG MA SPYI GTZUG TU GNAS PA YONGS SU GYUR PA LAS GTZO
MO LA DON YOD GRUB PA,

'OD ZER CAN MA LA RNAM SNANG, RAL GCIG MA LI MA BSKYOD PAS DBU
BRGYAN PAR GYUR, AOm BADZRA AA MRi TA KUndA LI HA NA HA NA
H'Um PHAt, AOm SVA BH'A WAS STONG PAR SGYANGS, STONG PA'I
NGANG LAS YAm LAS RLUNG, RAm LAS ME, A'A: LAS

MI MGO'I SGYID BU GSUM GYI STENG DU A'A: LAS BYUNG BA'I THOD
PA YANGS SHING RGYA CHE BA'I NANG DU, BHRUm AAm DZRIm KHAm
H'Um LAS BYUNG BA'I SHA LNGA DANG, LAm MAm PAm TAm BAm LAS
BYUNG BA'I BDUD RTZI LNGA SO SO'I SA BON GYIS MTSAN PA, DE DAG
GI

@5B STENG DU YI GE 'BRU GSUM STENG NAS STENG DU BRTZEGS PAR
GYUR, RLUNG G-YOS ME SBAR THOD PA'I NANG GI RDZAS RNAMS ZHU
ZHING KHOL, YI GE GSUM LAS 'OD ZER 'PHROS SKU GSUNG THUGS KYI
RDO RJE GSUM SBYAN DRANGS, YI GE

GSUM LA THIM, DE GSUM YANG RIM GYIS ZHU NAS THOD PAR THIM PAR
GYUR, AOm A'A: H'Um, LAN GSUM BRJOD DE BYIN GYIS BRLABS, AOm
AA MRi TAS BSANGS, SVA BH'A WAS STONG BAR SBYANGS, STONG PA'I
DANG LAS A'A: LAS BYUNG BA'I THOD

PA YANGS SHING RGYA CHE BA RNAMS KYI NANG DU H'Um H'Um ZHU BA
LAS BYUNG BA'I MCHOD YON, ZHABS BSIL, ME TOG ,BDUG SPOS, MAR
ME, DRI CHAB, ZHAL ZAS, ROL MO LA SOGS PA RNAMS RANG BZHIN BDE
STONG RNAM PA MCHOD RDZAS

BYED LAS DBANG PO DRUG GI SBYONG YUL DU ZAG PA MED PA'I BDE BA
KHYAD PAR CAN BSKYED PAR GYUR, AOm AARGHAm A'A: H'Um NAS;
SHAPTA A'A: H'Um, GI BAR DANG, R'U PA NAS, SPARSHA A'A: H'Um,
GI BAR BRJOD DE BYIN GYIS BRLABS, SPRO NA TSIGS SU BCAD PA

GANG YANG RUNG BA DANG, BSDU NA, AOm A'ARYA T'A RE SA PA RI
W'A RA AARGHAm NAS, SPARSHA'I BAR GYIS MCHOD, NANG MCHOD KYI
KA P'A LA LAG TU BZUNGS LA G-YON PA'I MTHEB SRIN GYIS G-YAS
BSKOR DU DKRUGS PAS DBUS SU BDUD RTZI'I SNYING BA BYUNG BAR
BSAMS

LA; AOm MCHOD DO, PHYOGS BCU DUS GSUM GYI DE BZHIN GSHEGS PA
THAMS CAD KYI SKU GSUNG THUGS YON TAN 'PHRIN LAS DANG BCAS
PA'I NGO BOR GYUR PA DRIN CAN RTZA BA DANG BRGYUD PAR BCAS
PA'I DPAL LDAN BLA MA DAM

@6A *, ,PA RNAMS KYI ZHAL DU AOm A'A: H'Um, AOm A'ARYA T'A RE
AOm A'A: H'Um, AOm MA RI TZY'EE AOm A'A: H'Um, AOm AE KA DZA tI
AOm A'A: H'Um, GZHAN YANG RGYUD SDE CHEN PO BZHI DANG 'BREL BA'I
YI DAM DKYIL 'KHOR GYI LHA

TSOGS RNAMS KYI ZHAL DU AOm A'A: H'Um, CHOS SKYONG BSRUNG MA
RNAMS KYI ZHAL DU AOm A'A: H'Um, DPA' BO DANG RNAL 'BYOR MA
RNAMS KYI ZHAL DU AOm A'A: H'Um, GZHI BDAG GNYUG MAR GNAS PA
DANG SEMS CAN THAMS CAD

LHAR GYUR PA RNAMS KYI ZHAL DU AOm A'A: H'Um, RANG GI LCE THOG
TU BDUD RTZI MYANG LA, AOm AA MRi TA SVA D'A NA BADZRA SVA BH'A
WA A'ATMA KONYHAm, MGRON THAMS CAD YE SHES KYI BDUD RTZIS MNYES
SHING TSIMS PAR GYUR, LHA DANG LHA MIN ZHES

SOGS SAM, ZHAL GCIG PHYAG GNYIS MCHOG SBYIN AUTPAL 'DZIN, ,DBU
SKRA MTHON MTHING RIN CHEN RGYAN MANG GIS, ,SPRAS PA'I DAR GYI
NA BZA' MDZES PAR GSOL, ,G-YAS BRKYANGS G-YON BSKUMS BZHUGS LA
PHYAG

'TSAL BSTOD, ,GSER GYI MDOG CAN ZHAL GCIG PHYAG GNYIS KYIS, ,RDO
RJE MYA NGAN MED BA'I YAL GA 'DZIN, ,'GRO KUN 'JIGS PA BRGYAD
LAS SKYOB MDZAD PA'I, ,LHA MO 'OD ZER CAN LA PHYAG 'TSAL LO,
,SKU

MDOG MTHING NAG ZHAL GCIG PHYAG GNYIS KYIS, ,RMONGS PA'I DRA BA
GCOD PA'I GRI THOD 'DZIN, ,KHROS PA'I GAR GYI BDUD DPUNG SKRAG
MDZAD PA'I, ,RAB BRJID LHA MO RAL GCIG MA LA 'DUD, ,DE NAS SEMS
BYINGS PO

@6B RTEN DANG BRTEN PAR BCAS PA'I DKYIL 'KHOR GYI GSAL SNANG
LA GNAS BZHIN PA'I NGANG NAS BLO'I ZUR GCIG GI GTZO MO NAS
BSRUNG, KHOR GYI BAR PHYIR RIM GYIS GSAL BTAB, DE NAS GTZO MO'I
BAR NANG DU RIM GYIS GSAL BTAB STE MTHAR 'KHOR DANG GZHAL

YAS KHANG GI RNAM PA SOGS RE ZHIG BTANG SNYAMS SU BZHAG STE RANG
GTZO MA ZHAL GCIG PHYAG GNYIS MAR GSAL BA LA RTZE GCIG TU DMIGS
NAS GSAL SNANG BSGOM BA DANG KHYAD PAR CAN GYI SNANG BA YID NGOR
SHAR BA'I TSE, 'BRAS DUS KYI BDE STONG GNYIS SU

MED PA'I YE SHES CHOS KYI SKU GDUL BYA'I DON DU RJE BTZUN MA
SGROL MA'I RNAM PAR SHAR BA'I SKYON KUN ZAD YON TAN KUN LDAN GYI
GZUGS KYI SKU DE NGA'O SNYAM DU NGA RGYAL 'DZIN PA GNYIS RE MOS
SU BYA ZHING, DE YANG SNGAGS KYI SKABS 'DIR SPANG BYA'I GTZO BO
THA MAL

GYI SNANG ZHEN GNYIS YIN PAS THA MAL GYI SNANG BA'I GNYEN POR
LHA'I GSAL SNANG DANG, THA MAL MI ZHEN PA'I GNYEN POR LHA'I NGA
RGYAL BSGOM DGOS PAS DE GNYIS KYI NANG NAS KYANG LHA'I NGA RGYAL
BSGOM PA GTZO CHE ZHING, 'DI DAG GI SKABS THAMS CAD DU ME LONG
NANG GI BYAD

BZHIN GYI GZUGS BRNYAN BYAD BZHIN DU SNAD YANG DES STONG PA
BZHIN DU RTEN BRTEN PA'I RNAM PA THAMS CAD MA DAG MA BCOS PA'I
BLO LA RANG DOS NAS GRUB PA LTAR SNANG YANG, RANG BZHIN GYIS
GRUB PAS STONG BA'I SNAD STONG GNYIS TSOGS SGYU MA LTA BU'I RNAL

'BYOR LA SLOB PA NI DMIGS PA LHA LA DMIGS PA'I CHA NAS BSOD NAMS
KYI TSOGS DANG RANG BZHIN MED PA'I 'DZIN STANGS CAN DU SKYES
PA'I CHA NAS YE SHES KYI TSOGS GNYIS KA TSANG ZHING DE LTA BU'I
YE SHES KYI TSOGS NI SNGAGS KYI THABS MKHAS KYI

@7A *, ,ZIN PA'I SHES RAB KHYAD PAR CAN YIN PAS PHAR PHYIN
THEG PA NAS BSHAD PA'I YE SHES KYI TSOGS LAS BDAG 'DZIN GYI
GNYEN POR 'GRO PHUL BRGYA 'GYUR GYI CHE ZHING YE SHES KYI TSOGS
LA KHYAD JI TZAM BZHUGS PA TZAM GYI

BSOD NAMS KYI TSOGS LA YANG KHYAD BZHUGS PAS NA 'DI LTA BU'I LAM
LA SLOB PA NI SKU GSUM LAM KHYER GYI GNAD TSANG ZHING SKYE SHI
BAR NGO'I SBYANG GZHI DNGOS SU SBYONG BAR BYED PAS RDZOGS RIM
ZAB MO'I SMIN BYED KHYAD PAR CAN DU GYUR NAS BSKAL PA GRANGS

MED GSUM DU TSOGS BSAGS PA LA MA LTOS BAR SNYIGS DUS KYI TSE
THUNG GCIG LA RDZOGS PA'I SANGS RGYAS KYI GO 'PHANG STER BA'I
GDAMS NGAG BLA NA MED PA YIN CING, 'ON KYANG RANG LHAR GSAL BA
LA DMIGS NAS GSAL CHA DANG GNAS CHA SGRUB PA'I TSE NYES

PA LNGA SPONG BA DANG, 'DU BYED BRGYAD BRTAN PA'I SGO NAS NYAMS
SU BLANGS PA LA BRTEN NAS SEMS GNAS PA'I THABS DGU STOBS DRUG GI
'GRUB LUGS YID LA BYED PA BZHIR YOD TSUL RNAMS DBUS MTHA' RNAM
'BYED SOGS THUN MONG BA'I LAM GYI RIM PA

LAS JI LTAR BSHAD BA LTAR NGES PA RNYED DGOS SO, ,DE LTAR LHA
SKU BSGOM PA'I SKYON BZLAS PA BYA BA LA BGRANG PHRENG BYIN RLABS
NI, AA MRi TAS BSANGS, SVA BH'A WAS SBYANGS, STONG PA'I DANG LAS
DZRIm LAS PADMA DZRIm GIS MTSAN PA YONGS SU GYUR PA LAS

'OD DPAG MED DMAR PO ZHAL GCIG PHYAG GNYIS MNYAM GZHAG GI PHYAG
RGYA CAN DE'I SPYI BOR AOm, MGRIN PAR A'A: THUGS KAR H'Um GIS
MTSAN PAR GYUR, DE LAS 'ONG ZER 'PHROS, RANG 'DRA'I YE SHES PA
DANG DBANG GI LHA

@7B RNAMS SPYAN DRANGS, DZA: H'Um BAm HO: GNYIS SU MED PAR
GYUR, DBANG GI LHAS DBANG BSKUR RDO RJE SEMS DPAS DBU BRGYAN PAR
GYUR, AOm A'A RO LIK AARGHAm NAS, SHAPTA'I BAR GYIS MCHOD, GSUNG
RDO RJE 'OD DPAG MED ZHU BA LAS BYUNG

PA'I 'PHRENG BA'I RNAM PAR GYUR, PAR BSAM LA LCE DANG MCHU MA
'GUL BAR RLUNG LDANG 'JUG GNAS GSUM YI GE GSUM GYI RANG GDANGS
SU MOS NAS YID BZLAS JI LTAR RIGS PA BZLA, GTZO MO'I THUGS KAR
ZLA GDAN LA T'Am YIG GI MTHAR, AOm T'A RE TUTT'A RE TU

RE SV'AH'A, ZHES PAS BSKOR BA BSGOM, SNGAGS 'PHRENG LAS 'OD ZER
'PHROS, LUS KYI NANG GANG SDIG SGRIB THAMS CAD SBYANGS, TSE BSOD
DPAL 'BYOR LA SOGS PA RGYAS PAR BSAMS LA, YI GE BCU PA JI LTAR
RIGS PA DANG, 'OD ZER CAN MA'I THUGS KAR ZLA GDAN

LA MAm YIG GI MTHAR, AOm M'A RI TZEE MAm SV'AH'A, ZHES BA DANG
RAL GCIG MA'I THUGS KAR NYI GNGAN LA H'Um YIG GI MTHAR, AOm
HR'Im: TR'Am H'Um PHAt, CES PAS BSKOR BA LA DMIGS NAS BZLAS BA'I
SKYON DANG BRAL BAR GRANGS JI LTAR RIGS PA BZLAS, BZLAS PA'I
GRANGS

TSAD NI YI GE BCU PA 'BRU 'BUM DANG, 'KHOR GYI SNGAGS KHRI PHRAG
RE, YI GE BCU PA'I MTHAR, H'Um HA AA DZHE SV'AH'A, ZHES PA'I YE
GE BZHI BTAGS PA'I YE SHES 'BEBS SNGAGS KHRI PHRAG GCIG BZLA'O,
,BZLAS PA'I MTHAR GTOR MA 'BUL BAR 'DOD NA, DMAR GTOR NANG

MCHOD LTAR BYIN GYIS BRLABS, RANG GI THUGS KA'I H'Um LAS 'OD ZER
'PHROS, SENG LDENG NAGS KYI SGROL MA GTZO 'KHOR GSUM GYI RTEN
DANG BRTEN PAR BCAS PA'I DKYIL 'KHOR MDUN GYI NAM MKHAR SPYAN
DRANGS PA RNAMS KYI LJAGS RDO RJE'I 'OD ZER GYI

@8A *, ,SPU GUS GTOR MA'I BCUD THAMS CAD DRANGS TE GSOL BAR
GYUR, AOm A'ARYA T'A RE SA PA RI W'A RA AAm DAm BA LIm TA KHA
KHA KH'A HI KH'A HI, LAN GSUM GYIS PHUL LA GONG GI BSTOD PAS
BSTOD, YIG BRGYAS LHAG CHANG KHA

BSKANG, NONGS PA BZOD GSOL DANG 'DOD DON LA GSOL BTAB SOGS BYA
ZHING, MDUN GYI MGRON RNAMS RTEN YOD NA BRTAN BZHUGS DANG MED NA
RANG BZHIN GYI GNAS SU GSHEGS PAR BSGOM, DE LTAR SGROL MA NYI
SHU RTZA GCIG GI SPRUL GZHI SENG LDENG NAGS KYI SGROL

MA'I SGRUB THABS NYAMS SU LEN PA'I RNAL 'BYOR PAS BSNYEN MTSAMS
JI LTAR BYA BA'I TSUL BRJOD PAR BYA STE, SNGON DU DGE 'DUN BZHI
SDE YAN CHAD LA BSNYEN BKUR DANG, GNAS KHANG BYI DOR BYAS LA, BA
BYUNG GIS CHAG CHAG BTAB, STAN GYI 'OG TU SA DKAR GYI G-YUNG
DRUNG DANG RTZVA

DUR PA BTING, STAN BDE BA LA 'KHOD NAS BGEGS GTOR BTANG, BSRUNG
'KHOR MDOR BSDUS BSGOMS, MTSAMS G-YOG DANG SMAN PA SOGS MTSAMS
'OG TU 'JUG DGOS GANG YIN BSRUNG 'KHOR GYI NANG DU CHUD PAR
BSAMS, MTSAMS THO BZHI RGYAL CHEN BZHI'AM DAM

CAN CHOS RGYAL DU BSKYED, MCHOD GTOR PHUL TE SPYIL BU'I PHYOGS
BZHI'AM SGO'I G-YAS G-YON DU STEGS PU'I KHAR BZHUGS SU GSOL
LA, SGRUB PA PO'I BSNYEN SGRUB KYI LAS MTHAR MA PHYIN GYI BAR LA
NANG GI DNGOS GRUB PHYIR MI 'CHOR BA DANG, PHYI'I NAD

GDON BAR CHAD NANG DU MI 'JUG PA'I 'PHRIN LAS MDZOD CIG ,CES
BRJOD LA ME TOG GTOR, NANG DU 'ONG STE LAG PA G-YON PAS STAN LA
REG STE, AOm BADZRA A'A PAN H'Um, ZHES BRJOD DE STAN RDO RJE'I
RANG BZHIN DU MOS, DE DAG NI GNAS BSRUNG BA'O, ,LAG BA

@8B G-YON BA DRI CHU DANG BCAS PAS RANG GI GNAS GSUM DU REG
LA YI GE GSUM BRJOD DE SGO GSUM BYIN GYIS RLOBS PA NI BDAG
BSRUNG BA'O, ,DE NAS LUS RNAM SNANG GI CHOS BDUN LDAN DU 'KHOD
DE BLA BRGYUD GSOL 'DEBS BDUD RTZI 'BEBS SBYANG GI DMIGS PA DANG
BCAS TE BRJOD,

SPRO NA RDOR DRIL BYIN RLABS SNGON 'GRO MCHOD GTOR BYIN GYIS
BRLABS TE 'BUL BRDOR SEMS SGOM BZLAS BCAS BYAS NA PHUN SUM TSOGS
PA'I YAN LAG TU 'GYUR BAS BLA MED KYI DKYIL 'KHOR GZHAN NAS
BSHAD PA LTAR NYAMS SU LEN CING, BSDUS PA LA MOS NA DE DAG MA
BYAS KYANG

6CHAD PA'I SKYON MED PAS GONG DU BSHAD PA LTAR CHOGS ZHING MCHOD
PA NAS BZUNGS TE BZLAS PA LA THUG GI BAR SGRUB THABS NAS JI LTAR
BSHAD PA LTAR SKABS GANG YIN GYI DMIGS BA RNAMS SNGA MA YID NGOR
MA SHAR BAR PHYI MA GSAL MI 'DEBS CING, SNGA MA MA BRJED PA'I
STENG NAS KYANG

PHYI MA PHYI MA BSNAN TE BZLAS PA LA THUG GI BAR BTANG, BZLAS
PA'I SKABS KYI DMIGS PA NI RANG RJE BTZUN MA SENG LDENG NAGS KYI
SGROL MA SNANG LA RANG BZHIN MED PA SKU LAS 'OD ZER KHA DOG LNGA
'PHRO BA NAM MKHA'I 'JA' TSON LTA BUR GSAL BA'I THUGS KAR ZLA
BA'I DKYIL 'KHOR GYI DBUS

KYI T'Am YIG LA RANG GI SEMS ZHUGS PA BZHIN DU BYAS TE DE'I
MTHA' SKOR DU YI GE BCU PO DBU PHYIR BSTAN NAS NYAL STABS SAM
GYEN SGRENG GANG RIGS SU 'KHOD PA LDOG PA'I TSUL GYI YI GE RNAMS
'OD ZER 'BAR BA'I RNAM PAR BSGOM PA NI GONG BU'I BZLAS PA DANG,
SNGAGS 'PHRENG

SA BON DANG BCAS PA LAS 'OD ZER 'PHROS PA'I SNE LA RJE BTZUN
MA'I SKU DPAG TU MED PA SPRUL TE DE DAG GI SKU LAS BDUD RTZI 'OD
ZER DANG BCAS PA BABS PAS SEMS CAN THAMS CAD KYI SDIG SGRIB
SBYANG, 'PHAGS MA'I GO 'PHANG LA BKOD, YANG 'OD ZER 'PHROS PA'I
SNE LA

@9A *, ,MCHOD PA'I LHA MO DPAG TU MED PA PHYOGS BCUR SPROS TE
PHYOGS BCU'I SANGS RGYAS SRAS BCAS LA MNYES PA'I MCHOD BA PHUL,
DE RNAMS KYI SKU GSUNG THUGS KYI YON TAN THAMS CAD DANG, SEMS
CAN 'PHAGS MAR GSAL BA

RNAMS 'OD KYI RNAM BAR BSDUS TE SNGAGS 'PHRENG SA BON DANG BCAS
PA LA THIM PAR BSGOM PA NI DAM TSIG GI BZLAS PA, YANG SNYING
KHA'I SA BON LAS AOm GYI SNA DRANGS TE SNGAGS 'PHRENG RANG GI
LTE BA NAS THON, ZHAL DU ZHUGS, SNYING KHA'I SNGAGS 'PHRENG LA

THIM; YANG SNGAGS 'PHRENG SNGAR LTAR LTE BA NAS THON PA SOGS
MGAL ME'I 'KHOR LO LTAR 'KHOR BA'I 'OD ZER GYIS LUS KYI NANG
GANG, SDIG SGRIB THAMS CAD SBYANGS PAR BSAMS LA ZHI ZHING 'JAM
BA'I TSUL GYIS BZLA BA NI DO LI'I BZLAS PA'AM 'KHYOGS

KYI BZLAS PA DANG, SNYING KHA'I SA BON LAS SNGAGS 'PHRENG CHAD
PA RANG GI ZHAL NAS THON, LTE BA NAS NANG DU 'JUG PA SOGS SNGAR
GYI 'KHOR TSUL NAS LDOG TE DRAG CING RTZU BA PA'I TSUL DU BZLA
BA NI KHRO BO'I BZLAS PA'O, ,SNGAGS KYI SGRA DRAG POR SGROG PA
NI

KHROS PA'I BZLAS PA ZHES BYA BAS, BZLAS PA'I DMIGS PA DE RNAMS
CI RIGS PA'I SGO NAS THUN DNGOS GZHI LA SEMS MA YENGS PAR BGRANG
BA RNAMS BZLAS BA'I GRANGS SU GZHUG CING, SEMS G-YENG BA DANG,
BZA' BTUNG GI BAR CHOD PA

DANG; THUN MTSAMS SU BZLAS PA RNAMS GRANGS SU MI GZHUG, GZHAN
YANG, JI SKAD DU, BZLAS BRJOD BYA TSE MI MYUR MI BUL ZHING,
,SGRA CHER MA YIN HA CANG CHUNG MA YIN, ,SMRAS BZHIN MA YIN RNAM
PAR G-YENG BZHIN MIN, ,

@9B GUG BSKYED KLANG KOR TSOGS RNAMS NYAMS BZHIN MIN, ,ZHES PA
LTAR, RING THUNG GO LDOG PA DANG, SGRA HA CANG CHES PAS GZHAN
GYIS THOS PA DANG, HA CHANG CHUNG BAS RANG GI MI THOS PA LA SOGS
PA'I SKYON RNAMS SPANGS TE GTZO 'KHOR DU YOD KYI ZHAL ,

NAS SNGAGS KYI SGRA SGROG PAR MOS NA DE SNYED KYI PHAN YON
'BYUNG BAR GSUNGS, BZLAS PA'I GRANGS TSAD NI GZHAN LA DBANG
BSKUR BA DANG, BDAG 'JUG LEN PA, SBYIN SREG SOGS LA DBANG BA'I
BSNYEN PA'I GRANGS SGRUB THABS SU BSHAD ZIN PA LTAR DANG, LAS

RAB 'BYAMS SGRUB PA'I BSNYEN PA'I GRANGS NI, GANG LA BRTEN NAS
LAS SGRUB RGYU'I SNGAGS DE NYID BYE BA BZLA DGOS BAR RGYUD LAS
BSHAD CING, SDOM 'BYUNG GI RGYUD LAS, RDZOGS LDAN LA NI BZLAS
BYA GCIG, NYIS 'GYUR GSUM LDAN LA RAB BZLA, ,

GSUM 'GYUR GNYIS LDAN LA BZLA TE, ,RTZOD DUS BSNYEN PA BZHI
'GYUR TE, ,ZHES RGYUD NAS GRANGS JI TZAM BZLA DGOS BAR BSHAD PA
DE NYID RTZOD DUS KYI SKABS 'DIR BZHI 'GYUR BZLA DGOS PA'I YI GE
BCU PA LTA BU'AM, 'OG NAS 'BYUNG BA LTAR SGROL

MA NYER GCIG GZHAN GYI SNGAGS GANG LA BRTEN NAS LAS SGRUB RGYU'I
SNGAGS DE NYID BYE BA BZHI DANG, DE'I BCU CHA ME TOG DMAR PO'I
SBYIN SREG SA YA BZHI BCAS SNGON DU BTANG NAS LAS DNGOS GZHI'I
SKABS LAS SPYOR GYI BSNYEN PA 'BUM PHRAG GCIG DANG, SNGAGS

DANG; RDZAS DANG, TING NGE 'DZIN GSUM GYI SGO NAS SGRUB DGOS
SHING, DE YANG SGRUB RGYU'I LAS LA DNGOS GRUB RAB 'BRING THA
GSUM LAS NAD GDON BAR CHAD ZHI BA DANG, TSE BSOD DPAL 'BYOR
RGYAS PA DANG, BSGRUB BYA DBANG DU BSDU BA SOGS LAS PHRAN TSOGS
RNAMS

@10A *, ,NI DBANG BSKUR RNAM DAG THOB CING, DAM TSIG DANG SDOM
BA LA GNAS BAS SGRUB THABS NAS BSHAD BA LTAR GYI BSNYEN PA MDOR
BSDUS TZAM DANG, LAS BZHI'I SBYIN SREG SOS LA BRTEN NAS KYANG
SGRUB NUS PA DU MA YOD CING ,

GRUB PA CHEN BO BRGYANG LA SOGS BA DNGOS GRUB 'BRING SGRUB PA LA
NANG LA GZHOL BA'I RNAL 'BYOR BAS RDZAS SNGAGS LA MA LTOS PAR
BSAM GTAN TZAM GYIS SGRUB NUS MOD KYANG, BSKYED RIM PHRA BA
MTHAR MA PHYIN PA'I SNGAGS LA GZHOL BA'I RNAL

'BYOR PAS SNGAR BSHAD PA BZHIN BSNYEN PA BYE BA BZHI SOGS LA
LTOS DGOS SHING, NGES KYANG MA 'GRUB NA SPYOD PA LA ZLA BA BCO
BRGYAD KYI BAR DU SLOB PA DANG, DES KYANG MA 'GRUB NA SPOGS CHOG
JI LTAR BYA BA DANG, LHA LA DRAG SHUL GYI PHUR 'DEBS SOGS

SNYING PO BSKUL BA'I TSUL RNAMS 'DIR YI GE'I TSEGS KYI 'JIGS NAS
MA BKOD PAS 'GREL PA BZHI SBRAGS DANG 'DUS BSKYED DNGOS GRUB
RGYA MTSO SOGS ^ RJE YAB SRAS KYI GSUNG RAB RNAMS LAS SHES PAR
BYA'O, ,THUN RJES MA'I MTHAR 'JIG RTEN

LAS 'DAS MA 'DAS KYI GTOR MA DANG, MTSAMS THO'I LHA LA MCHOD
GTOR BCAS MA CHAD PAR BYA DGOS SO, ,JI LTAR 'PHEN PA BTANG BA
LTAR GYI BSNYEN PA'I GRANGS TSAD SONG NAS MTSAMS GROL BA'I
SKABS, MTSAMS THO'I LHA LA MCHOD GTOR PHUL TE NONGS

PA BZOD BAR GSOL NAS GSHEGS SU GSOL, BSNYEN PA'I KHA SKONG GI
SBYIN SREG BYA STE THO NANG MA'I LHA GSHEGS GSOL GRUB NAS PHYI
MA GSHEGS GSOL MA BYAS PAR SBYIN SREG BYA ZHING, DE NAS MTSAMS
'OG TU MED PA'I DAM TSIG GCAD BA'I MI

@10B DANG RIM GYI THUG 'PHRANG BYED PA LAS MTSAMS GROL MA THAG
MI MANG KHRONG DU 'GRO BA DANG, RGYANG RING POR BLTA BA SOGS BYA
MI RUNG, DE LTAR SENG LDENG NAGS SGROL GYI BSNYEN PA BYA BA'I
TSUL DE NYID 'OG NAS 'BYUNG BA LTAR SGROL MA GZHAN GYI BSNYEN
SGRUB LAS

GSUM BYA TSUL LA'ANG RIGS 'GREN NAS SHES PAR BYA'O,, ` ,,SGROL
MA NYER GCIG GI SGRUB THABS LA THOG MAR ^ RJE BTZUN MA MYUR MA
DPA' MO'I SGRUB THABS NI, RANG SENG LDENG NAGS SGROL LAM GSOL BA
'DEBS

YUL GYI SGROL MA'I RNAL 'BYOR LA GNAS BZHIN PA'I NGANG NAS
SKYABS 'GRO SEMS BSKYED TSAD MED BZHI BSGOM PA SNGON DU BTANG,
SEMS CAN THAMS CAD KYI DON DU SANGS RGYAS THOB PAR BYA, DE'I
CHED DU ^ RJE BTZUN MA'I SGRUB THABS

NYAMS SU BLANG BAR BYA'O SNYAM PA LAN GSUM BYA, MDUN GYI NAM
MKHAR SNA TSOGS PADMA DANG ZLA BA'I DKYIL 'KHOR GYI STENG DU
T'Am YAm GA DMAR PO, DE LAS 'OD ZER 'PHROS, DON GNYIS BYAS, TSUR
'DUS YONGS SU GYUR PA LAS

^ RJE BTZUN MA MYUR MA DPAL MO SKU MDOG DMAR MO, ZHAL GCIG PHYAG
BRGYAD MA, PHYAG DANG PO GNYIS KYIS RDOR DRIL SPYI BOR BSNOL NAS
'DZIN PA, GNYIS PA GNYIS KYIS THUGS KAR MDA' GZHU 'GENGS PA,
GSUM PA GNYIS

KYIS 'KHOR LO DANG DUNG 'DZIN PA, BZHI PA GNYIS KYIS RAL GRI
DANG ZHAGS PA 'DZIN PA, DBU SKRA RAL PA'I THOR TSUGS CAN, RIN PO
CHE'I RGYAN BRGYAD KYIS BRGYAN PA, DAR BZANG PO'I STOD G-YOGS
DANG SMAD G-YOGS LHAB

@11A *, ,LHUB TU GSOL BA, ZHABS SKYIL KRUNG PHYED PA'I STABS
KYIS BZHUGS PA'I SPYI BOR AOm DKAR PO, MGRIN PAR A'A: DMAR PO,
THUGS KAR H'Um SNGON PO, THUGS KA'I H'Um LAS 'OD ZER 'PHROS,
RANG 'DRA'I

YE SHES PA DANG DBANG GI LHA RNAMS SPYAN DRANGS, DZA: H'Um BAm
HO: GNYIS SU MED PAR GYUR, SLAR YANG THUGS KA'I H'Um GI 'OD ZER
GYIS DBANG GI LHA RNAMS SBYAN DRANGS, KHYED RNAMS KYIS 'DI LA
MNGON PAR DBANG BSKUR DU GSOL

ZHES GSOL BA BTAB PAS, DBANG GI LHA RNAMS KYIS YE SHES KYI BDUD
RTZIS GANG BA'I BUM PA THOGS TE, JI LTAR BLTAMS PA TZAM GYIS NI,
,ZHES SOGS KYI MTHAR, AOm SARBA TA TH'A GA TA AA BHI shE KA TA
SA MA YA SHR'I A'A: H'Um,

ZHES GSUNGS SHING, DBANG GI LHAS DBANG BSKUR, SKU GANG, BDE BA
CHEN PO MYONG, DRI MA THAMS CAD DAG ,CHU LHAG MA SPYI GTZUG TU
GNAS PA YONGS SU GYUR PA LAS, 'OD DPAG MED KYIS DBU BRGYAN PAR
'GYUR, AOm BADZRA AA MRi TA

KUndA LI HA NA HA NA H'Um PHAt, AOm SVA BHA WAS STONG PAR
SBYANGS, STONG PA'I NGANG LAS YAm LAS RLUNG, RAm LAS ME, A'A:
LAS MI MGO'I SGYID BU GSUM GYI STENG DU A'A: LAS BYUNG BA'I THOD
PA YANGS SHING RGYA CHE BA'I NANG DU, BHRUm AAm DZRAm KHAm H'Um

LAS BYUNG BA'I SHA LNGA DANG, LAm MAm BAm TAm BAm LAS BYUNG BA'I
BDUD RTZI LNGA SO SO'I SA BON GYIS MTSAN PA, DE DAG GI STENG DU
YI GE 'BRU GSUM STENG NAS STENG DU BRTZEGS PAR GYUR, RLUNG
G-YOS ME SBAR THOD PA'I NANG GI RDZAS RNAMS

@11B ZHU ZHING KHOL, YI GE GSUM LAS 'OD ZER 'PHROS, SKU GSUNG
THUGS KYI RDO RJE GSUM SPYAN DRANGS, YI GE GSUM LA THIM, DE GSUM
YANG RAm GYIS ZHU NAS THOD PAR THIM PAR GYUR, AOm A'A: H'Um, LAN
GSUM BRJOD DE BYIN GYIS BRLABS

AOm BADZRA AA MRi TAS BSANGS, SVA BH'A WAS STONG PAR SBYANGS,
STONG PA'I NGANG LAS A'A: LAS BYUNG BA'I THOD PA YANGS SHING
RGYA CHE BA RNAMS KYI NANG DU H'Um H'Um ZHU BA LAS BYUNG BA'I
MCHOD YON, ZHABS BSIL, ME TOG, BDUG SPOS, MAR ME, DRI

CHAB; ZHAL ZAS, ROL MO LA SOGS PA RNAMS RANG BZHIN BDE STONG
RNAM PA MCHOD RDZAS BYED LAS DBANG PO DRUG GI SPYOD YUL DU ZAG
PA MED PA'I BDE BA KHYAD PAR CAN BSKYED PAR GYUR, AOm AARGHAm
A'A: H'Um, NAS, SHAPTA A'A: H'Um GI BAR

DANG; R'U PA NAS, SPARSHA A'A: H'Um GI BAR BRJOD DE BYIN GYIS
BRLABS, SPRON TSIGS SU BCAD PA GANG YANG RUNG BA DANG, BSDU NA,
AOm A'ARYA T'A RE SA PA RI W'A RA AA RGHAm NAS, SPARSHA'I BAR
GYIS MCHOD, AOm A'ARYA T'A RE SA PA RI W'A RA AOm A'A: H'Um GIS
NANG MCHOD

PHUL, BSTOD PA NI, PHYAG 'TSAL SGROL MA MYUR MA DPAL MO, ,SPYAN
NI SKAD CIG GLOG DANG 'DRA MA, ,'JIG RTEN GSUM MGON CHU SKYES
ZHAL GYI, ,GSER BYE BA LAS NI BYUNG MA, ,ZHES PAS BSTOD, BZLAS
PA NI, RJE BTZUN MA'I

THUGS KAR T'Am YIG GI MTHAR SKU MDOG DANG MTSUNGS PA'I SNGAGS
'PHRENG GIS BSKOR BA LA DMIGS, AOm T'A RE TU TT'A RE TU RE CHE
GE MO WA SHAm KU RU SV'AH'A, ZHAS BZLA ZHING, SNGAGS 'PHRENG LAS
'OD ZER DMAR PO LCAGS SGROG DANG ZHAGS PA

@12A *, ,LTA BU DPAG TU MED PA SPROS, GANG DBANG DU BSDU BYA'I
DGRA DANG LAG 'DREN LA SOGS PA THAMS CAD LCAGS KYU DANG ZHAGS
PAS BKUG ,BDAG NYID KYI RKANG PA LA MGOS 'DUD PA'I TSUL GYIS
GNAS PA LA

SNGAGS 'PHRENG LAS 'OD ZER DMAR PO'I TSOGS SPROS PAS BSGRUB BYA
DE RNAMS KYI SDIG SGRIB SBYANGS, BDAG NYID LA GUS PA DANG CHAGS
PA'I RANG BZHIN DU GYUR PAR BSAM NA GANG DBANG DU BSDU BYA'I
BSGRUB BYA DE NYID RANG NYID

KYIS DBANG DU BSDUS NUS PAR 'GYUR RO, ,MJUG TU YIG BRGYAS LHAG
CHANG KHA BSKANG, BSNGO SMON GYI RGYAS BTAB, THUN MTSAMS SU YANG
KHYER SO GSUM GYI RNAL 'BYOR DANG MA BRAL BAR BYA'O,, ` ,,GNYIS
PA

RJE BTZUN MA MDANGS SGROL MA'I SGRUB THABS NI, MDUN GYI NAM
MKHAR PADMA DANG ZLA BA'I GDAN LA T'Am YIG DKAR PO DE LAS 'OD
ZER 'PHROS, DON GNYIS BYAS, TSUR 'DUS YONGS SU GYUR PA LAS, `
RJE BTZUN MA SGROL MA ZHI

BA CHEN MO SKU MDOG STON KA'I ZLA BA LTAR DKAR BA, DKAR SNGO SER
BA'I ZHAL GSUM PHYAG BCU GNYIS MA, PHYAG DANG PO GNYIS MNYAM
GZHAG MDZAD PA, GNYIS PA GNYIS KHA tV'Am GA DANG RIL BA SPYI
BLUGS BA SNAMS PA, GSUM PA

GNYIS KYIS 'KHOR BA'I 'KHOR LO DANG AUTPA LA, BZHI PA GNYIS KYIS
NOR BU DANG DRIL BU, LNGA PA GNYIS KYIS RDO RJE DANG GTER BUM,
DRUG PA GNYIS KYIS ME TOG GI 'PHRENG BA DANG PU TI BSNAMS PA,
DBU SKRA RAL BA'I THOR TSUGS

@12B CAN; RIN PO CHE'I RGYAN BRGYAD KYIS BRGYAN PA, DAR SNA
TSOGS KYI NA BZAS KLUBS PA, 'OD KYI PHUNG PO'I DBUS NA ZHABS RDO
RJE SKYIL KRUNG GIS BZHUGS PAR DMIGS LA, GNAS GSUM BYIN RLABS,
DBANG BSKUR RGYAS BTAB BCAS SNGA MA BZHIN,

LA RIGS BDAG 'OD DPAG MED, GONG LTAR PHYI MCHOD NANG MCHOD RNAMS
BYIN GYIS BRLABS TE PHUL, BSTOD PA NI, PHYAG 'TSAL STON KA'I ZLA
BA KUN TU, ,GANG BA BRGYA NI BRTZEGS PA'I ZHAL MA, ,SKAR MA
STONG PHRAG TSOGS PA

RNAMS KYIS, ,RAB TU PHYE BA'I 'OD RAB 'BAR MA, ,ZHES PAS BSTOD,
BZLAS PA NI, AOm T'A RE TUTT'A RE TU RE SH'ANTIm KU RU SV'AH'A,
ZHES BZLA ZHING, SNGAGS 'PHRENG LAS 'OD ZER DKAR PO DPAG TU MED
PA 'PHROS PA'I SNE LA SGROL MA DKAR

MO BDUD RTZIS GANG BA'I BUM PA DKAR PO THOGS PA DPAG TU MED PA
SPROS TE RANG DANG BSGRUB BYA'I SBYI BO NAS KHRUS GSOL BAS NAD
GDON SDIG SGRIB THAMS CAD DUD KHU DANG, GDON BGEGS RNAMS SDOM
DANG SDIG PA'I RNAM PAR DBANG

PO'I SGO DANG BA SPU'I SGO NAS PHYIR THON, RANG DANG BSGRUB BYA
DE DANG DE'I LUS SHEL SGONG LTAR DAG PAR BSAMS, 'JUG CHOG SOGS
SNGAR BZHIN BYA'O,, ` ,,GSUM PA ` RJE BTZUN MA GSER MDOG CAN
MA'I SGRUB THABS NI, ,

SNGON 'GRO'I RIM PA SNGAR LTAR LA, MDUN GYI NAM MKHAR SNA TSOGS
PADMA DANG NYI MA'I STENG DU T'Am YIG SER BO, DE LAS 'OD ZER
'PHROS, DON GNYIS BYAS, TSUR 'DUS YONGS SU GYUR PA LAS, RJE
BTZUN MA SGROL MA SKU MDOG GSER

@13A *, ,GYI MDOG CAN, ZHAL GCIG PHYAG BCU MA, PHYAG G-YAS KYI
DANG POS RIN PO CHE'I 'PHRENG BA THUGS KAR 'DZIN CING, G-YON
DANG POS DAR DPYANGS BSNAMS PA, GNYIS PA GNYIS KYIS RAL GRI DANG
ZHAGS

PA; GSUM PA GNYIS KYIS MDA' DANG PADMA, BZHI PA GNYIS KYIS RDO
RJE DANG DRIL BU, LNGA PA GNYIS KYIS DBYUG PA DANG GZHU BSNAMS
PA, DBU SKRA RAL PA'I THOR TSUGS CAN, RGYAN DANG NA BZA' SOGS
SNGAR BZHIN, RDO RJE SKYIL KRUNG

GIS BZHUGS PA, GNAS GSUM BYIN RLABS DANG YE SHES PA DGUG GZHUG,
DBANG BSKUR SOGS SNGAR BZHIN LA RIGS BDAG 'OD DPAG MED, NANG
MCHOD SOGS GONG BZHIN LA, BSTOD PA NI, PHYAG 'TSAL SER SNGO CHU
LAS

SKYES KYI, ,PADMAS PHYAG NI RNAM PAR BRGYAN MA, ,SBYIN PA BRTZON
'GRUS DKA' THUB ZHI BA, ,BZOD PA BSAM GTAN SPYOD YUL NYID MA,
,ZHES PAS BSTOD, BZLAS BYA'I SNGAGS NI, AOm T'A RE TUTT'A RE TU
RE PUshtAm KU RU SV'AH'A,

DMIGS PA NI, SNGAGS 'PHRENG LAS 'OD ZER GSER BTZO MA'I MDOG CAN
MTHA' YAS BA BYUNG, RANG DANG BSGRUB BYA'I LUS DANG, GNAS KHANG
SOGS LA PHOG CING 'OD ZER GYI SNE LA RJE BTZUN MA GSER GYI MDOG
CAN BDUD RTZI SAR

POS GANG BA'I BUM PA SER PO THOGS PA DPAG TU GRANGS MED PA BYON,
RANG GZHAN GYI SBYI BO NAS DBANG BSKUR BAS LUS KYI PHYI NANG
THAMS CAD GSER BZANG POS BYUGS PA LTA BUR GYUR, TSE DANG LONGS
SPYOD THAMS CAD

@13B 'PHEL ZHING RGYAS PAR BSAMS, MJUG CHOG RNAMS SNGAR BZHIN
NO,, ` ,,BZHI PA ` RJE BTZUN MA GTZUG TOR RNAM BAR RGYAL MA'I
SGRUB THABS NI, MDUN GYI NAM MKHAR PADMA SER PO DANG, ZLA BA'I
STENG DU T'Am YIG

DMAR SER, DE LAS 'OD ZER 'PHROS, DON GNYIS BYAS, TSUR 'DUS YONGS
SU GYUR PA LAS ` RJE BTZUN MA SGROL MA GTZUG TOR RNAM PAR RGYAL
MA SKU MDOG GSER GYI MDOG CAN, ZHAL GCIG PHYAG BZHI MA, PHYAG
DANG PO GNYIS

KYIS MCHOG SBYIN DANG BANDHA BDUD RTZIS GANG BA, 'OG MA GNYIS
KYIS 'PHRENG BA DANG DBYUG BA 'DZIN PA, DBU SKRA RAL PA'I THOR
TSUGS CAN, RGYAN DANG NA BZA' SOGS SNGAR DANG 'DRA BA LA ZHABS
SEMS DPA'I SKYIL KRUNG GIS

BZHUGS PA, DBANG BSKUR RGYAS 'DEBS, MCHOD PA SOGS SNGAR BZHIN
LA, BSTOD PA NI, PHYAG 'TSAL DE BZHIN GSHEGS PA'I GTZUG TOR,
,MTHA' YAS RNAM PAR RGYAL BAR SPYOD MA, ,MA LUS PHA ROL PHYIN PA
THOB

PA'I; ;RGYAL BA'I SRAS KYIS SHIN TU BSTEN MA, ,ZHES PAS BSTOD,
BZLAS PA'I SKABS T'Am YIG GI MTHAR, AOm T'A RE TUTT'A RE TU TT'A
RU A'A YU: DZNY'A NA PUshtIm KU RU SV'AH'A, ZHES PA'I SNGAGS
'PHRENG LAS 'OD ZER DMAR SER LCAGS KYU LTA

BU 'PHROS PAS 'KHOR 'DAS KYI BCUD THAMS CAD KYI SKRAG MDANGS
DANG GZI BRJID THAMS CAD DANG, KHYAD PAR DU TSE'I RIG 'DZIN
BRNYES PA THAMS CAD KYI TSE DANG YE SHES THAMS CAD TSE'I BDUD
RTZI DMAR SER GYI RNAM PAR BKUG ,BCOM LDAN

@14A *, ,'DAS MA'I SKU DANG PHYAG GI THOD PA'I NANG GI BDUD
RTZI LA THIM, DE LAS KYANG BDUD RTZI'I RGYUN BABS, RANG BZHIN
GYI TSANGS BUG NAS ZHUGS, LUS KYI NANG THAMS CAD GANG DUS DANG
DUS MIN GYI 'CHI BA'I 'JIG

PA THAMS CAD BSAL, 'CHI MED TSE'I DNGOS GRUB THOB PAR BSAM STE
SNGAGS 'BUM PHRAG BZLAS NA TSE LO BRGYU 'PHEL BAR 'GYUR RO,
,MJUG CHOG SNGAR BZHIN NO,, ` ,,LNGA PA H'Um SGRA SGROG PA'I
SGROL MA'I SGRUB

THABS NI, SNGON 'GRO'I RIM PA SNGAR LTAR LA, MDUN GYI NAM MKHAR
PADMA DANG ZLA BA'I GDAN LA T'Am LAS PADMA TAm GYIS MTSAN PA, DE
LAS 'OD ZER 'PHROS, DON GNYIS BYAS, TSUR 'DUS YONGS SU GYUR PA
LAS, ` RJE BTZUN

MA H'Um SGRA SGROG MA SKU MDOG SER MO, ZHAL GCIG PHYAG GNYIS MA,
G-YAS MCHOG SBYIN DANG G-YON PADMA SER PO BSNAMS PA, RAL PA'I
THOR TSUGS SOGS SNGAR BZHIN LA, ZHABS RDO RJE SKYIL KRUNG GIS
BZHUGS PA,

RIGS BDAG 'OD DPAG MED, PHYI NANG GI MCHOD PAS MCHOD NAS, BSTOD
PA NI, PHYAG 'TSAL TUTT'A RA H'Um YI GES, ,'DOD DANG PHYOGS DANG
NAM MKHA' GANG MA, ,'JIG RTEN BDUN PO ZHABS KYIS MNAN TE, ,LUS
PA MED

PAR 'GUGS PAR NUS MA, ZHES PAS BSTOD, BZLAS BYA'I SNGAGS NI, AOm
T'A RE TUTT'A RE TU RE CHE GE MO A'A KARsh'A YA HR'I: SV'AH'A,
DMIGS PA NI, SNGAGS 'PHRENG LAS 'OD ZER LCAGS KYU DANG, ZHAGS PA
DANG, LCAGS SGROG

@14B LTA BU MTHA' YAS PA SPROS, BSGRUB BYA'I MGRIN PA NAS ZHAGS
PAS BCINGS, SKYE GNAS NAS LCAGS KYUS PHUG PA'I BDAG NYID LA
CHAGS PA'I DBANG GI YID MYOS MGO 'KHOR TE RANG DBANG MED PAR
RANG GI DRUNG DU DRANGS PAR

BSAM NA BSGRUB BYA'I SBYI DANG, KHYAD PAR PHYAG RGYA DBANG DU
'GYUR TE, ,MJUG CHOG GONG BZHIN NO,, ` ,,DRUG PA 'JIG RTEN GSUM
RGYAL MA'I SGRUB THABS NI, SNGON 'GRO'I RIM PA SNGAR BZHIN LA,
MDUN GYI NAM

MKHAR PADMA DANG NYI MA'I GDAN LA T'Am YIG DMAR PO, DE LAS 'OD
ZER 'PHROS, DON GNYIS BYAS, TSUR 'DUS YONGS SU GYUR PA LAS ` RJE
BTZUN MA 'JIG RTEN GSUM LAS RNAM PAR RGYAL MA, SKU MDOG DMAR MO,
ZHAL

GCIG PHYAG BZHI MA, CUNG ZAD KHROS PA PHYAG DANG PO GNYIS KYIS
RDO RJE DANG SDIGS MDZUB MDZAD PA, 'OG MA GNYIS KYIS RAL GRI
DANG ZHAGS PA 'DZIN PA, DBU SKRA DANG SMIN MA CUNG ZAD 'DZINGS
PA, RGYAN DANG NA BZA' SOGS SNGAR

BZHIN LA SEMS DPA'I SKYIL KRUNG GIS BZHUGS PA, RIGS BDAG 'OD
DPAG MED, PHYI NANG GI MCHOD PAS MCHOD, BSTOD PA NI, PHYAG 'TSAL
BRGYA BYIN ME LHA TSANGS PA, ,RLUNG LHA SNA TSOGS DBANG PHYUG
MCHOD MA, ,'BYUNG PO

RO LANGS DRI ZA RNAMS DANG, ,GNOD SBYIN TSOGS KYIS MDUN NAS
BSTOD MA, ,ZHES PAS BSTOD, THUGS KA'I T'Am YIG GI MTHAR, AOm T'A
RE TUTT'A RE TU RE SARBA BIGHN'ANA SHA TRUm AU TZA TRA YA
SV'AH'A, DMIGS PA NI SNGAGS 'PHRENG LAS 'OD

@15A *, ,ZER DRAG LA RTZUB PA ME'I TSA TSA LTA BU DPAG TU MED
PA SPROS, GDON BGEGS LA SOGS PA GNOD PA THAMS CAD ZHO BA THUL TE
BSREGS PA'AM, YANG NA GNOD BYED GANG YIN RLUNG GI DKYIL 'KHOR LA
GNAS

PA'I RNGA MONG SPROS PA LA BSKYON TE RGYA MTSO'I PHA 'GRAM DU
BSKRAD PAR BSAMS, MJUG CHOG SNGAR BZHIN NO,, ` ,,BDUN PA ` RJE
BTZUN MA RGOL BA 'JOMS MA'I SGRUB THABS NI, SNGON 'GRO'I RIM PA
SNGAR BZHIN LA, MDUN

GYI NAM MKHAR PADMA SER PO DANG NYI MA'I GDAN LA T'Am YIG DE LAS
'OD ZER 'PHROS, DON GNYIS BYAS, TSUR 'DUS YONGS SU GYUR BA LAS,
` RJE BTZUN MA RGOL BA 'JOMS MA SKU MDOG NAG MO, ZHAL GCIG PHYAG
BZHI MA,

PHYAG DANG PO GNYIS KYIS 'KHOR LO DANG SKYE GNAS KYI STENG DU
ZHAGS PA 'DZIN PA, 'OG MA GNYIS KYIS RAL GRI DANG SDIGS MDZUB
MDZAD PA, KHRO GNYER CUNG ZAD BSDUS SHING, DBU SKRA GYEN DU
BRDZES SHING SBRUL DANG COD PHAN SOGS

RIN PO CHE'I RGYAN GYIS BRGYAN PA, DAR SER PO'I NA BZA' GSOL BA,
ZHABS G-YON BRKYANGS PA'I STABS KYIS BZHUGS PA, GNAS GSUM BYIN
RLABS, YE SHES PA SPYAN 'DREN, RIGS BDAG GI RGYAS 'DEBS, MCHOD

BCAS GONG LTAR LA, BSTOD PA NI, PHYAG 'TSAL TRAtA CES BYA DANG
PHAt KYIS, ,PHA ROL 'KHRUL 'KHOR RAB TU 'JOMS MA, ,G-YAS BSKUMS
G-YON BRKYANGS ZHABS KYIS MNAN TE, ,MA 'BAR 'KHRUG PA SHIN TU
'BAR MA, ,ZHES PAS

@15B BSTOD, BZLAS PA NI, RJE BTZUN MA'I THUGS KAR NYI GDAN LA,
AOm T'A RE TUTT'A RE TU RE RBOD GZER SARBA BZLOG BHYO SV'AH'A,
ZHES BZLA ZHING, DMIGS PA NI, THUGS KA'I SNGAGS 'PHRENG LAS DRAG
PO'I 'OD ZER PHYOGS BCUR 'PHROS

PAS PHA ROL GYI NGAN SNGAGS MNAN GTAD, BYANG KHA, RBOD GTONG
THAMS CAD KYI NUS PA RNAMS NYAMS PAR BYAS, SLAR YANG 'OD ZER GYI
TSOGS SPROS PAS SGRUB PA PO RANG NYID LA 'OD ZER GYI GUR PHUB
PA'I PHYIN CHAD BYAD KHA

RBOD GTONG SOGS KYIS GLAGS BLTA MI NUS PAR BSAM, MJUG CHOG SNGA
MA BZHIN NO,, ` ,,BRGYAD PA ` RJE BTZUN MA DBANG MCHOG STER MA'I
SGRUB THABS NI, SNGON 'GRO'I RIM PA GONG BZHIN LA, MDUN GYI NAM

MKHAR PADMA DMAR PO DANG ZLA BA'I DKYIL 'KHOR GYI STENG DU T'Am
YIG SER PO DE LAS 'OD ZER 'PHROS, DON GNYIS BYAS, TSUR 'DUS
YONGS SU GYUR PA LAS, RJE BTZUN MA DBANG MCHOG STER MA SKU MDOG
SER MO, ZHAL GCIG

PHYAG BZHI MA, PHYAG DANG PO GNYIS KYIS MYA NGAN MED PA'I SHING
GI YAL GA DANG PADMA, 'OG MA GNYIS KYIS NOR BU DANG BCAS PA'I
MCHOG SBYIN DANG BUM PA BSNAMS PA, DBU SKRA GYEN DU BRDZES PA,
RIN PO CHE'I RGYAN DANG DAR

BZANG PO'I NA BZA' GSOL BA, 'OD KYI PHUNG PO'I DBUS NA SKYIL
KRUNG PHYED PAS CHU SRIN GYI STENG DU BZHUGS PA, GNAS GSUM BYIN
RLABS, YE SHES PA DGUG GZHUG ,DBANG BSKUR RGYAS GDAB, MCHOD PA
BCAS GONG

@16A *, ,BZHIN LA, BSTOD PA NI, PHYAG 'TSAL TU RE 'JIGS PA CHEN
MO, ,BDUD KYI DPA' BO RNAM PAR 'JOMS MA, ,CHU SKYES ZHAL NI KHRO
GNYER LDAN MDZAD, ,DGRA BO THAMS CAD MA LUS GSOD MA, ,ZHES PAS

BSTOD, BZLAS PA NI, RJE BTZUN MA'I THUGS KAR ZLA BA'I DKYIL
'KHOR GYI STENG DU, AOm T'A RE TUTT'A RE TU RE GNOD BYED DGRA
BGEGS SARBA M'A RA YA PHAt: DMIGS PA NI, SNGAGS 'PHRED LAS 'OD
ZER 'PHROS PA'I SNE LA MTSON

CHA MED DPUNG SRIN PO'I TSOGS DPAG TU MED PA SPROS PAS DGRA BO
DMIGS PAS LA YOD NA DE'I SNYING DKAR NAG GI MTSAMS NA SROG GI
NGO BO MAR ME LTA BU YOD PA NAG THUG GYIS BSAD, SHA KHRAG RUS PA
TSOGS SU ROL PAR

BSAMS, MJUG CHOG SNGAR LTAR RO,, ` ,,DGU PA ` RJE BTZUN BTZUM MA
MCHOG STZOL MA'I SGRUB THABS NI, MDUN GYI NAM MKHAR PADMA DMAR
PO DANG ZLA BA'I GDAN LA T'Am YIG DMAR PO DE LAS 'OD ZER 'PHROS
,DON

GNYIS BYAS, TSUR 'DUS YONGS SU GYUR PA LAS, RJE BTZUN MA MCHOG
STZOL SGROL MA SKU MDOG DMAR MO ZHAL GCIG PHYAG BZHI MA, DANG PO
GNYIS KYIS RDOR DRIL SPYI BOR BSNOL TE 'DZIN CING, G-YAS 'OG MA
GAR STABS DANG

G-YON 'OG MA MCHOG SBYIN GYI PHYAG RGYAS MYA NGAN MED PA'I
SHING GI YAL GA 'DZIN PA, DBU SKRA RAL PA'I THOR TSUGS DANG,
RGYAN NA BZA' SOGS SNGAR BZHIN LA ZHABS GNYIS BGRAD PA'I STABS
KYIS BZHUGS PA, SGO GSUM BYIN

@16B RLABS YE SHES PA DGUG GZHUG ,DBANG BSKUR RGYAS BTAB, PHYI
NANG GI MCHOD PA SOGS SNGAR BZHIN LA, BSTOD PA NI, PHYAG 'TSAL
DKON MCHOG GSUM MTSON PHYAG RGYA'I, ,SOR MOS THUGS KAR RNAM PAR
BRGYAN MA, ,MA LUS

PHYOGS KYI 'KHOR LOS BRGYAN PA'I, ,RANG GI 'OD KYI TSOGS RNAMS
'KHRUG MA, ,ZHES PAS BSTOD, BZLAS PA NI, SGROL MA'I THUGS KAR
ZLA GDAN LA, AOm T'A RE TUTT'A RE TU RE CHE GE MO LA GNOD PA
SARBA RAKshA SV'A H'A, ZHES BZLA BA'I SKABS

SU DMIGS PA NI, SNGAGS 'PHRENG LAS 'OD ZER DKAR PO SPROS PA'I
RTZE MOR GANG LA GANG 'TSAMS PA'I THABS TSUL SNA TSOGS PAS TSE
'DIR LUS SEMS SDUG BSNGAL BAR BYED PA'I 'JIG PA CHEN PO BRGYAD
LA SOGS PA 'JIG PA

THAMS CAD LAS SKYOB PAR BSAM, YANG SNGAGS 'PHRENG LAS BDUD RTZI
DKAR PO'I RGYUN BABS RANG GI SPYI BO NAS ZHUGS, SDIG SGRIB THAMS
CAD SBYANGS TE PHYI MA PHAN CHAD KYI 'JIG PA THAMS CAD LAS SKYOB
PAR BSAMS, MJUG

GI BYA BA RNAMS SNGAR BZHIN NO,, ` ,,BCU PA ` RJE BTZUN MA MYA
NGAN SEL BA'I SGROL MA'I SGRUB THABS NI, MDUN GYI NAM MKHAR
PADMA DMAR PO DANG NYI MA'I DKYIL 'KHOR GYI STENG DU T'Am YIG
DMAR PO DE LAS 'OD ZER 'PHROS, DON GNYIS

BYAS, TSUR 'DUS YONGS SU GYUR PA LAS, RJE BTZUN MA MYA NGAN SEL
MA SKU MDOG DMAR MO, ZHAL GCIG PHYAG BZHI MA, PHYAG DANG PO
GNYIS KYIS SPYI BOR THAL MO SBYAR BA, 'OG MA GNYIS RAL GRI DANG,
MYA NGAN MED PA'I SHING GI

@17A *, ,YAL GA 'DZIN PA, DBU SKRA RAL PA'I THOR TSUGS DANG
RGYAN NA BZA' DANG, SGO GSUM BYIN RLABS NAS MCHOD PA'I BAR SNGAR
BZHIN LA, BSTOD PA NI, PHYAG 'TSAL RAB TU DGA' BA BRJID PA'I,
,DBU BRGYAN

'OD KYI 'PHRENG BA SPEL MA, ,BZHAD PAR BZHAD TUTT'A RA YIS,
,BDUD DANG 'JIG RTEN DBANG DU MDZAD MA, ,ZHES PAS BSTOD, BZLAS
BA NI, ,SGROL MA'I THUGS KAR ZLA GDAN LA T'Am YIG GI MTHAR, AOm
T'A RE TUTT'A RE TU RE SARBA P'A PAm

M'A RA YA H'Um PHAt: CES BZLA SKABS DMIGS PA NI, SNGAGS 'PHRENG
LAS 'OD ZER DMAR SMUG GI TSOGS SPROS PAS BDUD DANG MU STEGS
DANG, 'JIG RTEN KHAMS KYI SEMS CAN THAMS CAD KYI BSAM SBYOR NGAN
PA MTHA' DAG

GI SDIG SGRIB THAMS CAD SBYANGS, BDAG NYID LA DGA' BA DANG GUS
PA'I SGO NAS DBANG DU GYUR BAR BSAMS, MJUG GI BYA BA RNAM SNGAR
BZHIN NO,, ` ,,BCU GCIG PA PHONG PA SEL BA'I SGROL MA'I SGRUB
THABS NI,

MDUN GYI NAM MKHAR PADMA DANG NYI MA'I STENG DU T'Am YIG NAG PO,
DE LAS 'OD ZER 'PHROS, DON GNYIS BYAS, TSUR 'DUS YONGS SU 'GYUR
PA LAS ` RJE BTZUN MA PHONGS PA SEL BAR MDZAD MA SKU MDOG MUN
PA'I MDOG CAN

ZHAL GCIG PHYAG GNYIS MA, PHYAG G-YAS KYIS LCAGS KYUS PHYOGS
MTSAMS BRGYAD NAS GZA' BRGYAD 'GUGS PAR MDZAD CING, G-YON
PHONGS PA SEL BA'I LCAGS KYU ZHAGS PA DANG BCAS PA BSNAMS PA,
CUNG ZAD

@17B KHROS SHING, DBU SKRA GYEN DU BRDZES PA, RIN PO CHE'I
RGYAN NA BZA' SOGS SNGAR BZHIN LA ` ZHABS G-YAS BRKYANGS PA'I
ROL PA'I STABS KYIS BZHUGS PA, SGO GSUM BYIN RLABS NAS MCHOD
PA'I BAR GONG BZHIN LA, BSTOD PA NI,

PHYAG 'TSAL SA GZHI SKYONG BA'I TSOGS RNAMS, ,THAMS CAD 'GUGS
PAR NUS PA NYID MA, ,KHRO GNYER G-YO BA'I YI GE H'Um GIS,
,PHONGS BA THAMS CAD RNAM PAR SGROL MA, ,ZHES PAS BSTOD, BZLAS
PA NI, RJE BTZUN MA'I THUGS KAR

T'Am YIG GI MTHAR, AOm DZA MBHI NI MO HI SV'A H'A, ZHES BZLA
BA'I TSE, SNGAGS 'PHRENG LAS 'OD ZER DMAR PO LCAGS KYU LTA BU
PHYOGS BCUR SPROS PAS 'JIG RTEN KHAMS KYI LHA MI KLU LA SOGS PA
SKYE RGYU THAMS CAD DANG, NOR LONGS SPYOD,

GSER DNGUL, RIN PO CHE DBYiG LA SOGS PA DANG, 'BRU BANG MDZOD,
RKANG 'GRO LA SOGS PA'I PHUN TSOGS THAMS CAD RANG DBANG MED PAR
DBANG DU BSDUS, RANG GI YUL KHYIM PAR MDZOD SOGS GANG BAS DBUL
PHONGS KYI SDUG BSNGAL ZHI

BAR BSAMS, MJUG GI BYA BA SNGAR BZHIN NO,, ` ,,BCU GNYIS PAS
BKRA SHIS 'BYUNG BA'I SGROL MA'I SGRUB THABS NI, MDUN GYI NAM
MKHAR SNA TSOGS PAD ZLA'I GDAN LA T'Am YIG SER PO DA LAS 'OD ZER
'PHROS,

DON GNYIS BYAS, TSUR 'DUS YONGS SU GYUR PA LAS ` RJE BTZUN MA
BKRA SHIS 'BYUNG BA'I SGROL MA SKU MDOG GSER GYI MDOG CAN, ZHAL
GCIG PHYAG BRGYAD MA, G-YAS DANG POS RTZE GSUM DANG, G-YON
DANG POS NOR BU RIN PO CHE

@18A *, ,THUGS KAR 'DZIN PA, GNYIS PA GNYIS KYIS LCAGS KYU RE,
GSUM PA GNYIS KYIS RDO RJE DANG DBYUG PA, BZHI PA GNYIS KYIS RAL
GRI DANG BUM PA BSNAMS PA, DBU SKRA RAL PA'I THOR TSUGS CAN,
RGYAN NA

BZA' GONG DANG 'DRA BA LA ZHABS RDO RJE SKYIL KRUNG GIS BZHUGS
PA, SGO GSUM BYIN RLABS NAS MCHOD PA'I BAR GONG BZHIN LA, BSTONG
PA NI, PHYAG 'TSAL ZLA BA'I RTZE MOS DBU RGYAN, ,BRGYAN PA THAMS
CAD SHIN TU 'BAR MA, ,

RAL PA'I KHROD NA 'OD DPAG MED LAS, ,RTAG PAR SHIN TU 'OD NI
MDZAD MA, ,ZHES PAS BSTOD, BZLAS PA NI, SGROL MA'I THUGS KAR
T'Am YIG GI MTHAR, AOm MNGGA LA PUshtIm KU RU SV'A H'A, ZHES
BZLA SKABS SNGAGS 'PHRENG LAS

'OD ZER GSER BTZO MA LTA BU SPROS, 'JIG RTEN DANG 'JIG RTEN LAS
'DAS PA'I PHUN TSOGS THAMS CAD BKRA SHIS RTAGS BRGYAD DANG RGYAL
SRID SNA BDUN LA SOGS PA'I RNAM PAR SPYAN DRANGS TE, BDAG NYID
LA THIM PAS BKRA SHIS

BDE LEGS KYIS KHYAB PAR BSAMS, MJUG GI BYA BA SNGAR BZHIN NO,, `
,,BCU GSUM PA SMIN BYED SGROL MA'I SGRUB THABS NI, MDUN GYI NAM
MKHAR PADMA DMAR PO DANG NYI MA'I DKYIL 'KHOR GYI STENG DU T'Am
YIG DMAR

PO DE LAS 'OD ZER 'PHRAS, DON GNYIS BYAS, TSUR 'DUS YONGS SU
GYUR PA LAS, SMIN BYED SGROL MA SKU MDOG DMAR MO, ZHAL GCIG
PHYAG BZHI MA, PHYAG DANG PO GNYIS KYIS RAL GRI DANG 'KHOR LO,
'OG MA GNYIS

@18B KYIS MNGA' DANG GZHU BSNAMS PA, SMIN MA DANG MCHU GYEN DU
PHYOGS BA DBU SKRA GYEN DU BRDZES PA, GDAN NA BZA' SOGS SNGAR
BZHIN LA, ZHABS G-YAS BRKYANGS G-YON BSKUMS PA'I STABS KYIS
BZHUGS PA, SGO GSUM BYIN RLABS

NAS MCHOD PA'I BAR GONG BZHIN LA, BSTOD PA NI, PHYAG 'TSAL BSKAL
PA THA MA'I ME LTAR, ,'BAR BA'I 'PHRENG BA'I DBUS NA GNAS MA,
,G-YAS BRKYANGS G-YON BSKUMS KUN NAS BSKOR DGA', ,DGRA YI
DBUNG NI RNAM PAR 'JOMS MA, ,

ZHES PAS BSTOD, BZLAS PA NI, RJE BTZUN MA'I THUGS KAR, AOm SVATA
BHAS MI KU RUS SV'AH'A, SNGAGS 'PHRENG SA BON DANG BCAS PA LAS
'OD ZER RDO RJE'I RANG BZHIN DPAG TU MED PA BYUNG BAS BDAG DANG
BSGRUB BYA GANG YIN LA RDO RJE RVA BA'I GUR

PHUB PAS BAR CHOD GANG GIS KYANG MI TSUGS PAR BSAMS, MJUG GI BYA
BA RNAMS SNGAR BZHIN NO,, ` ,,BCU BZHI PA KHRO GNYER CAN MA'I
SGRUB THABS NI, MDUN GYI NAM MKHAR PADMA DANG NYI MA'I DKYIL
'KHOR GYI DBUS SU TA'm

YIG NAG PO, DE LAS 'OD ZER 'PHROS, DON GNYIS BYAS, TSUR 'DUS
YONGS SU GYUR PA LAS, ` RJE BTZUN MA KHRO GNYER CAN MA SKU MDOG
NAG MO, NAG DKAR DMAR BA'I ZHAL GSUM PHYAG DRUG GI PHYAG DANG PO
GNYIS KYIS RAL GRI DANG

THOD PA, GNYIS PA GNYIS KYIS LCAGS KYU DANG ZHAGS PA, GSUM PA
GNYIS KYIS DBYUG PA DANG TSANGS MGO BSNAMS PA, ZHAL RE RE YANG
SBYAN GSUM PA KHRO GNYER DANG LDAN PA, MI'I RGYU MA ZHAL DU GSOL
BA, SMIN MA DANG DBU SKRA

@19A *, ,KHAM SER GYEN DU BRDZES PA, THOD PA LNGA'I DBU RGYAN
DANG, LNGA BCU'I NGO SHAL CAN, STAG GI PAGS PA'I SHAM THABS DANG
SPRUL GYIS BRGYAN PA PHYOGS MTSAMS BZHIR MYU GU 'DZIN PA, ZHABS
G-YAS BRKYANG

BA'I GAR STABS KYIS YI DVAGS MTHU BO CHE MNAN NAS ME DPUNG GIS
DBUS NA BZHUGS PA, SGO GSUM BYIN RLABS NAS, MCHOD PA'I BAR GONG
BZHIN LA, BSTOD PA NI, PHYAG 'TSAL SA GZHI'I NGOS LA PHYAG GI
,MTHIL GYIS

BSNUN CING ZHABS KYIS BRDUNG MA, ,KHRO GNYER SPYAN MDZAD YI GE
H'Um GIS, ,RIM PA BDUN PO RNAMS NI 'GEMS MA, ,ZHES PAS BSTOD,
RJE BTZUN MA'I THUGS KAR T'Am YIG GI MTHAR, AOm BADZRA T'A RE
BADZRA MH'A PA TA AA SMI KU RU SV'AH'A,

ZHES BZLA SKABS, SNGAGS 'PHRENG SA BON DANG BCAS PA LAS 'OD ZER
DRAG LA RTZUB PA ME DPUNG DANG, GNAM LCAGS KYI THOG DANG, MNGA'
MDUNG RAL GRI LA SOGS PA MTSON CHA'I TSOGS DPAG TU MED PA SPROS
PAS DGRA BGEGS

BYAD MA THAMS CAD CHER BCAD PAR BSAMS, MJUG MCHOG SNGAR BZHIN
NO,, `,,BCO LNGA PA LA RJE BRTZUN MA ZHI BA CHEN MO'I SGRUB
THABS NI, MDUN GYI NAM MKHAR PAD ZLA'I STENG DU T'Am YIG DKAR PO
DE LAS 'OD ZER 'PHROS,

DON GNYIS BYAS, TSUR 'DUS YONGS SU GYUR PA LAS, RJE BTZUN MA
SGROL MA ZHI BA CHEN MO SKU MDOG DKAR MO, ZHAL GCIG PHYAG DRUG
NAM, G-YAS DANG POS 'PHRENG BA THUGS KAR BSNAMS SHING, G-YON
DANG POS PADMA 'DZIN

@19B PA; BAR MA GNYIS KYIS MCHOG SBYIN DANG RIL BA SPYI BLUGS,
,'OG MA GNYIS KYIS DBYUG PA DANG PU TI BSNAMS PA, DBU SKRA RAL
PA'I THOR TSUGS CAN, RIN PO CHE'I DBU RGYAN LA SOGS PA RGYAN
BRGYAD KYIS BRGYAN PA, DAR BZANG PO'I

STOD G-YOGS DANG SMAD G-YOGS BSNAMS PA, SKU LAS SKYES PA'I 'OD
KYI PHUNG PO'I DBUS NA ZHABS RDO RJE SKYIL KRUNG GIS BZHUGS PA,
SGO GSUM BYIN RLABS NAS MCHOD PA'I BAR GONG BZHIN LA, BSTOD PA
NI, PHYAG 'CHAL

BDE MA DGE BA ZHI MA, ,MYA NGAN 'DAS ZHI SPYOD YUL NYID MA,
,SV'AH'A AOm DANG YANG DAG LDAN PAS, ,SDIG PA CHEN PO 'JOMS PA
NYID MA, ,CES PAS BSTOD, RJE BTZUN MA'I THUGS KAR SA BON GYI
MTHAR, AOm TU RE SARBA P'A PAm PRA SHA

MA NA YE SV'AH'A, ZHES BZLA SKABS, SNGAGS 'PHRENG SA BON DANG
BCAS PA LAS 'OD ZER 'PHROS, LHA MO DKAR MO BUM PA DKAR PO BDUD
RTZI DKAR POS GANG BA BSNAMS PA RNAMS KYIS BDAG DANG BSGRUB BYA
ZLA BA'I DKYIL 'KHOR LA

GNAS PA LA KHRUS GSOL BAS SDIG SGRIB DANG NAD GDON THAMS CAD
SBYANGS, LUS SHEL LTAR DAG PAR BSAMS, MJUG GI BYA BA RNAMS GONG
BZHIN NO,, ` ,,BCU DRUG PA CHAGS 'JOMS SGROL MA'I SGRUB THABS

NI; MDUN GYI NAM MKHAR PAD NYI'I DKYIL 'KHOR GYI STED DU, T'Am
YIG DMAR PO DE LAS 'OD ZER 'PHROS, DON GNYIS BYAS, TSUR 'DUS
YONGS SU GYUR PA LAS ` RJE BTZUN MA CHAGS 'JOMS SGROL MA SKU
MDOG DMAR

@20A *, ,MO; ZHAL GCIG PHYAG GNYIS MA, G-YAS THUGS KAR RTZE
GSUM DANG, G-YON MYA NGAN MED PA'I SHING GI 'BRAS BU 'DZIN PA,
DBU SKRA PHYED BCINGS SU BYAS PA'I LHAG MA BSIL BUR BABS PAS SKU

STOD KHEBS PA, RIN PO CHE'I DBU RGYAN, SNYAN RGYAN, MGU LA
RGYAN, PHYAG GDUB, ZHABS GDUB SOGS RIN PO CHE'I RGYAN DANG DAR
GYI NA BZAS KLUBS PA 'OD KYI PHUNG PO'I DBUS NA ZHABS SEMS DPA'I
SKYIL KRUNG GIS

BZHUGS PA, SGO GSUM BYIN RLABS NAS MCHOD PA'I BAR GONG BZHIN LA,
BSTOD PA NI, PHYAG 'TSAL KUN NAS BSKOR RAB DGA' BA'I, ,DGRA YI
LUS NI RAB TU 'GEMS MA, ,YI GE BCU PA'I NGAG NI BKOD PA'I, ,RIG
PA

H'Um LAS SGROL MA NYID MA, ,ZHES PAS BSTOD, RJE BTZUN MA'I THUGS
KAR, AOm TU RE SARBA DHARMA PRADZNY'A PRA TI P'A RI SHO DHA NI
SV'AH'A, CES BZLA SKABS SNGAGS 'PHRENG SA BON DANG BCAS PA LAS
'OD ZER NYI MA SHAR KHA'I MDOG LTA BU

DPAG TU MED PA SPROS PAS GSANG SNGAGS DANG RIG SNGAGS THAMS CAD
KYI NUS MTHU DANG, TSUNGS PA DANG, BRGYA BYIN DANG, GNAS LNGA
RIG PA'I PAndI TA RNAMS KYI SHES RAB DANG, SANGS RGYAS DANG
BYANG CHUB SEMS DPA'

THAMS CAD KYI MKHYEN RAB THAMS CAD 'OD ZER GYI RNAM PAR SPYAN
DRANGS, BDAG NYID LA THIM PAS THOS BSAM SGOM PA'I SHES RAB DANG,
LUNG RTOGS KYI YON TAN THAMS CAD RGYAS PAR BSAMS, MJUG GI BYA BA
RNAMS

@20B GONG BZHIN NO,, ` ,,BCU BDUN PA BDE SGRUB SGROL MA'I SGRUB
THABS NI, MDUN GYI NAM MKHAR PAD NYI'I STENG DU T'Am YIG DMAR
SER DE LAS 'OD ZER 'PHROS, DON GNYIS BYAS, TSUR 'DUS YONGS SU
GYUR PA LAS ` RJE

BTZUN MA BDE BA SBYIN MA SKU MDOG DMAR SER, ZHAL GCIG PHYAG
GNYIS KYIS THUGS KAR ZLA BA'I DKYIL 'KHOR BSNAMS PA, DBU SKRA
PHYED BCINGS SU BYAS PA, RIN PO CHE'I RGYAN DANG DAR GYI NA BZAS
KLUBS PA, SEMS DPA'I

SKYIL KRUNG GIS 'OD KYI PHUNG PO'I DBUS NA BZHUGS PA, SGO GSUM
BYIN RLABS NAS MCHOD PA'I BAR GONG BZHIN LA, BSTOD PA NI, PHYAG
'TSAL TU RE'I ZHABS NI BRDABS PAS ,H'Um GI RNAM PA'I SA BON NYID
MA, ,RI RAB MAnDHA RA DANG

'BIGS BYED, ,'JIG RTEN GSUM RNAMS G-YO BA NYID MA, ,ZHES PAS
BSTOD, BZLAS PA NI, RJE BTZUN MA'I THUGS KAR SA BON GYI MTHAR,
AOm TU RE CHE GE MO SARBA STAMBHA NI T'A RE SV'AH'A, ZHES BZLA
SKABS, SNGAGS 'PHRENG SA BON

DANG BCAS PA LAS 'OD ZER 'PHROS PA'I SNE LA LCAGS SGROG ,ZHAGS
PA, PHUR BU, RDO RJE RI RAB LA SOGS PA DPAG TU MED PA SGROS,
LCAGS SGROG DANG ZHAGS PAS DGRA DANG, CHOM RKUN THAMS CAD
BCINGS, PHA ROL GYI NGAN SNGAGS

THAMS CAD PHUR BUS GDAB, RIM PA DGU'I SA 'OG TU DOR, RDO RJE RI
RAB KYIS MNAN PAR BSAMS, MJUG GI BYA BA SNGAR BZHIN NO,, ` ,,BCO
BRGYAD PA DUG SEL SGROL MA'I SGRUB THABS NI, MDUN GYI NAM MKHAR

@21A *, ,BAD ZLA'I STER DU T'Am YIG DKAR PO DE LAS 'OD ZER
'PHROS, DON GNYIS BYAS, TSUR 'DUS YONGS SU GYUR PA LAS ^ RJE
BTZUN MA DUG SEL SGROL MA SKU MDOG STON KA'I ZLA BA LTAR DKAR
BA, ZHAL GCIG

PHYAG BZHI'I DANG PO GNYIS SPYI BOR BSNOL BAS LCAGS KYU 'DZIN
PA, 'OG MA GNYIS KYIS MCHOG SBYIN DANG BCAS PA'I ZLA BA'I DKYIL
'KHOR DANG, AUTPA LA'I STENG DU GLEGS BAM GYI MTSAN PA 'DZIN PA,
DBU SKRA RAL PA'I

THOR TSUGS CAN, RIN PO CHE'I DBU RGYAN, SNYAN RGYAN, MGUL RGYAN,
PHYAG GDUB, ZHABS GDUB SOGS RIN PO CHE'I RGYAN GYIS BRGYAN PA
DANG NGAR SNA TSOGS KYI NA BZA' CAN, 'OD KYI DKYIL 'KHOR GYI
DBUS NA, NGANG PA'I STENG DU

SKYIL KRUNG PHYED PAS BZHUGS PA, SGO GSUM BYIN RLABS NAS MCHOD
PA'I BAR SNGAR BZHIN LA, BSTOD PA NI, PHYAG 'TSAL LHA YI MTSO YI
RNAM PA'I, ,RI DVAGS RTAGS CAN PHYAG NA BSNAMS MA, ,T'A RA GNYIS
BRJOD PHAt KYI YI

GES; ;DUG RNAMS MA LUS PA NI SEL MA, ,CES PAS BSTOD, BZLAS PA
NI, RJE BTZUN MA'I THUGS KAR SA BON GYI MTHAR, AOm TU RE SARBA
N'A GA SH'ANTIm KU RU SV'AH'A, ZHES PA'I SNGAGS 'PHRENG BON DANG
BCAS PAS BSKOR BA LAS,

'OD ZER DKAR PO GA BUR GYI RGYUN LTA BU BSIL BA'I RANG BZHIN CAN
DPAG TU MED PA SPROS, RANG DANG BSGRUB BYA'I LUS LA THIM PAS KLU
DANG, SA BDAG GI NAD THAMS CAD SDIG SBRUL DANG SBAL LCONG GI
RNAM PAR BA SPU'I SGO THAMS

@21B CAD NAS PHYIR PHUNG, LUS DVANGS GSAL 'OD KYI RANG BZHIN
CAN DU SONG BAR BSAMS, MJUG GI BYA BA RNAMS SNGAR BZHIN NO,, `
,,BCU DGU PA SDUG BSNGAL SEL BA'I SGROL MA'I SGRUB THABS NI,
MDUN GYI NAM

MKHAR PAD NYI'I DKYIL 'KHOR GYI STENG DU TAm YIG DKAR PO DE LAS
'OD ZER 'PHROS, DON GNYIS BYAS, TSUR 'DUS YONGS SU GYUR PA LAS ^
RJE MA SDUG BSNGAL SEL PA'I SGROL MA SKU MDOG DKAR MO, ZHAL GCIG
PHYAG

GNYIS KYIS THUGS KAR ME THAB BSNAMS PA, DBU SKRA PHYED BCINGS SU
BYAS PA, RIN PO CHE'I RGYAN DANG DAR GYI NA BZA' GSOL BA, 'OD
KYI PHUNG PO'I DBUS NA SEMS DPA'I SKYIL KRUNG GIS BZHUGS PA, SGO
GSUM BYIN RLABS

NAS MCHOD PA'I BAR GONG BZHIN LA, BSTOD PA NI, PHYAG 'TSAL LHA
YI TSOGS RGYAL PO DANG, ,LHA DANG MI 'AM CI YIS BSTEN MA, ,KUN
NAS GO CHA DGA' BA'I BRJID KYIS, ,RTZOD DANG RMI LAM NGAN PA SEL
MA, ,ZHES PAS BSTOD, BZLAS

PA NI ^ RJE BTZUN MA'I THUGS KAR SA BON GYI MTHAR, AOm TU RE MO
TZA NA SV'AH'A, ZHES PA'I BSKOR BA LAS, 'OD ZER DKAR PO'I TSOGS
SPOS PAS PHAN TSUN RTZOD PA DANG, RMI LAM NGAN PA GANG RMI BA DE
DAG LA REG PAS SO

SOR ZHI ZHING, RTZOD PA PO RNAMS BYAMS PA'I SEMS DANG LDAN PA
DANG, MTSAN MA NGAN PA RNAMS DGE MTSAN PHUN SUM TSOGS PAR BSGYUR
BAR BSAMS LA BZLAS PA BYA ZHING, KHYAD PAR RJE BTZUN MA 'DI'I
LTE BAR ZLA

@22A *, ,BA'I DKYIL 'KHOR LA BSGRUB BYA BKOD DE SNGAGS BZLAS NA
BTZON KHANG LAS THAR BAR 'GYUR RO, ,MJUG GI BYA BA RNAMS GONG
BZHIN NO,, ` ,,NYI SHU PA RIMS NAD SEL BA'I SGROL MA'I SGRUB

THABS NI, MDUN GYI NAM MKHAR PAD NYI'I STENG DU T'Am YIG DMAR
SER DE LAS 'OD ZER 'PHROS, DON GNYIS BYAS, TSUR 'DUS YONGS SU
GYUR PA LAS, ^ RJE BTZUN MA RIMS NAD SEL BA'I SGROL MA SKU MDOG

DMAR SER, ZHAL GCIG PHYAG GNYIS MA, PHYAG GNYIS KYIS GSER GYI
BUM PA THUGS KAR PA BSNAMS PA, DBU SKRA RAL PA PHYED BCINGS SU
BYAS PA, RIN PO CHE'I RGYAN DANG DAR GYI NA BZAS KLUBS SHING
ZHABS GNYIS SKYIL

KRUNG GIS BZHUGS PA, SGO GSUM BYIN RLABS NAS MCHOD PA'I BAR GONG
BZHIN LA, BSTOD PA NI, PHYAG 'TSAL NYI MA ZLA BA RGYAS PA'I,
,SPYAN GNYIS PO LA 'OD RAB GSAL MA, ,HA RA GNYIS BRJOD TU TT'A
RA YIS, ,SHIN TU DRAG

PO'I RIMS NAD SEL MA, ,ZHES PAS BSTOD, BZLAS PA NI, RJE BTZUN
MA'I THUGS KAR SA BON GYI MTHAR, AOm TU RE BI SA RA TA SV'A H'A,
ZHES PAS BSKOR PA LAS 'OD ZER 'PHROS PA'I SNE LA ^ RJE BTZUN MA
ZHI KHRO MTHA' YAS BA

SPROS, ZHI BA RNAMS KYI SKU LAS YE SHES KYI BDUD RTZI'I RGYUN
BABS, NAD BDAG RIMS BDAG LA SOGS PA RNAMS TSIMS PAR BYAS, ZHI
BA'I CHOS BSHAD PAS GNOD 'TSE'I BSAM SBYOR DANG BRAL NAS SO SO'I
GNAS SU SONG

@22B PAR BSAMS, KHRO MO RNAMS KYIS ZHI BAS 'DUL BAR MA NUS PA
RNAMS DRAG PO'I LAS KYI TSAR BCAD PAR BSAMS, MJUG GI BYA BA
RNAMS GONG BZHIN NO,, ` ,,NYER GCIG PA RJE BTZUN MA YONGS RDZOGS
SGROL MA'I

SGRUB THABS NI, MDUN GYI NAM MKHAR KHYU MCHOG GI STENG DU PADMA
DANG ZLA BA'I GDAN LA T'Am YIG DKAR PO, DE LAS 'OD ZER 'PHROS,
DON GNYIS BYAS, TSUR 'DUS YONGS SU GYUR PA LAS, RJE BTZUN MA
YONGS RDZOGS SGROL MA SKU

MDOG DKAR MO, ZHAL GCIG PHYAG GNYIS KYIS BGRANG 'PHRENG DANG
RTZE GSUM BSNAMS PA, SPYAN GSUM MA, DBU SKRA RAL PA'I THOR COG
CAN, RIN PO CHE'I RGYAN DANG STAG GI PAGS PA'I SHAM THABS CAN,
RANG 'OD KYIS DKYIL 'KHOR

GYI DBUS SU SKYIL KRUNG PHYED PA'I STABS KYIS BZHUGS PA, SGO
GSUM BYIN RLABS NAS MCHOD PA'I BAR GONG BZHIN LA, BSTOD PA NI,
PHYAG 'TSAL DE NYID GSUM RNAMS BKOD PAS, ,ZHI BA'I MTHU DANG
YANG DAG LDAN MA, ,GDON

DANG RO LANGS GNOD SBYIN TSOGS RNAMS, ,'JOMS PA TU RE RAB MCHOG
NYID MA, ,ZHES PAS BSTOD, BZLAS PA'I SKABS RJE BTZUN MA'I THUGS
KAR SA BON GYI MTHAR, AOm TU RE SA TA PA SV'AH'A, ZHES PA'I
BSKOR BA LAS 'OD

ZER DKAR SER DMAR SNGO BZHI SPROS PAS ZHI RGYAS DBANG DRAG GI
LAS RNAMS 'GRUB PAR BSAMS, MJUG GI BYA BA RNAMS GONG BZHIN LA,
RJE BTZUN MA 'DI DAG GI SGO NAS LAS TSOGS BSGRUB PA LA SNGON DU
YI GE BCU PA 'BRU

@23A *, ,'BUM BZLA DGOS SHING, BDAG BSKYED KYANG SGROL MA KUN
GYI SPRUL GZHI SENG LDENG NAGS SGROL GYI RNAL 'BYOR BSGOM PA'AM
MDUN GYI GSOL BA 'DEBS YUL GYI SGROL MA'I BDAG BSKYED GANG RUNG
BSGOM

PAS CHOG CING, SNGAR BSHAD PA'I LAS TSOGS DE DAG GI NANG NAS
RANG NYID GANG 'DOD PA'I LHA'I RNAL 'BYOR DANG SNGAGS BZLAS PAS
CHOG PA YIN CING, SGROL MA NYER GCIG PO THAMS CAD KYI MNGON
RTOGS DANG SNGAGS RGYUN

GCIG LA BZLA DGOS PA'I NGES PA MED DO,, ,,SMRAS PA, ,SPRIN BRAL
MKHA' LA MRGAD BZHU BLUGS KYI, ,DO MTSAR SNA TSOGS RI MO BKOD PA
BZHIN, ,SMIN LEGS STONG GI MDZES PA 'PHROG BYED PA'I, ,PHYI

NAD 'JIGS LAS SKYOB MDZAD BCOM LDAN MAS, ,'GRO BLO'I MUN PA MA
LUS SEL BA'I THABS, ,GRUB MCHOG NYI MA SBAS PA LA GDAMS PA'I,
,GCIG LHAG BCU PHRAG ZUNG GI GDAMS PA MCHOG ,RGYUD SDE'I MAN DAG
DU

MAS BRGYAN PA 'DI, ,SKAL BZANG DPYOD LDAN RNAL 'BYOR PHO MO YI,
,CI 'DOD 'PHRIN LAS SNA TSOGS RIN PO CHE, ,MA LUS MYUR DU 'GUGS
PA'I LCAGS KYU STE, ,YID LA CI BSAM STER BA'I RIN CHEN YIN,
,'DIR 'BAD

DGE TSOGS MES PO'I RAL KLUNG RGYUN, ,SKAL LDAN YID KYI RDZING
BUR RAB ZHUGS TE, ,DNGOS GRUB CHU SKYES RGYAS PA'I 'DAB BRGYA'I
RTZER, ,SKU GSUM ZE'U 'BRU DKAR POS MDZES GYUR CIG ,CES SOB DPON
NYI MA

@23B SBAS PA'I LUGS KYI SGROL MA NYER GCIG GI SGRUB THABS,
BSKYED RIM LA SLOB TSUL GYI DMIGS BSKOR MDOR BSDUS DANG, BSNYEN
BSGRUB LAS GSUM JI LTAR BYA BA'I TSUL 'DI LTA BU ZHIG DGOS ZHES
GUNG BDE LEGS RDO RJE'I SHOG DGE TSUL MA YE SHES CHOS 'DZIN GYIS

BSKUL BA'I NGOR ^ SH'AKYA'I DGE SLONG BLO BZANG DPAL LDAN BSTAN
PA'I NYI MA PHYOGS LAS RNAM RGYAL GYIS GZIMS CHUNG YID DGA' CHOS
'DZIN DU SBYAR BA'O,, 'DIS KYANG BSTAN PA DANG SEMS CAN LA PHAN
PA RGYA CHEN PO 'BYUNG BAR GYUR CIG, ,

AOm SVASTI, PHAN BDE'I 'BYUNG GNAS RGYAL BSTAN YONGS 'DU'I LJON,
,RAB RGYAS 'GRO KUN THAR MCHOG 'BRAS BZANG LA, ,SPYOD PHYIR BKRA
SHIS LHUN GRUB CHOS GRVA CHER, ,CHOS SBYIN 'DZAD MED DAL 'GRO'I
RGYUN 'DI

SBEL; ;SARBA DZA GA TAm,
