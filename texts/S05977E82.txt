*, ,NA MO GU RU
MANYDZU GHO sh'A YA, DPAL LDAN LHA MO LA

@117A *, ,GTOR 'BUL DKYUS MA LAS CUNG ZAD RGYAS TZAM BYED PAR
'DOD PAS, RANG YI DAM GANG YANG RUNG BA'I NGA RGYAL LA GNAS PAS,
NANG MCHOD, MCHOD GTOR RNAMS BYIN GYIS BRLABS LA, 'DI

LTAR, BHYO: MDUN GYI NAM MKHAR KHRAG ZHAG RGYA MTSO CHE, ,ME
RLUNG DMAR NAG 'KHRUG PA'I KLONG DKYIL DU, ,SPRIN GYI SHUGS
'CHANG DRE'U RKYANG SENG STENG, ,SKU MDOG MTHING NAG 'JIGS RUNG
SRIN MO'I GZUGS, ,

KHROS PA'I ZHAL GDANGS 'BAR BA'I MCHE BA GTZIGS, ,PHYAG GA-YAS
RDO RJES MTSAN PA'I BE CON GYIS, ,GNOD BYED DGRA BGEGS 'BYUNG PO
PHYE MAR 'THAG ,GA-YON PAS GDUG PA'I KHRAG BKANG NAL THOD 'DZIN,
,

BSKAM RLAN MI MGO'I DBU RGYAN DO SHAL 'PHYANG, ,SNYAN GA-YAS
SENG GE GA-YON PA SBRUL GYIS BRGYAN, ,SPYAN GSUM DMAR LDOG BSTAN
DGRA RTZAD NAS GCOD, ,DMAR SER SMA RA SMIN MA DBU SKRA'I TSOGS,
,ME LTAR 'BAR

BA'I GSEB NAS SPRUL STONG 'GYED, ,DAR NAG RE BA GA-YANG GZHIS
STOD GA-YOGS SHING, ,RE LDE STAG LPAGS SHAM THABS SBRUL GYIS
BRGYAN, ,SPYI BOR ZLA BA LTE BAR NYI MAS MDZES, ,DBU LA RMA
BYA'I GDUGS PHUB

YE SHES KYI, ,ME DPUNG RAB TU 'BAR ZHING 'KHRUGS PA'I DBUS,
,'KHOR TSOGS RGYA MTSOS BSKOR NAS BZHUGS PAR GYUR, ,CHOS DBYINGS
BDE BA CHEN PO'I PHO BRANG DANG, ,MU LE DING SOGS GAR BZHUGS
GNAS RNAMS

@117B NAS, ,DPAL LDAN 'DOD KHAMS DBANG PHYUG RE MA TI, ,'KHOR
BCAS 'DIR GSHEGS BRTAN PAR BZHUGS SU GSOL, ,KHYOD NI DUS GSUM
RGYAL BA KUN GYI YUM, ,BAR GCOD BDUD BGEGS 'BYUNG PO YONGS KYI

GSHED, ,RNAL 'BYOR BU BZHIN SKYONG BA'I DAM TSIG CAN, ,GNAS GSUM
MKHA' 'GRO'I GTZO LA PHYAG 'TSAL LO, ,DNGOS BSHAMS YID SPRUL
SRID ZHI'I RNAM DKAR LAS, ,BYUNG BA'I PHYI NANG GSANG BA'I DAM
RDZAS DANG, ,

SPYAN GZIGS MCHOD PA'I SPRIN GYIS LHA YI LAM, ,YONGS SU BKANG
STE BSTAN BSRUNG CHEN MOR 'BUL, ,'CHI MED BDUD RTZI'I BTUNG BA
MTSO LTAR BSKYIL, ,SHA KHRAG DMAR CHEN GTOR MA RI LTAR SPUNGS,
,ZAG MED YE SHES

BDUD RTZIR BYIN BRLABS NAS, ,'DOD KHAMS DBANG PHYUG 'KHOR DANG
BCAS LA 'BUL, ,SHA KHRAG LA SOGS BDUD RTZI LNGA DANG BCAS, ,'BRU
SNA LNGA DANG SBYAR BA'I GTOR MA 'DI, ,DPAL LDAN DMAG ZOR RGYAL
MO LA

'BUL GYI, ,SANGS RGYAS BSTAN PA BSRUNG PHYIR BZHES SU GSOL,
,DPAL LDAN LHA MO 'KHOR DANG BCAS PA'I LJAGS 'OD ZER GYI SBU GUS
GTOR MA'I BCUD DRANGS TE GSOL BAR GYUR, K'A LI DE WI ZHES SOGS
SNGAGS

'BUL GTOR CHOG BZHIN BYA, MCHOD CING 'PHRIN LAS BCOL, GZHI BDAG
GTOR MA BSNGO, 'DOD NA MTSAMS 'DIR BZLAS PA BYA'O, ,DE NAS, CHOS
DBYINGS BDE BA CHEN PO'I KLONG YANGS NAS, ,GANG 'DUL CIR YANG
'CHAR

@118A *, ,BA'I ZLOS GAR GYIS, BSTAN PA SRUNG ZHING RNAL 'BYOR BU
BZHIN DU, ,SKYONG MDZAD 'DOD KHAMS GTZO MOR GUS PAS BSTOD, ,DRAN
PA TZAM GYIS DAM CHOS BSGRUB PA'I GEGS, ,PHYI NANG 'GAL RKYEN
THAMS

CAD SEL MDZAD CING, ,MCHOG DANG THUN MONG DNGOS GRUB KUN STZOL
BA, ,BCOM LDAN 'DAS MA'I ZHABS LA PHYAG 'TSAL LO, ,BDAG CAG DPON
SLOB MI NOR BSGRUB PA'I SDE, ,'KHOR BCAS LHA MO KHYOD LA GNYER
GTAD

KYI, ,BRTZE BA'I MA DANG SRING MO JI BZHIN DU, ,RTAG TU GA-YEL
MED MGON SKYABS DPUNG GNYEN MDZOD, CES DPAL LDAN DMAG ZOR RGYAL
MO LA MCHOD GTOR 'BUL TSUL, RAB 'BYAMS RGYAL BA MA LAS CUNG ZAD
RGYAS

TZAM 'DI YANG, DNGOS GRUB CHOS RDZONG GI RI KHROD PA KRE BO RAB
'BYAMS PA SOGS, DGE SLONG SDE SNOD 'DZIN PA RNAMS KYIS BSKUL
NAS, DGE SLONG BLO BZANG CHOS KYI RGYAL MTSAN GYIS SBYAR BA'O,,
,,