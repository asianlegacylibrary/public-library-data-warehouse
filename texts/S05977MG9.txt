*, ,NA MO GU RU MU NI AINDR'A YA, MA LUS NYES PA'I TSOGS BCOM
ZHING, ,MTHA' YAS YON TAN KUN GYI GTER, ,THUGS RJE CHE LDAN
RGYAL BA DE, ,DRAN PAS DAD PA'I SPU LONG G-YO, ,LHA BRGYA'I
GTZUG RGYAN 'OD

@316A *, ,ZER DANG, ,RAB 'DRES ZHABS SEN NOR BU'I 'OD, ,DRAN PA
YIS KYANG SRID PA YI, ,'JIGS 'PHROG AE MA SHIN TU RMAD, ,DMAN PA
RNAMS LA LHAG PAR BRTZE, ,KUN GYI 'DRIS PA MED PA'I BSHES, ,

RTAG TU 'GRO BA'I DON MDZAD PA, ,KHYOD LA SNYING NAS SKYABS SU
MCHI, ,MA BCOL BAR YANG SDUG BSNGAL KUN, ,SEL ZHING PHAN BDE'I
MCHOG STZOL BA'I, ,BKA' DRIN KUN GYIS SRID MTHA'I BAR, ,SROG
PHUL BAS

KYANG BSAB PAR DKA', ,DE PHYIR BSOD NAMS MI LDAN ZHING, ,BSAM
SBYOR DMAN PA BDAG 'DRA BA'I, ,MCHOD TSOGS PADMO'I SKUD PA YIS,
,DGYES PAR RLOM PA GA ZHA'I GNAS, ,'ON KYANG KHYOD NYID DMAN
GYUR

TSE; ;RGYAL BA SH'AKYA THUB CHEN LA, ,PHRA BA'I DBUL BA PHUL NAS
KYANG, ,BYANG CHUB MCHOG TU THUGS BSKYED PA, ,DE BZHIN BDAG
KYANG SEMS DANG BAS, ,BCOM LDAN THUGS RJE'I BDAG NYID CAN,
,MCHOD PA'I SPRIN

GYIS MNGON MCHOD NAS, ,BYANG CHUB SEMS MCHOG BSKYED PAR BGYI,
,RANG BZHIN STONG PA'I ME LONG LA, ,KUN TOG SNA TSOGS PIR GYI
RTZES, ,BZANG NGAN RI MO JI SNYED PA, ,BRIS PA DE BZHIN 'DI NA
SNANG, ,DE'I SLAD

'JIG RTEN 'JIG RTEN LAS, ,'DAS PA'I KUN BZANG MCHOD PA'I TSOGS,
,LHA LAM KHYAB PA BLOS SPRUL TE, ,GUS PAS 'BUL GYI BRTZE BAS
BZHES, ,DE RING SH'AKYA'I GTZO BO DE'I, ,YON TAN PHUN SUM TSOGS
PA DANG,,

@316B BKA' DRIN CHEN PO RJES DRAN PAS, ,SPRO DANG SKYO BA LHAN
CIG 'PHEL, ,THUB PA'I NYI MA BCU GNYIS KYI, ,MDZAD PA'I 'OD
STONG 'GYED PA YI, ,DGA' STON PHUN SUM TSOGS PA YANG, ,MA MTHONG
SEMS KYI GCOD

DU GYUR, ,GDUL BYA'I RANG RANG MOS PA BZHIN, ,CHO 'PHRUL GSUM
GYIS 'JIG RTEN 'DI, ,DGE LEGS 'OD BRGYAS 'GENGS PA'I DUS, ,SDIG
CAN BDAG GIS GANG DU BSDAD, ,'JAM DPAL BYAMS MGON MCHOG

ZUNG SOGS, ,'PHAGS CHEN RNAMS DANG LHAN CIG TU, ,'BEL BA'I BKA'
MCHID BGYID PA YANG, ,SKAL MED BDAG GIS MTHONG MA GYUR, ,THAMS
CAD MKHYEN PA SH'AKYA'I GTZO, ,DENG SANG THOS PA'I LAM DU

GSHEGS, ,DE YI BSTAN PA'ANG NAG PHYOGS KYI, ,ZLA LTAR 'GRIB DUS
LAS KYIS SKYES, ,SNOD RNAMS SKYA BO ZHAG MED CING, ,'BRAS MED
LJON SHING GOS DANG BRAL, ,DUS MIN RLUNG DANG THAN PAS GTZES,
,MA RUNGS SKYE BO SDIG

LA RDAMS, ,DGE SPYOD PHAL CHER KHRIMS DANG BRAL, ,NYAM THAG SDUG
BSNGAL BRGYAS GZIR BA, PHYOGS KUN BSLAD PA'I 'GRON PO'AM, ,RI
DVAGS RGYAR CHUD LTA BU YI, ,SKYABS MED MGON MED BDAG CAG LA,,

MKHYEN BRTZE LDAN PAS MI DGONGS NA, ,KHYOD LAS LHAG PA'I THUGS
RJE CAN, ,SKYABS GZHAN GANG LA BRTEN PA GSUNGS, ,'ON KYANG KHYU
MCHOG RLABS PO CHES, ,DA NI MGON MED KHYED RNAMS KYI, ,SKYABS SU

@317A *, ,GYUR PA NYID YIN ZHES, ,BDEN PA'I GSUNG 'DIS NGAL GSO
THOB, ,DE'I PHYIR LAS KYIS MNAR BA BDAG ,SH'AKYA'I RGYAL RIGS
'KHRUNGS KHYOD LA, ,RKANG GI KHONG NAS BYANG CHUB BAR, ,SKYABS
SU LHAG PAR

MCHI BAR BGYI, ,'JIGS RUNG MI BZAD SKYI G-YA' BA, ,'KHOR BA
NGAN SONG MTHA' DAG GI ,'JIGS SKRAG SDUG BSNGAL MA LUS PA, ,RGYU
DANG BCAS LAS THUGS RJES SKYOBS, ,NAM ZHIG BAR DO'I 'KHRUL SNANG

GIS; ;DNGANGS SKRAG SDUG BSNGAL MUN 'THOMS TSE, ,'KHRUL MED LAM
BZANG STON PA YI, ,YE SHES SGRON ME KHYOD NYID MKHYEN, ,DE BZHIN
NYING MTSAMS SBYOR BA'I TSE, ,LAS NYON RLUNG SHUGS DRAG PO YIS,
,NGAN

'GRO'I G-YANG SAR MNGON PHYOGS NA, ,SGO GTAN DAM PO'ANG KHYOD
LA RE, ,MGON PO MKHYEN BRTZE NUS LDAN ZHING, ,THUGS RJE BSLU BA
MI MNGA' YANG, ,SKYE DGU RANG GI LAS SPYOD PAS, ,BRGYA LA DMAN
PA'I GNAS SKYES

NA'ANG, ,SNYING RJES RIGS MTHUN 'GRO RNAMS KYI, ,SDIG SDUG BDAG
GIS LEN BYED CING, ,BDAG GI BDE DGES LUS CAN RNAMS, ,KUN MKHYEN
LAM DU BKRI NUS SHOG ,KHYOD KYI BSTAN PA'I RJES ZHUGS KYANG,
,'BRAS

BU MA THOB BDAG CAG RNAMS, ,BCOM LDAN ZHING 'DIR MYA NGAN LAS,
,BZLA TSUL BSTAN KYANG ZHING GZHAN DU, ,RGYAL BA'I MDZAD PA
BRGYAS ROL BAS, ,SLAR YANG BYANG CHUB TSUL BSTAN PA'I, ,THOG
MA'I 'KHOR GYI GDUL

@317B BYAR NI, ,NGES PAR THUGS RJE'I LCAGS KYUS DRONGS, ,SRID
LAM KUN TU RGYU BA NA, ,DMYAL MES LAN STONG BSREGS KYANG BLA,
,SRID ZHI'I MTHA' GNYIS 'GOG PA'I LAM, ,RMI LAM DU YANG 'BRAL MA
GYUR, ,DUS GSUM

SRAS BCAS RGYAL RNAMS KYI, ,SPYOD DANG SMON LAM GCIG BSDOMS PA,
,BYE BA 'BUM BSGYUR BSDOMS PA YI, ,SPYOD TSOGS SMON LAM BDAG GIS
SPYOD, ,DE BZHIN DUS GSUM BDE GSHEGS KUN, ,YONGS

BSDOMS SKU TSE MDZAD PA RNAMS, ,YANG BSDOMS BYE BA KHRIR BSGYUR
BA, ,THABS MKHAS BDAG GIS BSGRUB PAR BGYI, ,DAM BCA'I DON 'DI
LAS NYON GYIS, ,TSE RABS GZHAN DU BSKYUD PA NA, ,PHAN MDZAD
THUGS RJE

LDAN RGYAL GYIS, ,YANG YANG DRAN PA'I GSOS 'DEBS MDZOD, ,NGA YI
BSTAN PA'I THA MA LA, ,CHOS DANG CHOS MIN SPYOD PA YI, ,RAB
BYUNG DE DAG MNGON SUM GYIS, ,THAMS CAD MKHYEN PA NGAS MKHYEN
GSUNGS, ,DE BAS BDAG

GI BSAM PA'I RGYUN, ,MA GSOL YANG NI KHYOD KYIS MKHYEN, ,'ON
KYANG SNYING GI TSER MA 'DI, ,SEL PHYIR TSIG 'DI GSOL BA LAGS,
,LNGA PAR PHYOGS PA'I SKYE BO YI, ,KHA CHEMS MDZA' BSHES KHREL
LDAN GYIS, ,BSGRUB

PA 'JIG RTEN 'DI NA SNANG, ,BDAG CAG MGON MED RNAMS KYI MGON,
,THUB DBANG STOBS BCU MNGA' BA LA, ,KHA CHEMS TSUL DU GSOL LAGS
NA, ,BDAG GI GNAS SKABS CI 'DRA NA'ANG, ,MGON PO BSNYEL BA MED

@318A *, ,PAR MDZOD, CES PA 'DI YANG, JO BO RIN PO CHE SH'AKYA'I
RGYAL PO'I ZHABS DRUNG DU MCHOD PA'I RNAM GRANGS 'GA' ZHIG PHUL
BA'I KHA BYANG DU SGRON ME'I 'OD LA 'PHRAL DU, DGE SLONG BLO
BZANG

CHOS KYI RGYAL MTSAN GYIS RA SA RA MO CHE'I GTZUG LAG KHANG DU
BRIS PA'O, ,'DI YANG SANGS RGYAS KYI BSTAN PA RIN PO CHE DAR
ZHING RGYAS LA YUN RING DU GNAS PA'I RGYUR GYUR CIG , ,,