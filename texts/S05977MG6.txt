 *, ,NA MO GU RU MANYDZU GHO sh'A YA, GANG GIS

NYES KUN SRID PA'I MTSOR BSKRAD DE, ,YON TAN MA LUS NYID KYIS
BSDUS PA BZHIN, ,LHA BCAS 'GRO BA'I BLA MA ZAS GTZANG SRAS,
,KHYOD KYI RNAM DKAR MDZAD PAS BDAG SKYONGS SHIG ,BSLU MED BLA
MA DKON

MCHOG GSUM, ,PHYAG 'OS KUN LA PHYAG 'TSAL ZHING, ,SRID ZHI'I
MCHOD SPRIN RGYA MTSO'I TSOGS, ,DNGOS BSHAMS YID KYIS SPRUL NAS
MCHOD, ,DAM PAS SMAD PA'I MI DGE'I LAS, ,CI MCHIS SNYING NAS

BSHAGS PAR BGYI, ,RANG GZHAN RNAM DKAR DGE TSOGS LA, ,BSAM PA
THAG PAS YI RANG NGO, ,SHING DBANG DRUNG GSHEGS RGYAL RNAMS LA,
,DAM CHOS 'KHOR LO BSKOR BAR BSKUL, ,MYA NGAN 'DA' STON

BZHED RNAMS LA, ,GRANGS MED BSKAL BRGYAR BZHUGS PAR GSOL, ,'DIS
MTSON DUS GSUM DGE BA'I TSOGS, ,JI SNYED MA LUS GCIG BSDOMS TE,
,'GRO KUN SRID MTSO LAS SGROL PHYIR, ,BYANG CHUB CHEN

@312B POR YONGS SU BSNGO, ,'DIS MTSON DGE BAS TSE RABS KUN TU
BDAG ,LAS NYON DBANG GIS MI KHOM BRGYAD KYI GNAS, ,RMI LAM DU
YANG MTHONG BAR MI 'GYUR ZHING, ,RTAG TU DAL 'BYOR TSANG BA'I
RTEN THOB SHOG ,

DGE BA'I BSHES DANG CHOS KYI CHED DAG TU, ,LUS DANG SROG KYANG
LAN BRGYAR 'DOR NUS SHING, ,SNYING STOBS CHEN POS RGYAL BA SRAS
BCAS KYI, ,MDZAD PA MA LUS YONGS BSDOMS SPYOD PAR SHOG ,'KHOR
BSGYUR

TSANGS DBANG SRID 'BYOR THOB GYUR KYANG, ,DMYAL ME 'BAR BA'I
NANG DU CHUD PA BZHIN, ,NGES PAR 'BYUNG BLOS THAR PA BSGRUB PA
LA, ,MGO LA ME SHOR GZHIL LTAR BRTZON PAR SHOG ,NYES MANG CHU
LON YON TAN KUN GYI GZHI, ,

THUB DBANG KHRIMS KYIS SGO GSUM LEGS BSDAMS TE, ,PHRA MO'I BCAS
PA'ANG SROG LAS GCES 'DZIN PA'I, ,THUB PA'I BRTUL ZHUGS MCHOG
DANG 'BRAL MED SHOG ,DENG NAS RGYA CHE GSAL MYUR ZAB PA YI,
,SKYES

THOB SHES RAB PHUN TSOGS RANG GZHAN GYI, ,GRUB MTHA' MDO RGYUD
RGYA MTSO'I PHA ROL TU, ,PHYIN PA 'JIGS MED SMRA BA'I DBANG POR
SHOG ,GAL TE LAS KYI NYING MTSAMS SBYAR BA NA, ,GNAS LUS LONGS
SPYOD DGE BA'I

GROGS PO DANG, ,'KHOR DANG YO BYAD TSE DANG DAM PA'I CHOS,
,RGYAL BAS GNANG BZHIN PHUN SUM TSOGS PAR SHOG ,DAM CHOS SPYOD
TSE NAD GDON DGRA LA SOGS, ,'GAL RKYEN BAR CHOD MING YANG MI
'BYUNG ZHING, ,

@313A *, ,BRGYA LA RKYEN NGAN GNOD PA CI BYUNG YANG, ,THABS
MKHAS MCHOG GIS LAM DU BSGYUR NUS SHOG ,GANG LA BRTEN NA NYES
TSOGS KUN 'BYUNG ZHING, ,PHAN PAR BCOS NAS GTAN GYI BDE 'PHROG
PA, ,MI

DGE'I BSHES DANG SDIG PA'I GROGS PO DANG, ,THAR PA'I SGO 'GEGS
NYE DU LONGS SPYOD SOGS, ,KUN DANG NAM YANG PHRAD PA MED PAR
SHOG ,BDAG CAG GROGS MED GCIG PUR 'KHYAMS PA NA, ,THUGS RJE CHE
LDAN

RNAMS KYIS MNGON SUM DU, ,'BRAL MED MGON SKYABS DPUNG GNYEN
GROGS MDZAD NAS, ,BDE NAS BDE BA'I LAM DU 'DREN PAR SHOG ,SDUG
BSNGAL BRGYA PHRAG STONG GIS YONGS GTZES PA'I, ,'GRO BA'I NGANG
TSUL YID

LA DRAN TZAM GYIS, ,BU GCES 'CHI BAR MTHONG BA'I MA BZHIN DU,
,BCOS MIN BYAMS DANG SNYING RJE SKYE BAR SHOG ,BRTZE BA'I SEMS
KYIS CHES CHER YID BSKYOD PAS, ,SEMS CAN RE RE'I PHYIR YANG MNAR
MED PA'I, ,ME NANG

GRANGS MED BSKAL PAR GNAS DGOS KYANG, ,SKYO MED SNYING STOBS GO
CHA BGO BAR SHOG ,MKHA' MNYAM 'GRO KUN BDAG GI DGRAR LANGS TE,
,BSKAL PA MANG POR NYIN BZHIN SROG 'PHROG KYANG, ,SKAD CIG

TZAM YANG KHRO BA'I SEMS MED PAR, ,SNYING RJE BRGYA 'GYUR DU
YANG BSKYED PAR SHOG ,'DOD CHAGS ZHE SDANG RMONGS PA'I DGRA BO
'DIS, ,THOG MED DUS NAS MNAR BA'I KHON BZUNG STE, ,SLAN CHAD YID
LA CUNG

@313B ZAD MI RGYU BA'I, ,DRAN SHES BAG YOD BRTAN PO BSGRUB PAR
SHOG ,'GRO BA KUN GYIS YANG DANG YANG DU BDAG ,DRIN GYIS LEGS
PAR BSKYANGS PA'I TSUL DRAN NAS, ,THABS LA MKHAS PA'I ROL PA SNA
TSOGS KYIS, ,SRID

MTHA'I BAR DU PHAN PA BSGRUB PAR SHOG ,NONGS PA MED PAR BDAG LA
GZHAN DAG GIS, ,KHRO DANG BRDEG DANG GSHE DANG MTSANG BRUS
KYANG, ,SNYING NAS PHAN PA BSGRUB PA'I BSHES GNYEN DU, ,MTHONG
NAS GUS PAS GCES

PAR 'DZIN PAR SHOG ,DUG GSUM CHANG GIS MYOS RNAMS MTHONG BA'I
TSE, ,BU SDUG GDON GYIS BRLAMS PA MTHONG BA LTAR, ,GANG ZAG MI
KHRO DE YI NYON MONGS PA, ,GZHOM PHYIR BRTZON PA DU MA BSTEN PAR
SHOG ,BDAG

GIS DRIN GYIS BSKYANGS PA'I SKYE BO 'GAS, ,DRIN GZO MED PAR BDAG
GI MGO DANG LUS, ,SOG LE RNON POS DU MAR GSHAGS NA YANG, ,KHRO
SEMS PHRA MO'ANG SKYE BA MED PAR SHOG ,DPE BRAL PHYI NANG YID DU
'ONG BA'I

DNGOS, ,BYIS PA DGA' BSKYED YUL BRGYA'I DBUS GNAS KYANG, ,GSHED
MAS BSKOR BA'I BTZON RAR CHUD PA BZHIN, ,YID LA CHAGS SEMS TIL
TZAM MED PAR SHOG ,BDAG MED RTOGS PA'I SHES RAB RAL

GRI YIS, ,SRID PA'I NYES KUN BSKYED PA'I DUG SDONG GI ,SA BON
BAG CHAGS BCAS PA MA LUS PA, ,RTZAD NAS 'BYIN LA MTHU DANG LDAN
PAR SHOG ,BDAG GI DUS GSUM 'BREL BA'I BDE DGE RNAMS, ,MKHA'

@314A *, ,MNYAM 'GRO BA'I RGYUD LA SMIN GYUR CING, ,'GRO BA KUN
GYI SDIG DANG SDUG BSNGAL KUN, ,DENG 'DIR BDAG LA CIG CAR 'BYUNG
BAR SHOG ,BDAG CAG MTHONG THOS DRAN REG GYUR RNAMS KYANG,,

GNAS SKABS BDE 'GRO LHA MI'I RTEN BRGYUD DE, ,BDAG NYID MNGON
PAR RDZOGS PAR SANGS RGYAS PA'I, ,THOG MA'I 'KHOR DU LEGS PAR
'GYUR BAR SHOG ,PHYOGS BCU DUS GSUM BZHUGS PA'I MGON PO

NI; ;SRAS DANG BCAS PA KUN GYI SMON LAM DANG, ,SPYOD DANG SKU
TSE MDZAD PA 'PHRIN LAS RNAMS, ,GCIG TU BSDOMS NAS BDAG GIS
BSGRUB PAR SHOG ,'DI LTAR BSGRUBS PA'I RNAM DKAR DGE BA'I TSOGS,
,JI SNYED

THOB DE MAR GYUR 'GRO BA RNAMS, ,BYANG CHUB MCHOG LA MYUR DU
DGOD PA'I PHYIR, ,THAMS CAD GZIGS PA'I GO 'PHANG THOB PHYIR
BSNGO, ZHES MCHOD RDZAS PHUL NAS RANG GI YID LA RE BA'I DON SMON
PA'I TSIGS SU

BCAD PA 'DI YANG, SH'AKYA'I BTZUN PA BLO BZANG CHOS KYI RGYAL
MTSAN GYIS, BKRA SHIS LHUN POR 'PHRAL DU SUG BRIS SU BGYIS
PA'O,, ,,