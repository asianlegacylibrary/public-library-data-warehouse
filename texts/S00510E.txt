@001A *, ,'JIGS BYED DPA' BO GCIG PA'I SGO NAS SGAB 'DRE MNAN
CHOG THAR MED GSHIN RJE'I LTO KHUNG GI BCA' GSHOM GYI LAG LEN
DANG, YI DAM CHOS SKYONG GANG LA'ANG SBYAR DU RUNG BA'I SRI MNAN

MDOR BSDUS BCAS BZHUGS SO,,

@001B #, ,NA MO GU RU BADZRA BHEE RA W'A YA, 'DIR BYIN RLABS KYI
GTER CHEN PO BCOM LDAN 'DAS DPAL RDO RJE 'JIGS BYED DPA' BO GCIG
PA'I SGO NAS SGRUB PA SPYI'I SGAG 'DRE SGRUB SRI'AM, ,YUL

SPYIR GNOD PA'I 'DRE NGAN GDUG PA CAN MNAN PA'I BCA' GSHOM GYI
LAG LEN MAN NGAG LHUG PAR 'BRI BA LA BLA MA CHOS BDAG SRUNG MA'I
TSOGS KYIS GNANG BA BSTZAL DU GSOL, DE YANG YI DAM GYI LHA RNAMS

LA'ANG SGAB 'DRE YOD PA CHES MANG ZHING, YE SHES KYI SRUNG MA
DANG, 'JIG RTEN PA'I LHA SOGS KYANG PHAL CHER LA SGA 'DRE YOD
LA, SEMS CAN RANG MANG LA LHAN CIG SKYES PA'I 'DRE RES NGES CAN
DU GNOD PAR

BYED PA DANG, GZHAN YANG MI DANG NOR RDZAS KYI RJES SU 'BRANG
PA'I SGAB 'DRE YANG CI RIGS 'BYUNG BAR NGES SHING, DE RNAMS MNAN
PA MA BYAS NA SGO DU MA NAS BKRA MI SHIS PA 'BYUNG BAR BYED BAS
MNAN PA

@002A #, ,GAL CHE, DE YANG YI DAM CHOS SKYONG SOGS RANG RANG GI
SGAB 'DRE GNON LUGS MI 'DRA BA'I KHYAD PAR SO SOR DGOS PA RNAMS
RANG RANG GI BE'U BUM SOGS SU BZHUGS PA LTAR LA, 'DIR NI

SGRUB PA SPYI'I SGAB 'DRE MNAN THABS DANG, DER KHA BSGYUR TE YUL
PHYOGS SPYI LA GNOD PA'I 'DRE NGAN 'BYUNG PO SOGS GNOD BYED CI
RIGS MNAN PA'I LAG LEN RJE THU'U BAKVAN BLO BZANG CHOS KYI NYI
MA'I GSUNG RTA

MGRIN GSANG SGRUB KYI BSNYEN PA'I BAR CHAD SEL BA'I MAN NGAG
BDUD DPUNG 'JOMS PA'I MTSON CHA LAS BYUNG BA DANG, KHAL KHA DAM
TSIG RDO RJE'I RTA BOD DU SGRUB SRI GNON PA'I CHO GA GA-YO MED
RDO RJE'I RI BO LAS BYUNG BA

GZHIR BZUNGS, GSER CHOS SOGS BE'U BUM 'GA' ZHIG NAS BYUNG BAS
KHOG PHUBS, DGE LDAN SNYAN BRGYUD KYI MAN NGAG ZAB MO DAG GIS
ZUR BRGYAN, RIGS MTHUN GZHAN NAS KYANG KHA BSKANGS TE 'BRI BA

@002B LA; THOG MAR LING+GA BCA' BA NI, DUG KHRAG BSRES PA'I SNAG
TSAS DUG SHOG LA LING+GA GSON MIG DANG SHI MIG LTA BU MA YIN
ZHING, LUS SHIN TU RID CING NYAM THAG PA, SKRA GZENGS PA, TSIGS
CHEN BZHI 'BUR BA, LTO BA

CHE LA YAN LAG PHRA BA, DBANG MED GCER BU MYA NGAN DANG SMRE
SNGAGS DU 'BOD BYED CING, YAN LAG LCAGS SGROG GIS BSDAMS PA LTA
BU TSUL DANG LDAN PA BRIS NAS, SNYING GAR nI'AM, TRI'I PHYOGS
BZHIR DZA:MDUN NANG

BSTAN BZHIS BSKOR, DE BZHI'I RGYAB KYI PHYOGS BZHIR AE HUR THUM
DZA:BCAS DANG, DE'I PHYIR PHYOGS BZHIR M'A RA YA RBAD BCAS YIG
MGO PHYIR BSTAN, DE'I PHYIR LKOG MA'I 'OG NAS 'GO BRTZAMS TE
GA-YAS SKOR DU YIG MGO

PHYIR BSTAN TE, YA MA DAM SRI PHUNG 'DRE GI MA SA RI M'A RA YA
DZA:GNOD BYED DGRA BGEGS RGYAL 'GONG DAM SRI PHUNG 'DRE SOGS SRI
RIGS PHO MO SDONGS ZLA RGYAB RTEN DANG BCAS PA'I LUS NGAG YID
GSUM KHA RJE DBANG THANG

MTHU STOBS RDZU 'PHRUL DANG BCAS PA KHU GCIG ,CHINGS SHIG ,
STAMBHA YA NAN, ZHES TSEG MED SBRUL 'KHYIL BA LTAR LHAG CHAD NOR
'KHRUL MED PAR YIG MJUG NANG LA BCUG STE BRIS, DPUNG MGO GNYIS
LA DZA:H'Um, PUS

MO GNYIS LA BAm HO: LAG NYVA GA-YAS PAR M'A, GA-YON PAR RA,
RKANG BA LA GA-YON BA LA YA, GA-YAS PA LA RBAD, BRLA GNYIS LA
TSA RE, 'DOMS SU PHAt, RKANG MTHIL GNYIS LA YAm, SPYI BOR
STAMBHA YA LAm NAN,

@003A *, ,MIG GNYIS LA LONG LONG, RNA BA GNYIS LA 'ON 'ON, KHA
LA GSHIN RJENG LONG, YA MCHU LA KHA, MA MCHU LA THAM, LAG NGAR
GNYIS LA CHAG CHAG ,YANG LAG NYVA GNYIS LA ZHA ZHA, RKANG

PA'I NGAR GDONG GNYIS LA GRIM GRIM, RDZIM GNYIS LA NGA NYA 'BRI,
YANG NA SNYING GAR nI SA MTSAN PA, DE'I PHYOGS BZHIR DZA:BZHI
MDUN NANG BSTAN GYIS BLTEM PA DANG, DE'I PHYOGS BZHIR AE HUR
THUM DZA: DE'I

PHYOGS BZHIR M'A RA YA RBAD RNAMS SNGAR LTAR YIG MGO PHYIR BSTAN
'BRI, LING+GA'I LKOG MA'I 'OG NAS 'GO BRTZAMS TE YIG MGO PHYIR
BSTAN GA-YAS SKOR DU PHYI NAS NANG DU SBRUL 'KHYIL BA LTAR YIG
MJUG NANG LA BCUG STE, AOm

SARBA NA TRI NI H'Um DZA: NI TRI NI H'Um DZA:SU TRI NI H'Um
DZA:SHATRI NI H'Um DZA: KA TRI NI H'Um DZA: AOm SARBA NA TRI NI
DZA SHOG ,NI TRI NI DZA SHOG ,SU TRI NI DZA SHOG ,SHA TRI NI DZA
SHOG ,KA TRI NI DZA SHOG ,YAM DAM SRI GAM SA RI M'A RA YA DZA:
GNOD

CING 'TSE BAR BYED PA'I DAM SRI SGRUB SRI DGRA SRI PHUNG SRI DUR
SRI GONG SRI CHUNG SRI RGYAL SRI BTZAN SRI KLU SRI PHO SRI MO
SRI SGAB 'DRE 'BYUNG PO PHO MO SDONGS ZLA RGYAB RTEN DANG BCAS
PA 'BYUNG PO SRI RIGS PHO MO THAMS CAD KYI LUS NGAG YID GSUM

KHA RJE DBANG THANG MTHU NUS THAMS CAD KHU GCIG STIMS SHIG PHO
BA CIG STAMBHA YA NAN, ZHES BA LTA BU'AM, YANG NA, AOm SARBA NA
TRI NI H'Um DZA: ZHES SOGS SRI'I 'BOD SNGAGS RDZOGS PAR BRIS
PA'I MTHAR SRI RIGS SPYI DANG DMIGS,

@003B BSAL GANG YIN GYI SRI'I MED GSHAM LA LUS NGAG YID GSUM KHA
RJE DBANG THANG MTHU STOBS NUS PA THAMS CAD STAMBHA YA NAN, ZHES
PA LTA BU RGYAS BSDUS RIGS PAS DPYAD LA 'BRI, LING+GA'I PHYI ROL
TU STA ZUR GA-YAS NAS YIG MGO NANG BSTAN GA-YON SKOR DU

MJUG PHYIR BRKYANG STE, RGYAL SRI GANGS DKAR SDONGS NAS LDANG BA
GAm GAm RUB RUB NAN, PHO SRI RI BO'I RTZE NAS LDANG BA KU RU KU
RU PHYE MA NAN, MO SRI RGYA MTSO'I GTING NAS LDANG BA KU RU THAL
THAL NAN, DUR SRI DUR GYI SGAB NAS LDANG BA PHU RU THAL THAL
NAN, PHUNG

SRI GROG PO'I PHU NAS LDANG BA KU RU THAL THAL NAN, DGRA SRI LAB
BTZES 'OG NAS LDANG BA PU RI THAL THAL NAN, NYE SRI THEM PA'I
'OG NAS LDANG BA DUL DUL NAN, GOD SRI RVA BA'I PHUG NAS LDANG BA
KI RI KI RI NAN, CHUNG SRI MAL GYI 'OG NAS LDANG BA KU RU

KU RU NAN, LUS NGAG YID GSUM TSE SROG LA BAR DU GCOD PA'I DGRA
BGEGS GDUG PA CA DAM SRI SGRUB SRI DGRA SRI PHUNG SRI DUR SRI
GOD SRI CHUNG SRI PHO SRI MO SRI BDUD SRI BTZAN SRI RGYAL SRI
KLU SRI DAR SRI SKYES PA'I PHYE SRI YUL 'DRE SHI 'DRE GSON 'DRE
ZA 'DRE SHI GSHED RBAD

'DRE RBOD GTONG BYAD KHA PHUR KHA LAS NGAN SGAB 'DRE PHO MO SRI
RIGS NAG PHYOGS SDE BRGYAD 'BYUNG PO PHO MO SDONGS ZLA RGYAB
RTEN DANG BCAS PA 'DI DAG THAMS CAD KYI LUS NGAG YID GSUM BLA
SROG RNAM PAR SHES PA 'DIR KHU GCIG ,DRONGS SHIG ,STIMS SHIG ,

PHOB CIG ,SRI RIGS 'BYUNG PO SARBA A'A GARshA YA DZA: SRI RIGS
BCU GSUM SDER GTOGS DANG BCAS PA'I 'BYUNG PO SRI NGAN SKEG NGAN
THAMS CAD SOD SOD M'A RA YA SOD, RAKSHA SOD, SRI TI SOD, RAR
SOD, THUm THUm SOD, 'DRIL 'DRIL SOD, ZHUD TRI SOD, DAM

@004A *, ,SRI M'A RA YA SOD, DAM SRI M'A RA NA BHYING BHYING,
DAM SRI M'A RA NA RMUGS RMUGS, DAM SRI M'A RA NA HA LA HA LA,
DAM SRI M'A RA NA DUN DUN, DAM SRI M'A RA NA MYOS MYOS, DAM SRI
M'A YA NA MYOS SHING DBANG DU BYOS, THUm RI LI H'Um PHAt, M'A RA
YA

RBAD, STAM BHA YA NAN, ZHES PA LTA BU'AM, YANG NA, CHUNG SRI MAL
GYI 'OG NAS LDANG BA KU RU KU RU NAN, ZHES PA'I BAR SNGAR LTAR
LA, DE NAS, LUS NGAG YID GSUM TSA SROG LA BAR DU GCOD PA'I SRI
RIGS DMIGS BSAL GANG YIN GYI MING DPER

NA; CHUNG SRI GNOD BYED 'BYUNG PO SOGS SRI NGAN SKEG NGAN THAMS
CAD SOD SOD M'A RA YA SOD, CES SOGS GSANG SNGAGS BCAS 'THUD PA
PUS MO GA-YAS PA'I THAD DU RDZOGS PAR 'BRI, DE'I PHYIR DZA:KHRAM
MGO NANG BSTAN GYIS BSKOR, YANG 'JIGS

BYED KYI SGO NAS BYED NA, LING+GA'I PHYIR YIG MGO PHYIR BSTAN
BRIS PA SPYI BO'I THAD NAS BRTZAMS TE GA-YON SKOR DU, 'CHI BDAG
LAS KYI GSHIN RJE YAB YUM 'KHOR PHO TSOGS MO TSOGS PHO NYA BRAN
GA-YOG DANG BCAS PA LA GNOD BYED DGRA BGEGS

DAM SRI PHUNG SRI RGYAL GDON SDE BRGYAD YUL 'DRE LOG 'DREN
'BYUNG PO GDUG CAN SGAB 'DRE PHO MO SDONGS ZLA RGYAB RTEN DANG
BCAS PA'I LUS NGAG YID GSUM GNYER DU GTAD DO, ,ZAS SKAL NOR SKAL
BSAD SKAL DU GTAD DO, ,MA SHOR CIG KHU GCIG ,CHINGS SHIG, ,

DAM SRI PHUNG SRI SGAB 'DRE PHO MO 'BYUNG PO MA RUNGS PA THAMS
CAD KYI SROG LA AE HUR THUM DZA: M'A RA YA PHAt: STAMBHA YA NAN
NAN, ZHES RDZOGS PAR 'BRI, DE'I MTHAR DZA:KHRAM YI GE KHA NANG
BSTAN NYER GCIG GIS BSKOR, LEGS

@004B PAR BRIS ZIN NAS MGO MJUG LDOG STE LAN GSUM BRDAB, DE NAS
DRI MA BAG ZAN DANG SHA RLON GYIS DRIL PHYIS YANG YANG BYA, LAG
PA DAR SOGS KYIS SGRIL TE SGO'I STENG KHAR GYI SAS BYUGS LA, AOm
MA MA SU SU TANG TANG YE SV'AH'A, (ZHES BRJOD, DRAG

SNGAGS KYIS NGAR BLUD PA'I DUG KHRAG GIS PHYUGS LA KHRAM 'DEBS,
MDUN DU 'O CHU BSRES BA'I CHU BZHAG LA, BSANGS SBYANGS,) STONG
PA'I DANG LAS CHU 'DI NYID, ,GNAS 'GYUR PAD ZLA'I GDAN STENG DU,
,BAm LAS CHU YI LHA MO DKAR, ,ZHAL GCIG PHYAG GNYIS GA-YAS

MCHOG SBYIN, ,GA-YON PAS PADMA'I SDONG BU 'DZIN, ,ZHABS GNYIS
SKYIL KRUNG RGYAN SPRAS GYUR, (,PAR BSAM,) RANG GI THUGS KA'I SA
BON LAS, ,'OD 'PHROS DBANG LHA YE SHES PA, ,LHAN CIG SPYAN
DRANGS GNYIS MED BSTIMS, ,DBANG LHAS

DBANG BSKUR MI BSKYOD PAS, ,DBU YI GTZUG TU RGYAS BTAB GYUR,
(,MCHOD PA BSANGS SBYANGS BYIN GYIS BRLABS LA,) AOm AARGHAm
(SOGS KYIS MCHOD,) PHYAG BYAR 'OS PA THAMS CAD LA, (,ZHES SOGS
NAS,) BSTOD PAR BGYI, (,ZHES BSTOD BA BYA, DE NAS,) RANG NYID

LHAR GSAL THUGS LAS 'OD 'PHROS PAS, ,CHU YI LHA MO DKAR MO LA
PHOG PAS, ,RGYUD BSKUL PHYAG GA-YAS MTHIL DANG MDZUB RTZE LAS,
,DRI CHA BRGYUN BABS R'U PA LA ZHUGS PAS, ,KHRUS BYAS CHU 'THOR
MA DAG PA RNAMS SBYANGS, ,RANG GI DRI RLANGS PHOG PA

PHYIS PAR GYUR, ,AOm BAm BAm YE SV'AH'A, (CHU KHRUS BGYIS TE LHA
MO GSHEGS SU GSOL, YANG CHU GTZANG DRI LDAN ZHIG TU, SNGAR BZHIN
LHA MO BSKYED CING MCHOD BSTOD BYAS LA,) RANG GI THUGS KA'I H'Um
LAS 'OD ZER 'PHROS, ,LHA YI THUGS RGYUD DRAG TU BSKUL BA LAS,
,PHA ROL

@005A *, ,DMIGS BYA'I TSE SROG BSOD NAMS BSDUS, ,DRI GTZANG CHU
YI NANG DU THIM PAR GYUR, (,CES BRJOD CING THIM PAR BSAM, DE NAS
LING+GA BSTAN DGRA DGUG BSTIM BGYIS TE CHU SNOD KYI STENG DU
RANG GI DRI RLANGS MA PHOG PAR BYAS TE LAN 'GA' GA-YOB

LA LHA MO 'OD DU ZHU NAS CHU LA THIM PAR BSAM, CHU DE RANG GI
GNAS KHANG LONGS SPYOD SOGS LA GTOR BAS TSE BSOD RGYAS SHING
STOBS DANG LDAN PAR BSAM, DUG SHING TSER MA CAN GYI ME'I KHAR
GA-YOB LA,) AOm RAm RAm YE SV'AH'A, (ZHES LAN 'GA' BRJOD, DE NAS
RLUNG KHAR GA-YENG ZHING,) AOm MA MA YAm YAm YE

SV'AH'A, (GNAM KHAR GA-YENG ZHING,) AOm BADZRA KHA KHUNG KHA
KHUNG YE SV'AH'A, (ZHES BRJOD,) DE NAS SGRUB KHANG DER, RANG
DANG KHA SPROD KYI TSUL DU'AM GANG BDER YI DAM DANG CHOS SKYONG
GI BRIS SKU BKRAM PA'I MDUN DU MCHOD GTOR RNAMS PHYAG LEN LTAR
BSHAM,

RANG DANG MDUN BSKYED KYI BAR DU'AM 'OS 'GAB KYI PHYOGS SU,
DMAGS, GRONG STONGS SA, MCHOD RTEN NAM DGON BSHIG GIS STE PHUNG
GSUM GYIS BYAS PA'I STEGS BU'I KHAR 'BRUB KHUNG RGYAR KHRU GANG,
DPANGS SU MTHO GANG YOD PA RTZE MO PHAR BSTAN

PA; NANG DU DUG KHRAG GIS DMAR POR BYUGS PA PHYI RO SOL GYIS NAG
POR BYAS PA'I NANG DU SNGAR GYI LING+GA MTHA' NAS PHYIR RUB STE
SNYING GA'I SA BON MTHONG BAR BYAS LA GAN RKYAL MGO MJUG LDOG
PA'I TSUL DU MGO BO RANG LA BSTAN NAS BCUG , 'BRUB

KHUNG GI PHYI RIM DU ME RIS RTZE NANG BSTAN, DE'I PHYI RIM DU
MDUN NGOS SU MDA' GZHU, GA-YAS SU MDUNG, GA-YON DU THOB RNAMS
GA-YAS SKOR DU NYAL STABS, DE'I PHYI RIM LA MTSON CHA SNA TSOGS
KYIS BSKOR, YANG NA PHYAR GDAN NAG PO MDA' GANG GRU

@005B BZHI PA'I STENG DU DUR RDO SUM SGROM GYI KHAR LCAGS SLANG
BYE MAS BKANG BA'I DBUS SU 'BRUB KHUNG GRU GSUM BRUS PA'I NANG
DU DUG KHRAG DANG SRE NAG SBYAR BAS NAG POR BYUGS, GANG LTAR
YANG 'BRUB KHUNG GI NANG DU LING+GA DANG, DE'I PHYI ROL GYI GRU
GSUM LA THOD GNON DUR

KHYI PHAG GSUM GYI THOD PA HRIL PO'AM THOD TSAL DANG, 'JIM PA
GTZANG MA LAS BZOS PA'I DE GSUM GYI GZUGS, RA RU; LUG RU, GONG
DU BSHAD PA'I SRI GANG YIN GYI MNAN THOD DANG BCAS PA BZHAG
,'BRUB KHUNG GI KHA KHYER LA SE BA, SKYER PA, 'OM

BU GSUM GYI RTZANG GIS BSKOR, DE RNAMS KYI STENG DU SHING SNA
GSUM PO'I AOm BZOS PA'I MDUD MTSAMS NAS KHRUS KYI ME LONGS MTSON
BYED RA KHYI'I SOG PA GAD DAR BYAS PA MGO SPREL SRI KHUNG STENG
DU BTAGS, STENG NAS RE NAG GI GUR PHUB STE THUN 'PHANG

BA SOGS KYI TSE SGO BSAL CHOG PA LA RGYUN PAR MCHOD ME DANG NYI
ZLA'I 'OD MI PHOG PAR BZOS, DE'I PHYI ROL DU GANGS CHU MTSOR
'KHYIL LAM CHU MIG LUNG BA KHA BYANG BLTA NAS BLANGS PA'I CHU LA
SHA KHRAG BLUGS PA'I SRI MTSO, RAM BU'I PHYE LA BZOS PA'I 'BRANG
RGYAS

MGO LEB KHA MAR GYIS BYUGS PA LA RTZAM PA, SPANG MA, GO THAL
GSUM BSRES PA'I CHANG BUS BSKOR BA'I SRI ZAN, SRI SHAR SHA LAG
GA-YAS DNGOS SAM DE'I DBYIBS LTA BU SPANG PHYE GO THAL GYIS BZOS
PA, SRI CHANG BAR RTA GSUM GYI 'O MAS SPRUS PA'I

THAL SKYO, 'DI LA GA-YER MA BTAB PA'I CHANG MAR GYI ZHAL BUR
BLUG STE 'JOG PA'ANG SNANG, SRI YOS GRO BRNGOS PA'I YOS TSIG NAG
POR SONG BA RNAMS RDZA PHOR SOGS KYI SNOD SO SOR BGYIS TE BSKOR
NAS BZHAG ,DE DAG THUN REL KHA GSO RGYU 'KHROL DANG

@006A *, ,BCAS PA, DGUG GZHUG DUS GTONG RGYU'I RA SHAR TSIL DANG
MI RKANG RTA RKANG BSRES PA'I GSUR RDZAS, LCI BA GSER KHA'I ME,
LHA DBYE'I RDZAS GU GUL LA DUG KHRAG SNA TSOGS KYIS BSLAD PA,
LCAGS PHYE,

ZANGS PHYE, MKHAR PHYE, SKE TSE, LDONG ROS RNAMS GTZO BO DANG,
GZHAN YANG RI GZAR GYI RBAB RDO'I PHYE, RANG 'THAG GI LTE PHYE,
TSVA; GA-YER MA, YUNGS DKAR NAG RNAMS BSRES PA'I THUN RDZAS, MI
BSAD KYI GRI, MNAN PA'I SKABS KYI DGOS

CHAS LA, TSVA; BA TSVA; BUL TOG GSUM LA MNAN PA'I RDZAS SU
BSNGAGS PAS DE GSUM DANG, S'ATZTSA NAG PO, GO THAL GYI 'DAM, LA
CHA BCUD MED, MCHOD RTEN RNYING PA'I RMANG GIS, MI KHA'I RDZAS
RE BA'AM YUGS SA MO'I SHA LA BCANG BA'I SHA

GOS; TSON SKUD SNA LNGA, SA TSON SNA LNGA MA 'DRES PA SO SOR
BKOD PA, RA SPU DKAR NAG ZHUD PHYIR LOG ,MGAL BA KHA NAG ,'DI
SHING GANG YANG RUNG BA MES TSIG PA'I MGAL DU MA LA NGOS 'DZIN
PA DANG, 'GA' ZHIG TU, SE BA: 'OM BU, SKYER BA

DBYI MONG; SPEN MA, SMYUG MA, STAG PA, GLANG MA STE SHING SNA
BRGYAD SO SOR BZOS PA'I MGAL PA RE GOS PAR BSHAD, SHING SNA DE
RNAMS KYI KHAR DMAR TSER BSNAN PA'I SHING DGU PO'I RKANG RE,
LCAGS TSAL DGU, ME'I LCE LDE STE

DPAL 'BAR DGU ,CHU; SA RDOG DGU ,RANG 'THAG YA THOD DAM LAG
BSKOR LTA BU'I YA THOD LA RI RAB GLING BZHI GLING PHRAN DANG
BCAS BRIS PA, RDO RJE RGYA GRAM BRIS PA'I RO GA-YAM MNAN DONG
KHEBS BA, GZHAN YANG 'BUD DKROL ROL MO'I BYE BRAG SOGS

@006B THOG MTHA' BAR GSUM DU DGOS PA'I YO BYAD THAMS CAD TSOGS
PAR BYA'O, ,'DI'I SGRUB PA ZHAG BDUN DANG GSUM LA SOGS PA GANG
DGOS BSGRUBS ZIN PA'I RJES SU JI LTAR MDZAD RGYU'I PHYAG LEN
RNAMS NI 'DI'I MNAN CHOG THAR MED GSHIN RJE'I LTO

KHUNG GI MNAN PA DNGOS LA 'JUG PA MAN CHAD KYI YIG CHUNG RNAMS
SU GSAL BA LTAR RO,, ` (,,YI DAM CHOS SKYONG GANG LA'ANG SBYAR
DU RUNG BA'I SRI MNAN GYI 'DON CHOG SHIN TU MDOR BSDUS BZHUGS
SO,,) ` BLA MA GSHIN RJE'I GSHED LA PHYAG 'TSAL LO, (,'DIR SGRUB
SRI

'AM SGAB 'DRE MNAN PA'I THABS YI DAM DANG CHOS SKYONG GANG
LA'ANG SBYAR DU RUNG BA'I 'DON CHOG SHIN TU MDOR BSDUS NAG 'GROS
SU 'GOD NA, LING+GA, 'BRI GZHI, 'BRI RDZAS, 'BRI LUGS SOGS LHA
GANG YIN PA RANG RANG GI BE'U BUM SOGS GZHUNG LAS 'BYUNG BA LTAR
DANG, DE 'DRA'I GSAL KHA MED RIGS LA LANG+GI SPYI 'GRE TZAM
BGYIS NA

RUNG ZHING, GZHUNG DANG MAN NGAG MTHONG BRGYUD KYI LAG LEN TSUL
DANG MTHUN PA LAS DPE THOG PHRO BRDUNG TZAM GYIS GYA TSOM DU BYA
BA NI GTAN NAS MI RUNG NGO, ,GANG LTAR DE 'DRA'I MNAN YING LCAGS
KYI HOM KHUNG NGAM, LCAGS SLANG SOGS KYI NANG DU MGO MJUG LDOG
STE BKRAM, ZAM NAG SOGS KYI KHEBS GA-YOGS TE MNAN BA SPYI 'GRE
LTAR MUN KHUNG

DU 'JOG ,YI DAM KHRO BO GANG RIGS KYI BDAG BSKYED, BZLAS PA,
GTOR 'BUL, BKA' SRUNG GI BSKANG BSHAGS, BSTOD BSKUL DANG BCAS PA
ZIN NAS MNAN LING BSKYED CING DGUG GZHUG BYA BA NI, 'BRUB KHUNG
LING+GA DANG BCAS PA BSANGS SBYANGS,) STONG PA'I NGANG LAS H'Um
NAG PO RING PO ZHU BA LAS,

DAM TSIG NYAMS PA'I DGRA BO'AM, BGEGS RNAMS KYI SDIG SEMS DANG
LAS NGAN LAS GRUB PA'I 'BRUB KHUNG GTING ZAB CING YANGS PA'I
NANG DU, ZHE SDANG DRAG PO'I ME 'BAR ZHING, GTI MUG GI MUN PA
GTIBS PA, 'DOD CHAGS KYI KHRAG MTSO KHOL BA'I RBA KLONG 'KHRUG

@007A *, ,CING; PHRAG DOG GI RLUNG DMAR 'TSUB PA, NAD RIMS MI
BZAD PA'I NA BUN 'THIBS SHING, GNAM LCAGS THOG SER MTSON CHA'I
CHAR 'BEBS PA, BDUD KYI BRTZON KHANG, GSHIN RJE'I BSHAS RA,
DMYAL BA'I

BSREG KHANG RAB TU 'BAR BAR GYUR, DE'I NANG DU DGRA YIN NA nI
DANG, BGEGS YIN NA TRI LAS BSKYED, nI LAS DAM NYAMS PA'I DGRA BO
MGON SKYABS DANG BREL BA, GCAR BU SHIN TU NYAM THAG CING LUS RID
PA, MYA NGAN GYIS GDUNGS PA'I SMRE SNGAGS 'DON CING,

SGO DGU NAS KHRAG 'DZAG PA, YAN LAG LCAGS SGROG GIS BSDAMS PAR
GYUR, ` NA MO RJE BTZUN RTZA BA DANG BRGYUD PAR BCAS PA'I DPAL
LDAN BLA MA DAM PA RNAMS KYI BKA' BDEN PA DANG, SANGS RGYAS KYI
BKA' X CHOS KYI X DGE 'DUN

GYI X KHYAD PAR DU YANG, YI DAM DANG CHOS SKYONG GANG YIN BDE'I
MTSAN BSGYUR TE, LHA TSOGS 'KHOR DANG BCAS PA RNAMS KYI X CHOS
SKYONG BA'I SRUNG MA RNAMS KYI BKA' BDEN PA DANG, CHOS NYID RNAM
PAR DAG CING KUN RDZOB RGYU 'BRAS BSLU BA MED PA'I BDEN PA'I

STOBS KYIS SNGAGS 'CHANG RNAL 'BYOR PA BDAG CAG DPON SLOB YON
MCHOD 'KHOR DANG BCAS PA'I SGRUB PA LA BAR DU GCOD CING 'TSE BAR
BYED PA'I SGAB 'DREN DAM SRI PHO MO SDONGS ZLA RGYAB RTEN DANG
BCAS PA GANG DU GNAS KYANG SKAD CIG THANG CIG YUD TZAM ZHIG LA

DMIGS RTEN GYI LING+GA 'DI NYID LA KHUG CIG ,AA KARshA YA DZA:
BADZRA AANGKU SHA DZA:BADZRA P'A SHA H'Um, BADZRA SPHO tA BAm,
BADZRA GHAndA HO: BADZRA PRA BE SHA YA PHAd, AA BE SHA YA AA:
ZHES DMIGS BA BRTAN POS DGUG GZHUG YAN GRANGS MANG BYA, DE LTAR
DGUG GZHUG LEGS PAR ZIN NAS THUN GYIS

@007B ZAB STE, GSHIN NI DANG MA MO LAS SOGS PAS DUG MTSON GYIS
CHAR PHABS PAR GYUR, (CES BRJOD, BSAD BSKAD RMONGS RENGS TSAR
GCOD PA'I DMIGS PA DANG SNGAGS RNAMS LHA RANG'ANG GI GZHUNG NAS
BYUNG BA LTAR DANG, SPYI KHYAB TU, H'Um: SGAB 'DRE 'BYUNG PO
SDIG CAN KHYOD,,

DA NI BRAB CING BSAD PAR BYA, ,PHO NYA RNAMS KYIS 'GUGS 'DREN
BYA, ,GU GUL DUD PAS LHA DANG PHRAL, ,DUG GI CHU YIS MYOS SU
GZHUG ,RAKTA 'BAR BA'I RBAL GA-YENG, ,YUNGS KAR PHYE MA SKE TSES
BRABS, ,KHRO CHUNG TSOGS KYIS SROG RTZA GCOD, ,MA MO

MKHA' 'GRO'I TSOGS LA SBYIN, ,'JAM DPAL RAL GRI'I RTZE YIS
RTZABS, ,YA MA R'A DZ'A'I KHA RU RDZONGS, ,GSHIN RJE NAG PO'I
LTO RU GZHUG ,RI RAB CHEN PO'I RMAD DU GNON, ,MTSON CHA 'BAR
BA'I RTZE YIS GDAB, ,YE SHES RNON PO'I DPAL GYIS

GSOD, ,CES BRJOD CING GU GUL GYIS BDUG ,RAL GRIS RTZAB BA'I TSUL
BYA, DE NAS LING+GA LAG LEN LTAR BSGRIL NAS LUGS SA MO'I SHA GOS
KYIS DKRIS, CHON SKUD SNGO DMAR GYIS BCING, PHYI NANG THAMS CAD
DUL CHAS LEGS PAR GTUMS TE CHUS MI GNOD PA BYA, ,GLANG ROG PA'I
RVA SOGS KYI NANG DU BCUG ,BAR

RNAMS THUN DANG MI BSAD KYI RBAB RDO, ,LCAGS PHYE, ZANGS PHYE
SOGS KYIS BKANG, ZANGS KYI KHA CHOD KYIS KHA DAM PAR BCAD, RU BA
STONGS PA'I SBRA NAG GIS GTUMS, TSON SKUD KYIS BCINGS, SKYER
PA'I RTZANG RGYA GRAM GYIS BRGYAN, ,GANG DU MNAN PA'I SAR MNAN
CHAS RNAMS KHYER TE GZHI BDAG

GTOR MA BTANG, DE NAS GSER SKYEMS BYIN GYIS BRLABS NAS, H'Um;
BLA MA YI DAM DKON MCHOG GSUM, ,RGYUD SDE BZHI YI LHA TSOGS
DANG, ,KHYAD PAR BCOM LDAN GSHIN RJE'I GSHED, ,GSER SKYEMS MCHOD
PA 'DI BZHES LA, ,BDAG GI GZU DANG DBANG

@008A *, ,MDZOD CIG ,DAM NYAMS 'DI YI SKYA BSAM MDZAD, ,GSHIN
RJE'I GSHED KYI BKA' SDOD MCHOG ,CHOS KYI RGYAL PO 'KHOR DANG
BCAS, ,GNAN YANG DMAR NA RGYA MTSO'I TSOGS, ,GSER SKYEMS X BDAG
GI X DAM NYAMS X

DBYU GU DRUG CU RTZA BZHI SOGS, ,LO ZLA ZHAG DUS LHA RNAMS DANG,
,KHYAD PAR YUL PHYOGS 'DIR GNAS PA'I, ,LHA KLU GZHI BDAG 'KHOR
BCAS RNAMS, ,GSER SKYEMS X BDAG GI X DAM NYAMS X GZU DANG DPANG
LAS MTHO BA MED, ,RNAM PAR DAG

PA'I THUGS KYIS GZIGS, ,GSER SKYEMS MCHOD PA RGYA RE CHE, ,'BRU
SMAN SNA TSOGS RIN CHE BAS, ,DE RING BDAG GI GROGS MDZOD CIG
,CES GSER SKYEMS PHUL, ,DE NAS MNAN CHAS MDUN DU BZHAG PA LA
SNGAR BZHIN BSKYED CHOG DANG, DPUG GZHUG LAN GSUM BYA,

DE NAS RNAL 'BYOR PAS ZVA GYON, MNAN RVA LAG TU THOGS TE, H'Um;
RI RAB CHEN PO'I RMAD DU MNAN, ,RGYA MTSO CHEN PO'I GTING DU
BSKYUR, ,GSHIN RJE NAG PO'I LAG TU GTANG, ,CHU SRIN GDUG PA'I
KHA RU RDZONGS, ,'KHOR LO 'BAR BA'I PHYAG RGYAS MNAN,

BDUN BRGYUD RIGS NI BRLAG PAR GYUR, ,NAM YANG 'DA' BAR MI NUS
SO, ,BYANG CHUB SEMS NI SKYES NA BTANG, ,H'Um; SA 'OG RIM PA
BDUN GYI GRONG KHYER NAS, ,'CHI BDAG GSHIN RJE NAG PO YAR LA
BZHENGS, ,GNAM SAR BGRAD PA LTA BU'I ZHAL NANG DU, ,

GNOD PAR BYED PA'I BGEGS RIGS 'BYUNG PO'I TSOGS, ,MA LUS 'KHOR
DANG BCAS PA 'DI DAG RNAMS, ,ZAS SU GTAD DO BSTAB PO nI TRI
DZA:, ,KHAR CHUD 'CHI BDAG GSHIN RJE KUN DGA' STE, ,PHRU GU
THAMS CAD TZIR SGRA DIR DIR SGROGS, (,'DI DPE DAG BA 'GA' RE LA

@008B SNANG BAS GSAR BCUG,) NAM YANG THAR MED LTO BA'I MUN KHUNG
DU, ,NYI ZLA GZA' YIS BZUNG BA BZHIN GTUMS TE, ,MUN NAG RUB KYIS
RANG GNAS RGYA MTSO'I STENG, ('DI'ANG DPE 'GA' LA SNANG BAS BCUG
,) RIM BDUN SA 'OG GSHIN RJE'I GRONG DU SONG, ZHES

BRJOD CING DONG NANG DU BSKYUR, YI DAM DANG CHOS SKYONG RANG
SNGAGS KYI MJUG TU,) AOm LAm H'Um LAm STAm BHA YAN NA, DGRA
BGEGS SARBA SHA TR'Um STAM BHA YAN NA, DE NAS RO GA-YAM LA RDO
RJE RGYA GRAM BRIS PA DANG, RANG 'THAG LA RI RAS BRIS PA,
S'ATZTSA NAG PO BCAS KYIS MNAN TE,) RO GA-YAM

RDO RJE RGYA GRAM STE, ,'DI YIS BRTEN PA YAN CHAD NI, ,BDE BA
CHEN PO'I GNAS YIN TE, ,'DI YIS MNAN PA MAN CHAD NI, ,KHAMS GSUM
'KHOR BA'I GNAS YIN PAS, ,NAM YANG THAR BA'I DUS MTHA' MED, ,CES
BRJOD, ,GO THAL GYI 'DAG PAS SPYI BAS

NAS; 'DI NI YE SHES THAL CHEN TE, ,THAL BDAG GIS NI BSNGAMS PA'I
TSE, ,LAS NGAN BYAS PA'I RNAM SMIN GYIS, ,LCAGS NI KHRO CHUS
BSDAMS PAR GYUR, ,NAM ZHIG 'GYOD PA'I SEMS BSKYED NA, ,KHRO CHU
DAG KYANG RANG BZHIN BYER, ,CES BRJOD CING

STANGS STABS DANG BCAS DER MOS NAS, YI DAM DANG CHOS SRUNG SOGS
GANG YIN GYI BRO BRDUNG ZUR DU YOD NA DE BRJOD CING, SPYI KHYAB
TU 'JIGS BYED LTA BUR, H'Um; BDE CHEN LHUN GRUB CHOS DBYINGS PHO
BRANG NAS, ,RTZA BRGYUD BLA MA'I TSOGS RNAMS SKUR BZHENGS SHIG
,ZHE SDANG CHEN PO

KHROS PA'I DKYIL 'KHOR NAS, ,RDO RJE 'JIGS BYED CHEN PO SKUR X
GAR BZHUGS RDO RJE'I PHO BRANG SO SO NAS, ,MKHA' 'GRO CHOS
SKYONG SRUNG MA SKUR X RNAL 'BYOR LUS NGAG YID GSUM BYIN GYIS
RLOBS, ,DGRA BGEGS GDUG PA GZIR BA'I BRO

@009A *, ,BRDUNG 'TSAL, ,KHRO CHEN RDO RJE 'JIGS BYED BRO
BRDUNGS PAS, ,BRO BRDUNG SGAB 'DRE PHO MO'I MGO LA BRDUNG, ,SGAB
'DRE PHO MO'I KLAD PA TSAL BAR KHOS, ,BRO BRDUNG 'BYUNG PO PHO
MO'I SNYING LA BRDUNG, ,'BYUNG PO

MO PHO'I DON SNYING TSAL BAR KHOS, ,ZHABS GA-YAS GA-YO ZHING
BRDABS PA YIS, ,PHO GDON GNOD BYED RDUL DU RLOG ,GA-YON PA GA-YO
ZHING BRDABS PA YIS, ,MO GDON GNOD BYED RDUL DU RLOG ,GA-YAS
GA-YON DUS CIG BRDABS PA YIG

LHA SRIN SDE BRGYAD LA SOGS PA'I, ,GNOD BYED GDON BGEGS THAL BAR
RLOG ,CES BRJOD, DE RJES CHOS SKU MA'I ZLOG PA BCAS ZIN NAS LAS
KYI RJES MI MNGON PAR BYA, ,SHUL DU YO BYAD CI YANG MA LUS PAR
BYAS TE PHYI MIG MI LTA BAR NANG DU LOG NAS, SGRUB KHANG GI

SGO'I PHYI NANG GI MTSAMS SU SRUNG 'KHOR BSGOM ZHING, NANG DU
MNGA' GSOL DANG, SLAR YANG DRUG CU DRAG BSNGOS BYA, DE NAS BTANG
RAG MCHOD BSTOD, SMON SHIS SOGS MJUG CHOG RNAMS SPYI LTAR BYA'O,
,'DI NI DGON CHUNG DANG RI KHROD LTA BU, MNAN CHOG RGYAS PA MI
'GRUB PA RNAMS KYI

STABS BDE'I NYER MKHOR BSAMS TE PHA BONG KHA PAS SBYAR BA'O,, `
SRUNG 'KHOR SGOM TSUL NI, ,H'Um; STENG YANG RDO RJE'I GU RA
KHANG LA, ,'OG KYANG RDO RJE'I SA GZHI STE, ,PHYOGS MTSAMS RDO
RJE'I RVA BAS BSKOR, ,RDO RJE'I MTSAMS LAS MA 'DA' ZHIG ,

AOm BADZRA RAKshA RAKshA H'Um, AA; STENG YANG PADMA'I GUR KHANG
LA, ,'OG KYANG PADMA'I SA GZHI STE, ,PHYOGS MTSAMS PADMA'I RVA
BAS BSKOR, ,PADMA'I MTSAMS LAS MA 'DA' ZHIG ,AOm PADMA RAKshA
RAKshA AA, AOm, STENG YANG 'KHOR LO'I GUR KHANG LA,,

@009B 'OG KYANG 'KHOR LO'I SA GZHI STE, ,PHYOGS MTSAMS 'KHOR
LO'I RVA BAS BSKOR, ,'KHOR LO'I MTSAMS LAS MA MDA' ZHIG ,AOm
TZAKRA RAKshA RAKshA AOm, KHAm; STENG YANG RAL GRI'I GUR KHANG
LA, ,'OG KYANG RAL GRI'I SA GZHI STE, ,PHYOGS

MTSAMS RAL GRI'I RVA BAS BSKOR, ,RAL GRI'I MTSAMS LAS MA 'DA'
ZHIG ,AOm KHANG+GA RAKshA RAKshA KHAm, TRAm; STENG YANG MDA' YI
GUR KHANG LA, ,'OG KYANG MDA' YI SA GZHI STE, ,PHYOGS MTSAMS
MDA' YI RVA BAS BSKOR, ,MDA' YI

MTSAMS LAS MA 'DA' ZHIG ,AOm SA RA DZ'A LA RAKshA RAKshA TRAm,
RAm; STENG YANG ME YI GUR KHANG LA, ,'OG KYANG ME YI SA GZHI
STE, ,PHYOGS MTSAMS ME YI RVA BAS BSKOR, ,ME YI MTSAMS LAS MA
'DA' ZHIG ,AOm DZVA LA RAKshA RAKshA RAm, ZHES

BRJOD CING BSAM MO,, ,,` 'JIGS BYED DANG 'BREL NA CHOS RGYAL GYI
MNGA' GSOL BYA BA NI, ,H'Um; 'JAM DBYANGS BKA' SDOD STOBS CHEN
GSHIN RJE'I GTZO, ,KHYOD NI DRIN CAN RTZA BRGYUD BLA MA DANG,
,RAB 'BYAMS RGYUD SDE BZHI

DANG YONGS 'BREL BA'I, ,YI DAM LHA TSOGS NGO BOR MNGA' GSOL LO,
,DRAN PA TZAM GYIS MCHOG DANG THUN MONG GI ,'DOD DGU'I CHAR
'BEBS SANGS RGYAS CHOS TSOGS DANG, ,GNAS GSUM DPA' BO MKHA' 'GRO
CHOS SKYONG BA'I, ,BSTAN

SRUNG KUN GYI GTZO BOR MNGA' GSOL LO, ,SRID GSUM SKYE 'GRO'I
SROG LA DBANG BSGYUR ZHING, ,DGE SDIG SHAN 'BYED BSTAN DGRA KUN
GYI GSHED, ,BSTAN 'DZIN BU BZHIN SKYONG BA'I DAM TSIG CAN, ,RNAL
'BYOR DGRA LHA CHEN POR MNGA'

@010A *, ,GSOL LO, ,KHYAD PAR RGYAL BA GNYIS PA TZONG KHA PA'I,
,BSTAN DANG BSTAN 'DZIN YON MCHOD MA LUS PA, ,BU LTAR BRTZE BAS
SRUNG ZHING SKYONG MDZAD PA'I, ,BSTAN SROG DPA' BO CHEN POR
MNGA' GSOL LO, ,MDOR

NA RNAL 'BYOR MI NOR DGON NAS BCAS, ,LHA CHEN CHOS KYI RGYAL PO
'KHOR BCAS LA, ,BCOL LO BLTOS SO RTAG TU GNYER MDZOD LA, ,'GAL
RKYEN KUN SEL MTHUN RKYEN MA LUS SGRUBS, ,ZHES BRJOD PAR BYA'O,,

` DAD DAM MTSUNGS MED LHA KLU DGA' TSAL BAS, ,YON SBYAR MTHUN
RKYEN 'BREL TSAD BLA MA YIS, ,TSE RABS 'BRAL MED MNYES BZHIN
RJES 'DZIN CING, ,ZUNG 'JUG RDO RJE 'CHANG DBANG MYUR THOB SHOG
,DGE LEGS 'PHEL,,

@010B RGYAL KUN YAB GCIG NGAG GI DBANG PHYUG MCHOG ,MI YI GAR
ROL 'JAM MGON BLA MA YIS, BSTAN PA'I SNYING PO GSAL BAR MDZAD
PA'I TSUL, BSTOD TSIG LAM LAS DRONGS PA'I RTZA 'GREL GNYIS

MGON DER RAB GUS BLO BZANG BRTZON 'GRUS KYIS, DPAR BSKRUN DGE
BAS 'BREL THOB SKAL BZANG 'GRO, MDO SNGAGS BSTAN ZHUGS SA LAM
RAB BGROD STE, SKU BZHI'I RGYAL SA MYUR DU ZIN GYUR CIG ,