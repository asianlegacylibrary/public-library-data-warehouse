*, ,SPRIN BRAL BA'I MAN NGAG DANG, RTA MGRIN SHVA NA BZHIS BSKOR
BZHUGS SO, ,

@001A #, ,NA MO GU RU MNYDZU GHO sh'A YA, SPRIN BRAL BA'I TSUL
NI, RO RAS LA 'OG GI SNGAGS BRIS PA MDUN DU BKRAM, RO RAS GDAN
DU BYAS NAS, JI LTAR BDE BAR 'KHOD DE, SKYABS 'GRO SEMS

BSKYED BYAS LA, SVA BH'A WAS CHOS THAMS CAD STONG PAR SBYANGS,
STONG PA'I NGANG LAS SNA TSOGS PADMA DANG NYI MA'I STENG DU,
H'Um LAS PADMA DMAR PO H'Um GIS MTSAN PA, DE YONGS SU GYUR PA
LAS, RANG

NYID KHRO BO'I RGYAL PO RTA MGRIN, SKU MDOG DMAR PO DMAR NAG
DKAR BA'I ZHAL CAN, RTZA ZHAL GYI STENG NA RTA MGO LJANG GU
,PHYAG BRGYAD KYI GA-YAS DANG POS BA DAN RTZE GSUM PA'I PHYAG
RGYA MTHE BOS MTHE'U CHUNG

MNAN NAS SOR MO LHAG MA GSUM BRKYANG BA, GNYIS PAS SNA TSOGS RDO
RJE, GSUM PAS RAL GRI, BZHI PAS MDA', GA-YON DANG POS SNA TSOGS
PADMA, GNYIS PAS 'PHANG MDUNG, GSUM PAS ME LONG, BZHI BAS

GZHU 'DZIN PA, ZHABS BZHI'I MDUN MA GNYIS GA-YAS BRKYANG DANG,
RGYAB MA GNYIS GA-YON BRKYANG BA'I 'OG TU TSOGS BDAG DANG DBANG
PHYUG MNAN PA, H'Um GI SGRAS GDUG PA CAN THAMS CAD 'JIL BAR
MDZAD PA, SHIN TU

CHE BA'I SKU, KHRO BO'I NYAMS DANG RGYAN THAMS CAD RDZOGS PA,
DE'I SPYI BOR AOm, MGRIN PAR A'A: THUGS KAR H'Um, H'Um LAS 'OD
ZER 'PHROS PAS, RANG BZHIN GYI GNAS NAS RANG 'DRA'I YE SHES PA
SPYAN DRANGS PA LA MCHOD

@002A *, ,NAS, DZA: H'Um BAm HO: DGUG GZHUG BCING MNYES BYA,
SLAR YANG 'OD ZER 'PHROS PAS DBANG LHA SPYAN DRANGS, MCHOD, GSOL
BA GDAB, DBANG GI CHUS LUS GANG, CHU LHAG MA YAR 'KHYIL BA LAS

RTZA ZHAL GYI DBU LA 'OD DPAG MED PAS DBU BRGYAN PAR BSAMS LA,
AOm HA YA GR'I BA ARGHAm PRA T'ITZTSA H'Um SV'A H'A, SOGS KYIS
MCHOD, BSTOD PA CI SHES PAS BSTOD, H'Um LAS BYUNG BA'I LJAGS KHA
DOG DMAR PO RGYA CHEN POR

GYUR PA BSKYOD PAS CHU 'DZIN PA'I SPRAN THAMS CAD ZHAL DU GSOL
BA DANG, DBUGS PHYIR SPRO BA'I TSE DES SPRIN RNAMS RDUL PHRA RAB
TU GTOR ZHING, THUGS KA NAS KHRO BO'I TSOGS MTSON CHA SNA TSOGS
PA BSNAMS PA SKU LAS ME

'BAR BA DPAG MED SPROS PAS SPRIN THAMS CAD BRAL BAR BSAMS LA,
AOm TARDZA YA TA RDZA YA SHA MA SHA NA PRI YA YA PHAt SV'A H'A,
ZHES BZLAS PAS 'GRUB PO ZHES RJE BTZUN MTSUNGS MED BLO BZANG
GRAGS PA'I DPAL GYI ZHAL SNGA

NAS KYIS GSUNG NGO,, ,,(RTA MGRIN GYI SGO NAS CHAR GCOD PA'I MAN
NGAG 'DI'ANG, HA CANG CHAR CHES PAS SPYIL BU RNAMS LA ZHIG RAL
DANG, ZHING RNAMS LA'ANG CHAR CHES PA'I GNOD PA BYUNG DUS, SNGA
MA BZHIN DU ZHUS PA'I NGOR GNANG BA'I MAN NGAG YIN PAR

GDA'O),, SARBA MANGGA LAm,, ` ,,(RTA MGRIN SHVA NA BZHIS BSKOR
BZHUGS),, BLA MA DANG DPAL RTA MGRIN LA PHYAG 'TSAL LO, ,DANG
POR SKYABS SU 'GRO ZHING SEMS BSKYED PAR BYA'O, ,DE NAS SNYING
GAR PADMA DANG NYI MA LA GNAS PA'I

@002B H'Um LAS 'OD 'PHROS, NAM MKHAR BLA MA DANG, SANGS RGYAS
BYANG CHUB SEMS DPA' THAMS CAD SPYAN DRANGS PA LA YAN LAG BDUN
PA BYA, TSAD MED PA BZHI BSGOM, SBYOR BA TSOGS BSAG PA'O, ,DE
NAS SVA BHVA WAS STONG PAR GYUR, DE'I NGANG LAS H'Um LAS SNA
TSOGS

RDO RJE'I LTE BA H'Um GIS MTSAN PA LAS 'OD ZER PHYOGS BCUR
'PHROS, STANG THAMS CAD RDO RJE'I BLA BRE, 'OG THAMS CAD RDO
RJE'I SA GZHI, PHYOGS THAMS CAD RDO RJE'I RVA BA, PHYI ROL THAMS
CAD YE SHES KYI ME 'BAR BA'I BSRUNG BA'I 'KHOR LO BSKAL

PA 'JIG PA'I RLUNG GIS KYANG MI THAR PAR GYUR, DE'I DBUS SU
BHR'Um LAS RIN PO CHE SNA TSOGS PA'I GZHAL YAS KHANG GRU BZHI,
SGO BZHI DANG LDAN PA MTSAN NYID THAMS CAD YONGS SU RDZOGS PA'I
DBUS SU PAm LAS PADMA, RAm LAS NYI MA'I STENG DU HR'I: LAS

GSER GYI RDO RJE RTZE LNGA PA HR'I: SA MTSAN PA LAS 'OD 'PHROS,
'DUS YONGS SU GYUR PA LAS, GTZO 'KHOR LNGA CIG CAR DU SKU YONGS
SU RDZOGS PAR GYUR, DE GSAL GDAB PA NI, BDAG NYID SKU MDOG DMAR
PO ZHAL GSUM PHYAG DRUG ,ZHABS BZHI PA,

RTZA BA'I ZHAL SKU MDOG DANG MTSUNGS PA, GA-YAS DKAR BA, GA-YON
LJANG BA, DMAR ZHING ZLUM PA'I SPYAN GSUM GSUM DANG LDAN PA, RAB
TU BGRAD PA'I ZHAL MCHE BA RNAM PAR GCIGS PA, SMIN MA DANG SMA
RA DMAR SER GYEN DU 'BAR BA, DBU SKRA KHAM SER

GYEN DU BRDZES PA'I GSEB NAS RTA MGO LJANG GU RTA SKAD 'TSER
BZHIN PA GSUM 'DON PA, THOD SKAM GSUM GSUM GYIS DBU BRGYAN CING,
THOD RLON GYI PHRENG BA DO SHAL CAN, SPRUL RIGS LNGAS RNAM PAR
BRGYAN PA, GA-YAS KYI DANG POS GSER GYI RDO RJE RTZE

@003A *, ,LNGA PA 'PHYAR BA, GNYIS PAS GSER GYI ZHAGS PA, GSUM
PAS SENG LDENG GI DBYUG PA, GA-YON DANG POS THOD PA KHRAG GIS
GANG BA THUGS KAR BZUNG BA, GNYIS PA NA RAL GRI ,GSUM PA'I PHYAG
SOR

MO RAB TU GDENGS PA BRKYANG BA LAS RIGS LNGA'I KHYUNG 'PHROS NAS
GDUG PA CAN THAMS CAD TSAR GCOD PA, GLANG PO CHE'I KO BAS STOD
GA-YOGS SHING STAG GI BAGS PA'I SHAM THABS CAN, ZHABS BZHI
GA-YAS CUNG ZAD BSKUM ZHING GA-YON BRKYANG

BA'I DOR STABS KYIS SBRUL BRGYAD DRIL BA'I STENG DU TSANGS PA
BRGYA BYIN MNAN PA, KHRO BO'I GAD RGYANGS RAB TU SGROG PA'I
DBYANGS KYI NGA ROS KHAMS GSUM THAMS CAD 'JIGS PA LAS KYANG CHES
SHIN TU 'JIGS PAR MDZAD PA'I, SHAR DU RDO RJE LAS

BYED MA, LHOR GSHIN RJE LAS BYED MA, NUB TU KLU'I LAS BYED MA,
BYANG DU GNOD SBYIN LAS BYED MA, RIM PA BZHIN DKAR SNGO DMAR SER
GYI KHA DOG CAN, GA-YAS THAMS CAD KYIS GRI GUG NAM MKHA' LA
'PHYAR BA, GA-YON THAMS CAD KYIS THOD PA SNYING

GAR BZUNG BA, RAB TU KHRO MO'I RNAM PA CAN, GA-YAS BSKUMS,
GA-YON BRKYANG DU 'KHOD PA, SO SO'I RIGS KYI BGEGS THAMS CAD
SKRAG PAR MDZAD PA, THAMS CAD YE SHES KYI ME BSKAL PA'I ME 'BAR
BA LTA BU'I DBUS NA BZHUGS PAR

GYUR PA'I DPRAL BAR AOm, MGRIN PAR A'A: THUGS KAR H'Um, DE LAS
'OD 'PHROS, YE SHES PA SPYAN DRANGS, GNYIS SU MED PAR GYUR, YANG
RIGS LNGA SPYAN DRANGS DBANG BSKUR, GTZO BO LA 'OD DPAG MED,
'KHOR RNAMS LA RIGS BZHIS

@003B JI LTA BAR DBU BRGYAN PAR GYUR, DE NAS GTZO BO'I THUGS KAR
NYI MA'I STENG DU RTA MGRIN ZHAL GCIG ,PHYAG GNYIS PA, PHYAG
GNYIS SENG LDENG GI DBYUG PA 'PHYAR BA, GA-YON THUGS KAR SDIGS
MDZUB, RTA MGO GCIG DANG LDAN PA'I THUGS KAR NYI MA LA

GNAS PA'I RDO RJE RTZE LNGA PA'I LTE BAR HR'I: MTHAR AOm BADZRA
KRO DHA HA YA GR'I WA HU LU HU LU H'Um PHAt, CES PAS BSKOR BA
LAS 'OD 'PHROS, SANGS RGYAS BYANG SEMS LA MCHOD, TSUR 'DUS BYIN
RLABS NUS PA THAMS CAD BKUG NAS NAS RANG LA THIM,

BDAG NYID KHRO BO'I NUS PA DANG BYIN RLABS DPAG TU MED PA DANG
LDAN PAR GYUR, SNGAGS KYI PHRENG BA LAS 'OD ZER GYI TSOGS LAS YE
SHES KYI ME RAB TU 'BAR BA LTAR 'BAR BA MANG PO PHYOGS BCUR
'PHROS PAS BDAG NYID LA GNOD BYED KYI GDON BGEGS

THAMS CAD BYA SGRO MES BSHUR BA BZHIN GYUR PAR BSAM ZHING BZLAS
PA BYA'O, ,GTZO BO'I SNGAGS STONG TSO RE'I MTHAR, BADZRA SHVA NA
SA MA YA, YA MA SHVA NA SA MA YA, N'A GA SHVA NA SA MA YA,
YAKshA SHVA NA SA MA YA, ZHES PA'I SHAM BU BTAGS

BA BRGYA RTZA RE BZLA'O, ,GTZO BO LA BRGYA RTZA GCIG LTA BU
BZLAS NA, SHAM BU CAN NYER GCIG GO ,AOm BADZRA KRO DHA HA YA
GR'I WA HU LU HU LU H'Um PHAt, BADZRA SHVA NA SA MA YA, YA MA
SHVA NA SA MA YA, N'A GA SHVA NA SA MA YA, YAKshA SHVA NAS MA
YA, ZHES SO,,