*, ,DGE SBYONG BYED TSUL GYI 'DON BSGRIGS SNYING GI THUR MA
BZHUGS SO, ,

@001A #, ,NA MO BADZRA DHA R'A YA, SRID ZHI'I TSA GDUNG GZHIL
MDZAD BLA MA DANG, ,BSLU MED MCHOG GSUM DRANG SRONG BDEN GSUNG

TSOGS, ,DENG 'DIR 'DOD DON KUN 'GRUB TSE MJUG 'DIR, ,NYAMS LEN
SNYING POR LON PA'I SHIS PA STZOL, ,'DIR BDAG LEGS SU 'DOD PA'I
THAR PA DON GNYER

CAN RNAMS KYIS TSE MJUG DGUN NYI LTA BUR DON LDAN SNYING PO LEN
PA'I THABS BYA SLA LA DON CHE BA NYIN ZHAG PHRUGS GCIG GI DGE
SBYOR KUN DGE PHYOGS SU SPYOD TSUL LAG TU

BLANG BDE BAR 'GOD PA LA, THOG MAR NAM GYI GSUM CHA THO RANGS LA
YAR LANGS TE GOS TSAG LEGS PAR BGOS, KHRUS BYED SKABS RNAM 'JOMS
KYI GZUNGS RING NGAM

@002A #, ,GZUNGS THUNG BDUN NAM NYER GCIG BZLAS NAS CHU LA
SNGAGS TE KHRUS BYED, NANG SGOM PHYE GONG 'JAM DPAL NAG PO'I
GNAD BCU

GCIG GI ZHAL GDAMS SOGS MNOS SHING SHES NA 'DIR NYAMS SU BLANGS,
CHUS CHAG CHAG ZIL BU BTAB LA PHYAGS MA LAG TU THOGS NAS LAM
CHUD BA'I RNAM

THAR DRAN BZHIN, RDUL SPONG, DRI MA SPONG, ZHES PA'AM, YANG NA,
KUN SLONG DAG PA STOBS BZHI'I PHYAGS MA YIS, ,'GRO KUN LAS NYON
NAG NYIL RNAMS PHYAG STE, ,

ME LONG YE SHES RANG MDANGS GZHAL MED KHANG, ,G-YA' DAG SEMS
KYI STENG DU 'GRUB GYUR CIG ,CES 'DON BZHIN BYI DOR LEGS PAR
BYA, SKU GSUNG THUGS RTEN

@002B RANG GI BSOD NAMS KYI ZHING DU GANG BZHUGS RNAMS LA RDUL
SBUG LEGS PAR BYAS, GTZANG ZHING DVANGS BA'I CHU LA BZANG DRUG
YOD NA LEGS PAR BSRES NAS YON CHAB MA MTHA' BDUN NAM NYER GCIG
GAM LNGA BCU BRGYA

STONG SOGS 'BYOR 'KHOS DANG BSTUN NAS YA YO KHYAG KHYOG YANGS
DOG RAN PAR SRI ZHU CHEN POS BKOD NAS 'BUL, SPOS DANG, MAR ME,
BSANG BDUG LEGS PAR BYED, DE NAS BRKYANG PHYAG LTA BU LAN GSUM
SOGS

'TSAL SKABS, BDAG GIS MCHOG GSUM DAM PAR PHYAG 'TSAL MTHUS,
,ZHES SOGS SA SKYA PAn CHEN GYIS MDZAD PA BTON NA LEGS MOD, MI
SBRO NA, AOm NA MO MANYDZU SHRI YE, NA MA: SU SHRI YE, NA MA:

AUTTA MA SHRI YE SV'AH'A, LAN GSUM, AOm NA MO BHA GA WA TE,
BADZRA S'A RA PRA MA DZA NI, TA TH'A GA T'A YA, AARHA TE SA MYA
KSAm BUDDH'A YA, TA DYA TH'A, AOm BADZRE BADZRE, MAH'A BADZRE,
MAH'A TE DZA BADZRE, MAH'A BI DY'A BADZRE, MAH'A BO DHI TZITTA

BADZRE, MAH'A BO DHI MAndO PA SAm GRAM nA BADZRE, SARBA KARMA
A'A nA BI SHO DHA NI BADZRE SV'AH'A, ZHES MCHOD PA'I SPRIN
GZUNGS LAN GSUM, AOm NA MO BHA GA WA TE PUshPEKE TU R'A DZ'A YA,
TA TH'A GA T'A YA, AARHA TE SAMYA KSAm BUDDH'A YA,

TA DYA THA', AOm PUshPE PUshPE SV'AH'A, PUshPE SU PUshPE, SU
2PUshPE AUDBHA WE, PUshPE A'A WA KA RI nI SV'AH'A, ZHES ME TOG
'BUL SNGAGS RNAMS BRJOD, MAR ME 'BUL SKABS, KUN TU BZANG PO'I
MCHOD PA'I SPRIN SA DANG BAR

@003A *, ,SNANG GI KHYON THAMS CAD YONGS SU GANG BAR GYUR, AOm
A'A: H'Um, LAN GSUM, MAR KHU RGYA MTSO YONGS SU 'KHYIL BA'I
DBUS, ,PHUN TSOGS 'OD STONG 'BAR BA'I SGRON

ME YIS, ,MUN PA'I BSKAL BA MA LUS MTHAR PHYIN NAS, ,'GRO KUN
SANGS RGYAS DNGOS SU MTHONG BAR SHOG ,CES BRJOD, DE NAS TZOG
TZOG PUR 'DUG DUS DRAN BSTEN, YAR LANGS NAS PHYAG GSUM 'TSAL TE

GDAN LA 'KHOD NAS SNGAGS BYIN RLABS DANG, 'GYUR SNGAGS 'DON
BZHIN GTOR MA BRGYA RTZA, TSA BSUR SOGS GANG MOS KYI GTOR MA
GTONG, DE NAS SKYABS YUL GSAL BTAB STE SKYABS 'GRO STONG DAM,
LNGA

BRGYA 'AM, MA MTHA' BRGYA TSAR, KHRID DMIGS LTAR GYI TSOGS ZHING
GSAL BTAB NAS, DGA' LDAN LHA BRGYA MA 'DON, DPAL LDAN SA GSUM,
RJE'I PHYI NANG GSANG BA'I RNAM THAR DRAN BZHIN, MCHOG GI DNGOS
GRUB

BRNYES LA GSOL BA 'DEBS, ZHES PA'I MTSAMS SU DMIGS BRTZE MA
STONG NGAM BRGYA PHRAG SOGS CI NUS BZLAS MTHAR DENG BRTZAMS MA,
LAM YONGS RDZOGS LA SHAR SGOM DANG 'BREL BAR BYIN RLABS SPUNGS

ZHUS DAL BREL RAN PAR 'DON, DE NAS, THAB TU ME SOGS BTANG DUS,
RNAM THAR SGO GSUM TSON PA THAB KYI NANG, ,DE NYID RTOGS PA'I YE
SHES MED DPUNG SBAR, ,RANG GZHAN SGRIB GNYIS PUD SHING KUN

@003B BSREGS TE, ,KUN MKHYEN YE SHES SNANG BA THOB GYUR CIG ,CES
'DON B2ZHIN ME 'BUD, JA 'THUNG DUS JA MCHOD, 'DREN PA MNYAM MED
MA'AM, BDAG SOGS 'KHOR BCAS SOGS GANG RIGS SNYING GA'I BLA MA
LHA

DKON MCHOG KUN 'DUS SU GSAL BAR DMIGS NAS MCHOD PA 'BUL NA DKOR
SBYONG DU 'GYUR BAR GSUNGS, DE NAS, YI DAM BDE GSANG 'JIGS GSUM
'KHOR CHEN SOGS GANG LA GTZO BOR BYED PA DE'I BSGOM BZLAS

DANG MJUG GTOR 'BUL BAR NYAMS SU BLANG, THUN MTSAMS SU PHYAG
DANG BSKOR BA MAndAL SOGS CI LCOGS BYED PA LAS, BRE MO'I GTAM
DANG 'DU LONG SOGS KYIS BAG MED DU DUS 'DA' BAR MI BYED, GDUGS
KYI

DUS LA BAB PA NA PHUD MCHOD SOGS DAM PA'I PHYAG BZHES BZHIN RIM
PA GSUM GYI BZO DBYIBS LTA BU 'CHANG BU GSUM BCAS BSHAMS LA,
DKON MCHOG RJES DRAN SOGS KYI GONG DU RTEN 'BREL BSTOD PA'AM,
GNAS

BCU'I BSTOD PA GANG RIGS BTON NAS RJES DRAN 'DON, BZA' BTUNG
TSAR 'PHRAL ZAS BSNGO'I MJUG TU LTUNG BSHAGS MA nI BRGYA TSAR,
THUB NA JO BO RJE'I PHYAG BZHES LTAR SA TZTSA DGU, KHAMS SANG
DANG 'BREL BAR BSKOR BA

SOGS CI NUS, SNGA GUNG LA LAM RIM CHE CHUNG SOGS DAM PA'I RNAM
THAR, MDO MDZANGS BLUN, LAS BRGYA RTOGS BRGYA, SDOM GSUM SLAB
BYA SOGS LA ZHIB TU MJAL NA RANG SEMS GCONG BO 'DUL BA'I CHA
RGYEN DU GYUR BAR

@004A *, ,GSUNG, SROD LA BABS DUS CHOS SRUNG RNAMS KYI GTOR 'BUL
BSDUS PA GSER ZHUN MA LTA BU'I SGO NAS DANG, RANG GI SGER CHOS
LA GTOR RGYUN CHAG MED RNAMS BYED,

MA NYAL GONG KHA PHYIR LOG GIS YAR LANGS BA NAS NYAL BA'I BAR
NYIN ZHAG GCIG GI RING LA DGE SDIG JI 'DRA BYAS 'DUG BRTAG DPYAD
ZHIB MOR BYAS NAS DGE BA SHA STAG BYUNG NA DGA' BA SGOM, 'DRES
MA BYUNG 'DUG NA DKON MCHOG LA

GSOL BA 'DEBS, CHOS SRUNG LA 'PHRIN BCOL ZHU, SDIG PA 'BA' ZHIG
BYUNG NA RANG LA ? NGAN BGRANG TSUL NI, TSE THUNG LUG MJUG LTA
BU 'DIS NYIN ZHAG RE RE TZAM YANG DON LDAN DU BYED MI NUS PA
KLAD MED, KHOG RUL,

THA CHAD KHYOD 'DRA BA ZHES DU RGYU 'ONG BA'I TSOD TZAM DU RANG
GIS RANG LA NGAN ? BGRANG NAS, BLA MA MCHOG GSUM SRUNG MAR BCAS
LA SANG PHYIN CHAD BDAG GI BLO NGAN CHOS SU 'GRO BAR BYIN GYIS
BRLAB TU GSOL, CHOS LAM DU 'GRO BAR

BYIN GYIS BRLAB TU GSOL, LAM LA BAR CHAD MED PAR BYIN GYIS BRLAB
TU GSOL, RGYUD LA NGES 'BYUNG BCOS MA MA YIN PA'I BSAM PA RNAL
MA MYUR DU SKYE BAR BYIN GYIS BRLAB TU GSOL, BYANG CHUB KYI SEMS
RIN PO

CHE MYUR DU RGYUD LA SKYE BAR BYIN GYIS BRLAB TU GSOL, ZAB MO
DBU MA'I LTA BA MYUR DU RGYUD LA SKYE BAR BYIN GYIS BRLAB TU
GSOL, LAM RIM PA GNYIS KYI RNAL 'BYOR ZAB MO SGOM NUS PAR BYIN
GYIS BRLAB TU GSOL,

@004B ZHES YANG YANG GSOL BA BTAB, NANG SNGA BAR DKON MCHOG GI
THUGS RJE LA BRTEN NAS MA SHI SNGA BAR LANGS NAS DGE SBYOR BYED
NUS PAR SHOG CES SMON 'DUN NAN TAN TU BYAS NAS SENGGE'I NYAL
STABS KYIS NYAL BAR BYA'O, ,SANG

THO RANGS LANGS NAS BRJOD MA THAG PA LTAR GYI DGE SBYOR LA DENG
GI NYIN 'DIR DON LDAN DU BYED NUS PAR BLA MA LHAS BYIN GYIS
RLOBS SHIG CES SMON BZHIN DGE SBYOR LA BRTZON PAR BYA'O, ,THO
RANGS, NYI SHAR, TSA RTING MA, NYIN GUNG, SA

SROD, NYAL KHA RNAMS SU THUN DRUG GI RNAL 'BYOR GYI DMIGS RNAM
GSAL BA'I NGANG NAS TSAR DRUG 'DON, RDOR SEMS SGOM BZLAS DANG
'BREL BA'I YIG BRGYA MA MTHA' NYER GCIG YA MTHA' CI NUS, DAM
TSIG RDO RJE'I

BZLAS PA'ANG CI NUS, ZA BYED MKHA' 'GRO'I SBYIN SREG KYANG NYIN
RER BRGYA PHRAG RE, ZAG PA RGYUN GTOR GYI NYAMS LEN RNAMS RTAG
TU 'GRUS PAR BYAS NA NYIN MTSAN KUN TU DON YOD CING BYAS LAL
TSEGS CHUNG DUS DAL BA'I

RTEN LA SNYING PO LEN PA'I THABS MCHOG TU 'GYUR RO, ,SMRAS PA,
YID BZHIN NOR BUS MCHED ZLAR 'OS MIN PA'I, ,RTEN BZANG LAN CIG
THOB PA'I DUS 'DI RU, ,DON LDAN SNYING PO LEN PA'I THABS TSUL
'DIR, ,

'JUG PA'I SKAL BZANG THOB RNAMS AE MA HO, ,NOG CHUNG DON MED ZA
ZI'I 'KHRUL SPYOD DANG, ,BRE MO'I GTAM DANG RNAM G-YENG PHYI
BSHOL DANG, ,MI TSE ZAD BZHIN SPRE 'US SNYE MA'I DPE, ,'GA' TZAM
SPYOD PA BLUN PO'I NGANG

@005A *, ,TSUL YIN, ,DA DUNG LAG LEN MI KHEL BSLAB BYA LA, ,TSIM
MED YANG YANG RNA BA 'DZER BA'I DON, ,GANG MCHIS SNAG SHOG GRON
2TZAM GZHAN MA MCHIS, ,DE

SLAD RANG BABS BSTEN NA CI MA LEGS, ,(ZHES PA 'DI YANG DKA' BCU
SMON LAM RGYA MTSO NAS LHA RDZAS 'O ZHAG DKAR YOL GANG BCAS
BSKUL NGOR ` CHOS MED SNYOMS LAS PA CHOS KYI RDO RJES BRIS
PA'O,, ,,