@339A *, ,RJE BTZUN MA KU RU KU LLE'I SGRUB THABS THUN MONG MA YIN PA AU TPAL GSAR PA'I MA Li KKA ZHES BYA BA BZHUGS SO, ,

@340A #, ,NA MO GU RU SHRI KU RU KU LLE YA, BYANG CHUB RDO RJE DUS MTHAR NGUR SMIG GI ,ZOL LA NYER BSTEN ZAB CHOS BCUD BZANG POS, ,RTAG TU BSKYANGS

PA'I BLA MA RNAM PA GSUM, ,SNYING NAS DRAN NO TSAD MED THUGS RJES SKYONGS, ,BRTZE BAS RJES CHAGS 'OD RNON LCAGS KYU YIS, ,SRID GSUM LEGS TSOGS

MTHA' DAG DBANG BYED MA, ,RIGS LDAN LHA MO'I ZHABS ZUNG RKANG DRUG PA, ,BDAG SNYING PADMO'I ZE'U 'BRUR DGYES PAR ROL, ,GANG DE'I SGRUB THABS ZAB GNAD KUN

TSANG ZHING, ,SNYAN BRGYUD GDAMS PA'I DRI BSUNG NGAD LDANG BA'I, B,SNGON MED AUTPAL GSAR BA'I MA Li KKA, ,SPEL LA CHOS BDAG RNAMS DBKYIS GNANG BA STZOL,,

@341A *, ,DE YANG RJE BTZUN MA KU RU KU LLE ZHES GRAGS PA 'DI NI RGYUD BRTAG PA GNYIS PA LAS, HR'I: LAS BYUNG BA'I LHA MO NI, ,KHA DOG DMAR ZHING PHYAG BZHI MA, ,AUTPAL DANG LCAGS

KYU 'DZIN, ,'DI NYID BSGOM PA TZAM GYIS NI, ,SRID PA GSUM YANG DBANG DU BYED, ,CES PA LTAR KHAMS GSUM MA LUS PA'I DRAN PA GCIG CHAR 'PHROG PA'I BYIN BRLABS PHUL DU BYUNG BA'I GDAMS

PA SLOB DPON CHEN PO LHAN SKYES ROL PA NAS NYE BAR BRGYUD DE DPAL LDAN SA SKYA PA'I GSER CHOS BCU GSUM GYI NANG TSAN THUN MONG SGRUB PAS MCHOG ZHAR LA 'BYUNG BA DMAR PO SKOR GSUM GYI YA GYAL KU RU KU LLE PHYI

SGRUB TU GRAGS PA NYAMS SU LEN PAR 'DOD PA'I RNAL 'BYOR PA RAB LHA 'DI'I DBANG DANG, DE MIN YANG BLA MED KYI YI DAM GANG YANG RUNG BA'I DBANG BZHI BRDA 'PHROD NGES SU THOB CING, KHYAD PAR DU RJE BTZUN MA 'DI'I

@342B BYIN RLABS THOB PA DAM SDOM LA GNAS SHING BLA MA'I MAN NGAG DANG LDAN PAS, RAB BZHI PO GANG YANG RUNG BA'AM, HOR ZLA DGU PA'ANG DBANG GI LAS 'GRUB PA LA BSNGAGS PAS DE LTA BU'I TSES BRGYAD DAM, RGYAL PHUR GRUB SBYOR RAM, SKAR MA RGYAL LA SOGS PA

DBANG GI LAS LA SHIS PA'I GZA' TSES LEGS PAR MYA NGAN MED PA'I SHING GI GRIB BSIL SOGS YID DANG MTHUN PA'I GNAS SU SGRUB KHANG BYI DOR BYAS, RANG DANG ZHAL SPROD LTA BUR RJE BTZUN MA'I BRIS SKU 'DI'I MAN NGAG LAS 'BYUNG BA LTAR BRIS NAS BSHAMS PA'I RLUNG

DU PHYI NANG GI MCHOD PA, SKYU RUR BSRES PA'I GTOR MA ZLA GAM PAD 'DAB KYES BSKOR BA, NANG MCHOD, RDOR DRIL, dA MA RU, TZAN DAN DMAR PO'AM DES BYUG PA'I MAndAL TSOM BU 'GOD RGYU'I ME TOG DMAR PO DANG BCAS PA BSHAM, MCHOD GTOR SOGS

YO BYAD THAMS CAD KHA DOG DMAR PO 'BA' ZHIG BYED, DGONG MO NYI MA DMAR POR GYUR PA'I DUS SU DPRAL BAR RGYA SKYEGS KYI THIG LE GDAB, RTZI RTZI'I TSOD MA 'THUNG BA'AM, MYOS PYAD KYI 'BRAS BU ZHES PA PO SO CHA LE KHAR 'CHA' ZHING KHA NUB TU PHYOGS NAS STAN DMAR PO LA PADMA'I

DKYIL KRUNG GIS 'KHOD DE, DBANG GI LHA MO DGOS PA CI'I PHYIR DU SGRUB SNYAM RANG GI SEMS KYI PHUGS 'DI LA LEGS PO ZHIG BRTAG ,DE'I TSE RANG NYID CHE 'DOD DANG NYON MONGS PA'I DBANG DU SONG 'DUG NA DE THAMS CAD LEGS TSOGS SU MI 'GYUR TSUL NGES PAR

BYAS LA 'KHOR BA'I SDUG BSNGAL DANG MI RTAG PA YID LA BSAMS TE SEL BAR BYA'O, ,'O NA BSAM PA JI LTA BU DGOS SNYAM NA, 'DI LTAR DBANG GI LHA MO MYUR BA NYID DU SGRUB PAR BYA STE, SEMS CAN MA RUNGS PA RNAMS YANG DAG PA'I LAM LA SBYOR BA DANG, TSANGS

@343A *, ,DPAR 'KHOR SGYUR SOGS STOBS LDAN RNAMS DBANG DU BSDUS TE BSTAN PA'I SBYIN BDAG TU 'JUG PA DANG, 'JIG RTEN PA'I DPA' BO MKHA' 'GRO RNAMS DBANG DU BYAS TE THUN MONG GI DNGOS GRUB DU MA SGRUB PA DANG, NOR RDZAS LONGS

SPYOD SOGS DBANG DU BYAS NAS RANG GIS SBYIN PA'I BYA BA SGRUB PA DANG, DKON MCHOG MCHOD PA'I RGYU LA SOGS PA'I CHOS MTHUN GYI BYA BA RGYA CHEN PO BYED SNYAM PA DANG, KHYAD PAR DU DBANG DU BSDUS PA'I MI DANG MI MIN RNAMS MYUR BA MYUR BAR BYANG CHUB CHEN PO'I

LAM LA 'GOD PAR BYA'O SNYAM PA'I KUN SLONG GSAL LEGS PAR BTAB, CHOS THAMS CAD BDE STONG GI RNAM ROL DU BLTA BA DANG, GNAS KHANG YANG DBANG GI GZHAL YAS KHANG PADMA R'A GA LAS GRUB PA'I DAG GSAL GNYIS MED DU BSAM, MDUN GYI

NAM MKHAR PADMA 'DAB MA BZHI PA'I DBUS SU BLA MA, SHAR GYI 'DAB MAR YI DAM, LHOR SANGS RGYAS, NUB TU CHOS, BYANG DU DGE 'DUN DKON MCHOG RNAMS GSAL GDAB STE, BDAG DANG 'GRO BA NAM MKHA' DANG MNYAM PA'I SEMS

CAN THAMS CAD DUS 'DI NAS BZUNG STE JI SRID BYANG CHUB SNYING PO LA MCHIS KYI BAR DU DPAL LDAN BLA MA DAM PA RNAMS LA SKYABS SU MCHI'O, ,RDZOGS PA'I SANGS RGYAS BCOM LDAN 'DAS RNAMS LA + DAM

PA'I CHOS RNAMS LA + 'PHAGS PA'I DGE 'DUN RNAMS LA + ZHES PA TSAR BDUN LA SOGS PA BRJOD, BLA MA DANG DKON MCHOG RIN PO CHE RNAM PA GSUM LA PHYAG 'TSAL ZHING SKYABS SU MCHI'O, ,KHYED RNAMS

@344B KYIS BDAG GI RGYUD BYIN GYIS RLABS TU GSOL, TSAR GCIG ,BDAG GIS SEMS CAN THAMS CAD KYI DON DU RDZOGS PA'I SANGS RGYAS KYI GO 'PHANG THOB PAR BYA, DE'I CHED DU RAB 'BYAMS DBANG GI 'PHRIN LAS

SGRUB PAR BYA BA'I PHYIR RJE BTZUN MA KU RU KU LLE'I BSGOM BZLAS KYI RIM PA NYAMS SU BLANGS PAR BGYI'O, ,LAN GSUM GYIS SEMS BSKYED, MDUN GYI NAM MKHAR RTZA BRGYUD KYI ZLA BA RNAMS MTHO BRTZEGS SAM KHROM TSOGS SU

BZHUGS PA GANG BDE GSAL BTAB LA, SRID GSUM DBANG BYED RJE BTZUN RIG BYED MA, ,GANG NGES RJES BZUNG LHAN SKYES ROL BA'I ZHABS, ,RDO RJE GDAN PA AA MO GHA BADZRA, ,GSOL BA 'DEBS SO DBANG GI

DNGOS GRUB STZOL, ,SKAD GNYIS SMRA BA'I DBANG PO RIN CHEN GRAGS, ,SNYAN BRGYUD RGYA MTSO'I MNGA' BDAG SA SKYA PA, ,SRAS KYI THU BO RJE BTZUN SKU MCHED GNYIS, ,GSOL BA + SA SKYA PAn

CHEN GLO BO LO TZ'A BA, ,'GRO MGON 'PHAGS PA RGYAL TSA CHOS DBANG ZHABS, ,MKHAS MCHOG YON TAN KHRI DANG SENG GE BZANG, ,GSOL BA + YAR KLUNGS PA DANG DBON SRAS RGYAL BA MCHOG ,

'JAM DBYANGS CHEN PO BDAG CHEN RDO RJE 'CHANG, ,KUN SPANGS CHOS RJE BLO GSAL RGYA MTSO LA, ,GSOL BA + MKHYEN BRTZE'I DBANG PHYUG BSOD NAMS CHOS 'PHEL ZHABS, ,DBANG PHYUG RAB

@345A *, ,BRTAN BSOD NAMS MCHOG LDAN DPAL, ,RIN CHEN RGYA MTSO MANG THOS RGYA MTSO LA, ,GSOL BA + BDE BA'I RDO RJE BLO GROS RGYA MTSO DANG, ,'JAM DBYANGS 'PHRIN LAS DKON

MCHOG BSTAN SGRON ZHABS, ,BKA' DRIN MNYAM MED RTZA BA'I BLA MA LA, ,GSOL BA + DE LTAR RTZA BRGYUD BLA MA'I BYIN BRLAB DANG, ,RJE BTZUN DBANG MO'I THUGS RJE'I LCAGS KYU YIS, ,BRTAN

GA-YO'I DNGOS KUN BDAG GI DBANG GYUR NAS, ,PADMA GAR DBANG GRUB PA'I SA THOB SHOG ,CES BRGYUD 'DEBS KYI TSIG DAL BUS 'DON CING, DE'I TSE BLA MA RE'I MTSAN RE BYUNG BA'I TSE DE DANG DE'I SKU'I RNAM PA GSAL BTAB, GSOL BA

'DEBS SO DBANG GI DNGOS GRUB STZOL, ,ZHES PA'I SKABS SU BLA MA DE RNAMS KYI SKU LAS BDUD RTZE DANG 'OD ZER GYI TSOGS DPAG TU MED PA BABS PAS RANG GI SPYI BO NAS ZHUGS, LUS KYI NANG THAMS CAD GANG BAS NAD GDON SDIG SGRIB BAR CHAD THAMS CAD BYANG ZHING DAG ,

TSE BSOD DPAL 'BYOR SOGS LEGS PA'I YON TAN THAMS CAD 'PHEL ZHING RGYAS PAR BYAS, DBANG GI DNGOS GRUB THAMS CAD BDE BLAG TU THOB PAR BSAM, 'DIR DBANG GI DNGOS GRUB NI, RGYAL BLON SOGS DBANG DU BSDU BA LTA BU'I NYE TSE TZAM LA MI BYED PAR PHYI'I

SNANG BA NANG GI RLUNG SEMS DANG BCAS PA DBANG DU GYUR PA'I DNGOS GRUB KHYAD PAR CAN LA GTZO BOR BYA DGOS, GSOL 'DEBS KYI MTHAR BLA MA RNAMS GCIG LA GCIG THIM GYI TSUL GYIS MTHAR RANG LA THIM PAR BSAM MO, ,MTSAMS 'DIR RDOR SEMS SGOM

@346B BZLAS BYED PAR SPRON 'DI LTAR, RANG GI SPYI BOR PADMA DANG ZLA BA'I STENG DU H'Um LAS RDO RJE H'Um GIS MTSAN PA YONGS SU GYUR PA LAS RDO RJE SEMS DPA' DKAR PO RDOR DRIL 'DZIN PA RDO RJE'I DKYIL KRUNG GIS BZHUGS PA, YUM RDO RJE SNYEMS MA DKAR

MO ZHAL GCIG PHYAG GNYIS KYIS GRI THOD 'DZIN PAS 'KHYUD PA, GNYIS KA'ANG DAR DANG RIN PO CHE'I RGYAN GYIS SPRAS PA, GNYIS KA'I SPYI BOR AOm, MGRIN PAR A'A: THUGS KAR H'Um, THUGS KA'I H'Um LAS 'OD ZER 'PHROS PAS YE SHES PA

SPYAN DRANGS, DZA: H'Um BAm HOm: GNYIS SU MED PAR GYUR, YANG H'Um LAS 'OD 'PHROS DBANG LHA SPYAN DRANGS, DE BZHIN GSHEGS PA THAMS CAD KYIS DBANG BSKUR DU GSOL, ZHES GSOL BA BTAB PAS, AOm SARBA TA TH'A GA TA + SHRI YE

H'Um, ZHES DBANG BSKUR, SKU GANG, DRI MA DAG ,CHU'I LHAG MA SPYI GTZUG TU GNAS PA YONGS SU GYUR PA LAS MI BSKYOD PAS DBU BRGYAN PAR GYUR, THUGS KAR ZLA BA'I STENG DU H'Um GI MTHAR YI GE BRGYA PA'I SNGAGS KYIS BSKOR BAR GYUR,

BCOM LDAN 'DAS RDO RJE SEMS DPA' BDAG GZHAN SEMS CAN THAMS CAD KYI SDIG SGRIB DANG DAM TSIG NYAMS CHAGS THAMS CAD DAG PAR MDZAD DU GSOL, ZHES GSOL BA BTAB PAS, THUGS KA'I H'Um LAS 'OD ZER 'PHROS, SEMS CAN

THAMS CAD KYI + SANGS KYIS DAG PAR GYUR BAR BSAM LA, AOm BADZRA HI RU KA SA MA YA + SA TVA A'A: H'Um PHAt, BDAG NI MI SHES + BDAG SKYABS MCHI, ,RDO RJE SEMS DPA' YAB YUM RANG LA THIM PAS RANG GI SGO GSUM DANG RDO RJE SEMS DPA'I SKU GSUNG

@347A *, ,THUGS DBYER MED DU GYUR PAR BSAM, DE NAS, RANG NYID SKAD CIG GIS RJE BTZUN MA KU RU KU LLE ZHAL GCIG PHYAG GNYIS PA'I SKUR BZHENGS PAR GYUR, MCHOD PA RNAMS, AOm BADZR GHA SMRA RI SVAH'AS

BSANGS, SVA BHA WAS STONG PAR SBYANGS, STONG PA'I NGANG LAS KAm LAS BYUNG BA'I THOD PA YANGS SHING RGYA CHE BA RNAMS KYI NANG DU H'Um H'Um ZHU BA LAS BYUNG BA'I MCHOD YON, ZHES PA NAS, ROL MO RNAMS RANG BZHIN BDE STONG RNAM

PA MCHOD RDZAS BYED LAS DBANG PO DRUG GI SPYOD YUL DU ZAG PA MED PA'I BDE BA KHYAD PAR CAN BSKYED PAR GYUR, AOm AARGHAm A'A: H'Um NAS, SHPOTA A'A: H'Um GI BAR BRJOD, NANG MCHOD BSANG SBYANGS, STONG PA'I NGANG LAS MDUN DU

RLUNG ME MI MGO'I SKYE DBU GSUM GYI STENG DU A'A: LAS THOD PA PHYI DKAR LA NANG DMAR BA'I NANG DU KO KU DA HA NA LAS SHA LNGA, BIR SHU MA MU LAS BDUD RTZI LNGA RNAMS BHRUm AOm DZRIm KHAm H'Um GIS MTSAN PA, DE'I STENG DU AOm A'A: H'Um GSUM

MGO THUR DU BSTAN PA, RANG GI SNYING GA'I SA BON LAS 'OD ZER 'PHROS, RLUNG GA-YOS ME SBAR THOD PA'I NANG GI RDZAS RNAMS ZHU ZHING KHOL, 'BRU GSUM GYI 'OD KYIS YE SHES KYI BDUD RTZI BKUGS TE RO GCIG TU 'DRES

PAR GYUR, AOm A'A: H'Um HA HO HRI: LAN GSUM BRJOD LA BYIN GYIS BRLAB, RANG NYID RJE BTZUN MAR GSAL BA'I THUGS KAR NYI MA LA GNAS PA'I HR'I: DMAR PO'I 'OD ZER GYIS, LHO PHYOGS KYI RI KU RU KU LLE NAS, RJE BTZUN

@348B MA KU RU KU LLE BLA MA 'OD DPAG MED KYIS GTZUG NA BRGYAN PA LA SANGS RGYAS BYANG SEMS PADMA MKHA' 'GRO'I TSOGS KYIS BSKOR BA MDUN GYI NAM MKHAR AOm BADRA SA MA DZA: ZHES TSOGS ZHING SPYAN DRANGS, NA MO GU RU BHYA:

NA MA: SHRI KU RU KU LLE SA PA RI W'A RA BHYA: ZHES PHYAG BYA, AOm SHRI KU RU KU LLE SA P'A RI WA RA AARGHAm NAS SHPTA PRA T'I TZTSA YE SV'AH'A, ZHES MCHOD, DKON MCHOG GSUM LA BDAG SKYABS MCHI, ,ZHES PA NAS, 'GRO LA PHAN

PHYIR SANGS RGYAS 'GRUB PAR SHOG ,CES PAS RGYUN BSHAGS BYA, SEMS CAN THAMS CAD BDE BA DANG LDAN PAR GYUR CIG ,CES SOGS KYIS TSAD MED BZHI BSGOM TE BSOD NAMS KYI TSOGS BSAGS, TSOGS ZHING RNAMS

'OD DMAR PO'I RNAM PAR GYUR TE RANG LA THIM, SNOD BCUD THAMS CAD KYANG 'OD DU ZHU NAS RANG NYID RJE BTZUN MAR GSAL BA LA THIM, RANG YANG SNYING GA'I HR'I: DANG, DE YANG RIM GYIS 'OD GSAL STONG PA

NYID DU GYUR, AOm SHU NYA TA DZNY'A NA BADZRA SVA BHA WA AA TAMA KONYA HAm, ZHES BRJOD CING DON DRAN PAS YE SHES KYI TSOGS BSAGS SHING 'CHI BA CHOS SKU'I LAM 'PHYER BSGOM, STONG PA'I NGANG LAS PAD NYI'I STENG DU H'Um LAS SNA TSOGS

RDO RJE H'Um GIS MTSAN PA LAS 'OD ZER 'PHROS PAS RDO RJE'I SA GZHIR BA GUR BLA RE DANG BCAS PA'I PHYI ROL TU KHA DOG SNA LNGA PA'I YE SHES KYI ME DPUNG 'BAR ZHING 'KHRUGS PAR GYUR, AOm BADZRA RAKshA RAKshA H'Um H'Um PHAt

@349A *, ,SV'AH'A, LAN GSUM BRJOD, BSRUNG 'KHOR GYI NANG DU DUR KHROD CHEN PO BRGYAD KYIS BSKOR BA'I DBUS SU PAm LAS PADMA DMAR PO 'DAB MA BRGYAD PA'I STENG DU RAm LAS NYI MA'I DKYIL 'KHOR GYI LTE BAR

MGO GA-YON DU PHYOGS PA'I RO GDAN GYI SNYING GAR RANG SEMS HR'I: LAS AUTPA LA DMAR PO HR'I: YIG GIS MTSAN PAR BSAMS LA BAR DO LONGS SKU'I LAM 'KHYER BSGOM, HR'I: LAS 'OD ZER DMAR PO PHYOGS BCUR 'PHROES,

'PHAGS PA MCHOD, SEMS CAN GYI MA DAG PA'I KHAMS SBYANGS, BRTAN GA-YO SNOD BCUD THAMS CAD KU RU KU LLE'I RNAM PAR DBANG DU BSDUS TE, TSUR 'DUS HR'I: LA THIM, DE YONGS SU GYUR PA LAS

BDAG NYID RJE BTZUN MA KU RU KU LLE YE SHES KYI SKU CAN, SKU MDOG DMAR ZHING SNUM PA RGYA SKYEGS KYI ME TOG GSAR BA'I MDANGS CAN ZHAL GCIG PHYAG BZHI MA, LANG TSO BRGYAD GNYIS LON PA'I DPAL

YON CAN, CUNG ZAD 'DZUM ZHING KHRO BA'I ZHAL GYI DKYIL 'KHOR MCHU'I SGROS LEGS PA'I PADMA TSEMS DKAR GYI ZE'U 'BRUS SPRAS PA'I KHROD NA LJAGS KYI BUNG BA GAR BSGYUR BA, DMAR ZLUM GYI SPYAN GSUM

GA-YON PHYOGS SU ZUR GYIS GZIGS PAS SKAL LDAN GYI SNYING LA BDE BA STER BA, DBU SKRA KHAM ZHING SNUM PA GYEN DU CUNG ZAD RLUNG GIS BSKYOD PA'I RNAM PA LA THOD SKAM LNGA DANG DAR DPYANGS KYIS BCINGS PA, MGO

@350B PO RLON PA LNGA BCU'I DO SHAL 'PHYANG BA, RTZA PHYAG DANG PO GNYIS KYIS AUTPA LA DMAR PO'I MYU GU'I MDA' ME TOG SNGON PO KHA PHYE LA KHAD PAS MDE'U'I TSUL DANG, AUPTA LA DMAR PO'I GZHU GZHU RGYUD DANG SBYAR TE RNA BA'I

DRUNG DU 'GENGS PA, GA-YAS 'OG MAS AUTPA LA DMAR PO'I LCAGS KYU DANG, GA-YON 'OG MAS AUTPA LA DMAR PO'I ZHAGS PA 'DZIN PA, RAB TU SGEG CING 'O 'DZIN DANG CHU 'DZIN RNAM PAR RGYAS PA,

RIN PO CHE'I PHRA TSOM GYIS SPRAS PA'I MI RUS LAS GRUB PA'I 'KHOR LO, RNA RGYAN, MGUL RGYAN, DGUNG RGYAN, GDUB BU, SKA RAG RNAMS KYIS BRGYAN CING, STAG LPAGS GSAR BA'I SHAM

THABS SDER PHRENG DANG BCAS PAS SKU SMAD DKRIS PA, ZHABS GA-YAS BSKUMS SHING GA-YON BRKYANGS PA'I GAR STABS KYIS 'GYING ZHING CHAGS PA'I NYAMS CAN, MTHONG THOS DRAN PAS SKYE DGU'I

YID 'PHROG CING DBANG DU BSDUD PA, NYI MA'I DKYIL 'KHOR KUN NAS GZI 'OD 'BAR BA'I RGYAB YOL DANG, 'OD DMAR PO'I DKYIL 'KHOR GYI DBUS NA BZHUGS PA GSAL BTAB LA SKYE PA SPRUL SKUR 'KHYER BA'I LAM

'KHYER BSGOM, DE NAS DE'I SPYI BOR AOm DKAR PO, MGRIN PAR A'A: DMAR PO, THUGS KAR H'Um SNGON PO RNAMS RIM PA BZHIN, SA 'OG SPYOD MA, SA SPYOD MA, MKHA' SPYOD MA'I NGO BOR BSAM, HR'I: YIG GIS

@351A *, ,MTSAN PA, DE LAS 'OD ZER 'PHROS, RANG BZHIN GYI GNAS NAS RANG 'DRA'I RJE BTZUN MA YE SHES SEMS DPA' SPYAN DRANGS, AOm KU RU KU LLE SA PA RI W'A RA AARGHAm SOGS KYIS MCHOD,

DZA: H'Um BAm HO: RANG DANG GNYIS SU MED PAR GYUR, SLAR YANG THUGS KA'I 'OD ZER GYIS DBANG LHA 'KHOR BCAS SPYAN DRANGS, AOm PANYTZA KU LA SA PA RI W'A RA AARGHAm SOGS KYIS MCHOD, DE BZHIN GSHEGS PA RNAMS

KYIS BDAG LA MNGON PAR DBANG BSKUR BA STZAL DU GSOL, ZHES GSOL BA BTAB PAS, DBANG LHA RNAMS KYIS, SANGS RGYAS RNAMS NI THAMS CAD KYI, ,GSANG GSUM GNAS LAS BYUNG BA YI, ,

KHAMS GSUM KUN GYIS PHYAG BYAS PA'I, ,RDO RJE DBANG BSKUR CHEN PO SBYIN, ,AOm BDZRI BH'A WA AA BHI shINYTZA H'Um, ZHES GSUNGS SHENG BUM PA'I CHUS DBANG BSKUR, SKU GANG DRI MA DAG ,CHU'I LHAG MA YAR LUD

PA LAS 'OD DPAG MED KYIS DBU BRGYAN PAR GYUR PAR BSAM, AOm KU RU KU LLE AARGHAm PRA TI TZTSA YE SV'AH'A, ZHES SOGS CHU GNYIS NYER SPYOD ROL MO DANG BCAS PAS MCHOD, RANG GI LJAGS H'Um LAS BYUNG BA'I RDO RJE DKAR PO'I SBU GUS

NANG MCHOD DRANGS PAS LUS KYI RTZA GNAS THAMS CAD GANG STE BDE CHEN GYI YE SHES SKYES PAR BSAMS LA, AOm KU RU KU LLE HR'Im: SV'AH'A, AOm A'A: H'Um, ZHES BRJOD CING BDUD RTZI LAG PA GA-YON PA'I MTHEB SRIN GYIS BLANGS LA LCE THOG TU BZHAG STE

@352B MYANGS, SPRO NA, THUGS KA'I SA BON LAS SPROS PA'I LHA MO BRGYAD KYIS MCHOD PAR BSAMS LA, DKAR MO RI DVAGS MTSAN MA 'DZIN, ,CHOM RKUN BDUD LAS RGYAL BA'I SNOD, ,RO LANGS MA NI CHU LA GA MA, ,GHA SMA RI NI

SMAN 'DZIN CING, ,PUKKA SI NI RDO RJE'I LAG ,DE BZHIN RI KHROD MA RO 'DZIN, ,GDOL BA MO NI CANG TE'U BRDUNGS, ,'DI RNAMS KYIS NI LHA MO MCHOD, ,CES BDUD RTZI LNGA DANG RO DANG CANG TE'U THOGS PA'I LHA MO

BDUN GYIS MCHOD CING, 'DOD CHAGS CHEN POS RJES CHAGS PA, ,GA-YUNG MOS SKU LA 'KHYUD PA NYID, ,CES PAS GSANG MCHOD KYANG 'BUL, DE DAG GI TSIG DON YANG DKAR MO ZHES DBANG PHYUG GI CHUNG MA STE DE'I MING

CAN GYI LHA MO'O, ,RI DVAGS MTSAN MA NI ZLA BA STE DE'I MING CAN GYI BYANG SEMS DKAR POS GANG BA'I THOD PA 'DZIN PA DANG, CHOM RKUN MA'I MING CAN GYI LHA MO BDUD LAS RGYAL ZHES PA NYI MA STE DE'I MING CAN GYI BYANG SEMS DMAR POS GANG BA'I SNOD THOD PA 'DZIN

PA DANG, RO LANGS MA'I MING CAN GYI LHA MO DRI CHUS GANG BA'I THOD PA 'DZIN PA DANG, LHA MO GHA SMA RI SMAN SGRON ME LNGAR GRAGS PA'I SHA LNGA 'DZIN PA DANG, LHA MO PUKKA SI RDO RJE STE DRI CHEN GYIS GANG BA'I THOD PA 'DZIN PA'I LAG PA CAN DANG, DE BZHIN DU

LHA MO RI KHROD MA NE RO ZHES PA SPRANG CHANG GIS BKANG BA'I THOD PA 'DZIN PA'O, ,GDOL BA MO NI CHOS THAMS CAD SGRA BRNYAN LTA BUR SGROGS PA'I CANG TE'U BRDUNGS PA STE, MCHOD PA 'DI RNAMS KYIS MCHOD PAR BSAM, DE NAS LHA MO DRUG DANG CANG TE'U MA STE BDUN

@353A *, ,PO GA-YUNG MO LA BSDUS NAS, RANG RJE BTZUN MAR GSAL BA'I RTAGS BSGYUR TE DE DANG SNYOMS PAR ZHUGS PAS BDE STONG GI YE SHES SKYES PAR BSAM, DE NAS LHA MO RNAMS KYIS BRAG CHA'I DBYANGS BZHIN BSTOD PAR BSAM STE,

RDO RJE DPAG MED RGYAL PO CHE, ,MI RTOG NAM MKHA' RDO RJE 'DZIN, ,'DOD CHAGS PHA ROL PHYIN PA BRNYES, ,PADMA MKHA' 'GRO LA PHYAG 'TSAL, ,ZHES DANG, RGYAL BA'I YE SHES GCIG BSDUS BCOM

LDAN MA, ,YID 'PHROG PADMA R'A GA'I MDANGS CAN MA, ,SRID GSUM DBANG DU SDUD PA'I MYOS BYED MA, ,RJE BTZUN MA KHYOD SNYING NAS DANG BAS BSTOD, ,CHU SKYES LTE BAR DBUGS BRAL SNYING GI RTZER, ,

NYIN BYED DKYIL 'KHOR BZHAD PA'I GDAN STENG NA, ,BYI RU'I SMIN LEGS NYAMS BRGYA'I ROL RTZED MKHAN, ,YID 'ONG MIG GI BDUD RTZI AE MA MTSAR, ,ZUNG GNYIS PHYAG GI 'KHRI SHING MYU GU NI, ,KHAMS

GSUM SNYING 'BIGS AUTPAL MDA' GZHU DANG, ,LCAGS KYU ZHAGS PA'I SNANG BRNYAN ME TOG 'PHRENG, ,SKAL BZANG BUNG BA BSDU BA'I DRI BSUNG GA-YO, ,RAB 'BAR DBU RGYAN THOD SKAM NOR BUS

MTSAN, ,KHRAG GIS SBAGS PA'I MGO 'PHRENG STAG SHAM DANG, ,DUNG CHEN PHRENG BAS SPRAS PA'I SGEG MDZES SKU, ,NYI GZHON 'BAR BA'I 'OD KYI GUR KHANG BZHUGS, ,SKYIL KRUNG PHYED PA'I GAR

@354B GYIS BDUD CHEN BRDZIS, ,SPYAN ZUR GA-YO BAS 'GRO KUN DBANG DU MDZAD, ,'O 'DZIN CHU 'DZIN BZHAD PAS SKAL LDAN GYI, ,SNYING GI PADMO GA-YO BA'I RJE BTZUN MA, ,KHYOD LA DAD PAS BSTOD PA'I BYIN

BRLABS KYIS, ,KUN RDZOB CIR YANG SNANG BA'I ZLOS GAR 'DI, ,RANG SEMS DAG PA'I DBYINGS SU DBANG BYAS TE, ,BDE CHEN YE SHES RANG ZHAL MTHONG BAR SHOG ,GNAS SKABS 'DIR YANG TSE DANG

BSOD NAMS DANG, ,DPAL 'BYOR LEGS TSOGS DBYAR MTSO LTAR RGYAS SHING, ,MI DANG MI MIN 'GRO BA MA LUS PA, ,DBANG DU BSDUS NAS BDE LA 'GOD PAR SHOG ,CES PA 'DIS BSTOD

LA LHA MO RNAMS SNYING GAR BSDU, YI GE SNGAGS RNAMS RNAM PAR SPANGS, ,SGRA DANG THIG LE BSAM DU MED, ,'DI NI MCHOG TU BDE CHEN NYID, ,BDAG MED GZHAN YANG MED PA NYID, ,CES BRJOD CING RANG SEMS

BDE BA CHEN PO'I NGO BOR GYUR PA DES CHOS THAMS CAD RANG BZHIN MED PA'I STONG PA NYID YUL DU BYAS PA'I YUL YUL CAN GNYIS SNANG PHRA MO TZAM YANG MED PAR CHU LA CHU BZHAG PA BZHIN DU DBYER MI PHYED PA'I BDE STONG GI YE SHES LA MNYAM PAR GZHAG CING,

YE SHES DE NYID KYI GZUNG RNAM LHA'I RNAM PAR SHAR BA LA NGA RGYAL 'DZIN PA DANG, RGYAN CHA LUGS SOGS SKU'I RNAM PA GSAL 'DEBS PA'I GSAL SNANG SGRUB PA LA 'BAD, SGOM PAS SKYON BZLAS PA BYA BA NI, RANG GI SNYING GAR NYI GDAN GYI

@355A *, ,STENG DU HR'I: DMAR PO'I MTHAR GA-YAS BSKOR DU AOm KU RU KU LLE HR'I: SV'AH'A ZHES PA'I SNGAGS BYI RU'I 'PHRENG BA LTA BU 'OD ZER DMAR PO 'BAR BA DANG BCAS PA LA SEMS GTAD DE, SNYING GA'I SNGAGS PHRENG

LAS 'OD 'PHROS PAS, SANGS RGYAS DANG BYANG CHUB SEMS DPA' THAMS CAD KYI THUGS GNYIS SU MED PA'I YE SHES DANG, NYAN THOS DANG, RANG RGYAL DANG, TSANGS PA LA SOGS PA 'JIG RTEN SKYONG BA'I MTHU BO

CHE RNAMS DANG, PAndI TA DANG, RGYAL PO LA SOGS PA BSOD NAMS CAN DANG, NOR BU DANG SMAN LA SOGS PA RNAMS KYI MTHU NUS DANG, DPAL 'BYOR DANG, YON TAN THAMS CAD 'OD DMAR PO'I RNAM PAR

BSDUS TE RANG LA THIM PAS KHAMS GSUM THAMS CAD DBANG DU BSDUS SHING GA-YO BAR BYAS, RANG NYID DBANG GI NUS PA DANG LDAN ZHING YON TAN DANG DPAL 'BYOR YE SHES MTHA' DAG RAB TU RGYAS PAR BSAMS LA, BYI RU 'AM

TZAN DAN DMAR PO'I PHRENG BA GZHON NU MAS BKAL BA'I SKUD PA DGU DRIL LA BRGYUS PA MING MED LA BKAL BA, MTHE BOS PHRENG RDOG 'DREN CING, AOm KU RU KU LLE HR'Em: SV'AH'A, ZHES PA'I YI GE BRGYAD PA HA CANG MYUR BA DANG, BUL BA DANG MI GSAL BA DANG, LHAG CHAD

RNAMS SPANGS TE TSIG GZHAN GYIS BAR MCHOD PAR DMIGS PA DANG MA BRAL BA'I NGANG NAS BZLA'O, ,BSAM GTAN GYI LAS SBYOR NI, GTZO BOR BSNYEN PA SNGON DU SONG NAS BYED PA YIN KYANG, RGYUN BSNYEN GYI DUS SU'ANG SGRUB BYA DMIGS BSAL BA YOD NA DBANG DU

@356B BYA BA'I DMIGS PA BYA RUNG BAS, BZLAS PA'I MJUG TU RANG KU RU KU LLER GSAL BA'I THUGS KAR RANG 'DRA'I YE SHES SEMS DPA' MTHEB SOR GYI TSAD TZAM ZHIG BSGOM, DE'I THUGS KAR TING NGE 'DZIN SEMS DPA' HR'I: DMAR PO NAS 'BRAS TZAM ZHIG DANG, RANG GI

LTE BAR PADMA DMAR PO 'DAB MA BRGYAD PA BSAM, HR'I: LAS 'OD ZER DMAR PO LCAGS KYU ZHAGS PA LCAGS SGROG GI RNAM PA CAN DPAG MED 'PHROS, GANG DBANG DU BYA BAR 'DOD PA DE'I SNYING GAR LCAGS KYUS BTAB, MGRIN PA NAS ZHAGS PAS BCINGS, YAN

LAG LCAGS SGROG GIS BSDOMS, KHO RANG GI LAS RLUNG DMAR PO 'TSUB CING 'KHYIL BA 'KHOR RO RO BSKYOD NAS RANG GI MDUN DU YUD KYIS KHYER BYUNG BA LA, RANG GI PHYAG GI AUTPAL LA'I MDA' BKANG NAS RGYAB PAS MO'I PADMA DANG, PHO'I SNYING KAR PHOG PAS GZHAN

DRAN PA THAMS CAD 'GAG NAS, BDAG NYID KHO NA YID LA BYED CING SNYING NAS 'DUD PAS BRAN GYI TSUL DU RKANG PA'I DRUNG DU THAL MO SBYAR BA'I MTHAR 'OD DMAR PO'I DRA BAS BSDUMS TE CHAGS PAS 'DAR ZHING GNAS PAR BSAM, DE'I TSE RANG GI SNYING GA'I HR'I: YIG

LAS 'OD ZER LCAGS KYU LTA BU 'PHROS PAS BKUG NAS RANG GI BHA GAR ZHUGS, LTE BA'I PADMA 'DAB BRGYAD KYI LTE BAR TZOG PU'I 'DUG STANGS THAL MO SBYAR BAS 'KHOD PAR BSAMS LA 'OG RLUNG 'THEN, STENG RLUNG MNAN LA SNYING GA'I YE SHES SEMS DPA'I BHA GNAS

KHRAG RGYUN DMAR PO BABS PAS BSGRUB BYA'I LUS KYI PHYI NANG THAMS CAD BKRUS PAS RANG NYID LA MA DAD PA MA GUS PA'I DRI MA THAMS CAD DAG NAS RANG SEMS DANG DBYER MED DU DBANG DU 'DUS PAR BSAM ZHING, STENG RLUNG MNAN LA RLUNG KHA SBYAR CI THUB 'DZIN, RES

@357A *, ,'GA' TING NGE 'DZIN DE LTA BU'I NGANG NAS SNGAGS KYANG BZLA'O, ,DE DAG NI BSKYED RIM GYI TING NGE 'DZIN GYIS DBANG DU BYA BA'I RIM PA YIN LA, SHIN TU ZAB PA BDAG BYIN RLABS KYI RIM PAR GRAGS PA RDZOGS RIM LA BRTEN NAS

DBANG GI DNGOS GRUB SGRUB PA'I DMIGS PA NI BZLAS PA'I RJES SU LUS GNAD BCOS TE RLUNG RO BSAL, DE NAS RTZA GSUM 'KHOR LO BZHI KYE RDOR BZHIN GSAL BTAB STE SNYING GA'I RTZA 'KHOR GYI DHU T'I'I NANG GI H'Um YIG GI MDUN DU HR'I: YIG DMAR PO 'OD 'BAR BA ZHIG BSAMS LA,

LTE BA'I GTUM MO'I ME 'OD DBU MA'I LAM NAS GYEN DU SONG BA HR'I: LA PHOG PAS SHIN TU GSAL ZHING 'TSER BAR GYUR, DE LAS 'OD ZER DPAG TU MED PA 'PHROS SHING GTUM MO'I ME 'OD DANG 'DRES NAS DBU MA'I LAM NAS GYEN DU SONG STE MGO BO'I NANG NAS GA-YON SKOR DU BYAS

LA RNA BA GA-YAS PA'I BU GNAS THON, MDA' GZHU RNA BA'I DRUNG DU BKANG BA'I MDA'I LTONG NAS ZHUGS TE DE'I NANG BRGYUD CING AUTPA LA'I MDE'U RGYAS PAR BYAS PA'I RTZE MO NAS PHYIR 'PHROS, 'JIG RTEN GSUM PO THAMS CAD 'OD KYIS KHYAB PAR BYAS, MTHAR SNOD

BCUD THAMS CAD KYANG LHAN SKYES KYI BDE BA CHEN PO'I RANG BZHIN 'OD ZER DMAR PO'I RNAM PAR ZHU, TSUR 'DUS TE MDE'U'I RTZE NAS SNGAR BZHIN ZHUGS PA RNA BA GA-YAS PA BRGYUD, MGO BOR GA-YAS SU BSKOR NAS MDZOD SPU'I THAD NAS DKYIL DU SON PA SPYI BO'I HAm

YIG DAB 'DRES TE BYANG CHUB KYI SEMS SU ZHU BAS BDE CHEN GYI 'KHOR LO GANG ZHING RGYAS PAR BYAS, RIM GYIS DBU MA'I LAM NAS MAR BABS, MGRIN PA SNYING GA LTE BA GSANG GNAS RNAMS SU BABS PAS DGA' BZHI DRANGS, KHYAD PAR LHAN SKYES KYI TSE

@358B RANG GI LUS KYI STOD SMAD NAS SNYING GA'I HR'I: YIG LA SDUD CING, MTHAR N'A DA TZAM YANG MI DMIGS PAR BYA STE, DER NI THOG MA DBUS MTHA' MED, ,SRID MED MYA NGAN 'DAS PA MED, ,BDAG MED GZHAN YANG MED PA NYID, ,'DI NI MCHOG TU BDE CHEN

NYID, ,CES PA'I DON BZHIN SKYE 'GAG GNAS GSUM DANG BRAL ZHING, 'KHOR 'DAS KYI MTHA' LAS GROL BA, GANG ZAG DANG CHOS KYI BDAG MED PA'I DE KHO NA NYID DANG LHAN SKYES KYI BDE BA DE NYID SBYAR TE RTZE GCIG TU MNYAM PAR GZHAG ,RDZOGS RIM LA

BRTEN PA'I DBANG SDUD KYI DMIGS PA 'DI NI GZHAN DAG LA GRAGS PA'I DBANG SDUD KYI MAN DAG 'UD CHEN PO CAN DAG GIS BSKRUN DU MED PA YIN PAS THUN MONG SGRUB PAS MCHOG ZHAR LA BYUNG BA ZHES BSNGAGS PA'ANG GNAD 'DI LA DGONGS PA YIN NO, ,DE NAS YIG

BRGYAS KHA BSKANG LA MCHOD BSTOD MDOR BSDUS BYA'O, ,GTOR MA 'BUL BA NI, PHYI MCHOD GTOR MA DANG BCAS PA GONG BZHIN BYIN GYIS BRLABS, RANG GI SNYING GA'I HR'I: LAS 'OD ZER 'PHROS, LHO PHYOGS NAS RJE BTZUN MA KU RU KU LLE

LA SANGS RGYAS DANG BYANG CHUB SEMS DPA' PADMA MKHA' 'GRO'I TSOGS KYIS BSKOR BA MDUN GYI NAM MKHAR AOm BADZRA SA MA DZA: ZHES PAS SPYAN DRANGS, PADMA KA MA LA YE STAm GYIS GDAN PHUL, LHA'I LJAGS RDO RJE'I 'OD

ZER GYI SBU GUS GTOR MA'I BCUD DRANGS TE GSOL BAR BSAMS LA, PAD SKOR SNGON DU 'GRO BAS RDO RJE THAL MO KHA PHYE BA'I MTHAR SE GOL GTOGS PA DANG BCAS, AOm KU RU KU LLE HR'I: SV'AH'A AE DAm PA LIm TA KHA KHA KH'A HI KH'A HI, LAN GSUM GYIS GTOR

@359A *, ,MA DANG, BDAG BSKYED KYI SKABS LTAR PHYI NANG GI MCHOD PA 'PHUL, BRTZE BAS RJES CHAGS PADMA R'A GA'I MDOG ,ZHAL GCIG PHYAG BZHI ZHABS ZUNG MDZES PA'I SKU, ,AUTPAL MDA' GZHU LCAGS

KYU ZHAGS PA 'DZIN, ,BCOM LDAN RIG BYED MA LA PHYAG 'TSAL LO, ,ZHES BSTOD, TZAN DAN DMAR PO'I MAndAL TSAR NYER GCIG TZAM BYA, DE NAS, GANG ZHIG GUS PA'I YID KYIS GSOL GDAB NA, ,BRGYA BYIN TSANGS PA RGYAL

PO BZHI LA SOGS, ,STOBS LDAN RNAMS KYI TSE DANG BSOD NAMS DANG, ,YON TAN MA LUS DBANG DU BSDU BAR MDZOD, ,'GRO KUN BDAG GI DBANG DU GYUR NAS KYANG, ,DE YI MI MTHUN NYES PA KUN BCOM STE, ,RNYED

PAR DKA' BA RDO RJE THEG PA YI, ,SMIN GROL ZAB MO'I SNOD DU 'GYUR BAR MDZOD, ,LHA MCHOG SGRUB LA BAR DU GCOD PA YI, ,NAD DANG GDON DANG DUS MIN 'CHI BA SOGS, ,PHYI DANG NANG GI NYE BAR 'TSE BA KUN, ,

MTHU STOBS LHA MOS GZHOM PAR MDZAD DU GSOL, ,TSE RABS KUN TU KHYOD ZHAL BLTA BA DANG, ,GSANG SNGAGS ZAB MO'I BZLAS BRJOD LA BRTZON PAR, ,KHYOD KYI BRTZE BA'I PHYAG GIS BDAG GZUNG NAS, ,

'DOD PA'I RE BA MA LUS 'GRUB PAR MDZOD, ,CES BRJOD CING 'DOD DON LA GSOL BA GDAB, YIG BRGYA BRJOD, MA RNYED YONGS SU ZHES SOGS KYIS NONGS PA BZOD GSOL BYA, 'DIR NI RTEN DANG LHAN CIG TU, ,ZHES SOGS KYIS

@360B RTEN LA BRTAN BZHUGS BYA BA'AM, RTEN MED NA, GTOR MGRON GYI LHA RANG GI SNYING GAR THIM PAR GYUR PAR BSAM, NYER BSDU NI, SNOD BCUD THAMS CAD RANG LA THIM, RANG YANG THUGS KA'I HR'I: DANG, DE YANG RIM GYIS 'OD

GSAL STONG PA NYID DU GYUR, STONG PA'I NGANG LAS RANG NYID RJE BTZUN MA ZHAL GCIG PHYAG GNYIS PA'I RNAM PAR GYUR PA'I SPYI BOR AOm, MGRIN PAR A'A: THUGS KAR H'Um GIS MTSAN PAR GYUR PAR BSAM, SMON LAM NI,

MTSAN TZAM THOS PAS YID BZHIN RE BA SKONG, ,GSOL BA BTAB NA DGOS 'DOD CHAR BZHIN 'BEBS, ,TSUL BZHIN BSGRUB NA SRID GSUM DBANG DU BSDUD, ,NYE BAR BSTEN NA DGA' BZHI'I DPAL STER MA, ,

MDZES LDAN LHA MOS BDAG CAG RENG DU SKYONGS, ,'OD DPAG MED MGON CHOS SKU'I SNANG BRNYAN NI, ,SRID ZHI'I MIG 'PHRUL CI YANG 'CHAR BA LAS, ,DENG 'DIR RIG BYED DPAL MO YID 'ONG MA, ,SNYING

NAS DRAN NO 'KHYUD PA'I RTZE DGAS SKYONGS, ,BDE CHEN ZHING NA PADMA d'A KI MA, ,LHO PHYOGS GNAS NA KU RU KU LLE ZHES, ,RGYAL PO'I KHAB NA DMAR SER MIG GA-YO MA, ,RNAL 'BYOR BDAG GI SKYABS

MCHOG RJE BTZUN MA, ,KHYOD NI SEMS NYID STONG PA'I RANG RTZAL TE, ,RDO RJE'I GRONG NA HR'I: YIG LI KHRI'I MDOG ,SGYU MA'I GLING NA 'JIGS RUNG GNOD SBYIN MO, ,RES 'GA' 'DZUM DKAR GA-YO ZHING MDZES

@361A *, ,MA'I TSUL, ,BDAG GIS JI LTAR BTZAL YANG 'PHAGS MA KHYOD, ,BDEN PAR GRUB PA'I NGES PA MA RNYED NAS, ,SPROS PAS DUB PA'I SEMS KYI GZHON NU DE, ,BRJOD BRAL NAGS

KYI KHANG BUR NGAL GSO BRTEN, ,AE MA DA NI d'A KI DBYINGS NAS BZHENGS, ,DGYES PA RDO RJE'I RGYUD KYI RGYAL PO LAS, ,PADMA BTZUN MO'I THUGS KYI SNYING PO MCHOG ,BKLAGS PAS 'GRUB CES GSUNGS

PA'I BDEN PAS SKYONGS, ,SNGON TSE 'PHAGS YUL RGYA GAR LHO PHYOGS SU, ,GRUB PA'I DBANG PO LHAN SKYES ROL PA'I ZHABS, ,'KHYUD DANG TZUMBHA'I BDE BAS RJES BZUNG NAS, ,KHA SBYOR MCHOG GIS ROL

BZHIN BDAG KYANG SKYONGS, ,GANGS RI'I KHROD 'DIR BLO GSAL RGYA MTSO'I SDE, ,RJES GZUNG DBUGS DBYUNG GZENGS BSTOD MDZAD PA DANG, ,RJE BTZUN MKHYEN BRTZE'I DBANG PHYUG RJES GZUNG LTAR, ,BDAG KYANG RIG

BYED DGA' MAS RTAG TU SKYONGS, ,GANG GI ZHABS SEN YID LA DRAN TZAM GYIS, ,DBUL 'PHONGS BDUD LAS RGYAL BA'I DPAL YON CAN, ,'DOD DGU'I MCHOG STZOL RJE BTZUN RIG BYED MAS, ,TSE RABS KUN

TU RJES SU 'DZIN PAR SHOG ,CES SOGS SMON LAM BTAB, SHIS BRJOD NI, RAB 'BYAMS LHA YI DKYIL 'KHOR 'BYUNG BA'I GNAS, ,RDO RJE 'CHANG DBANG KU RU KULLE DANG, ,LHAN SKYES ROL BA RDO RJE GDAN PA SOGS, ,RTZA BRGYUD

@362B BLA MA RNAMS KYI BKRA SHIS SHOG ,NYIN BYED 'OD 'PHRO PADMA R'A GA'I MDOG ,MTSAN DANG DPE BYAD ME TOG PHRENG BAS BRGYAN, ,KHAMS GSUM DBANG BSDUD MDA' GZHU 'OG NGAS MDZAD MA, ,RIG BYED DBANG MO'I SKU YI BKRA SHIS

SHOG ,RAB MDZES MGRIN PA'I 'DAB 'PHRENG LAS 'ONGS PA'I, ,GSUNG SNYAN BUNG BA BYE BA'I GLU DBYANGS KYIS, ,SKAL BZANG RNA BA'I BCUD LEN RGYAS MDZAD MA, ,RIG BYED DBANG MO'I GSUNG GI BKRA SHIS SHOG ,SGRIB PA KUN

BRAL YE SHES ME LONG NANG, ,RAB 'BYAMS SHES BYA'I GZUGS BRNYAN MA LUS PA, ,MA 'DRES GSAL BAR 'CHAR BA'I CHOS KYI SKU, ,RIG BYED DBANG MO'I THUGS KYI BKRA SHIS SHOG ,BCOM LDAN 'DAS MA'I

'PHRIN LAS LCAGS KYU YIS, ,SNANG SRID DREGS LDAN MTHA' DAG DBANG BSDUS TE, ,CHOS SRID DGA' STON DAR BA'I 'BRAS BU LA, ,CI DGAR LONGS SU SPYOD PA'I BKRA SHIS SHOG ,CES SHIS BRJOD KYIS MTHA' BRGYAN PAR BYA'O, ,DE LTA BU'I

TSUL GYIS THUN BZHIR BCAD DE STAN THOG GCIG TU BSNYEN GRANGS RDZOGS PAR BYED PA YIN NA SPANG BLANG GYI RIM PA SOGS GZHAN DU SHES BAR BYA ZHING SNGAGS KYI GRANGS RAB BYE BA, 'BRING SA YA DRUG DANG BZHI 'BUM, MA MTHA' 'BRU 'BUM BZLA DGOS SO, ,DE LTAR TSUL BZHIN NYAMS SU BLANGS

PA'I PHAN YON NI, GNAS SKABS SU SKYE BO KUN DGA' ZHING DBANG DU 'DU BA DANG, KUN GYIS BKUR ZHING JI LTAR BSGO BA NYAN PA DANG, SHES RAB 'PHEL TE MKHAS PAR 'GYUR BA DANG, BSOD NAMS 'PHEL NAS 'BYOR BA DANG LDAN PA DANG, BCOM LDAN 'DAS MA NYID KYIS ZHAL BSTAN NAS MIG SMAN

@363A *, ,SOGS THUN MONG GI DNGOS GRUB RNAMS STZOL ZHING, MTHAR RJE BTZUN MA NYID KYI GO 'PHANG MNGON DU BYED NAS RANG GZHAN GYI DON MTHA' DAG 'BAD MED LHUN GYIS 'GRUB PAR 'GYUR RO, RMAD BYUNG GDAMS PA SENGGE'I 'O MA 'DI, ,SNOD MCHOG RIN CHEN

YOL GOR CHAGS MOD KYI, ,SNOD MIN 'CHAL SPYOD CHAG GRUM SLONG PHOR DU, ,SPYOD PA'I GO SKABS MED PA CHOS NYID YIN, ,TSE 'DI'I BDE SKYID SNYAN GRAGS DON GNYER NAS, ,GSANG SNGAGS ZAB MO'I BZLAS BRJOD LHUR LEN PA, ,BYIS PAS

'JA' TSON SPAR 'DZIN 'DOD PA LTAR, ,DON LDAN 'BRAS BU 'BYUNG BA MI SRID DO, ,DGE 'DIS SKYE KUN THEG MCHOG LAM STON PA'I, ,BSHES GNYEN BZANG PO RNAMS DANG MI 'BRAL ZHING, ,LHO PHYOGS KU RU KU LLE'I PHUG DAM PAR, ,RIG BYED MA DANG

LHAN CIG GAR BYED SHOG ,CES RJE BTZUN MA KU RU KUL LLE'I SGRUB THABS THUN MONG MA YIN PA AUTPAL GSAR BA'I MA LL'I KA ZHES BYA BA 'DI NI, SKU TSE DU MAR RGYAL BA'I BSTAN PA LA BYA BA MDZAD PA'I SKYES CHEN MTSO BDUN PAndI TA SHI RI GE THUN NO YON CHOS RJE'I SPRUL PA'I SKU BLO BZANG AE WAm LUNG RIGS BSTAN

PA'I RGYAL MTSAN GYIS SNGA MO NAS BSKUL MA MDZAD PAR PHUL DU 'DRI LONG MA BYUNG YANG NYE LAM DON GNYER CAN 'GA' ZHIG GIS NAN TAN DU BSKUL NGOR, RGYAL BA GNYIS PA'I RGYAL TSAB KHRI CHEN RDO RJE 'CHANG SA MA TI BKSHI NGAG DBANG TSUL KHRIMS DPAL BZANG PO DANG, NGES PA DON GYI THAMS CAD MKHYEN PA RDO RJE

'CHANG PHA BONG KHA PA RGYA MTSO MTHA' YAS DPAL BZANG PO DANG, RJE BDAG NYID CHEN PO DANG DBYER MA MCHIS PA RDO RJE 'CHANG DKON MCHOG BSTAN PA'I SGRON ME'I ZHAL SNGA NAS TE BLA MA DAM PA GSUM GYI BKA' DRIN LAS LHAG PA'I LHA MO 'DI'I DBANG LUNG RJES GNANG MANG DU THOB PA, SNGAGS 'CHANG DU KHAS 'CHE BA'I

@364B 7 BTZUN NGAG DBANG BLO BZANG BSTAN PA'I RGYAL MTSAN GYIS DPAL LDAN SA SKYA'I BSTAN 'DZIN TSAR CHEN YAB SRAS SOGS KYI GSUNG THOR BUR GNAS PA RNAMS SHING PHAG LO'I DPYID ZLAR BA'I TSES BRGYAD LA YI GE'I PHRENG BAR SREL BA 'DIS KYANG BSTAN PA'I RTZAL LAG DAMS RNAMS KYI BZHED DON

MTHA' DAG BGEGS MED BDE BLAG TU 'GRUB PAR 'GYUR CIG ,
