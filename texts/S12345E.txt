@630 KO KI LA'I BDEN GTAM,

RNAM PAR DAG PA'I BLO GROS KYIS, ,

RNAM PAR DGE BA'I LAM STON ZHING, ,

RNAM PAR BDEN PA'I YANG DAG GTAM, ,

RNAM PAR SMRA MKHAS DE DAG RGYAL, ,

'DIR BSIL LDAN RA BAS YONGS SU BSKOR BA'I BOD GANGS

CAN GYI LJONGS ZHES SNYAN PA'I ROL MO PHYOGS KYI BU MO'I NYAN BYED KYI

RGYAN DU 'CHANG BA 'DI'I SNOD BCUD KYI CHAGS RIM MDO TZAM BSHAD

PAR BYA STE, 'DI LTAR SNGON GLING 'DIR SA'I DKYIL 'KHOR CHAGS

PA'I RJES SU BOD KYI LJONGS CHEN PO 'DIR, RIN PO CHE'I SNOD

BDUD RTZIS GANG BA BZHIN DU RIM GYIS MTSO CHEN PO CHAGS TE, MTSO

DE NYID DAR ZHING RGYAS NAS NYA DANG CHU SRIN DANG RUS SBAL LA SOGS

PAS CHU LA GNAS 'CHA' BA'I SROG CHAGS DAG GI GNAS DAM PAR

GYUR TO, ,DE NAS DUS RING MO ZHIG NAS 'DUS BYAS THAMS CAD

'GYUR BA'I RANG BZHIN CAN YIN PA'I MTSAN MA MNGON DU GYUR TE,

@631 MTSO SKYOR BA'I RA BA DAG GI KHA RAL NAS MTSO CHU RNAMS MTHA'I RGYA

MTSO CHEN PO'I PHYOGS SU 'BAB PAR GYUR PAS, SA GZHI CHEN PO DE

NYID SKAM SA CHEN POR GYUR TE RIM GYIS RTZI SHING DANG NAGS TSAL

RGYAS NAS, RI DVAGS GCAN GZAN DANG, SPRA DANG SPRE'U'I GNAS

DAM PAR GYUR TO, ,

DE NAS SPRA DANG SPRE'U DAG RGYAS SHING BLO RNO BAR GYUR PA DANG

KHYAD PAR DU RTZED THANG KONG PO RI LA GNAS PA'I SPRE'U BYANG CHUB

SEMS DPA' DANG, BRAG SRIN MO GNYIS LAS SPREL PHRUG MANG DU

'PHEL TE SHING 'BRAS DANG RI DANG THANG LA SKYES PA'I 'BRU DAG GIS

'TSO ZHING GNAS PA LA, RIM GYIS 'DUS BYAS SO NA MI GNAS PA'I

RANG GSHIS MNGON DU GYUR TE, NAGS TSAL DAG NYAMS SHING RGYUD

PAR GYUR PA DANG, RI SKYES KYI 'BRU RNAMS KYANG NYUNG BAR GYUR

TE, 'TSO BA'I ZAS KYANG DKA' BA'I SKABS, SPRE'U BLO RNO BA DAG

GIS RTZED THANG SOGS SU SHING THUR GYIS SA BRKOS TE SA KHUNG NANG DU

RGOD SKYES KYI 'BRU 'PHANGS PA SKYES TE RIM GYIS ZHING SAR GYUR PA

YIN TE, ZHING LA SNGA BA ZO DANG ZHING ZHES GRAGS SO, ,

DE NAS SPRE'U RNAMS RIM GYIS BLO RNO ZHING LUS STOBS RGYAS TE

MIR GYUR NAS YAR LUNG KHOG TU MI'I 'GRO BA CHAGS PA YIN TE YUL

LA SNGA BA LUNG SOGS ZHES GRAGS SO, ,GZHAN YANG RGYA GAR GYI RGYAL

@632 BO RU PA TI ZHES PA G-YUL PHAM STE DPUNG DANG BCAS PA BROS NAS RI

KHA BA CAN DU ZHUGS PA SOGS PHYI'I MI 'GA' YANG LJONGS 'DIR

LHAGS TE, GNYUG MAR GNAS PA'I SPREL RIGS KYI MI RNAMS DANG

'DRES TE, GANGS CAN BOD KYI YUL 'DIR MI'I 'GRO BA YONGS SU

'PHEL NAS PHYING BA STAG RTZER BRANG KHANG BZOS TE GRONG SDE CHAGS

PA, GRONG LA SNGA BA PHYING BA STAG RTZE ZHES GRAGS SO, ,

DE NAS YUL SO SOR 'DUS SDOD DAG PHAN TSUN RTZOD PA DANG,

NYAM CHUNG BA DAG BTZAN POS BRNYAS PA SOGS BYUNG RKYEN MGO 'DREN

ZHIG NGES PAR MKHO BAR GYUR TE, SPYI SNYOMS CHE ZHING BLO RNO GZHUNG

DRANG GI MI MGO DPON DU BSKOS NAS, SDE TSO SDE TSOR MGO DPON

YOD PAR GYUR, RIM GYIS SDE SHOG CHEN POR GYUR TE GNYA' KHRI

BTZAN PO SPYI'I RGYAL BOR 'GYUR BA LA MNGON DU PHYOGS PA'I SKABS

SU, BOD LA RGYAL PHRAN BCU GNYIS YOD PAR GRAGS SHING, DE

NAS LUS STOBS DANG BLO STOBS GZHAN LAS PHUL DU BYUNG BA'I RJE

GNYA' KHRI BTZAN PO DE NYID BOD YONGS KYI RGYAL BOR GYUR PA YIN TE

RGYAL BO LA SNGA BA GNYA' KHRI BTZAN PO ZHES GRAGS SO, ,

DE NAS GNYA' KHRI BTZAN POS BOD KHAMS YONGS LA DBANG

BSGYUR ZHING, PHO BRANG YUM BU BLA MKHAR BRTZIGS PA YIN TE, MKHAR

LA SNGA BA YUM BU BLA MKHAR ZHES GRAGS SHING, BOD KYI RGYAL SA DANG

@633 MKHAR RDZONG DAG RI BRAG GI GDONG SNAR BRTZIGS PA'I SROL DUS DE

NAS BYUNG BA YIN TE, DPER NA RTZE PO TA LA DANG, RGYAL RTZE,

GZHIS KA BSAM 'GRUB RTZE, 'PHYONGS RGYAS RDZONG, SNE'U GDONG

PHO BRANG SOGS RI BRAG GI GDONG SNAR BRTZIGS PA DANG, RGYAL MO

TSA BA RONG GI RGYAL KHAG BCO BRGYAD DU GRAGS PA'I RGYAL PHRAN DAG GI

PHO BRANG YANG GDONG SNAR YOD PAR MA ZAD YUL MI'I KHANG KHYIM PHAL

CHE BA GDONG SNAR YOD LA, BZO DBYIBS DANG SGO DANG SGE'U KHUNG

SOGS YUL DBUS KYI RGYAL BO'I PHO BRANG GI RNAM PA JI LTA BA BZHIN DA

LTA'ANG MA 'GYUR BAR YOD LA, DA LTA GSAR DU PHUB PA'I KHANG

KHYIM DAG DE JI LTA BA BZHIN DU BZO BZHIN YOD DO, ,

DE DAG GI KHUNGS DANG SHES BYED JI LTAR YIN ZHE NA, SA'I

CHAGS TSUL NI, GNA' BO'I BOD MI RIG PA RNO BA DAG GIS BRTAGS

SHING DPYAD PA DANG, 'PHAGS YUL SOGS YUL KHAMS GZHAN

GYI RIG PA'I GZHUNG LUGS LA RTEN PA GNYIS ZUNG DU 'BREL TE

GTAN LA PHAB PA'I BSHAD RGYUN YANG DAG PA DE NI MES PO DAG GIS

MANG TSOGS LA BSHAD PA DANG, PHAS BU LA BSHAD PA LTA BU'I SGO

NAS GCIG NAS GCIG TU BRGYUD DE CHOS RGYAL SRONG BTZAN SGAM PO'I

BAR DU BYUNG MOD, DE'I SNGON DU BOD LA RANG GI YI GE'I GZUGS

MED GSHIS YI GER BKOD PA MED LA, SRONG BTZAN SGAM PO'I DUS

@634 NAS BOD RANG GI YI GE 'BRI BA'I SROL BYUNG NAS, SRONG BTZAN RANG

GI BKA' CHEMS RNAMS SU BRIS YOD PA 'DI DAG YIN NO, ,

BSHAD TSUL DE NI YANG DAG PA YIN PA'I BDEN DPANG GANG

YIN ZHE NA, DGU NING LOR PE CIN NAS SA GSHIS ZHIB 'JUG

TSOGS PA DBUS GTZANG SOGS SU SONG NAS ZHIB 'JUG YANG DAG PA

BYAS PA'I GRUB 'BRAS NI, BOD YUL DE NI SNGAR CHUS GANG BA'I SHUL

RED CES SDOM TSIG BRIS TE THAG BCAD PA NI SNGAR GYI BSHAD RGYUN

TSAN RIG PA DANG MTHUN PA'I BSHAD SROL YIN PAR BDEN DPANG

BLA NA MED PA BYAS SO, ,

'GA' ZHIG GIS BOD KYI SA GSHIS CHU CHAGS YIN PA GSAR DU

SHES PA YIN NO ZER BA NI MA BRTAGS MA DPYAD PA'I GTAM YIN

TE, CHU CHAGS YIN PA'I BSHAD RGYUN DE SNGAR NAS RLUNG LTAR GRAGS

SHING, DEB THER LO RGYUS HA CANG MANG BO'I NANG DU NYI ZLA LTAR

GSAL BAR YOD DO, ,

BOD MI'I RIGS RUS KYI 'BYUNG KHUNGS SPRE'U YIN PA'I KHUNGS

DANG SGRUB BYED JI LTAR YOD CE NA, BOD KYI MES PO SNGA MA DAG GIS

LAR SKYES PA'I MI'I RANG GI SKYE RGYUD MA SHES NA NAGS KYI SPRE'U 'DRA,

MI RANG GI CHO 'BRANG MA SHES NA, G-YU 'BRUG ZOL MA 'DRA BSAMS

NAS, RANG GI RIGS RUS GANG YIN BLO GROS ZHIB MOS YANG YANG

@635 DPYAD DE, MTHAR MJUG SDOM GYI BSHAD TSUL 'DI RNYED NAS,

GCIG GIS GCIG LA BSHAD, PHAS BU LA BSHAD, BUS RANG GI

BU LA BSHAD DE NGAG RGYUN MA NYAMS PAR CHOS RGYAL SRONG BTZAN SGAM

PO'I DUS NAS BOD RANG GI YI GE YOD GSHIS, CHOS RGYAL DE NYID

KYIS BKA' RTZOM RNAMS SU YI GER BRIS NAS BZHAG YOD PA 'DI

LTAR YIN LA, SHES RAB GO CHAS MDZAD PA'I LHA LAS PHUL BYUNG GI

BSTOD 'GREL LAS, RU PA TI DPUNG BCAS RI BO GANGS CAN DU

BROS PAR BSHAD PAS KYANG GNYUG MAR GNAS PA'I MI DANG PHYI NAS

THON PA'I MI YANG YOD PA SHES SO, ,

'DI LTAR SPREL RIGS LAS BYUNG BA'I BDEN DPANG JI 'DRA

YOD CE NA, BSHAD TSUL 'DI LO STONG PHRAG MANG BO'I SNGON NAS BYUNG

BA YIN LA, NYE BA'I DUS RABS SHIG NAS 'DZAM GLING 'DIR TSAN

RIG PA'I SGO NAS MI'I 'BYUNG KHUNGS BRTAG DPYAD BYED PA'I SROL

DAR NAS BRTAGS SHING DPYAD PA'I MTHAR SDOM TSIG BKOD PA NI,

MI'I 'BYUNG KHUNGS SPRA DANG SPRE'U YIN PAR BSHAD DE, BOD KYI MES

PO DAG GI BSHAD TSUL LA BDEN DPANG BLA NA MED PA ZHIG BYAS SO, ,

DE DAG TSIGS SU BCAD PA'I DBYANGS KYIS BSNYAD PAR BYA STE,

RAB YID CHES PA'I LUNG GI MDZOD, ,

SHIN TU LKOG GYUR GSAL BA'I GNYEN, ,

@636 DNGOS POS STOBS SHUGS RIGS MDZOD KYIS, ,

CUNG ZAD LKOG GYUR YID MKHAR 'DREN, ,

MTHONG BA MNGON GYUR RI BO CHE, ,

LONG BAS MI MTHONG RANG GI GSHIS, ,

MA MTHONG YID KYI YOL GO RU, ,

MA CHUD PA DAG MED DO LO, ,

PHRA RAGS RGYU YI DNGOS PO DAG,

YID KYI ME LONG LA SHAR BA'I, ,

DRANG SRONG 'DREN PA'I DED DPON ZHIG,

GNA' BO'I THANG LA BAG YANG RGYU, ,

RDZI BO'I BYED THABS BLA MED KYIS, ,

PHYUGS LUG DPAG MED BDE THANG DU, ,

'TSOS PA'I SNYAN PAR GRAGS PA'I RNGA, ,

YANGS PA'I RGYAL KHAMS KUN TU LDIR, ,

MTHUN PA'I RGYU LAS LEGS GRUB PA'I, ,

BOD KHAMS GSER GYI GZHONGS CHEN DE, ,

GTZANG MA SHEL LA RAB 'KHU BA'I, ,

BDUD RTZI CHAB KYIS YONGS SU GANG, ,

RGYU RKYEN DU MAS BYAS PA'I DNGOS, ,

@637 RTAG PA'I TSUL LAS RAB 'GONGS PAS, ,

BTZON DU BZUNG BA'I CHU BO DAG ,

GRONG KHYER PHYI YI RGYA MTSO YI, ,

RIN CHEN SNA DGU'I NGO MTSAR LA, ,

LTAD MOR BLTA PHYIR RIM GYIS BZHUD, ,

SA GZHI GSER GYI GZHON NU DE, ,

LHA CHAB BU MOS BTANG NA YANG, ,

NAGS TSAL MDZES PA'I BU MO DE, ,

RAB DGA'I GROGS SU KHAB TU BSUS, ,

GZHON NU GSER GYI SA GZHI DANG, ,

NAGS TSAL DGA' MDZES BU MO GNYIS, ,

YUN RING DGA' MGUR 'GROGS PA LAS, ,

RIGS SRAS BSKRUN PA'I DPAL YON SHAR, ,

DE YANG RIGS SRAS GLANG CHEN DANG, ,

SPRA DANG SPRE'U RI DVAGS SOGS, ,

NGO MTSAR SGYU MA'I LTAD MO BZHIN, ,

SA CHEN 'DI RU RGYU ZHING BSKYOD, ,

MES PO SPRA DANG SPRE'U YI, ,

BYA BA 'TSO BA'I NAGS TSAL LAS, ,

@638 BLO GROS ME STAG PHRA MO DE, ,

RIM GYIS 'BAR BAS ME CHEN GYUR, ,

BLO GROS ME CHEN RAB 'BAR BAS, ,

MI YI ZAS LA RIM GYIS SPYOD, ,

DE LTA'I RTEN 'BREL MTHU NYID LAS, ,

RIM GYIS SPU DANG RNGA MA DAG,

THUNG BAR GYUR PA'I 'GYUR LUGS DE, ,

SNGON GYI DEB THER DAG LAS GSUNGS, ,

GZHAN YANG SPRA SPREL 'DI DAG GI ,

PHYI NANG RGYU RKYEN LAS SKRUN PA'I, ,

SHES RAB RTA LJANG DBANG BO DE, ,

YID KYI MKHA' DBYINGS NGOS SU SHAR, ,

BRJOD PA MI YI GTAM SMRA ZHING, ,

BRJOD BYA DON GYI NGO BO GO ,

DE LTA'I SMRA ZHING DON GO'I MI, ,

PHA RIGS RNAMS NI BLO RNO ZHING, ,

MA RIGS RNAMS NI RO GYONG BA'I, ,

GDONG DMAR CAN GYIS YUL 'DI GANG, ,

RUS CHEN BZHI DANG GDUNG DRUG SOGS, ,

@639 RIM GYIS 'PHEL BA'I DPAL YON GYIS, ,

DPYID KYI DPAL MO'I DPAL YON LA, ,

ZHUM PA MED PAR RAB TU RGOL, ,

SKYID PA'I GDUNG RABS BCU GSUM GYIS, ,

TSANGS PA'I SNYAMS PAR BYAS, ,

'PHRUL BLON MDZANGS PA'I MI BDUN GYI, ,

BLO GROS NYI MA 'OD CHE BAS, ,

RGUD PA MUN PA'I DPUNG TSOGS DE, ,

NA KRA'I GRONG GI 'OG TU YIB, ,

SNGAR DAR KA COG ZHANG GSUM DANG, ,

PHYI DAR LO CHEN RIN BZANG DANG, ,

BLO LDAN SHES RAB LA SOGS KYI, ,

RNAM PAR DPYOD PA'I 'OD CHEN PO, ,

MA BZOD SNA TSOGS 'OD CAN DE, ,

CHU LHA'I PHANG BAR YANG YANG BYOL, ,

DA LTA BLO RTZAL CAN YOD NA, ,

MES PO DAG GI RJES 'BRANGS NAS, ,

GSAR RNYING RIG PA'I DO SHAL DE, ,

RGYAN DU 'DZIN PA 'OS LAGS SO, ,

@640 MGO BO SPRA BA'I ME TOG CAN, ,

BDAG KYANG BGRANG BYA'I RTZER SON MOD, ,

RIG PA NOR GYI GTER CHEN PO, ,

RANG GI SKAL BAR YONGS SU 'DZIN, ,

'DI LTAR SMRA MKHAN SHES BYA'I MDZES MA LA CHAGS SHING, ,

KHA YI PAD MOR SNYAN NGAG SBRANG RTZI RAB CHAGS PA, ,

DRANG SRONG CHEN PO'I RJES 'JUG BSAM GTAN RGYA MTSO'AM, ,

MI 'JIGS DBYANGS CAN DGA' BA'I BLO GROS ZHES BYA'O, ,
