@001A *, ,BI KHY'A TA PA tU SYA TI RTHAm N'A MA MAN TZA SARBA BA
STU SYA DU RMTHA BI HARA TI SMA, ,

*, ,YID DANG KUN GZHI'I DKA' GNAS RNAM PAR BSHAD PA MKHAS PA'I
'JUG NGOGS ZHES BYA BA BZHUGS SO,


@001 #, 27 ,NA MO MANYDZU GHO sh'A YA, ,GANG GI THUGS RJE'I DRI
BZHON DANG 'GROGS NA, ,BLO GROS GRU GZINGS DAD PA'I BA DAN CAN,
,GRUB MTHA' RGYA MTSO'I PHA ROL PHYIN BYED PA, ,'JAM DBYANGS BLA
MA

DE YIS RING DU SKYONGS, ,PHAN BDE'I 'BYUNG GNAS BCOM LDAN THUGS
RJE'I RGYUN, ,ZAB YANGS DRAG TU 'BAB PA'I RBA KLONG CHE, ,CIG
CAR ROL LA MI PHAM SNYING STOBS KYI, ,MTHU LDAN DZA HU'I ZHAL
LUNG GANG+G'A MA, ,THOGS PA

MED PA'I RNAM DBYOD BRTZON 'GRUS KYIS, ,DBYIG 'DZIN KHOR YUG
KHYAB PAR 'DREN PA'I GNYEN, ,BLO BZANG GRAGS SNYAN 'BAR BA'I
RGYAL SRID LA, ,MNGA' BSGYUR 'JIGS MED DBANG PO'I ZHABS LA 'DUD,
,SNOD BCUD

'KHOR 'DAS SNA TSOGS DBANG PO'I GZHU, ,MTHA' KLAS KUN BYED SEMS
KYI RANG MDANGS SU, ,MTHONG STE SPROS KUN NYER ZHI'I DBYINGS
RTOGS PA, ,RNAM RIG GZHUNG BRGYA'I DON GYI DE NYID YIN, ,DE
PHYIR BDE DANG@002A *, ,SDUG BSNGAL KUN GYI GZHI, ,RANG SEMS KHO NAR NGES NAS
GSUNG RAB KUN, ,DE NYID 'DUL BA'I THABS SU 'KHYER BA YI, ,DPYOD
LDAN DE YIS LUGS 'DI BSTEN PAR RIGS, ,

DE'ANG MDO SDE LANG KAR GSHEGS PA DANG, 'JAM DPAL RTZA BA'I
RGYUD SOGS DU MNAS LUNG BSTAN PA LTAR THEG PA CHEN PO'I BSTAN PA
'JIG RTEN GSUM DU GSAL BAR MDZAD PA'I SHING RTA CHEN PO GNYIS
KYI YA GYAL

RNAL 'BYOR SPYOD PA'I LAM GYI SROL 'BYED CHEN POS GSUM BRNYES PA
SLOB DPON THOGS MED KYI RJES SU 'BRANG STE CHOS THAMS CAD NANG
SEMS KYI BDAG NYID TZAM DU SMRA BA RNAM RIG BA'I GRUB MTHA'I
RNAM GZHAG

DBYIS PHYIN BA SHES BAR 'DOD PA DAG GIS GTAN LA DBAB BYA'I DNGOS
PO NI, LANG GSHEGS LAS, CHOS LNGA DAG DANG RANG BZHIN DANG,
,RNAM PAR SHES PA BRGYAD NYID DANG, ,BDAG MED GNYIS KYI DNGOS
POR

@002B NI; ;THEG PA CHEN PO THAMS CAD 'DUS, ,ZHES, MING, RGYU
MTSAN, RNAM RTOG ,DE BZHIN NYID, YANG DAG PA'I YE SHES TE CHOS
LNGA, RANG BZHIN NAM MTSAN NYID GSUM, KUN GZHI LA SOGS PA'I RNAM
SHES BRGYAD, BDAG

MED GNYIS RNAMS SU 'DUS PAR GSUNGS SHING, THEG BSDUS LAS, SHES
BYA'I GNAS DANG MTSAN NYID DER 'JUG DANG, ,DE YI RGYU 'BRAS DE
RAB DBYE BA DANG, ,BSLAB PA GSUM DANG DE 'BRAS SPANGS PA DANG,
,YE SHES

THEG PA MCHOG GYUR KHYAD PAR 'PHAGS, ,ZHES DON GYI GTZO BO BCUR
BSDUS NAS KUN GZHI NI 'OG MA THAMS CAD KYI BZHI LTA BU YIN PAS
SHES BYA'I GNAS ZHES DANG POR SMOS SO, ,DES NA RE ZHIG KUN
GZHI'I RNAM GZHAG

GTAN LA 'BEBS PAR BYED PA LA, RNAM SHES GRANGS MANG NYUNG GI
'DOD TSUL SPYIR BSTAN PA, KUN GZHI DANG NYON YID KYI RNAM GZHOG
BYE BRAG TU BSHAD PA GNYIS, DANG PO LA'ANG SPYI'I DON DANG,
MTHA' DPYAD PA

GNYIS LAS, DANG PO NI, SPYIR RNAM SHES KYI GRANGS 'DOD TSUL LA
DU MA YOD DE, GRUB MTHA' CHEN MO LAS, DNGOS SMRA LA RNAM PAR
SHES PA GCIG TU 'DOD PA DANG, GNYIS SU 'DOD PA, DRUG TU 'DOD PA,

BDUN DU 'DOD PA, BRGYAD DU 'DOD PA, DGUR 'DOD PA DANG DRUG YOD
DE, ZHES GSUNGS PA LTAR RNAM SHES GCIG SMRA BA DANG, CHOS NYID
KYI SEMS DANG MTSUNGS LDAN GYI SEMS GNYIS SU 'DOD PA DANG, RNAM
SHES

@003A *, ,TSOGS DRUG TU SMRA BA DANG, 'JUG SHES DRUG NYON YID DE
BDUN DU 'DOD PA DANG, SKABS 'DIR RNAM SHES TSOGS BRGYAD DU 'DOD
LA, SLOB DPON YANG DAG BDEN BAS DGUR YANG

BSHAD PA'I PHYIR, DANG PO LA'ANG GRUB MTHA' CHEN MO LAS, RNAM
SHES GCIG 'DOD MKHAN LA KUN GZHI LA 'DOD PA DANG, YID KYI RNAM
SHES LA 'DOD PA GNYIS, ZHES NANG GSES KYI LUGS MI 'DRA BA GNYIS
YOD PAR

BSHAD CING, RTZA BA'I 'DOD MKHAN GCIG SMRA BA'I BYANG SEMS KYIS
'DOD TSUL NI KUN GZHI RTZA BAR, YID SHES GCIG NYID DBANG DRUG GI
,RTEN LA SO SOR RGYU BA'I TSE, ,SO SO'I MING DU BTAGS BTZAM,
,ZHES

GSUNGS BA LTAR TE, DE'ANG BRAM ZE'I TSOM LAS, GANG ZHIG LUS MED
PHUG GNAS SHING, ,RING DU 'GRO LA GCIG PUR RGYU, ,ZHES SPRE'U
GCIG GIS KHANG PA'I BU GA SO SO NAS BLTA BA'I DPES GSUNGS PA
DANG, SKYE

MCHED BCU GNYIS STON BA'I MDO LAS RNAM PAR SHES PA'I TSOGS DRUG
NI YID KYI SKYE MCHED DO, ,ZHES NANG DU MAR ME GCIG SBAR BA'I
'OD BU GA SO SO NAS 'BYUNG BA DBER BYAS TE GSUNGS PA RNAMS LA
BRTEN NAS YID KYI

GNAS SKABS SO SO LA BTAGS PA TZAM MA YIN PA'I DBANG SHES DANG
SEMS BYUNG LOGS PA MED PAR 'DOD DO, ,GNYIS PA'I 'DOD TSUL NI,
WEN TSEGS KYI DGONGS 'GREL 'GREL CHEN LAS, SLOB DPON BO DE

@003B LE'U CIS BSTAN BCOS RNAM PAR RIG PA TZAM DU GRUB PA LA
BRTEN NAS, SEMS RNAM PA GNYIS RNAM PAR 'JOG GO ,DE LA DANG PO NI
CHOS NYID KYI SEMS TE, DE'ANG DE BZHIN NYID KYI NGO BO NYID DO,
,DE BZHIN NYID KYI NGO BO NYID 'DI NYID LA SEMS ZHES BYA'ANG
DMIGS

BA CAN NI MA YIN NO, ,GNYIS PA NI, MTSUNGS PAR LDAN PA'I SEMS DE
DAD PA DANG, 'DOD CHAGS LA SOGS PA'I SEMS LAS BYUNG PA RNAMS
DANG MTSUNGS PAR LDAN PA'O, ,ZHES BSHAD DO, ,ZHES GSUNGS, DGUR
'DOD TSUL YANG, DE NYID LAS,

SLOB DPON YANG DAG BDEN PAS RNAM PAR NGES PA'I MDZOD CES BYA
BA'I BSTAN BCOS LA BRTEN NAS RNAM PAR SHES PA DGU'I DON 'JUG
STE, ZHES DANG, BDUN PA NI LEN PA'I RNAM PAR SHES PA STE, BRGYAD
PA LA BDAG DANG BDAG GIR 'DZIN PA NYON MONGS PA KHO NA'I

SGRIB PA DANG LDAN GYI CHOS KYI 'DZIN PA NI MED DE NGES PAR
SANGS RGYAS SU MI 'GRUB BO, ,BRGYAD PA NI KUN GZHI'I RNAM PAR
SHES PA STE 'DI'ANG RNAM PA GSUM MO, ,DANG PO NGO BO NYID KYI
KUN GZHI NI SANGS RGYAS 'GRUB PA'I DON DANG LDAN PA'O, ,GNYIS PA
RNAM PAR SMIN

PA'I KUN GZHI NI KHAMS BCO BRGYAD PO DAG LA DMIGS PA STE, ZHES
DANG, GSUM PA KUN NAS NYON MONGS PA'I KUN GZHI NI, DE BZHIN NYID
KYI YUL LA DMIGS NAS NGA RGYAL RNAM PA BZHI 'BYUNG STE DE NI
CHOS 'DZIN PA YIN GYI GANG ZAG 'DZIN PA MA YIN NO, ,DGU

PA NI DRI MA MED PA'I RNAM PAR SHES PA STE, DE BZHIN NYID KYI
BDAG NYID DO, ,ZHES SOGS KYI DON RTZA BAR, BRGYAD PA LEN PA'I
RNAM SHES DANG, ,KUN GZHI GSUM DU 'CHAD PA DANG, ,DGU PA DRI MED
RNAM SHES SU, ,'DOD PA YANG DAG BDEN PA'I LUGS, ,ZHES

@004A *, ,BA LTAR RO, ,TSOGS BRGYAD KYI 'DOD TSUL 'OG TU 'BYUNG
ZHING LHAG MA GO SLA BAS MA BRIS, MTHA' DPYAD PA LA, KHA CIG NA
RE, RNAM SHES TSOGS DRUG 'DOD PA'I GRUB MTHA' GONG 'OG DU MA YOD
KYANG BRGYAD DANG DGU DANG

GCIG TU 'DOD MKHAN GSUM SEMS TZAM PA KHO NA YIN ZER NA MI 'THAD
PAR THAL, GCIG SMRA BA'I BYANG SEMS DE NYAN THOS SDE PA YIN PA'I
PHYIR, DER THAL, DE DBU MA PA MA YIN PA GANG ZHIG ,SEMS TZAM
PA'ANG MA YIN PA'I PHYIR, DANG PO GRUB STE,

GRUB MTHA' LAS, DNGOS SMRA BA LA RNAM SHES GCIG TU 'DOD PA DANG,
ZHES GSUNGS SHING, 'OG TU 'DI DE'I MTSAN GZHIR BSHAD BA'I PHYIR,
GNYIS PA GRUB STE, 'DI THEG BSDUS SOGS KYI SNGON NAS BYUNG BA'I
PHYIR TE, THEG BSDUS LAS, KHA CIG NI,

YID KYI RNAM PAR SHES PA DE NYID RTEN DE DANG PO NAS 'BYUNG BA
NA DE DANG DE'I MING 'THOB STE, SEMS PA LA LUS DANG NGAG GI LAS
ZHES BYA BA BZHIN NO SNYAM MO, ,ZHES SEMS LUS KYI SGO NAS 'JUG
PA LA LUS LAS DANG, NGAG GI SGO NAS ZHUGS NA NGAG LAS

KYI MING 'THOB PA DPER BYAS TE 'DOD TSUL DANG SHES BYED KYI
KHUNGS SOGS RGYAS PAR BKOD PA'I PHYIR, SPYIR GCIG SMRA BA LA
GNYIS BSHAD KYANG 'DI KUN GZHI MI 'DOD MKHAN ZHIG YIN TE, 'DI'I
'DOD TSUL SMOS PA'I THAD KYI BSHAD SBYAR LAS, DE LA

YID KYI RNAM PAR SHES PA MA YIN PA RNAM PAR SHES PA GZHAN KUN
GZHI'I RNAM PAR SHES PA ZHES BYA BA DE LTA BU NI MED DO, ,ZHES
GSUNGS PA'I PHYIR, 'ON KYANG THEG BSDUS LAS DNGOS SU DGAG BA MI
MDZAD PA'I RGYU MTSAN YOD DE, TSOGS BRGYAD KYI SGRUB

@004B BYED GSUNGS PA RNAMS DON GYIS 'DI'I DGAG PAR 'GRO BA DANG,
GTAN LA DBAB BA BSDU BA LAS, SEMS LAS BYUNG BA'I CHOS NI MI 'DOD
PA GANG DAG YOD PA DE DAG KYANG MI 'THAD DO, ,DE CI'I PHYIR ZHE
NA, LNGA NYID 'THAD PA MED PHYIR DANG, ,DE YI GNAS SKABS

SKYON PHYIR DANG, ,BYED RGYU BYE BRAG MED PHYIR DANG, ,LUNG DANG
'GAL BAR 'GYUR PHYIR RO, ,ZHES GSUNGS PA DE PHYOGS SNGA GNYIS
KAR THUN MONG GI DGAG PAR 'GRO BA'I RGYU MTSAN GYIS YIN PA'I
PHYIR, DES 'GOG TSUL YANG YOD DE, SEMS BYUNG MED NA TSOR SOGS

PHUNG PO LNGA MI 'THAD PAR 'GYUR LA, DE'I GNAS SKABS SO SO LA
BTAGS ZHES PA'ANG BTAGS BA TZAM LAS SEMS BYUNG DANG DBANG SHES
DNGOS KYI DON MI NUS NA SNGA MA'I SKYON SON GNAS PA DANG, DE'I
DON BYED NUS NA TSOR SOGS DANG DBANG SHES SOGS

RJES SU GRUB PAS SEMS GCIG BUR SMRA BA DON MED BAR 'GYUR ZHING,
SEMS GCIG PUR 'DOD NA, LUNG LAS, SEMS 'DOD CHAGS DANG BCAS PA
ZHES GSUNGS PA SOGS DU MA DANG 'GAL BA'I SKYON 'BYUNG BA SOGS
KYI SGO NAS BKAG

BA'I PHYIR, YANG KHO NA RE, 'DI'I GCIG SMRA BA DE THEG CHEN GYI
GRUB MTHA' SMRA BA ZHIG YIN PAR THAL, KUN GZHI DKA' 'GREL LAS,
THEG PA CHEN PO'I SLOB DPON RNAMS RNAM SHES GRANGS MANG NYUNG DU
'DOD PA RGYA'I SLOB DPON WEN TSEGS? KYIS BSHAD PA LTAR

BKOD DO, ,ZHES GSUNGS PA'I GRANGS NYUNG BAR 'DOD MKHAN GCIG SMRA
BA LA BYED PA'I PHYIR ZER NA, MI 'THAD PAR THAL, DRUG DANG,
GNYIS DANG, DGUR 'DOD TSUL RNAMS LA RGYA NAG 'GREL CHEN GYI
BSHAD PA BKOD KYANG GCIG SMRA'I SKABS SU DE'I ZUR

@005A *, ,TZAM YANG MA BSHAD BA'I PHYIR, YANG KHA CIG, RNAM SHES
GCIG SMRA BA DE NYAN THOS SDE PA KHO NA ZER NA'ANG SHIN TU MI
'THAD PAR THAL, DE LA KUN GZHI GCIG PHUR SMRA BA ZHIG YOD BA
GANG ZHIG ,KUN GZHI 'DOD BA'I

NYAN THOS SDE BA MED PA'I PHYIR, DANG PO BSGRUBS ZIN, GNYIS PA
MA GRUB NA, DE CHOS CAN, SNOD BCUD MTHA' DAG KUN GZHI'I STENG GI
BAG CHAGS SMIN PA LAS 'BYUNG BAR 'DOD PAR THAL, KUN GZHI KHAS
LEN PA'I RGYU MTSAN YOD PA'I PHYIR, KHYAB STE,

LEGS BSHAD SNYING PO LAS, PHYI ROL KHAS LEN PA'I GNAD KYIS KYANG
KUN GZHI MI 'JOG PA YIN TE, DE KHAS LEN NA DBUS MTHA' LAS, DON
DANG SEMS CAN BDAG RNAM RIG ,SNANG BA'I RNAM PAR SHES PA NI,
,RAB TU SKYE'I DE DON MED, ,DE MED PAS NI

DE YANG MED, ,CES GSUNGS PA LTAR 'DOD DGOS PA'I PHYIR RO, ,ZHES
GSUNGS PA'I PHYIR, GONG DU 'DOD NA, CHOS THAMS CAD NANG SEMS KYI
BDAG NYID TZAM DU KHAS LEN PAR THAL, 'DOD PA'I PHYIR, 'DOD NA,
NYAN THOS SDE PA MA YIN PAR THAL, PHYI DON

MI 'DOD PA'I PHYIR, KHYAB STE, PHYI DON MI 'DOD PA'I DON SMRA BA
BZHAD GAD YIN PA'I PHYIR DANG, PHYI DON BDEN ZHEN GYIS KHAS LEN
PA'I NANG PA'I GRUB MTHA' SMRA BA'I GANG ZAG DE, NYAN THOS SDE
PA'I MTSAN NYID YIN PA'I PHYIR, YANG KHA CIG NA RE, DBU MA PA

LA RNAM SHES TSOGS DRUG LAS LHAG 'DOD PA MED ZER NA, DE MI RUNG
BAR THAL, SKABS 'DIR DBU MA PA YIN NA SEMS TZAM PA MIN DGOS PA'I
PHYIR, NGO BO NYID MED BAR SMRA BA LA BSAM NA'ANG MI 'THAD BAR
THAL, THUB DGONGS RTZOM DUS KYI SLOB

@005B DPON AA BHYA KA RA SOGS KYIS RNAM SHES TSOGS BRGYAD DU
'DOD PA'I PHYIR, THUB DGONGS NA GSAL, 'ON KYANG SKU TSE'I SMAD
LA KUN GZHI MI BZHED PAS, RNAM BSHAD DGONGS PA RAB GSAL LAS, ZHI
'TSO'ANG KUN GZHI'I RNAM SHES MI BZHED PAR GSAL

LA; AA BHYA KA RA'ANG 'DI DANG 'DRA'O, ,ZHES GSUNGS SHING,
SNGAGS RIM LAS DES KUN GZHI 'DOD PAR GSUNGS PA SKU TSE'I STOD
KYI DBANG DU BYAS PA YIN TE, RIM LNGA GSAL SGRON LAS, RTZOM
PA'ANG SNGA PHYI'I DBANG GIS 'GAL BAR BSHAD, CES GSUNGS PA'I

PHYIR, DE LA KHO NA RE, NGO BO NYID MED PAR SMRA BA PHAL CHER
KYANG KUN GZHI BZHED PAR THAL, KLU SGRUB DANG 'PHAGS SENG SOGS
KYIS BZHED PA GANG ZHIG ,ZLA BAS BZHED PA'I PHYIR, DANG PO GRUB
STE, KLU SGRUB KYI BYANG CHUB SEMS 'GREL LAS, JI LTAR RGYA MTSO

LA NI SHING, ,SEMS NI MED KYANG GA-YO BAR 'GYUR, ,DE BZHIN KUN
GZHI'I RNAM SHES NI, ,LUS LA BRTEN NAS GA-YO BA YIN, ,ZHES DANG,
NYI SNANG LAS, KUN GZHI'I RNAM PAR SHES PA LA SOGS PA SHES BYA
RNAM PA BCUS BSDUS PAS, ZHES DANG, SLOB

DPON GYI SDUD 'GREL LAS, KUN GZHI'I RNAM PAR SHES PA LA CHOS
THAMS CAD KYI BAG CHAGS BRTEN PAS, ZHES GSUNGS PA'I PHYIR, GNYIS
PA GRUB STE, 'JUG PA LAS, KUN GZHI YOD CING GANG ZAG NYID YOD
LA, ,PHUNG PO 'DI DAG 'BA' ZHIG NYID

YOD CES, ,BSTAN PA 'DI NI DE LTAR CHES ZAB DON, ,RIG PAR MI
'GYUR GANG YIN DE LA'O, ,ZHES GSUNGS PA'I PHYIR, KHYAB STE, DES
KUN GZHI DANG GANG ZAG DANG PHUNG PO SOGS LA KHYAD MED DU BKAG
PA'I YOD PA TZAM LA BYED NA, GANG ZAG DANG PHUNG PO

@006A *, ,GNYIS YOD PAR GSUNGS PA SGRA JI BZHIN PA MA YIN PAS,
DE GNYIS KYANG MED PAR 'DOD DGOS LA, RANG BZHIN GYIS YOD PA LA
BYED NA KUN GZHI RANG BZHIN GYIS YOD PA BKAG PAS KUN GZHI MI
KHEGS PAR MA ZAD

THA SNYAD DU YOD PA DON GYIS GO BA'I PHYIR, ZHES ZER BA RNAMS
RIM BA BZHIN 'GOG PAR BYED NA, DANG PO BYANG CHUB SEMS 'GREL GYI
LUNG DES KUN GZHI BSHAD PA MA YIN PAR THAL, DER KUN GZHI'I MING
GIS BSTAN PA DE YID KYI RNAM SHES LA BYED

PA'I PHYIR, DER THAL, DE NYID LAS, DE'I TSE SRID PA 'DZIN PAR
BYED CES NYID MTSAMS SBYOR BA'I SEMS SU BSHAD PA GANG ZHIG
,'PHAGS PA YAB SRAS KYIS 'DUS PA'I SKOR GYI GZHUNG GZHAN LAS
'CHI SEMS DANG SKYE SEMS GNYIS KA YID

SHES SU YANG YANG GSUNGS PA'I PHYIR, DE DANG BSHAD TSUL MTHUN MI
DGOS SNYAM NA'ANG MI 'THAD PAR THAL, 'DIS 'DUS PA'I RTZA RGYUD
LE'U GNYIS PA'I NANG GI RNAM SNANG GIS GSUNGS PA'I BYANG CHUB
KYI SEMS KYI TSIGS BCAD DE'I DON 'GREL PAS

MTSAN YANG BYANG CHUB SEMS 'GREL ZHES BTAGS SHING 'DUS PA'I YAN
LAG GI GZHUNG YIN PA'I PHYIR, GZHAN YANG BYANG CHUB SEMS 'GREL
GYIS KUN GZHI GSUNGS BA MI 'THAD PAR THAL, DER PHYI DON YOD PAR
BSHAD PA'I PHYIR TE, DE NYID LAS,

SHES PAS SHES BYA RTOGS PA STE, ,SHES BYA MED PAR SHES PA MED,
,CES SOGS KYI DON SEMS YOD MED MTSUNGS PAR GSUNG TSUL, 'JUG PA
LAS, GZUGS MED NA NI SEMS YOD MA 'DZIN CIG ,SEMS YOD NYID NA'ANG
GZUGS

@006B MED MA 'DZIN CIG ,CES PA JI LTA BA BZHIN SNANG BA'I PHYIR,
STONG THUN LAS SO, ,'PHAGS SENG GNYIS KAS KYANG KUN GZHI MI
BZHED PAR THAL, DE BZHED NA GANG ZAG GI MTSAN GZHIR 'JOG DGOS PA
LA MA BZHAG PA'I PHYIR, DER THAL, RGYAN SNANG

LAS; RGYUN NYID KYIS NA GANG ZAG CES BYA BA NI GCIG GO ,ZHES
DANG, DBU MA LUNG RIGS SGRON ME LAS, 'PHAGS SENG GNYIS KYIS YID
KYI RNAM PAR SHES PA'I PHUNG PO'I RGYUN BDAG GI MTSAN GZHIR
BZHED DE, ZHES GSUNGS PA'I PHYIR DANG,

RNAM BSHAD SNYING PO RGYAN LAS KYANG, SLOB DPON GYI 'GREL CHEN
DU, ZHES PA NAS, TSOGS DRUG LAS NGO BO THA DAD PA'I KUN GZHI'I
BSHAD PA ZUR TZAM YANG MED PA'I, ZHES GSUNGS PA'I PHYIR, DES NA
KUN GZHI'I THA SNYAD BTAGS TSAD KUN GZHI DNGOS

LA BYED MI DGOS TE, MKHAS GRUB RJE'I BRTAGS GNYIS RNAM BSHAD
LAS, ,KUN GZHI DANG NYON YID KYI THA SNYAD RGYUD DANG GRUB CHEN
GYI GZHUNG DU MA LAS GSUNGS PA YOD KYANG CHOS NYID LA KUN GZHI
DANG, RLUNG LA NYON YID KYI THA SNYAD MDZAD PA SOGS DU MA

YOD ?PAS TSIG TZAM GYIS 'KHRUL BAR MI BYA'O, ,ZHES GSUNGS PA'I
PHYIR, 'JUG PA'I LUNG DON YANG KHYOD LTAR BSHAD MI DGOS PAR
THAL, KUN GZHI 'DOD MI 'DOD KYI GRUB MTHA' DU MA YOD CING
'DI'ANG DE LA RTZOD PA'I SKABS YIN PAS DE GSUNGS PA SGRA JI

BZHIN PA MA YIN PAR BSHAD PA NA KUN GZHI GTAN MED DU GO LA, GANG
ZAG DANG PHUNG PO MI 'DOD PA'I GRUB MTHA' SMRA BA SU'ANG MED PAS
DE'I SGRA JI BZHIN PA BKAG KYANG GTAN MED KYI DOGS PA MED PAS
RANG BZHIN GYIS MED PAR GO BA'I PHYIR DANG, DGONGS

@007A *, ,GZHI'ANG PHUNG SOGS THA SNYAD TZAM DU YOD PA LA BKRAL
CING KUN GZHI LA DE LTAR MA BYAS PAR 'JUG 'GREL LAS, DNGOS PO
THAMS CAD KYI RANG BZHIN RJES SU ZHUGS PA'I PHYIR STONG PA NYID
KHO NA KUN GZHI'I RNAM PAR

SHES PA'I SGRAS BSTAN PAR RIG PAR BYA'O, ,ZHES DON GZHAN ZHIG GI
STENG NAS GSUNGS PA'I PHYIR, KHYOD LTAR NA DPAL LDAN ZLA BAS LAS
'BRAS RANG BZHIN GYIS GRUB PAR BZHED PAR THAL, DE PHYIR KUN GZHI
MED KYANG 'DI NUS PHYIR, ,CES PA'I

DON SPYIR KUN GZHI MED KYANG ZHES BSHAD MI RUNG BAS DON DAM PAR
KUN GZHI MED KYANG LAS 'BRAS YOD CES BSHAD DGOS PA'I PHYIR,
KHYAB PA 'GRIG ,'KHOR GSUM, DES NA THAL 'GYUR BAS KUN GZHI MI
BZHED PAR THAL, DES PHYI DON BZHED

PA'I PHYIR, KHYAB STE, LEGS BSHAD SNYING PO LAS, KUN GZHI 'JOG
PA NA PHYI ROL DON GYIS STONG PAR BSTAN DGOS, ZHES GSUNGS PA'I
PHYIR, MA KHYAB 'TSAMS KYI RTAGS GRUB STE, DON SHES YOD MAD
MTSUNGS BAR BSHAD TSUL SNGAR DRANGS PA

DANG, JI LTAR DER NI GZUGS BRNYAN SOGS STONG LAS, ,SHES PA DE YI
RNAM PA SKYE 'GYUR LTAG ,ZHES PAS KYANG 'GRUB PA'I PHYIR, DER
THAL, DES GZUGS DANG GZUGS 'DZIN MIG SHES GNYIS RGYU 'BRAS SU
BSHAD PA'I PHYIR, KHYAB STE,

RGYU 'BRAS YIN NA RDZAS GCIG MA YIN DGOS PA'I PHYIR, DES NA KHA
CIG THAL 'GYUR BA'I LUGS LA'ANG PHYI DON MED PAR SMRA BA NI
NYAMS MYONG LA BSKOR BA'I MAN NGAG ZAB MOR RLOM PA MI 'THAD PAR
THAL, DE'I 'KHRUL GZHI NI DON SNANG TZAM GYI SGO NAS

@007B PHYI DON 'JOG MA SHES PAR DE YOD NA TSUGS THUB TU GRUB
PA'I PHYI DON NYAN THOS SDE PAS SGRO BTAGS PA DE 'DRA ZHIG YOD
DGOS SNYAM PAR 'DUG PA'I PHYIR, DES NA STONG THUN SKAL BZANG MIG
'BYED LAS, MDO SDE PA DANG THAL 'GYUR BA GNYIS KA PHYI DON KHAS

LEN ZHES PA TZAM ZHIG MTSUNGS KYANG LEN TSUL GTAN MI 'DRA BA YIN
NO, ,ZHES PA 'DI GO NA MAN NGAG ZAB NGES YIN NO, ,YANG KHA CIG
NA RE, ZLA GRAGS DANG LEGS LDAN GNYIS KUN GZHI YOD PAR STON PA'I
MDO'I DGONGS GZHI 'DREN TSUL

MTHUN ZER NA, MI 'THAD PAR THAL, LEGS LDAN GYIS DE 'DRA'I MDO DE
DRANG DON GYI MDOR MI BZHED PA'I PHYIR, DER THAL, LEGS LDAN GYIS
DE 'DRA'I MDO GTAN NAS MED PAR BZHED PA'I PHYIR, DER THAL, DBU
MA LUNG RIGS SGRON ME LAS, ZLA

BAS MDO DES DE LTAR BSTAN KYANG DGONGS GZHI STONG NYID LA DGONGS
PAR BSHAD, LEGS LDAN GYIS, ZHES PA NAS, MDO DE DAG KUN GZHI STON
BYED MA YIN PAR, RNAM SHES GCIG GI GNAS SKABS LA 'KHOR 'DAS KYI
GZHI BYED PA LA DGONGS

PAR BSHAD, CES GSUNGS PA'I PHYIR, KHYAB STE, DE'I RGYU MTSAN
PHYI DON MED PAR STON PA'I MDO'ANG MED PAR BZHED, GZHAN DBANG
YONGS GRUB BDEN GRUB DANG, KUN BTAGS KYI CHOS RNAMS BDEN MED DU
STON PA'I MDO'ANG MED PAR BZHED PAS,

SEMS TZAM PA'I GRUB MTHA' THUN MONG MA YIN PA THAMS CAD MDO'I
DON PHAL PA TZAM YANG MA YIN ZHING, THOGS MED KYI RANG BZOR 'DOD
PA'I PHYIR, DANG PO GRUB STE, SA BCU PA LAS, KHAMS GSUM PO 'DI
NI SEMS TZAM MO, ,ZHES PA@008A *, ,'DIS PHYI DON BKAG PA MA YIN PAR ZLA BAS KYANG
BZHED
LA, LEGS LDAN GYIS LANG GSHEGS LAS, PHYI ROL SNANG BA YOD MIN
TE, ZHES SOGS KYIS KYANG PHYI DON BKAG PA MIN PAR BZHED PA'I
PHYIR ,LEGS

BSHAD SNYING PO LAS, PHYI ROL SNANG BA YONG MIN TE, ,LUS DANG
LONGS SPYOD GNAS 'DRA BAR, ,SAMS NI SNA TSOGS SNANG BAS NA,
,SEMS TZAM DU NI SMRA'O, ,ZHES GSUNGS PAS KYANG PHYI ROL BKAG PA
MIN PAR BZHED PAS PHYI ROL BKAG PA?

DE MDO GANG GI'ANG DON MIN PAR BZHED DAM DPYAD PAR BYA'O, ,ZHES
DANG STONG THUN LAS, LEGS LDAN GYIS LAN 'DEBS PA'I TSUL NI, MDO
DES PHYI ROL BKAG NAS SEMS TZAM BSTAN PA MA YIN GYI, ZHAS PA
NAS, DPAL LDAN ZLA BA MDO

DES SEMS TZAM MA BSTAN CES MI 'CHAD KYI SEMS TZAM GSUNGS PA
DRANG DON YIN PAR 'GREL TE, ZHES GSUNGS PA'I PHYIR, GNYIS PA
GRUB STE, LEGS BSHAD SNYING PO LAS, DGONGS 'GREL LAS MTSAN NYID
GSUM GSUNGS PA'I DON RNAL

'BYOR SPYOD PA BDAG GIS JI LTAR BKRAL BA MDO'I DON MA YIN BAR
DBU MA'I DON DU 'GREL BA'I SROL 'DI NI LEGS LDAN 'BYED KYIS BYE
BA ZHES DANG, GRUB MTHA' RTZA BAR, BYED PO 'GOG PHYIN GZUNG MED
MDO DON MIN, ,ZHES GSUNGS PA'I PHYIR,

KHO NA RE, DE DGONGS DON MTHAR THUG GAM GTZO BO MIN ZHES PA'I
DON YIN ZER NA BLUN GTAM YIN TE, DES PHYI DON MED PA MDO'I
DGONGS DON MTHAR THUG TU BZHED MI BZHED KYI DGOS BA MED PAS RJE
BLA MAS DE LA DPYAD DGOS MI GSUNG ZHING, KHYOD

@008B LTAR NA STONG THUN GYI DON YANG, DPAL LDAN ZLA BAS LANG
GSHEGS LAS, SEMS TZAM DU GSUNGS BA DE MDO'I DGONGS DON MTHAR
THUG YIN KYANG LAS LEN MI RUNG ZHES PAR 'GRO BAS CHOS SPONG GI
LAS SU 'GYUR BA'I PHYIR TE, DE LTAR MA BYAS NA ZLA

GRAGS DANG LEGS LDAN GYI BZHED PA MI 'DRA BA'I KHYAD PAR BSHAD
DU MED PA'I PHYIR, DE BZHIN DU DE'I LUGS KYI MTSAN NYID GSUM
MDO'I DON MIN GSUNGS PA'ANG GTZO BO LA BYED NA, ZHI 'TSO SOGS
KYI SKABS SU, CHA PHYE NAS MDO'I DON DU 'JOG GO ,ZHES

PA DANG, RGYAN STUG DGONGS 'GREL LANG GSHEGS MDO SOGS DON, ,GTZO
PHAL CHA GNYIS RIM BZHIN DBU SEMS LUGS, ,ZHES SNGA MA DANG CHA
PHYE NAS GSUNGS PA 'BREL MED DU 'GYUR TE BSTAN DON GTZO BOR ZHI
'TSO'ANG MI BZHED LA, BSTAN DON

PHAL BAR LEGS LDAN KYANG BZHED BA'I PHYIR, RTAGS KHAS, DE LTAR
NA DE RNAMS BSTAN DON PHAL PA TZAM DU BYED PA'I MDO'ANG MED PAS
THOGS MED KYI BLOS BYAS KHO NAR 'CHAD DO, MDO LAS DRANG DON
GSUNGS PA THAMS CAD KYANG GDUL BYA BKRI

BA'I DGOS PA CAN SHA STAG YIN ZHING, SEMS TZAM DU BSHAD PA MNGON
SUM LA SKUR 'DEBS YIN PAS GDUL BYA GOL SAR 'KHRID PA LAS DGOS PA
CI'ANG MED PAR BSHAD PA'I PHYIR, SHES RAB SGRON ME LAS; DANG PO
RNAM PAR RIG PA TZAM BLANGS

NAS PHYIS DE YONGS SU GTOD NA'ANG 'DAM RDZAB KYIS SBABS NAS
'KHRU BA LAS DANG PO NAS THAG BSRING BA BZANG STE, ZHES GSUNGS
SHING, RTOG GE 'BAR BA LAS KYANG, SLOB DPON THOGS MED DBYIG
GNYEN LA SOGS PA, ,ZHES PA NAS, THEG PA

@009A *, ,CHEN PO'I DON GYI LUGS GZHAN DU 'DREN PAR BYED CING
NGO TSA DANG KHREL MED PA DON RNAM BAR MI SHES BZHIN DU RNAM PAR
SHES ZHES MKHAS PAR NGA RGYAL BYED PA ZHES SOGS SKYON BRJOD BYAS
PA LTA BU BYE MDO SEGS LA

DGAG PA BYED PA'I SKABS SU'ANG MA BRJOD PAR SNANG BA'I PHYIR,
'ON KYANG DES GRUB MTHA' BZHI BZHED MI BZHED SOGS BYIS PA'I ROL
RTZED MANG YANG MA SPROS, YANG STAG LO NA RE, KUN GZHI MI 'DOD
PA'I SEMS CAM PA MED CES ZER TE, DE'I GRUB

MTHA' KUN SHES LAS, SEMS TZAM PA LA KUN GZHI BZHED MI BZHED,
,GNYIS SU GANGS CAN 'DI NA GRAGS MED KYANG, ,SKU MCHED GNYIS
KYIS GSAL BAR BSHAD PA LAS, ,RJES 'BRANG LA LAS GSAL POR MA
BRJOD KYANG, ,'GOG PA'I LUNG RIGS

SUS KYANG MA BRJOD PHYIR, ,KUN GZHI MI 'DOD SEMS TZAM TSAD LDAN
DKA', ,ZHES DANG, DE'I 'GREL BAR YANG KUN GZHI MED NA 'KHOR 'DAS
THAMS CAD 'JOG BA'I GZHI MED PA DANG, YID SHES LA RGYUN SHIN TU
BRTAN PA MED CING BAG CHAGS KYI

GZHIR MI RUNG BAS DE BSGO GZHI MED BAR THAL BA DANG, LANG GSHEGS
DGONGS 'GREL SOGS SEMS TZAM MDO LNGAR GRAGS PA RNAMS DRANG DON
DU 'GREL NA SEMS TZAM PA MTSAN NYID PAR MI RUNG BA DANG, SNGAGS
LAM GYI BSGRUB GZHI MI RUNG BA

KUN GZHI LAS GZHAN 'BYUNG BA MIN, ,ZHES PA'I TSIG DNGOS SU BYUNG
BA DANG, SEMS TZAM DNGOS SU MA ZAD DER SGO BSTUN PA'I ZHI 'TSO
'PHAGS SENG DANG BCAS PAS KYANG RGYAS PAR GSUNGS PA'I PHYIR,
ZHES SMRA BAR BYED CING, MDO DANG SDE BDUN

@009B DU RGYA CHER MI GSAL BA NI, DE LA BRTEN PA'I BSHAD PA DANG
'BREL CHUNG BAS YIN NO, ,ZHES BSHAD DO, ,SGRUB BYED DE DAG THAMS
CAD NI RIGS PA LTAR SNANG KHO NA YIN TE, KHYOD LTAR NA SDE BDUN
SKABS SU DE LA BRTEN PA'I BSHAD PA 'BREL CHUNG BA MI 'THAD

PAR THAL, 'KHOR 'DAS KYI RNAM GZHAG THAMS CAD KUN GZHI'I STENG
NAS BSGRUB DGOS LA, 'DI'ANG KUN BYANG GI RIM PA MI STON PAR BYA
ROG SO RTOG GI BSTAN BCOS MA YIN PA'I PHYIR DANG, PHYI DON MED
TSUL DANG, LUGS 'DI'I THA SNYAD PHRA MO 'JOG

TSUL LA SHIN TU 'BREL CHE BA'I PHYIR DANG, MNGON SUM TSAD MA
DANG LTAR SNANG GI DBYE BA SOGS BLO RIGS MI 'DRA BA'I KHYAD BAR
THAMS CAD GSUNGS KYANG KUN GZHI DANG MI 'BREL BA DE, DE MI BZHED
PA'I RTAGS YANG DAG YIN PA'I PHYIR, YID SHES LA RGYUN

BRTAN PA MI SRID PA'ANG MA YIN PAR THAL, LE'U GNYIS PAR, MI
THAMS CAD MKHYEN PA BSGRUB PA'I SKABS SU, RTEN MI BRTAN PA NYID
'GYUR NA, ,KHYAD PAR DAG NI MI 'PHEL NI, ,RANG BZHIN DE 'DRA'ANG
MA YIN TE, ,ZHES RTEN BRTAN PAR GSUNGS PA'I

PHYIR; 'JUG SHES BAG CHAGS KYI GZHIR MI RUNG BA'ANG MA YIN PAR
THAL, PHYOGS GLANG GI DMIGS PA BRTAG PA LAS, NUS PA 'JOG PHYIR
RIM GYIS YIN, ,ZHES SNGO 'DZIN SNGA MA SNGA MA'I STENG NA PHYI
MA YUL GYI RNAM LDAN DU SKYED PA'I NUS PA'AM,

BAG CHAGS YOD PA DE, PHYI MA PHYI MA'I DMIGS RKYEN DU BSHAD PA
GANG ZHIG ,DE DE'I STENG DU BSGOS NAS YOD KYI, REG LAM 'BYAR BA
MA YIN PA'I PHYIR DANG, LUGS 'DI'I DBANG PO 'JOG TSUL THUN MONG
MA YIN PA'ANG, LHAN CIG BYED DBANG NUS PA

@010A *, ,YI; ;NGO BO GANG YIN NUS PA'ANG YIN, ,ZHES BSHAD CING,
'JUG PA LAS KYANG, RANG GI RNAM SHES RTEN GYI NUS DE LA, ,DBANG
PO GZUGS CAN MIG CES BYA BAR RTOG ,CES PHYOGS SNGAR MDZAD PA'I
PHYIR, DER MA ZAD,

RNAM 'GREL LAS, MED BA SNGAR NUS MED PHYIR DANG, ,PHYIS KYANG
NYE BAR MI SBYOR PHYIR, ,RGYU RNAMS THAMS CAD SNGAR YOD YIN,
,ZHES RGYU 'BRAS DUS MNYAM 'GOG PA'I RIGS PAS BSGO BYA SGO BYED
MNYAM DU GRUB NA BAG CHAGS KYI SNGON DU DE 'JOG BYED MED

CING, BAG CHAGS GRUB ZIN NAS 'JOG MI DGOS ZHES BSTAN LA, GRANGS
CAN GYI GTZO BO 'GOG PA'I RIGS PA'I 'GROS KYIS KUN GZHI LA SA
BON THAMS CAD RTAG TU YOD NA, SNOD BCUD KYI RIGS MTHA' DAG RTAG
TU SKYE BAR THAL BA SOGS

KUN GZHI 'DOD PA'I LUGS DANG MI MTHUN PA'I RIGS PA'I 'GROS SHIN
TU MANG NGO, ,LANG GSHEGS DANG DGONGS 'GREL SOGS SEMS TZAM PA'I
KHUNGS GTUGS PA'I MDO RNAMS DRANG DON DU 'GREL NA SEMS TZAM PAR
MI RUNG ZER BA'ANG LTAG

TSOD YIN TE, DE DAG LAS MTSAN NYID GSUM LA BDEN PAR YOD MED KYI
KHYAD PAR PHYE BA LTA BU LEGS PHYE'I CHOS 'KHOR DU 'JOG BYED
GTZO BO RNAMS DRANG DON DU BKRAL NA SEMS TZAM PAR MI RUNG YANG,
LEN PA'I RNAM PAR SHES PA ZAB CING PHRA,,

ZHES PA LTA BU'I DON TSAN RE GNYIS DRANG DON DU BKRAL BAS SEMS
TZAM PA MIN PAR MI 'GYUR BA'I PHYIR, MA GRUB NA, SLOB DPON CHOS
GRAGS KYIS KYANG GTAN NAS RIGS CHAD DANG MTHAR THUG THEG PA GSUM
GRUB SOGS BZHED PAR THAL, SEMS

@010B TZAM GYI RTZA BA'I MDO SDE RNAMS SU ZHIB BGROD PA GCIG PU
PA NI SANGS RGYAS THAMS CAD BRTZON PA DANG LDAN PAR GYUR KYANG
BYANG CHUB KYI SNYING PO LA BZHAG STE BLA NA MED PA'I BYANG CHUB
THOB PAR BYED MI NUS SO, ,ZHES DANG, LEG SRED CAN GTAN YONGS SU
MYA NGAN

LAS MI 'DA' BA'I CHOS CAN ZHES GSUNGS SHING, MDO SDE RGYAN LAS
KYANG, CHOS DANG BDAG MED RNAM GROL RNAMS, ,MTSUNGS PHYIR RIGS
NI THA DAD PHYIR, ,CES SOGS KYIS MTHAR THUG THEG PA GCIG BSHAD
PA DRANG DON DU BKRAL BA'I PHYIR, RTAGS KHYAB

KHAS, 'DOD NA, RNAM 'GREL LAS, RTAG NYID PHYIR RAM THABS MED
PHYIR, ,CES SOGS RIGS PA MTHA' YAS PAS SEMS CAN THAMS CAD LA
SANGS RGYAS KYI RIGS YOD CING MTHAR THUG THEG PA GCIG TU RKANG
BTZUGS NAS BSGRUBS PA'I LUNG RIGS

THAMS CAD BSUB PA'AM, YANG NA DPAL LDAN CHOS GRAGS SEMS TZAM
BA'I GRAL NAS 'BYIN DGOS PAR 'GYUR RO, ,DER MA ZAD LANG GSHEGS
DANG RGYAN STUG GI SKABS 'GA' ZHIG TU KUN GZHI GSUNGS PA'I
DGONGS PA BKRAL TE DRANG DON DU GSUNGS BA

DANG, DE LNGA'I NANG NAS SA BCU PAR CHOS MNYAM PA NYID BCU'I SGO
NAS CHOS THAMS CAD BDEN MED DU BSHAD PA SOGS YOD PAS 'GAL 'DU
THAMS CAD KHAS LONG LE SEMS TZAM PA TSAD LDAN GYI GRAL DU SDOD
CIG, SNGAGS KYI BSGRUB GZHI MI RUNG BAR

THAL BA'I ZAB KHYAD BTON PA'ANG NYA DANG NYUNG MA BSRES BAS
SKABS SU MA BABS LA, SHIN TU PHRA BA'I GNYUG SEMS DE NYID LHAN
SKYES KYI BDE BA CHEN PO'I NGO BOR BSKYED DE YUL STONG PA NYID
LA MNYAM PAR 'JOG PAR GSUNGS PA DE LA BYED NA, KUN GZHI NI THEG

@011A *, ,CHEN GYI SGOM LAM MTHON POR MA SLEB BAR DU MI LDOG
CING, DE'I NGO BO NI SUM CU BAR, RNAM PAR RIG DANG MI RIG DANG,
,ZHES THOGS MED SKU MCHED BZHED PA'I KUN GZHI DE RANG YUL GANG
YANG DES MI NUS PA ZHIG YIN

LA KHYOD KYIS BKRAL BA'I PHYOGS GLANG YAB SRAS LUGS KYI KUN GZHI
DES STONG PA NYID KYANG RTOGS PA NGO MTSAR RO, ,KUN GZHI LAS
GZHAN 'BYUNG BA MED, ,CES PA TZAM BYUNG YANG DE'I DON BRTAG PA
MTHA' BZUNG GI KUN GZHI 'DOD NA MA GTOGS SEMS

RIGS MTHUN DU MA CIG CAR MI 'JUG PA LA BSHAD DU RUNG ZHING YANG
NA BLO GROS YANGS PA'I LE'U'I TSIG RIS DANG SGO BSTUN TZAM YIN
LA, KUN GZHI 'DOD NA NYON YID KYANG 'DOD DGOS PAS SPYIR RNAM
SHES RIGS MTHUN DU MA CIG CAR MNGON DU 'GYUR

BA DANG, KHYAD PAR DU BDAG MED RTOGS PA'I RJES DPAG DANG, BDAG
TU 'DZIN PA'I RTOG PA GNYIS CIG CAR MNGON DU GYUR PA ZHIG KYANG
'DOD DGOS PAS, RNAM 'GREL LAS, DE DAG RNAMS LAS RIGS MTHUN PA'I,
,RNAM PAR SHES LA NGES PAR

'GYUR, ,'DI LTAR RNAM PAR RTOG PA RNAMS, ,RIM GYIS 'BYUNG BAR
YANG DAG RTOG ,CES DANG, RTOG GNYIS CIG CAR MTHONG BA MED, ,CES
SOGS LAN GRANGS BRGYA PHRAG TU GSUNGS PA RNAMS JI LTAR DRANG
LEGS PAR BSAM DGOS SO, ,DE DANG SGO

BSTUN PA'I ZHI 'TSO 'PHAGS SENG SOGS KYIS KUN GZHI BZHED PAR
SMRA BA'ANG LKUG PA'I RIGS PA YIN TE ZUR TZAM GONG DU BKAG ZIN
BAS MA SPROS LA DE DAG GIS RNAM SHES GRANGS MANG NYUNG GI 'DOD
TSUL RAGS PA TZAM SMOS ZIN PAS GZHI

@011B BYAS TE RNAM DPYOD CAN RNAMS KYIS MKHAS PA SO SO'I BZHED
TSUL LA ZHIB TU DPYAD PAR BYA'O, ,GNYIS PA KUN GZHI DANG NYON
YID KYI RNAM GZHAG BYE BRAG TU BSHAD PA LA GNYIS, KUN GZHI BSHAD
PA DANG, NYON YID BSHAD PA'O, ,DANG PO LA SPYI DON DANG, 

MTHA' DPYAD PA GNYIS, DANG PO NI, KUN GZHI'I RNAM GZHAG RGYAS
PAR GTAN LA 'BEBS TSUL YOD DE, SA SDE LAS, RANG BZHIN MTSAN NYID
DMIGS RNAM 'KHOR, ,'JUG PA'I TSUL DANG LDOG PA'I DUS, ,DBYE BA
RNAM GRANGS SGRA BSHAD DON, ,TSAD MA

DAG GIS SHES PAR BYA, ,ZHES PA LTAR RANG BZHIN, MTSAN NYID,
DMIGS PA, RNAM PA, 'KHOR, 'JUG TSUL, LDOG DUS, DBYE BA, MING GI
RNAM GRANGS, SGRA BSHAD, SGRUB BYED KYI TSAD MA STE DON TSAN BCU
GCIG TU PHYE NAS BSHAD PA'I PHYIR, DANG PO

NGO BO YOD DE, GZHI LNGA'I NANG NAS GTZO BO SEMS KYI GZHI YIN
ZHING, DGE RTZA CHAD PA DANG, KHAMS GONG MA BA SOGS THAMS CAD LA
YOD PAS LUNG MA BSTAN YIN LA, SGRIB MA SGRIB GNYIS KYI NANG NAS
KYANG 'DI RNAM SMIN GYI CHA YIN PAS MA SGRIB LUNG

MA BSTAN DU NGES PA'I PHYIR, SUM CU PA LAS, DE NI MA SGRIB LUNG
MA BSTAN, ,ZHES DANG, RTZA BAR YANG, BAG CHAGS BSGO GZHI YIN
PHYIR DANG, ,DGE DANG MI DGE MNGON GYUR DANG, ,RGYUD GCIG LA NI
'JUG PA'I PHYIR, ,MA SGRIB LUNG MA BSTAN DU GRUB,,

CES DANG, MDZOD LAS, RNAM SMIN LUNG DU MA BSTAN CHOS, ,ZHES
DANG, SGRIB LA BCO BRGYAD, CES GSUNGS PA'I PHYIR, LUNG PHYI MA
GNYIS LA GRUB MTHA' GONG 'OG MI 'DRA BA'I ZHIB CHA DGOS, GNYIS
PA MTSAN NYID DAM 'JOG BYED NI, RGYUN SHIN TU BRTAN

@012A *, ,CING BAG CHAGS BSGO GZHIR GYUR BA'I CHA NAS BZHAG PA'I
MA SGRIB LUNG MA BSTAN GYI GTZO SEMS DE KUN GZHI'I MTSAN NYID,
RTZOD TSE BAG CHAGS BSGO GZHI'I CHA NAS BZHAG PA'I SEMS DE DE'I
MTSAN NYID, CHA BZHAG

GIS DAG SA SOGS NA YOD PA'I RNAM SMIN GYI RNAM SHES GCOD, DON DE
CUNG ZAD SPROS NA, GANG DU BSGO BA'I GZHI, GANG GIS BSGO BA'I
CHOS, JI LTAR BSGO BA'I TSUL, BSGOS PA'I BAG CHAGS KYI RANG
BZHIN BZHIR YANG GSUNG LA, BSGO GZHI NI, THEG

BSDUS LAS, BRTAN LUNG MA BSTAN BSGO BYA BA, ,ZHES SOGS BZHIN DU
RTZA BAR YANG, BRTAN LUNG MA BSTAN BSGO BYA BA, ,BSGO BAR BYED
DANG 'BREL BA DANG, ,MTHA' GCIG RTEN DU GYUR PA STE, ,KHYAD PAR
LNGA DANG LDAN PA'O, ,ZHES GSUNGS TE, DPER NA

ME TOG SNA MA'I DRI BSGO BA LA BRTAN PA SHING SOGS DE'I RTEN DU
RUNG GI, MI BRTAN PA SGRA SOGS DE'I RTEN DU MI RUNG BA LTAR,
DBANG PO DANG DBANG SHES RNAMS GZUGS MED DU SKYES PA'I TSE MI
'JUG PAS MI BRTAN CING, DRUG PA YID SHES NI, SUM CU

PA LAS, YID KYI RNAM SHES 'BYUNG BA NI, ,RTAG TU'O 'DU SHES MED
PA BA, ,SNYOMS PAR 'JUG PA RNAM GNYIS DANG, ,SEMS MED GNYID DANG
BRGYAL MA GTOGS, ,ZHES GSUNGS LA, NYON YID KYANG, 'JIG RTEN 'DAS
PA'I LAM NA MED, ,

'GOG PA'I SNYOMS PAR 'JUG NA'ANG MED, ,CES SKABS DE DAG TU MED
PA'I BSGO GZHIR MI RUNG YANG, KUN GZHI NI SGO BYED YOD KYI BAR
RGYUN BRTAN PAS DER RUNG NGO, ,LUNG DU MA BSTAN PA'ANG DGOS TE,
SGOG SKYA DANG TZAN DAN LTA BU'I DRI CHE BA LA

@012B GZHAN GYI DRI MI 'GO'ANG TIL LTA BU'I DRI MNYAM PA LA 'GO
BA LTAR, DGE MI DGE GANG RUNG YIN NA RIS SU CHAD BAS GCIG SHOS
KYI BAG CHAGS MI 'DZIN BA'I PHYIR DANG, DE DANG LHAN CIG MNGON
DU 'GYUR YANG MI RUNG BA'I PHYIR, BSGO BAR BYA BA'AM,

BSGO BAR 'OS PA NI, 'DUS MA BYAS RNAMS RKYEN GYIS KHYAD PAR DU
BYAR MED PAS SGO BYED KYI NUS PA MI 'JUG LA PHYI ROL GYI DNGOS
PO RNAMS KYANG BSGO BA'I 'OS MA YIN TE, THEG BSDUS 'GREL PA LAS,
BSGO BAR BYA BA MA YIN PA 'DI LTA STE, RDE BA DANG,

DNGUL DANG, GSER LA SOGS PA LA NI MI BSGO'O, ,GANG BSGO BA 'DZIN
PA DE LA BSGO BAR BYED PAS BSGO BA ZHES BYA STE, BSGO BAR 'OS PA
LA'O, ,ZHES GSUNGS PA'I PHYIR DANG, GANG BSGO BA 'DZIN PA DE LA
BSGO 'OS PA'I DON YANG, DANG POR LAS

DE'I BAG CHAGS BZUNG NAS SLAR RNAM SMIN GYI NGO BOR SBYAR TE
MYONG ZHING DE LA SMIN PA ZHIG DGOS PA GANG ZHIG ,MDO LAS, LAS
BYAS SHING BSAGS PA RNAMS KYI RNAM PAR SMIN PA NI PHYI ROL GYI
SA'I KHAMS LA SMIN PA MA YIN, ZHES SOGS GSUNGS

PA'I PHYIR, YANG NA THEG BSDUS 'GREL BA'I DON, ME TOG GI DRI DE
SNYI BA TIL SOGS LA 'GO YANG SRA BA RDO SOGS LA MI 'GO BA LTAR,
BAG CHAGS BSGO GZHI YANG 'DUS BYAS LA RUNG GI 'DUS MA BYAS LA MI
RUNG BA'I DON TE, LUGS 'DIS RANG

BZHIN GNAS RIGS KYANG 'DUS BYAS SU 'DOD CING, DE'I STOBS KYIS
RIGS BDEN GRUB DANG DE LA BRTEN NAS MTHAR THUG THEG GSUM DU SMRA
DGOS BYUNG BA YIN NO, ,SGO BYED DANG 'BREL BA YANG, ME TOG GI
DRI YUL DUS GZHAN GYI DNGOS PO MI BSGO

@013A *, ,BA LTAR RGYUD GZHAN LA MI RUNG BAS RGYUD GCIG LA BSGO
BYA SGO BYED LHAN CIG TU 'BREL PA YIN LA, MTHA' GCIG RTEN DU
GYUR PA NI, DE'I 'KHOR GYI REG SOGS NI GZHAN LA BRTEN PA YIN PAS
BSGO GZHIR MI RUNG

YANG, KUN GZHI RANG STOBS KYIS BAG CHAGS KYI GZHIR YOD PAR
GSUNGS TE, KHYAD PAR PHYI MA 'DI THEG BSDUS NA MI GSAL YANG DON
GSANG GI DGONGS PA BKOD PA'O, ,'ON BSGO GZHI DE LTAR YIN NA SGO
BYED JI LTA BU ZHE NA, KUN GZHI RANG NYID RANG

LA BYED PA 'GAL BAS MI RUNG ZHING, DE LAS GZHAN PA'I RNAM SHES
TSOGS BDUN GYIS BSGO LA, BSGO TSUL NI TIL DANG ME TOG LHAN CIG
BZHAG STE, ME TOG BSAL KYANG TIL LA DE'I DRI GNAS PA LTAR BSGO
BYA SGO BYED GNYIS RGYUD GCIG LA LHAN DU

TSOGS TE PHYIS SGO BYED RANG NYID 'GAG KYANG RANG GI BAG CHAGS
BSGO GZHI'I STENG DU GNAS TE, RTZA BAR, BSGO BAR BYED PAS BSGO
GZHI LA, ,'GAG LA MNGON DU PHYOGS PA'I TSE, ,BZHAG PA'I NUS
PA'O, ,ZHES DANG, THEG BSDUS LAS, TIL DAG LA

ME TOG DAG GIS BSGOS BA TIL DANG ME TOG LHAN CIG 'BYUNG ZHING
'GAG KYANG, ZHES SOGS LTAR RO, ,GSUM PA DMIGS PA NI, DON DANG
SEMS CAN BAG CHAGS LA, ,ZHES PHYI SNOD KYI RNAM RIG DON LNGA
DANG, NANG SEMS CAN DU SNANG BA'I DBANG

SOGS GNYIS BSHAD DE, DBUS MTHA' LAS KYANG, DON DANG SEMS CAN
BDAG RNAM RIG ,SNANG BA'I RNAM PAR SHES BA NI, ,ZHES DANG SEMS
CAN DU SNANG BA'I RNAM SHES KUN GZHI DANG, BDAG TU SNANG BA'I
RNAM SHES NYON YID DANG, RNAM

@013B PAR RIG PAR SNANG BA'I RNAM SHES 'JUG SHES SU GSUNGS PA
LTAR 'DIR YANG SEMS KYIS ZIN PA'I DBANG SOGS LA SEMS CAN GYI
SGRAS BSTAN CING SGRAS BRJOD KYIS PHYEN BAG CHAGS TE DMIGS PA
GSUM DU BSHAD DO, ,'ON KYANG BAG CHAGS

NI DMIGS PA DNGOS MIN TE, RTZA BAR, SA BON GYI, DBANG GIS GNAS
DON LUS SU NI, ,SNANG PHYIR DMIGS PA DAG DU 'DOD, ,CES BAG CHAGS
DE'I STOBS KYIS GNAS DBANG RTEN DANG, DON YUL LNGA, LUS DBANG PO
SOGS SNOD BTUD KYI

SNANG BA 'BYUNG BA'I DMIGS PAR BTAGS PA TZAM DU BSHAD PA'I
PHYIR, BZHI PA NI, RNAM PA RIS SU MCHAD CING MI GSAL BAS SNOD
BCUD DE DAG SNANG YANG NGES PA 'DREN MI NUS TE, SUM CU PA DANG
'DI GNYIS KA LAS, RNAM PAR RIG PA MI RIG PA,,

ZHES GSUNGS SHING, DUL LHA'I 'GREL BSHAD LAS KYANG, DE NI DMIGS
PA YONGS SU MI GSAL BA DANG, RNAM PA YONGS SU MI GSAL BA STE,
ZHES DANG, KUN GZHI'I RNAM PAR SHES PAS 'DI LA 'DI'O, ,ZHES SO
SO RANG GI RIG PAS RNAM PAR

MI RIG STE, ZHES SO, ,LNGA PA NI, 'KHOR KUN 'GRO LNGA KHO NAR
NGES SHING, DE'I NANG NAS TSOR BA'ANG BTANG SNYOMS 'BA' ZHIG YIN
TE, 'DI NYID LAS, REG SOGS LNGAR DES TSOR BA NI, ,BAR MA'O,
,ZHES BYUNG STE MA SGRIB LUNG MA BSTAN YIN PAS

GZHAN RNAMS LA DOGS PA CHUNG YANG GZHAN 'GYUR GYI KHROD DU DPYAD
GZHI CUNG ZAD YOD, DRUG PA 'JUG TSUL NI, BSDU BA LAS, DMIGS DANG
MTSUNGS PAR LDAN PA DANG, ,GCIG GI RKYEN NYID GCIG _YIN PAS,
,LHAN CIG DNGOS PO'I 'JUG PA@014A *, ,DANG, ,ZHES YUL GANG LA DMIGS NAS 'JUG TSUL,
GROGS
GANG DANG MTSUNGS LDAN DU 'JUG TSUL, 'JUG SHES SOGS DANG PHAN
TSUN RKYEN BYAS TE 'JUG TSUL, RNAM SHES TSOGS DU DANG LHAN CIG
'JUG

TSUL; RANG GI DNGOS PO'I 'JUG TSUL DA LNGAR GSUNGS PA'I DANG PO
BZHI GONG 'OG CI RIGS PAR 'CHAD CING, LNGA PA NI RGYUN GYI DBANG
DU BYAS NA THOG MA MED PA NAS 'JUG LA, TSE SNGA PHYI BRGYUD DE
'JUG TSUL YANG, SUM CU PA LAS, LAS KYI BAG

CHAGS 'DZIN GNYIS KYI, ,BAG CHAGS BCAS PA SNGA MA YI, ,RNAM PAR
SMIN PA ZAD NAS GZHAN, ,RNAM SMIN BSKYED PA DE YIN NO, ,ZHES TSE
SNGA MAR LAS KYI BAG CHAGS GZUNG 'DZIN GNYIS SU SNANG BA'I BAG
CHAGS KYIS GSOS PA LAS TSE 'DI'I RNAM

SMIN GYI KUN GZHI GRUB PA YIN ZHING, 'DI ZAD PA NA'ANG SNGAR
BZHIN GSOS TE RNAM SMIN GYI KUN GZHI GZHAN DANG GZHAN 'BYUNG BAS
GZHAN SDE'I BDAG LTAR RTAG PAR MI 'GYUR LA, LAS 'BRAS KYI RTEN
GZHI CHAD PAR YANG MI 'GYUR TE, BLO BRTAN GYI

'GREL PA LAS, DE LTAR NA LAS KYI BAG CHAGS 'BA' ZHIG MA YIN GYI,
'DZIN PA GNYIS KYI BAG CHAGS KYIS ZIN PAS RNAM PAR SMIN PA
BSKYED DO, ,ZHES DANG, SNGA MA'I RNAM PAR SMIN PA ZAD NAS ZHES
BYA BA 'DIS RTAG PA'I MTHA' SPONG NGO, ,RNAM

PAR SMIN PA GZHAN BSKYED DO ZHES BYA BAS NI CHAD PA'I MTHA'
SPONG NGO, ,ZHES GSUNGS PA'I PHYIR, BDUN PA LDOG MTSAMS NI, THEG
DMAN GYI DGRA BCOM DANG, THEG CHEN GYI SA BRGYAD PA THOB PA NAS
LDOG STE, DE PHYIR DBANG THOB DGRA BCOM LA, ,KUN

@014B GZHI YOD PA MA YIN TE, ,'JOG BYED GNYIS PO MED PHYIR RO,
,ZHES DANG, SUM CU PA LAS, DGRA BCOM NYID NA DE LDOG CES SO,
,'ON KYANG GONG DU, LHAG MA MED DANG RDO RJE LTA'I, ,BAR DU
RGYUN MI 'CHAD DU 'JUG ,CES GSUNGS PA DANG MI 'GAL TE,

DE NI RNAM SMIN GYI RNAM SHES LA DGONGS SHING, KUN GZHI DNGOS SA
BRGYAD PA NAS LOG KYANG RGYUN ZAG BCAS KYI CHA SPANGS PA NI ZAG
PA MED PA'I YE SHES ME LONG LTA BUR GNAS GYUR PA NAS 'JOG PA'I
PHYIR, BSDU BA LAS, GNAS GYUR MA THAG

TU KUN GZHI'I RNAM PAR SHES PA SPANGS PAR BRJOD PAR BYA STE,
ZHES DANG, TZANDRA GO MIS, GANG YANG KUN GZHI'I RNAM PAR SHES,
,ME LONG YE SHES GNAS GYUR GZHES GSUNGS PA'I PHYIR, BRGYAD PAR
DBYE BA LA, SGRAS BRJOD KYIS DBYE NA, RTEN DU GYUR PA RNAMS SMIN

GYI KUN GZHI, ,DE LA BRTEN PA SA BON KUN GZHI GNYIS SU BSHAD
PA'I SNGA MA NI KUN GZHI DNGOS YIN LA, PHYI MA DANG KUN GZHI'I
STENG GI BAG CHAGS DON GCIG GO ,DE LA'ANG, NGO BO, DBYE BA
GNYIS, DANG PO NI, 'DI NYID LAS, BRTEN PA SA BON KUN GZHI NI, ,

BSGO BAR BYED PAS BSGO GZHI LA, 'GAG LA MNGON DU PHYOGS PA'I
TSE, BZHAG PA'I NUS PA'O, ,ZHES SGO BYED TSOGS BDUN GANG RUNG
GIS KUN GZHI'I STENG DU RIGS 'DRA PHYI MA'AM RNAM SMIN SOGS
'BRAS BU'I KHYAD PAR CI RIGS 'GRUB RUNG GI NUS PA

KHYAD PAR BA ZHIG BZHAG PA DE NYID YIN PAR GSUNGS SO, ,GNYIS PA
DBYE BA LA, DRUG TU DBYE BA, GSUM DU DBYE BA, BZHI TSAN GNYIS SU
DBYE BA RNAMS LAS, DANG PO NI, THEG BSDUS LAS, PHYI DANG NANG
DANG MI GSAL BA, ,GNYIS DANG KUN RDZOB,

@015A *, ,NYID DANG NI, ,DAM PA'I DON TE DE DAG KUN, ,SA BON
RNAM PA DRUG TU 'DOD, ,CES RTZA BA'I DBYE BAS LU SOGS PHYI'I SA
BON, KUN GZHI LA GNAS PA NANG GI SA BON TE GNYIS DANG, DE GNYIS
RE RE NAS DGE MI

DGE GANG DU'ANG MI GSAL BA STE LUNG MA BSTAN YIN PAS PHYI'I MI
GSAL BA DANG, NANG GI MI GSAL BA ZHES GRANGS GNYIS DANG, ,DE RIM
BZHIN PHYI THA SNYAD PA'I SHES PA'I SNANG STOD TZAM YIN PAS KUN
RDZOB DANG, NANG DPYAD BZOD KYI SA BON MTHAR

THUG PA YIN PAS DON DAM PA'I SA BON ZHES GRANGS GNYIS TE DRUG TU
PHYE BA LDOG CHA TZAM YIN GYI DON SNGA MA GNYIS SU 'DUS SO,
,GSUM DU PHYE BA'ANG, RTZA BAR, GZHAN YANG MNGON BRJOD BDAG LTA
DANG, ,SRID PA'I YAN LAG BAG CHAGS GSUM, ,

ZHES CHOS RNAMS LA 'DI NI 'DI'O ZHES THA SNYAD SBYOR BA'I RGYU
BYED PA MNGON BRJOD KYI BAG CHAGS, RTAG TU NGA'O SNYAM PA SKYED
PA BDAG LTA'I BAG CHAGS, 'GRO BA RNAMS SU SKYE 'CHI 'GRUB BYED
SRID PA'I YAN LAG GI BAG CHAGS TE, RIM PA BZHIN YID

SHES DANG, NYON YID DANG, DGE MI DGE'I LAS KYIS 'JOG CING,
,SPROS PA'I BAG CHAGS, 'JIG LTA'I BAG CHAGS RMI LAM GYI BAG
CHAGS ZHES KYANG BSHAD DO, ,BZHI TSAN GNYIS LAS, DANG PO NI,
SNOD BCUD 'GRUB BYED KYI BAG CHAGS

GNYIS LA RIM BZHIN THUN MONG DANG THUN MONG MA YIN PA'I BAG
CHAGS SAM, TSOR MED DANG TSOR BCAS KYI BAG CHAGS ZHES BSHAD PA
YIN LA, BZHI TSAN GNYIS PA NI, GNAS NGAN LEN GYI BAG CHAGS, SHIN
TU SBYANGS PA'I BAG CHAGS, SPYAD

@015B ZIN PA'I BAG CHAGS, SPYAD MA ZIN PA'I BAG CHAGS ZHES KUN
NYON PHYOGS DANG, RNAM BYANG PHYOGS DANG, 'PHANGS 'BRAS GRUB ZIN
DUS KYI LAS KYI SA BON DANG MNGON BRJOD KYI BAG CHAGS BZHI LA
BSHAD PA'I DANG PO RNAMS GO GLE'ANG SPYAD MA ZIN PA'I

DON NI MNGON BRJOD KYI BAG CHAGS DE NYID THOG MED NAS LHAN SKYES
SU 'BYUNG ZHING, GNYIS SNANG 'KHRUL BA'I CHA GNYEN POS MA SPANGS
BAR DU SPYAD PAS ZAD DU MED PA LA BYA YI SNGA MA'I RIGS PHA
SBYAR NAS 'PHANGS 'BRAS MA ZIN PA'I LAS KYI BAG CHAGS LA

'DOD PA MI 'THAD DE, DKA' 'GREL LAS, SPYAD MA ZIN PA'I SA BON
NI, MNGON BRJOD KYI BAG CHAGS TE, DE NI THOG MA MED PA NAS
'BYUNG BA'I PHYIR, CES SO, ,DGU PA RNAM GRANGS DANG, BCU PA SGRA
BSHAD GNYIS PHYOGS GCIG TU BSHAD NA GO SLA

BAS, DE'ANG SHES BYA NGO BO NYID GSUM GYI GNAS YIN PAS SHES
BYA'I GNAS DANG, SA BON THAMS CAD KYI RTEN BYED PAS SA BON THAMS
CAD PA DANG, RNAM SMIN GYI LUS LEN PAS NA LEN PA'I RNAM SHES
ZHES THEG CHEN GYI SDE SNOD LAS GSUNGS LA,

THEG DMAN GYI SDE SNOD KYANG PHAL CHEN PA'I LUNG LAS, NYON MONGS
PA'I CHOS RNAMS KYI RTZA BA YIN PAS RTZA BA'I RNAM SHES DANG, SA
STON PA'I LUNG LAS, 'KHOR BA LAS MA GROL BA DE SRID DU 'JUG PAS
'KHOR BA JI SRID PA'I PHUNG PO DANG, GNAS

BRTAN PA'I LUNG LAS, SRID PA'I RGYU BYED PAS SRID PA'I YAN LAG
GI RNAM SHES DANG, MANG BKUR BA'I LUNG LAS, ZAG BCAS LAS KYI
RNAM SMIN YIN PAS RNAM PAR SMIN PA'I RNAM SHES DANG, THEG PA
THUN MONG DU, 'KHOR 'DAS KUN GYI GZHI

@016A *, ,BYED PAS KUN GZHI'I RNAM SHES ZHES BSTAN PA RNAMS RNAM
GRANGS YIN KYANG DON GCIG KHO NAR MANGS SO, ,'O NA THEG BSDUS
LAS, CI'I PHYIR NYAN THOS KYI THEG PAR SEMS DE KUN GZHI'I RNAM
PAR SHES ZHES BYA

BA'AM, LEN PA'I RNAM PAR SHES PAR MA BSTAN CE NA, SHES BYA PHRA
MO BSDUS PA'I PHYIR, ZHES DANG, BSTAN 'DI 'DI LTAR GZHAN NA MA
MTHONG LA, ,'DI DAG BYANG CHUB CHEN PO'I RGYUR MTHONG BAS, ,GNAS
TSUL BSTAN PA KHRUD ZHUGS GANG YIN PA, ,

THEG PA CHEN PO SANGS RGYAS BKAR 'DOD DO, ,ZHES GSUNGS PAS KUN
GZHI'I THA SNYAD THEG PA THUN MONG DU GSUNGS PA MI 'THAD SNYAM
DU SKYON MED DE, 'DI NYID LAS, THEG DMAN GTZUG LAG RNAMS SU
YANG, ,KUN GZHI RTZA BA'I RNAM SHES DANG,

SRID PA'I YAN LAG JI SRID PA'I, ,PHUNG PO RNAM GRANGS DAG GIS
BSTAN, ZHES GSUNGS SHING, SKYE DGU KUN GZHI LA DGA' BA, KUN GZHI
LAS YANG DAG PAR 'BYUNG BA ZHES SOGS LUNG GI GCIG LAS 'PHROS PAR
'BYUNG BA'I PHYIR, DES NA THEG

BSDUS KYI DON THEG DMAN GYI SDE SNOD LAS THEG CHEN BZHIN DU KUN
GZHI'I RANG BZHIN 'JOG BYED, 'JUG LDOG GI TSUL SOGS MA GSUNGS
PA'I DON YIN GYI, DE'I THA SNYAD TZAM MED PA MIN TE, DE NYID
LAS, BSTAN 'DI 'DI LTAR, ZHES DANG,

THEG PA CHEN POR NI, KUN GZHI'I RNAM SHES, LEN PA'I RNAM SHES,
SHES BYA'I GNAS, ZHES SOGS SGRA DRANG PO RDZOGS PAR BSTAN CING,
DE LTA BU NYAN THOS KYI THEG PAR BSTAN PA MED PAS, ZHES GSUNGS
PA'I PHYIR DANG, RDZOGS PAR

@016B ZHES PA'I TSIG GI NUS PA 'DON TSUL YOD PA'I PHYIR, DER MA
ZAD LUGS 'DIR GTZO BO'I DBANG DU BYAS NAS SEMS ZHES PA'ANG KUN
GZHI'I MING GI RNAM GRANGS SU BZHED DE, SPYIR SEMS YID RNAM SHES
GSUM DON GCIG KYANG, NGES TSIG GIS

BSHAD NA, KUN GZHI NI BAG CHAGS BSAGS PA'I GZHI YIN PA'I SEMS
DANG, NYON YID KYIS THOG MED NAS GOMS PA'I SHUGS KYIS RTAG TU
NGAR SEMS PAS YID DANG, 'JUG SHES KYI GZUGS SOGS YUL DRUG SO SOR
RIG PAS RNAM SHES

ZHES BSHAD DGOS PA'I PHYIR, SUM CU PA LAS, GYUR PA DE YANG RNAM
GSUM STE, RNAM PAR SMIN DANG NGAR SEMS DANG, ,YUL LA RNAM PAR
RIG PA'O, ,ZHES DANG, BLO BRTAN GYI 'GREL PA LAS, BAG CHAGS
YONGS SU SMIN PA'I DBANG GIS JI LTAR

'PHANGS PA'I 'BRAS BU MNGON PAR 'GRUB PA NI RNAM PAR SMIN PA'O,
,NYON MONGS PA CAN GYI YID NI RTAG TU NGAR SEMS PA'I BDAG NYID
YIN PAS NGAR SEMS PA'O, ,GZUGS LA SOGS PA'I YUL SO SOR NANG BA'I
MIG LA SOGS PA'I RNAM PAR

SHES PA DRUG NI YUL LA RNAM PAR RIG PA ZHES BYA'O, ,ZHES SO,
,DES NA KUN GZHI LA RNAM PAR SMIN PA ZHES PA'ANG, SNGA MA'I LAS
KYI RNAM SMIN DE'I STENG DU SMIN PA LA MI BYED KYI, DE'I STENG
DU YANG YANG BSAGS PA'I BAG CHAGS KYI NUS BSLAR

SMIN PAR 'GYUR BA LA BYAD DE, DGONGS 'GREL LAS, DE NI LEN PA'I
RNAM PAR SHES PA ZHES BYA STE, 'DI LTAR DES LUS BZUNG ZHING
BLANGS PA'I PHYIR RO NAS, SEMS ZHES KYANG BYA STE, 'DI LTAR DE
NI GZUGS DANG, SGRA DANG, DRI DANG, RO

@017A *, ,DANG, REG BYA DANG, CHOS RNAMS KYI KUN TU BSAGS PA
DANG, NYE BAR BSAGS PA YIN PA'I PHYIR RO, ,ZHES DANG, RED MDA'
BA'I KUN BTUS t'IKKA LAS, KUN GZHI NI BAG CHAGS BSAGS PA'I RANG
BZHIN

YIN PAS SEMS NYID DU RIG PA'I PHYIR RO, ,ZHES GSUNGS PA, RGYU
MTSAN DE'I PHYIR SUM CU PA LAS KYANG, DE LA KUN GZHI'I RNAM SHES
NI, RNAM SMIN SA BON THAMS CAD PA, ,ZHES DANG, DUL LHA'I 'GREL
BSHAD LEGS, KUN GZHI'I RNAM

PAR SHES PA LAS DGE BA DANG MI DGE BA'I RNAM PAR SMIN PAR 'GYUR
TE, DE BAS NA RNAM PAR SMIN PA ZHES BYA'O, ,ZHES GSUNGS PA'I
PHYIR, BAG CHAGS BSAGS PAS SEMS ZHES BSHAD TSUL YANG, TZITA ZHES
PA SEMS KYI SKAD

DOD YIN LA, DE YANG BYINGS MDO LAS, TZI NYA GSOG PA LA'O, ,ZHES
PA'I BYINGS BZHAG ,NYA RJES 'BREL YIN PAS PHYIS, LAS MED PA SOGS
KYIS RKYEN KTA BYIN, KA BRJOD DON YIN PAS PHYIS, RNAM DBYE DANG
PO'I GCIG TSIG SI BYIN,

SA RA DAG GIS RNAM BCAD DO ZHES, SA RNAM BCED BYAS PAS TZITA:
GRUB CING, DE BZHIN DU YID KYANG, MN'A GOMS PA LA'O, ,ZHES PA'I
BYINGS BZHAG STE, RKYEN TEPRA BYIN NAS BSGRUBS PAS MAN TI, ZHES
PA RTAG TU GOMS BZHIN PA'I

DON DU 'GRO LA, RNAM SHES NI, BID SHES PA LA'O, ,ZHES PA'I
BYINGS LAS BSGRUB STE, NYER BSGYUR GYI DBANG GIS, BI BED:ZHES PA
RNAM PAR RIG PAR BYED PA DANG, PRA BI DI TA:ZHES PA SO SOR RIG
PAR BYED PA LA 'JUG PA'I PHYIR, DE LTAR

@017B SEMS YID RNAM SHES GSUM GYI NGES TSIG DANG SBYAR TE SO SOR
BSHAD PA MDO'I DGONGS PA'ANG YIN TE, LANG GSHEGS LAS, SEMS NI
KUN GZHI'I RNAM SHES TE, NGAR 'DZIN PA NI YID YIN NO, ,YUL LA
RNAM PAR RIG PA GANG, ,DE NI 'JUG

PA'I RNAM SHES 'DOD, ,CES DANG, DON GSANG LAS, SOGS PAS NA SEMS
SO, ,RTOGS PAS NA YID DO, ,RNAM PAR SHES PAS RNAM PAR SHES PA'O,
,ZHES GSUNGS PA'I PHYIR, BCU GCIG PA SGRUB BYED LA LUNG RIGS
GNYIS LAS, LUD NI

CHOS MNGON PA'I MDO LAS, THOG MA MED PA'I DUS KYI DBYINGS, ,CHOS
RNAMS KUN GYI GNAS YIN TE, ,DE YOD PAS NA 'GRO KUN DANG, ,MYA
NGAN 'DAS PA'ANG 'THOB PAR 'GYUR, ,CES DANG, DGONGS 'GREL LAS,
LEN PA'I RNAM PAR SHES PA

ZAB CING PHRA, ,SA BON THAMS CAD CHU BO'I RGYUN BZHIN 'BAB,
,BDAG TU RTOG PAR GYUR NA NI MI RUNG ZHES, ,'DI NI BYIS PA RNAMS
LA NGAS MA BSTAN, ,CES DANG, LANG GSHEGS LAS, DE BZHIN KUN
GZHI'I CHU BO NI, ,SNA TSOGS YUL GYI RLUNG GIS

BSKYOD, ,RNAM SHES SNA TSOGS RBA RLABS RNAMS, ,GANG ZHING RAB TU
'BYUNG BAR 'GYUR, ,CES DANG, RGYAN STUG PO BKOD PAR, DE BZHIN
KUN GZHI'I RNAM SHES KYANG, ,RNAM SHES BDUN DANG LHAN CIG GNAS,
,ZHES SOGS DANG, THEG DMAN

PHYI LUNG GONG DU SMOS PA RNAMS SO, ,RIGS PA'ANG PHUNG PO LNGA'I
RAB BYED DANG SA'I STOD 'GREL SOGS LAS GSUNGS PA'I RNAM GRANGS
MANG YANG, ,GTZO BO NI BSDU BAR, LEN DANG DANG PO GSAL BA DANG,
,SA BON LAS DANG LUS TSOR DANG, SEMS

@018A *, ,MED SNYOMS PAR 'JUG PA DANG, DE BZHIN 'CHI 'PHO MI
RUNG 'GYUR, ,CES RIGS PA'I GTZO BO BRGYAD DU BSDUS NAS GSUNGS
PA'I NANG NAS DANG PO MI RUNG BA DANG, GSAL BA MI RUNG BA DANG,
LAS BZHI MI RUNG BAR THAL BA

GSUM NI PHYOGS SNGA MAS, KUN GZHI 'GOG BYED KYI GTZO BO, SEMS
CAN RNAMS NI RNAM PAR SHES PA RGYUD RE RE BA'O, ,ZHES PA'I LUNG
DANG 'GAL BAR THAL BA'I RTZOD SPONG GI RIGS PA YIN LA, GZHAN
LNGA NI KUN GZHI YOD PAR SGRUB PA'I GTAN TSIGS DNGOS

SO; ;DANG PO NI, KUN GZHI MED NA LUS LEN BYED MED DGOS TE, YID
KYI RNAM SHES DER MI RUNG BA'I PHYIR, DER THAL, 'JUG SHES RNAMS
NI, YUL DBANG YID BYED GSUM 'DUS NAS GSAR DU GRUB DGOS PAS NYID
MTSAMS SBYAR MA THAG PA'I TSE 'JUG

SHES RANG NYID MA SKYES PA'I PHYIR DANG DE LUS LEN BYED YIN NA
'DZIN BYED KYANG YIN DGOS LA, DE RNAMS LAS KYI CHA SO SOR GNAS
PAS DES MA ZIN PA'I CHA RNAMS RGYUD KYIS MA BSDUS PAR 'GYUR BA'I
PHYIR DANG, SEMS MED KYI GNAS SKABS SO SO'I MTHAR

GSAR DU 'JUG SHES SKYES PA'I TSE LUS BLANGS PAR 'DOD DGOS PAS
TSE GCIG LA LUS YANG YANG 'DOR LEN BYED PAR THAL BA'I PHYIR, CES
SOGS RTAGS SGRUB LNGA GSUNGS SHING 'DI LTAR NA YID SHES KYI GNAS
SNYING KHO NA DANG, SEMS MED KYI GNAS

SKABS SU DGE SOGS MED PAR 'DOD DGOS ZHES MKHAS PA KHA CIG GSUNGS
TE DPYAD PAR BYA'O, ,RIGS PA GNYIS PA NI, PHA ROL POS KUN GZHI
YOD NA RNAM SHES DU MA CIG CAR MNGON DU 'GYUR BAR THAL BA'I
SKYON BRJOD PA LA, DE LTAR SKYE BA 'DOD PA KHO NA YIN TE,

@018B DPER NA, GZUGS SOGS YUL DRUG KHYAD MED DU NYE BAR GNAS
SHING, DBANG PO DRUG KYANG MNYAM PAR YOD NA GZUGS LA BLTA 'DOD
SOGS YID BYED DRUG NYE RING KHYAD PAR MED PA'I TSE MJUG DE MA
THAG RNAM SHES DRUG KA SKYE DGOS PA'I PHYIR, DER THAL, RGYU'I
RKYEN KUN GZHI

YOD LA, DE MA THAG RKYEN SNGA ROL DE MA THAG 'GAG PA'I SHES PA
GANG YIN GYIS BYAS CHOG PA GANG ZHIG ,DMIGS RKYEN BDAG RKYEN
GNYIS KYANG 'DZOM PAS RKYEN BA ZHIG TSANG BA'I PHYIR, MA KHYAB
NA, DE'I NANG NAS DANG POR GCIG KYANG MI SKYE BAR THAL, RKYEN
TSANG BAR KHYAD MED

BZHIN DU GCIG SKYE LA GCIG MI SKYE BA'I RGYU MTSAN MED PA'I
PHYIR, BLO GROS YANG SA'I LE'U LAS, GAL TE RLABS GCIG 'BYUNG
BA'I RKYEN NYE BAR GNAS PAR GYUR NA RLABS GCIG 'BYUNG NGO NAS,
KUN GZHI'I RNAM PAR SHES PA LA BRTEN CING RAB TU GNAS NAS GAL TE

MIG GI RNAM PAR SHES PA GCIG BU 'BYUNG BA'I RKYEN NYE BAR GNAS
PAR GYUR NA MIG GI RNAM PAR SHES PA GCIG PU 'BYUNG NGO, ,GAL TE
RNAM PAR SHES PA GNYIS SAM GSUM MAM LNGA 'BYUNG PA'I RKYEN NYE
BAR GNAS PAR GYUR NA'ANG GNYIS SAM GSUM MAM

LNGA'I BAR DU'ANG 'BYUNG BAR 'GYUR RO ZHES SO, ,RIGS PA GSUM
PA'ANG PHYOGS SNGA DE NYID LA 'PHANGS PA STE, DE'ANG RNAM SHES
DU MA CIG CAR SKYE BAR YOD PAR THAL, GZUGS MTHONG BZHIN PA'I DUS
KYI DE LA 'JUG PA'I YID SHES GSAL BA GCIG DANG, DE 'DUS RJES SU

DRAN PA'I RNAM SHES MI GSAL BA GCIG DANG GNYIS YOD PAR MYONG BAS
GRUB PA'I PHYIR, KHYAB STE, RNAM SHES DU MA CIG CAR MED NA MIG
SHES MNGON DU GYUR DUS KYI YID SHES GSAL BA DE MED DGOS PA'I
PHYIR, BZHI BA NI, KUN GZHI MED NA SEMS CAN GYI RGYUD LA DGE

@019A *, ,SOGS KYI SA BON MED PAR 'GYUR BA'I PHYIR TE, RTEN KUN
GZHI MED CING 'JUG SHES RNAMS DER MI RUNG BA'I PHYIR, DER THAL,
'JUG SHES DGE BA'I RJES SU MI DGE BA DANG KHAMS GONG 'OG 'DAS MA
'DAS SOGS

SPEL NAS SKYE BAS PHAN TSUN RTEN DU MI RUNG BA'I PHYIR DANG,
'JUG SHES LA BSGO NA BRGYAL BA SOGS KYI TSE 'JUG SHES MED PAS
BAG CHAGS RGYUN CHAD DE LAS BYED PA CHUD ZOS BAR 'GYUR BA'I
PHYIR, GAL TE DE'I TSE 'JUG SHES MNGON DU GYUR

MED KYANG SA BON GYI TSUL DU YOD ZER NA, SNGA MA'I SKYON SON
GNAS TE SA BON GYI RTEN DU MI RUNG BAS DE LA'ANG BSGO GZHI ZHIG
DGOS PA'I PHYIR, YANG DE'I TSE 'JUG SHES MNGON GYUR YOD KYANG
RGYUN GYI 'JUG SHES DANG MI 'DRA BAR DMIGS

RNAM BYE BRAG TU GCOD MI NUS PAS SHIN TU PHRA BA ZHIG ZER NA'ANG
MI 'THAD PAR THAL, NGO BO DMIGS RNAM DE LTA BU LA SA BON THAMS
CAD KYI RTEN PA BYED PA ZHIG YIN NA, KHYOD KYIS DER YID KYI RNAM
SHES ZHES BSHAD KYANG DON KUN GZHI LAS MA 'DAS PA'I

PHYIR, THEG BSDUS LAS, GANG BRGYAL BA DE SA BON THAMS CAD PA YIN
NA NI, DES NA YID KYI RNAM PAR SHES PA BYA BA KUN GZHI'I RNAM
PAR SHES PA NYID KYI RNAM GRANGS KYI MING DU GZHUG PA YIN NO,
,ZHES GSUNGS PA'I PHYIR, SA BON MED NA

KUN BYANG CHUB THAMS CAD MED DGOS PAS RIGS PA BZHI PA 'DI NYID
LUGS 'DI'I GTAN TSIGS GTZO BO ZHIG GO ,LNGA PA'ANG RNAM SHES DU
MA CIG CAR 'BYUNG BA MED NA LAS MI RUNG BAR 'GYUR TE, DPER NA
LAM DU 'GRO BA'I TSE SNOD KYI RNAM RIG

@019B PHYI 'JIG RTEN DU SNANG BA DANG, GNAS KYI RNAM RIG NANG
SEMS CAN DU SNANG BA DANG, NGA'O SNYAM PA'I RNAM RIG BDAG TU
SNANG BA DANG, YUL GYI RNAM RIG GZUGS SOGS SO SOR SNANG BA STE
GANG DU 'GRO BA DANG, 'GRO BA PO DANG, 'GRO BA'I BYA BA RNAMS

MA SHAR BAR 'GRO 'ONG SOGS KYI LAS SAM BYA BA BYED TSUL MED PA
GANG ZHIG ,DE DAG RNAM SHES SO SO LA 'CHAR BA MA GTOGS SEMS GCIG
LA SKYE MCHED THA DAD PA'I SNANG TSUL DU MA MI RIGS PA'I PHYIR,
DRUG PA NI, KUN GZHI MED NA DGE

SEMS LTA BU MNGON DU GYUR PA'I TSE LUS LA PHAN GNOD BYAS PAS
MYONG BYED KYI LUS TSOR MI SKYE BAR 'GYUR TE, YID SHES DGE BA'I
DMIGS PA LA GTAD PAS DE YID LA MI BYED CING, KUN GZHI MED PAS DE
LA BRTEN SPYIN PA'AM SLONG BA'I RGYU MED PA'I

PHYIR; DKA' 'GREL LEGS BSHAD RGYA MTSO LAS, MYONG BA DE LA RTEN
SBYIN PA'I SGO NAS LUS LA SKYE BAR 'JUG PA'I RTEN MED PAS, ZHES
GSUNGS PA'I PHYIR, BDUN PA SEMS MED SNYOMS 'JUG MI RUNG BA NI,
SEMS MED SNYOMS 'JUG GNYIS

LA ZHUGS PA'I GANG ZAG GIS LUS RTEN DE RNAM SHES KYIS BOR BAS
SHI LUS SU 'GYUR TE, DE DANG RTEN BRTEN PA'I 'JUG SHES MED LA
KUN GZHI MA BZHAG PA'I PHYIR, 'DOD NA, CHOS SBYIN PA'I MDO LAS,
DROD DANG MA BRAL ZHING SROG GI DBANG PO

DANG MA BRAL BAS DE'I RNAM PAR SHES PA LUS DANG MA BRAL BA YIN
NO, ,ZHES SOGS DANG 'GAL ZHING SNYOMS 'JUG GNYIS KYANG MED PAR
'GYUR TE, DE LA ZHUGS PA'I GANG ZAG MED PA'I PHYIR, DE BZHIN DU
MNYAM GZHAG ZAG MED KYANG MA@020A *, ,'THAD PAR 'GYUR TE, DE LA GNAS PA'I GANG
ZAG MED PA'I
PHYIR, DER THAL, YID SHES ZAG MED YIN PAS KHAMS GSUM GANG RUNG
GI 'GRO BAR MI 'THAD CING, DE LAS GZHAN GANG ZAG GI MTSAN GZHI

MED PA'I PHYIR TE, THEG BSDUS LAS, DE NYID NA 'JIG RTEN LAS 'DAS
PA'I SEMS MNGON PAR BYED TSE DE MA YIN PA GZHAN 'JIG RTEN PA'I
SEMS MED PAR 'GYUR BA'I DE'I 'GRO BA LDOG PA NYID DU 'GYUR RO,
,ZHES GSUNGS PA'I PHYIR,

BRGYAD PA NI, KUN GZHI MED NA RIM GYIS 'CHI 'PHO ZHING DROD SDUD
PA MI RIGS PAR 'GYUR TE, BYE BSHAD LAS, KUN GZHI'I RNAM PAR SHES
PA NI KHOG PA THAMS CAD LA KHYAB PA'O, ,ZHES PA LTAR DES LUS KUN
BZUNG STE, NAM 'PHEN PA ZAD PA

NA LUS KYI CHA GANG KUN GZHI'I RTEN DU MI RUNG BAR GYUR PA DE
NAS BSDUS PAS RIM PA BZHIN DU DROD KYANG SDUD PA'I PHYIR, DER
THAL, DPAL SHES RNAMS LUS KYI CHA PHYOGS RE BA TZAM LA BRTEN PA
GANG ZHIG ,YID SHES DE LTAR MIN YANG KUN GZHI

LTAR CHA THAMS CAD DU KHYAB NAS 'DZIN PA'I NUS PA MED PA'I
PHYIR, PHYI MA DER THAL, YID SHES GSAL BAR YOD BZHIN DU DROD
SDUD PA DU MA YOD PA'I PHYIR, BSDU BA LAS, 'CHI BA'I RNAM PAR
SHES PA LUS KYI STOD DAM SMAD DU DROD YAL BAR BYED

CING MDOR NA YID KYI RNAM BAR SHES PA NI NAM YANG MI 'BYUNG BA
MA YIN TE, ZHES DANG, DKA' 'GREL LAS, YID SHES NI LUS KYI CHA
SHAS LA MI GNAS KYANG, ZHES GSUNGS PA'I PHYIR, 'DIS SNYING KHO
NAR GNAS PAR 'DOD BA KHEGS SO, ,

@020B ` GNYIS PA MTHA' DPYAD PA LA, SA BZANG MA TI PAn CHEN GYI
GSUNG NA RE, KUN GZHI LA KUN RDZOB PA RNAM SHES DANG, DON DAM PA
YE SHES GNYIS YOD LA, 'ON KYANG DE GNYIS DON GCIG TU 'DOD PA
BDEN GNYIS KYI RNAM DBYE MA SHES PA YIN PAS SHIN TU

KHYAD PAR CHE BAR 'DOD DE, DE NYID KYI KUN BTUS 'GREL PA LAS,
GZHUNG LUGS CHEN MO RNAMS KYI DGONGS PA SHES PA LA KUN RDZOB
DANG, DON DAM DANG, CHOS CAN DANG CHOS NYID DANG, RNAM SHES
DANG, YE SHES LA SOGS PA'I RNAM PAR DBYE BA SHES DGOS

SHING, KHYAD PAR SEMS DANG KUN GZHI LA'ANG BDEN GNYIS KYI RNAM
DBYE SHES DGOS PAS, ZHES PA NAS, KUN GZHI LA'ANG CHA GNYIS KYI
KUN RDZOB PA CHOS CAN RNAM SHES KYI CHA NI GANG RNAM PAR SHES PA
TSOGS BRGYAD KYI YA GYAL DU GYUR PA DE NYID YIN LA,

DON DAM CHOS NYID YE SHES KYI CHA NI DE BZHIN GSHEGS PA'I SNYING
PO NYID YIN TE, RGYAN STUG PO BKOD PA LAS, SA RNAMS SNA TSOGS
KUN GZHI STE, ,BDE GSHEGS SNYING PO DGE BA'ANG DE, ,SNYING PO DE
LA KUN GZHI'I SGRAS, ,DE BZHIN GSHEGS

RNAMS STON PAR MDZAD, ,SNYING PO KUN GZHIR BSTAN PA YANG, ,BLO
ZHAN RNAMS KYIS MI SHES SO, ,ZHES SOGS GSUNGS PA LTAR RO, ,ZHES
DANG, BCOM LDAN 'DAS KYIS CHOS MNGON PA'I ZHES PA NAS, MYA NGAN
'DAS PA'ANG THOB PAR 'GYUR, ,

CES GANG GSUNGS PA DE NYID, GSUNG GCIG NYID DU GSUNG NA YANG,
,DU MA NYID DU SO SOR GO ,ZHES PA LTAR GDUL BYA'I SKAL BA JI LTA
BA BZHIN DU GNYIS KA LA SBYAR TE BSHAD DU RUNG BAS, 'PHAGS PA
'DI NYID KYI THEG PA CHEN PO BSDUS PAR KUN

@021A *, ,GZHI'I RNAM PAR SHES PA'I SGRUB BYED DU SBYAR NAS
BSHAD CING, THEG PA CHEN PO RGYUD BLA MA'I 'GREL PAR KUN GZHI DE
BZHIN GSHEGS PA'I SGRUB BYED DU MDO DANG SBYAR NAS BSHAD PA YIN
NO, ,ZHES DANG, 'GA'

ZHIG DE GNYIS GCIG PAR BSHAD PA NI, GANG DAG BDEN PA DE GNYIS
KYI ZHES PA NAS, SLUN PA DANG SNYING PO LTAR KHYAD PAR SHIN TU
CHE BAR GNAS PA'I PHYIR RO, ,DE BAS NA GNAS SKABS THAMS CAD DU
BDEN GNYIS KYI RNAM DBYE LA MKHAS PAR BYA'O, ,ZHES

SO; ;DE LA 'O NA SEMS TZAM BAS KUN GZHI DANG DE BZHIN GSHEGS
PA'I SNYING PO GNYIS KA MDO DE'I BSTAN DON DU BYAS NAS KHAS LEN
PAR THAL, DE LA BDEN PA GNYIS KYI CHA PHYE NAS DE GNYIS SO SOR
BZHAG PA'I PHYIR, RTAGS SONG, KHYAB STE, GRUB

MTHA' SMRA BA SUS KYANG RANG LUGS KYI BDEN GNYIS GCIG GIS GCIG
MI 'GOG PAS 'GAL MED 'THAD LDAN DU KHAS LEN DGOS PA'I PHYIR,
STONG THUN LAS, GRUB MTHA' SMRA BA SU'ANG KHO'I BDEN GNYIS KYI
RNAM GZHAG LA GRUB MTHA'I SMRA BA GZHAN GYIS

'GAL 'DU BRJOD PA YOD KYI, RANG GIS BZHAG PA'I BDEN GNYIS KYI
RNAM GZHAG LA 'GAL 'DU YOD PAR RANG GIS KHAS BLANGS NAS, DON DAM
DPYOD PA'I TSAD MAS KUN RDZOB 'GOG PAR SMRA BA SU YANG MED DO,
,ZHES GSUNGS PA'I PHYIR DANG, KUN

GZHI GNYIS PO DE CHOS NYID RNAM 'BYED LAS, GANG ZHIG SHES NAS
'GA' ZHIG SPANG PHYIR DANG, ,GZHAN GANG ZHIG NI MNGON SUM NYID
BYA BA, ,ZHES SO SOR 'BYED RGYU'I CHOS DANG CHOS NYID KYI GTZO
BOR KHYOD KYIS BZHAG PA'I PHYIR, GONG DU 'DOD

@021B NA; RGYUD BLA RTZA 'GREL NAS BSHAD PA LTAR KYI DE BZHIN
GSHEGS PA'I SNYING PO DE LUGS 'DIR KHAS LEN PAR THAL, DE DON DAM
BDEN PAR 'DOD PA'I PHYIR, 'DOD NA, RGYU MTSAN GSUM GYI SGO NAS
BDE GSHEGS SNYING POS SEMS CAN THAMS CAD LA

KHYAB PAR 'DOD PAR THAL, RGYUD BLA MA'I 'GREL PAR, RDZOGS SANGS
SKU NI 'PHRO PHYIR, ZHES SOGS DANG, CHOS MNGON PA'I LUNG SNGAR
DRANGS PA GNYIS DON GCIG TU BSHAD PA'I PHYIR, 'DOD MI NUS TE,
SKABS 'DIR MTHAR THUG THEG PA GSUM DU

GRUB PA'I PHYIR, GZHAN YANG SEMS CAN GYI SEMS KYI CHOS NYID LA
RIGS SU 'JOG PAR THAL, RGYUD BLA MA LAS MA DAG MA DAG DAG PA
DANG, ,ZHES SOGS DANG, DKON BRTZEGS LAS, RIGS DE NI THAMS CAD
KYI TSE CHOS KYI DE BZHIN NYID

MIN PAS CHOS KYI RO GCIG TU BYUR BA NYID KYIS RTAG PA'O, ,ZHES
SOGS KYIS CHOS NYID LA KHAMS DANG BDE GSHEGS SNYING POR BSHAD
CING KHYOD KYIS KYANG DE DON DAM BDEN PAR 'DOD PA'I RTZA BA DE
LA THUG PA'I PHYIR, 'DOD MI NUS TE, BYANG SA LAS,

RANG BZHIN GYI GNAS PA'I RIGS NI BYANG CHUB SEMS DPA' RNAMS KYI
SKYE MCHED DRUG GI KHYAD PAR GANG YIN PA STE, ZHES PA NAS, RIGS
DE NI SA BON ZHES KYANG BYA, ZHES DANG, NYAN SA LAS, DE NI LUS
LAS KHYAD PAR DU GYUR PA DANG, SKYE

MCHED DRUG GIS ZIN PA, ZHES SOGS KYIS KHYAD CHOS BZHI TSANG BA'I
SEMS STENG GI SA BON ZHIG TU BSHAD PA'I PHYIR DANG, NYI SNANG
LAS, DE DAG GI RANG BZHIN DU GNAS PA'I RIGS LA RANG BZHIN DU
GNAS PA'I DON BRJOD DGOS SO, ,ZHES

@022A *, ,SOGS KYIS SEMS TZAM PA DANG RTZOD TSUL YOD PA'I PHYIR,
MDO DANG 'PHAGS PA'I BSHAD TSUL DE'ANG KHYOD KYI SHES BYED DU MI
RUNG BAR THAL, MDO LAS, BDEN GRUB DANG BDEN MED GNYIS KAR BSHAD
PA YOD KYANG

GDUL BYA SO SO'I DBANG DU BYAS PA YIN LA, 'PHAGS PA'I GSUNG TSUL
YANG SKABS SO SO LAM 'DRES PAR SBYOR DGOS PA'I PHYIR, PHYI MA
DER THAL, DES RGYUD BLA'I 'GREL PAR DE BZHIN GSHEGS PA'I SNYING
PO BSHAD KYANG KUN GZHI ZUR TZAM

YANG MA BSHAD, THEG BSDUS SU DE BZHIN GSHEGS PA'I SNYING PO MA
BSHAD PAR KUN GZHI LA BSHAD PA MA GTOGS PHYOGS GCIG TU BSDEBS
NAS LUGS GCIG LA MA SBYAR BA'I PHYIR, DER MA ZAD GDUL BYA'I SKAL
BA BZHIN DU SO SOR STON

DGOS PA'ANG RANG TSIG DANG 'GAL TE, DE BZHIN GSHEGS PA'I SNYING
PO DON DAM DU BSHAD PA'I DON DAM YANG SEMS TZAM PA'I RANG LUGS
KYI DON DAM LA BYED DGOS PAS DE DANG KUN GZHI GNYIS STON YUL GYI
GDUL BYA LA KHYAD PAR CUNG ZAD

KYANG MED PA'I PHYIR, GZHAN YANG DE DON DAM YANG YIN LA YE SHES
KYANG YIN PAR SMRA BA NI 'THAD LDAN SOGS KYI TSIG ZIN 'GA' ZHIG
LA BRTEN NAS SEMS TZAM PA'I CHOS NYID SEMS SU 'DOD CES SMRA
MKHAN MANG DU BYUNG BA'I SHAN DANG, KHYAD

PAR DU DZE NANG PA'I NGES DON RGYA MTSO LAS DAG PA YE SHES KYI
KUN GZHI 'KHOR BA'I CHOS THAMS CAD KYIS STONG PA'I GZHAN STONG
RTAG BRTAN GA-YUNG DRUNG THER ZUG DANG, ZHES PA DE NYID KYI DRI
BRO BAR SNANG YANG LEGS BSHAD SNYING PO'I MTSAN 'GREL

@022B DANG, BDEN BZHI'I RNAM BSHAD DU BKAG ZIN PAS MA SPROS LA,
LUGS 'DIR YANG CHOS NYID LA DGAG BYA BCOD TZAM GYI MED DGAG DGOS
PA NI, DGONGS 'GREL LAS, NGO BO NYID DE KHO NAS NGO BO NYID MA
MCHIS PA NYID CHOS LA BDAG MA MCHIS

PA ZHES DANG, THEG BSDUS LAS, YONGS SU GRUB PA'I MTSAN NYID GANG
ZHE NA, GANG GZHAN GYI DBANG GI MTSAN NYID LA DON GYI MTSAN NYID
DE GTAN MED PA NYID DO, ,ZHES SOGS DU MAS 'GRUB BO, ,YANG KHA
CIG ,KUN GZHI'I NGO BO RTOG PAR 'DOD

ZER NA MI 'THAD PAR THAL, DE RTOG MED KYI BLO YIN PA'I PHYIR,
DER THAL, GSAL SNANG CAN GYI BLO YIN PA'I PHYIR, DER THAL, RANG
YUL GSAL BAR SNANG YANG DE LA NGES PA 'DREN MI NUS PA'I SNANG
LAM NGES KYI BLO YIN PA'I PHYIR, SUM CU PA LAS,

RNAM PAR RIG PA MI RIG PA, ,ZHES DANG, DKA' 'GREL LAS, SNOD BCUD
DE DAG SNANG YANG RANG GIS KYANG MI NGES LA RJES SU NGES PA'ANG
'DREN MI NUS PA, ZHES GSUNGS PA'I PHYIR, DE LA KHO NA RE, KUN
GZHI LA YUL GSAL BAR SNANG BA MI

'THAD PAR THAL, DE YUL 'CHAR TSUL RTOG PA LAS KYANG MI GSAL BA
ZHIG YIN PA'I PHYIR, SDE BDUN YID KYI MUN SEL LAS, RNAM PA SHIN
TU MI GSAL BA THA NA YID SHES RTOG BCAS LAS KYANG MI GSAL BAR
'DOD DGOS PA'I PHYIR RO, ,

ZHES GSUNGS PA'I PHYIR NA MA KHYAB STE, DE KUN GZHI LA YUL GSAL
BAR MI SNANG BA'I DON MIN GYI DE RANG NYID NGO BO PHRA BA'I
DBANG GIS GZHAN LA 'CHAR DKA' BA'I DON YIN PA'I PHYIR, RTOG GE
'BAR BA LAS, 'DI'I ZHE'AM 'DI NA'O ZHES

@023A *, ,'JIG RTEN PA'I MKHAS PA RNAMS KYI YUL YANG MA YIN PAS
RNAM PA YANG DAG PAR MI RIG PA'O, ,ZHES SEMS TZAM GYI 'DOD PA
BRJOD PA'I THAD DU GSUNGS PA'I PHYIR, BYAS PA LA KHO NA RE, DE
MA 'BREL BAR THAL,

DE LTA NA YID SHES RTOGS PA LAS KYANG ZER DON MED PA'I PHYIR ZER
NA, SKYON MED DE, DBANG PO'I MNGON SUM LAS YID SHES RTOG PA
'CHAR DKA' ZHING, 'DI DE LAS KYANG 'CHAR DKA' BA'I PHYIR, DES NA
KHA CIG MI RIG PA ZHES PA'I DON DES RANG YUL

NGES MI NUS PA KHO NAR 'CHAD PA MI 'THAD PAR THAL, DE'I DON KUN
GZHIS PHAR RANG YUL NGES MI NUS PA DANG, KUN GZHI RANG NYID TSUR
GZHAN GYIS NGES DKA' BA GNYIS KA LA BSHAD DGOS PA'I PHYIR TE,
SUM CU PA'I 'GREL PA LAS, DE NI 'DI

LA 'DI'O ZHES TSOR BA'I RNAM PAR MI RIG PAS DE'I PHYIR DE NI LEN
PA MI RIG PA ZHES BYA'O, ,ZHES DANG, DE LA 'DI'O ZHES RIG PAR MI
NUS PAS DE'I PHYIR MI RIG PA ZHES BYA'O, ,ZHES BSHAD TSUL GNYIS
BKOD PA LTAR DUL LHA'I 'GREL BSHAD

DU'ANG GSUNGS PA'I PHYIR, KHA CIG NA RE, DBANG DON BAG CHAGS
GSUM GA KUN GZHI LA GSAL BAR SNANG ZER NA, DBANG DON GNYIS SNANG
YANG BAG CHAGS DE LA MI SNANG BAR THAL, BAG CHAGS DE'I DMIGS PAR
BSHAD PA NI BAG CHAGS KYI DBANG

GIS YUL SNANG BA TZAM LA DGONGS PA YIN PA'I PHYIR, DER THAL,
DKA' 'GREL LAS, SA BON DE SNANG NAS YUL DU MI 'GYUR YANG DE'I
DBANG GIS, ZHES SOGS GSUNGS PA'I PHYIR, BYAS PA LA KHO NA RE,
'ON GZUGS MED KYI KUN GZHI'I SNANG YUL

@023B MED PAR THAL, DER GYUR PA'I DBANG DON GNYIS MED, BAG CHAGS
KYANG MED PA'I PHYIR, RTAGS PHYI MKHAS, DANG PO GRUB STE, KHAMS
DANG SA DE'I DBANG DON GNYIS MED LA, SA GZHAN GYI DE YUL DU MI
BYED PA'I PHYIR, 'DOD MI NUS TE, SNANG YUL SHES

PA KUN LA YOD, ,ZHE NA YUL RTOG PA'I SGER CHOS YIN, ,ZHES BSHAD
PA'I PHYIR ZER, DE LA KHA CIG NA RE, DE RIGS PA'I RJES 'BRANG GI
BSHAD TSUL YIN LA, SKABS 'DIR SHES PA YIN NA RANG GI SNANG YUL
YOD MI DGOS PAR THAL, DKA' 'GREL

TU; THEG BSDUS LAS, 'DAS SOGS DE BZHIN RMI LAM DANG, ,GZUGS
BRNYAN RNAM PA GNYIS PO YANG, ,DMIGS PA YOD PA MA YIN PAS, ,DE
LA DMIGS PA RUNG PHYIR RO, ,ZHES GSUNGS PA LTAR, SHES PA THAMS
CAD DMIGS PA YOD PA

LA LTOS MI DGOS KYI, ZHES PA NAS, LAS KYI STOBS KYIS 'JUG GIS
SNANG BA'I DMIGS PA NI YOD PA MA YIN NO ZHES GSUNGS PA'I PHYIR
NA MA KHYAB STE, DE'I DON SHES PA'I DMIGS PA LA PHYI ROL GYI
DNGOS PO ZHIG YOD MI DGOS ZHES PA'I DON

YIN PA'I PHYIR TE, DE LTA MA YIN NA DE'I MTHUN DPER BKOD PA'I
RMI LAM GYI SHES PA SOGS LA'ANG SNANG YUL MED PAR THAL BA'I
SKYON 'BYUNG BA'I PHYIR DANG, YUL BZHI GANG YANG MED NA YUL RIG
PA BLO'I MTSAN NYID YIN PAS SHES PAR MI RUNG ZHING YUL CAN

TZAM YANG MA YIN PAR 'GYUR PA'I PHYIR, GZHAN YANG DE MI 'THAD
PAR THAL, DE LA SNANG RGYU'I DMIGS PA ZHIG YOD KYANG DBANG DON
BAG CHAGS GSUM GANG RUNG SNANG MI DGOS PA'I PHYIR, DANG PO GRUB
STE, SUM CU PA'I 'GREL PA LAS, DMIGS PA

@024A *, ,MED PA DANG, RNAM PA MED PA'I RNAM PAR SHES PA NI MI
RUNG NGO, ,ZHES DANG, DUL LHA'O 'GREL BSHAD LAS, KUN GZHI'I RNAM
PAR SHES PA DMIGS PA DANG RNAM PA MED PA NI KHO BO'ANG MI 'DOD
MOD KYI, ZHES

GSUNGS PA'I PHYIR, GNYIS PA GRUB STE, GZUGS MED PA'I MING GZHI'I
PHUNG PO DE KUN GZHI'I DMIGS PAR 'JOG PA'I PHYIR, DER THAL, DE
NI LEN PA DAG DANG GNAS, ,RNAM PAR RIG PA, ZHES KUN GZHI'I DMIGS
PA LA NANG GI NYE BAR LEN

PA DANG, PHYI SNOD KYI GNAS GNYIS SU PHYE STE, SNGA MA LA BAG
CHAGS DBANG PO MING GSUM BZHAG PA'I PHYIR, SUM CU PA'I 'GREL PA
LAS, BAG CHAGS DANG, GNAS DANG BCAS PA'I DBANG PO'I GZUGS DANG
MING STE, DE'I DMIGS PA SHIN TU PHRA

BA'I PHYIR RO, ,ZHES GSUNGS PA'I PHYIR, KHYAB STE, DE'I MING
ZHES PA GZUGS MED LA SBYAR DGOS PA'I PHYIR, DE NYID LAS, GZUGS
MED PA'I KHAMS NA NI, GZUGS SU RNAM PAR SMIN PA MNGON PAR MI
'GRUB PAS MING GZHI LEN PA NYID DE,

ZHES GSUNGS PA'I PHYIR, GZHAN YANG DE LTAR 'THAD PAR THAL, LUS
DANG DBANG PO SOGS DMIGS PAR 'JOG PA'I DON YANG, DE DAG BLANG
BYA'I PHUNG PO DANG, KUN GZHI LEN PA PO'I GANG ZAG YIN PA'I RGYU
MTSAN GYIS YIN LA, DE 'DIR

YANG MTSUNGS PA'I PHYIR DANG, DMYAL BA'I SDUG BSNGAL SOGS KUN
GZHIS DNGOS SUM MYONG YANG DE MYONG BYED KYI TSOR BA DE KUN GZHI
LA SNANG BA'I SGO NAS KUN GZHI RNAM SMIN MYONG BA POR BSHAD PA'I
PHYIR, 'DI LA THAL 'GYUR BAS GZHAL NA,

@024B LEN PO RANG NYER LEN GCIG RIG DNGOS MIN, ,ZHES PA'I 'GAL
BA BRJOD TSUL ZHIG BYUNG YANG SKABS MIN PAS MA SPROS, YANG KHA
CIG NA RE, DMYAL BA'I KUN GZHIS SDUG BSNGAL MYONG BAR THAL, DE
BDE SDUG SOGS RNAM SMIN MYONG BA PO YIN PA'I

PHYIR; DER THAL, DE RNAM SMIN MYONG BA PO'I NGA YIN PA'I PHYIR
NA MA KHYAB, RTAGS GRUB STE, RNAM SMIN MYONG BA PO'I MTSAN
GZHI'I NGA YIN PA'I PHYIR, DER THAL, DE 'DRA'I RNAM SMIN MYONG
BA PO DE'I BTAGS DON BTZAL NA RNYED PA'I PHYIR TE, DE RANG

NGOS NAS GRUB PA'I PHYIR, KHYOD RANG LA RGYAL PO MA SKYES DGRA'I
RGYUD KYI KUN GZHI DE RANG GI PHA GSOD PA PO YIN PAR THAL, DE
PHA GSOD PA PO'I RGYAL PO MA SKYES DGRA'I MTSAN GZHI'I NGA YIN
PA'I PHYIR, KHYAB PA 'GRIG ,GONG DU 'DOD NA, DMYAL BA'I

KUN GZHI CHOS CAN, RANG GROGS TSOR BA'I SGO NAS SDUG BSNGAL
MYONG BAR THAL, SDUG BSNGAL MYONG BA'I SEMS YIN PA'I PHYIR,
KHYAB STE, DBUS MTHA' LAS, DE LA DON MTHONG RNAM PAR SHES, ,DE
YI KHYAD PAR SEMS LAS BYUNG, ,ZHES GSUNGS

PA'I PHYIR, 'DOD NA, DA CHOS CAN, KHYOD DANG MTSUNGS LDAN GYI
SDUG BSNGAL MYONG BA'I TSOR BA YOD PAR THAL, 'DOD PA'I PHYIR,
'DOD NA, ,DE CHOS CAN, TSOR BSDUG BSNGAL YIN PAR THAL, GDUNG BA
NYAMS SU MYONG BA'I TSOR BA YIN PA'I PHYIR,

KHYAB STE, DE DE'I MTSAN NYID YIN PA'I PHYIR, 'DOD MI NUS TE,
TSOR BA BTANG SNYOMS YIN PA'I PHYIR, KUN GZHI'I 'KHOR GYI TSOR
BA YIN PA'I PHYIR, KHYAB STE, RTZA BAR, TSOR BA NI, BAR MA'O,
,ZHES GSUNGS PA'I PHYIR, BYAS PA LA KHO NA RE,

@025A *, ,KUN GZHI'I 'KHOR GYI TSOR BAS SDUG BSNGAL MYONG BA YOD
PAR THAL, TSOR BA DE LA SDUG BSNGAL SNANG BA YOD PA'I PHYIR,
KHYAB STE, TSOR BA LA SNANG BA DE TSOR BAS MYONG BA'I DON YIN
PA'I PHYIR ZER NA, SANGS

'PHAGS KYI RGYUD KYI TSOR BA YIN NA 'KHOR BA'I SDUG BSNGAL THAMS
CAD CIG CAR DU MYONG BAS KHYAB PAR THAL, DE YIN NA BDE SDUG
BTANG SNYOMS THAMS CAD SNANG BAS KHYAB PA'I PHYIR, 'KHOR GSUM,
GZHAN YANG TSOR BAS MYONG BA DANG, TSOR BA DE LA

SNANG BA GNYIS GTAN MI 'DRA BAR THAL, BSAM GTAN DANG PO'I DNGOS
GZHI TZAM PO BAS SEMS RTEN BYAS PA'I BAR CHAD MED LAM DANG
MTSUNGS LDAN GYI TSOR BA DES MYONG BA DANG, DE LA SNANG BA GNYIS
'GAL BA'I PHYIR, DER THAL, DE BDE BA'I NGO BOR

SKYES PAS BDE BA MYONG BAR 'JOG KYANG BDE BA KUN RDZOB YIN PAS
DE'I SNANG YUL DU MI RUNG, CHOS NYID DE'I SNANG YUL YIN KYANG
CHOS NYID MYONG BA'I THA SNYAD MED PA'I PHYIR, RTAGS ZUR DANG PO
GRUB STE, BDE BA MYONG ZHES PA'I BDE BA'ANG TSOR

BA RANG NYID YIN GYI PHYI'I CHOS MA YIN PA'I PHYIR, RTAGS ZUR
PHYI MA GRUB STE, BAR CHAD MED LAM YIN PA'I PHYIR, DER THAL, BAR
CHAD MED LAM PA'I RGYUD KYI 'JUG SHES MNGON GYUR PA YIN PA'I
PHYIR DANG, DES CHOS NYID MYONG NA ZAG

BCAS SDUG BSNGAL DU RTOGS PA'I DNGOS GZHI TZAM PO BA DES SIM
GDUNG GNYIS KA MYONG BA'I SKYON 'JUG PA'I PHYIR, BYAS PA LA KHO
NA RE, TSOR BA'I MYONG BYA DE DE'I YUL LA BYED PAR THAL, SPYOD
'JUG LAS, GZHAN MYONG BA DANG 'BREL PA

@025B LAS; ;ZHES SNGO 'DZIN GYIS SNGON PO MYONG BAR BSHAD CING,
RANG YUL RANG STOBS KYIS MYONG BA'I SEMS BYUNG MYONG BA DE, TSOR
BA'I MTSAN NYID DU BSHAD PA'I PHYIR ZER NA, SNGA MA NI RANG
MYONG GZHAN MYONG DPYAD PA'I ZLAS DRANGS TE SHAR BA TZAM LA

MYONG BAR BTAGS PA YIN ZHING, PHYI MA'ANG SIM GDUNG BAR MA CI
RIGS RANG STOBS KYIS MYONG BA'I DON YIN TE, SPYI'I MTSAN NYID DE
LTAR 'JOG NA, BYE BRAG TSOR BA BDE BA'I MTSAN NYID LA'ANG RANG
YUL SIM PA RANG STOBS KYIS MYONG BA ZHES

BSHAD DGOS PA GANG ZHIG ,LUS TSOR BDE BA'I YUL DU GYUR PA'I SIM
PA GZHI MA GRUB PA'I PHYIR, YANG KHO NA RE, SPYIR TSOR BA DE LA
SNANG NA DES MYONG BAS MA KHYAB KYANG, KUN GZHI'I 'KHOR GYI TSOR
BA LA KHYAB PAR THAL, DKA' 'GREL LAS,

'DOD NA, DE DAG LA SDUG BSNGAL GYI GZUNG BA YOD PAR 'GYUR TE, DE
DAG GI KUN GZHI'I STENG GI DMYAL SNANG MTSAN NYID PA SNANG BA'I
SA BON SAD PA'I PHYIR RO, ,ZHES GSUNGS PA'I PHYIR, KHYAB STE,
KUN GZHI'I SNANG TSUL 'DI LA MNGON PA

BA KHA CIG ,BSAM GTAN BZHI BA MAN CHAD KYI SNOD BCUD THAMS CAD
SNANG ZER, KHA CIG BSAM GTAN BZHI PA NI BSKAL PA CHAGS 'JIG SOGS
KYI KHONGS SU MI GTOGS PAR THUN MONG MA YIN PA'I LAS KYI BDAG
'BRAS YIN PAS GSUM PA

MAN CHAD SNANG ZER, LA LAS SNOD BCUD THAMS CAD SNANG ZHES 'DOD
CING DE LA NANG GSES KYIS PHYE NA BAL PO DZA HU SOGS MI'I KUN
GZHI LA 'JIG RTEN THAMS CAD MI'I 'JIG RTEN LTA BUR SNANG ZER BA
RNAM PA GCIG TU SNANG BA'I LUGS DANG, MI'I@026A *, ,KUN GZHI LA YANG RIGS DRUG GI
SNOD BCUD RIGS DRUG SO
SO LA 'CHAR TSUL LTAR DU SNANG ZER BA RNAM PA KHRA BOR SNANG
BA'I LUGS SOGS YOD KYANG, SKABS 'DIR DE DAG BKAG NAS MI'I KUN
GZHI LA MI'I SNOD BCUD

KHO NA SNANG BAR BSGRUB PA'I RGYU MTSAN YOD PA'I PHYIR NAM
KHYAB, RTAGS GRUB STE, KUN GZHI'I DMIGS PA LA DE'I STENG GI LAS
KYI BAG CHAGS SMIN PA LAS BYUNG BA'I PHYI ROL GYI LONGS SPYAD
BYA'I CHA DANG, DE LA LONGS SPYOD BYED NANG LEN PA'I CHA GNYIS

SU NGES KYI KUN GZHI RANG NYID KYI STENG GI BAG CHAGS SMIN PA'I
MDANGS PHAR 'PHROS PA MA YIN PA'I SNOD SEMS CAN GZHAN GYI LAS
LAS GRUB PA ZHIG DE'I DMIGS PAR 'ONG DON MED PA'I PHYIR, RNAM
PAR GTAN LA DBAB PA BSDU BA LAS,

MAR ME 'BAR BA NI SNYING PO DANG SNUM GYI RGYUS NI NANG DU 'JUG
PAR 'GYUR LA PHYI ROL TU NI 'OD 'BYUNG BAR BYED PA DE BZHIN DU,
NANG GI LEN PA'I DMIGS PA DANG PHYI ROL GYI DMIGS PA'I TSUL 'DI
LA YANG KUN GZHI'I RNAM PAR SHES PA'I

TSUL 'DI DANG 'DRA BAR BLTA BAR BYA'O, ,ZHES GSUNGS PA'I PHYIR,
KHYAB STE, MAR ME'I 'OD MAR ME LAS 'BYUNG BA LTAR KUN GZHI'I
DMIGS PA'I PHYI ROL GYI DNGOS PO DE LA'ANG KUN GZHI DE NYID KYI
RANG MDANGS PHAR 'PHROS PA ZHIG

DGOS PAR BSHAD PA'I PHYIR, DE LA KHO NA RE, BLTA BYA THUN MONG
BA'I DNGOS PO GCIG MED PAR THAL, LHAS BYIN GYI KUN GZHI LA SNANG
NA MCHOD SBYIN GYI KUN GZHI LA MI SNANG BAS KHYAB PA'I PHYIR,
DER THAL, DE YIN NA MCHOD SBYIN

@026B LAS KYI BDAG 'BRAS MA YIN DGOS PA'I PHYIR, DER THAL, LHAS
SBYIN GYI LAS KYI BDAG 'BRAS YIN PA'I PHYIR NA, MA KHYAB STE, DE
GNYIS KA'I GZHI MTHUN YOD PA'I PHYIR, DER THAL, RNAM SMIN GYI
'BRAS BU THUN MONG BA MED KYANG BDAG

'BRAS THUN MONG BA YOD PA'I PHYIR TE, SNOD KYI 'JIG RTEN GCIG LA
DU MAS THUN MONG DU LONGS SPYOD PA YOD PA'I PHYIR, KHYAB STE,
DE'I RGYU RE RE NAS SUS KYANG MA BSAGS NA RGYU MED DU 'GYUR BA'I
PHYIR, BYAS PA LA KHO NA RE, BLTA BYA THUN MONG BA

MED PAR THAL, DE YOD NA SHES PA'I BDAG NYID DU MA GRUB DGOS PA'I
PHYIR, DKA' 'GREL LAS, DE'I TSE NI THUN MONG BA KHAS MI LEN LA
MA BRTAGS MA DPYAD PA'I DON GZUNG CHA THUN MONG BA 'DOD KYANG
SHES PA'I BDAG NYID DU MI 'DOD DE ZHES GSUNGS

PA'I PHYIR NA MA KHYAB STE, DE NI GRUB MTHA' KUN SHES LAS, 'DI
DAG RTOG NGOR BYI ROL DON YANG YOD, ,DON LA GZHAN RIG SEMS DANG
SEMS BYUNG MED, ,CES PA LTAR SNGAR BAS PA RNAMS DBU SEMS GANG GI
SKABS SU'ANG MA BRTAG MA DPYAD

NA 'DI YIN LA BRTAGS SHING DPYAD NA DE YIN ZHES CHA GNYIS RE
'BYED PA'I PHYOGS MTHUN BYAS TZAM YIN GYIS BLTA BYA THUN MONG BA
YOD KYANG PHYI DON YOD MI DGOS PAR YAB SRAS KYI PHYI RTZOM THAMS
CAD DGONGS PA MTHUN NO, ,KHA CIG NA RE, KUN GZHI BKRAR

'DZIN GYIS DBEN PHYIR, ,CES GSUNGS PA MI 'THAD PAR THAL, KUN
GZHI'I 'KHOR GYI 'DU SHES DES RANG YUL LA SO SOR PHYE STE 'DI NI
'DI'O, ,'DI NI 'DI MA YIN NO ZHES MTSAN MAR PHYE NAS 'DZIN PA'I
PHYIR, 'JUG PA LAS, 'DU SHES

@027A *, ,MTSAN MAR 'DZIN PA STE, ,ZHES DANG, SUM CU PA'I 'GREL
PA LAS, 'DU SHES NA YUL LA MTSAN MAR 'DZIN PA'O, ,YUL NI DMIGS
PA'O, ,MTSAN MA NI DE'I BYE BRAG SNGON PO DANG SER PO LA SOGS PA
DMIGS

PA RNAM PAR BZHAG PA'I RGYU'O, ,DE LA 'DZIN PA NI 'DI SNGON PO
NYID YIN GYI SER PO NI MA YIN NO, ,ZHES RTOG PA'O ZHES GSUNGS
PA'I PHYIR NA MA KHYAB STE, KUN GZHI LA DBANG DON SO SOR SNANG
TZAM DE 'DU SHES KYI BYED PAR BSTAN PA YIN GYI 'DI NI 'DI'O

ZHES NGES PA DBANG SHES LA'ANG MED PA'I PHYIR, MDO LAS MIG GI
RNAM PAR SHES PAS SNGON PO SHES KYI SNGON PO'O SNYAM DU NI MA
YIN NO, ,ZHES DANG, MDZOD LAS, DES RTOG MED PHYIR LTA MA YIN,
,ZHES GSUNGS PA'I PHYIR, KHO NA RE, DE LA 'DI NI

'DI'O ZHES 'CHAR BAR THAL, GZUGS MED DANG PO GNYIS KYI KUN GZHI
LA NAM MKHA' MTHA' YAS SO, ,RNAM SHES MTHA' YAS SO, ,SNYAM DU
'CHAR BA GANG ZHIG ,PHYI MA GNYIS KYANG RGYU PHRA BA DANG SHIN
TU PHRA BA'I DMIGS PA CAN YIN PA'I PHYIR,

BSDU BA LAS, GZUGS MED PA'I KHAMS NAM MKHA' MTHA' YAS SKYE MCHED
DANG RNAM SHES MTHA' YAS SKYE MCHED NA NI RGYU TSAD MED PA'I
DMIGS PA CAN NO, ,ZHES GSUNGS PA'I PHYIR NA MA KHYAB STE, DE KUN
GZHI'I 'CHAR TSUL MIN GYI KUN

GZHI'I DMIGS PAR GYUR PA'I MING GZHIS BSDUS PA'I SNYOMS 'JUG GI
YUL 'CHAR TSUL YIN PA'I PHYIR, LUNG 'DI LA BRTEN NAS RJE BTZUN
RED MDA' BA'I KUN BTUS t'IKKARA MING GZHI'I PHUNG PO DMIGS PAR
MA BZHAG PAR NAM MKHA' MTHA'

@027B YAS SO, ,ZHES PA LTA BU DMIGS PAR GSUNGS KYANG, BLO BRTAN
DANG DUL LHA'I BSHAD TSUL GONG DU BKOD PA DE NYID BSDU BA'I
DGONGS PA'ANG YIN TE, BSDU BA'I LUNG DE'I GONG GI MDOR BSTAN TU,
DE LA PHYI ROL GYI SNOD RNAM PAR RIG PA NI KUN GZHI'I

RNAM PAR SHES PA NI LEN PA'I DMIGS PA GANG YIN PA DE NYID LA
BRTEN NAS 'JIG RTEN DANG SNOD KYI RGYUN RNAM PAR RIG STE, ZHES
GSUNGS PA'I PHYIR, KHYAB STE, KHAMS GSUM LA CHUNG DU DANG CHEN
PO TSAD MED PA SOGS KYI DMIGS PA BSHAD PA DE PHYI'I

DBANG DU BYAS PA'I DMIGS PA'I DBYE BA YIN LA, DE 'CHAR TSUL NANG
GI DMIGS PA LEN PA LA SHAR BA'I SGOS KUN GZHI'I DMIGS PAR 'JOG
PA LUNG DES LEN PA'I DMIGS PA GANG YIN PA DE NYID LA BRTEN NAS
ZHES GSAL BAR GSUNGS PA'I PHYIR,

YANG KHA CIG NA RE, KUN GZHI LA RANG YUL NGES PA YOD PAR THAL,
DE LA STONG NYID RTOGS PA YOD PA'I PHYIR, DER THAL, 'PHAGS RGYUD
KYI KUN GZHI 'PHAGS PA YIN PA'I PHYIR TE, BDE 'GRO BA'I RGYUD
KYI KUN GZHI BDE 'GRO BA YIN PA'I PHYIR, KHYAB STE,

BDE 'GRO'I MTSAN GZHI YIN PAS BDE 'GROR 'JOG NA SNGA MA LA'ANG
MTSUNGS PA'I PHYIR ZER NA SHIN TU MI MTSUNGS TE, SH'A RI'I BU
LTA BU LA NGA DANG 'GRO BA ZHES PA SNGA MA'I RNAM SMIN GYI PHUNG
PO GRUB PA'I LDOG CHA TZAM NAS BSHAD CING RIGS MTHUN GYI 'GRO BA

THAMS CAD DANG THUN MONG DU 'JUG PAS GDAMS GZHI'I CHA YIN LA DGE
SLONG DANG 'PHAGS PA ZHES PA SDOM PA DANG 'PHAGS LAM SOGS KHYAD
PAR GZHAN LA LTOS NAS BZHAG PA'I BTAGS CHOS KYI NGA YIN PA'I
PHYIR, DER THAL, DE DGE SLONG SOGS

@028A *, ,SU 'DOD NA DE'I MKHAN SLOB KYANG 'JOG DGOS LA 'ON
KYANG DE'I 'GRO BAR 'JOG DGOS PA NI, THEG BSDUS LAS, RNAM PAR
SMIN PA'I RNAM PAR SHES PA MED NA ZHES PA NAS, DE'I 'GRO BA LDOG
PA NYID DU 'GYUR RO, ,

ZHES PAS 'GRUB BO, ,GZHAN YANG KHYOD LTAR NA, LHAR GYUR PA'I
BYANG SEMS DANG PO PA'I MTSAN GZHIR GYUR PA'I KUN GZHI DE LHA
YIN PAR THAL, DAM BCA' 'THAD PA'I PHYIR, 'DOD NA, DE'I SPRUL PAR
GYUR PA'I 'KHOR LO BSGYUR RGYAL GYI MTSAN GZHIR

GYUR BA'I KUN GZHI DE MI YIN PAR THAL, SPRUL PA DE MI YIN PA
GANG ZHIG ,MI'I MTSAN GZHI LA MIS KHYAB PA'I PHYIR, RTAGS KHAS,
'DOD NA, DE GNYIS KYI MTSAN GZHI LA KUN GZHI SO SO BA RE 'JOG
PAR THAL, DE LA LHA YIN PA GCIG DANG, DE

YIN PA GCIG STE GNYIS YOD PA'I PHYIR, 'DOD NA, DE'I TSE SPRUL PA
BRGYA LA KUN GZHI'ANG BRGYA 'BYUNG BAR THAL LO, ,'DOD NA, MA DAG
SA BDUN GYI SKABS SU KUN GZHI DANG NYON YID BRGYA STONG 'BUM
SOGS YON TAN GYI GRANGS LTAR SPRUL

NAS 'PHEL DGOS PAR THAL LO, ,GZHAN YANG SPRUL PA DE DAG RGYUD
GCIG MA YIN PAR THAL, DE DAG RTZA BA'I RNAM SHES SO SO YIN PA'I
PHYIR, RTAGS SONG, KHYAB STE, SKU'I RNAM PA SNA TSOGS SU BSTAN
KYANG RTZA BA'I RNAM SHES GCIG YIN

PAS RGYUD GCIG BAR BZHAG PA YIN PA'I PHYIR, DER THAL, RGYUD GCIG
CES PA'I RGYUD NGOS 'DZIN RGYU YOD PA'I PHYIR, KHO NA RE, DE BDE
'GRO BA'ANG MA YIN PAR THAL, 'DOD PA'I PHYIR ZER NA, MI MTSUNGS
TE SPRUL PA SPRUL MKHAN THAMS CAD

@028B BDE 'GRO BAR MTSUNGS PA'I PHYIR TE, BYANG SEMS LA BDE 'GRO
BAS KHYAB PA'I RGYU MTSAN YOD PA'I PHYIR, KHO NA RE, LHAS SBYIN
GYI NGA LA KUN GZHIS KHYAB PAR THAL, DE LA NYON YID KYI DMIGS
PAS KHYAB PA'I PHYIR, DER THAL, DE YIN NA NGAR 'DZIN

LHAN SKYES KYI DMIGS PA YIN DGOS PA'I PHYIR NA MA KHYAB STE, DE
LTAR GSUNGS PA GTZO CHE BA LA DGONGS PA'I PHYIR, GONG DU 'DOD MI
NUS TE, LHAS SBYIN KUN GZHI MA YIN PA'I PHYIR, YANG KHA CIG
,LHAS SBYIN GYI NGA LA SKYE BA SNGA PHYI'I NGA DU

MA YOD ZER, LA LAS DE BKAG NAS LHAS SBYIN GYI NGA'O SNYAM PA
SKYE BA'I GZHIR GYUR PA'I NGA LA SKYE BA DE'I NGAS KHYAB ZER, DE
GNYIS KA MI 'THAD PAR THAL, LHAS SBYIN GYI NGA ZHES BSHAD PA'I
TSE SKYE BA DE'I KHYAD PAR DU BYAS PA YIN PAS SKYE BA

SNGA PHYI'I DUS SU MED PA GANG ZHIG ,NGA'O SNYAM PA'I GZHI'I NGA
TZAM DE DUS THAMS CAD DU YOD PA'I PHYIR, DANG PO GRUB STE, RTZA
SHES t'IKA CHEN LAS, LHAS SBYIN GYI SKYE BA SO SOR PHYE BA'I
BDAG LA NGA'O SNYAM DU BZUNG BA'I BDAG NI TSE RE RE

BA'I BDAG PHYOGS RE BA YIN NO, ,ZHES GSUNGS PA'I PHYIR, GNYIS PA
GRUB STE, LHAS SBYIN GYIS MNGON PAR SHES PAS SKYE BA SNGA MA
DRAN NAS NGA'O SNYAM PA DANG, DE LA DMIGS PA'I 'JIG LTA SKYE BA
YOD LA NGA SKYE BA PHYI MAR SDUG BSNGAL

GYIS DOGS NAS DGE BA BSGRUB PA'ANG YOD PAS YUL DUS BYE BRAG MA
PHYE BAR NGA'O SNYAM PA'I GZHI'I NGA TZAM DE TSE SNGA GYI GNYIS
KA'I DUS SU YOD PA'I PHYIR, RTZA SHES t'IKA CHEN LAS, TSE 'DI'I
LHAS SBYIN GYIS GANG LA DMIGS NAS NGA'O SNYAM

@029A *, ,PA SKYE BA'I DMIGS PAR GYUR PA'I BDAG NI TSE RABS SNGA
MA RNAMS SU YANG YOD LA, ZHES DANG, TSE 'DI'I DUS KYI GANG ZAG
DE NYID SKYE BA PHYI MAR MI 'GRO YANG NGA'O SNYAM PA'I DMIGS
PA'I NGA TZAM ZHIG DER

YANG RJES SU 'GRO BAS, ZHES GSUNGS PA'I PHYIR, 'DI LA ZHIB CHA
DGOS, KHO NA RE, LHAS SBYIN GYI NGA'O SNYAM PA SKYE BA'I GZHI'I
NGA DE TSE SNGA MAR MED PAR THAL, DE DANG LHAS SBYIN GNYIS PHAN
TSUN NGO BO GCIG YIN PA'I PHYIR, DER THAL, DNGOS

SMRA BA RNAMS DE GNYIS NGO BO GCIG TU 'DOD LA, THAL 'GYUR BAS MI
'DOD PA'I KHYAD PAR YOD PA'I PHYIR, t'IKA CHEN LAS, LHAS SBYIN
DANG DE'I BDAG GNYIS NGO BO NYID KYIS GRUB BA'I PHYOGS LA SO SO
BA MI 'DOD PAS NGO BO GCIG TU 'DOD

LA; ZHES GSUNGS PA'I PHYIR NA MA KHYAB STE, DE RING GI MI LA KHA
SANG NGAS GZUGS MTHONG NGO SNYAM PA SKYE BA MYONG BAS GRUB PAS
DNGOS SMRAS KYANG 'DOD LA, LUNG DE'I DON LHAS SBYIN GYI GDAGS
GZHIR GYUR PA'I BDE THOG MED NAS YOD PAR

THAL 'GYUR BAS 'DOD KYANG GZHAN GYIS MI 'DOD PA'I DON YIN PA'I
PHYIR, DE NYID LAS, THA SNYAD 'DOG MKHAN GYI MI DANG THA SNYAD
BTAGS PA'I GZHI BDAG GNYIS KHYAB MNYAM DU MI BZUNG BAR MI DE
BDAG DE'I CHA GCIG YIN PAR SHES

PAR BYOS SHIG ,CES GSUNGS PA'I PHYIR, DE'I RGYU MTSAN YOD DE,
SKYE BA SNGA PHYI GNYIS KA LA NGA ZHES PA'I THA SNYAD THUN MONG
DU 'JUG CING THAL 'GYUR BA'I LUGS LA THA SNYAD DE TZAM GYIS NGA
'JOG NUS PAS GNYIS KA'I GDAGS GZHIR

@029B GYUR PA'I NGA THUN MONG BA MING GIS BTAGS PA TZAM ZHIG YOD
KYANG SNGA MA'I GDAGS GZHI'I BDE PHYI MA'I GDAGS GZHI'I NGA YIN
MI DGOS TE, DPER NA GSER BUM ZANGS BUM GNYIS BUM PA'I BYE BRAG
YIN PAS DE GNYIS KYI SPYIR GYUR PA'I BUM PA

ZHIG YOD DGOS KYANG GSER BUM? GYI SPYI DE ZANGS KYI SPYI YANG
MIN LA DE GNYIS KYI SPYIR GYUR PA'I BUM PA DE DE GNYIS LAS GOS
LOGS NA'ANG BSTAN? RGYU MED PAR BUM PA ZHES PA'I MING TZAM GYI
STENG NAS 'JOG DGOS PA BZHIN NO, ,DNGOS

SMRA RNAMS LHAS SBYIN GYI BTAGS DON BTZAL TE GDAGS GZHI'ANG DE'I
TSOGS PA NAS RNYED DGOS PAR 'DOD PAS SKYE BA GZHAN GYI TSOGS PAR
RJES SU 'GRO TSUL MED CING DE'I GNAD KYIS GDAGS GZHI THUN MONG
BA'ANG MI SRID DO, ,'DI NI SHIN

TU DKA' BA'I RIGS PA'I GSANG TSIG ZHIG TU SNANG BAS LEGS PAR
BSHAD YOD DO, ,SKYE 'PHAGS KYI GDAGS GZHI'I YIN PA YOD MED SOGS
MA SPROS KYANG DA LTA'I RIGS SMRA RNAMS KYIS DGONGS PAR 'GYUR
RO, ,KHA CIG NA RE, KUN GZHI'I

DMIGS PA'I DBANG PO LA GZHAN RGYUD KYI DBANG PO YOD PAR THAL,
SUM CU PA'I 'GREL PA LAS, SEMS CAN NI BDAG DANG GZHAN GYI RGYUD
LA DBANG PO LNGAR SNANG BA GANG YIN PA'O, ,ZHES GSUNGS PA'I
PHYIR NA MA KHYAB STE, KUN GZHI SPYI TZAM

DANG GANG ZAG LTOS SA LTOS 'JOG GI DBANG DU BYAS PA'I PHYIR, DER
THAL, LHAS SBYIN GYI KUN GZHI LA MCHOD SBYIN GYI DBANG PO SNANG
NA DE GNYIS RGYUD GCIG TU 'GYUR BA'I PHYIR, 'ON KYANG MNGON SHES
LA GZHAN GYI SEMS SNANG YANG RNAL;

@030A *, ,'BYOR GYI STOBS YIN PA'I RGYUD GCIG PAR MI 'GYUR TSUL
NI RGYUD GZHAN SGRUB BA SOGS LAS SHES PAR BYA'O, ,KHA CIG NA RE,
KUN GZHI SGRIB LUNG MA BSTAN YIN PAR THAL, SHES SGRIB DANG LUNG
MA

BSTAN GYI GZHI MTHUN YIN PA'I PHYIR, DER THAL, RNAM MKHYEN THOB
PA DANG DUS MNYAM DU SPANG RGYU'I CHOS YIN PA'I PHYIR ZER NA, MI
'THAD PAR THAL, KUN 'BYUNG PHRA MOS BSDUS PA'I LAS DE ZAG BCAS
DANG LAS GNYIS KA YIN KYANG, ZAG MED LAS

SU BZHAG PA LTAR 'GA' ZHIG SGRIB PA DANG LUNG MA BSTAN GNYIS KA
YIN KYANG MA SGRIB LUNG MA BSTAN DU BZHAG CHOG LA KUN GZHI SGRIB
PA'ANG MA YIN PA'I PHYIR, DANG PO GRUB STE, MNGON PA GONG 'OG
GANG DU'ANG SHES SGRIB DANG SBYAR NAS SGRIB LUNG

MA BSTAN DU BSHAD PA MED LA MDZOD KYIS NYON SGRIB LA BSHAD PA'I
RIGS PA SBYAR NA 'KHOR DU SEMS BYUNG DU 'JUG SOGS THAMS CAD DANG
MI 'GRIG PA'I PHYIR, GNYIS PA GRUB STE, KUN GZHI SPANG BYAR
BSHAD PA RNAM SMIN GYI CHA YIN LA SPONG TSUL

YANG RTOG PA'I NGO BO SOGS ZAG BCAS KYI CHA SPONG BA YIN GYI
RGYUN GCOD PA MA YIN PA'I PHYIR, DER THAL, DES LAM 'BRAS GANG
RUNG SKYE BA LA GEGS MI BYED PAR MA ZAD LAM GYI BAG CHAGS 'DZIN
BYED YIN LA MTHAR THUG GI TSE ME LONG LTA BU'I YE

SHES SU 'GYUR BA'I PHYIR, DER THAL, DGONGS 'GREL LAS, ME LONG
LTA BU'I LEN PA'I RNAM PAR SHES PA DE LA BRTEN CING GNAS NAS
ZHES SOGS KYIS GZHAN RNAMS KUN GZHI LAS 'BYUNG TSUL DANG, MDO
SDE RGYAN LAS, ME LONG YE SHES

@030B MI GA-YO STE, ,YE SHES GSUM NI DE LA BRTEN, ,ZHES YE SHES
GZHAN RNAMS ME LONG YE SHES LAS 'BYUNG TSUL GSUNGS PA'I 'BREL
GYIS KYANG KUN GZHI GNAS 'GYUR GSUNGS PA RDZAS RGYUN SNGA PHYI
RNAL MA YIN PAR BSGRUB NUS SO, ,YANG KHA CIG

NA RE, BRGYUD NAS DE YI TSOGS DRUG GI ,YUL DU SNANG BAR GANG NUS
PA, ,KUN GZHI'I YUL DU 'JOG PA YIN, ,ZHES PA DANG, DBANG DON LAS
GZHAN DRUG PA'I YUL, ,KUN GZHI'I YUL DU MI 'GYUR TE, ,ZHES PA
GNYIS 'GAL ZER NA MI 'GAL

BAR THAL, SNGA MA'I DON NI RNAM SMIN GYI DBANG PO DRUG LA SNANG
RGYU'I LAS KYI BDAG 'BRAS BU GRUB PA'I YUL THAMS CAD KUN GZHI'I
DMIGS PAR 'JOG PA'I DON YIN LA PHYI MA NI DRUG PA'I YUL GYI
GSUNG RAB YAN LAG BCU GNYIS DANG 'DAS

MA 'ONG SOGS 'DU MA BYAS RNAMS KUN GZHI'I YUL DU MI 'JOG PA'I
DON YIN PA'I PHYIR, KHA CIG NA RE, BAG CHAGS BSGO BYED LA DGE MI
DGE GANG RUNG GIS KHYAB ZER NA, NYON YID CHOS CAN, DER THAL,
DE'I PHYIR, RTAGS GRUB STE, BDAG

LTA'I BAG CHAGS SGO BYED YIN PA'I PHYIR, GZHAN YANG BAG CHAGS
SGO BYED LA LUNG MA BSTAN YOD PAR THAL, DGE MI DGE GNYIS KYIS
RGYU MTHUN DANG RNAM SMIN GYI BAG CHAGS GNYIS KA BSGO LA LUNG MA
BSTAN GYIS RGYU MTHUN GCIG

BU BSGO BA'I PHYIR, SUM CU BA'I 'GREL PA LAS, DGE BA DANG MI DGE
BA NI KUN GZHI'I RNAM PAR SHES PA LA RNAM PAR SMIN PA'I BAG
CHAGS DANG RGYU MTHUN PA'I BAG CHAGS BSKYED DO, ,LUNG DU MA
BSTAN PA DANG NYON MONGS PA CAN GYI YID NI RGYU

@031A *, ,MTHUN PA'I BAG CHAGS NYID BSKYED DO, ,ZHES GSUNGS PA'I
PHYIR, YANG SA BZANG GI 'GREL PA LAS, RGYU MTSAN TSANG BA'I
PHYIR, KUN GZHI'I 'KHOR GYI KUN 'GRO LNGA PO DE DAG GIS KYANG
RGYU MTHUN PA'I BAG

CHAGS BSGOS PAR RIGS PAR BYA'O, ,ZHES GSUNGS PA MI 'THAD PAR
THAL, DE DMIGS RNAM SHIN TU MI GSAL BA'I BLO YIN PA'I PHYIR,
KHYAB STE, DER MA ZAD DMIGS RNAM MI GSAL BA GZUGS YID 'ONG
MTHONG BA LA LHAG PAR CHAGS DUS

KYI SGRA 'DZIN RNA SHES LTA BUS KYANG BAG CHAGS BSGO MI NUS PA'I
PHYIR, DER THAL, DES SLAR NGA SGRA 'DI LTA BU THOS SO SNYAM DU
DRAN SHES BSKYED MI THUB PA'I RGYU MTSAN YOD PA'I PHYIR, RED
MDA' BA'I KUN BTUS t'IKKA LAS, DE DANG MTSUNGS LDAN GYI

SEMS LAS BYUNG BA DAG GIS KYANG BSGO BAR MI BYED DE, DE DAG KUN
GZHI BZHIN TU DMIGS RNAM SHIN TU MI GSAL BA'I PHYIR RO, ,ZHES
DANG, BAG CHAGS 'JOG PA'I NUS PA MED PAR MTHONG STE, GANG GI TSE
YID RNAM PAR GA-YENG BA DANG

DMIGS PA NANG DU GTAD PA LA SOGS PA'I GNAS SKABS NA MIG GIS
GZUGS MTHONG BA DANG, ZHES PA NAS, MTHONG THOS ZHES PA'I DRAN PA
SKYE BA MED PA'I PHYIR RO, ,ZHES GSUNGS PA'I PHYIR, 'DI DKA'
'GREL LAS KYANG RANG LUGS SU

MDZAD LA RIGS PAS KYANG 'GRUB STE, BAG CHAGS BZHAG PA'I DGOS PA
NI RANG NYID 'GAG KYANG KUN GZHI'I STENG DU BAG CHAGS BSGOS TE
KUN GZHI'I NUS PA GSO BYED KYI RGYU BYED LA DE'I STENG GI BAG
CHAGS DE NYID SLAR SAD NAS RANG GI RIGS

@031B 'DRI PHYI MA DE KUN GZHI'I 'BRAS BU'I TSUL DU 'BYUNG BAS
PHAN TSUN RGYU 'BRAS SU SBYOR BA GANG ZHIG ,SEMS BYUNG DE RNAMS
KUN GZHI DANG SKYE 'GAG DUS GCIG PAS DE 'DRA PA'I DOGS PA GANG
YANG MED PA'I PHYIR, CHOS MNGON PA'I MDO LAS, CHOS KUN RNAM

PAR SHES LA SBYOR, ,DE DAG LA YANG DE DE BZHIN, ,PHAN TSUN 'BRAS
BU'I NGO BO DANG, ,RGYU YI NGO BOR RTAG TU SBYOR, ,CES DANG,
DBYIG GNYEN GYI THEG BSDUS 'GREL BA LAS, GANG GI TSE KUN GZHI'I
RNAM PAR SHES PA RGYU YIN PA DE'I TSE DE 'BRAS BU YIN

LA; GANG GI TSE DE RGYU YIN PA NA KUN GZHI'I RNAM PAR SHES PA
'BRAS BU YIN NO ,ZHES DANG, RTZA BAR YANG, KUN NAS NYON MONGS
CHOS THAMS CAD, ,RGYU 'AM 'BRAS BU'I NGO BORU, ,SBYOR BA'I PHYIR
NA KUN GZHI'O, ,ZHES GSUNGS PA'I PHYIR, DE'ANG

DGONGS 'GREL LAS, BDAG TU RTOG PAR GYUR NA, ZHES SOGS LTAR KUN
GZHI BSTAN PA LA RJE BO LTA BU'I PHUNG SOGS LA DBANG BSGYUR BA
POR 'KHRUL BDANG SNOD BCUD MTHA' DAG BYED PA'I RTAG PAR 'BYUNG
GI DBANG PHYUG DANG, RNAM 'GYUR THAMS CAD

SPRUL PA'I RTZA BA'I RANG BZHIN LTA BUR 'KHRUL NYEN CHE YANG
DOGS PA DE SEL BYED KYI RIGS PA'I GNAD 'DI YIN TE, GZHAN SDES
'DOD PA'I DBANG PHYUG SOGS NI RANG NYID GANG LA MA LTOS PA'I
RGYU MED DANG RANG GIS 'BRAS BU THAMS CAD 'DOD DGAR BYED

PAR 'DOD LA KUN GZHIS RANG STENG DU SNGAR LAS KYIS BON BZHAG PA
DE LA BRTEN NAS DE DANG MTHUN PA'I 'BRAS BU SRED SOGS KYIS GSOS
BTAB PA NA SKYED PAR 'DOD PA'I PHYIR, KHA CIG NA RE, BAG CHAGS
BSGO GZHI DANG BSGO BYED 'JOG PA MI 'THAD@032A *, ,PAR THAL, BAG CHAGS DE NYID SGO
BYED GZHAN LA LTOS MI
DGOS PA'I PHYIR, DER THAL, DE THOG MA MED PA NAS CHOS NYID KYIS
GNAS PA'I PHYIR, DON GSANG LAS, JI LTAR CHOS NYID KYIS GNAS PA'I
BAG

CHAGS SU 'GYUR ZHE NA, NAS, TIL LA SOGS PA LA CHOS NYID KHO NAS
DRI 'DZIN PA'I NUS PA YOD DO ZHES BYA BAR SHES SO, ,ZHES GSUNGS
PA'I PHYIR NA MA KHYAB STE, DON GSANG MKHAN POS BAG CHAGS CHOS
NYID KYI GNAS PA KHO NAR 'DOD KYANG, RJES

RANG LUGS SU MA MDZAD PA'I PHYIR ,DER THAL, BAG CHAGS BSGO TSUL
LA CHOS NYID KYIS GNAS PA'I BAG CHAGS RNYING PA KHO NA GSO BAR
'DOD PA DANG GSAR BZHAG KHO NAR 'DOD PA DANG RNYING PA GSO
BA'ANG YOD LA GSANG GZHAG KYANG YOD PAR 'DOD PA'I LUGS GSUM YOD

PAS DANG PO DON GSANG MKHAN POS BZHED PA GANG ZHIG ,LUGS PHYI MA
GNYIS 'DOD MKHAN BZHED TSUL MI 'DRA BA'I PHYIR, DANG PO GRUB
STE, DKA' 'GREL LAS LUGS GSUM DON GSANG DU BKOD NAS PHAN TSUN
SKYON BRJOD DANG 'GAL SPONG

RGYAS PAR BYAS SHING LUGS DANG PO 'THAD PHYOGS SU KHAS BLANGS
KYANG 'DIR NI PHYOGS GSUM PA BZUNG NGO, ,ZHES GSUNGS PA'I PHYIR
DANG, LUGS DANG PO NI, DON GSANG LAS, BAG CHAGS NI BSGO PAR BYED
PA LA MI LTOS PAR CHOS NYID KYIS

GNAS LA 'DOD CHAGS LA SOGS PA LHAN CIG SKYE BA DANG 'GAG PAS NI
YONGS SU GSO BA 'BAB ZHIG DU ZAD KYI SKYED PA NI MA YIN NO,
,ZHES GSUNGS PA'I PHYIR, SLOB DPON 'DI'I RANG LUGS 'DI NYID YIN
PAR RED MDA' BAS KYANG

@032B GSUNGS LA, 'ON KYANG GRUB MTHA' CHEN MOR GSUM BAM BKAG PAS
RANG YANG 'DOD PAR SEMS, ZHES GSUNGS PAS DPYAD GZHI CHE BAR
SNANG NGO, ,RTAGS GNYIS PA GRUB STE, GRUB MTHA' CHEN MO LAS, BU
STON THAMS CAD MKHYEN PAS

LUGS DANG PO BLO BRTAN DANG GNYIS PA BTZUN PA YANG DAG BDEN SMRA
DANG, GSUM PA MCHOG GI SDE DANG DGA' BA'I SDER 'DOD LA, DBANG LO
DANG SA BZANG, DANG PO ZLA SKYONG DANG YANG DAG BDEN SOGS DANG,
GSUM PA CHOS SKYONG SOGS LA

'DOD GSUNG YANG LUNG DANG RGYU MTSAN SPROS PA MA MTHONG, ZHES
GSUNGS PA'I PHYIR, BLO BRTAN GYIS DE LTAR BZHED PA NI, DUL LHA'I
SUM CU PA'I 'GREL BSHAD LAS, 'GREL PA BYED PAS PHYOGS PAR MA
BZHAG GO ,ZHES GSUNGS PAS 'GRUB

STE, DER BAG CHAGS GDOD MA NAS YOD PA DE LUGS GNYIS PAR BKOD
PA'I PHYIR, RJE'I RANG LUGS LA BSHAD TSUL GSUM PA 'THAD LDAN DU
MDZAD DGOS TE, BSHAD TSUL DANG PO MI 'THAD PA GANG ZHIG ,GNYIS
PA'ANG MI 'THAD PA'I PHYIR,

DANG PO GRUB STE, BAG CHAGS CHOS NYID KYIS GNAS PA KHO NA YIN NA
KUN GZHI DANG KUN NAS NYON MONGS PA'I CHOS RNAMS PHAN TSUN RGYU
'BRAS SU SBYOR TSUL MED BAS THEG BSDUS DANG 'GAL ZHING GRANGS
CAN GYI GTZO BO LTA BUR 'GYUR BA DANG, LAM

SGOM PA SOGS KYI RTZOL BA GSAR DU BYED PA DON MED DU THAL BA
DANG, THA NA TIL LA ME TOG GI DRI BSGO BA LTA BU'ANG MI SRID PAR
'GYUR BA'I PHYIR, DER THAL, DE LA NUS PA DE 'BYUNG BA LA DE'I
NUS PA SNGAR NAS YOD DGOS PA'I PHYIR TE, SNGAR MED

@033A *, ,KYI NUS PA GSAR DU BSGO BA MI SRID BA'I PHYIR, GNYIS
PA GRUB STE, BAG CHAGS GSAR GZHAG KHO NA YIN NA KUN GZHI 'GRUB
BYED KYI NUS PA GSAR GZHAG DGOS PAS 'KHOR BA'I THOG MA YOD PA'AM
DE

'DRA'I NUS PA GTAN MED DU 'GYUR LA ZAG MED YE SHES 'GRUB PA'I
NUS PA'ANG GSAR GZHAG DGOS NA RANG GI RIGS 'DRA ZHIG GIS 'JOG
DGOS SHING CHOS MCHOG MAN LA 'PHAGS LAM SKYE MA MYONG BAS ZAG
MED SKAD CIG DANG PO RGYU MED DU THAL

BA'I SKYON 'BYUNG BA'I PHYIR, DER THAL, ZAG MED YE SHES 'GRUB
RUNG GI NUS PA DE THOG MED NAS YOD PA'I RGYU MTSAN GYIS RANG
BZHIN DU GNAS PA'I RIGS ZHES BSHAD PA'I PHYIR, RTAGS GRUB STE,
RIGS LA GNAS PA'I GANG ZAG DES

NAM THOS BSAM TSUL BZHIN DU BYAS PA NA LAM GYI RTOGS PA SKYE LA,
RIGS CHAD KYIS NAN TAN BYAS KYANG LAM MI SKYE BA GDOD NAS DE
'BYUNG RUNG GI NUS PA DANG MI LDAN PA'I DBANG GIS YIN PA'I
PHYIR, DPER NA, NAS KYI SA BON GRUNG PO DE THOG MA

NAS MYU GU SKYED PA'I NUS PA DANG LDAN PAS NAM CHU LUD DANG
PHRAD PA NA MYU GU SKYE LA SA BON TSIG PA RKYEN DANG PHRAD KYANG
MI SKYE BA BZHIN YIN PA'I PHYIR, DES NA ZAG MED KYI SA BON LTA
BU CHOS NYID KYIS GNAS PA DANG, RGYUN MTHUN DANG RNAM SMIN GYI
SA BON LTA BU

GSAR DU BZHAG PA GNYIS KA 'DOD DGOS TE, PHYOGS RE RE KHO NA KHAS
LEN PA BKAG ZIN PA'I PHYIR, 'DI LA RJE BTZUN RED MDA' BA'I
t'IKKAR, KHO BOS NI BAG CHAGS CHOS NYID KYIS GNAS SAM GSAR DU
SKYE ZHES DPYOD PA NYID GNAS MA YIN PA LA DPYOD PA BYED PAR

@033B RTOGS SO, ,ZHES GSUNGS BA DANG, RDZAS GCIG THA DAD GANG
YANG MA YIN PAR GSUNGS PA DANG GNAD GCIG STE 'OG TU 'CHAD DO,
,BSGOS PA'I BAG CHAGS KYI NGO BO LA KHA CIG NA RE, DGE BA'I BAG
CHAGS DGE BA DANG MI DGE BA'I BAG CHAGS MI DGE BA YIN

ZER NA, MI 'THAD PAR THAL, DE GNYIS KA MA SGRIB LUNG MA BSTAN
YIN PA'I PHYIR, DER THAL, RTZA BAR, 'JOG BYED DGE SOGS GANG YIN
KYANG, ,BZHAG PA'I BAG CHAGS LUNG MA BSTAN, ,ZHES GSUNGS PA'I
PHYIR, BYAS PA LA KHO NA RE, DAG CHAGS LUNG MA

BSTAN KHO NAR 'DOD PA MI 'THAD PAR THAL, DE LTAR NA KUN BTUS
LAS, RJES SU 'BREL BA'I DGE BA GANG ZHE NA, DE DAG NYID KYI BAG
CHAGS SO, ,ZHES RJES 'BREL GYI DGE BAR BSHAD PA'I LUNG DANG 'GAL
BA DANG 'PHEN BYED LAS KYI BAG CHAGS DES RNAM

SMIN GYI RGYU BYED MI NUS PAS LAS 'BRAS KYI RNAM GZHAG 'JIG PAR
THAL BA DANG, DGE BA'I SKAL MNYAM GYI RGYU LA DGE BA ZHIG DGOS
SHING BAG CHAGS LA DGE BA MED NA SEMS MED KYI GNAS SKABS RNAMS
SU DGE MI DGE GANG GI'ANG RIGS 'DRA'I RGYU MED PAR 'GYUR

SLAR DGE SEMS SOGS SKYE MI SRID PAR THAL BA DANG, SO THAR GYI
SDOM PA'I NGO BO SPONG SEMS RGYUN CHAGS PA SA BON DANG BCAS PA
LA 'DOD CING SDOM PA THOB LA MA NYAMS PA'I BAR DU DGE BA RGYUN
CHAGS SU 'BYUNG BAR GSUNGS PA DANG 'GAL BA'I NYES PA

BZHI 'BYUNG BA'I PHYIR ZER, RTZOD BA DANG PO MI 'THAD PAR THAL,
RJES 'BREL GYI DGE BAR GSUNGS PAS DGE BAR 'GRUB NA GZUGS MED
NA'ANG GZUGS SKYED BYED KYI BAG CHAGS YOD CING DE RJES 'BREL GYI
GZUGS SU GSUNGS PAS DER GZUGS YOD

@034A *, ,PAR THAL BA DANG, KHAMS GONG NA MI DGE BA YOD PAR THAL
BA'I SKYON SOGS 'BYUNG BA'I PHYIR, RTZOD PA GNYIS PA'ANG MI
'THAD PAR THAL, 'PHEN BYED LAS KYI BAG CHAGS DE RNAM SMIN 'PHEN
BYED KYI RGYU MIN LA SKYED

BYED KYI RGYU YIN KYANG DGE MI DGE GANG RUNG YIN MI DGOS PA'I
PHYIR, DER THAL, 'PHANG 'BRAS KYI MIG DBANG SNGA MA SNGA MAS
PHYI MA PHYI MA BSKYED DE RGYUN MA CHAD PAR 'BYUNG YANG SNGA MA
PHYI MA'I 'PHEN BYED DU MI 'GYUR BA BZHIN YIN PA'I PHYIR, DE
LTAR NA LAS 'BRAS

KYI RNAM GZHAG BSGRUB MI NUS PA'I SKYON MANG MED DE, SPYIR GZHAN
SDE RNAMS KYIS LAS 'BRAS MI 'THAD PA'I RTZOD PA 'GOD TSUL NI
RTZA SHES LAS, GAL TE SMIN PA'I DUS BAR DU, ,GNAS NA LAS DE RTAG
PAR 'GYUR, ,GAL TE 'GAG NA 'GAG 'GYUR BAS, ,

'BRAS BU JI LTAR 'BYUNG BAR 'GYUR, ,CES GSUNGS PA BZHIN RTZOD
PAR BYED LA, DE'I SKYON SPONG DU BYE SMRA KHA CIG THOB PA DANG,
LA LAS BU LON GYI DPANG RGYA LTA BU'I CHUD MI ZA BA DANG, GRUB
MTHA' GZHAN PHAL CHER RNAM SHES KYI RGYUN DANG THAL 'GYUR BAS

ZHIG PA DNGOS POR KHAS BLANGS TE SKYON SEL LA SEMS TZAM PAS KUN
GZHI'I STENG NAS SKYON SPONG TSUL NI, DPER NA MDA' 'PHEN PA'I
TSE DANG POR 'DOM BKANG STE 'PHANGS NA DE'I SHUGS KYIS 'BEM LAM
PHOG BAR DU RGYUN CHAD MED PAR 'GRO'ANG SKAD CIG

PHYI MA RNAMS LA 'PHEN PA'I RTZOL BA MI DGOS PA LTAR DANG POR
LAS KYIS 'PHANG STE DE NAS KUN GZHI LA BAG CHAGS BSGOS PAS PHYIS
SU DE'I RGYUD LA 'PHEN BYED MED KYANG SNGA MA'I NUS PA MA NYAMS
PA'I DBANG GIS 'PHANG 'BRAS 'BYIN PAR 'DOD DE, THEG

@034B BSDUS LAS, MA BTAB SHI BA 'PHEN PA'I PHYIR, ,MDA' NI BAR
DU MI LTUNG BZHIN, ,ZHES SO, ,RTZOD PA GSUM PA'ANG MI 'THAD BAR
THAL, SEMS MED GNAS SKABS KYI MJUG THOGS SU DGE SEMS SKYES PA NA
DNGOS SU SKYED BYED BAG CHAGS LUNG MA

BSTAN YIN KYANG BAG CHAGS DE 'JOG BYED DGE BA YIN PAS PHYIS KYI
DGE SEMS DE NYID RIGS MTHUN SKAL BA MNYAM PA'I RGYU LAS SKYES
PAR 'JOG PA'I PHYIR, DPER NA NAS KYI SA BON BTAB PA LAS SKYES
PA'I MYU GU SNGON PO DE NAS DANG MI 'DRA YANG SLAR 'BRAS

BU SMIN PA NA SA BON DANG DBYIBS 'DRA BAS 'BRAS BU MA 'CHOL BAR
BZHAG PA BZHIN YIN PA'I PHYIR, 'DI LA THEG BSDUS LAS, BAG CHAGS
THA DAD PA MA YIN ZHING SNA TSOGS MA YIN PA TSOS THA DAD PA SNA
TSOGS DAG GI RGYUR JI LTAR RUNG ZHE NA, DPER NA TSIG

GU'I RTZI SNA TSOGS KYIS BSGYUR BA'I NAS SNA TSOGS SU MI SNANG
BA GANG GI TSE TSON GYI SNOD DU BCUG PA DE'I TSE RAS LE TSON
RNAMS KYI DBYE BA THA DAD PA RNAM PA SNA TSOGS DU MA STON PA
BZHIN DU, ZHES DANG, DBYIG 'GREL LAS, BAG CHAGS KYI DUS NA SNA

TSOGS MA YIN YANG 'BRAS BU'I DUS NA RNAM PA DU MA'I CHOS KYI
RGYU'I NGO BO MTHONG STE GTZOS PA'I GOS BZHIN NO ZHES RAS YUG
DKAR PO GCIG LA TSIG GU'I RTZI'AM SKYUR RTZI GAR SLA SNA TSOGS
BSGOS NA SKABS DER MDOG MI 'DRA BA MI 'CHAR YANG, SLAR TSOS

SNOD DU BCUG PA'I TSE TSIG GU'I RTZI MI 'DRA BA'I NUS BSAM MDOG
BZANG NGAN SNA TSOGS 'BYUNG BA DPER BYAS NAS GSUNGS SO, ,RTZOD
PA BZHI BA'ANG MI 'THAD DE, SO THAR GYI SDOM PA SPONG SEMS SA
BON DANG BCAS PAR BSHAD PA NI, SPONG SEMS

@035A *, ,KYI SHUGS MA NYAMS PA'I DBANG GIS NYES LTUNG 'BYUNG
BAR RTZOM PA NA DRAN SHES SKYES TE 'GOG NUS SHING YUN CI TZAM
BSRUNG BA BZHIN DU RNAM SMIN GONG 'PHEL DU 'GRO BA'I DON YIN GYI
DGE BA YIN BZHIN BAR YOD

PA'I DON MA YIN PA'I PHYIR TE, DE LTAR MA YIN NA DGE MI DGE
GNYIS RGYUD GCIG LA CIG CAR 'JUG DGOS PAS SNANG MUN LHAN CIG
SKYE BA LTAR HA CANG THAL BA'I PHYIR, LAS GRUB PA'I RAB BYED
LAS, SEMS GA-YENG BA DANG, SEMS MED PA DAG LA

SEMS PA DE MED NA SDOM PA DANG SDOM PA MA YIN PA GNYIS JI LTAR
YOD CE NA, SDOM PA'I KHYAD PAR GYI BAG CHAGS MA BCOM PA'I PHYIR,
SDOM PA DANG SDOM PA MA YIN PA GNYIS KA YOD DO, ,ZHES DANG,
BSHAD SBYAR LAS, NUS PA'I RANG BZHIN

GYI KHYOD PAR GYI PHYIR RO NAS, NUS PA'ANG NUS PA CAN LAS DE
NYID DANG, GZHAN DU BRJOD PAR BYA BA MA YIN NO, ,ZHES DANG, DKA'
'GREL LAS, TSUL KHRIMS KYI RGYUN SDOM PA'I NUS PA YOD NA DE TZAM
GYIS SNGAR BLANGS PA'I SDOM PA YOD PAR

'JOG NUS PA, ZHES PA NAS, 'GREL PA GNYIS KAR LUNG MA BSTAN DU
BKRAL BAS LUNG MA BSTAN DU GRUB BO, ,ZHES GSUNGS PA'I PHYIR, 'ON
KYANG DE 'DRA'I SKABS KYI SDOM PA DGE BA YIN MIN DANG, DGE MI
DGE CIG CAR 'BYUNG BA MED NA

MI GSOD PA GZHAN LA BCOL TE RANG NYID DGE SEMS ZHIG LA GNAS
BZHIN PA'I SKABS SU PHA ROL PO DES MI GSOD PA'I DNGOS GZHI GRUB
NA 'DI LA PHAM PA 'BYUNG MI 'BYUNG SOGS SPROS PAS CHOG GO ,KHA
CIG BAG CHAGS LUNG MA BSTAN DU

@035B BSHAD PA NI, ZHES SDANG LTA BU'I BAG CHAGS LA DE'I RGYUN
DU GYUR PA'I SA BON GYI NGO BO'I BAG CHAGS NYON SGRIB TU GTOGS
PA ZHIG DANG, DES BZHAG PA'I BAG CHAGS SHES SGRIB KYIS BSDUS PA
GNYIS YOD PA'I PHYI MA LA DGONGS ZER BA NI SNYING PO MED PA'I
GTAM

STE, DE LTAR NA RTZOD LAN DE THAMS CAD 'BREL MED KHO NAR 'GYUR
BA'I PHYIR DANG, DE SKAD SMRA BA NI KUN GZHI DANG BAG CHAGS BYA
BA'I RDZAS SO SO BA RE LOGS SU YOD PAR GO BA'I SKYON YIN PA'I
PHYIR, DER THAL, ZHING LA 'BRAS BU SNA TSOGS BTAB PA RNAMS

PHAN TSUN DBYIBS DANG KHA DOG MI 'DRA ZHING, ZHING LAS NGO BO
THA DAD DU PHYE NAS ZUR DU STON RGYU YOD PA LTAR BAG CHAGS NANG
PHAN TSUN YANG DGE MI DGE LUNG MA BSTAN GYI RIGS MI 'DRA ZHING
BSGO GZHI'I BDAG NYID DU GYUR PA MA YIN PAR DE LAS LOGS SU

PHYE NAS NGO BO GZHAG TU YOD PAR 'KHRUL BA GANG ZHIG, DE LTAR
GNAS NA RANG RGYA 'DZIN THUB PA'I RDZAS YOD DU 'GYUR LA, DE LTAR
MA YIN PAR KUN GZHI RANG NYID RNAM SMIN DE DANG DE 'BYIN PA'I
LUS LDAN DU GYUR PA LA DES BAG CHAGS SA BZHAG CES BTAGS PA TZAM

YIN PAS BAG CHAGS BTAGS YOD DU GSUNGS PA'I PHYIR, DPER NA MTSON
BRDAR TE BCAD BYA GCOD NUS SU GYUR PA LA RNO BA ZHES BTAGS TZAM
YIN GYI RNO BA MTSON LAS LOGS SU MED PA LTA BU YIN PA'I PHYIR,
'DI'I RGYU MTSAN GYIS SNGAR DRANGS

PA'I BSHAD SBYAR DANG, RJE BTZUN RED MDA' BAS BAG CHAGS GSAR
RNYING BSGO TSUL DPYOD PA GNAS MA YIN PAR GSUNGS PA'ANG BSGO BYA
SGO BYED GNYIS RDZAS YOD KYI SO SO BAR GZUNG NAS SNGA PHYIR
DPYOD PA BKAG PA YIN NO, ,DES NA RTZA BAR, BAG

@036A *, ,CHAGS DE NYID RTEN LAS NI, ,RDZAS GCIG THA DAD GANG
YANG MIN, ,ZHES GSUNGS PA DANG, THEG BSDUS LAS, GANG DE 'BYUNG
BA'I MTHU'I KHYAD PAR CAN KUN GZHI'I RNAM PAR SHES PA DE, ZHES
GSUNGS PA LTAR SGO BYED

DES BSGO GZHI DE NUS LDAN DU BYAS PA'I CHA LA BAG CHAGS ZHES
BTAGS PA YIN PAS BAG CHAGS RDZAS SU GRUB NA RTEN BRTEN BA'I
'BREL BA'ANG RDZAS GRUB TU 'GYUR LA, DE RDZAS SU GRUB NA RDZAS
GRUB KYI GCIG DANG DU MA GANG RUNG LAS MA 'DAS KYANG, DE

GANG DU'ANG KHAS LEN DU MI RUNG ZHES PA'I DON YIN PA'I PHYIR,
DER THAL, DE GNYIS 'BREL PA RDZAS GRUB KYI GCIG MA YIN PA GANG
ZHIG ,DE'I DU MA'ANG MA YIN PA'I PHYIR, DANG PO MA GRUB NA, KUN
GZHI DANG BAG CHAGS GNYIS CHOS CAN, CHA GANG

NAS KYANG SO SOR DBYE RGYU MED PA'I GCIG YIN PAR THAL, 'BREL PA
RDZAS GRUB KYI SGO NAS GCIG TU GNAS PA'I PHYIR, KHYAB STE, 'BREL
PA BTAGS YOD TZAM LA NGO BO GCIG TU GNAS KYANG LDOG PA THA DAD
PA RUNG LA, 'BREL PA RDZAS GRUB LA NGO BO GCIG

YIN NA LDOG PA'ANG GCIG YIN DGOS PAR 'DOD PA'I PHYIR TE, DPER NA
THAL 'GYUR BA SOGS KYIS KUN RDZOB TU NGO BO GCIG LA LDOG PA THA
DAD RUNG YANG DON DAM PAR NGO BO GCIG YIN NA DER SNANG GI BLO LA
SNANG TSUL DE GNAS LUGS MTHAR THUG YIN

PAS LDOG PA'ANG GCIG TU 'DOD DGOS ZHES BSHAD PA BZHIN YIN PA'I
PHYIR, GONG DU 'DOD NA KUN GZHI'I STENG GI SA BON DES KYANG
DMIGS RNAM 'DZIN PA DANG 'GRO BA LNGAR 'PHEN BYED KYI DGE MI DGE
RNAMS DANG, KHAMS SO SO'I BAG CHAGS KYANG

@036B PHAN TSUN YIN KYANG MNYAM YIN PAR THAL, DE DAG RE RE NAS
RTZA BA'I KUN GZHI DANG LDOG PA GCIG YIN PA'I PHYIR, KHYAB STE,
SA BON DMIGS RNAM YOD PA DANG, ,'GRO BA LNGA YI SA BON RNAMS,
,'CHOL BA NYID DU 'GYUR PHYIR DANG, ,KHAMS KYANG 'CHOL PHYIR
GCIG

NYID MIN, ,ZHES GSUNGS PA'I PHYIR, RTZA RTAGS GNYIS PA MA GRUB
NA, DE GNYIS CHOS CAN, 'BREL MED DON GZHAN YIN PAR THAL, RDZAS
GRUB KYI THA DAD YIN PA'I PHYIR, KHYAB STE, SPYIR THA DAD TZAM
DU MA ZAD RGYU 'BRAS LTA BU NGO BO THA DAD LA'ANG 'BREL MED DON
GZHAN MI DGOS KYANG RJES GRUB

KYI THA DAD LA DE DGOS PA'I PHYIR, DER THAL, DE GNYIS THA DAD
PA'I CHA DE RDZAS SU GRUB NA RNAM PA THAMS CAD NAS MA 'DRES PA'I
THA DAD YIN DGOS PA'I PHYIR, THEG BSDUS 'GREL PA LAS, THA DAD NA
NI YAN LAG THAMS CAD GYIS KYANG THA DAD PA NYID

THOB PAR 'GYUR ZHING, ZHES GSUNGS PA'I PHYIR DANG, 'JUG PA LAS,
GANG DAG RANG MTSAN NYID KYIS SO SO BA, ,DE DAG RGYUD GCIG GTOGS
PA RIGS MA YIN, ,ZHES NGO BO NYID KYIS THA DAD YIN NA RGYUD GCIG
LA GNAS PA'ANG MI RUNG BAR BSHAD

PA'I RIGS PA DANG 'GROS MTHUN PAR SNANG BA'I PHYIR, GONG DU 'DOD
NA, SO SKYE'I RGYUD KYI BAG CHAGS DE CHOS CAN, KHYOD KYANG KUN
GZHI'I RNAM SHES GCIG YIN PAR THAL, GZUGS DANG LDAN MIN RNAM
SHES TSOGS BDUN GANG YANG MA YIN PA'I TSUR

MTHONG RGYUD KYIS BSDUS PA'I CHOS GCIG YIN PA'I PHYIR, DKA'
'GREL LAS, GZUGS DANG LDAN MIN DANG TSOGS BDUN GANG YANG MA YIN
TE, RDZAS SU GRUB BA DANG, GZUGS MED NA YOD PA DANG, ZHES SOGS
GSUNGS PA'I PHYIR, 'DI'I

@037A *, ,RDZAS GRUB CHA ZHES PA LDAN MIN ZHES PA DANG SBYOR
DGOS PAS KHA CIG 'DI'I THA DAD MA YIN PA RDZAS THA DAD MA YIN PA
TZAM LA BYED PA MA 'BREL TE, DE LTAR NA LDAN MIN MA YIN TE,
RDZAS THA DAD YIN PA'I PHYIR,

CES ZER DGOS PAS RTA GLANG GNYIS KYANG RDZAS THA DAD MA YIN PAR
'GYUR RO, ,DES NA SNGAR LTAR RDZAS GRUB KYI THA DAD MA YIN PA LA
BYED PA GZHUNG GI DGONGS PA RMA MED PA'O, ,GONG DU 'DOD NA, SO
SKYE DE CHOS CAN, RGYUD THA DAD PA CAN YIN PAR THAL,

KHYOD KYI RGYUD LA KUN GZHI GNYIS YOD PA'I PHYIR TE, RNAM SMIN
DANG SA BON GYI MA RE RE NAS KUN GZHI YIN PA'I PHYIR, RTAGS
KHAS, KHYAB STE, RTZA BAR, RTEN GCIG LA NI KUN GZHI GNYIS, ,'JUG
PAR 'GYUR BAS SO SO MIN, ,ZHES GSUNGS

PA'I PHYIR, BYAS PA LA KHO NA RE, KHYOD LTAR NA'ANG RGYUD DU MAR
'GYUR BAR THAL, DE'I RGYUD LA RNAM SHES TSOGS BDUN YOD PA GANG
ZHIG ,SEMS SEMS BYUNG DU MA YOD PA'I PHYIR NAM KHYAB STE, TSOGS
BDUN KUN GZHI LA BRTEN NAS 'JUG

CING SEMS BYUNG RNAMS SEMS LA BRTEN NAS 'JUG DGOS PAS RGYUD RANG
RGYA BAR MI 'GYUR BA GANG ZHIG, KUN GZHI GNYIS YOD NA GNYIS KA
PHAN TSUN LTOS MI DGOS PA'I BRTAN PA RANG DBANG CAN GYI RNAM
SHES YIN DGOS PAS RGYUD DU MAR

'GYUR BA'I PHYIR, YANG KHO NA RE, KHYOD KYI RDZAS GRUB KYI GCIG
THA DAD CES BSHAD PA KYOG BSHAD YIN PAR THAL, RTZA BA DANG, DKA'
'GREL GANG DU'ANG RDZAS GCIG THA DAD GANG YANG MIN ZHES BSHAD PA
MA GTOGS RDZAS GRUB KYI ZUR TZAM YANG MA BYUNG

@037B BA'I PHYIR ZER NA, SHIN TU MI 'THAD PAR THAL, DKA' 'GREL
DU DRANGS PA'I THEG BSDUS LAS, DE LA GNAS PA DE DAG DANG RDZAS
SU THA DAD YANG MA YIN, THA MI DAD PA'ANG MA YIN, ZHES GSUNGS
LA, DER DRANGS PA'I DON GSANG DANG, BSHAD SBYAR

GNYIS KAR RDZAS SU THA DAD PA'ANG MA YIN, ZHES 'BYUNG ZHING,
YANG SA BON NI BTAGS PA'I YOD PA YIN GYI RDZAS SU YOD PA NI MA
YIN NO, ,ZHES DBYIG 'GREL GYI LUNG DRANGS PA DANG, NUS PA BTAGS
YOD NUS PA CAN RDZAS YOD DU BZHED PA'I ZHES

SOGS SHIN TU MANG LA RTZA BAR SGRUB BYED KYI DON BSDUS TE 'CHAD
PA NA, BTAGS YOD TZAM DU GNAS PHYIR RO, ,ZHES GSUNGS PAS SNGA MA
RDZAS YOD BKAG PA YIN PAR SHIN TU GSAL BA'I PHYIR, DER MA ZAD
DPE DANG LUNG GIS SGRUB TSUL GYIS

KYANG SHES TE, DKA' 'GREL LAS, CHOS KYI RJES KYANG, SHING MIN
LAS LDOG DNGOS PO DE, ,SHA BA YIN NA GZHAN SHING YIN, ,DE YI
RANG BZHIN GZHAN MIN PHYIR, ,CES SHING MA YIN PA LAS LDOG PA'I
DNGOS PO DE SHA PA DANG RDZAS

GCIG GAM THA DAD, CES PA NAS, ZHES GSUNGS PA'I RIGS PA DANG RJES
SU MTHUN NO, ,ZHES RIGS GTER GYI BSGRUB TSUL DE DANG MTHUN PAR
GSUNGS PA GANG ZHIG ,DES 'BREL BA RDZAS GRUB BKAG PA YIN PA'I
PHYIR, PHYI MA DER THAL, RIGS

GTER RANG 'GREL LAS, DE'I MTSAMS SBYOR DU, BZHI PA SEL BA DNGOS
POR GRUB MA GRUB BRTAGS NAS MI 'THAD PA SPANG BA NI, ZHES PA
NAS, LDOG PA DANG SPYI DNGOS POR KHAS BLANGS PA DES CHOS KYI
GAGS PAS GANG BKAG PA DE SNYING NAD@038A *, ,KYIS KHAS BLANGS PA YIN NO, ,ZHES
GSUNGS SHING, RNAM
'GREL LAS, DE YIS JI LTAR KUN BTAGS PA, ,DE NI DAM PA'I DON DU
MED, ,GSAL BA RNAMS NI RJES MI 'GRO, ,RJES 'GRO GZHAN NI SNANG

BA MED, ,CES SHING DANG SHA BA GNYIS SPYI GSAL DU GRUB PA'I
'BREL PA RDZAS GCIG YOD NA CHA THAMS CAD NAS 'DRES DGOS PAS
SHING GIS GANG KHYAB LA SHA PAS KHYAB PA SOGS KYIS SHA SHUG
GNYIS KYANG PHAN TSUN 'DRES PAR 'GYUR PAR?

YANG NA GSAL BA RDZAS SO SO PA YOD PA LTAR SHING SPYI'ANG RDZAS
SO SO BA YOD DGOS PA LA, DE LTA BU RDZAS GZHAN NI BLO MA 'KHRUL
PA LA SNANG RGYU MED CING GAL TE YOD NA SHING TZAM DE GANG
GI'ANG SPYI MA YIN PAR 'GYUR BAS SHA PA SHING MA YIN

PAR THAL BA 'PHEN TSUN RIGS GTER DANG GNYIS KA MTHUN PA'I PHYIR,
DER THAL, SPYI GSAL GYI 'BREL PA RDZAS GRUB LA BKOD PA'I SKYON
DE RTEN BRTEN PA'I 'BREL BA RDZAS GRUB LA'ANG 'JUG BA DKA' 'GREL
GYI LUNG DON GANG ZHIG ,DE CHOS KYI

GRAGS PA'I DGONGS PA YIN PA'I PHYIR, DANG PO BSGRUBS ZIN, GNYIS
PA GRUB STE, RNAM 'GREL LAS, CHOS DANG CHOS CAN RNAM GZHAG DANG,
,THA DAD THA DAD MIN CI 'DRA, ,DE NYID DON NI MA BRTAGS PAR,
,'JIG RTEN JI LTAR GRAGS DE

LA; ;DE BZHIN KHO NAR BRTEN NAS NI, ,BSGRUB BYA BSGRUB PA KUN
BZHAG PA, ,DAM PA'I DON LA 'JUG BYA'I PHYIR, ,MKHAS PA RNAMS
KYIS BYAS PA YIN, ,ZHES BYA BYED KYI 'GREL PA'I CHA RNAMS RTOG
PA 'KHRUL BA'I SNANG NGO TZAM LA LTOS NAS 'JOG

@038B DGOS BA'I BTAGS YOD DU MTSUNGS PAR GSUNGS PA'I PHYIR, DER
THAL, DE'I RGYU MTSAN, DE DAG BTAGS YOD YIN NA BTAGS YOD NI BLO
'KHRUL PA'I DBANG GIS 'JOG NUS PAS SPYI GSAL DANG RTEN BRTEN PA
SOGS 'DREN RUNG GI TSUL DU

SNANG YANG DON LA 'DRES MI DGOS KYANG RDZAS YOD LA DE LTAR MA
YIN PA'I PHYIR, RIGS GTER DAR tIKA LAS, SHING MA YIN PA LAS LOG
BAR SNANG BA DNGOS PO YIN NI DER SNANG GI BLO MA 'KHRUL BAR
'GYUR LA, DE LTA NA RTOG MED MA 'PHUL BA'I

GZUNG DOR CHA DANG CHA CAN GYIS DBEN PAR SNANG GI CHA CAN MI
SNANG BAS SHA PA LA RJES SU 'GRO BA'I CHA SHUG PA LA'ANG RJES SU
'GRO BAR KHAS LEN DGOS PAS, ZHES DANG, RNAM 'GREL tIKA CHEN LAS,
SNANG BA DE NI DAM BA'I DON DU MED DE, DON

DAM PAR YOD NA DE 'DZIN GYI SPYI BLO DE SNANG YUL LAM 'KHRUL BAR
'GYUR LA, DE LTA NA SHING GI SPYI BLO DE LA SHING GSAL RNAMS
RANG BZHIN 'DRES PAR SNANG BAS SHING GSAL RNAMS RANG BZHIN 'DRES
DGOS NA'ANG, ZHES DANG, SHING GI SPYI 'DZIN

SHES PA LA SHING DU SNANG BA DE DNGOS POR GRUB NA DER SNANG GI
RTOG PA DE SNANG YUL LAM 'KHRUL BAR 'GYUR LA, DE LTAR NA SNANG
BA DE NYID SHING DU THAL, DE LA SHING DU SNANG BA GANG ZHIG ,DE
SNANG YUL LA MA 'KHRUL PA'I PHYIR, CES SOGS GSUNGS

BA'I PHYIR, DES NA 'DIS GSAL BA RNAMS PHAN TSUN 'DRES PA'AM SPYI
RDZAS GZHAN YOD PA'I NYES PA BRJOD TSUL DANG KUN GZHI'I BAG
CHAGS PHAN TSUN 'CHOL BA'AM KUN GZHI RDZAS GZHAN YOD PA'I 'GAL
BA BRJOD TSUL SHIN TU MTSUNGS PA'I

@039A *, ,PHYIR TE, DKA' 'GREL LAS, DES NA JI SRID GSAL BA RNAMS
LAS MA GTOGS PA'I SPYI RJES SU GRUB PAR 'DOD PA DE SRID DU RDZAS
GCIG DANG THA DAD BRTAG PA'I SKYON SPONG MI NUS SO, ,ZHES GSUNGS
BA'I

PHYIR; DKA' GNAD RDZEN PAR BSHAD YOD DO, ,YANG BSHAD SBYAR GYI
DON DU BYAS NAS SA BZANG GIS LDOG PA DE NYID DU BRJOD DU MED
CING RDZAS GZHAN DU BRJOD DU MED PA ZHES BYA'O, ,ZHES GSUNGS PA
MI 'THAD DE, DE LTAR NA DON GSANG DU'ANG

BYE MDO GNYIS KA'I 'DOD TSUL RE BKOD YOD PAS DON GSANG MKHAN POS
DE GNYIS KA BZHED PAR 'GYUR BA'I PHYIR DANG, DKA' 'GREL LAS,
RDZAS GCIG LDOG PA THA DAD DU 'DOD PA NI GZHUNG LUGS GZHAN GYI
CHOS SKAD 'CHUG PAS

RANG SKAD MA THON PA YIN NO, ,ZHES GSUNGS PA'I PHYIR, BYAS PA LA
KHO NA RE, KUN GZHI DANG DE'I STENG GI BAG CHAGS GNYIS RDZAS
GCIG LDOG PA THA DAD MA YIN PAR THAL, DKA' 'GREL GYI'ANG DE'I
PHYIR NA MA KHYAB STE, SKABS 'DI'I RDZAS

GCIG THA DAD GANG YANG MIN ZHES PA'I DON DE LA MI BYED CES PA
YIN PA'I PHYIR, 'DOD MI NUS TE, 'DUS BYAS GANG ZHIG ,NGO BO GCIG
LA LDOG PA THA DAD YIN PA'I PHYIR, YANG KHO NA RE, DE GNYIS CHOS
CAN, RDZAS GCIG MA YIN PAR

THAL, RDZAS GCIG DANG THA DAD GANG YANG MA YIN PA'I PHYIR, DER
THAL, RDZAS YOD MA YIN PA'I PHYIR, KHYAB STE, GCIG DANG THA DAD
GANG RUNG YIN NA YOD PAS KHYAB PA GANG ZHIG ,SPYI'I KHYAB PA
GRUB NA BYE BRAG GI KHYAB BA'ANG 'GRUB DGOS PA'I

@039B PHYIR ZER NA MI 'THAD PAR THAL, RDZAS YOD CES PA'I RDZAS
DANG RDZAS GCIG THA DAD CES PA'I RDZAS MI 'DRA BA'I PHYIR, DER
THAL, SNGA MA RANG RGYA 'DZIN THUB PA'I RDZAS LA BYED PHYI MA
DON BYED NUS PA'I RDZAS LA BYED PA'I PHYIR, DANG PO GRUB STE,
BSDUB

LAS; DE LAS GZHAN PA DAG LA MI LTOS SHING DE LAS GZHAN PA DAG LA
MI BRTEN PAR RANG GI MTSAN NYID 'DOGS PAR BYED PA DE NI MDOR NA
RDZAS SU YOD PA YIN PAR BLTA BAR BYA'O, ,ZHES GSUNGS PA'I PHYIR,
GNYIS PA GRUB STE, SPYIR

RDZAS KYI SGRA 'JUG TSUL LA RTOG GE 'BAR BA LAS, RDZAS KYI MTSAN
NYID SPYI NI BYA BA DANG, LDAN PA DANG, 'DU BA'I RGYUR GYUR BA
ZHES SOGS GSUNGS PA LTA BU DU MA YOD KYANG 'DIR RGYU 'BRAS KYI
KHYED BAR LA BYED BA'I PHYIR, DER THAL, GZUGS

DANG GZUGS 'DZIN TSAD MA GNYIS BAG CHAGS GCIG GIS BSKYED BAS
RDZAS GCIG BAR BSHAD BA'I PHYIR, GZHAN YANG KHYOD LTAR NA DE
GNYIS RDZAS GCIG MA YIN PAR THAL, DE GNYIS BTAGS YOD YIN BA'I
PHYIR TE, LDAN MIN 'DU

BYED YIN PA'I PHYIR, 'DOD NA, LHAN CIG DMIGS NGES YIN NA RDZAS
GCIG MA YIN PAS KHYAB PAR THAL, SNGON PO DANG SNGO 'DZIN MIG
SHES GNYIS KYANG RDZAS GCIG MA YIN PA'I PHYIR, RTAGS KHAS, 'DOD
NA, RNAM NGES LAS, LHAN CIG

DMIGS PA NGES PA'I PHYIR, ,SNGO DANG DE BLO GZHAN MA YIN, ,ZHES
PA DE SNGO DANG DE BLO GCIG MA YIN ZHES BZLOG RIGS PAR THAL LO,
,RTAGS 'DI'I BSGRUB BYA LA DE GNYIS RDZAS GCIG PA 'GOD PAR RNAM
'GREL t'IKA CHEN DANG LCONG SKYA

@040A *, ,RIN PO CHE'I GRUB MTHAR GSUNGS LA, YIG CHA'I SKABS
LNGA PAR DE NGOS ZIN DE LTAR BKOD NA RJES KHYAB MI 'GRUB PAS MI
RUNG BAR GSUNGS KYANG RTAGS DE LA BRTEN NAS RDZAS GCIG TU RTOGS
DGOS PAR

DGONGS PA MTHUN NO, ,KUN GZHI DANG BAG CHAGS GCIG THA DAD KYI
DPYAD TSUL 'DIR DON GSANG LAS, BAG CHAGS MA SGRIB LUNG MA BSTAN
DU THAL BA 'PHANGS PA THEG BSDUS DANG 'GAL ZHES RJE BTZUN RED
MDA' BAS BKAG PA SHIN TU LEGS

LA DE SOGS MKHAS PA'I BZHED TSUL DPYAD DGOS MANG YANG TSIG TSOGS
CHES DOGS MA SPROS, KHA CIG NA RE, KUN GZHI'I RNAM SHES SA BON
THAMS CAD PA MA YIN PAR THAL, DE LA MI GNAS PA'I PHYI'I SA BON
YOD PA'I PHYIR NA MA KHYAB STE,

PHYI'I SA BON DE'ANG KUN GZHI'I STENG GI SA BON LA BRTEN NAS
'BYUNG DGOS PA'I PHYIR, BYAS PA LA KHO NA RE, PHYI SNOD KYI 'JIG
RTEN 'BYUNG 'JIG KUN GZHI LA MI LTOS PAR THAL, GANG ZAG SHI
'PHOS KYANG DE'I LAS DBANG GIS GRUB PA'I SNOD MI

'JIG PA'I PHYIR, DER THAL, MI GCIG SHI BA NA DE'I LAS DBANG GIS
GRUB PA'I KHANG PA LTA BU 'JIG MI DGOS PA MNGON SUM GYIS GRUB
PA'I PHYIR ZER NA, GONG DU MA KHYAB STE, SNOD 'GRUB BYED GYI BAG
CHAGS LA TSOR MED DANG THUN MONG BA'I BAG

CHAGS ZHES BSHAD PA'I RGYU MTSAN GANG ZAG DU MA'I SPYI MTHUN GYI
LAS KYIS 'GRUB DGOS PAS GANG ZAG RE RE SHI 'PHOS PA NA DE'I
LONGS SPYAD BYA'I CHA 'GAGS KYANG RTZA BA'I SNOD SPYI LDOG DE
'GAG MI DGOS PA'I PHYIR, DER THAL, BSAM

@040B GTAN BZHI BA'I SNOD LTA BU RANG RANG GI THUN MONG MA YIN
PA'I LAS LAS GRUB PAS, MDZOD LAS, SEMS CAN BCAS TE 'BYUNG 'JIG
PHYIR, ,CES GSUNGS PA LTAR MNYAM DU 'GAG PA'ANG YOD LA GZHAN
RNAMS SPYI MTHUN GYI LAS CAN

MTHA' DAG GI LAS KYI NUS PA RDZOGS PA NA SNOD KYANG 'GAG STE
BSKAL PA 'JIG PA'I PHYIR, DER THAL, DPER NA MAR ME BRGYA MNYAM
DU SBYAR BA'I TSE 'OD SO SOR BSTAN DU MED KYANG RIM GYIS 'GAG
PA'I MTHAR GSAL CHA GTAN MED DU 'GRO BA

BZHIN YIN PA'I PHYIR, DER THAL, LHAS SBYIN GYI KUN GZHI'I STENG
NA YANG 'DZAM GLING GI SNOD 'GRUB BYED KYI BAG CHAGS SHIG MED NA
DES DER LONGS SPYOD MI NUS PA'I PHYIR, LAM RIM LAS, 'BRAS BU LA
LONGS SPYOD PA RNAMS

KYIS DE'I RGYU THAMS CAD BSAGS MI DGOS KYANG CHA GCIG BSAGS DGOS
PA YIN NO, ,ZHES GSUNGS PA'I PHYIR, YANG KHO NA RE, PHYI'I SA
BON BSHAD PA'I RGYU MTSAN YOD DE, PHYI'I SA BON GANG BTAB MA
'CHOL BAR SKYE BA DPER BYAS NAS

NANG GI SA BON YANG DE LTAR 'BYUNG BA RTOGS PA'I CHED YIN PA'I
PHYIR ZER NA, RGYU MTSAN DE TZAM MA YIN PAR THAL, NANG GI SA BON
BSHAD PA'I ZLAS DRANGS TE BSHAD PA YIN LA PHYI'I SA BON 'GA'
ZHIG RIGS MTHUN MA BTAB PA LAS KYANG

SKYE BA YOD LA NANG GI SA BON LA DE 'DRA MI SRID PAS PHYI'I SA
BON LAS KYANG NANG GI SA BON GTZO CHE ZHING MI 'CHOL BAR BSHAD
PA YIN PA'I PHYIR, DER THAL, TIL DANG, AUTPA LA'I RTZA BA DANG,
DUR BA GSUM RANG RANG MA BTAB KYANG

@041A *, ,RIM BZHIN SOL BA DANG, BA LANG GI LCI BA DANG, LUG GI
BAL LAS SKYE BA YAD PAR BSHAD SBYAR LAS GSUNGS PA'I PHYIR, YANG
KHA CIG NA RE, SA BON LA NANG GI SA BON GCIG MED PAR THAL, SA LU

'GRUB BYED KYI SA BON LA NANG GI SA BON GCIG MED PA'I PHYIR, DER
THAL, SA LU'I SA BON LA NANG GI SA BON GCIG MED PA'I PHYIR NA MA
KHYAB STE, 'JIG RTEN GYI THA SNYAD GTZO CHE BA'I PHYIR, YANG KHO
NA RE, MYU GU SA BON LAS SKYES PAR RTOGS PA LA

KUN GZHI RTOGS DGOS PAR THAL, DE SKYED BYED KYI SA BON LA KUN
GZHI'I STENG GI SA BON ZHIG YOD PA'I PHYIR NA'ANG MA KHYAB STE,
MYU GU SKYE BAR RTOGS NA DE'I RGYUR GYUR PA'I LAS NYON THAMS CAD
RTOGS MI DGOS PA'I PHYIR, BYAS PA LA 'O NA KUN

GZHI'I STENG GI SA BON LAS SKYE BAR RTOGS NA KUN GZHI RTOGS DGOS
PAR THAL, DAM BCA' 'THAD PA'I PHYIR, 'DOD NA, BCU GCIG PA SKYE
BA'I RTEN 'BREL DE KUN GZHI'I STENG GI 'BEN BYED LAS KYI BAG
CHAGS LAS BYUNG BAR RTOGS NA KUN GZHI

RTOGS DGOS PAR THAL, 'DOD PA'I PHYIR, 'DOD NA, DE BCU PA SRID
PA'I RTEN 'BREL LAS BYUNG BAR RTOGS NA KUN GZHI RTOGS PAS KHYAB
PAR THAL, BCU PA SRID PA'I RTEN 'BREL DE KUN GZHI'I STENG GI BAG
CHAGS YIN PA'I PHYIR NA MA KHYAB,

RTAGS GRUB STE, RTEN 'BREL MDO 'GREL LAS, BAG CHAGS KYI GNAS
SKABS LA SRID PA'I MING THOB PA YIN NO, ,ZHES GSUNGS PA'I PHYIR,
MA KHYAB MTSAMS LA 'DOD MI NUS TE, DE RTOGS PA'I THEG DMAN RIGS
NGES KYANG YOD THEG

@041B DMAN GYI GRUB MTHA' SMRA BA'ANG YOD PA GANG ZHIG ,KUN GZHI
RTOGS PA'I DE DAG MED PA'I PHYIR, RTAGS ZUR DANG PO GRUB STE,
THEG DMAN 'PHAGS PA YIN NA YAN LAG BCU GNYIS MANG NA SUM DU
RTOGS PAS KHYAB PA'I PHYIR, DER THAL, RNAL 'BYOR

PA'I SA LAS, RGYUN DU ZHUGS PAS YAN LAG DU ZHIG SPANGS ZHE NA,
THAMS CAD KYI PHYOGS GCIG STE, ZHES GSUNGS PA'I PHYIR, KHYAB
STE, DES NGAN 'GRO'I YAN LAG BCU GNYIS SPANGS PA'I PHYIR DANG,
YAN LAG BCU GNYIS MA RTOGS

PAR YAN LAG BCU GNYIS KYIS BSDUS PA'I 'KHOR BA SPONG TSUL MED
PA'I PHYIR, RTAGS ZUR GNYIS PA GRUB STE, BYE BRAG SMRA BAR GYUR
PA'I BYANG SEMS YOD PA'I PHYIR, KHYAB STE, DES YAN LAG BCU GNYIS
LUGS 'BYUNG LDOG GNYIS KAR RTOGS

PA'I PHYIR, DER THAL, DES SDUG KUN GNYIS RTOGS PA'I PHYIR TE,
'KHOR BA LAS NGES PAR 'BYUNG 'DOD DANG THAR PA THOB 'DOD KYI BLO
BCOS MIN SKYES PA'I PHYIR, KHYAB STE, SA'I DNGOS GZHI LAS, BDEN
BA'I TSUL BSTAN PA'I DBANG DU BYAS TE

'DI LTAR SKYE BA DANG RGA SHI NI SDUG BSNGAL GYI BDEN BAS RAB TU
PHYIR RO, ,ZHES DANG, RJE'I GSUNG MGUR LAS, SDUG BDEN NYES DMIGS
BSAM LA MA 'BAD NA, ,THAR PA DON GNYER JI BZHIN MI SKYE ZHING,
,ZHES SOGS GSUNGS PA'I PHYIR, RTAGS

ZUR GSUM PA GRUB STE, DGONGS 'GREL LAS, LEN PA'I RNAM PAR SHES
PA ZAB CING PRA, ,ZHES GSUNGS PA'I PHYIR, KHYAB STE, ZAB PA 'JIG
RTEN RANG DGA' BSAM RTOGS PA DANG PHRA BA NYAN RANG GIS RTOGS MI
NUS PA LA BYED PA'I PHYIR, BSHAD

@042A *, ,SBYAR LAS, PHRA BA NI NYAN THOS RNAMS KYIS KYANG SHES
PAR DKA' BA'I PHYIR RO, ,DE'I PHYIR DE DAG SHES BYA PHRA BA
THAMS CAD SHES PA'I SKABS MA YIN PAS NYAN THOS RNAMS LA MA BSHAD
DO, ,ZHES GSUNGS

PA'I PHYIR, GZHAN YANG DE LTAR YIN PAR THAL, KUN GZHI MA RTOGS
PAR THAR PA THOB NUS PA GANG ZHIG, THAMS CAD MKHYEN PA THOB MI
NUS PA'I PHYIR, DANG PO GRUB STE THEG BSDUS LAS, DE DAG NI BSTAN
PA MED PAR YANG SHES PAR RAB TU GRUB

PAS; ZHES DANG, BSHAD SBYAR LAS, DE BSTAN PA MED PAR YANG ZHES
BYA BA LA SOGS PA NI NYAN THOS RNAMS LA KUN GZHI'I RNAM PAR SHES
PA MA BSTAN KYANG, ZHES PA NAS NYON MONGS RNAMS SPONG STE, ZHES
GSUNGS PA'I PHYIR, GNYIS PA

GRUB STE, THEG BSDUS LAS, DE SHES PA MED BAR THAMS CAD MKHYEN
PA'I YE SHES THOB PAR SLA BA MA YIN NO, ,ZHES GSUNGS PA'I PHYIR,
DE LA KHO NA RE, RIGS NGES RGYUN ZHUGS CHOS CAN, KHYOD KYIS GSUM
PA RNAM SHES KYI RTEN 'BREL RTOGS

PAR THAL, YAN LAG BCU GNYIS RTOGS PA'I PHYIR, 'DOD NA, KUN GZHI
RTOGS PAR THAL, DE KUN GZHI YIN PA'I PHYIR NA MA KHYAB, KHYOD
KYIS PHYI ROL DON DU MA GRUB PA'I BUM PA RTOGS PAR THAL, BUM PA
RTOGS PA GANG ZHIG ,BUM PA DE YIN PA'I

PHYIR, KHYAB PA 'GRIG BYAS PA LA, DE MI MTSUNGS PAR THAL, BUM PA
DE PHYI ROL DON DU MA GRUB PA'I BUM PA YIN KYANG RTOGS TSE DE'I
KHYAD PAR DU BYED MI DGOS PAR BUM PA SPYI TZAM RTOGS PAR BZHAG
CHOG PA'I PHYIR ZER NA, GSUM PA RNAM

@042B SHES DE KUN GZHI YIN KYANG RTOGS PA'I TSE SNOD BCUD KUN
GYI GZHI YIN TSUL GYI KHYAD PAR DU BYED MI DGOS PAR RNAM SHES
SPYI TZAM RTOGS PAR BZHAG CHOG PA'I PHYIR BYA BA'I LAN BYA ROG
GIS MA ZOS SO, ,YANG KHA CIG NA RE, NYAN THOS SDE PA LA KUN

GZHI LUNG GIS BSGRUB PA MI 'THAD PAR THAL, THEG DMAN LA GRAGS
PA'I LUNG GIS KUN GZHI DNGOS SU BSTAN PA MED PA'I PHYIR, DER
THAL, THEG DMAN GYI LUNG LA KUN GZHI DNGOS SU STON PA MED PA'I
PHYIR NA MA KHYAB STE, DE LA GRAGS ZHES

SMOS PA'I RGYU MTSAN YOD PA'I PHYIR, DER THAL, LUNG GCIG LAS
'PHROS PA'I NANG GI SKYE DGU KUN GZHI LA DGA' BA ZHES SOGS KYI
LUNG 'DI THEG DMAN GYI LUNG MA YIN PA'I PHYIR, MA GRUB NA DE
CHOS CAN, RANG GI CHED DU BYA BA'I GDUL BYA NYAN THOS

SDE PA'I RIGS CAN LA GDAMS PA'I MDO YIN PAR THAL, THEG DMAN GYI
MDO YIN PA'I PHYIR, 'DOD MI NUS TE, DE'I CHED DU BYA BA'I GDUL
BYA NYAN THOS SDE BA MED PA'I PHYIR, DER THAL, KUN GZHI DNGOS SU
STON YUL GYI NYAN THOS SDE PA MED

PA'I PHYIR, DER THAL, CHOS KYI BDAG MED PHRA MO DNGOS SU STON
YUL GYI NYAN THOS SDE PA MED PA'I PHYIR, MA KHYAB NA, CHOS KYI
BDAG MED PHRA MO DNGOS SU STON YUL GYI DE MED PAR THAL, MA KHYAB
PA DE'I PHYIR, 'DOD MI NUS TE, KHYOD LTAR NA SRID

PA 'PHO BA'I MDO LAS, MING NI GANG DANG GANG GIS SU, ,ZHES SOGS
KYI TSIGS BCAD 'DI'I CHED DU BYA BA'I GDUL BYA DE STONG NYID
DNGOS SU STON YUL GYI DE YIN PA'I PHYIR, DER THAL, DE STONG NYID
DNGOS SU STON PA'I THEG DMAN GYI LUNG

@043A *, ,YIN PA'I PHYIR, DER THAL, DE DNGOS SU STON BYED KYI
THEG DMAN GYI MDO'I NANG GI TSIG YIN PA'I PHYIR DANG, THEG DMAN
RANG LA GRAGS PA'I LUNG YIN BA'I PHYIR, KHYAB PA KHAS, 'DOD MI
NUS TE, THEG DMAN GYI

LUNG LAS CHOS KYI BDAG MED DNGOS SU BSTAN PAR THAL 'GYUR BA MA
GTOGS PAS KHAS MI LEN PA'I PHYIR, 'JUG 'GREL LAS, GANG ZHIG GAL
TE NYAN THOS KYI THEG PA LAS KYANG CHOS LA BDAG MED PA BSTAN NA
DE'I TSE THEG PA CHEN PO BSTAN PA DON MED

BAR 'GYUR RO SNYAM DU SEMS BA DE'I LUGS DE'ANG 'DI LTAR RIGS PA
DANG LUNG DANG 'GAL BAR RTOGS SO, ,ZHES GSUNGS PA'I PHYIR, KHYAB
STE, DES DNGOS SU DGAG YUL LEGS LDAN YIN KYANG DE LTAR 'DOD PA
LA SEMS TZAM PA DANG RANG RGYUD

MA MTSUNGS PA'I PHYIR, STONG THUN LAS, SEMS TZAM PA DANG DBU MA
RANG RGYUD PA GNYIS KA'ANG THEG DMAN GYI SDE SNOD LAS CHOS KYI
BDAG MED CUNG ZAD KYANG MA BSTAN PAR 'DOD PA LA KHYAD PAR MED
CING, ZHES GSUNGS PA'I PHYIR, YANG KHA

CIG, THEG CHEN GYI LUNG GIS KUN GZHI BSGRUB YUL GYI NYAN THOS
SDE BA RIGS PA'I RJES 'BRANG YOD KYANG LUNG GI RJES 'BRANG MED
DE, DES THEG CHEN BKAR KHAS MI LEN PA'I PHYIR ZER, DE LA SKYON
'PHEN PA KHA CIG NA RE, LUNG GIS BSGRUB

YUL GYI DE YOD PAR THAL, LUNG LAS GSUNGS PA'I RIGS PA'I BSGRUB
PA YOD PA'I PHYIR DANG, KUN GZHI SGRUB BYED KYI RTAGS SBYOR LA
LUNG GI TSIG YOD PA'I PHYIR NA MA KHYAB, KHYOD RANG LA BSGRUB
BYA DE BSGRUB NA DPYAD GSUM GYIS DAG PA'I LUNG

@043B GIS BSGRUB PAS KHYAB PAR THAL, DE 'DRA'I LUNG LAS GSUNGS
PA'I RTAGS SBYOR GYIS BSGRUB PAS KHYAB PA'I PHYIR, 'DOD NA,
BSGRUB BYA YIN NA SHIN LKOG YIN PAS KHYAB PAR THAL LO, ,YANG KHO
NA RE, KUN GZHI'I SGRUB BYED DU DRANG BA'I THEG DMAN LA

GRAGS PA'I LUNG DE CHOS CAN, PHYI DON 'GOG BYED YIN PAR THAL,
KUN GZHI SGRUB BYED YIN PA'I PHYIR, 'DOD NA, NYAN THOS SDE PA
'GOG BYED YIN PAR THAL, 'DOD PA'I PHYIR, 'DOD MI NUS TE, DE DAG
GIS LUNG DE RANG GZHUNG DU KHAS LEN PA'I

PHYIR NA MA KHYAB STE, NGES DON LA KUN GZHI BSTAN PA YIN KYANG
DE DAG KUN GZHI STON BYED DU MI 'DOD PA'I PHYIR, DER THAL, KUN
GZHI LA DGA' BA ZHES PA'I KUN GZHI DE DBYIG BSHES KYIS NYER LEN
GYI PHUNG PO LA BSHAD, BTZUN PA MI'U THUNG GIS

TSOR BA BDE BA LA BSHAD, DBYANGS SGROGS KYIS 'JIG LTA LA BSHAD
PA'I PHYIR, RTZA BAR, DE LTAR GSUNGS PA'I KUN GZHI LA, ,DBYIG
BSHES MI'U THUNG DBYANGS SGROGS GSUM, ,RIM BZHIN PHUNG PO TSOR
BA DANG, ,'JIG LTA GSUM LE DGONGS

ZHES ZER, ,CES GSUNGS PA'I PHYIR, BYAS PA LA KHO NA RE, SLOB
DPON DE GSUM GYI BZHED TSUL DE'ANG KHAS LEN RUNG BAR THAL, TSUL
YDE MI RUNG MED MOD KYI, ,ZHES GSUNGS BA'I PHYIR NA MA KHYAB,
'DOD MI NUS TE, THEG BSDUS LAS, DE GSUM

LA'ANG RIM PA BZHIN SDUG BSNGAL GYIS GZIR NAS 'CHI BA DON DU
GNYER BA'I GANG ZAG DANG, BSAM GTAN BZHI PA YAN CHAD DANG BDAG
'DZIN LA SKYON DU LTA BA'I SO SKYES RNAMS DE DAG LA DGA' BA MI
'THAD BA'I SKYON BRJOD PA'I PHYIR, YANG KHA CIG ,@044A *, ,KUN GZHI MED NA LUS LEN
PA PO MED MI DGOS PAR THAL,
NYID MTSAMS SBYAR MA THAG PA'I RGYUD LA RNAM SMIN DU GYUR PA'I
NYON MONGS CAN GYI SEMS GCIG YOD PA'I PHYIR, MDZOD LAS, SBYOR?

BA'I SRID BA NYON MONGS CAN, ,ZHES GSUNGS PA'I PHYIR NA MA KHYAB
STE, CHAGS SDANG GANG RUNG GIS NYE RGYU BYED PA'I CHA NAS NYON
MONGS SU BTAGS PA YIN ZHING GRUB MTHA' GZHAN GYI SKABS YIN PA'I
PHYIR, KHO NA RE, NYID MTSAMS SBYANG MA?

THAG PA'I BYANG SEMS KYI RGYUD LA SEMS BSKYED MED PAR THAL, DAM
BCA' 'THAD PA'I PHYIR ZER NA, DE YOD PAR KHAS LEN GRAGS CHE'ANG
'DI'I GZHUNG GONG 'OG GI BSHAD TSUL GZHIR BZHAG NA MED PAR MNGON
NO, ,'O NA DE CHOS CAN, BYANG

SEMS MA YIN PAR THAL, SEMS BSKYED RGYUD LA MI LDAN PA'I GANG ZAG
YIN PA'I PHYIR ZER NA, MA GRUB STE, DO'I SA BON DANG LDAN PAS DE
LDAN PAR BZHAG CHOG PA'I PHYIR, BYAS PA LA, DE RNAM MKHYEN DANG
LDAN PAR THAL, DE'I SA BON

DANG LDAN PA'I PHYIR NA MI MTSUNGS TE, 'DI THOB 'GYUR GYI NUS PA
TZAM YIN LA, GCIG SHOS SNGAR MNGON GYUR DU THOB PA DE'I SA BON
YIN PA'I PHYIR, 'DI'ANG KHYAB MTHA' GZUNG BA MIN TE, SDOM PA
MNGON GYUR THOB NAS BTANG BA'I RJES

SU'ANG DE'I SA BON YOD PA'I PHYIR, RIGS PA GNYIS PA'I SKABS SU,
SA BZANG NA RE, GZUGS MTHONG 'DOD NAS, CHOS SHES PAR 'DOD PA'I
BAR GYI YID BYED DRUG CIG CAR SKYE BAR BSHAD PA MI 'THAD PAR
THAL, DE'I TSE GZUGS

@044B MTHONG 'DOD LTA BU'I YID BYED KHYAD PAR BA ZHIG KYANG MED
PA'I PHYIR, DER THAL, DE 'DRA YOD NA DES DBANG SHES GZHAN RNAMS
SKYE BA LA GEGS BYED CING, 'DIR CHA MNYAM PA'I DON YID BYED NYE
RING MED PAR GANG YIN KYANG SKYE RUNG GI TSUL DU YOD PA

LA BYED PA'I PHYIR, DER THAL, SUM CU PA'I 'GREL PA LAS, DMIGS
PA'I RKYEN DANG PHRAD NA DE MA THAG PA'I RKYEN GCIG PU DE LAS
KYANG RNAM PAR SHES PA GNYIS SAM MANG PO 'BYUNG STE, ZHES RKYEN
GNYIS LAS YID BYED MA GSUNGS SHING, DKA'

'BREL LAS KYANG, MTHONG 'DOD NYAN 'DOD KYI RTOG PA GNYIS CIG CAR
SKYE MI SRID PAS, ZHES GSUNGS PA'I PHYIR, KHO NA RE, SKABS 'DIR
DBANG SHES KYI YUL LA DE'I DMIGS RKYEN DU BSHAD PA MI 'THAD PAR
THAL, DE DE DANG BDAG NYID

GCIG YIN PA'I PHYIR NA MA KHYAB STE, DE'I DMIGS RKYEN DNGOS MIN
KYANG YOD MED RJES SU 'GRO LDOG MI 'KHRUL PA'I CHA NAS SNANG
BA'I DMIGS RKYEN NAM DMIGS RKYEN BTAGS PA BAR BZHAG PA'I PHYIR
TE, DMIGS PA RTAG LAS, GCIG

CHA'ANG MI 'KHRUL PHYIR NA RKYEN, ,ZHES GSUNGS PA'I PHYIR, YANG
KHO NA RE, SNGO 'DZIN MIG SHES YUL GYI SNGON PO DE MIG SHES DE
DANG BDAG NYID GCIG MA YIN PAR THAL, DE'I S'A ROL NAS GRUB PA'I
PHYIR, DER THAL, DE'I THUN MONG MA

YIN PA'I BDAG RKYEN DU GYUR BA'I MIG DBANG DES MTHONG DGOS PA'I
PHYIR ZER NA, 'DI LA MDO SEMS SU'I LUGS BYAS KYANG ZHIB CHA ZHIG
DGOS PAR SNANG, GSAL BA MI RUNG BA'I DON YANG, KHA CIG, RNAM
SHES DU MA CIG CAR SKYE BA MED

@045A *, ,NA DBANG MNGON 'DAS MA THAG YUL DE GSAL BA SNANG BA'I
YID SHES DANG SLAR DE MI GSAL BAR SNANG BA'I NGES SHES SKYE BA
'GAL ZER, KHA CIG ,YUL DA LTA BA GSAL BAR SNANG BA'I YID SHES
DANG 'DAS PA

'ONG SOGS MI GSAL BAR SNANG BA'I YID SHES GNYIS MI 'THAD PAR
THAL BA 'PHEN ZER, DANG PO MI 'THAD PAR THAL, RNAM SHES DU MA
CIG CAR MI SKYE PAR 'DOD PA LA RIM CAN DU MI SKYE PAR THAL BA
'PHEN PA'I BZHAD GAD YIN PA'I PHYIR, GNYIS

PA'ANG MI 'THAD PAR THAL, DE 'DRA'I YID SHES GNYIS CIG CAR MNGON
GYUR DU MA SKYE BAR RANG YANG 'DOD DGOS LA, RIM CAN DU MI SKYE
BAR THAL BA TZAM 'PHANGS NA 'BREL MED PA SNGA MA DANG 'DRA BA'I
PHYIR, DER THAL, SNGON PO MTHONG BA'I DBANG

SHES MNGON DU BYUNG BZHIN PA'I DUS SU DE'I YUL GYI SNGON PO DE
YID LA'ANG GSAL BAR SNANG DGOS PAS DE RTOGS KYI YID MNGON ZHIG
'BYUNG LA, DBANG MNGON 'DAS TSE YUL SNGON PA DE'ANG 'DAS ZIN PAS
PHAL PAS MNGON SUM GYI YUL DU MI

'GYUR PAR DRAN SHES RTOG BCAS KYIS GZHAL DGOS PA'I PHYIR, BSDU
BA LAS, 'DAS PA'I YUL MYONG BA RJES SU DRAN PA DE'I TSE YID KYI
RNAM PAR SHES PA RGYU BA NI GSAL BA MA YIN LA, DA LTAR GYI YUL
LA RGYU BA'I YID NI DE LTAR MI GSAL

BA MA YIN TE, ZHES GSUNGS PA'I PHYIR, KHYAB STE, 'DI'I YUL DA
LTA BA ZHES PA SPYIR DA LTA BA TZAM LA MI BYED PAR DBANG SHES DE
LA LTOS NAS DES MYONG BZHIN PA DER 'JOG DGOS PA'I PHYIR, DKA'
'GREL LAS, GAL TE DBANG SHES DANG DUS

@045B MI MNYAM YANG DA LTAR BA'I YUL CAN YID NI GSAL 'DAS PA LTA
BU MI GSAL BA YIN NO, ,ZHES ZER NA MI RUNG STE ZHES DANG, RED
MDA' BA'I KUN BTUS t'IKKA LAS, SEMS GNYIS CIG CAR MI 'BYUNG NA
DBANG PO'I SHES PA DANG LHAN CIG 'BYUNG BA'I

YID KYI SHES PA MI SRID PAS DER PHYIR YUL GSAL BAR 'DZIN PA'I
YID KYI RNAM SHES MA RUNG BA YIN NO, ,ZHES GSUNGS PA'I PHYIR,
BYAS PA LA KHO NA RE, YID MNGON DE LTAR SKYE BA MI 'THAD PAR
THAL, MDZOD LAS, DRUG PO 'DAS MA THAG PA

YI, ,RNAM SHES GANG YIN DE YID DO, ,ZHES DANG, BLO RIG GI MTHA'
DPYOD LAS, YID MNGON YIN NA DBANG MNGON GYI RJES SU BYUNG BAS
KHYAB STE, RTOG GE'I SKAD LAS DBANG MNGON 'DAS MA THAG TU YID
MNGON SKYE'O, ,ZHES SOGS

GSUNGS PA'I PHYIR NA MA KHYAB STE, RNAM 'GREL RANG LUGS DE LTAR
YIN KYANG LUNG GI RJES 'BRANG RNAMS DE LTAR 'DOD MI DGOS PA'I
PHYIR, DER MA ZAD RNAM 'GREL GYI RJES 'BRANG RGYAN MKHAN POS
KYANG, GOMS LAS MDUN NA GNAS PA LA, ,

'DI'O ZHES NI SHES PA GANG, ,MNGON SUM BYED PHYIR DE LA NI, ,YID
KYI MNGON SUM YIN PAR 'DOD, ,CES PA LTA BU YOD PAS SLOB DPON SO
SO'I BZHED TSUL MA 'DRES PA DGOS SO, ,SNGA MA'I SGRUB TSUL
DE'ANG CUNG ZAD GSAL BAR BSHAD NA

'DI YIN TE MDUN GYI SKYES BU LAN 'DEBS PA PO CHOS CAN, KHYOD
KYIS BA LANG MNGON SUM DU RTOGS PAR THAL, DE MNGON SUM DU RTOGS
PA LA MNGON SHES DANG 'PHAGS LAM SOGS MI DGOS PA'I PHYIR, 'DOD
NA, DE CHOS CAN, KHYOD KYIS

@046A *, ,BA LANG MIG GIS MTHONG BZHIN PA'I DUS SU MNGON SUM DU
RTOGS PAR THAL, DE MNGON SUM DU RTOGS PA GANG ZHIG ,LKOG TU SONG
BA'I TSE DRAN PA'I BLO DE RTOG PA YIN PA'I PHYIR TE, DE'I TSE BA
LANG GI RNAM PA LTA

BUR SNANG BA DE DON SPYI'I SNANG BA YIN PA'I PHYIR, GONG DU 'DOD
NA, DE CHOS CAN, KHYOD KYI RGYAD LA DE MNGON SUM DU RTOGS PA'I
YID MNGON YOD PAR THAL, DE 'DRA'I MNGON SUM YOD LA, DPANG MNGON
MED, RNAL 'BYOR MNGON SUM

MED; RANG RIGS SDE LAS MA GSUNGS SHING YOD KYANG 'DZIN RNAM YAN
GAR BA YIN DGOS PA'I PHYIR, DANG PO GRUB STE, DE MIG SHES KYI
GZUNG BYA MA YIN PA'I PHYIR, ZHES PA YIN LA, DES MTSON TE RGYANG
RING PO'I ME CHU SOGS KYANG

MING GIS MTHONG BA'I TSE YID KYIS MNGON SUM DU RTOGS PAR MA
BZHAG NA DE DAG MNGON SUM DU RTOGS TSUL BZHAG DKA' BAR SNANG
ZHING, 'DI LA SPYI DON ROL MTSO LAS DE 'DRA'I YID MNGON MED PA
RNAM 'GREL DANG SGO BSTUN PA'I LUGS

SU BYAS TE MIG SNGON PO LA BLTA BZHIN PA'I DUS KYI SNGON PO DRAN
PA'I DRA NA SHES GSUNGS PA NI DE LAS KYANG MA 'BREL LO, ,YANG
KHA CIG, RIGS PA LNGA PA'I SKABS KYI RNAM RIG BZHI KA DRUG PA
YID SHES YIN ZER NA MI 'THAD PAR THAL, 'DI'I

SNOD KYI RNAM RIG CES PA YUL PHYOGS SPYI'I SNANG BA DANG, GNAS
KYI RNAM RIG CES PA RANG GI LUS RKANG PA 'DEGS 'JOG SOGS KYI
SNANG BA YIN PAS DE GNYIS GONG DU DON DANG SEMS CAN ZHES PA LTAR
KUN GZHI LA SBYOR DGOS SHING, NGA'O

@046B SNYAM PA'I RNAM RIG NYON YID DANG, YUL GYI RNAM RIG YUL
DRUG SO SOR SNANG BA'I 'JUG SHES LA BYED PA'I PHYIR, DKA' 'GREL
LAS SO, ,YANG KHA CIG NA RE, KUN GZHI MED NA LUS TSOR MI RUNG BA
MA YIN PAR THAL, KUN GZHI YOD KYANG LUS

TSOR BDE SDUG SOGS NGES MYONG BA MA YIN PA'I PHYIR NA MA KHYAB
STE, 'DIS SGRUB TSUL DE LTAR MA YIN PA'I PHYIR, DER THAL, YID
GZHAN LA GTAD PA'I TSE LUS LA PHAN GNOD BYAS PA'I TSOR BA BDE
SDUG SKYE BA KUN GZHI'I STOBS YIN PA'I PHYIR, DER

LUS TSOR BDE SDUG SKYE BA YID BYED LA MI LTOS KYANG NANG DU DE
SKYE BA'I RTEN ZHIG YOD DGOS PA'I PHYIR, RTAGS ZUR DANG PO GRUB
STE, MDZOD RANG 'GREL DANG GNAD SGRON GNYIS KA LAS, SEMS KYI BDE
BA DANG SDUG BSNGAL NI PHAL CHER RNAM PAR RTOG PA LAS

SKYE YI LUS KYI NI MA YIN NO, ,ZHES GSUNGS PA'I PHYIR, GNYIS PA
GRUB STE, NANG GI SEMS LA MI LTOS NA RO LA MTSON BSNUN PAS KYANG
LUS TSOR SKYE BAR THAL BA'I SKYON BYUNG BA'I PHYIR DANG, DE
BZHIN DU GNYID 'THUG LOG PA'I TSE YID BYED MED KYANG

LUS LA PHAN GNOD DANG DUNG SGRA SOGS KYIS GNYID BSLANGS TE DBANG
SHES SKYE BA'ANG GNYID LOG BZHIN PA'I DUS SU SKYE BA'I RTEN GYI
RNAM SHES GCIG YOD PA'I RGYU MTSAN GYIS YIN PA'I PHYIR, KHO NA
RE, SKYON MED DE, DE'I TSE RNAM SHES MED KYANG SGRA

THOS PA SOGS KYI SA BON YOD PA'I PHYIR ZHE NA, DES SKYON SPONG
MI NUS PAR THAL, DE 'DRA'I SA BON DE'ANG RNAM SHES GCIG LA BRTEN
DGOS PAS KUN GZHI LAS MA 'DAS SHING SNGA MAS SGRUB TSUL YANG SA
BON DE'I STENG NAS BSHAD PA YIN PA'I PHYIR,

@047A *, ,YANG KHO NA RE, GNYID LOG PA'I TSE DRUG PA YID SHES
MED PAR THAL, SEMS MED SNYOMS 'JUG GNYIS DANG GNYID DANG BRGYAL
BA SOGS KYI TSE DE MED PAS KUN GZHI MED NA DE DAG MI RUNG BAR
THAL BA 'KHEN

TSUL YOD PA'I PHYIR DANG, SUM CU PA LAS, YID KYI RNAM SHES
'BYUNG BA NI, ,RTAG TU'O 'DU SHES MED PA DANG, ,SNYOMS PAR 'DZUG
PA RNAM GNYIS DANG, ,SEMS MED GNYID DANG BRGYAL MA GTOGS, ,ZHES
GSUNGS PA'I PHYIR NA MA KHYAB,

'DOD MI NUS TE, GNYID LOG PA'I TSE DRUG PA YID SHES YOD PA'I
PHYIR, DER THAL, DE'I TSE GNYID DANG MTSUNGS LDAN GYI SEMS YOD
PA'I PHYIR, DER THAL, DE'I TSE GNYID YOD PA'I PHYIR DANG, SEMS
SEMS BYUNG MTSUNGS LDAN RNAM PA

LNGA MTSUNGS YIN PA'I PHYIR, GONG GI MA KHYAB MTSAMS KYI LUNG
DON YOD DE, GNYID SRAB MO'I TSE RMI LAM RMIS BYED KYI SHES PA
GNYID DANG MTSUNGS LDAN DU YOD PA MYONG BAS GRUB LA GNYID 'THUG
PO LOG PA'I TSE RMI LAM YANG MI 'BYUNG BAS

GNYID KYI SHES PA MED PAR 'GRUB PA'I PHYIR TE, SUM CU PA'I 'GREL
PA LAS, SEMS MED PA'I GNYID NI GNYID 'THUG POS NON PA'I PHYIR
DUS DE SRID GCIG TU YID KYI RNAM PAR SHES PA MI 'BYUNG BAS SEMS
MED PA ZHES BYA'O, ,ZHES GSUNGS

SHING, GZHUNG GZHAN LAS KYANG GNYID 'THUG GI THIG LE DANG RMI
LAM GYI THIG LE ZHES SKABS SO SOR BSHAD PA'I RGYU MTSAN YOD PA'I
PHYIR, KHO NA RA, GNYID 'THUG PO LOG PA'I TSE GNYID KYI SHES PA
YOD PAR THAL, DE'I TSE GNYID 'THUG PO

@047B LOG PA'I PHYIR NA MA KHYAB STE, SDUG BSNGAL SHUGS DRAG
PO'I DBANG GIS BRGYAL BA'I TSE SDUG BSNGAL DNGOS SU MED KYANG
SDUG BSNGAL GYIS BRGYAL BAR 'JOG PA BZHIN GNYID KYI STOBS KYIS
'JUG SHES PHRA RAGS THAMS CAD BSDUS PA'I TSE GNYID

'THUG PO LOG PAR 'JOG KYANG GNYID DE'I TSE YOD MI DGOS PA'I
PHYIR, KHA CIG, GNYID KUN GZHI'I 'KHOR DU 'JOG ZER NA, DE LA MA
SGRIB LUNG MA BSTAN GYIS KHYAB PAR THAL, 'DOD PA'I PHYIR, 'DOD
MI NUS TE, DE LTA DGE MI DAG DU MA YOD PA'I

PHYIR, MNGON RTOGS RGYAN LAS, RMI LAM NA YANG CHOS RNAMS KUN,
,RMI LAM LTA BUR LTA LA SOGS, ,ZHES DANG, GSER PHRENG LAS, DGE
BA'I GNYID SAR GNAS LA'ANG YOD PA MI 'GAL BAS, ZHES GSUNGS PA'I
PHYIR, GZHAN YANG DE KUN

GZHI'I 'KHOR DU 'BYUNG BA MI RUNG BAR THAL, DE'I 'KHOR DU 'BYUNG
NA THOG MA MED PA NAS BAR MA CHAD DU 'JUG DGOS LA KUN GZHI YIN
NA KHYOD DANG MTSUNGS LDAN GYI GNYID YOD PAS MA KHYAB PA'I
PHYIR, RED MDA' BA'I KUN BTUS t'IKKA LAS, BAR

MA CHAD PAR MA SGRIB LUNG MA BSTAN PA'I NGO BOR GNAS PA ZHIG
RNAM PAR SMIN PAR RIG NA, ZHES GSUNGS PA'I PHYIR, 'DOD PA'I KUN
GZHI'I 'KHOR DU RTOG DPYOD KYANG MI 'BYUNG BAR KUN 'GRO LNGA
KHYON BYED PA'I RGYU MTSAN DE YIN NO, ,YANG KHA CIG

NA DE; KHYOD KYIS SHER MDO SOGS LAS 'DU SHES DANG TSOR BA 'GOG
PA'I SNYOMS PAR 'JUG PA ZHES GSUNGS PA LA BRTEN NAS 'GOG SNYOMS
KYI TSE 'JUG SHES MED PAR 'DOD PA MI 'THAD PAR THAL, DE LTAR NA
KUN GZHI'I 'KHOR DU'ANG TSOR

@048A *, ,'DU GNYIS YOD PAS DE 'GOG DGOS PA'I PHYIR ZER NA MI
MTSUNGS TE, DE'I 'KHOR GYI TSONG 'DU SOGS DMIGS RNAM SHIN TU
PHRA BAS 'GOG MI DGOS PA'I PHYIR, KHA CIG NA RE, KUN GZHI'I NGO
BO TZAM SA BRGYAD PA,

DANG THEG DMAN DGRA BCOM NAS LDOG KYANG RNAM SMIN GYI RNAM SHES
RGYUN MTHA' DANG THEG DMAN LHAG MED KYI TSE LDOG PAR THAL, KHYOD
KYI GZHUNG GONG 'OG MI 'GAL TSUL 'THAD PA'I PHYIR, 'DOD NA, RTAG
PAR BDAG TU SBYONG BA'I GZHI YIN PA'I CHA

NAS KUN GZHIR 'JOG BYED KYI NYON YID DGRA BCOM THOB MA THAG
SPANGS KYANG KUN NYON GYI CHOS RNAMS 'BRAS BU'I NGO BOR SBYOR
BA'I CHA NAS KUN GZHIR 'JOG BYED KYI SGRIB PA'I BAG CHAGS MA LUS
PA 'DI'I TSE 'GAG PA YIN PAR THAL, 'DOD PA'I

PHYIR; 'DOD NA, DE'I TSE SHES SGRIB KYI BAG CHAGS MTHA' DAG
KYANG RGYUN CHAD PAR THAL LO, ,'DOD NA, DE'I TSE SHES SGRIB KYI
BAG CHAGS MTHA' DAG SPANGS PAR THAL, 'DOD PA'I PHYIR NA MA
KHYAB, RTAGS GRUB STE, BSDU BA LAS, PHUNG

PO LHAG MA MED PA'I MYA NGAN LAS 'DAS PA'I DBYINGS LA NI SGRIB
PA DANG SGRIB PA'I RNAM PAR BZHAG PA DAG MED KYI, ZHES GSUNGS
PA'I PHYIR, MA KHYAB MTSAMS LA 'DOD MI NUS TE, SHES SGRIB SPANGS
NA THAMS CAD MKHYEN PA THOB DGOS

PA'I PHYIR, DKA' 'GREL LAS, MA LUS PAR SPANGS PA MED KYANG SHES
SGRIB RGYUN CHAD PA'I LDOG PA YOD DE, PHUNG PO LNGA'I RGYUN LDOG
PA'I PHYIR RO, ,ZHES GSUNGS PA'I PHYIR, SO SOR PHYE NA SRID PA'I
YAN LAG GI BAG CHAGS RNAM

@048B SMIN PHYUNG NAS DANG, BDAG LTA'I BAG CHAGS DNGOS GNYEN
SKYES NA DANG, MNGON BRJOD KYI BAG CHAGS LHAG MED DANG RGYUN
MTHA' NAS LDOG PAR DON GSANG LAS GSUNGS SO, ` ,GNYIS PA NYON YID
KYI RNAM GZHAG BSHAD PA LA SPYI DON DANG,

MTHA' CUNG ZAD DPYAD PA GNYIS, DANG PO LA NGO BO NI, KUN GZHI'I
RNAM SMIN GYI CHA KHO NA LA DMIGS NAS RTAG TU NGAR SEMS PA'I
RNAM PA CAN GYI RAB TU MA ZHI BA'I YID KYI RNAM SHES BRTAN PAS
RAB TU PHYE BA ZHIG YIN TE, RTZA BAR, KUN GZHI RNAM SMIN

CHA NYID LA, ,BDAG LTA SGRIB LA LUNG MA BSTAN, ,ZHES SO, ,'KHOR
NI KUN 'GRO LNGA LTA BA, MA RIG PA, NGA RGYAL, 'DOD CHAGS TE
SEMS BYUNG RDZAS YOD DGUR NGES LA, DE'I STENG DU LTA BA LA BTAGS
PA'I RNAM GA-YENG, RMONGS PA LA BTAGS

PA MA DAD PA, LE LO, RMUGS PA GSUM, 'DOD CHAGS LA BTAGS PA'I
RGOD PA, CHAGS SDANG GNYIS KA LA BTAGS PA BAG MED DE DRUG BSNAN
NAS BCO LNGAR YANG GSUNGS TE, SUM CU PA LAS, NYON MONGS BZHI
DANG RTAG TU 'GROGS,

BDAG TU LTA DANG BDAG TU RMONGS, ,BDAG RGYAL BDAG TU CHAGS PA
STE, ,ZHES DANG, DKA' 'GREL LAS, DRUG PO DE DAG NYON MONGS PA
BZHI PO DE'I RDZAS YIN PAS DE BZHI LAS GUD NA MED DO ZHES GSUNGS
PA'I PHYIR, SA'I KHYAD PAR RANG NYID

GANG GI RGYUD LA LDAN PA'I GANG ZAG SA GANG DU GTOGS PA DES
BSDUS PA DGOS TE, RANG DANG MTSUNGS PAR LDAN PA'I 'DOD CHAGS
KYIS SA DE'I RNAM SMIN GYI KUN GZHI LA DMIGS NAS SRED PAS BDAG
GIR BYAS PA'I PHYIR, SUM CU PA LAS, GANG

@049A *, ,DU SKYES PA DE YI'O, ,ZHES DANG, MDZOD LAS, BDAG GIR
MA BYAS ZHES DANG, KUN 'GRO MA YIN, ZHES GSUNGS PA'I PHYIR, BYED
LAS KYI KHYAD PAR YID SHES KYI THUN MONG MA YIN PA'I BDAG RKYEN
BYED CING KUN

GZHI LA BDAG LTA'I SA BON BTAB NAS TSOGS DRUG KA MTSAN MA'I GNAS
LA 'CHING BAR BYED DO, ,'JUG LDOG GI KHYAD PAR, 'PHAGS LAM MTHOB
BAR DU RGYUN MA CHAD PAR MNGON GYUR TU 'BYUNG ZHING 'PHAGS PA'I
MNYAM GZHAG YE SHES DANG 'GOG SNYOMs

KYI DUS SU MNGON GYUR LDOG KYANG DE LAS LANGS MA THAG 'BYUNG BAS
GNAS SKABS TZAM YIN LA, SA BRGYAD PA DANG THEG DMAN DGRA BCOM
THOB PA NA GTAN DU LDOG GO, ,SGRUB BYED LA LUNG NI, LUNG PHRAN
TSEGS LAS, NYON MONGS CAN YID RTAG TU NI, ,

NYON MONGS LHAN CIG SKYE ZHING 'BYUNG, ,DE NI NYON MONGS RNAMS
LAS NI, ,MA GROL GROL BAR MI 'GYUR RO, ,ZHES DANG, LANG GSHEGS
LAS, SEMS NI RANG BZHIN DVANGS PA STE, ,RNYOGS PAR BYED PA YID
YIN NO, ,ZHES DANG, ,STUG PO BKOD

PA LAS, NGAR SEMS BDAG NYID YIN NO, ,ZHES DANG, DGONGS 'GREL
LAS, RES 'GA' NI KUN GZHI'I RNAM PAR SHES PA 'DI RNAM PAR SHES
PA GCIG DANG LHAN CIG STE YID DANG, ZHES PA NAS, RNAM PAR SHES
PA BDUN DANG LHAN CIG

'JUG STE, ZHES DANG, GSER 'OD LAS, KUN GZHI LA GNAS PA'I YID
SBYANGS PAS LONGS SPYOD RDZOGS PA'I SKU 'THOB BO, ,ZHES SOGS
SHIN TU MANG NGO, ,RIGS PA'I SGRUB BYED NI, THEG BSDUS LAS, NYON
MONGS CAN GYI YID MED NA, ,

@049B MA 'DRES PA YI MA RIG DANG, ,LNGA PO DAG DANG 'DRA BA
DANG, ,SNYOMS PAR 'JUG PA'I BYE BRAG DANG, ,NGES TSIG MED PA'I
SKYON DU 'GYUR, ,'DU SHES MED PAR SKYES PA'I RGYUN, ,NGAR 'DZIN
MED PA'I SKYEN DU 'GYUR, ,NGAR 'DZIN PA DANG LDAN PA NI, ,RNAM
PA

KUN TU MI 'THAD DO, ,ZHES SGRUB BYED DRUG GSUNG STE, RGYUN CHAGS
SU MNGON DU 'GYUR BA'I RTAN MA 'DRES PA'I MA RIG PA MED PAR THAL
BA DANG, DBANG SHES LNGA LA THUN MONG MA YIN PA'I BDAG RKYEN
DBANG PO RE YOD KYANG DRUG PA YID SHES LA THUN MONG

MA YIN PA'I BDAG RKYEN MED PAR THAL BA DANG, 'GOG PA'I SNYOMS
'JUG DANG 'DU SHOS MED PA'I SNYOMS 'JUG GNYIS LA ZHI BA DANG
MTHUN MI MTHUN GYI KHYAD PAR MED PAR THAL BA DANG, RTAG TU NGAR
SEMS PAS NA YID DO ZHES NYON YID RANG GI NGES

TSIG GA MNYON YID KYI DBANG GIS NGAS MTHONG BAS THOS ZHES PA LTA
BU'I NGES TSIG 'BYUNG BA MI 'THAD PAR THAL BA DANG, 'DU SHES MED
PAR SKYES PA'I GANG ZAG GI RGYUD LA NGAR 'DZIN MED PAR THAL BA
DANG, DGE BA'I LAS KYI KUN SLONG SOGS SU

NGAR 'DZIN 'BYUNG BA ME DPAR THAL BA RNAMS SO, ,MTHA' DPYAD PA
LA, KHA CIG NA RE, DMIGS PA RANG RGYUD KYI KYN GYI LA DMIGS NAS
RNAM PA RDZAS YOD KYI BDAG TU 'DZIN PA'I BRTAN PA'I RNAM RIG DE,
NYON YID KYI NGO BO THAR NA, NYON YID

CHOS CAN, GLA DON MTHUN YIN PAR THAL, KUN GZHI RDZAS YOD KYI
BDAG TU 'DZIN PA'I BLO YIN PA'I PHYIR, RTAGS KHAS, KHYAB STE,
KUN GZHI RDZAS YOD KYI BDAG YIN PA'I PHYIR, MA GRUB NA, KUN GZHI
CHOS CAN, RDZAS YOD KYI BDAG YIN PAR@050A *, ,THAL; RANG NYID TSAD MAS NGES PA
RANG GI NGO BOR MA
GYUR PA'I CHOS GZHAN TSAD MAS NGES PA LA LTOS MI DGOS PA'I BDAG
YIN PA'I PHYIR, DER THAL, DE 'DRA'I RNAM SMIN GYI RNAM SHES YIN
PA'I PHYIR, DER THAL, RNAM

SMIN GYI RNAM SHES YIN PA'I PHYIR, KHYAB STE, MDO LAS, LAS DANG
RNAM PAR SMIN PA NI YOD LA BYED PA PO NI MI DMIGS SO, ,ZHES
DANG, LEGS BSHAD SNYING PO LAS, LAS DANG RNAM SMIN KUN RDZOB TU
YOD CING RDZAS SU'ANG YOD LA ZHES GSUNGS PA'I PHYIR DANG

RNAM BSHAD DGONGS PA RAB GSAL LAS KYANG 'DI DAG GIS GANG ZAG
SPYI LDOG BTAGS YOD YIN KYANG GZHI LDOG KUN GZHI SOGS RDZAS YOD
DU 'DOD PAR GSUNGS PA LA SGRA BA SHES RAB RIN CHEN GYIS, RDZAS
YOD BDAG SMRA GNAS MA BUR NGES

DANG, ,RNAM SHES BDAG SMRA'I DBU SEMS YOD PA 'GAL, ,ZHES RDZAS
YOD KYI BDAG DANG RANG RKYA THUB PA'I RDZAS YOD KYI BDAG GI
KHYAD PAR MA PHYED PAR DGAG PA BYAS PA'I PHYIR, KHYAB STE, DE LA
LAN 'DEBS PA'I TSE RJE BLA MAS RANG RKYA THUB PA'I RDZAS

YOD KYI BDAG KHAS LEN PA'I RANG SDE GNAS MA BU PA MA GTOGS MED
PAR GSUNGS KYI RDZAS YOD KYI BDAG KHAS LEN MKHAN GZHAN MED PAR
MA GSUNGS PAS KHYOD KYI DGAG PA DE PHYOGS SNGA NGOS MA ZIN PA'I
LTAG CHOD DU 'DUG CES BSHAD DGOS PA'I

PHYIR; 'DI LA BRA STI DGE BSHES KYIS RDZAS YOD KYANG GANG ZAG GI
STENG DU BZHAG NA RANG RKYA THUB PA'I RDZAS YOD KYI BDAG GI GRUB
TSAD LAS MA 'DAS PAS MI 'JOG CING SHES PA DANG GZUGS KYI STENG
DU 'JOG TSUL SNGAR LTAR RO, ,ZHES BSHAD PA'ANG

@050B MI 'THAD PAR THAL, MTSAN GZHI'I RNAM SHES RANG RKYA THUB
PA'I RDZAS YOD DU 'DOD PA'I GRUB MTHA' GONG MA YOD NA RJE BLA MA
LA STAG LO'I DGAG PA DE 'JUG PAR THAL BA DANG, SEMS TZAM GYI
LUGS LA'ANG GANG ZAG GI BDAG MED STONG GZHI'I SGO NAS

'JOG PAR THAL BA DANG, DE 'DOD NA, MDOS GZUGS NAS 'PHAGS LAM YAN
LAG GI BAR GYI CHOS RNAMS KYI STENG DU 'KHOR LO DANG PO'I DGONGS
GZHI'I GANG ZAG GI BDAG MED KYI DBANG DU BYAS PA'I MTSAN NYID
GSUM BZHAG PA MI 'THAD BAR THAL

BA DANG, GANG ZAG GI BDAG MED PHRA MO'I DGAG BYE DE GZUGS SHES
GNYIS KYI STENG DU TSAD MAS GRUB NA GZUGS SHES GNYIS GANG ZAG GI
BDAG MED MA YIN BAR THAL BA SOGS MI 'TSAM PA DU MA 'BYUNG BA'I
PHYIR, DES NA KUN MKHYEN BLA MA'I DRANG NGES

RNAM 'BYED CHEN MOR DE GNYIS KYI KHYAD BAR PHYE BA LA LCANG SKYA
RIN PO CHE'I GRUB MTHAR KHA CIG RANG RKYA 'DZIN THUB PA'I RDZAS
YOD DANG RANG RKYA THUB PA'I RDZAS YOD GNYIS KYI ZHIB CHA 'BYED
PA'ANG RGYA GZHUNG TSAD THUB RNAMS DANG RJE YAB SRAS KYI GSUNG
GANG LAS KYANG MI

'BYUNG BAS 'THAD RGYU ZHIG MI 'DUG, CES SOGS MANG DU GSUNGS
PA'ANG MKHAS PA SNGA MA KHA CIG GI BSHAD RGYUN BSKYAR BA TZAM
LAS RJE DE NYID KYI RANG LUGS MIN TE, BSDU BA DANG, RNAM BSHAD
GNYIS KAR DGAG BYA BCAD PA SOGS LA MA LTOS

PAR NGO BO BLO YUL DU 'CHAR DU YOD PA'I RDZAS YOD DANG GDAGS
GZHI'AM CHA SHAS SO SO LA MA LTOS PAR TSUGS THUB TU GRUB PAS
RANG RKYA THUB PAR GSUNGS PA LAS LHAG PA'I TSAD THUB KYI GZHUNG
DANG KHYAD PAR 'BYED TSUL MED PA'I PHYIR TE, BUM PA LTA BU

@051A *, ,DGAG BYA BCAD PA SOGS LAM LTOS PAR MNGON SUM DU MTHONG
DU YOD KYANG KHA ZHABS LTO BA SOGS LAM LTOS PAR TSUGS THUB TU
GRUB TSUL MED PAS DE GNYIS CHES MI 'DRA BA'I PHYIR, DES NA LCANG
SKYA THAMS CAD MKHYEN

PA'I GRUB MTHAR GSUNG PA THAMS CAD NYID KYI RANG LUGS KHO NA
MDZAD PA'I NGES PA MED DE DPER NA DER NYAN RANG LA SNYING RJE
CHEN PO MED PAR GSUNGS KYANG DE NYID KYIS MDZAD PA'I DBU MA'I
SEMS BSKYED DANG PO'I MTHA' DPYOD DU DE YOD PAR LUNG RIGS DU MAS

BSGRUB PA LTA BU'O, ,YANG KHA CIG NA RE, KUN GZHI RDZAS YOD YIN
KYANG NGA MA YIN PAS NYON YID KYIS DE LA RDZAS YOD KYI NGA'O
SNYAM DU BZUNG BAS LOG SHES SU 'GRO ZER NA, KUN GZHI CHOS CAN,
NGA YIN PAR THAL, NYON YID DANG MTSUNGS LDAN GYI 'JIG

LTA'I DMIGS YUL YIN PA'I PHYIR TE, NYON YID KYI DMIGS YUL YIN
PA'I PHYIR, KHYAB STE, LAM RIM CHUNG NGU LAS, NGAR 'DZIN GYI
DMIGS RNAM GNYIS KYI NANG NAS DMIGS PA'I YUL YIN NA BDAG TU
BZHAG DGOS PAS SO, ,ZHES GSUNGS

BA'I PHYIR, GZHAN YANG 'JIG LTA YIN NA NGA LA DMIGS DGOS PAR
THAL, DE'I ZHEN YUL MED PAR RTOGS PA'I YE SHES KYIS NGA LA DMIGS
DGOS LA GANG ZHIG ,DE GNYIS DMIGS PA GCIG LA DMIGS NAS 'DZIN
STANGS DNGOS 'GAL DU ZHUGS

PA'I BLO YIN PA'I PHYIR, DANG PO MA GRUB NA, DE DGOS PAR THAL,
DES DE LA MA DMIGS NA NGAR 'DZIN 'JIG LTA'I ZHEN YUL DRUNGS
'BYIN MI NUS PA'I PHYIR, 'JUG PA LAS, BDAG MED RTOGS TSE RTAG
PA'I BDAG SPONG ZHING, ,'DI NI NGAR 'JIG RTEN

@051B TU'ANG MI 'DOD PA, ,DE PHYIR BDAG MED SHES PAS BDAG LTA
BA, ,DPYIS KYANG 'BYIN ZHES SMRA BA SHIN TU MTSAR, ,CES GSUNGS
PA'I PHYIR DANG, BDAG MED GTAN LA 'BEBS PA'I GZHUNG TSAD LDAN
THAMS CAD DU THA SNYAD PA'I NGA NGOS 'DZIN TSUL

NAN TAN TU GSUNGS PA'I DGOS PA YOD PA'I PHYIR, DE LA KHO NA RE,
NYON YID KYIS KUN GZHI LA MA DMIGS PAR THAL, DON GSANG LAS, KUN
GZHI RNAM PAR SHES PA LA JI LTAR DMIGS ZHE NA, DE'I DBANG GIS
BDAG GI RNAM PAR SKYE BA'I SGO

NAS YIN GYI RANG GI NGO BO 'JOG PA'I SGO NAS NI MA YIN NO, ,ZHES
GSUNGS PA'I PHYIR NA MA KHYAB STE, LUNG DE'I DON NYON YID KYIS
NGA SPYI TZAM DE LA DNGOS SU DMIGS PA MIN KYANG KUN GZHI LA
DMIGS PA'I SGO NAS NGA LA DMIGS PAR 'JOG PA'AM, NYON

YID LA KUN GZHI DE RNAM SMIN YIN TSUL DANG BAG CHAGS 'JOG TSUL
SOGS KYI KHYAD PAR MTHA' DAG MA SHAR YANG LUS LEN PA PO'I BDAG
TU SNANG BA'I RGYU MTSAN GYIS KUN GZHI'I RNAM SMIN GYI CHA LA
DMIGS ZHES BSHAD PA YIN PA'I PHYIR, DANG PO GRUB

STE, RED MDA' BA'I t'IKKA LAS, KUN GZHI'I RNAM PAR SHES PA'I
DBANG GIS 'DI BDAG GI RNAM PAR SKYE BA'I PHYIR, DES BDAG LA
DMIGS PA YIN GYI DNGOS SU NI MA YIN NO, ,ZHES GSUNGS PA'I PHYIR,
GNYIS PA GRUB STE, DKA' 'GREL LAS,

RNAM SMIN GYI RDZAS DE NYID SNANG NAS NYON YID KYI YUL DU MI
'GYUR YANG, ZHES GSUNGS PA'I PHYIR, MA KHYAB MTSAMS LA 'DOD MI
NUS TE, SUM CU PA LAS, DE LA DMIGS PA YID CES BYA, ,ZHES DANG,
DE'I 'GREL PA LAS, DE LA ZHES BYA BA'I

@052A *, ,SGRA NI KUN GZHI RNAM PAR SHES PA NYID LA SBYAR RO,
,ZHES GSUNGS PA'I PHYIR DANG, DON GSANG RANG NYID LAS KYANG, YID
NI 'KHOR BA JI SRID PAR RIGS GCIG PA DANG, DMIGS PA NYE BA KUN
GZHI'I RNAM PAR

SHES PA LAS 'BYUNG BA KO JI LTAR RGYUN 'CHAD, CES NYON YID RGYUN
CHAGS SU 'BYUNG BA'I SGRUB BYED DU 'JUG SHES DANG MI 'DRA BAR
SNGA PHYI RIGS MTHUN CING DMIGS YUL KUN GZHI RTAG TU YOD PA BKOD
PA'I PHYIR, YANG NYON YID SGRIB LUNG MA BSTAN

DU BSHAD PA'I DON LA, SA BZANG GIS, ZAG MED LAM DANG LHAN CIG
MNGON 'GYUR DU MI 'BYUNG BAS THAR PA THOB PA LA SGRIB CING ZHES
BSHAD PA MI 'THAD PAR THAL, 'DI'I SGRIB CES PA RANG GI NGO BO
NYON MONGS GZHAN GYIS BSGRIBS PA'I YIN GYI RANG

GIS GZHAN LA SGRIB PA'I DON MA YIN PA'I PHYIR, DKA' 'GREL LAS,
THAR PA LA SGRIB MI SGRIB TU 'DOD PA NI SGRIB PA DANG MA SGRIB
PA'I RANG GI NGO BO MI SHES SHING, ZHES DANG, YID 'DI'ANG NYON
MONGS PA BZHIS RNYOG POR BYAS PA'I, ZHES

GSUNGS PA'I PHYIR DANG, SUM CU PA'I 'GREL PA LAS, NYE BA'I NYON
MONGS PA GLO BUR BA RNAMS KYIS MA SGRIB PA'I PHYIR MA SGRIB PA
ZHES BYA'O, ,ZHES GSUNGS PA DANG SHIN TU MTHUN PA'I PHYIR, 'DI
LA SKABS THOB KYI ZHIB CHA DGOS, YANG KHA CIG

NA RE, NYON YID DANG MTSUNGS LDAN GYI 'DOD CHAGS DANG NGA RGYAL
SOGS MED PAR THAL, DE DAG LA DGA' BA'I RNAM CAN DGOS PA'I PHYIR,
MDZOD LAS, BDE BA DAG DANG 'DOD CHAGS SU, ,MTSUNGS LDAN, ZHES
PA'I RANG 'GREL LAS, 'DOD

@052B CHAGS DANG ZHE SDANG DAG NI DGA' BA DANG SKYO BA'I RNAM
PAR 'JUG BA'I, ZHES DANG, NGA RGYAL DE DGA' BA'I RNAM PAR 'JUG
PA'I ZHES GSUNGS SHING, BSHAD SBYAR LAS KYANG, BDAG LA CHAGS PA
'BYUNG STE, BDAG LA DGA'O, ,ZHES GSUNGS ?

MA KHYAB STE, CHAGS SEMS KYIS GCES PA'I RNAM PAR SKYE BA'I DON
YIN GYI YID BDE BA'I RNAM CAN MA YIN PA'I PHYIR TE, DON GSANG
LAS, DGA' BA'I RNAM PA CAN YIN YANG SIM PA'I TSOR BA CAN NI MA
YIN, ZHES DANG, DKA' 'GREL LAS, ? BA'I

DGA' RNAM MIN GYI 'DOD CHAGS KYI DGA' RNAM YIN TE, ,ZHES GSUNGS
PA'I PHYIR, KHA CIG NA RE, NYON YID KYI 'KHOR DU NYE NYON DE
DRUG MED PAR THAL, NYE NYON NI RTZA NYON GYI SHUGS ZHAN DU SONG
BA'I GNAS SKABS LA 'JOG CING NYON YID GNAS KYI BAR DU DE 'DRA

MI SRID PA'I PHYIR TE, DON GSANG LAS, YANG NA MTSUNGS PAR MI
LDAN BA NYID DE 'DOD CHAGS LA SOGS PA NI GSAL BA'I RNAM PAR
ZHUGS PA YIN LA, DE'I RJES LA SHAS KYI BRI BAR ZHUGS PA NA NYE
BA'I NYON MONGS PA RNAMS ZHES GDAGS NA YID LA NI DE LTA

BU MI SRID DE, ZHES GSUNGS PA'I PHYIR ZER, DE LA SKYON 'PHEN PA
KHA CIG NA RE, DE MI 'THAD PAR THAL, DE'I RTZA NYON BZHI YANG
NYE NYON YIN PA'I PHYIR, MDZOD 'GREL LAS GANG DAG NYON MONGS PA
YIN PA DE DAG NI NYE BA'I NYON MONGS PA'ANG YIN TE, SEMS

NYE BAR NYON MONGS PAR BYED DO, ,ZHES GSUNGS PA'I PHYIR NA MA
KHYAB STE, GRUB MTHA' GZHAN GYI SKABS YIN PA'I PHYIR, GONG DU
'DOD MI NUS TE, KUN BTUS LAS, RMUGS PA DANG, RGOD PA DANG, MA
DAD PA DANG, LE LO DANG, BAG MED PA NI NYON

@053A *, ,MONGS PA THAMS CAD DANG MTSUNGS PAR LDAN NO, ,ZHES
GSUNGS PA'I PHYIR DANG, DE DAG RTZA NYON BZHI'I RDZAS LA BTAGS
TZAM YIN PAS SNGA MA DANG MI 'GAL BA'I PHYIR, BYAS PA LA KHO NA
RE, 'DOD PA'I NYON YID

KYI 'KHOR DU RTOG DPYOD KYANG BZHAG CHOG PAR THAL, DE SHES RAB
KYI RDZAS LA BTAGS TZAM YIN PA'I PHYIR NA MI MTSUNGS TE, 'DOD
PA'I NYON YID KYI 'KHOR DU YOD NA DE'I RIGS 'DRA ZHIG GONG MA'I
NYON YID KYI 'KHOR DU'ANG YOD DGOS PA'I PHYIR, DER

THAL, 'DOD PA NAS GONG MAR SKYE BA DANG, GONG MA NAS 'DOD PAR
SKYE BA'I TSE NYON YID SA 'PHOS PA BZHIN DU 'KHOR GYI NYON MONGS
RNAMS KYANG SA DE'I NYON MONGS DE DANG DER 'GYUR DGOS KYI BAR
SKABS SU CHAD PA'AM LHAG PA 'BYUNG MI RUNG BA'I

PHYIR, DKA' 'GREL LAS, 'DI'I 'KHOR LA KHAMS GSUM GAR MANG NYUNG
MI 'BYUNG STE, BRTAN PA'I RNAM SHES YIN PAS GTZO BO DANG 'JUG
LDEG GI DUS GCIG YIN PA'I PHYIR RO, ,ZHES GSUNGS PA'I PHYIR, DE
LA KHO NA RE, 'DI'I NYON MONGS

GONG MA'I NYON MONGS SU 'GYUR BA MED PAR THAL, GANG SPEL LAS,
'DOD PA SPYOD PA'I KUN TU 'GRO BA'I RGYU'I 'BRAS BU NI 'DOD PA
SPYOD PA'I NYON MONGS PA KHO NA YIN NO, ,ZHES SOGS RTZA 'GREL
GYI DON YOD PA'I PHYIR ZER NA, KUN GZHI NYON

YID GNYIS KYANG MED PAR THAL, DE MED PAR BYE SMRAS 'DOD PA'I
PHYIR, KHYAB PA KHAS, 'DOD RTEN CAN GYI 'BRAS BU RIM GYIS PA'I
PHYIR MI 'ONG GI RGYUD LA 'DOD NYON YOD PAR THAL, DE'I RGYUD KYI
NYON YID DANG MTSUNGS LDAN GYI 'JIG LTA DE 'DOD NYON

@053B YIN PA'I PHYIR, 'DOD MI NUS TE, DES 'DOD PA'I NYON MONGS
MA LUS PAR SPANGS PA'I PHYIR, DER THAL, DES 'DOD NYON SKOR DGU
SPANGS PA'I PHYIR NA MA KHYAB, RTAGS GRUB STE, 'DOD NYON SKOR
DGU'I GNYEN PO BAR CHAD MED LAM DGUS DRANGS PA'I 'DUS

BYAS RNAM GROL LAM DGU DANG 'DUS MA BYAS 'GOG BDEN DGU THOB ZIN
PA'I PHYIR TE, 'DUS BYAS RNAM GROL LAM BRGYAD CU RTZA GCIG RIM
GYIS THOB TSUL YOD PA'I PHYIR, BYAS PA LA, DE 'DRA'I PHYIR MI
'ONG DES SLAR LAS NYON GYI DBANG GIS 'DOD PAR

SKYE BA LEN RUNG BAR THAL, DES 'DOD PA'I NYON MONGS MA SPANGS
BA'I PHYIR NA MA KHYAB STE, 'DOD PA'I YANG SRID 'GRUB BYED KYI
LAS LA GSOS 'DEBS PA'I SRID LEN GNYIS SPANGS ZIN PA'I PHYIR,
YANG KHA CIG 'DOD RTEN CAN GYI PHYIR MI 'ONG DES

'DOD NYON MA SPANGS KYANG GONG MA'I RTEN CAN DES SPANGS ZER NA,
'ON 'DOD PA NAS KHAMS GONG MAR SKYES MA THAG DES KYANG SPANGS
PAR THAL, DE GONG MA'I RTEN CAN GYI PHYIR MI 'ONG YIN PA'I
PHYIR, 'DOD NA, 'DOD PA NAS 'CHI BA MA DE 'DOD NYON SPONG

KHAM YIN PAR THAL, 'DOD PA'I PHYIR, 'DOD NA, DE CHOS CAN, 'DOD
NYON GYI DNGOS GNYEN LA GNAS PA'I GANG ZAG YIN PAR THAL, DE
SPONG KHAM GANG ZHIG 'DOD PA'I NYON MONGS DE DNGOS GNYEN GYI
GZHOM BYA YIN PA'I PHYIR, 'DOD MI NUS TE,

'CHI SRID PHRA MO LA GNAS PA'I GANG ZAG YIN PA'I PHYIR, YANG KHO
NA RE, NYAN THOS DGRA BCOM LA CIG CAR PAS KHYAB PAR THAL, SA
DGU'I NYON MONGS CIG CAR SPONG DGOS PA'I PHYIR NA MA KHYAB STE,
SA DGU'I NYON MONGS CHUNG DU DGU RIM GYIS SPONG

@054A *, ,BA YOD PA'I PHYIR, DER THAL, NYON MONGS SKOR DGU 'BYED
PA 'JUG SHES SU GYUR BA'I NYON MONGS LA BYED PA'I PHYIR, DER
THAL, BSDU BA LAS, PHYIR MI 'ONG BAS YAN LAG DU ZHIG SPANGS SHEN
'DOD PA NA SPYOD

PA THAMS CAD DO, ,ZHES PA'I THOG MA'I MA RIG PA YANG 'JUG SHES
KYI DE LA BYED PA'I PHYIR, KHO NA RE, RIM GYIS PA'I PHYIR MI
'ONG DES 'DOD NYON SPANGS PAR THAL, DKA' 'GREL DU 'DOD PA LA
CHAGS BRAL GYI SO SKYE'I RGYUD LA 'DOD NYON MNGON 'GYUR

'BYUNG TSUL GYI SKYON SPONG LUGS 'THAD PA'I PHYIR NA MA KHYAB
KYANG DPYAD GZHI CHE BAR SNANG NGO, ,YANG KHA CIG, MA 'DRES PA'I
MA RIG PA LA NYON YID 'KHOR GYIS KHYAB ZER NA, RANG GROGS TSOR
BA YID MI BDE DANG MTSUNGS LDAN GYI MA 'DRES PA'I MA RIG PA CHOS

CAN, DER THAL, DE'I PHYIR, DER THAL, DE YOD PA'I PHYIR, DER
THAL, DE LA RANG GROG TSOR BA YID MI BDE DANG MTSUNGS LDAN GCIG
DANG BTANG SNYOMS DANG MTSUNGS LDAN GCIG STE GNYIS YOD PA'I
PHYIR, DER THAL, KUN BTUS LAS MA RIG

PA MA 'DRES PA GANG YIN PA DE 'DOD PA'I KHAMS NA YID MI BDE BA
DANG BTANG SNYOMS DANG MTSUNGS PAR LDAN NO, ,ZHES GSUNGS PA'I
PHYIR, GONG DU MA KHYAB NA KHYAB PA YOD PAR THAL, NYON YID 'KHOR
GYI MA RIG PA YIN NA, RANG GROGS TSOR BA BTANG SNYOMS

DANG MTSUNGS LDAN YIN DGOS PA'I PHYIR, DER THAL, NYON YID 'KHOR
GYI TSOR BA YIN NA BTANG SNYOMS YIN DGOS PA'I PHYIR TE, SUM CU
PA LAS, GANG DU SKYE BA DE YI 'O GZHAN, ,REG SOGS KYANG DE,
,ZHES GSUNGS PA'I PHYIR, KHYAB STE, KUN

@054B GZHI'I 'KHOR GYI KUN 'GRO LNGA DANG 'DI'I KUN 'GRO LNGA LA
SGRIB MA SGRIB TZAM LAS GZHAN GYI KHYAD MA PHYE BAS TSER BA YANG
BTANG SNYOMS KHO NA DGOS PAR GRUB PA'I PHYIR, DKA' 'GREL LAS,
KUN GZHI'I 'KHOR GYI REG SOGS LNGA PO NYON YID KYI 'KHOR DU'ANG
BSHAD

CING TSOR BA LA BYE BRAG MA PHYE BA'I, ZHES GSUNGS PA'I PHYIR,
DE LA KHO NA RE, MA 'DRES PA'I MA RIG PA YIN NA NYON YID 'KHOR
YIN DGOS PAR THAL, NYON YID MED NA MA 'DRES PA'I MA RIG PA MED
PAR THAL BA'I SKYON BRJOD TSUL YOD PA'I PHYIR NA MA KHYAB

STE, DE MA 'DRES BA'I MA RIG PA TZAM MA YIN PAR SO SKYE'I GNAS
SKABS SU RTAG TU RGYUN MA CHAD PAR MNGON 'GYUR DU 'JUG PA'I MA
RIG PA ZHIG MED PAR THAL BA 'PHANGS PA YIN PA'I PHYIR, DER GSANG
LAS, THEG PA CHEN PO LTAR NA RNAM PA

BA YI, ;SEMS KYI GEGS SU RTAG GYUR DANG, DUS RNAMS KUN TU 'BYUNG
BA DE, MA 'DRES PA YI MA RIG 'DOD, ,CES PA'I LUNG GIS 'GRUB LA
'JUG SHES 'KHOR LO DE 'DRA MI RUNG BA'I PHYIR, DON GSANG LAS,
THEG PA CHEN PO LTAR NA RNAM PA

GNYIS TE, ZHES PA NAS, 'JUG PA'I RNAM PAR SHES PA DANG MTSUNGS
PAR LDAN PA NI GCIG GO ,GNYIS PA NI DUS THAMS CAD DU KUN TU
'BYUNG BA'I PHYIR, 'CHAD PAR 'GYUR BA'I SGRUB PAS RAB TU GRUB PA
YIN NO, ,ZHES DANG BSHAD SBYAR LAS, DUS

RNAMS KUN TU 'BYUNG BA DE, ,ZHES BYA BA NI DGE BA DANG MI DGE BA
DANG LUNG DU MA BSTAN PA'I GNAS SKABS SU YANG RJES SU 'BREL BA'I
PHYIR RO, ,ZHES GSUNGS PA'I PHYIR, YANG DAG DON LA ZHES SOGS KYI
LUNG 'DI DKA' 'GREL LAS RED MDA' BA'I t'IKKA

@055A *, ,DANG SGO BSTUN TE, THEG BSDUS LAS ZHES GSUNGS LA, DON
GSANG LAS, DA NI DE CHOS MNGON PA'I MDO LAS GSUNGS PA'I TSIGS SU
BCAD BAS STON PAR BYED DO, ,ZHES MDO LUNG YIN PAR GSUNGS SHING

THEG BSDUS SU BAR GYI TSIGS BCAD DANG DKYUS GCIG TU 'BYUNG BAS
DPYAD PAR BYA'O, ,MA 'DRES PA'I DON LA YANG BZHED TSUL MI 'DRA
BA DU MA YOD DE, BSHAD SBYAR LAS, NYON MONGS PA GZHAN DANG
MTSUNGS PAR MI LDAN PA'I PHYIR MA 'DRES PA NYID DU 'DOD

PA MA YIN GYI 'O NA JI LTAR ZHE NA, GZHAN LA MED PA'I PHYIR TE
SANGS RGYAS KYI CHOS MA 'DRES PA BCO BRGYAD BZHIN NO, ,ZHES 'DIR
BSTAN MA 'DRES BA'I MA RIG PA DE RTEN NYON YID KHO NA DANG
MTSUNGS LDAN DU YOD PAS RTEN MA 'DRES PA YIN PAR BSHAD,

DON GSANG LAS, THUN MONG MA YIN PA'I DON GYIS NI MA YIN TE, RNAM
PAR SHES PA GZHAN DANG MTSUNGS PAR LDAN PA YANG DER THAL BAR
'GYUR DU 'ONG BAS SO, ,ZHES DANG, MA RIG PA RANG DBANG CAN YOD
DE DE'I STOBS KYIS DE DANG MTSUNGS PAR LDAN BA'I

'DOD CHAGS LA SOGS PA DRANGS PA'I PHYIR, ZHES SEMS GZHAN GYI
'KHOR DU MI 'GRO BA TZAM YIN NA MI DGE BA'I SEMS DANG MTSUNGS
LDAN GYI MA RIG PA DE YANG SEMS GZHAN GYI 'KHOR DU MI 'GRO BAS
MA RIG PA THAMS CAD MA 'DRES PA'I DER THAL BA

'PHANGS NAS RANG LUGS RDZAS MA 'DRES PA'AM RANG STOBS KYIS NYON
MONGS GZHAN RNAMS 'DREN PA'I MTHU MA 'DRES PA LA BSHAD DE RDZAS
KYANG NUS BA'I RNAM GRANGS YIN PAS DON GCIG GO ,RGYA GAR MKHAS
PA'I BZHED PA 'DI DAG DGONGS PA ZAB

@055B PAS KHA TSON BCAD DKA' YANG DKA' 'GREL LAS, NYON YID KYI
'KHOR RNAMS PHAN TSUN RGYU 'BRAS YIN PAS 'DI KHO NAS DRANG ZHES
BZHAG TU MED PA'I PHYIR RO, ,ZHES LUGS PHYI MA BKAG NAS SNGA MA
'THAD PHYOGS SU MDZAD DO, ,'DI LA KHA CIG, MA 'DRES PA'I

MA RIG PA DE DON GSANG MKHAN POS NUS PA MA 'DRES PAR BSHAD KYANG
RANG LUGS RTEN MA 'DRES PA YIN ZER NA, 'O NA, RANG LUGS LA MA
'DRES PA'I MA RIG PA DE RTEN NYON YID KHO NA DANG MTSUNGS LDAN
YIN PAR THAL, DE RTEN MA 'DRES PAR 'JOG TSUL

'THAD PA'I PHYIR, 'DOD MI NUS TE, DE LA NYON YID DANG MTSUNGS
LDAN YIN MIN GNYIS YOD PA'I PHYIR, KUN BTUS LAS, MA 'DRES PA NI
BDEN PA RNAMS MI SHES PA'O, ,ZHES DANG, DON GSANG LAS, MA 'DRES
PA NI MI BRTAN PA DANG BRTAN PA STE,

MI BRTAN PA NI YID KYI RNAM PAR SHES PA DANG MTSUNGS PAR LDAN PA
DZHES PA NAS, MTHONG BAS SPANG BAR BYA BA KHO NA YIN NO, ,ZHES
GSUNGS BA'I PHYIR, DES NA GONG DU BSHAD BA NYON YID 'KHOR GZHIR
BZHAG YIN NO, ,DE LA KHO NA RE, 'JUG SHES DANG

MTSUNGS LDAN GYI MANG 'DRES PA'I MA RIG PA DE MTHONG SPANG DU
BSHAD PA MI 'THAD PAR THAL, DE LA SGOM SPANG GIS KHYAB PA'I
PHYIR, DER THAL, DE LA 'JIG LHA LHAN SKYES DANG MTSUNGS LDAN
GCIG DGOS PA'I PHYIR, DER THAL, RED MDA' BA'I t'IKKA LAS

GCIG NI YID KYI RNAM PAR SHES PA'I 'KHOR DU 'BYUNG BA'I 'JIG
TSOGS LA LTA BA LHAN CIG SKYES PA DANG MTSUNGS LDAN DU 'BYUNG
BA'I MA RIG PA'O, ,ZHES GSUNGS PA'I PHYIR ZER NA, 'DI'I YI GE
NOR BA'AM GANG LTAR YANG 'JIG LTA DANG MTSUNGS LDAN DU@056A *, ,KHAS BLANG MI
RUNG STE, t'IKKA RANG NYID LAS, GANG GIS
BDEN PA'I GNAS LUGS LA RMONGS PAR BYED CING MI SHES PA GANG YIN
PA STE, DE YANG YID KYI SHES PA'I 'KHOR DU BYUNG BA NI NYON
MONGS GZHAN DANG MTSUNGS

LDAN MA 'DRES PA YIN LA, ZHES GSUNGS PA GANG ZHIG, MTSUNGS LDAN
MA 'DRES PA'I DON RTZA NYON GZHAN DANG MTSUNGS LDAN DU MA SONG
BA LA BSHAD PA'I PHYIR, KUN BTUS DAR tIKA LAS KYANG, YID SHES
'KHOR DU 'BYUNG BA NI NYON MONGS GZHAN DAG

MTSUNGS LDAN MA 'DRES PA YIN LA, NYON YID KYI 'KHOR DU BYUNG BA
NI RTEN NA MRDZAS MA 'DRES PA YIN NO, ,ZHES GSUNGS PA'I PHYIR,
KHYAB STE, 'DI MTSUNGS LDAN MA 'DRES PA MIN NAM 'DRES PA'I DON
GZHAN RNAMS MA TSANG BAS DER 'JOG TSUL MED

PA'I PHYIR, GZHAN YANG 'JUG SHES SU GYUR PA'I MA 'DRES PA'I MA
RIG PA DE 'JIG LTA DANG MTSUNGS LDAN DU 'GRO BA MI 'THAD PAR
THAL, 'DOD PA'I SAS BSDUS KYI DE 'DRA'I MA RIG PA DE RANG GROGS
'JIG LTA DANG MTSUNGS LDAN MA YIN PA'I PHYIR,

DER THAL, DE 'DRA'I MA RIG PA DE LA YID MI BDE MTSUNGS LDAN GTZO
CHE BA GANG ZHIG ,'JIG LTA LA YID MI BDE DANG MTSUNGS LDAN MA
YIN PAS KHYAB PA'I PHYIR, DANG PO GRUB STE, KUN BTUS SNGAR
DRANGS ZIN CING DE'I DAR tIKA LAS, MA 'DRES PA'I

MA RIG PA NYON YID KYI 'KHOR LAS GZHAN PA DE NI 'DOD PA NA YID
MI BDE BA DANG BTANG SNYOMS DANG LDAN LA, ZHES PA NAS, YID MI
BDE BA DANG LDAN PA'I RGYU MTSAN YID GTAN LA MA 'PHEB PA LA MOS
PA MED PAS YID BDE MED PA'I PHYIR RO, ,ZHES

@056B DANG, RJE BTZUN RED MDA' BAS KYANG, NYON YID 'KHOR LAS
GZHAN PA DE NI 'DOD PA'I KHAMS NA BDEN PA LA RMONGS NAS YANG DAG
PA'I CHOS LA MI DGA' BAS YID MI BDE BA DANG 'GAG KHAR BTANG
SNYOMS DANG MTSUNGS PAR LDAN NO, ,ZHES GSUNGS PA'I

PHYIR, SHIN TU GSAL LO, ,GNYIS PA GRUB STE, KUN BTUS LAS, NGA
RGYAL NI 'DOD PA'I KHAMS NA YID BDE BA DANG BTANG SNYOMS DANG
MTSUNGS PAR LDAN NO, ,NGA RGYAL JI LTA BA BZHIN DU 'JIG TSOGS LA
LTA BA DANG ZHES GSUNGS PAS MA RIG PA DE 'JIG

LTA DANG MTSUNGS LDAN DU MI 'BYUNG LA BDEN PA MTHONG BA LA GEGS
BYED DU GSUNG TSUL GYIS MTHONG SPANG DU 'GRUB PAS LHAN SKYES
DANG MTSUNGS YAR LDAN PA LHAG TU'ANG MI RUNG NGO, ,KHO NA RE,
'JUG SHES SU GYUR PA'I MA 'DRES PA'I MA RIG PA DE MDZOD JI LTA
BA

BZHIN 'JOG PAR THAL, DE CHAGS SOGS LTA MIN BZHI LTA BA LNGA KHRO
SOGS BCU GANG DANG MTSUNGS PAR MI LDAN PA'I MTHONG SPONG GI MA
RIG PA ZHIG LA 'DOD PA'I PHYIR NA MA KHYAB, 'DOD MI NUS TE,
MDZOD LUGS DANG 'DI GNYIS GROGS SEMS

BYUNG MANG NYUNG MI 'DRA BA'I PHYIR, DER THAL, MDZOD LAS, MI DGE
LA NI MA 'DRES DANG, ,LTA DANG LDAN LA NYI SHU 'BYUNG, ,ZHES
'DOD PA'I MA 'DRES PA'I MA RIG PA DANG MTSUNGS LDAN GYI SEMS
DE'I 'KHOR DU SEMS KYI SA MANG BCU, NYON MONGS

CHEN PO'I SA BA DRUG ,MI DGE BA'I SA MANG GNYIS, RTOG DPYOD
GNYIS TE NYI SHU 'BYUNG BAR 'DOD KYANG, LUGS 'DIR DANG PO BCU'I
NANG NAS YUL DES LNGA BSAL TE DGE SEMS KHO NA'I 'KHOR DU BZHAG
PAS MA RIG PA DANG MTSUNGS LDAN MI RUNG BA'I

@057A *, ,PHYIR, RIGS PA DANG PO 'DI LA SPYI DON ROL MTSOR, NYON
YID 'BA' ZHIG GI 'KHOR GYI MA RIG PA MED PAR THAL, NYON YID MED
PA'I PHYIR, ZHES 'PHANGS PA NI KHYAB PA YOD TZAM LAS BSGRUB BYA
SGRUB NUS MIN ZHING,

LNGA PA DAG DANG 'DRA BA DANG, ,ZHES PA'I DON LA YID KYI RNAM
SHES LA SGO LNGA'I DBANG SHES DANG 'DRA BAR BDAG RKYEN YID DBANG
LA BRTEN PA YOD PA GANG ZHIG ,DE YOD NA NYON YING YOD DGOS BA'I
PHYIR, ZHES PA YID SKABS DON LA MA ZHUGS TE, RNAM

SHES DRUG KA 'JUG SHES SU 'DRA BA LA RTEN DBANG PO'I KHAMS DRUG
KHYAD MED DU DGOS PAR BYE SMRAS KYANG 'DOD PA'I PHYIR, DER THAL,
MDZOD LAS, DRUG PO 'DAS MA THAG PA YI, ,RNAM SHES GANG YIN DE
YID DO, ,DRUG BA'I RTEN NI RAB SGRUB PHYIR, ,CES DRUG

PA YID KYI RNAM SHES KYI RTEN NAM BDAG RKYEN SGRUB PA'I PHYIR
TSOGS DRUG SNGA MA 'GAG MA THAG PA'I YID DE LA YID KYI DBANG
PO'AM YID KYI KHAMS ZHES LOGS SU BZHAG PA'I PHYIR, DER THAL, DE
LTAR NA, YID KYI KHAMS DANG, RNAM SHES

KYI KHAMS DRUG PHAN TSUN DU 'DU YANG, KHAMS BCO BRGYAD DU MI
'GYUR BA'I SKYON MED TSUL DPE DANG BCAS TE GSUNGS PA'I PHYIR,
MDZOD RANG 'GREL LAS, RNAM PAR SHES PA GANG DANG GANG 'GAG MA
THAG PA DE NYID NI YID KYI KHAMS ZHES BYA STE,

DPER NA BU DE NYID GZHAN GYI PHAR 'GYUR BA DANG, ZHES PA NAS,
RDZAS SU NA KHAMS BCU BDUN NAM BCU GNYIS SU 'GYUR NA, ZHES SOGS
GSUNGS PA'I PHYIR RO, ,DES NA LNGA PO DAG DANG MI 'DRA BA'I
SKYON BRJOD TSUL DBANG SHES LNGA LA BDAG

@057B RKYEN DBANG PO SNGON DU 'GRO DGOS PA LTAR YID SHES LA YANG
BDAG RKYEN DGOS ZHES BSHAD BA MA YIN PAR THAL, MIG SHES SOGS LA
RANG DANG DUS MNYAM PA'I RTEN DBANG PO YOD BA LTAR YID SHES LA
YANG RANG DANG MNYAM DU YOD PA'I RTEN THUN MONG MA YIN PA ZHIG

DGOS ZHES BSHAD PA YIN PA'I PHYIR, THEG BSDUS LAS, RNAM PAR SHES
BA LNGA'I TSOGS DAG GI LHAN CIG 'BYUNG BA'I GNAS NI MIG LA SOGS
PA'O, ,ZHES GSUNGS LA, DBYIG 'GREL LAS, YID KYI RNAM PAR SHES
PA'ANG DE DANG MTSUNGS BAR GYUR

PA'I RTEN YOD PA YIN NO, ,ZHES GSUNGS PA'I PHYIR DANG, LHAN CIG
'BYUNG BA ZHES PA'I DON YOD PA'I PHYIR, DKA' 'GREL LAS KYANG
DBANG SHES LNGA LA 'DAS PA'I RTEN 'DAS MA THAG PA RE DANG LHAN
CIG PA'I RTEN DBANG PO LNGA STE GNYIS YOD LA YID SHES

LA MED PA MI 'THAD DE, ZHES SO, ,DE LA KHO NA RE, SKYON DE MI
'JUG PAR THAL, DRUG PA YID SHES KYI DUS SU KUN GZHI YOD PA'I
PHYIR, ZER NA, MI 'THAD PAR THAL, KUN GZHI DBANG DON THAMS CAD
KYI THUN MONG GI RGYU RKYEN YIN PAS, RNAM SHES KYI THUN

MONG MA YIN PA'I BDAG RKYEN DU MI RUNG BA'I PHYIR, DON GSANG
LAS, RTZA BA'I RNAM PAR SHES BA DANG 'KHOR BA JI SRID PA'I PHUNG
PO ZHES BYA BA RNAM PAR SHES PA DRUG CAR GYI THA MI DAD PA'I
RGYU YIN PA DE DAG LA YANG BRJOD PAR BYA STE, YID KYI RNAM SHES
NI RTEN THUN

MONG BA CAN KHO NA MIN TE, 'JUG PA'I RNAM PAR SHES PA YIN PA'I
PHYIR, DE DAG BZHIN NO, ,ZHES GSUNGS PA'I PHYIR, 'DIS NI PHAL
CHEN PA DANG SA STON PA'I LUGS KYANG KHEGS SO, ,YANG KHA CIG,
SKABS 'DIR 'GOG YUL LA YID KYI RNAM

@058A *, ,SHES DANG DUS MNYAM BA'I DE'I RTEN DBANG PO MI 'DOD
PAS KHYAB PAR THAL, RTZOD TSUL 'THAD BA'I PHYIR ZER NAM KHYAB,
GTZO BO DE LTAR YIN KYANG DUS MNYAM PA'I RTEN 'DOD MKHAN YANG
YOD PA'I PHYIR, RTAGS ZUR

DANG PO GRUB STE, MDZOD LAS, THA MA'I RTEN 'DAS LNGA RNAMS KYI,
,DE DAG LHAN CIG SKYE BA'ANG YIN, ,ZHES GSUNGS PA'I PHYIR, GNYIS
BA GRUB STE, DON GSANG LAS, GNAS BRTAN PA RNAMS KYI LTAR NA RNAM
PAR SHES PA TSOGS LNGA'I THAMS CAD

BYE BRAG TU SMRAS PAS BSHAD PA BZHIN NO, ,YID KYI RNAM PAR SHES
PA'I LHAN CIG SKYES PA'I RTEN NI SNYING GI PHYOGS BU GA GCIG
DANG GNYIS DANG GSUM DANG BZHI NAS PUG DGU'I BAR YIN NO, ,ZHES
GSUNGS PA'I PHYIR, KHYAB STE, DES RTEN DUS

MNYAM PA BZHAG KYANG DE RTEN DU MI RUNG BAS SNGA MA'I SKYON
SPONG MI NUS PA'I PHYIR, DER THAL, YID SHES KYI RTEN DBANG PO
GZUGS CAN PA YOD NA DE DBANG SHES SU THAL BA DANG, DBANG SHES
BZHIN DU YUL 'DAS PA 'DZIN MI NUS PAR THAL BA DANG, GZUGS

MED, THAMS NA YID SHES KYANG MAD PAR THAL BA SOGS 'BYUNG BA'I
PHYIR, SPROS PAS CHOG GO ,YANG KHA CIG, YID SHES LA LHAN CIG
BYED PA'I RTEN BSHAD PA MI 'THAD PAR THAL, DE PHA ROL PO LA CIG
GIS RNAM SHES LA LHAN CIG PA'I RTEN NGES

CAN DU DGOS PAR BSHAD BA'I KHAS BLANG LA 'KHRIS NAS DGAG PA BYAS
PA YIN GYI RANG LUGS LA DE DANG LHAN CIG PA'I RTEN SGRUB PA'I
DBANG DU BYAS PA MA YIN PA'I PHYIR, BSHAD SBYAR LAS, LNGA PO DAG
DANG 'DRA BA ZHES BYA BA NI SGRUB PA MA YIN NO, ,'O

@058B NA CE ZHE NA, SUN 'BYIN BA STE, ZHES PA NAS, GZHAN GYI
GZHUNG LA NI GANG LHAN CIG SKYE BA'I GNAS MED BA'I RNAM PAR SHES
PA CI YANG MED DO ZHE'O, ,ZHES GSUNGS PA'I PHYIR NAM KHYAB STE,
RNAM SHES DE DANG DUS MNYAM PA'I DBANG PO DE DE'I BDAG

RKYEN DU BYE SMRA MA 'DOD KYANG SKABS 'DIR DE LA BRTEN PA'I CHA
NAS RKYEN DU BTAGS PA TZAM LAS RKYEN DNGOS SU MI 'DOD PA'I DON
YIN PA'I PHYIR DANG, PHYIR RGOL RANG LA GRAGS PA'I LUNG GIS
BSGRUB PA LA SNGAR RGOL RANG GIS KHAS MI LEN MI DGOS PA'I

PHYIR RO, ,YANG KHO NA RE, MDZOD LAS, DRUG PO 'DAS MA THAG PA
YI, ,ZHES SOGS KYI SKABS LTAR 'DIR YANG KHAS LEN PAR THAL, KUN
BTUS LAS, YID GANG ZHE NA, ZHES PA NAS, RNAM PAR SHES PHA DRUG
PO DAG 'GAG MA THAG PA'I RNAM PAR

SHES PA'O, ,ZHES GSUNGS PA'I PHYIR NA MA KHYAB, MDZOD KYI DE
DRUG KA'I THUN MONG MA YIN PA'I BDAG RKYEN GYI GTZO BO DANG YID
KHAMS KYI GTZO BO'I DBANG DU BYAS PA YIN LA SKABS 'DIR DE BDAG
RKYEN GYI GTZO BOR MI RUNG BA GANG ZHIG ,YID KYI KHAMS KYI GTZO

BOR YANG MI RUNG BA'I PHYIR, RTAGS DANG PO GRUB STE, SKABS 'DIR
BSHAD PA DE MA THAG RKYEN GYI DBANG DU BYAS PA YIN PA'I PHYIR,
DER THAL, THEG BSDUS LAS, YID NI RNAM PA GNYIS TE, DE MA THAG
PA'I RKYEN BYED PA'I GNAS SU GYUR PA'I PHYIR RNAM BAR

SHES BA 'GAG MA THAG PA YID CES BYA BA RNAM BAR SHES BA SKYE
BA'I GNAS DANG GNYIS PA NYON MONGS PA CAN GYI YID, CES GSUNGS
BA'I PHYIR, GNYIS PA GRUB STE, KUN BTUS DAR tIKA LAS, BSTAN PA'I
DBANG DU BYAS NAS KHAMS BSTAN PAR SEMS

@059A *, ,DANG SKYE MCHED BSTAN PAR YID DANG, ZHES SOGS GSUNGS
PA'I PHYIR, KHYAB STE, KHAMS KYI SGRA DON, SPUNG DANG SKYE SGO
RIGS KYI DON, ,ZHES PA LTAR 'BRAS BU PHYI MA 'GRUB PA'I NUS PA'I
CHA NAS GTZO BOR

'JOG DGOS PA GRUB MTHA' BZHIG MTHUN LA SKABS 'DIR BAG CHAGS
BSAGS PAS SEMS SU 'JOG TSUL SNGAR BSHAD ZIN BA'I PHYIR, YANG KHO
NA RE, DRUG PO 'DAS MA THAG PA'I YID DE BDAG RKYEN DANG NYON YID
DE MA THAG RKYEN TU BZHAG NA'ANG CHO GA

BAR THAL, DRUG PA YID KYI RNAM SHES SKYE BA LA DE GNYIS KA DGOS
PA'I PHYIR DANG, DAR tIKA LAS, 'GAG KHA MA DE NYID DUS GZHAN GYI
PAR DU MA CHOD PA'I RNAM SHES PHYI MA DE NYID SKYE BA'I GO PHYE
BA'I SGO NAS BDAG RKYEN BYED PA'I PHYIR YID CES BYA'O, ,

ZHES GSUNGS PA'I PHYIR NA MA KHYAB STE, DES BDAG RKYEN PHAL PA
TZAM BYED KYANG GTZO BOR DE MA THAG RKYEN TU 'JOG DGOS PA'I
PHYIR TE, DE NYID LAS, DE MA THAG RKYEN YIN YANG PHYI MA SKYE
BA'I GO 'BYED PA'I BYED LAS DANG LDAN PAS BDAG RKYEN TU BZHAG
LA,

ZHES GSUNGS PA'I, DES NA GNYIS BA YANG MI 'THAD BAR THAL, DE MA
THAG RKYEN LA RANG NYID MNGON GYUR TU YOD PA DE 'GAG PA'I SGO
NAS RNAM SHES PHYI MA DE LA SKYE BA'I GO SKABS SBYIN PA ZHIG
DGOS PA GANG ZHIG ,NYON YID RTAG TU MNGON GYUR TU 'JUG

PAS DE 'DRA'I RNAM DBYE MI 'THAD PA'I PHYIR, RJE BTZUN RED MDA'
BAS, 'DI LA KUN GZHI DANG NYON YID NI 'JUG PA'I RNAM PAR SHES
BDAG GI DE MA THAG PA'I GNAS MA YIN TE, DE GNYIS NI DUS THAMS
CAD DU 'BYUNG BAS DE DAG 'GAG STOBS

@059B KYIS SHES PA GZHAN SKYE BA'I GO 'BYED PA MA YIN PA'I
PHYIR, ZHES GSUNGS SHING 'DIR SNYOMS 'JUG LAS LANGS MA THAG PA
SOGS LA ZHIB CHA DGOS, KHA CIG NA RE, NYON YID KYI SGO NAS
SNYOMS 'JUG GNYIS KYI BYE BRAG MA KHYAD PAR 'BYED TSUL

NYON YID DANG MTSUNGS LDAN DU 'JUG MI 'JUG GI SGO NAS 'JOG ZER
NA, 'O NA 'DU SHES MED PA'I SNYOMS 'JUG DE NYON YID DANG MTSUNGS
LDAN YIN PAR THAL, DAM BCA' 'THAD PA'I PHYIR, 'DOD MI NUS TE, DE
MTSUNGS LDAN MA YIN PA'I 'DU BYED

YIN PA'I PHYIR, KUN BTUS LAS, SEMS DANG SEMS LAS BYUNG BA'I CHOS
BRTAN PA MA YIN PA RNAMS 'GOG PA LA 'DU SHES MED PA'I SNYOMS
'JUG BA ZHES GDAGS SO, ,ZHES DANG, BSDU BA LAS, DE YANG BTAGS
PA'I YOD PA YIN GYI RDZAS

SU NI MIN PAR RIGS PAR BYA'O, ,ZHES GSUNGS PA'I PHYIR DANG,
SNYOMS 'JUG DE NYID SHES PAR 'DOD NA 'GOG SNYOMS LA'ANG 'DRA BAS
DE'I TSE SHI LUS SU THAL BA'I SKYON SPONG BA'I TSE KUN GZHI YOD
BAS SKYON MED CES BSHAD MI DGOS PAR

SNYOMS 'JUG RANG NYID YID SHES YIN PA'I PHYIR ZHES LAN BTAB CHO
GA PA'I PHYIR, GSER 'PHRENG LAS, 'GOG SNYOMS YID SHES YIN PAS
SEMS YOD YIN ZHES LAN BTAB CHOG PA'I PHYIR, ZHES GSUNGS PA'I
PHYIR, GAL TE SHES PAR 'DOD

NA'ANG TING NGE 'DZIN DANG MTSUNGS LDAN CI RIGS YIN PAS NYON YID
DANG MTSUNGS LDAN MI RUNG BA'I PHYIR, GZHAN YANG SNYOMS 'JUG
GNYIS KYI BYE BRAG 'BYED TSUL DE LTAR MA YIN PAR THAL, 'GOG
SNYOMS KYI TSE NYON YID MED LA, 'DU SHES MED

@060A *, ,PA'I SNYOMS 'JUG GI CHO NYON YID YOD BAS DE DANG
MTSUNGS LDAN GYI LTA BA DANG 'DOD CHAGS SOGS KYI SGO NAS BDAG TU
SRED BA'I SHUGS MI NYAMS PA'I SKYON DANG BCAS PA'I PHYIR, THEG
BSDUS 'GREL PA

LAS, 'DI LTAR DE'I DUS SKABS NA NYON MONGS CAN GYI YID MED NA
NGAR 'DZIN PA MED PAR 'GYUR RO, ,DE LTAR NA NI 'PHAGS LAS KYANG
SMAD PAR MI 'GYUR NA DE NI SMAD PA NYID YIN PAS, ZHES GSUNGS
PA'I PHYIR, YANG KHO NA RE, SNYOMS

'JUG NGE GNYIS LA RANG GI NGO BO ZHI MA ZHI'I KHYAD PAR MED BAR
THAL, DE GNYIS KA DANG MTSUNGS LDAN GYI NYON MONGS MED PA 'DRA
BA'I PHYIR NA MA KHYAB STE, DE DANG MTSUNGS LDAN GYI NYON MONGS
MED KYANG DE'I CHO NYON MONGS MNGON GYUR DU YOD

PAS SRED PA'I BRLAN DANG BCAS BA YIN PA'I PHYIR TE, THEG BSDUS
LAS, 'DU SHES MED PA'I SNYOMS PAR 'JUG PA NI NYON MONGS PA CAN
GYI YID KYIS RAB TU PHYE BA YIN GYI, ZHES GSUNGS PA'I PHYIR,
DPER NA SKYE SRID DE RNAM SMIN YIN

PAS NYON MONGS DANG MTSUNGS LDAN MI RUNG YANG SKYE BA'I SRID PA
NYON MONGS CAN, ZHES BSHAD PA LTA BU YIN PA'I PHYIR, NGES TSIG
MED PA'I SKYON BRJOD TSUL LA ROL MTSO SOGS SU NYON YID KYI NGES
TSIG LA NGAR SEMS PA ZHES BSHAD

PA MI 'THAD PAR THAL, DE MED PA'I PHYIR, ZHES PA NUS BA SHIN TU
CHUNG STE, NYON YING 'KHOR BCAS LAS GZHAN PA'I NGAR SEMS PA YOD
BA'I PHYIR DANG, RTAG TU ZHES PA'I TSIG GI NUS PA MTHON PA'I
PHYIR, DER THAL, PHRAN TSEGS LAS,

@060B NYON MONGS CAN YID RTAG TU NI, ,ZHES SOGS DANG, DKA' 'GREL
LAS, NYON YID MED NA RTAG TU NGAR SEMS PA'I PHYIR YID DO, ,ZHES
PA'I NGES TSIG 'DI RNAM PAR SHES PA GANG LA YANG M?  NAS PAR
'GYUR, CES GSUNGS PA'I PHYIR DANG,

BYINGS MDO LAS, SNA GOMS PA LA'O, ,ZHES PA'I BYINGS BZHAG, RKYEN
TI BRA PHYIN, BYED PA PO LA AA BA'O, ,ZHES BAS AA BA BYIN, MN'A
ZHES PA MNAR BSGYUR, PA GNYIS DANG DBYINGS MTHA'I AA YAD PHYIS,
NA SROG MED AA LA DRANGS PAS MAN TI GRUB

CING RTAG TU GOMS PA'I DON DU 'GRO LA, SO SKYE'I GNAS SKABS SU
RGYUN MCHAD PAR NGANG ZHES PA'I GOMS PA RGYUN CHAGS PA NYON YID
LAS GZHAN MED PA'I PHYIR, KHA CIG NA RE, NGAS MTHONG NGAS THOS
ZHES PHA LTA BU'I NGES TSIG KYANG NYON YID KYI DBANG

GIS 'BYUNG BA MI 'THAD PAR THAL, ,DGRA BCOM PA YANG DE LTAR
GSUNG BA YOD PA'I PHYIR NA MA KHYAB STE, SO SKYES KYIS DE LTAR
BSHAD PA NGAR 'DZIN GYI DGANG GIS YIN KYANG 'PHAGS BAS GSUNGS DE
DANG MTSUNGS MI DGOS PA'I PHYIR, NYI SNANG LAS, DE'I

TSIG NI THA SNYAD PA YIN GYI DON DAM BA MA YIN PA DES NA SNYING
PO MED DO, ,ZHES GSUNGS PA'I PHYIR, YANG KHA CIG, 'DU SHES MED
PAR SKYES PA'I TSE NYON YID MED KYANG GANG ZAG DE NGAR 'DZIN
DANG BRAL MI DGOS PAR THAL, DE NGAR 'DZIN GYI BAG CHAGS DANG

LDAN PA'I PHYIR ZER NA, DGRA BCOM SKYON TU 'PHEN LA, DE'I SA BON
DANG LDAN PA'I PHYIR ZER NA YANG MI 'THAD PAR THAL, DE SPYIR
NYON YID 'DOD BA'I DBANG DU BYAS PA YIN NA YANG MI 'THAD, MI
'DOD PA'I DBANG DU BYAS PA YIN NA YANG MI 'THAD PA'I PHYIR,

@061A *, ,DANG PO GRUB STE, SPYIR NYON YID YOD NA 'DU SHES MED
PA'I TSE DE 'GAG DON MED PA'I PHYIR, GNYIS PA GRUB STE, SPYIR
NYON YID MI 'DOD NA KUN GZHI YANG MI 'DOD DGOS PAS DE'I TSE NGAR
'DZIN GYI BAG CHAGS KYANG MED

DGOS BA'I PHYIR, DER THAL, DE'I BAG CHAGS YOD PA LA BSGO GZHI
ZHIG DGOS PAS KUN GZHI YOD BAR GRUB PA'I PHYIR, KHA CIG GIS,
DKA' 'GREL LAS, NGAR 'DZIN MI DGE BA'I SEMS DANG MTSUNGS PAR
LDAN PAS NA DGE BA DANG LUNG MA BSTAN GYI

SEMS DANG DUS GCIG TU MI 'BYUNG NGO, ,ZHES PA'I DON DU BSAMS NAS
NYON YID 'KHOR BCAS LAS GZHAN PA'I NGAR 'DZIN LA MI DGE BAS
KHYAB ZER NA, GONG MA'I SAS BSDUS KYI MTHONG SPANG 'JIG LTA CHOS
CAN, MI DGE BA YIN PAR THAL, NYON YID

DANG MTSUNGS LDAN MA YIN PA'I 'JIG LTA YIN PA'I PHYIR, ZUR DANG
PO GRUB STE, MTHONG SPANG KUN BTAGS YIN PA'I PHYIR, KHYAB STE,
NYON YID DANG MTSUNGS LDAN GYI 'JIG LTA LA LHAN SKYES KYIS KHYAB
PA'I PHYIR, GNYIS PA GRUB STE, GONG MA'I SAS BSDUS

KYI MTHONG SPANG 'JIG LTA YOD PA'I PHYIR, DER THAL, KUN BTUS DAR
tIKA LAS, MTHONG SPANG NYON MONGS BRGYA DANG BCU GNYIS YOD DE,
'DOD PA'I KHAMS NA LTA BA LNGA DANG LTA MIN LNGA STE BDEN PA
BZHI RE RE LA LOG GZHUG BCU BCU KHAMS GONG MA

GNYIS NA KHONG KHRO BZHI BZHI BOR BAS SUM CU RTZA DRUG PA GNYIS
SU YOD BA'I ZHES GSUNGS PA'I PHYIR, RTZA BAR 'DOD MI NUS TE,
GONG MA'I SAS BSDUS KYI NYON MONGS YIN PA'I PHYIR, KHYAB STE,
MDZOD LAS, GONG MA THAMS CAD LUNG MA BSTAN, ,

@061B ZHES GSUNGS PA'I PHYIR, NYON YID LDOG MTSAMS LA KHA CIG NA
RE, 'PHAGS PA MNYAM GZHAG PA'I RGYUD LA NYON YID MED PA MI 'THAD
PAR THAL, DE'I RGYUD LA NYON YID YOD PAR MA ZAD DBANG SHES KYANG
YOD PA'I PHYIR, DER THAL, SEMS NANG DUS

BSDUS TE TING NGE 'DZIN LA RTZE GCIG TU MNYAM PAR BZHAG PA'I
GANG ZAG GI RGYUD LA YANG GZUGS MTHONG BA'I MIG SHES YOD PA'I
PHYIR, DER THAL, RNAM 'GREL LAS, THAMS CAD LAS NI SEMS BSDUS
NAS, ,NANG GI BDAG NYID GA-YO MED PAR, ,

GNAS NA'ANG MIG GIS GZUGS DAG NI, ,MTHONG BA'I BLO DE DBANG
SKYES YIN, ,ZHES GSUNGS SHING, RNAM BSHAD LAS, STONG BA NYID LA
MNYAM PAR BZHAG BZHIN PA'I DUS NA GNAG ZAG DE'I RGYUD LA THEG
CHEN SEMS BSKYED YOD MOD KYANG, ZHES

GSUNGS PA'I PHYIR DANG, DE GNYIS 'DRA BA'I PHYIR TE, RNAM 'GREL
LAS, RTZE GCIG GSAL PAS SGRIB NA YANG, ,SEMS KYI KHYAD PAR RGYUN
DAG LA, ,ZHES DE DAG GI SKABS SU BLO GZHAN DANG GZHAN RGYUD LA
YOD KYANG MNGON GYUR PA DAS SGRIB NAS MI GSAL

BA YIN PA'I PHYIR ZER NA, RE ZHIG PHYI MA BZHAG LA SNGA MA MI
'THAD PAR THAL, SLOB PA MNYAM GZHAG BA'I RGYUD LA DBANG SHES MED
PA'I PHYIR, DER THAL, DER MA ZAD GNYID LOG PA'I GANG ZAG GI
RGYUD LA DBANG SHES MED PA'I PHYIR, DER THAL, 'JUG

PA LAS, GAL TE GNYID NA MIG BLO MI SRID BAS, ,ZHES GSUNGS BA'I
PHYIR, MA KHYAB NA, GNYID LOG PA'I GANG ZAG GI RGYUD KYI MIG
SHES CHOS CAN, RANG GI THUN MONG MA YIN PA'I BDAG RKYEN MIG
DBANG LA BRTEN NAS SKYES PA'I SHES PA YIN PAR@062A *, ,THAL; MIG SHES YIN PA'I PHYIR,
'DOD NA, GNYID LOG BA'I
GANG ZAG GI RGYUD KYI MIG DBANG DES KYANG MIG SHES KYI THUN MONG
MA YIN PA'I BDAG RKYEN BYED NUS PAR THAL, 'DOD BA'I PHYIR, 'DOD
NA, DES KYANG

GZUGS MTHONG BAR THAL BA DANG, DE RTEN BCAS KYI DBANG POR THAL
BA'AM, YANG NA MIG SHES KYIS YUL 'DAS PA MTHONG PAR THAL BA SOGS
SPROS BAS CHOG GO ,YANG KHA CIG ,'GOG PA MNYAM GZHAG GNAS SKABS
DUS, ,ZHES PA'I DON DU BSAM

NAS MI RTAG PA LA MNYAM PAR BZHAG PA'I 'PHAGS PA'I RGYUD LA NYON
YID MED ZER NA, 'ON MI RTAG PA MNGON SUM DU RTOGS PA'I 'PHAGS
LAM MNGON DU GYUR PA'I 'PHAGS PA'I RGYUD LA MED PAR THAL, DAM
BCA' 'THAD PA'I PHYIR, 'DOD NA, 'GOG

SNYOMS DMIGS KYIS BA SAL BA'I DGOS PA MED PAR THAL, 'PHAGS LAM
MNGON DU GYUR PA THAMS CAD LA DE MED PA'I PHYIR, BYAS BA LA KHO
NA RE, DE'I RGYUD LA NYON YID MED PAR THAL, DE 'PHAGS BA MNYAM
GZHAG PA YIN PA'I PHYIR, DER THAL,

MI RTAG PA LA MNYAM PAR BZHAG PA'I 'PHAGS PA YIN PA'I PHYIR NAM
KHYAB STE, 'PHAGS PA'I MNYAM GZHAG YE SHES LA BDAG MED PHRA RAGS
GANG RUNG LA MNYAM PAR BZHAG BA DGOS BA'I PHYIR, DER THAL, RTZA
BAR MNYAM GZHAG CES PA DE SUM

CU PA LAS, 'GOG PA'I SNYOMS PAR 'JUG NA MED, ,'JIG RTEN 'DAS
PA'I LAM NA MED, ,CES PA'I 'DAS LAM DE LA SBYOR DGOS PA'I PHYIR,
KHYAB STE, SPYIR 'PHAGS LAM LA 'DAS LAM GYIS KHYAB KYANG 'DAS
LAM DANG MNYAM GZHAG YE

@062B SHES RNAM GRANGS SU BSHAD PA'I SKABS KYI DER BDAG MED
MNGON SUM DU RTOGS PA ZHIG DGOS BA'I PHYIR, DER THAL, YUM PA RAM
LAS, JI TZAM DU GNYIS PA DE TZAM DU DMIGS BA'O, ,MI GNYIS PA NI
MI DMIGS PA'O, ,ZHES DANG, 'JUG PA

LAS, GSUM LA CHAGS PAS STONG STE 'JIG RTEN 'DAS, ,ZHES GSUNGS
PA'I PHYIR DANG, BDEN STONG SGYU MA LTA BUR MNGON SUM DU RTOGS
MA THAG PA'I MTHONG LAM DE YANG RJES THOB YE SHES SU BSHAD PA'I
PHYIR, GZHAN YANG, RDZU 'PHRUL GYI MNGON

SHES LA MNYAM PAR BZHAG STE NAM MKHA' LA 'GRO 'TSAG NYAL 'DUG
SOGS BYED PA'I BYANG 'PHAGS DE CHOS CAN, MNYAM GZHAG PA YIN PAR
THAL, RDZU 'PHRUL GYI TING NGE 'DZIN LA MNYAM PAR BZHAG PA'I
'PHAGS PA YIN PA'I PHYIR, KHYAB PA KHAS,

'DOD NA, DE CHOS CAN, MNYAM RJES NGO BO GCIG TU SONG BA'I GANG
ZAG YIN BAR THAL, MNYAM GZHAG GI NGANG NAS RJES THOB KYIS BYA BA
BYED NUS PA'I GANG ZAG YIN PA'I PHYIR, DER THAL, DE'I NGANG NAS
SPYOD LAM RNAM BZHI DANG GZHAN LA CHOS STON PA

SOGS NUS PA GANG ZHIG ,DE LAS LHAG PA'I RJES THOB KYI BYA BA
'JOG TSUL MED BA'I PHYIR, YANG KHO NA RE, 'GOG SNYOMS KYI TSE
NYON YID YOD PAR THAL, 'GOG SNYOMS LAS LANGS MA THAG PA'I YID
SHES DE'I THUN MONG MA YIN PA'I BDAG RKYEN

YOD PA'I PHYIR TE, KHYOD KYIS LNGA PA NGAG DANG 'DRA BA DANG,
ZHES DRANGS PA DE'I PHYIR ZER NA GONG DU MA KHYAB STE, DE'I
SKABS SU YANG NYON YID KYI RGYUN DU GYUR BA'I YID SHES GCIG YOD
KYANG NYON YID DU MI 'JOG PA'I PHYIR, DER THAL, DE'I RGYUD NA

@063A *, ,KUN GZHI YOD PA GANG ZHIG ,KUN GZHI YOD NA DE DANG
MNYAM DU NYUNG MTHA' LA YANG YID SHES GCIG YOD PAS KHYAB PA'I
PHYIR, DKA' 'GREL LAS, MNYAM GZHAG GI TSE YANG YID SHES KYI
RDZAS RGYUN CHAD

fBA'I LOG BA NI MED DE, DGONGS 'GREL LAS, KUN GZHI DE NYUNG YANG
YID SHES GCIG YID DANG LHAN CIG 'JUG PAR BSTAN PA'I PHYIR, ZHES
GSUNGS PA'I PHYIR, KHO NA RE, DE'I SKABS KYI NYON YID KYI RGYUN
PHYI MA'I YID DE CHOS CAN, KHYOD

DANG MTSUNGS LDAN KYI NYON MONGS BZHI SOGS MED PAR THAL, KHYOD
NYON YID DU MI 'JOG PA'I RGYU MTSAN YOD PA'I PHYIR, 'DOD NA DE
CHOS CAN, ZAG MED YIN PAR THAL, 'DOD BA'I PHYIR ZER NA, 'DI LA
SLOB DPON SO SO'I BZHED TSUL

MI 'DRA BA GNYIS YOD DE, DON GSANG LAS, YID DE YANG KHA CIG NA
RE GNAS SKABS DE NA ZAG PA MED PA YIN TE, ZHES DANG, KHA CIG NA
RE, ZAG PA DANG BCAS PA STE 'DI LAR NUS PA GNYIS DANG LDAN PA'I
PHYIR RO ZHES ZER RO, ,ZHES GSUNGS

KYANG RANG LUGS LA PHYI MKHAS LEN DGOS TE, RJE BTZUN RED MDA'
BAS PHYOGS GNYIS PA 'DI NI LEGS PAR BSHAD PA YIN TE, ZHES DANG,
RTZA BAR, NYON MONGS CAN DU 'JOG BYED PA'I, ,GANG ZAG 'DZIN PA
LOG GYUR KYANG, ,DE YI RIGS

TZAM YOD PHYIR BA, ,CHOS 'DZIN BSKYED NUS MA LOG PHYIR, ,YID
SHES MED DANG MNYAM PA NYID, ,THOB PA'I SKYON GNYIS RING DU
SPANGS, ,ZHES GSUNGS PA'I PHYIR, KHYAB STE, DBANG THOB DGRA BCOM
GNYIS DANG 'GOG BA MNYAM GZHAG SOGS

@063B KYI TSE NYON YID MED KYANG DE'I RGYUN GYI YID YOD BAS 'JUG
SHES KYI BDAG RKYEN MED BA'I SKYON MI 'ONG LA, YID DE ZAG BCAS
YIN PAS NYON YID GNAS 'GYUR GYI MNYAM NYID YE SHES THOB PAR THAL
BA'I SKYON YANG MI YONG BA'I PHYIR, DER THAL, DE ZAG BCAS SU

'JOG PA'I RGYU MTSAN SPYIR NYON YID DE LA NYON MONGS PA'I SGRIB
BA CAN DU 'JOG BYED RANG GROGS NYON MONGS BZHI DANG, SHES SGRIB
DANG BCAS PAR 'JOG BYED 'JUG SHES KYI RTEN BYED PA'I SGO NAS DE
PHYI ROL DON GYI SNANG BA DANG BCAS PAR BSKYED PA'I NUS PA

GNYIS YOD PA LAS 'DI DAG GI TSE SNGA MA LOG KYANG PHYI MA YOD BA
SHES SGRIB KYI ZAG BCAS YIN BA'I PHYIR, DKA' 'GREL LAS, THA
SNYAD SNA TSOGS 'DOGS PA'I YID SHES KYI LHAN CIG SKYE BA'I RTEN
BYAS NAS CHOS 'DZIN PA SHES SGRIB BSKYED PA'I NUS PA

GNYIS YOD LA, ZHES SOGS GSUNGS PA'I PHYIR, KHO NA RE, RIGS NGES
KYIS SA BRGYAD PA NAS NYON MONGS SPANGS PAR THAL, DES NYON YID
SPANGS PA'I PHYIR, DER THAL, DE NAS NYON YID GTAN DU LOG BA'I
PHYIR NAM KHYAB STE, NYON YID LA BLO

MNGON GYUR PAS KHYAB CINGS BRGYAD PA NAS SRID ZHI MNYAM NYID KYI
SBYOR BA THOB STE, CHOS NYID YE SHES LA DBANG DBANG BA'I DON DU
RTOGS PAS DE'I 'KHOR DU NYON MONGS BZHI GTAN MI 'BYUNG BAR BYAS
PA YIN PA'I PHYIR, MNGON RTOGS RGYAN LAS, SRID DANG ZHI

PAR MIR TOG PA, ,ZHES DANG MDO SDE RGYAN LAS, ZHING DANG YE SHES
LAS DAG LA, ,ZHES GSUNGS PA'I PHYIR, GONG DU 'DOD MI NUS TE,
SLOB DPON KLU SGRUB KYIS SA BRGYAD PA NAS NYON MONGS SPONG BAR
BZHED LA, 'PHAGS PA THOGS MED KYIS SANGS

@064A *, ,RGYAS PA DANG DUS MNYAM DU SPONG PAR BZHED PA'I PHYIR,
KUN BTUS DAR tIKA LAS, MGON PO KLU SGRUB KYI BZHED PA DANG MI
'DRA STE, DE'I BZHED PAS SA BRGYAD BAR NYON SGRIB ZAD BAR BYED
PA'I PHYIR, ZHES GSUNGS

PA'I PHYIR, KHYAB STE, DE LTAR 'BYUNG BRTEN GZHI'I MDO'I DBANG
GIS YIN PA'I PHYIR TE, DGONGS 'GREL LAS, SA BCU GCIG BA LA NI
NYON MONGS PA DANG SHES BYA'I SGRIB PA SHIN TU PHRA MO SPANGS
PAS, ZHES GSUNGS PA'I PHYIR DANG KUN BTUS LAS

KYANG, DE BYANG CHUB THOB PA NAS NYON MONGS PA'I SGRIB PA DANG
SHES BYA'I SGRIB GCIG CAR SPONG NGO, ,CIG CAR DGRA BCOM PA DANG
DE BZHIN GSHEGS PAR 'GYUR RO, ,ZHES SO, ,SMRAS PA, BLO GROS NYI
MA 'BAR BA'I GDENGS KA LAS, ,KUN RMONGS

MUN PA'I DRA BA MTHAR BYED PA'I, ,LEGS BSHAD 'OD BRGYA'I SNANG
BA SPRO BA YIS, ,BLO GSAL RKANG DRUG BDAG DGA'I DBYANGS KYIS
BREL, ,LUNG RIGS LANG TSO DAR BA'I GZHON NU 'DI'I, ,MCHED PO
SNGON DGA'I SKAL BAR CI STE MED, ,PHYI MA'I DUS

KYANG THUB BSTAN SGEG MO YIS, ,CI LTA'I MDZA' BO RNYED BAR GYUR
CIG GU, ,THUB BSTAN SMOG RJES 'GRO LDAN MI KHRUL BA'I, ,BSHAD
SGRUB DBUGS BRAL 'BYUNG PO'I STANG STABS GAR, ,BSGYUR BA'I CHOD
BRGYAD ROL PA LEGS BYAS KYI, ,RTZE 'JOR

'KHRUL BAS GA-YENG RNAMS SNYING RJE'I YUL, ,DE PHYIR DAM PA'I
MGON LA GUS BRTEN NAS, ,GZHUNG MANG THOS PA'I DKA' SPYAD LHUR
BLANG BAS, ,'PHAGS BOD MKHAS PA'I LEGS BSHAD DGA' STON LA,
,LONGS SU SPYOD PA'I SKAL BZANG KHO

@064B POS RNYED, ,TSUL 'DIR 'BAD PA LAS BYUNG LEGS BYAS KYI,
,CHA SHAS YONGS SU GANG BA'I BSIL ZER CAN, ,RANG BZHIN DAG PA'I
DBYINGS KYI MKHAR 'PHAGS TE, ,DON GNYIS KUN DGA'I DGA' TSAL
'BYED GYUR CIG (,CES YID DANG KUN GZHI'I DKA' GNAS RNAM BAR

BSHAD PA MKHAS PA'I 'JUG NGOGS ZHES BYA BA 'DI NI CHOS GRVA CHEN
PO DPAL LDAN BKRA SHIS 'KHYIL GRVA CHANG THOS BSAM GLING NAS
SLOB DPON NGAG DBANG DGE LEGS KYI SBRUL BA'I SKU SKAL BZANG DGE
LEGS RGYA MTSO, SKYOR DBON BLO BZANG ZHES RAB STOBS 'DZIN GRVA
DGE 'DUN RNAMS KYIS YANG YANG BSKAL BA'I NGOR, 7BTZUN BA

DKON MCHOG BSTAN PA'I SGRON MES RANG LO SO BDUN PAS PHO RTA'I LO
KHRUMS STOD ZLA BA'I DKAR PHYOGS KYI DGA' BA DANG PO'I NYON CHOS
SDE CHEN BO DGON LUNG BYAMS PA GLING DU RDZOGS BAR SBYAR BA'I YI
GE PA NI SDOM BRTZON RNAM DPYOD YANGS PA DKON MCHOG BSTAN PA'O,
,'DIS KYANG 'JAM MGON BLA MA'I RING LUGS DRI MA MED BA PHYOGS
DUS KUN TU

RGYAS PAR GYUR CIG, ,,