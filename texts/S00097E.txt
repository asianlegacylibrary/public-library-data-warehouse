 *, ,DPAL RDO RJE 'JIGS BYED DPA' BO GCIG PA'I RIM
GNYIS KYI RNAM BZHAG BSHAD PA GSANG CHEN BDE LAM ZHES BYA BA
BZHUGS SO, ,RGYAL BA'I YAB GCIG RJE BTZUN MKHYEN PA'I GTER,
,KHROS BA'I GAR MDZAD DPAL CHEN

GSHIN RJE GSHED, ,DUR SMRIG 'DZIN PA'I MCHOG GYUR TZONG KHA PA,
,DBYER MED ZHABS KYI PAD MOR GUS BTUD TE, ,LUS 'JOMS 'CHI BDAG
SEMS 'JOMS RMONGS PA YI, ,PHYI NANG GSHIN RJE 'JOMS

PA'I KHRO BO'I RGYAL, ,'JIGS MDZAD RDO RJE DPA' BO GCIG PA YI,
,RIM GNYIS LAM GYI RNAM BZHAG MDO TZAM DGOD, ,THUN MONG LAM
SBYANG MTSAN LDAN SLOB DPON LAS, ,RNAM DAG DBANG THOB

@164B DAM TSIG SDOM PA RNAMS, ,MIG 'BRAS LTAR SRUNG RIM GNYIS
NYAMS LEN LA, ,THOS DANG BSAM PAS GO BA LEGS BTZAL TE, ,YID
MTHUN GNAS SU KHRUS BYAS BRIS SKU SOGS, ,RTEN DANG

MCHOD PA CI 'BYOR LEGS PAR BKRAM, ,RANG GI MDUN DU RDOR DRIL
NANG MCHOD DANG, ,BDAG SKYED MCHOD PA SNGON 'GRO'I MCHOD GTOR
BSHAMS, ,BDE BA'I STAN LA LHO RU PHYOGS PA 'AM PHYOGS PAR MOS

TE TSUL MTHUN SBYOR LAM GYIS, ,'KHOD DE BDUD RTZI RIL BU MYANGS
BYAS NAS, ,KHA DANG NGAG GI DRI MA DAG PAR BYA, ,SKYABS 'GRO
SEMS BSKYED RGYUD PA'I GSOL 'DEBS RNAMS, ,RANG YID 'KHRUL NGES
BYAS TE THA

MAL GYI, ,SNANG ZHEN SPRONG DANG MCHOD GTOR BYIN RLOB LA, ,NUS
LDAN BYA PHYIR RANG NYID SKAD CIG GIS, ,BDE STONG NGANG LAS
'JIGS BYED PHYAG GNYIS PA, ,DANGS SHING GSAL BA'I SKU RU BZHENGS
PAR BSGOM, ,

YI GE BCU PAS BSANG TSE THUGS KHA NAS, ,KHRO TSOGS SPROS TE
RDZAS LA GNAS PA YI, ,BGEGS RIGS BSKRAD PAR BSAM PA SKABS 'DI
DANG, ,GZHAN LA'ANG SBYAR PHYA STONG PAR SBYANGS PA'I TSE,
,SNGAGS

DON JI BZHIN CHOS KUN RANG BZHIN GYIS, ,STONG PA'I YUL DANG YUL
CAN DBYER MED BSGOM, ,DE YI NGANG NAS RANG RANG SA BON LAS,
,RLUNG ME'I STENG DU MI MGO'I SKYED BU'I KHAR, ,THOD PA DKAR PO
YANGS SHING

RGYA CHE BA'I, ,NANG DU SHA DANG BDUD RTZI LNGA TSAN ZUNG,
,GSHEGS PA GSHEGS MA'I SA BON LAS BYUNG ZHING, ,RANG RANG MING
YIG DANG BOS MTSAN PA'I STENG, ,'BRU GSUM BRTZEGS SHING THUGS
KHA'I 'OD ZER GYIS, ,

RLUNG GA-YOS ME SBAR RDZAS RNAMS ZHU ZHIR KHOL, ,STENG GI YI GE
GSUM LAS 'OD 'PHROS TE, ,RDO RJE GSUM RNAMS SPYAN DRANGS SO SOR
THIM, ,THOD PAR LTUNG STE ZHU BA SA H'Um YIG GIS, ,RDZAS KYI MA
DAG

@165A *, ,DRI MA'I SKYON RNAMS SBYANGS, ,A'A: YIS 'CHI MED BDUD
RTZIR RTOGS PAR BYAS, ,AOm GYIS MANG POR SBAR ZHING SBEL BAR
BSAM, ,SA BON GSUM PO LAN GSUM BRJOD PA YIS, ,

RDO RJE GSUM GYI NGO BOR BYIN GYIS BRLABS, ,BSAR SBYANGS SNGAR
BZHIN BYAS TE STONG PA NYID, ,MTSON BYED A'A: YIG LAS BYUNG BA
DE STONG SNOD, ,SO SOR BDE STONG SA BON LAS BYUNG BA'I, ,RANG
BZHIN NGO BOS GRUB PAS

STONG PA LA, ,RNAM PA MCHOD RDZAS BRGYA BYIN GZHU LTAR GSAL,
,BYED LAS MGRON GYI DBANG PO'I SPYOD YUL DU, ,ZAG MED BDE CHEN
SKYED PA'I NUS PA CAN, ,RANG MING SA BON GSUM DANG SPEL BAS
BRLABS, ,

PHYOGS SKYONG BCO LNGAR 'BUL RGYU'I GTOR MA YANG, ,NANG MCHOD
BYIN GYIS BRLAB PA JI BZHIN BYA, ,THUGS KHA'I H'Um LAS 'PHROS
PA'I 'OD ZER GYIS, ,DKAR PO'I PHYOGS LA DGA' BA'I PHYOGS SKYONG
RNAMS, ,

'KHOR BCAS BKUGS TE PHYOGS 'TSAMS SO SOR DGOD, ,RANG BZHIN STONG
PA'I NGANG LAS SKAD CIG GIS, ,GSHIN RJE GSHED KYI SKU RU GYUR
PAR BSAM, ,RTZA SNGAGS BRJOD DE GTOR MA BRLABS LA DBUL, ,MCHOD

CING BSTOD DE SGRUB THABS BSGOM PA YI, ,BAR CHAD ZHI BA'I LAS
BCOL BZOD GSOL GSHEGS, ,SGRUB THABS BSGOM PA'I 'GAL RKYEN SDIG
SGRIB DANG, ,NYES LTUNG SBYANG PHYIR RDOR SEMS BSGOM BZLAS BYA,
,

SNGON 'GRO'I GTOR MA GTONG DANG BSGOM BZLAS NI, ,DANG PO'I LAS
CAN RNAMS LA NYE BAR MKHO, ,MA SGRUB GYUR KYANG CHO GA CHAD
SKYON MED, ,DNGOS GZHI 'DZAM GLING MNGAL SKYES DRUG LDAN MIS,
,SKYE GNAS MYONG 'GYUR

SOGS DANG CHOS MTHUN ZHING, ,DE NYID SBYOR PHYIR MTHUN RKYEN
TSOGS SOG LA, ,RANG NYID 'JIGS MDZAD RDO RJER GSAL BA YI, ,THUGS
KHA'I YE SHES LNGA YI RANG BZHIN GYI, ,H'Um LAS 'OD ZER LCAGS
KYU LTA BU 'PHROS,

@165B PHYOGS BCU'I ZHING KHAMS MA LUS GSAL BAR BYAS, ,DER GNAS
SANGS RGYAS BYANG SEMS KHRO BO DANG, ,LHA MO'I TSOGS KYIS KUN
NAS BSKOR BA YI, ,RDO RJE 'JIGS BYED RANG LA LUGS 'DI YI, ,DBANG
DANG

MAN NGAG RGYUD KYI BSHAD PA RNAMS, ,RTZOL BA'I RTZA BA'I BLA MA
MI BSKYOD PA'I, ,RNAM PAR RIGS BDAG TSUL DU BZHUGS PA DANG,
,BCAS PA MDUN GYI NAM MKHAR SPYAN DRANGS TE, ,RTZA BA'I BLA MA
YI DAM 'JIGS BYED

LA; ;BSTOD CING LUS NGAG YID GSUM GUS PAS 'DUD, ,SNYING KHA NAS
SPROS RTZA RI TZA RTZI KA SOGS BZHI, ,GRANGS MED MCHOD YON THOGS
PAS TSOGS ZHING RNAMS, ,MCHOD DE SLAR YANG SNYING KHA'I H'Um LA
BSDU,

DE BZHIN ROL MO'I BAR GYI MCHOD PAS MCHOD, ,SNGAR BSAGS SDIG PA
'GYOD PAS BSHAGS SHING BSNGAM, ,RANG GZHAN DGE BA KUN LA DGA' BA
BSGOM, ,THAMS CAD RDZOGS PA'I BYANG CHUB RGYU RU BSNGO, ,

RGYU DANG 'BRAS BU'I SKYABS LA DBUNG GNYEN 'CHA', ,'GRO KUN SDUG
BSNGAL LAS GROL GTAN BDER DGOD, ,TSOGS ZHING RNAMS LA RANG NYID
BRAN DU DBUL, ,PHA ROL PHYIN BCU SKU GSUM THOB PHYIR BSTEN,

SDOM BZUNG SPRO NA BYAS TE TSAD MED SGOM, ,DE NAS 'DZAM GLING
MNGAL SKYES 'BYUNG BA BZHI, ,RTZA DANG THIG LE'I KHAMS DRUG LDAN
PA'I MI, ,RIM GYIS 'CHI DANG MTHUN ZHING YE SHES TSOGS, ,SOG LA

'OD GSAL CHOS SKU MNGON BYAS TE, ,LONGS SPYOD RDZOGS SKUR LDANG
SNYAM 'PHEN PA BTANG, ,RJES GZHIG RIM PAS SNOD BCUD 'OD GSAL DU,
,SDUD PHYIR THUGS KHA NAS SPROS 'OD ZER GYIS, ,

SNOD PA CUD KUN LA KHYAB PAS 'OD DU ZHU, ,RANG LA THIM NAS RANG
YANG PHYOGS KUN NAS, ,'OD DU ZHU STE SNYING KHA'I H'Um LA THIM,
,H'Um GI ZHABS KYU AU NI HA LA THIM, ,HA NI MGO DANG MGO BO ZLA
TSES LA, ,

@166A *, ,ZLA TSES THIG LE THIG LE N'A DA LA, ,N'A DA 'OD GSAL
STONG PAR THIM PAR MOS, ,SNGAGS GNYIS DON LTAR GZUNG DANG 'DZIN
PA'I CHOS, ,THAMS CAD GDOD NAS RANG BZHIN GYIS DAG PA'I, ,BDAG
NYID

PA'O SNYAM PA'I NGA RGYAL DANG, ,STONG PA NYID DANG BDE CHEN YE
SHES GNYIS, ,CHU LA CHU BZHAG LTA BUR DBYER MED PA'I, ,BDAG NYID
CHOS KYI SKU DE NGA'O ZHES, ,CHOS SKU'I NGA RGYAL DANG BCAS YUN
RING BSGOM, ,'DI NI 'CHI

BA CHOS SKU'I LAM KHYER TE, ,GZHI LA 'CHI BA 'OD GSAL 'CHAR BA
DANG, ,CHOS MTHUN DE NYID SBYONG ZHING LAM DUS KYI, ,DBE DON 'OD
GSAL GNYIS DANG CHOS MTHUN ZHING, ,DE NYID MNGON DU 'GYUR BA'I
RGYUD SMIN

BYED; ;'BRAS DUS 'OD GSAL CHOS SKU DANG MTHUN ZHING, ,DE NYID
MYUR DU 'GRUB PA'I NUS PA 'JOG ,CHOS SKUR MNYAM PAR BZHAG PA'I
NGANG NYID NAS, ,SNGON DU 'PHEN PA BTANG BA DRAN BYAS LA, ,STONG

NYID BSGOM PA'I BLO YI CHA GCIG GIS, ,'BYUNG BA ZHI SRUNG 'KHOR
LA SOGS GSAL GDAB BYA, ,GANG DU SKYE 'GYUR 'BYUNG BA ZHI RI
GLING SOGS, ,MA DAG SNOD SBYANG DAG PA'I RTEN GZHI RNAMS,
,BSGRUB PAR BYA

PHYIR RANG RANG SA BON LAS, ,'BYUNG BZHI'I DKYIL 'KHOR BSKYED
CING DE YI STENG, ,BDE STONG YE SHES RANG BZHIN H'Um YIG LAS,
,SNA TSOGS RDO RJE H'Um GIS MTSAN PA BSKYED, ,DE LAS 'OD 'PHROS
RDO RJES GZHI

DANG; ;RU GUR BLA RE DUM BU GCIG LTA BU, ,BAR 'TSAMS MED PA'I
PHYI ROL YE SHES KYI, ,ME DPUNG KHA DOG LNGA PAS BSKOR BAR BSAM,
,'DI NI RTEN GYI DKYIL 'KHOR GZHAL YAS KHANG, ,SPYI LA YOD PA'I

THUN MONG BSRUNG 'KHOR RO, ,DE DBUS H'Um LAS GTZO BOS BKA' BSGOS
LTAR, ,GNOD BYED BGEGS RNAMS SRUNG ZHING TSAR GCOD PA'I, ,KHRO
BO BCU RNAMS GANG DU 'KHOD PA'I GNAS, ,'KHOR LO

@166B SER PO PHYOGS 'TSAMS STENG 'OG TU, ,RTZI BAS BCU YOD PA
MGYOGS PAR 'KHOR BA YI, ,PHYOGS 'TSAMS RTZIBS KYI STENG DANG
STENG 'OG GI ,RTZIBS KYI NANG DANG DBUS SU GDAN GSUM GSUM, ,DBUS
KYI GDAN

LA H'Um LAS GNOD MDZES RGYAL, ,YUM DANG BCAS PA'I THUGS KHA'I
H'Um YIG LAS, ,'PHROS PA'I 'OD KYIS KHRO BO BCU RNAMS BKUG ,ZHAL
DU BCUG PA ZHU NAS PAD MAR BAB, ,THIG LE BCU PO H'Um DANG H'Um
BCU

LAS, ,KHRO BCU BSKYED DE RTZIBS KYI GDAN LA DGOD, ,DE LAS RDO
RJE 'BAR BA PHYOGS BCUR 'PHROS, ,GNOD BYED GDUGS PA CAN RNAMS
TSAR GCOD PAR, ,BSAM PA THUN MONG MIN PA'I SRUNG 'KHOR RO, ,GNOD
MDZES

YONGS SU GYUR LAS RDOR SEMS BSKYED, ,DE LAS CHOS 'BYUNG RANG
BZHIN RNAM DAG PA, ,MTSON PA'I KHA DOG DKAR PO LHAN SKYES KYI,
,BDE CHEN MTSON PA'I BHA GA'I DBYIBS LTA BU, ,ZUR GNYIS STENG
DANG ZUR

GCIG 'OG TU BSTAN, ,DE YI NANG DU 'KHOR BA'I NYES SKYON GYIS,
,DAG PA MTSON PA'I MING YIG DANG PO LA, ,THIG LES BRGYAN LAS
'DAB MA SO GNYIS PA'I, ,SNA TSOGS PADMA'I LTE BAR BDE STONG GI,

YE SHES LNGA DANG 'PHRIN LAS BZHI MTSON PA'I, ,SNA TSOGS RDO RJE
PHYOGS MDOG CAN GYI STER, ,GZUGS PHUNG RNAM DAG MTSON PA'I H'Um
YIG DANG, ,PHYAG MTSAN LAS SKYED RNAM SNANG YONGS GYUR LAS, ,

MNYAM PA NYID DANG BYANG CHUB PHYOGS CHOS SOGS, ,MTSON PA'I RTEN
GYI DKYIL 'KHOR GZHAL YAS KHANG, ,MTSAN NYID THAMS CAD ,YONGS SU
RDZOGS PA YI, ,PHYI ROL MI RTAG PA DANG BDAG MED SOGS, ,

MTSON PA'I DUR KHROD BRGYAD KYIS YONGS BSKOR BA'I, ,GZHAL YAS
KHANG GI NANG GIS GZHI YI, ,DBUS SU MNGON SPYOD GTZO BO MTSON PA
YI, ,YAM LAS ME DANG 'DRES PA'I RLUNG DKYIL TE, ,RTEN GYI DKYIL
'KHOR
@167A *, ,GDAN DANG BCAS PA BSKYED, ,'DI NI GZHI LA BSOD NAMS
'DU BYED PA'I, ,LAS KYIS GANG DU SKYE BA'I GNAS 'GRUB PA, ,DE
DANG MTHUN ZHING DE NYID SBYONG BAR BYED, ,LAM LA SGYU LUS PA
DANG ZUNG

'JUG PA'I, ,GZHAL YAS KHANG DANG MTHUN ZHING RGYUD SMIN BYED,
,'BRAS DUS DAG PA'I YE SHES RANG SNANG LAS, ,GRUB PA'I RTEN
GYI DKYIL 'KHOR DANG MTHUN ZHING, ,DE NYID MYUR DU 'GRUB PA'I
NUS PA 'JOG ,

DE NAS 'DZAM GLING MNGAL SKYES DRUG LDAN MI, ,'CHI BA 'OD GSAL
LAS NI BAR DO'I LUS, ,'GRUB DANG MTHUN PAR RGYU YI RDO RJE
'DZIN, ,BSKYED PA'I TSUL NI RLUNG GI DKYIL 'KHOR STENG, ,RLUNG
SEMS

MTSON PA'I DBYINGS MIG DANG PO LAS, ,ZLA BA'I DKYIL 'KHOR CHA
SHAS GANG BA'I DBUS, ,NGAG GI MTSON BYED DH'I: YIG RDOL BA
LAS, ,YID KYI MTSON BYED RAL GRI DH'I: MTSAN PA, ,DE LAS BYA
BA MTSON BYED

'OD ZER 'PHROS, ,BDE BAR GSHEGS RNAMS SPYAN DRANGS THIM PA
LAS, ,LUS KYI BTSON BYED 'JAM DPAL GZHON NU'I SKU, ,PHYAG
MTSAN RGYAN DANG BCAS PA THUGS KHA RU, ,LAM 'BRAS LONGS SKU

GNYIS KYI THUGS RGYUD KYI, ,'OD GSAL MTSON BYED NYI MA'I DKYIL
'KHOR BSAM, ,'DI NI GZHI LA 'CHI BA 'OD GSAL LAS, ,BAR DO
'GRUB DANG MTHUN ZHING DE NYID SBYONG, ,LAM LA DPE DANG DON
GYI 'OD GSAL

LAS, ,SGYU LUS 'GRUB DANG MTHUN ZHING DE RGYUD SMIN, ,'BRA DUS
SLOB PA MTHA' YI 'OD GSAL LAS, ,LONGS SKU MNGON DU BYED DANG
CHOS MTHUN ZHING, ,DE NYID MYUR DU 'GRUB PA'I NUS PA 'JOG ,BAR
DO LONGS CCHOS MTHUN ZHING, ,DE NYID MYUR DU 'GRUB PA'I NUS PA
'JOG ,BAR DO LONGS 

SKUR 'KHYER PA'I LAM 'KHYER RO, ,GZHIL BAR DO BA DE SKYE SRID
DU, ,NYING 'TSAMS SBYOR DANG MTHUN PAR 'BRAS BU YI, ,RDO RJE
'DZIN PA 'JIGS BYED BSKYED TSUL NI, ,RANG NYID SHIN TU PHRA
PA'I LONGS SKU LAS, ,

@167B RAG PA'I SPRUL SKUR LDANG SNYAM 'PHEN PA BTANG, ,DKAR
DMAR KHAMS KYI DBUS SU BAR SRID PA'I, ,RNAM SHES ZHUGS PA
MTSON PA'I NYI DKYIL LAS, ,'PHROS PA'I 'OD KYIS PHYOGS BCUR
BZHUGS PA YI,

RNAM SNANG LA SOGS SANGS RGYAS RIGS LNGA DANG, ,RDO RJE RNON
PO LA SOGS SEMS DPA' NI, ,SUM CU SO GNYIS RDO RJE LCAGS KYU
SOGS, ,KHRO BO BRGYAD DANG SEMS MA RDO RJE SOGS, ,RIG PA BZHI
YI LHA TSOGS

GRANGS MED PA, ,SPYAN DRANGS 'JAM DPAL DANG BCAS NYI MAR
ZHUGS, ,'OD KYIS DPAG TSAD 'BUM PHRAG BYA PAR GYUR, ,MNGAL DU
THOG MAR GRUB PA'I LUS MTSON PA'I, ,ZLA NYI BRTZEGS PA'I STENG
DU H'Um YIG

SGOM, ,MNGAL DU PHUNG KHAMS SKYE MCHED YAN LAG RNAMS, ,RIM
GYIS RDZOGS PA MTSON PA'I H'Um YIG LAS, ,'OD ZER 'PHROS TE
SANGS RGYAS LA SOGS BZHI, ,SPYAN DRANGS THIM PAS H'Um LAS RDO
RJE YI, ,LTE BAR

H'Um GIS MTSAN PAR GYUR PA DANG, ,DE LAS RDO RJE PHRA MO'I
GZUGS SPROS LA, ,SANGS RGYAS SOGS SU GYUR TE SEMS CAN RNAMS,
,'JIGS BYED THOB PAR BYAS DANG LHAN CIG TU, ,TSUR 'DUS RDO
RJER THIM

NAS ZLA NYI DANG, ,RDO RJES BON BCAS PA GCIG TU 'DRES, ,MNGAL
NAS BTZAS PA MTSON PA'I 'DRES PA LAS, ,RDO RJE 'JIGS BYED ZHAL
DGU PHYAG SO BZHI, ,BCU DRUG ZHABS DANG RGYAN SOGS YONGS
RDZOGS SGOM, ,

'DI NYID MNGON BYANG LNGA LAS BSKYED TSUL NI, ,RANG DKYIL
STENG DU MA YIG DANG PO LAS, ,ZLA BA'I DKYIL 'KHOR BSKYED PA
BLA BA DANG, ,ME LONG YE SHES LAS NI BYANG CHUB PA, ,ZLA BA'I
DBUS SU DH'I: YIG BSKYED

PA NAS, ,NYID KYIL DPAG TSAD 'BUM 'OD CAN GYI BAR, ,NYI MA
DANG NI MNYAM NYID YE SHES LAS, ,BYANG CHUB PA'O NYI STENG
H'Um YIG DANG, ,DE LAS RDO RJE H'Um GIS MTSAN PA NI, ,SA BON
PHYAG MTSAN SOR RTOG YE SHES

@168A *, ,LAS, ,BYANG CHUB PA'O DE LAS 'PHROS PA YI, ,SANGS
RGYAS SOGS KYIS SEMS CAN MA LUS PA, ,LHAR BYAS PA DANG LHAN
CIG TSUR 'DUS NAS, ,ZLA NYI RDO RJE H'Um BCAS 'DRES PA NI,
,BYA BA SGRUB YE SHES,

LAS NI BYANG CHUB PA, ,SKAD CIG GCIG LA MNGON BYANG CHUB KYANG
ZER, ,'DRES LAS 'JIGS BYED SKU RU BZHENGS PA NI, ,SKU RDZOGS
PA DANG CHOS DBYINGS YE SHES LAS, ,BYANG CHUB PA STE KHA SBYOR
RTZA 'GREL LAS, ,

BSHAD PA'I MNGON BYANG LNGA DANG TSUL MTHUN PA'O, ,RGYU 'BRAS
RDO RJE 'DZIN PA'I SKABS 'DI RU, ,GDUL BYA GDUL TSUL 'JAM DPAL
GZHON NU'I SKABS, ,ZHI BAS 'DUL BA'I GDUL BYA'I DON MDZAD
CING, ,DRAG BOS

GDUL YUL CHUB 'BRING CHE GSUM LAS, ,DANG PO 'JAM DBYANGS NYI
MAR ZHUGS BA YI, ,NYI MA'I 'OD ZER RAB TU 'BAR BAS GZIR,
,GNYIS PA NYI MA'I STENG DU H'Um MTHING KHA, ,'OD ZER LNGA
LDAN GZI BRJID PHUN

TSOGS SHING, ,H'Um GI RANG SGRA 'BRUG LTAR SGROGS PAS 'DUL,
,GSUM PA KHRO BO'I RDO RJE RTZE DGU PA, ,NGA RNAMS SHIN TU
GDENGS SHING BOR CHE BA, ,RANG SGRA SGROGS PA'I H'Um GIS MTSAN
PA LAS, ,RANG 'DRA'I RDO RJE

'OD ZER SNA LNGA SOGS, ,SPROS TE MGO BO 'GEM PA SOGS KYIS
'DUL, ,DE DAG RNAMS KYIS 'DUL BAR MA NUS PA'I, ,MA RUNG GDUG
CAN SHIN TU CHEN PO RNAMS, ,'JIGS BYED ZHAL PHYAG RDZOGS PAS
'DUL BAR,

SGOM; ;SLOB DPON MI SKYOD PA YI MAN NGAG GO ,'BRAS BU RDO RJE
'DZIN PA BSKYED TSUL 'DI, ,GZHIL BAR DO MNGAL DU SKYE BA DANG,
,PHYI RU BTZAL BA RNAMS DANG CHOS MTHUN ZHING, ,DE NYID SBYONG
DANG LAM LA SGYU LUS

PAS; ;GZUGS SKU RAGS BA GZUNG DANG CHOS MTHUN ZHING, ,DE YI
RGYUD SMIN 'BRAS DUS LONGS SKU YIS, ,MA DAG GDUL NGOR MCHOG GI
SPRUL SKU YI, ,RNAM BSTON DANG MTHUN ZHING SPRUL SKU DE, ,MYUR
DU MNGON DU

@168B 'GYUR BA'I LAG RJES 'JOG ,SKYE BA SPRUL SKUR 'KHYER BA'I
LAM 'KHYER TE, ,LAM 'KHYER 'DI GSUM RIM PA DANG PO YI, ,SNYING
PO YIN PHYIR 'BAD PAS SGOM PA GCES, ,'BRAS BU RDO RJE 'DZIN PA
GSAL 'DEBS TSUL, ,

SNA TSOGS PADMA ZLA NYI'I GDAN GYI STENG, ,RANG NYID 'JIGS
MDZAD RDO RJE'I SKUR BZHENGS PA'I, ,CHOS DBYINGS MI 'GYUR
MTSON PA'I SKU MDOG MTHING, ,MTHAR GNAS SNYOMS 'JUG MTSON PA'I
ZHAL DGU PA, ,BCO

BRGYAD KHAMS DANG BDEN GNYIS STOBS BCU DANG, ,MI 'JIGS BZHI
RNAMS DAG PA'I PHYAG SO BZHI, ,STONG NYID BCU DRUG DAG PA'I
ZHABS BCU DRUG ,BDUD SDE 'JOMS PAS GA-YAS BSKUM GA-YON BRKYANG

ZHING; ;KHAMS GSUM DBANG DU BSDUD PAS RDZA NUS PA, ,DPA' BO'I
GAD MO HA HA ZHES SOGS SGROG ,MA RUNG SKRAG BAR BYA PHYIR
LJAGS 'DRIL ZHING, ,BDUD BZHI 'JOMS PAS MCHE BA RNAM PAR
GTZIGS, ,

GDUG CAN 'JOMS PA'I KHRO GNYER SHIN TU BSDUS, ,SPYAN DANG SMIN
MDUS MTHA'I ME LTA BUR, ,RAB TU 'BAR BAS GDUG PA CAN RNAMS
SREGS, ,MA RUNG 'DUL BAS DBU SKRA GYEN DU BRJES, ,GA-YAS

KYI BCU BDUN PHYAG GI SDIG 'DZUB RTZE, ,GYEN DU BSTAN TE 'JIG
RTEN LAS 'DAS PA'I, ,SANGS RGYAS BYANG SEMS RNAMS LA BSDIGS
TSUL GYIS, ,BSGRUB PA PO LA DNGOS GRUB RTZOL PHYIR BSKUL, ,

GA-YON GYI BCU BDUN PHYAG GI SDIGS 'DZUB KYI, ,RTZE MO 'OG TU
BSTAN PAS 'JIG RTEN PA'I, ,GNOD BYED GDON GEGS RNAMS LA BSDIGS
PA YIS, ,BSGRUB LA BAR DU GCOD RNAMS TSAR GCOD MDZAD, ,

SRID 'DIR GZHAN DAG 'JIGS SHING SKRAG BYED PA'I, ,LHA CHEN
TSANGS PA DBANG PO KHYAB 'JUG DANG, ,DRAG PO GDONG DRUG LOG
'DREN NYI ZLA RNAMS, ,ZHABS KYI 'OG TU MNAN NAS 'JIGS PAR
BYED, ,MKHA'

@169A *, ,'GRO SDUD PA'I PHEm SKAD 'THUG LTAR SGROG ,GNOD BYED
GDUG PA CAN RNAMS SKRAG PA'I CHED, ,MI YI KHRAG ZHAG RKANG
DANG TSIL BU ZA, ,'BRAS BU'I DUS KYI YE SHES LNGA DAG PA,
,BDUD DANG

GSHIN RJE SRIN PO LA SOGS PA'I, ,'JIGS RUNG THOD SKAM LNGA YIS
THOD BYAS SHING, ,DBYANGS GSAL DAG PA'I MGO RLON LNGA BCUS
BRGYAN, ,ZHE SDANG RNAM DAG SPRUL GYI MCHOD PHYIR THOG ,RIGS
LNGA RNAM DAG

PHYAG RGYA LNGA YIS BRGYAN, ,SHIN TU KHROS PA MTSON PA'I GSUS
PA CHE, ,NGO TSA KHREL YOD LDAN PAS GCER BU STE, ,DBANG PHYUG
CHEN PO 'DUL DANG LHAN SKYES KYI, ,BDE CHEN MTSON PA'I MTSAN
MA GYEN DU 'GRENG, ,

GDUG SEMS SREGS PAS SMIN MA RDZI MA DANG, ,SMA RAB SBU DUS
MTHA'I ME LTAR 'BAR, ,GSHIN RJE 'JOMS PAS RTZA ZHAL MA HE'I
GDONG, ,SHIN TU KHROS SHING KUN RDZOB SGYU LUS DANG, ,DON DAM
'OD GSAL

MTSON PA'I RVA GNYIS LDAN, ,GZHAN DAG DBANG BSDUD LAS NI MTHAR
PHYIN CING, ,'GRO KUN BRTZE BAS RGYUN DU RJES 'DZIN PA, ,MTSON
PA'I RTZA ZHAL STENG DU SRIN ZHAL DMAR, ,ZHAL NAS KHRAG 'DZAG
PHEm GYI SGRA

YANG SGROG ,'JAM DBYANGS SPRUL PAR MTSON PHYIR DE YI STENG,
,'JAM DPAL ZHAL NI CUNG ZAD KHROS PA LA, ,GZHON NU'I RGYAN TE
ME TOG PHRENG BAS BRGYAN, ,YE SHES LNGA MTSON ZUR PHUD LNGA PA
CAN, ,GA-YAS KYI RVA

RTZA'I ZHAL NI SNGON PO STE, ,DE YI GA-YAS ZHAL DMAR PO GA-YON
ZHAL SER, ,GA-YON GYI RVA RTZA'I ZHAL NI DKAR PO STE, ,DE YI
GA-YAS ZHAL DUD KHA GA-YON ZHAL NAG ,ZHAL BDUN SHIN TU KHROS
SHING DGU GA-YANG, ,

DUS GSUM MKHYEN PA'I SPYAN NI GSUM GSUM LDAN, ,GRI GUG 'DZIN
PA'I PHYAG NAS MNGA' 'DZIN PA'I, ,BAR GYI PHYAG BRGYAD MDUN
DANG LCAGS KYU NAS, ,CANG TE'U 'DZIN PA'I BAR BRGYAD RGYAB
PHYAG STE, ,

@169B GLANG PAGS 'DZIN PA STENG GI DBUS NAS KYIS, ,GA-YON GYI
PHYAG KYANG GYES TSUL DE DANG MTSUNGS, ,PHYAG GI MTHIL RNAMS
KHRAG RLON BYUGS PA BZHIN, ,SHIN TU DMAR ZHING PHYAG SEN LCAGS
KYU LTAR, ,RNO ZHING RING BA SDIGS 'DZUB

PHYAG RGYA YIS, ,GLANG PAGS GRI GUG LA SOGS PHYAG MTSAN
BSNAMS, ,GA-YAS GA-YON ZHABS KYI DANG PO MDUN PHYOGS NAS,
,RGYAB TU RIM PAR BSGRIGS SHING MI LA SOGS, ,SROG CHAGS RNAMS
NI KHA BUB GNON

PAR MDZAD, ,SKU BONG CHE ZHING YAN LAG RAG PA DANG, ,DAM ZHING
BRJID LA KHRO NYAMS CHE BA YIS, ,SHIN TU 'JIGS SHING LTA BAR
MI BZOD PA, ,BDUD DANG SGRIB GNYIS BSREGS BYED YE SHES KYI,
,ME DPUNG

'BAR BA'I DBUS NA BZHUGS PAR SGOM, ,RANG GI SKYE MCHED DRUG
DANG SGO GSUM LA, ,THA MAL SNANG ZHEN 'GOG DANG DBANG PO YI,
,RLUNG RNAMS LAS RUNG BYED DANG MI SOGS KYI, ,DBANG PO'I MNGON
SHES RDO RJE GSUM

'GRUB PHYIR, ,SA SNYING SOGS KYI RANG BZHIN Kshom LA SOGS,
,MIG GI DBANG PO SOGS DANG DBYER MED SGOM, ,RANG NYID DAM
TSIGS SEMS DPA' 'JIGS BYED DU, ,GSAL BA'I THUGS KHAR YE SHES
SEMS DPA' NI, ,

'JAM DPAL GZHON NU'I SKU DANG DE'I THUGS KHAR, ,TING 'DZIN
SEMS DPA' H'Um YIG MTHING KHA BSAM, ,'DI NI BSGRUB PA PO YI
RAGS PA'I LUS, ,PHRA BA'I RLUNG DANG GNYUG MA'I SEMS GSUM
DANG, ,MTHUN ZHING

DE NYID SBYONG DANG LAM DUS KYI, ,RAGS PA'I GZUGS SKU PHRA
BA'I SGYU LUS DANG, ,'OD GSAL YE SHES GSUM DANG CHOS MTHUN
ZHING, ,DE GSUM 'GRUB PA'I RGYUD SMIN 'BRAS DUS KYI, ,SPRUL
PA'I SKU DANG LONGS SBYOD

RDZOGS PA'I SKU, ,'OD GSAL CHOS KYI SKU DANG CHOS MTHUN ZHING,
,MYUR DU 'GRUB PA'I LAG RJES 'JOG PA'I PHYIR, ,SEMS DPA' SUM
BRTZEGS SGOM PA GNAD DU CHE, ,DE NAS RANG GI THUGS KHA'I H'Um
YIG LAS, ,

@170A *, ,'OD ZER LCAGS KYU LTA BU SPRO BA DANG, ,SNGAGS DANG
PHYAG RGYAS BSGOM PA DANG 'DRA BA'I, ,THOB 'GYUR GRUB ZIN
'JIGS BYED RTEN DANG BCAS, ,SPYAN DRANGS MDUN GYI NAM MKHAR
BZHUGS PA LA, ,YI GE

BCU PA BRJOD CING SHANGS BUG NAS, ,KHRO TSOGS SPROS STE PHYI
'BRANG BGEGS RNAMS BKRAD, ,TSOGS ZHING SKABS KYI MCHOD PA JI
BZHIN MCHOD, ,SNGAGS DANG PHYAG RGYAS DGUG GZHUG BCING MNYES
BYA, ,

'DI NI RANG DANG THOB 'GYUR YE SHES BA, ,THA DAD SO SOR 'DZIN
PA 'GOG PA DANG, ,RE GNYIS DBYER MED NGA RGYAL BRTAN PA DANG,
,BYIN GYIS BRLABS PA'I CHED YIN 'BYUNG 'GYUR GYI, ,YE SHES PA
DANG DBYER MED MOS

PA GTZO, ,SLAR YANG SNGAGS DANG PHYAG RGYA 'OD ZER GYIS,
,PHYOGS BCU'I SANGS RGYAS SRAS BCAS SPYAN DRANGS LA, ,MCHOD
CING GSOL BA BTAB PAS DE RNAMS KYIS, ,DBANG BSKUR RGYAS BTAB
DBANG LHA RANG LA

BSTIM; ;'DIS NI BGEGS SDIG DRI MA SBYONG BA DANG, ,GTZUG TONG
RIGS BDAG 'GRUB PA'I NUS PA 'JOG ,PHYI DANG NANG GI MCHOD PA
SNGAR BZHIN DU, ,BYIN GYIS BRLABS TE SNYING KHA NAS SPROS
PA'I, ,

LHA MO RNAMS KYIS MCHOD CING BSTOD PAR BSAM, ,DAG PA'I LONGS
SPYOD 'GRUB PA'I NUS PA 'JOG ,RTEN DANG BRTEN PA'I DKYIL 'KHOR
GSAL BTAB NAS, ,GSAL SNANG NGA RGYAL BSGOM PA'I RAGS PA DANG,
,

STENG DANG 'OG GI SNA RTZER ZLA GDAN LA, ,RDO RJE BSAM PA PHRA
MO'I RNAL 'BYOR SGOM, ,DAG PA DRAN PAR BYAS LA BGRANG PHRENG
NAm, ,BSANG SBYANG BYAS TE 'PHRENG RDOG RE RE NAS, ,H'Um LAS
RDO RJE 'JIGS BYED NYID DU BSKYED, ,DE RNAMS

ZHUB KHRAG 'DZAG MGO BOR BLTA, ,GA-YAS PAS MTHE BONG LCAGS
KYUS LHA DGUG PA'I, ,BSAM PAS 'PHRENG BA DBAB LA BZLAS PA BYA,
,TING 'DZIN SEMS DPA'I MTHA' MAR NYE SNYING SOGS, ,SNGAGS GSUM
GYIN 

@170B 'GRENG GA-YAS SU BSKOR BA LAS, ,'OD ZER 'PHROS TE RTZA
ZHAL SNA SGO NAS, ,DBUGS PHYIR 'BYUNG DANG LHAN CIG PHYIR THON
TE, ,'GRO BA'I DON BYAS SLAR YANG DBUGS NANG DU, ,RDUB DANG LHAN
CIG SNA YI SGO NAS ZHUGS, ,

SNGAGS KYI 'PHRENG BAR THIM DANG ZHAL DGU LAS, ,BYUNG BAR BSAM
LA SKYON DANG BRAL BAR BZLA, ,MJUG TU GSHIN RJE GSHED KYI YIG
BRGYA 'DON, ,MCHOD BSTOD BYA ZHING GTOR MGRON GSAL BTAB STE,
,'DAS DANG MA 'DAS

BKA' SDOD GSHIN RJE LA, ,GTOR MA PHUL TE MCHOD BSTOD LAS BCOL
BYA, ,'JIG RTEN 'DAS PA'I MGRON GYI YE SHES PA, ,GSHEGS SHIGN
DAM TSIGS PA NI BDAG LA BSDU, ,MGRON GZHAN RANG GI GNAS SU
GSHEGS PAR

BSAM; ;MCHOG THUN DNGOS GRUB 'GRUB PA'I SMON LAM GDAB, ,RAGS
'PHRA'I RNAL 'BYOR SGOM NAS 'DI YI BAR, ,DAG PA'I MDZAD PA
DANG MTHUN LAG RJES 'JOG, ,THUGS KHA'I H'Um LAS 'OD 'PHROS
PHYI ROL GYI

SNOD BCUD KUN LA PHOG PAS 'OD DU ZHU, ,DUNG KHROD BSRUNG 'KHOR
GZHAL YAS KHANG LA BSDU, ,GZHAL YAS KHANG NI RANG LA BSDU BA
DANG, ,DAM TSIG SEMS DPA' YI SHES SEMS DPA' LA, ,BSDU ZHING DE
YAR TING

'DZIN SEMS DPA' LA, ,DE YI ZHABS KYU AU NAS NA' DA'I BAR,
,BSDU ZHING DE YANG MI DMIGS PAR BSAM STE, ,STONG BA'I NGANG
LAS 'JIGS BYED DANG RGYAL GYIS, ,LANG STE THUN 'TSAMS RNAL
'BYOR SOGS LA 'JUG ,

'DI NI RJES GZHIG RIM PAS 'OD GSAL DU, ,ZHUGS NAS LHA SKUR
LDANG BA'I RGYUD SMIN BYED, ,RDO RJE 'JIGS BYED ZHAL PHYAG
YONGS RDZOGS PA, ,DPA' BO GCIG PA'I BSNYEN PA BYA BA NI, ,RDO
RJE 'JIGS BYED RANG GI RTZA BA'I RGYUD, ,

RTOG BDUN DANG NI RGYUD GZHAN KHA SBYOR RGYUD, ,GNYIS LAS
BSHAD CING GRUB CHEN DPAL 'DZIN SOGS, ,RGYA BOD MKHAS GRUB
MANG POS BSHAD PA LTAR, ,RDO RJE 'JIGS BYED NYID DANG DBYER
MED PA'I, ,YAB RJE RGYAL BA'I

@171A *, ,DBANG BO RTZONG KHA PAS, ,RIM BA DANG BO'I GNAD KUN
TSANG BA YI, ,SGRUB THABS BDUD LAS RNAM RGYAL 'DI MDZAD PAS,
,BCU GSUM MA YID KYIL 'KHOR RGYAL MCHOG SOGS, ,BSDUS PA'I 'DON
CHA

NYUNG BSDUS TZAM ZHIG TU, ,GO BA'I LOG RTOG NGAN PA RGYANG
BSRINGS TE, ,SGRUB THABS 'DI LA 'BAD PAS 'JUG PAR RIGS,, ,,'DI
YI SGO NAS RDZOGS RIM BSGOM 'DOD NA, ,THUN MONGS LAM SBYANGS
RIM PA

DANG PO YI, ,NYAMS LEN SNGON DU BTANG STE RDZOGS RIM GYI,
,RTOG PA SKYE BA'I 'GAL RKYEN LEGS SBYANGS TE, ,MTHUN RKYEN
SGRUB PHYIR RDOR SEMS BSGOM BZLAS DANG, ,BLA MA'I RNAL 'BYOR
GNYIS LA NAN TAN BYA, ,

LUS GNAD BCOS TE RLUNG RO DGU PHRUGS SU, ,BSAL ZHING RIG PA
DNGAS SNYIGS LEGS PAR PHYE, ,RTZA GSUM 'KHOR LO BZHI LDAN GSAL
BTAB STE, ,RANG SEMS 'OD KYI RNAM PAS RTZA LAM SBYANG, ,SPRUL
PA'I 'KHOR LOR

'JIGS BYED SKU MDOG DKAR, ,PHYAG GNYIS GRI THOD 'DZIN PA YUM
DANG BCAS, ,RGYA SRAN TZAM GYI THUGS KHAR H'Um DKAR PO, ,YUNGS
'BRU TZAM BSAM DE DANG SBYOR MTSAMS NAS, ,'OD ZER DMAR BO
'PHROS TE DUR KHROD DANG;

SRUNG 'KHOR GZHAL YAS KHANG SOGS SNANG BAR BYAS, ,RIM GYIS 'DO
DU ZHU NAS RANG LA THIM, ,RANG NYID ZHU NAS LTE BA'I 'JIGS
BYED LA , ,DE YANG ZHU NAS H'Um LA THIM PA YI, ,H'Um YIG DE LA
RANG SEMS ZHUGS PA GZHIN, ,BYAS

TE RTZE GCIG MNYAM PAR BZHAG PAS RLUNG, ,DBU MA'I NANG DU
ZHUGS NAS THIM GSUM 'BYUNG, ,RTAGS DANG RTAGS CAN RNAMS NI RIM
GYIS 'CHAR, ,'BAR 'DZAG LAS BYUNG LUGS 'BYUNG LUGS LDOG GI ,
,DGA' BA

KHRUNG BZHI 'BYUNG ZHING DE YI TSE, ,BDE STONG SBYAR NAS RTZE
GCIG SGOM PAR BYA, ,SAD DUS 'OD GSAL CHOS SKU'I BSRE BA'O, ,DE
LAS LDANG TSE PHUNG PO RNYING PA LAS, ,GOS LOGS SU RDO RJE
'JIGS BYED NI, ,DKAR PO YUM

@171B DANG BCAS PAR 'PHEN PAS LDANG, ,NYER THOB LA SOGS LUGS
LDOG RTAG RNAMS 'CHAR, ,SAD PA'I DUS KYI LONGS SKU'I BSRE
BA'O, ,'JIGS BYED YUM BCAS PHUNG BO SNYING PA DE, ,DAM TSIG
SEMS DPAR GSAL BA'I

SPYI BO NAS, ,ZHUGS PAR MOS SHING DE DANG DUS MNYAM DU, ,SNA
BUG GNYIS NAS RLUNG RLUNG YUL SNANG 'CHAR, ,GANG SNANG STONG
PA STONG PA BDE BA DANG, ,BDE BA 'JIGS BYED SKU RU 'CHAR LA
BSLAB, ,SAD DUS SPRUL

SKU'I BSRE BA ZHES BYA'O, ,TSUL 'DIS GNYID KYI DUS DANG 'CHI
DUS KYI, ,BSRE BA RNAMS LA BSLAB TSUL SHES PAR BYA, ,RANG NYID
RDO RJE 'JIGS BYED PHYAG GNYIS PAR, ,GSAL BA'I SNYING KHA'I AA
WA DHU TI'I NANG, ,

MI SHIG THIG LE DANG NI DBYER MED PA'I, ,H'Um YIG DKAR PO YUNG
'BRU TZAM ZHIG BSAM, ,DE LA RANG SEMS ZHUGS PA BZHIN BYAS TE,
,STENG GI RLUNG RNAMS RANG GI SMIN 'TSAMS NAS, ,DHU TI'I NANG
BRGYUD SNYING

KHA'I H'Um LA THIM, ,'OG GI RLUNG RNAMS RANG GI GSANG GNAS
NAS, ,DHU TI'I NANG BRGYUD SNYING KHA'I H'Um YIG LA, ,THIM PAR
MOS PA'I BUM PA CAN GYIS RLUNG, ,DBU MAR ZHUGS GNAS THIM GSUM
LA SOGS PA'I, ,RTAGS

DANG RTAGS CAN 'BYUNG ZHING 'OD GSAL GYI, ,DUS SU BDE STONG
SBYAR NAS SGOM PA SOGS, ,BSRE BA RNAMS LA SNGAR BZHIN BSLAB
PAR BYA, ,RANG NYID 'JIGS BYED PHYAG GNYIS PAR GSAL BA'I,
,SNYING UKHA'I DHU TI'I NANG

DU MI SHIG PA'I, ,THIG LE DANG NI NGO BO DBYER MED PA'I, ,H'Um
YIG DKAR PO YUNGS 'BRU TZAM ZHIG LA, ,RANG SEMS ZHUGS BZHIN BYAS
TE DBU MA NAS, ,STENG RLUNG NANG DU 'JUG PA AOm GYI GDANGS,
,GNAS PA A YI

GDANGS SU PHYIR LDANG BA, ,H'Um GI GDANGS SU SHAR BAR MOS PA YI,
,RDO RJE'I BZLAS PA BYAS PAS RLUNG DBU MAR, ,ZHUGS GNAS THIM
GSUM 'BYUNG ZHING 'OD GSAL DUS, ,BDE STONG SBYAR NAS SGOM SOGS
SNGAR
@172A *, ,BZHIN BSLAB, ,'DI NI SNGAGS KYI RNAL 'BYOR DNGOS
GZHI'O, ,DE LTAR RDO RJE'I BZLAS PA LA BRTEN NAS, ,SNYING KHA'I
RTZA MDUD LHOD PAR SONG BA NA, ,PADMA CAN SOGS MTSAN LDAN LAS
RGYA'AM,

YE SHES PHYAG RGYAR SNYOMS PAR 'JUG BZHIN PA'I, ,NGANG NAS
SNYING KHA'I RJES GZHIG SDUD RIM DANG, ,BUM PA CAN DANG RDO
RJE'I BZLAS PA GSUM, ,GANG YANG RUNG BA BYAS PAS RLUNG THAMS
CAD, ,SNYING KHA'I DBU MAR

ZHUGS GNAS THIM GSUM DANG, ,THIM PA'I RTAGS DANG RTAGS CAN RIM
BZHIN 'CHAR, ,'OD GSAL LHAN SKYES DUS SU BDE STONG SBYAR, ,DE NI
SEMS DBEN MTHAR THUG DPE'I 'OD GSAL, ,SGYU LUS 'GRUB

BYED DAM TSIG RNAL 'BYOR RO, ,'OD GSAL DE LAS CHU LAS CHU BUR
BZHIN, ,RLUNG SEMS TZAM LAS MTSAN DPE'I DPAL 'BAR ZHING, ,SGYU
MA LA SOGS BCU GNYIS DPES MTSON PA'I, ,RIM PA GSUM

PA'I SGYU MA'I SKU RU BZHENGS, ,SLAR YANG PHUNG PO RNYING PA LA
ZHUGS NAS, ,RAGS PA'I SPRUL SKU BZUNG STE CHOS STON ZHING,
,PHYAG RGYAR SNYOMS 'JUG RIL 'DZIN RJES GZHIG GI ,BDUD RIM GANG
RUNG SGOM PA'I DGE

SBYOR SKYONG, ,'DI NI NYON MONGS SGRIBS PAS MA DAG PA'I, ,SGYU
MA'I SKU DANG DBYIBS KYI RNAL 'BYOR RO, ,SGYU LUS PA DES DAG
PA'I SGYU MA'I SKU, ,MNGON DU 'GYUR PA'I MTSAN MA MTHONG BA NA,
,PHYAG RGYA MCHOG

DANG SNYOMS PAR 'JUG BZHIN PAS, ,RIL 'DZIN RJES GZHIG GANG RUNG
SGOM PAS RLUNG, ,DBU MAR ZHUGS GNAS THIM GSUM RIM KYIS 'BYUNG,
,THIM PA'I RTAGS DANG RTAGS CAN RIM PAR 'CHAR, ,

THO RANG GA-YA' DAG LTA BU'I PHYI YI RTAGS, ,SHAR TSE STONG PA
BZHI PA 'OD GSAL 'CHAR, ,BDE STONG SBYAR NAS RTZE GCIG SGOM PAR
BYED, ,DE YIS STONG NYID MNGON SUM GSAR DU RTOGS, ,MA DAG PA YI
SGYU MA'I

@172B LUS DE SBYONG, ,NYON SGRIB DNGOS GNYEN DON GYI 'OD GSAL
DANG, ,RNAM PAR DAG PA'I YE SHES RNAL 'BYOR RO, ,'OD GSAL DE LAS
CHU LAS NYA LTA BUR, ,LANG TSE DAG PA'I SGYU MA'I SKU RU BZHENG,
,DE DANG MNYAM DU LUGS

LDOG NYER THOB GRUB, ,RIM PA BZHI PA'I DON GYI 'OD GSAL 'GAGS,
,RAB NYID RGYUD LA LDAN PA'I GANG ZAG DE, ,NYON MONGS SPANGS
PA'I DAG PA THOB PA YIS, ,ZUNG 'JUG PA LAS THOB CING ZUNG 'JUG
PA, ,

DE NI RLUNG GI SDUD RIM MI BYED PAR, ,STONG NYID RTZE GCIG SGOM
PAS RLUNG DBU MAR, ,ZHUGS GNAS THIM GSUM SMIG RGYU LTA BU NAS,
'DOD GSAL BAR GYI RTAGS DANG RTAGS CAN 'CHAR, ,'OD GSAL

DUS SU BDE STONG SBYAR NAS SGOM, ,DE TSE NYON MONGS DRI MAS DAG
PA YI, ,SGYU MA'I SKU DANG DON GYI 'OD GSAL GNYIS, ,MNYAM DU
'TSOGS PAS ZUNG 'JUG GTZO BO THOB, ,DES NI PHUNG PO RNYING PA LA

SOGS PA'I, ,RAGS PA'I LUS RTEN GANG YANG RUNG BA LA, ,BRTEN NAS
BZA' BTUNG SOGS LA LONGS SPYOD CING, ,GDUL BYAR CHOS STON RI
DGAS BSHOR BA DANG, ,LAS RGYA DANG NI SNYOM PAR 'JUG BZHIN

PAS; ;STONG NYID SGOM SOGS DGE SBYOR BSKYANGS PA YIS, ,'BRAS BU
MNGON DU BYED PA'I MTSAN MA MTHONG, ,DE TSE THO RANGS NAM MKHA'
GA-YA' DAG DUS, ,PHYI RKYEN PHYAG RGYA DANG NI SNYOM 'JUG CING,
,NANG RKYEN STONG

NYID RTZE GCIG SGOM PA YIS, ,RLUNG RNAMS DBU MAR ZHUGS GNAS ZIM
GSUM DANG, ,SMIG RGYU NAS BZUNG 'OD GSAL BAR RNAMS 'CHAR, ,'OD
GSAL DE YI SKAD CIG DANG PO YIS, ,SHES BYA'I SGRIB PA'I DNGOS

KYI GNYEN PO BYED, ,SKAD CIG GNYIS PA'I TSE NA STONG NYID LA,
,MNYAM PAR BZHAG PA'I NGANG NAS CHOS THAMS CAD, ,MNGON GSUM
GZIGS PA'I YE SHES CHOS SKU DANG, ,MI SLOB ZUNG 'JUG YAN LAG
BDUN LDAN GYI,,

@173A *, ,LONGS SKU THOB CING SHES BYA'I SGRIB PA SPAR, ,SPRUL
SKU BYE BA THER 'BUM GCIG CHAR DU, ,STON PA'I SKU GSUM NGO BOR
'TSANG RGYA'O, ,'DI NI RDZOGS RIM RIM LNGA'I GNAD DON KUN,
,BSDUS PA'I RNAL

'BYOR BZHI YI RIM PA LA, ,BRTEN NAS 'BRAS BU MNGON DU BYED TSUL
LO, ,LHAG PA'I LHA MCHOG RDO RJE 'JIGS BYED KYI, ,RDZOGS RIM
SGOM TSUL RTOGS BDUD RTZA 'GREL DANG, ,SHAN TI PA DANG DON YOD
RDO RJE SOGS, ,

RGYA GAR PAn GRUB DU MAS MDZAD PA DANG, ,BLA MA RVA LO'I RVA
RTZE SEMS 'DZIN SOGS, ,THOR BUR BSHAD PA MANG DU BYUNG NA YANG,
,GRUB PA'I DBANG PHYUG CHEN PO DPAL 'DZIN GYIS, ,MDZAD PA'I RNAL
'BYOR BZHI RIM

ZHES PA 'DI, ,SGRAS ZIN LA NI GSHIN RJE GSHED DMAR PO'I, ,RDZOGS
RIM 'CHAD PA'I GZHUNG DU GSAL MOD KYANG, ,'DI NYID GRUB THOB
CHEN PO LA LI TA'I, ,MAN NGAG LA BRTEN 'JAM DPAL GSHIN RJE
GSHED, ,

DMAR PO'I RGYUD DANG RDO RJE 'JIGS BYED KYI, ,RTZA RGYUD RGYAS
PA 'BUM PA ZHES GRAGS PA'I, ,RDZOGS PA'I RIM PA'I GNAD RNAMS MA
LUS PA, ,BSDUS NAS STON PAS DMAR NAG 'JIGS GSUM GYI, ,RDZOGS
PA'I

RIM PA THAMS CAD THUN MONGS DU, ,STON PA'I GZHUNG DU SBYAR BAR
BYA'O ZHES, ,BLA MA DAM PA'I ZHAL GDAMS YIN PAS NA, ,DE BZHIN
BSHAD PAR BYA ZHES MKHAS GRUB RJE'I, ,SRAS KYI THU BO BLO GROS
CHOS SKYONG GIS, ,

GSUNGS PAS TSUL 'DIR 'BAD PAS 'JUG PAR RIGS, ,DE LTAR DPAL CHEN
RDO RJE 'JIGS BYED KYI, ,RIM GNYIS LAM GYI LUS KUN YONGS RDZOGS
PA, ,GSAL BAR BYAS SHING YAN LAG 'GA' ZHIG NI, ,GO SLAR BSAM

NAS MDOR BSDUS TSUL DU BRJOD, ,SNYAN BRGYUD GDAMS PA RNAMS NI
TSAD LDAN GYI, ,BRGYUD PA'I MAN NGAG LDAN PA'I ZHAL LAS BLANGS
,YAN LAG BSHAD PA RGYAS PAR SKYED RDZOGS KYI, ,YIG CHA MANG POR
BLTAS TE

@173B GO BAR BYA, ,TSUL 'DIR 'BAD LAS DGE BA GANG BSAGS PA,
,'GRO KUN 'JIGS MDZAD RDO RJE'I RIM GNYIS KYI, ,LAM LA BRTEN NAS
SKU GSUM GO 'PHANG MCHOG ,BDE BLAG NYID DU 'THOB PA'I RGYU RU
BSNGO,, ,,CES DPAL RDO RJE

'JIGS BYED CHEN PO'I LAM RIM PA GNYIS KYI RNAM BZHAG BSHAD PA
GSANG CHEN BDE LAM ZHES BYA BA 'DI NI RIG GNAS MDO SNGAGS MTHA'
DAG LA NANG BYAN TSUD PA'I MKHAS GRUB CHEN PO YONGS KYI DGE BA'I
BSHES GNYEN DZA YA

PAntI TAS 'DI LTA BU ZHIG GYIS ZHES BKA' NAN CHEN POS BSKUL
ZHING, GSO RIG DANG NANG RIG GNYIS KA LA LEGS PAR SBYANGS PA'I
RAB 'BYAMS SMRA BA AER DHE NI NO MIN HAN NGAG DBANG BSTAN 'DZIN
GYIS KYANG BSKUL

BA LTAR SNYOMS LAS PA'ANG ? NGAG DBANG BLO BZANG CHOS LDAN GYIS,
MKHAS GRUB THAMS CAD MKHYEN PA DANG, ,RJE BLO GROS CHOS SKYONG
YAB SRAS GNYIS KYIS SNGA RTING DU MDZAD PA'I 'JIGS BYED KYI
SKYED RDZOGS CHEN MO DANG,

PAn CHEN CHOS KYI RGYAL PO'I LEGS BSHAD SOGS LA GZHI BYAS TE,
MTSO BDUN GYI LHA KHANG CHEN MOR SBYAR BA'I YI GE BA NI GSUNG
RAB KYI DON LA RNAM DPYOD YANGS BA'I BKA' PA CU NGAG DBANG CHOS
LDAN GYIS BGYIS PA'O, ,

'DIS KYANG RGYAL BA BLO BZANG GRAGS PA'I BSTAN PA RIN PO CHE
PHYOGS DUS THAMS CAD DU DAR ZHING RGYAS LA YUN RING DU GNAS PAR
GYUR CIG, ,, 