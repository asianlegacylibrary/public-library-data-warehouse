` (,,'JAM MGON TZONG KHA PA CHEN POS GONG MA TA MING RGYAL POR
STZAL BA'I CHAB SHOG BZHUGS SO,,) ` ,,AOm BDE LEGS SU GYUR CIG ,RLABS PO
CHE'I BSOD

NAMS KYI MTHU LA BRTEN NAS SA CHEN PO RGYA MTSO'I MTHAR THUG PAR
TSUL BZHIN SKYONG BA'I MI'I DBANG PO CHEN PO'I SPYAN SNGAR, NUB
PHYOGS GANGS CAN GYI KHROD YUL DBUS KYI CHA NA GNAS PA'I SH'AKYA'I
DGE SLONG BLO BZANG GRAGS PA'I DPAL GYIS ZHU

BA, CHOS KYI RGYAL PO CHEN PO'I BSOD NAMS RI RAB LHUN PO LTAR 'PHANG
MTHO ZHING BKA' 'BANGS RNAMS KYI BDE SKYID LHA YUL LTAR PHUN SUM
TSOGS PAR BKA' LUNG GNYAN PO RGYAL PHRAN DU MAS SPYI BOS LEN PAR
BZHUGS PA'I SKABS

@269B NAS, DKON MCHOG GSUM GYI MTHU STOBS BSKYED PA'I PHYIR DU
LUNG GIS 'DI PHYOGS SU MNGAGS PA'I GSER YIG PA RNAMS KYIS 'JA' SA, ME
TOG ZHIB MO SPRIN RIS YOD PA'I GOS YUG DMAR PO GCIG DANG, LJANG GU
YUG GCIG ,ME TOG

MED PA'I GOS YUG DMAR PO, ,SNGON PO, LJANG GU YUG GSUM DANG, DAR
MDOG CAN YUG BDUN, GOS CHEN GYI CHOS GOS, PHYAG TSE, GONG THUNG,
RING 'GAG ,THANG THEB, CHU SHEL GYI PHRENG BA, RDO RJE DRIL BU BUGS
GNYIS, DKAR YOL GNYIS,

RTEN KHEBS GNYIS, LAG PHYIS GSUM, PANG KHEBS MAndAL GYI RGYAN GSUM,
SKA RAGS, TING SHAGS BUBS GNYIS, LHAM 'BOG DANG BCAS PA, JA RGYA MA
LNGA BCU, TZAN DAN DUM GCIG GI GNANG SBYIN DANG BCAS PA 'DIR 'PHROD
PAS THUGS

LA BTAGS, GONG MA CHEN PO'I THUGS KYI DGONGS PA LA, NGED DE PHYOGS
SU LAN CIG 'ONG BA GYIS GSUNG PA YIN ZER BA'I LUNG BUD PA'I RGYU MTSAN
GSER YIG PA RNAMS DANG, WANG GIS NAN GYIS GSUNG 'BYON YIN 'DUG PA'I
DON KHONG DU

CHUD, SA'I BDAG PO CHEN POS SANGS RGYAS KYI BSTAN PA LA DGONGS PA'I
LCANG YIN PAR 'DUG PA MA GO ZHING LUD BUD LA MA GUS PA DANG,
BRNYAS PA BYAS PA MA LAGS NA'ANG, MI MANG PO DANG NAM PHRAD PA'I
DUS RNAMS SU NAD DRAG PO

'BA' ZHIG 'ONG BA BYUNG BA'I DON GYIS, ^ BKA' LUNG BZHIN DU BSGRUB PAR
MA NUS PA LA NAM MKHA' DANG 'DRA BAR ZAB LA SHIN TU RGYA CHE BA'I
THUGS KYIS MI DGYES PA MI MDZAD PA THUGS LA 'DOGS PAR ZHU, SNGON GYI
DUS SU BYON PA'I CHOS

@270A *, ,RGYAL CHEN PO RNAMS KYIS 'JIG RTEN 'DI'I KHRIMS LUGS DANG 'JIG
RTEN PHYI MA'I CHOS LUGS PHYOGS THAMS CAD DU LEGS PAR DAR BA'I
THUGS KYI KHUR CHEN PO BSNAMS 'DUG PA'I LUNG BZHIN DU, DA LTA'I DUS
SU GONG MA CHEN

PO'I THUGS DGONGS RNAM PAR DAG PA DANG MDZAD PA PHRIN LAS NGO
MTSAR BAS LHA DANG BCAS PA'I 'JIG RTEN GYI YID MGU BAR BYED PA'I GTAM
SNYAN PO YANG DANG YANG DU THOS PAS, BDAG CAG 'DI PHYOGS NA YOD
PA'I RAB BYUNG DRAG PA PHAL MO

CHES, GONG MA CHEN PO'I SKU TSE DANG RGYAL SRID YUN RING DU BRTAN
PA'I SMON LAM RNAM PAR DAG PA YANG DANG YANG DU 'DEBS KYIN YOD PA'I
TSUL 'DI DGONGS PAR ZHU ZHING, DE LTAR YIN LAGS NA DE LA, ^ SA SKYONG
CHEN PO'I PHRIN LAS KYIS JI LTAR SKYONG,

CHOS KYI RGYAL PO NYID KYIS MKHYEN PAS, BDAG CAG 'DRA BAS ZHIB TU MI
SPOBS LAGS, GUS PAS PHUL BA'I ZHU YIG ,SPYAN LAM DU BAB PA'I THABS KYI
RTEN MTSEN PAR, LI'I YUL NAS SPYAN DRANGS PA'I SPYAN RAS GZIGS KYI SKU
GCIG ,BCOM

LDAN 'DAS SH'AKYA THUB PA'I GSER SKU GCIG ,DE BZHIN GSHEGS PA 'JAM
DPAL GYI GSER SKU GCIG ,DE BZHIN GSHEGS PA'I RING BSREL 'PHEL BZHIN PA
GSUM SBREL GCIG ,YANG DE BZHIN GSHEGS PA'I RING BSREL GCIG ,

RGYA GAR GYI GRUB CHEN RGYA DANG BOD GNYIS KAR SANGS RGYAS KYI
BSTAN PA DAR RGYAS SU MDZAD PA'I SKU DRIN CAN JO BO CHEN PO LHA CIG
GI GDUNG RUS LAS BYON PA'I RING BSREL GCIG RNAMS PHUL, BYI BA LO ZLA
BA DRUG PA'I TSES BCU DGU LA  

@270B YUL DBUS NAS PHUL BA'I ZHU YIG ,CES PA 'DI RGYA NAG TA MING
RGYAL POS LNGA BRGYA PA RNAMS KYI GTZUG RGYAN DAM PAR GYUR PA
RGYAL BA TZONG KHA PA DE NYID NYI MA SHAR PHYOGS KYI YUL GRU CHEN
POR GDAN 'DREN GYI ZHU YIG GSER YIG PA DANG

BCAS PA BTANG BA'I ZHU YIG LAN NGOS BSHUS SO, ,MANGGA LAm,,