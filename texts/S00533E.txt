*, ,LAM RIM 'JAM DPAL ZHAL LUNG GI ZIN BRIS 'PHRO CAN BZHUGS
SO,,

@001A *, ,NA MO GU RU MANYDZU GHO sh'A YA, RJE BTZUN BLA MA DAM
PA THUGS RJE CHEN PO DANG LDAN PA THUB DBANG RDO RJE 'CHANG DANG
DBYER MA MCHIS PA'I

ZHABS LA GUS PAS PHYAG 'TSAL LO, ,BRTZE BA CHEN POS DUS THAMS
CAD DU RJES SU BZUNG STE, SKYES BU GSUM GYI LAM GYI RIM PA'I
RTOGS PA

KHYAD PAR CAN MYUR DU RGYUD LA SKYE BAR BYIN GYIS BRLAB TU GSOL,
TSUL KHRIMS GOS KYIS KLUBS PA'I GZHON NU'I SKU, ,BYAMS PAS SEMS
CAN

KUN LA SMAN PA'I GSUNG, ,RGYA MTSO LTA BU'I 'GRO LA MNYES PA'I
THUGS, ,ZLA MED BLA MA'I ZHABS LA GUS BTUD NAS, ,GANG GI ZHAL
GYI BUM BZANG

@002A *, ,LAS 'ONGS PA'I, ,SKYES BU GSUM GYI LAM GYI RIM PA YI,
,SNYING PO BRGYUD LDAN BLA MA'I ZHAL SHES RNAMS, ,RANG DANG
GZHAN LA PHAN

PHYIR 'DIR BSHAD BYA, ,DE YANG THOG MAR RJE BDAG NYID CHEN POS
RJE BTZUN 'JAM PA'I DBYANGS KYI BKA' LUNG BZHIN RVA SGRENG YANG
DGON BRAG SENGGE'I ZHOL GYI

DGON PAR DBYAR GNAS MDZAD DE, JO BO DPAL LDAN AA TI SHA'I SKU
DNGOS DANG DBYER MA MCHIS PA'I SKU 'DRA DBU YON MA CHE BA ZHES
GRAGS PA DBU SDA'I MGOR

GDAN DRANGS TE, ZLA BA'I BAR GSOL 'DEBS SHUGS DRAG MDZAD PAS LAM
RIM BLA BRGYUD KYI BLA MA RNAMS ZHAL GZIGS PAR, GSOL 'DEBS

@002B MAndAL MDZAD PAS MTHAR MTHA' NAS RIM GYIS NANG MA NANG MA
LA THIM PAS JO BO 'BROM PO TO BA SHA RA BA BZHI LA THIM ZHING,
'KHOR RNAMS KYANG JO BO LA THIM, JO BOS PHYAG RJE'I DBU THOG TU
BZHAG NAS, ^ RGYAL

BA'I BSTAN PA LA BYA BA RGYA CHEN PO GYIS SHIG CES GSUNG GI
DBUGS DBYUNG MDZAD PA DANG BSTUN, LO CHEN SKYABS MCHOG DPAL
BZANG SOGS DAD LDAN GYI MI'I SLOB MA DU MA DANG, SRID PA'I LHA
RGAN RMA CHEN DANG,

GNYAN CHEN THANG LHA, 'O DE GUNG RGYAL SOGS LHA RNAMS 'BROG PA'I
TSUL BSTAN NAS ZHO DANG 'O MA MAR THUD SOGS PHUL TE BSKUL BA'I
NYER LEN BYAS PA LAS, ^ RGYAL BA'I GSUNG RAB THAMS CAD KYI GNAD

BSDUS PA BYANG CHUB LAM GYI SGRON ME DE NYID KYI DON RNAMS GANG
ZAG GCIG SANGS RGYAS PA'I LAM GYI RIM PAR BSGRIGS PAS SA GSUM
'GRO BA KUN GYI MIG GCIG PU BYANG CHUB LAM GYI RIM PA CHE 'BRING
CHUNG

GSUM DU GRAGS PA'I LEGS BSHAD 'DI NYID MDZAD CING, DE RING GI
GNAS SKABS SU DE NYID KYI KHRID 'BUL BAR BYED PA LA, DE LA YANG
RJE BDAG NYID CHEN PO'I MDO SNGAGS YONGS RDZOGS KYI BSTAN PA

GNAM GYIS SA BKAB PA LTA BU BYUNG BAS, KHRID YIG KYANG DE SNYED
DU YOD MOD, DA LAM 'DIR GRAGS CHE BA, RGYAL DBANG LNGA PA CHEN
POS MDZAD PA'I LAM KHRID 'JAM DPAL ZHAL LUNG DANG, PAn CHEN

@003A *, ,THAMS CAD MKHYEN PAS MDZAD PA'I BDE LAM GNYIS SU YOD
PA LAS, DE GNYIS KYI KHRID TSUL YANG, 'JAM DPAL ZHAL LUNG NI MDO
PHYOGS RKYANG BA'I LUGS SU BYAS NAS KHRID PA DANG,

BDE LAM NI DPAL DBEN SA SNYAN RGYUD KYI MAN NGAG THUN MONG MA
YIN PA, MDO SNGAGS ZUNG 'BREL GYI MAN NGAG RJEN PAR STON PA'I
SGO NAS KHRID PA YIN PAS, BDE LAM ZAB CING MYUR MOD, LAS DANG PO
PA LA

'JAM DPAL ZHAL LUNG GI STENG NAS DMIGS SKOR SKYONG BA 'CHAR BDE
BAS, ^ RJE SGRUB KHANG PA DGE LEGS RGYA MTSOS THOG MAR BDE LAM
GYI STENG NAS MYONG BA THON KYANG, RJES SOR 'JAM DPAL ZHAL LUNG
PHYAG

TU 'BYOR BA NAS, RANG NYID KYIS THUGS NYAMS SU BZHES SHING,
GZHAN LA PHAL CHER 'DI NYID KYI STENG NAS STON PAR MDZAD PA YIN
CING, DE RING GI GNAS SKABS 'DI NYID KYI STENG NAS KHRID BYED PA
YIN,

'DI LA GZHAN LA MED PA'I ZAB KHYAD KHYAD PAR CAN GCIG KYANG YOD
GSUNG, 'DI RNAMS ZHAL LUNG GI SNGON 'GRO'I GSUNG BSHAD RAGS
BSDUS BLO LA GANG ZIN BKOD PA'O, ,BDE LAM GYI MCHOD BRJOD SKABS,
RJE

BTZUN BLA MA DAM PA THUB DBANG RDO RJE 'CHANG DANG DBYER MA
MCHIS PA'I ZHABS LA DUS THAMS CAD DU PHYAG 'TSAL LO, ,ZHES PA
DER BDE LAM GYI GNAD CHA TSANG BA 'DUS PA YIN CING, DE YANG THOG
MAR RJE ZHES PA RAB

@003B NYID SKYES BU CHUNG NGUS LAM GYIS 'DI SNANG GI BYA BA LA
RGYAB PHYOGS TE NGAN SONG GI GNAS NAS MTHAR ZHIG 'GRO BA GZHAN
RNAMS SGROL PAR BYED PA'I DED DPON LTA BU YIN PAS NA RJE DANG,
BTZUN ZHES PA SKYES BU 'BRING GI LAM

GYI RIM PAS BSDUS PA'I BSLAB PA GSUM GYI MI MTHUN PHYOGS LAS
BZLOG STE, BLANG DOR RNAMS JI LTA BA BZHIN DU NYAMS LEN GYI SGO
NAS NYON MONGS PA'I 'TSUB MA ZHI NAS TSUL KHRIMS RNAM PAR DAG
PAS NA BTZUN, BLA

MA DAM PA ZHES PA SKYES BU CHEN PO'I LAM GYI RIM PAS BSDUS PA'I
BYANG CHUB KYI SEMS KYI SGO NAS BLA NA MED PA'AM GONG NA MED
PA'I DON YIN PAS, RANG NYID GCIG BU ZHI BDE DON DU GNYER PA'I
NYAN RANG LAS MCHOG TU

GYUR BA'I BLA NA MED PA'AM GONG NA MED PAS BLA MA DANG, RANG
RGYUD KYI SEMS BSKYED KYI STOBS KYIS BYANG CHUB SEMS DPA' LAS
NYAN RANG RNAMS TSUL KHRIMS DANG, RDZU 'PHRUL SOGS JI LTAR MNGA'
YANG DAM PA MIN

BAS; THEG PA CHEN PO NI DAM PA MTHAR THUG YIN PAS BLA MA DAM PA
ZHES PAS SKYES BU CHEN PO'I LAM GYI RIM PA BSTAN, THUB DBANG RDO
RJE 'CHANG ZHES PAS, SKU RDO RJE, GSUNG RDO RJE, THUGS RDO RJE
STE RANG GI THOB BYA'I

'BRAS BU DANG, GSANG SNGAGS KYI LAM GYI RIM PA RGYA CHE BA ZHIG
BSTAN ZHES GSUNG, 'JAM DPAL ZHAL LUNG GI MCHOD BRJOD SKABS,
THABS DANG SHES RAB ZUNG DU 'JUG PA TSOGS GNYIS ZLA BA'I MA MA
LAS, ,ZHES

@004A *, ,SOGS KYI LJAGS LUNG STZAL NAS, THABS DANG SHES RAB CES
PA'I SKABS SU, BDAG CAG GI STON PA THUB PA'I DBANG PO DE NYID,
SNGON SLOB PA LAM GYI GNAS SKABS SU THABS SHES YA MA

BRAL BAR TSOGS GNYIS LA BRTEN NAS 'KHRUNGS SHING, RANG CAG RNAMS
KYANG LAM JI 'DRA ZHIG NYAMS SU BLANGS KYANG THABS SHES YA MA
BRAL BA ZHIG DGOS PA YIN, LAM THAMS CAD LA THABS SHES KYI CHA RE
YOD

KYANG YOD, DPER NA BSHES GNYEN BSTEN TSUL LTA BU LA MTSON NA,
BSHES GNYEN LA SKYON RTOG PA'I CHA BKAG NAS JI MDZAD YON TAN TU
MTHONG BA'AM RTOGS PA'I SHES PA RNAMS SHES RAB KYI CHA, RTZAB
DAD PA

SBYANGS PA SOGS THABS KYI CHA YIN ZHING, DE BZHIN DU DAL 'BYOR
LA YANG, RNYED DKA' MI DKA' RTOGS PA SOGS SHES RAB KYI CHA DANG,
RNYED DKA' DON CHE SOGS BSGOM PA'I BLO RNAMS THABS KYI CHA DANG,

DE BZHIN DU LHAG MTHONG GI BAR GYI BLO RNAMS LA THABS SHES GNYIS
GNYIS TSANG BA YIN GSUNG, DE NAS RIM GYIS MCHOD BRJOD RNAMS LA
TSIG 'GREL MDZAD DE, THEG CHEN CHOS KYI NYI MA 'OD PO CHE, ,LOG

RTOG MUN PA SEL DANG ZHES PA'I SKABS SU, MKHAN CHEN ZHI BA 'TSO
SOGS KYIS, GANGS CAN GYI LJONGS 'DIR RGYAL BA'I BSTAN PA NYIN MO
LTAR GSAL BAR MDZAD MOD, BAR SKABS SU GLANG DAR GYIS

@004B BSTAN PA SNUB PA DANG, HVA SHANG GI GRUB MTHA'I BSLAD PAS
TSUL KHRIMS TSUL BZHIN BSRUNG BA NYIN MO'I SKAR MA LTAR GYUR
CING, MDO LA MOS PA RNAMS SNGAGS LA SMOD CING SNGAGS LA MOS PA
RNAMS MDO LA

SMOD PA'I SKABS DER, LHA BLA MA KHU DPON GNYIS KYIS JO BO LHA
GCIG GDAN DRANGS TE BYANG CHUB LAM GYI SGRON ME GSUNGS PAS GONG
GI LOG RTOG GI MUN PA RNAMS BSAL TE, THUB BSTAN 'OD SNANG DKAR
POS

KHYAB PAR MDZAD PA YIN ZHES GSUNG, RGOL NGAN SPOBS PA'I SBYIN
SKYES LUS PHRA MA YI MANG LA KHUR MTHA' DAG LHUNG BYED PA'I,
,ZHES PA'I SKABS SU, RJE BDAG NYID CHEN PO RANG NYID KYIS ZHVA
SER COD PAn 'CHANG BAS

SA STENG KHYAB PAR MDZAD PA SUS KYANG RMA 'BYIN PAR MI NUS PA
'DI NYID RJE NYID SKU STOBS CHE BA DANG SKU DBANG CHE BA SOGS
KYIS MA YIN PAR, GSUNG RAB KUN LA BLO GROS KYI MKHYEN PA SHIN TU
RGYAS PAS SUS KYANG GLAGS

MI RNYED PA YIN TSUL SOGS RJE BDAG NYID CHEN PO'I BSNGAGS PA
MTHA' YAS BAR BSTZAL, THOG MTHA' BAR DU DGE BA'I DPAL LDAN PA'I,
,ZHES PA'I TSIG BZHI 'DI ZUR CHOS DBYINGS RANG GROL LA MCHOD
BRJOD

MDZAD PA YIN ZHES GSUNG, DE LTA BU'I MCHOD BRJOD MDZAD PA RANG
GA BA MA YIN PAR, CHU YI THUG SA GANGS TE SE DANG, CHOS KYI THUG
SA SH'AKYA THUB PA'I DPE LTAR STON PA NAS RIM GYIS MCHOD BRJOD
MDZAD

@005A *, ,PA YIN ZHES GSUNG, KHO BO NAS GRUB PA'I DBANG PHYUG
GTZANG BA BLA MA NYI MA CHOS 'PHEL RIN PO CHE'I DRUNG NAS THOB
CING, RJE NYID NAS GNAS BLA MA YE SHES CHOS GRAGS KYI DRUNG NAS

GSAN, DES SNYAN BRGYUD MDZOD 'DZIN TSE GLING YONGS 'DZIN YE SHES
RGYAL MTSAN PA'I DRUNG NAS GSAN PA YIN ZHES GSUNGS, DENG SANG NI
RANG RE'I DGON PA'I BLA RABS 'DREN PA TZAM DANG, BAR

SKABS KYI BRGYUD PA'I KHUNGS MED PAR GZHAN LA STON PA SOGS GNANG
TSUL LA MTHA' YAS SO, ,'DI LA 'GA' ZHIG GIS RGYAL DBANG LNGA BA
CHEN PO 'DI SKU DBANG CHE BAS THAMS CAD LA BKA' BKYON

GNANG BA RED ZER MOD, 'DI NYID NI BKA' BKYON MA YIN, DE DAG LA
BRTZE BA CHEN PO'I THUGS KYIS MA BZOD PAR GSUNG PA YIN ZHES BDAG
GI BLA MA DAM PA GRUB PA'I DBANG PHYUG CHEN PO NYI MA CHOS

'PHEL PAS GSUNG ZHES GSUNGS, SNOD KYI SKYON GSUM GYI SKABS LEGS
PAR ZHES PAS SNOD DRI MA CAN DE BSTAN, RAB TU NYON LA ZHES PAS
SNOD KHA SBUB PA DE BSTAN, YID LA ZUNGS ZHES PAS

SNOD ZHABS BRDOL BA DE BSTAN, 'DU SHES DRUG GI DE BZHIN GSHEGS
PA LA SKYES BU DAM PA'I 'DU SHES ZHES PA NI, RANG CAG LA MTSAN
NYID PA RNAMS KYIS DE BZHIN GSHEGS PA SKYES BU DAM PAR

@005B KHAS LEN KYANG DE TZAM GYIS MI CHOG PAR, DE BZHIN GSHEGS
PA NYID SKYES BU DAM PA YIN NA DES GSUNGS PA'I BLANG DOR GYI
GNAS RNAMS NGAG TSAD MA YIN DGOS, 'DI YIN NA BLA MA 'DIS GSUNGS
PA'I BLANG DOR

GYI GNAS RNAMS DE BZHIN GSHEGS PAS GSUNGS PA RNAMS RANG LA SGO
SKYEL LTA BU MDZAD PA YIN PAS NGAG RNAM DAG YIN SNYAM PA LTA BU
LA BYED CES GSUNG, JO BO BKA' GDAMS PAR GRAGS PA MKHAS BTZUN

BZANG GSUM GYI BRTUL ZHUGS MI NYAMS PAR 'DZIN PA, GNAM GYIS SA
BKAB PA LTA BU'I GANGS CAN GYI LJONGS 'DIR YONGS SU KHYAB PAR
GYUR BA ZHES SOGS KYI SKABS SU, JO BO BKA' GDAMS PA ZHES RANG

CAG RNAMS KYIS SMON GNAS SU BYED PA DE YANG, SMON GNAS TZAM BYED
PA LA GO RGYU MA YIN, DA LTA RANG CAG RNAMS RJE BDAG NYID CHEN
PO'I BKA' DRIN GYIS, DPER NA TSOGS 'TSOGS PA LTA BU LA MTSON NA,

BKA' GDAMS PA'I GRAL 'JUG DER LANGS NAS BSDAD YOD PA LTA BU YIN
PAS, BSDAD NA BSDAD CHOG CHOG ,LANGS NA LANGS CHOG CHOG ,SDOD MI
SDOD RANG RANG GI LAG NA YOD PA YIN ZHES GRUB PA'I DBANG PHYUG

RJE NYI MA CHOS 'PHEL PAS GSUNG ZHES GSUNGS, SLAR YANG ZHES PA
NAS BSTAN PA THAMS CAD 'GAL MED DU RTOGS PA'I CHE BA ZHES PA'I
LUNG BSTZAL NAS, BSTAN PA THAMS CAD 'GAL MED DU RTOGS TSUL GY

@006A *, ,ZAB BSHAD RGYAS PAR STZAL, DE LTAR GYUR PA'I DON RNAMS
ZHES PA NAS, GSUNG RAB THAMS CAD GDAMS NGAG TU 'CHAR BA'I CHEL
ZHES PA'I BAR LUNG STZAL NAS, GSUNG RAB GDAMS NGAG

TU 'CHAR TSUL SPYI DANG, BYE BRAG BYANG CHUB LAM RIM CHEN MO 'DI
LTA BU'I YIG 'PHRENG GCIG BKLOG STE DON BSAM NA SKYON SNA RE
'GAG PA DANG, YON TAN SNA RE SKYE ZHING, DA DUNG DES 'OG GI YIG
'PHRENG GCIG

KLOG TSE DE LA BSTEN PA'I YON TAN SKYE ZHING, MDOR NA YI GE SNA
GCIG KYANG 'DOR RGYU MED GSUNG PA SOGS ZAB BSHAD MTHA' KLAS PA
STZAL, DE LTA BU'I GDAMS NGAG TU GSUNG RAB THAMS CAD RDZOGS PAR
'CHAR

PA NA ZHES PA NAS, RGYAL BA'I DGONGS PA BDE BLAG TU RNYED PA'I
CHE BA ZHES PA'I BAR LUNG BSTZAL TE KHRID GNANG, DE NI GSUNG RAB
DGONGS 'GREL DANG BCAS PA ZHES PA NAS, NYES SPYOD CHEN PO RANG

'GAGS SU 'GRO BA'I BAR BSTZAL TE, CHOS SPONG GI LAS KYI NGO BO
SOGS RGYAS PAR BSTZAL, DE LTA BU'I CHE BA BZHI DANG LDAN PA'I
GDAMS PA 'DI NYAMS SU LEN PA LA, SNGON 'GRO DNGOS GZHI MJUG GI
RIM

PA DANG GSUM LAS, DANG PO NI, SPYOD PA SPYI LA BSLAB TSUL, KHYAD
PAR RDO RJE THEG PA LA BSLAB TSUL LO, ,ZHES PA LTAR NA SNGAGS
KYI SKABS SU SPYOD PA MCHOG GI SKOR RNAMS SNGON 'GROR 'GRO BAS,
KHRID

@006B DMIGS GTZO BO DE NGOS ZIN PAR BYAS NAS SNGON 'GRO DNGOS
GZHI'I DBYE BA PHYED DGOS GYI, GZHAN DU NA PHA RIL LTOS NAS TSUR
RI DANG, TSUR RIL LTOS NAS PHA RI 'JOG PA BZHIN SKABS DON GYI
NGO BO MA ZIN PA'I 'KHRUL

BA'I LAM DU 'PHYAN PA MANG BA'I PHYIR, ZHES PA NI BDE LAM DU
GSUNGS PA YIN, YIG CHUNG, DBEN SA SNYAN BRGYUD KYI MAN NGAG
RNAMS RTOGS LDAN 'JAM DPAL RGYA MTSO NAS MKHAS GRUB SANGS RGYAS
YE SHES KYI

BAR SPRUL PA'I GLEGS BAM DANG BCAS PA TSIG BRGYUD KYI TSUL DU
PHEBS PAS SUS KYANG SHES PA MED CING, PAn CHEN BLO BZANG CHOS
RGYAN NAS SNOD LDAN GYI GDUL BYA MA RNYED PAR SPRUL PA'I GLEGS
BAM CHEN MO BKA'

RGYAS BTAB STE, SKYES BU GSUM GYI LAM GYI RIM PA RNAMS BDE LAM
DU BSGRIGS TE, DE TSUN KHROM BSGRIGS SU BSTZAL BA RGYAL MCHOG
LNGA PA CHEN POS SNGON NAS DE LTAR YOD PA MA MKHYEN PA'I TSUL
BSTAN NAS

'GAGS PA MDZAD PA YIN ZHES ZUR BSHAD GNANG, YIG CHA NA, 'DIR
PHYAG BZHES LA BSHES GNYEN BSTEN TSUL SBYOR BA DANG, DAL 'BYOR
NAS LHAG MTHONG BAR DNGOS GZHIR MDZAD PA YIN PAS DE LA DGOS

PA SHIN TU CHE STE BSHES GNYEN BSTEN TSUL LA MYONG BA RNAM DAG
THON PA ZHIG BYUNG NA, GZHAN RNAMS LA ZLA BA GCIG GNYIS DANG,
ZHAG BCU BCO LNGA'I RING LA MYONG BA THON PA YANG YOD CES ZHAL
NAS LAN KHA

@007A *, ,YAR GSUNGS, DON DE LA DGONGS NAS RJE BTZUN STAG PHU
BA'I PHYAG TU 'JAM DPAL ZHAL LUNG 'DI 'BYOR BA'I TSE, AA TZI'U
'DI NGA'I LAG TU SNGON NAS 'BYOR YOD NA, BDE LAM GYI STENG

NAS DKA' LAS DE TZAM RGYAG DGOS MI 'DUG CES BSNGAGS PA MDZAD CES
GSUNGS, BAR SKABS TSIGS BCAD SKABS, BDUD RTZI'I SPUN ZLA GNYIS
PA RNYED DKA'I LAM, ,ZHES PA NI, GLA RTZI LA BYED CING,

DPER NA GLA RTZI THUN CHUNG NGU ZHIG GIS DUG SPRUL STOBS CHE
ZHING DRAG SHUL CHE BA 'JOMS NUS PA BZHIN DU, BYANG CHUB LAM RIM
NAS BSHAD PA'I MI RTAG PA DANG DAL 'BYOR SOGS LAM RIM SGOM KYANG
NYON MONGS

PA SHIN TU STOBS CHE BA YANG 'JOMS NUS PA YIN ZHES GSUNG, DE'I
TSIGS BCAD RNAMS LA DBEN SA PA LA YID GZHOL PA'I ZAB BSHAD RGYAS
PAR GNANG NAS, BSOD SNYOMS BGYIS ZHES PA, NGES PAR

SLONG GI ZHES PAR LOG 'TSO LNGAS MA BSLAD PA'I 'TSO BA BZANG
NGAN GANG BYUNG NA DES CHOG GSUNG, SNGON 'GRO BSHES GNYEN BSTEN
TSUL DNGOS LA YANG, DNGOS GZHI BSHES GNYEN BSTEN TSUL NYAMS SU

LEN PA DNGOS LAS, DANG PO SKYABS 'GRO NI, SKYABS YUL GSAL GDAB,
BDE LAM LTA BU'I SNGAGS GZHUNG DANG 'DRES PA'I DAM TSIG PA
BSKYED BSTIM SOGS MI BZHED PAR, GANG ZHIG MOS PA

@007B GTZO BYED PA, ,DE'I MDUN NA THUB PA BZHUGS, ,ZHES GSUNGS
PA LTAR GYIS NAM MKHA'I GAR KHYAB LA CHOS SKUS KHYAB CHOS SKUS
GAR KHYAB LA SANGS RGYAS KYI MKHYEN PAS KHYAB, DES GAR KHYAB LA
SANGS RGYAS KYI

SKUS KHYAB CING, RANG NYID LA DAD PA YOD TSE SANGS RGYAS KYIS YE
MI GZIGS PA'I DUS SKAD CIG KYANG MED PAS, RANG GI MDUN DU BZHUGS
YOD PA RGYUN DU LAS KYI DBANG GIS SGRIB TE MA MTHONG KYANG, DA
LTA DAD

PA'I DBANG GIS GSAL BAR MJAL BYUNG SNYAM PA DANG, YANG NA SANGS
RGYAS KYI SA BAR MTSAMS MED PAR SU NI DAR, SU NI RGUD, SU NI
MCHOG ,SU NI DMAN SOGS GSAL BAR GZIGS PAS NA RANG NYID

KYIS DAD PA SKYES MA THAG TU SKYABS YUL RNAMS BYA NAM MKHA' LA
'PHUR BA LTA BUS GSHEGS BYUNG SNYAM PA'AM DE GNYIS GANG MOS
BYED, ,DE NAS MDUN DU BLA MA YI DAM SANGS RGYAS BYANG SEMS DPA'
BO

MKHA' 'GRO SOGS DGE 'DUN GYI TSOGS, YANG RANG DANG RAB BYUNG
BSNYEN RDZOGS GDAN GCIG PA'I SPUN, 'DZIN GRVA GCIG PA, THA NA
CHOS SPYOD TSIGS BCAD GCIG TZAM MNYAM DU 'DON PA'I PHRUG GU
MTHEB

RDOG TZAM YAN CHAD DGE 'DUN DKON MCHOG DNGOS KYI 'DU SHES BZHAG
STE, TSOGS ZHING SKABS DANG MI 'DRA BA'I KHA ZHE MED PAR YANG
DANG YANG DU BLO YUL DU GSAL GANG THEBS BYA, DE NAS TSOGS ZHING
RNAMS KYI

@008A *, ,YON TAN DRAN PAR BYAS TE, DE YANG SNGON BYON GYI SANGS
RGYAS BYANG SEMS RNAMS LA RANG GIS MA MJAL BA'I DBANG GIS SKYON
RTOG GI BLO SOGS MI SKYE YANG, DA LTAR BZHUGS PA'I BLA

MA RNAMS LA SKYON RTOG GI BLO 'GOG DGOS TE, RANG NYID LA SNGON
BYON GYI SANGS RGYAS DE RNAMS MYA NGAN LAS 'DAS TSUL BSTAN ZIN
PAS, DA LTAR BZHUGS PA'I BLA MA RNAMS BKA' DRIN SHIN TU CHE
ZHING YON

TAN SGO SNA TSOGS NAS DRAN, DGE 'DUN DKON MCHOG SKABS KYI PHRUG
GU TZAM LA YANG, 'DI BDAG 'DUL BA'I PHYIR DU SPRUL PA MA YIN
PA'I NGES PA CI YOD, DES CHOS SPYOD BTON PA LA BRTEN NAS KHO
BO'I RGYUD

LA THAR PA'I BAG CHAGS BTAB PO SNYAM PA'I DAD PA DANG YON TAN
SKYONG, DE LTAR YIN PA MA SHES PAR DA LTAR BZHUGS PA'I BLA MA
DGE 'DUN RNAMS LA DAG SNANG SKYONG RGYU MED PAR, STON PA THUB
PA'I DBANG PO

SOGS SNGON BYON RNAMS LA DAD PA BYED KHUL BYAS KYANG, DPER NA MI
ZHIG RGYA GAR LA 'GRO RTZIS BYED PA LA LAM BAR GYI STAG GZIG
SOGS KYI 'JIGS PA CI YOD RNAMS SHES NAS ZON BYED GYIN YOD MOD,
SGO

'GRAM DER ME DONG ZHIG YOD PA MA SHES PAS PHYIN PA'I TSE ME DONG
NANG DU LHUNG BA BZHIN YIN ZHES GSUNGS, SKYABS YUL DE RNAMS MGON
SKYABS DANG DPUNG GNYEN DU BZHUGS YOD SNYAM PA'I DAD PA LHANG
LHANG BA

@008B DANG; RANG NYID KYI MTHA' BSKOR DU SEMS CAN THAMS CAD 'GRO
BA SO SO'I RNAM PA'AM, 'CHAR BDE BA'I PHYIR MI'I RNAM PA'ANG
RUNG BAS DE THAMS CAD SKYABS YUL RNAMS LA YID GTOD PA'I KHA NAG
THING BA, SA'I

DREGS PA LTAR 'KHOD PAR BSAM NAS, RANG GZHAN SEMS CAN THAMS CAD
'KHOR BA THOG MA MED PA NAS LAS SNA TSOGS BSAGS PA'I 'BRAS BU
SDUG BSNGAL SNA TSOGS PA MYONG BA 'DIS MI NGOMS PAR, DA LTA YANG

LAS NGAN 'TSAB CHEN BSAGS PA 'DI LA BRTEN NAS SHI MA THAG TU
NGAN SONG MU MTHA' MED PAR LHUNG BA 'DUG SNYAM BAS RANG NYID
GSOD PA'I DGRA STOBS LDAN ZHIG MYUR DU 'ONG BA LTA BU'I 'JIGS
SKRAG DANG, DE LAS SKYOBS

PA'I NUS PA DKON MCHOG LA YOD PAR YID CHES PAS BLO LING GIS BKAL
ZHING, MDOR NA RANG DANG SEMS CAN THAMS CAD KYI SKYID SDUG LEGS
NYES CI BYUNG YANG KHYED RNAMS MKHYEN SNYAM PA DANG BCAS, BDAG
DANG

'GRO BA NAM MKHA'I MTHA' DANG MNYAM PA'I ZHES SOGS KYI SKYABS
'GRO BZHI SKOR MANG DU BRJOD, DE'I SKABS 'OD ZER SPRO BSDU BYED
CING, BDUD RTZI'I 'BEBS SBYANGS SNGAGS LUGS YIN PAS MI BYED
GSUNGS,

'PHRENG BA LTA BUR RTZIS TE THOG MAR LAN BRGYA'AM, DE NAS RIM
GYIS NYER GCIG ,BDUN LA SOGS PA BZLAS TE, MANG NYUNG 'TSAMS PAR
YID MI SUN PAR BYED, THOG MAR DGE SBYOR LA 'JUR MDUD BYED PA DE,

@009A *, ,NYAMS LEN GYI GNAD MI SHES PA'I RTAGS YIN, DENG DUS
'GA' ZHIG LO GSUM PHYOGS GSUM GTONG GI YIN ZHES LO GNYIS GSUM
SDUG RUS BYAS TE, DE NAS SANGS RGYAS TSAR BA

LTA BU SDOD PA LA BYA BA YIN GSUNGS, SKYABS 'GRO'I NYAMS LEN GYI
'OG TU BLA MA DANG DKON MCHOG RIN PO CHE RNAM PA GSUM LA SKYABS
SU MCHI'O, ,ZHES SKABS DANG BSTUN NAS DANG POR THUN CHUNG LA
GRANGS MANG BA,

DE NAS RIM GYIS THUN RING DU GTONG BA SOGS THABS MKHAS PAR BYED,
DE LTAR GSOL BA BTAB PAS 'OG NAS 'BYUNG BA'I DMIGS SKOR SKABS
SKYABS YUL RNAMS KYIS ZHAL GYIS BZHES PA'I MOS PA BYED,

DE NAS 'OG NAS 'BYUNG BA'I BSLAB BYA RNAMS LA SLOB PAR BYA, 'JAM
DPAL ZHAL LUNG 'DIR BDE LAM LTAR GYI TSIGS BRJOD DGOS PA YIN TE,
BDAG GIS SEMS CAN THAMS CAD KYI DON DU ZHES SOGS SEMS BSKYED

BYAS NAS 'OG NAS 'BYUNG BA'I DMIGS SKOR RNAMS NYAMS SU LEN PA'I
'DUN PA SHUGS DRAG BYA, DE YANG SKYES BU CHUNG DU 'BRING NYAN
RANG TZAM LA BYED CING, ,'DIR THUN MONG BA ZHES PA DE DANG CHA
'DRA BA'I

SGO NAS, BDAG GIS MA SEMS CAN THAMS CAD KYI DON DU RDZOGS PA'I
SANGS RGYAS KYIS DANG, DE'I CHED DU 'KHOR BA DANG NGAN SONG LAS
THAR PAR BYA SNYAM PA'I SEMS BSKYED KYI RTZIS ZIN PA ZHIG LA BYA
BA YIN

@009B GSUNGS, MDOR NA KHRID CES PA NI BSHAD PA BYAS PA TZAM GYIS
MI CHOG PAR DPER NA DMUS LONG LA LONG KHRID LTA BUR 'DIR RKANG
PA BRKYANG DGOS, 'DIR BSKUM DGOS ZHES PA LTA BUS BLA MA NYAMS
MYONG DANG LDAN

PA ZHIG GIS SLOB MA LA THOG MAR 'KHRID BTAB, DE NAS BSGOM DU
BCUG ,GANG RGYUD LA SKYES PA RNAMS KYANG SLAR YANG KHRID DE, LAM
RJES MA RJES MA RNAMS RIM GYIS BSLAB TE SGOM DU 'JUG DGOS PA
RED,

JO BO BKA' GDAMS PA RNAMS KYIS KYANG DE LTAR MDZAD CING, DENG
DUS RJE SGRUB KHANG PAS STAG PHU PA LA KHRID ZHU BA'I TSE RGOD
TSANG RI KHROD DU BZHUGS TE SGOM GYIN SGOM GYIN 'KHRID PAR
MDZAD, DE RJES BLA MA NGAG DBANG

BYAMS PA DANG, YONGS 'DZIN YE SHES RGYAL MTSAN SOGS KYIS THUGS
THOG NAS KHRID MDZAD CING, LAM RIM GYI KHRID THOB LA LUNG MA
THOB PA SOGS YOD GSUNGS, RVA SGRENG KHRI CHEN GONG MA SOGS KYIS

RTZI BZHAG GNANG NAS KHRID PAR MDZAD PA, MDOR NA DENG DUS SU
KHRID KYI MING TZAM DU GYUR PA'I DUS 'DIR BLA MAS KYANG BRDA'
SPROD PA DANG, SLOB MAS KYANG 'DI DANG 'DIR DE SNYAM PA'I GSHAR
SGOM RE NGES PAR BYED

DGOS, DON DE LA DGONGS NAS KHRI CHEN NGAG DBANG CHOS 'PHEL GYIS
KHRID GNANG MKHAN GYI BLA MA DANG SLOB MA THAMS CAD KYIS BSAM
MNO YAG PO MA BTANG NA GAD SHOR SHOR BYED 'DUG CES GSUNG GIN YOD
CES

@010A *, ,GSUNGS SO, ,SMRAS PA, SNGON BSAGS LEGS BYAS BSOD NAMS
BZANG PO'I MTHUS, ,SANGS RGYAS DNGOS DANG 'DRA BA'I BLA MA MJAL,
,SKYES BU GSUM GYI LAM GYI RIM PA

MYONG; ;AA HO NGO MTSAR BSOD NAMS SKAL BZANG THOB, ,DGA' LDAN
ZHING GI MGON PO BYAMS PA NYID, ,RANG GI MAN NGAG MNGON RTOGS
RGYAN 'DI YI, ,DON RNAMS 'DUL BYA'I NYAMS LEN SPEL

BA'I PHYIR, ,'DZIN MA'I KHYON 'DIR THON PA AE MA MTSAR, ,ZHES
BYA BA NI BAR SKABS KYI TSIGS SU BCAD PA'O, ,GNYIS PA DNGOS
GZHI'I RTZA BA BSHES GNYEN BSTEN PA'I SKABS SU, MDO SDE RGYAN
LAS, BSHES GNYEN

DUL BA ZHI BA NYER ZHI BA, ,ZHES SOGS KYI LUNG 'DREN MDZAD DE,
DE LTA BU'I BSHES GNYEN DE YANG, YON TAN BRGYAD DANG LDAN PA
ZHIG DGOS SHING, SEMS RGYUD DUL ZHING MANG DU THOS PA'I YON TAN
GYIS RGYUD

LEGS PAR PHYUG PA, RTOGS PA'I YON TAN BDAG MED GNYIS KYI GNAS
TSUL JI LTA BA BZHIN DU RTOGS PA, SLOB MA LAS YON TAN LHAG PA,
LUNG DON RIGS PAS 'BYED PA'I RNAM DPYOD KYIS CHOS STON

PA'I DBYANGS SNYAN ZHING DON RGYA CHE BA, GDUL BYA RNAMS LA GANG
LA GANG 'DUL GYI CHOS BTAN PA'I SGOM LAM LA DKRI MKHAS PA,
BSNYEN BKUR SOGS LA BLTA BA MED LA, 'GRO BA RNAMS LA CI 'DOD

@010B KYI CHOS STON PA'I BRTZE BA DANG LDAN PA, GZHAN GYI DON
SGRUB PA LA BRTZON 'GRUS DANG LDAN PA, YANG YANG 'CHAD PA LA
DKA' SPYAD KHUR DU BA KHYER BSTE YON TAN BRGYAD DANG LDAN PA
DGOS SO, ,KHO BO LTA BU LA DE LTA BU'I YON

TAN BRGYAD LTA ZHOG LNGA DRUG TZAM YANG MI LDAN ZHING, DENG DUS
SU YON TAN DE DAG DANG LDAN PA DKA' BAS BRGYAD KYI PHYED KHA'AM
BZHI TZAM ZHIG LDAN PA DGOS, MA MTHA' YANG BLA MA DE NYID 'DI
PHYI GNYIS KYI NANG NAS PHYI MA

GTZO BOR MDZAD PA, CHOS 'JIG RTEN GNYIS KYI NANG NAS CHOS GTZO
BOR MDZAD PA, LAS 'BRAS LA RTZIS 'JOG DANG TSUL KHRIMS KHA NGAL
SNA RAL MI BYED PA NGES PAR DGOS SHING, DE YANG, RANG GI BLA MA
DANG CHOS LUGS

SNA TSOGS MA 'DRES PA BRGYUD PA'I BLA MA LA SOGS PA GANG LA'ANG
DAM TSIG GI SEL ZHUGS SOGS YOD MED LEGS PAR BRTAG STE, DE DAG
DANG LDAN PA'I TSE RJES SU DAD LOG TU GYUR PA DANG, RANG NYID
KYANG DE LTA BU'I

SKYON CAN DU GYUR PA'I DGAG BYA YOD PAS DANG PO NAS KHYI DANG
GLO BA 'PHRAD PA LTA BU MA YIN PA'I BRTAG DPYAD LEGS PAR BYA
ZHING, DE YANG CHOS MA ZHUS GONG NAS BRTAG DPYAD BYED GANG THUB
BYED, CHOS ZHUS TSANG NAS

SKYON CI TZAM MTHONG YANG BRTAG DPYAD SOGS GTAN NAS BYA MI RUNG
GSUNG, DE YANG DAM TSIG SEL YOD RIGS RNAMS LA GTAN NAS CHOS ZHU
MI RUNG CHOS ZHUN DNGOS GRUB KYI BGEGS DANG SKYON DU GYUR BAS
BSTEN BYAR

@011A *, ,MI RUNG, 'ON KYANG DE DAG LA ZHE SDANG GIS SDANG SHUGS
LA SOGS PA GTAN NAS BYA MI NYAN, SLOB MA'I MTSAN NYID SOGS
LA'ANG ZAB BSHAD RGYAS PAR BSTZAL, BSAM PAS

BSTEN TSUL GYI SKABS SU, DKON MCHOG TA LA'I MDO DRANGS TE, DAD
PA BDE LEGS GRONG KHYER MTSON BYED YIN, ,ZHES PA DE NI, GRONG
KHYER CHEN PO ZHIG GI TSONG 'DUS SU MI THAMS CAD 'DUS PA BZHIN
DU

BDE LEGS THAMS CAD KYANG DE LA BRTEN NAS 'DU ZHING, DAD PA NOR
DANG GTER DANG RKANG BA'I MCHOG ,LAG PA BZHIN DU DGE SDUD RTZA
BA YIN, ,ZHES PA GZHAN GYIS 'PHROG TU MED PA'I NOR DANG GTER
DANG RKANG

BA'I MCHOG ,LAG PA BZHIN DU DGE SDUD RTZA BA YIN PA NAM YANG ZAD
PA MED PA'I GTER MCHOG DANG, RNAM PA THAMS CAD MKHYEN PA'I SAR
BGROD PAR BYED PA'I RKANG BA'I MCHOG DANG, DPER NA KHROM LA SOGS

PAR PHYIN PA'I TSE DNGOS PO SNA TSOGS MTHONG BA NA LAG PAS LEN
ZHING, LAG PA MED NA LEN MI THUB PA BZHIN DU CI 'DOD PA'I DGE
RTZA RNAMS SDUD PAR BYED PA YIN ZHES SOGS TSIGS BCAD RNAMS LA
TSIG

'GREL MDZAD DE, DE LTA BU'I RTZA BA DAD PA SBYANGS PAS NA SKYON
KUN ZAD YON TAN KUN MTHONG DGOS PAS, THOG MAR SKYON RTOG GI BLO
DE NYID SEL BA LA SMAN PA MKHAS PAS SMAN BTANG BA BZHIN DU THOG
MAR SKYON

@011B RTOG GI BLO LEGS PAR 'CHAR BCUG PAR 'BAD NA SKYON KUN GYI
RTOG PA RNAMS NYI MA SHAR BA LTAR 'CHAR, SKYON RE MI 'CHAR BA
YANG SRID, CHED DU GNYER NAS GSAL PO 'CHAR DU BCUG PA NA, GA RE
'DI LA SKYON YOD NAS

'CHAR BA YIN NAM MED NAS SHAR BA YIN SNYAM DU BSAM, DE'I TSE YOD
NAS SHAR BA LOS YIN, BDAG GIS DE TSE MIG GIS MTHONG 'BYUNG SNYAM
BA'I LOG LTA ZHIG SHAR BA DE'I TSE, GA RE KHYOD TSER BAS THOG MA
MED PA

NAS NYON MONGS PAS SPAGS CHE BAS SNANG BAR 'DUG ,DBANG SHES
'KHRUL BA'I NGOR MKHRIS NAD CAN GYIS DUNG SER POR SNANG BA SOGS
YOD PAS GA LA 'DRA, 'ON KYANG DE LTAR SNANG BA DE BLA MA 'DIS
RANG GI SKYON 'DON PA'I

PHYIR DU MDZAD SPYOD 'DI 'DRA MDZAD PA YIN 'DUG ,DE LA BRTEN NAS
RANG GIS KYANG SKYON 'DI DANG 'DI LTA BU MTHONG SNYAM PA'I NGANG
NAS BLA MA'I SKYON YON TAN DU MTHONG BA'I DAD PA BSGOM, DE LTA
BU'I SKYON MTHONG BA DE YANG

RANG GI LAS NYON GYI SKYON MA GTOGS, BLA MA'I SKYON GTAN NAS
MIN, DPER NA LHAS SBYIN DANG MU STEGS BYED RNAMS KYIS STON PA LA
SKYON GYI GONG BUR MTHONG BA, 'PHAGS PA THOGS MED SKYES BU DAM
PA YIN KYANG

RJE BTZUN BYAMS PA MGON PO LO BCU GNYIS KYI BAR DU SGRUB KYANG
ZHAL MA MTHONG BAR PHYIR BYON PA'I TSE KHYI MO DMAR MO RO SMAD
'BUS GA-YENGS TE BZOS PA, KHOG STOD 'GUL ZHING ZHE SDANG GIS DU
ZUG BYED PA ZHIG GZIGS

@012A *, ,PAS SNYING RJE SKYES TE, 'BU BSAL NA 'BU SHI BA 'DUG
,MA BSAL NA KHYI MO SHI BA 'DUG DGONGS TE LHUNG BZED NAS SPU GRI
BTON TE RANG GI BRLA 'OG NAS SHA BCAD DE GLAN SNYAM PA'I TSE 'BU
SHI BAR

'DUG DGONGS NAS, LCE YIS 'BU BSAL SNYAM NAS RANG GI LCE BRKYANG
PAS LCE SA LA REG PAS SPYAN PHYE STE GZIGS PAS KHYI MO MI SNANG,
MDUN DU 'OD KOR RE BA'I DKYIL DU RJE BTZUN GYI SKU MJAL BAR, RJE
BTZUN

THUGS RJE RE CHUNG SOGS KYIS YUS ZHU BAR, KHYOD KYI THOG MAR
BSGRUB DUS NAS MA BRAL BAR YOD KYANG LAS KYIS SGRIB PAS MA
MTHONG BA RED, DA LTA LAS SGRIB DAG NAS SNYING RJE CHEN PO SKYE
BA 'DZOMS PAS MJAL BA

YIN; DA NGED KYI CHOS GOS LA 'JUS GSUNG NAS DGA' LDAN DU GSHEGS
PA'I LO RGYUS DANG, SLOB DPON SANGS RGYAS YE SHES ZHABS KYIS
SLOB DPON 'JAM DPAL BSHES GNYEN KHYIM BTZUN RGAD PO CHOS

GOS KYI THOD BYAS NAS RMO RMOD CING ROL NANG GI SEMS CAN MANG PO
CHU NANG DU 'TSOD PA, N'A RO PAS TE LO PA NYA GSON BSREG BYED
PA, DGE TSUL TSEM BU PAS RDO RJE PHAG MO MDZE MOR MTHONG BA SOGS
DPE DANG GTAN

TSIGS DU MA'I SGO NAS BSAM, DE YANG YAB SRAS MJAL BA'I MDO LAS,
DE BZHIN GSHEGS PA BDUD 'DUL BA'I PHYIR DU BDUD DU SPRUL BA SOGS
KYANG GSUNG BAS, DA LAM BDUD DU MA SPRUL BAR DGE BA'I

@012B BSHES GNYEN GYI SKUR BSTAN PA YANG SKAL BA BZANG SNYAM DU
BSAM NAS DPYAD SGOM LA JI LTAR ZAB PA'I 'JOG SGOM LA YANG GZAB
DGOS, DE NAS BSHES GNYEN LA MKHAS BTZUN BZANG GSUM GYI YON TAN
DANG MA MTHA'

DNGOS PO 'DZIN CHAGS CHUNG BA SEMS RGYUD DUL BA NA BZA' BZHES
TSUL BZANG BA SOGS YON TAN PHRA MO LA'ANG CHEN POR MOS TE, BLA
MA DE LA YON TAN DE DANG DE 'DUG LTA BU SNYAM PA'I DAD PA LEGS
PAR SBYONG, DAM PA 'DI NI

GANG+G'A'I BYE MA SNYED KYI SANGS RGYAS THAMS CAD LAS KYANG BKA'
DRIN SHIN TU CHE BA YIN TE, BDAG NYID STON PA THUB PA'I DBANG PO
NAS BZUNG SANGS RGYAS BYANG SEMS BGRANG LAS 'DAS PA ZHIG BYON
MOD, DE RNAMS LA THUGS RJE'I

LCAGS KYU MED PA MIN KYANG RANG NYID DE RNAMS LA 'BREL BA CHUNG
BAS RJES SU BZUNG BA MNYAN, BLA MA 'DI BDAG 'DUL BA'I PHYIR DU
RANG DANG SKAL BA MNYAM PA'I THA MAL BA'I RNAM PAR 'BYON BAS
RANG NGOS NAS SANGS RGYAS

LAS KYANG BKA' DRIN CHE, SNGON THUB PA BCOM LDAN 'DAS KYIS SLOB
PA LAM GYI GNAS SKABS SU, CHOS TSIGS BCAD GCIG GI DON DU SKU LUS
LA LCAGS GZER STONG BTAB BA DANG, MAR ME STONG BTZUGS PA SOGS

MDZAD 'DUG CING BDAG NI DKA' SPYAD DE 'DRA BYED MI DGOS PAR CHOS
KHYAD PAR CAN 'DI LTA BU THOB PA YANG BLA MA 'DIS CHOS SGO SKYEL
GYI TSUL DU MDZAD PA NI BLA MA 'DI NYID NGES PAR BKA' DRIN SHIN
TU CHE, STONG GSUM GSER GYIS BKANG STE

@013A *, ,PHUL YANG BKA' DRIN GYI CHA PHRA MO TZAM YANG GZHAL
BAR GA LA NUS SNYAM NAS MIG NAS MCHI MA 'KHRUG PA DANG, LUS KYI
BA SPU LDANG PA'I BAR DU BSGOM, DE LTAR BYUNG TSE MYONG BA THON
PA YIN GSUNG, ^SBYOR

BA'I BSTEN TSUL GYI SKABS SU, MCHOD PA GSUM GYI NANG NAS MCHOG
TU GYUR BA BKA' BZHIN SGRUB PA MCHOD PA'I MCHOG YIN PAS DE NYID
LA SGO KUN NAS 'BAD DGOS TSUL SOGS KYI ZAB BSHAD RGYAS PAR
BSTZAL, DE YANG MGON PO

GSER GLING BA'I RNAM THAR LTAR, GNAS KHANG BYI DOR BYAS LA ZHES
SOGS KYI SKABS SU, ` SBYOR CHOS DANG PO GNAS KHANG BYI DOR BYA
BA LA, KHANG PA DANG BRAG PHUG SOGS GANG YIN KYANG, PHYAG BRDAR
LEGS PAR

BYA DGOS SHING, DE YANG LA LAS GNAS KHANG 'DI SHIN TU SDUG PAS
PHYAG BRDAR SOGS BYAS MA BYAS CANG MED ZER BA LTA BU MA YIN PAR,
GNAS KHANG BZANG NGAN LA MA LTOS PAR PHYAG BRDAR SOGS LEGS PAR
BYA

DGOS SHING, DE YANG GONG DU SEMS BSKYED BYAS PA DE YANG GNAS
KHANG BYI DOR BYED PA SOGS SEMS BSKYED KYIS RTZIS ZIN PA'I DGOS
PA KHYAD PAR CAN YOD SNYAM DU BSAM, DE LTAR YANG YANG BSAM STE
GNAS KHANG

'DIR MCHIS BA'I RDUL 'DI THOG MA NAS 'DI KA RANG DU YOD PA YIN
NAM GSAR DU BYUNG BA ZHIG YIN GANG YIN LA BRTAG CING DPYAD PA'I
TSE, SPYIR RANG SDOD PA'I KHANG KHYIM YO BYAD SOGS RANG GI RNAM
SMIN GYI BDAG 'BRAS

@013B SU GSUNGS SHING, RDUL 'DI RANG NGOS NAS GRUB PA ZHIG MA
YIN NA LAN DU MAR BYABS PAS ZAD DGOS PA LAS, JI LTAR BYAS KYANG
MANG DU 'GRO BA DE NANG GI NYON MONGS PA DE RDUL GYI RNAM PAR
SHAR BAS NYON MONGS PA MA ZAD PAR

DU RDUL DE ZAD PAR MI 'DUG ,BDE BA CAN SOGS DAG PA'I ZHING KHAMS
RNAMS LA RDUL MED PAR GSUNG, RANG CAG SO SKYES KYI GNAS MA DAG
PA'I ZHING RNAMS SU YOD PA'I RDUL PHAL BAR MA BSAM PAR RANG
RGYUD KYI NYON

MONGS PA'I RDUL KHO NA YIN PAR 'DUG PAS, DA DE NYID BDAG GIS
GTZANG SING NGE BA BYABS TE DAG PA'I ZHING LTA BU ZHIG BYA'O
SNYAM PA BYA ZHING, DE ZHI ZHING SBYONG BA'AM SEMS SBYONG BA LA
BYED GSUNGS PAS ZHING SBYONG BA'I

MAN NGAG KHYAD PAR CAN YIN NO, ,DE YANG DPER NA MI KHYIM RANG GA
BA ZHIG GI NANG DU RGYAL PO CHEN PO ZHIG SPYAN 'DREN ZHU NA, KHO
RANG GI DPAG TSOD DANG BSTUN PA'I BYI DOR BYAS TE GTZANG SING
NGE BA BZANG PO DGOS PA BZHIN DU,

BDAG GIS KYANG NYON MONGS PA 'DI 'DUL BA'I PHYIR DU PHYOGS BCU'I
RGYAL BA SRAS BCAS SPYAN 'DREN PA'I GNAS 'DIR GTZANG SING NGE BA
ZHIG BYA'O SNYAM PA DANG BCAS LAG TU THOGS PA'I PHYAGS MA DE
RGYAL BA'I YE SHES LNGA'I RANG

BZHIN DU BSAM STE, 'PHAGS PA LAM CHUNG BA'I RNAM THAR YID LA
DRAN BZHIN PA'I NGANG NAS, RDUL 'DI SA RDUL MA YIN GTI MUG RDUL,
,RDUL 'DI SA RDUL MA YIN 'DOD CHAGS RDUL, ,RDUL 'DI SA RDUL MA
YIN ZHE SDANG

@014A *, ,RDUL; ;ZHES DANG, RDUL SPANG NGO, DRI MA SPANG NGO,
ZHES NGAG NAS 'DON BZHIN PA'I NGANG NAS LEGS PAR BYA BAS, CHUS
CHAG CHAG LEGS PAR BTAB, 'DI'I SKABS SU 'PHAGS PA LAM CHUNG BA'I

RNAM THAR RGYAS PAR BKA' STZAL TO,, ` SBYOR CHOS GNYIS PA SKU
GSUNG THUGS KYI RTEN BKRAM PA LA, RANG NYID LAS MTHO BA'I STEGS
KYI KHAR, MED MI RUNG BA'I STON PA THUB PA'I DBANG PO'I SKU GTZO
BOR BZHUGS,

DE YANG DENG DUS SU BSNYEN RDZOGS SGRUB SKABS BLA MAS STON PA'I
SKU BRNYAN GNANG SROL YOD PA DE YANG RJES SU LAM RIM BSGOM PA'I
TSE RTEN GYI GTZO BOR GNANG BA MA GTOGS, GAR 'GRO SAR KHYER
RGYUR GNANG BA MIN ZHES SNGON GYI

BLA MA DAM PA RNAMS KYIS GSUNG GSUNG, 'BYOR TSE GA-YAS SU AA TI
SHA DANG, RGYAL BA TZONG KHA PA YAB SRAS KYI SKU, RANG GI RTZA
BA'I BLA MA'I SKU RNAMS BSGRIGS, SPYIR BLA MA RNAMS LA BZANG
NGAN MA MCHIS KYANG,

DE RNAMS RANG CAG LA BKA' DRIN CHE BA YIN PAS GTZO BO'I TSUL DU
BSGRIGS PA YIN GSUNG, DE NAS RIM GYIS RGYU BZANG NGAN LA MA LTOS
PAR BLA MA DANG YI DAM SANGS RGYAS BYANG SEMS SOGS KYI SKU
BRNYAN RNAMS YOD

TSE GO RIM MA 'CHOL BAR RIM GYIS BSGRIGS, DE LA THOG MAR CHOS
SKYONG GI SKU SOGS MI BKOD GSHAM DU BKA' SDOD KYI TSUL DU BKOD,
DGOS PA'I CHOS SKYONG GI SKU YANG MGON CHOS RNAM GSUM LAS LHAG
MI

@014B DGOS PAS DE LA SKYES BU GSUM GYI CHOS SKYONG DU GRAGS PA
YIN, DENG SANG 'JIG RTEN PA'I LHA RNAMS LA SKYABS SU 'GRO BA
DANG, DE DAG GI LHA RTEN SOGS BZHENGS RLUNG LANG MOD, RJE GRUB
PA'I DBANG PHYUG KLONG RDOL BLA MA RIN

PO CHES SKU THANG SOGS LA GSHAM DU RGYAL CHEN SKU LNGA SOGS
RGYAB PA GZIGS TSE, SKU THANG YAG TO 'DI LA 'DIS BSLAD 'DUG CES
PHYAG MDZUB 'DZUGS PAR MDZAD PA RED CES GSUNG, DE DAG LA SKYABS
SU SONG TSE 'JIG

RTEN PA'I 'DRE ZHIG YIN TSE KHO RANG TSOGS ZHING THAMS CAD LAS
SHED PO ZHIG YIN SNYAM NAS CUNG ZAD TZAM GYIS YI DAM GU MIN LA
BRTEN NAS BAR CHAD GTONG, DE LTAR MA BYAS KYANG KHOR RANG GIS
NGOS NAS GZAB GZAB BYED 'KHUL

BYAS KYANG, KHO RANG BZHIN GDUG PA CAN YIN PHYIR MTHAR SDUG PA
ZHIG LAS MI 'ONG BAS BTANG SNYOMS SU BZHAG NA PHAN GNOD CHUNG,
'JIG RTEN LAS 'DAS KYANG 'JIG RTEN PA'I TSUL BSTAN PA RNAMS
KYANG, SDE SRID SPRANG CHAS

SPRAD PA DANG 'DRA, SDE SRID SPRANG CHAS SPRAD TSE MI RNAMS KYIS
KYANG NGO MI SHES PA'I TSUL BYAS NA BDAG RKYEN YONG, SHES 'DOG
KHA BAS SKU BZHOG CES PE LI KHRAB NA BKA' BKYON 'ONG BA BZHIN,
BSTAN PA BSRUNG BAR DREGS PA'I

TSUL BZUNG BA YIN PAS SANGS RGYAS BYANG SEMS SOGS KYI SKYABS
'GRO BYAS MI CHOG PAR MA ZAD, SKYABS 'GRO'I BSLAB BYA DANG 'GAL
BA'I NYES PA CHEN PO YONG, DE DAG LA DGONGS TE GRVA SAR GRVA
TSANG TSOGS CHEN SOGS SU

@015A *, ,MGON KHANG ZHES ZUR ZHIG TU LOGS SU YOD PA DE, LHA DE
RNAMS GTZO BOR MI 'GYUR BA'I CHED DU ZHES GSUNG, GZHAN YANG BLA
SKU SOGS SKU NYAMS CUNG ZAD ZHAN RIGS RNAMS KYANG RANG NGOS NAS
DKON MCHOG

DNGOS KYI 'DU SHES BZHAG DGOS LA, GZHAN GYIS MTHONG NA 'PHYA
SMOD SOGS 'PHYOR RIGS RNAMS MI DGE BA'I LAS BSOGS PA'I DGAG BYA
YOD PAS RGYAB LOGS SOGS SU MIS MI MTHONG BA'I SAR SRI ZHU BCAS
BZHAG ,

NYIN RE BZHIN RTEN BKRAM PA MA GRUB TSE, RDUL SPRUGS RGYAG PA
DANG, DBU GZVA BSAL BSGRON, RDUL PHYIS SOGS YANG YANG BYA, LAM
DU 'GRO SKABS RTEN MANG PO ZHU MA THUB TSE RDO'I MAndAL GYI
STENG DU 'BRU'I TSOM BU'AM RDO DANG,

GZEGS MA'I TSOM BU LNGA'AM DGU BKOD DE, THUB DBANG, BYAMS PA
'JAM DBYANGS, RDO RJE 'CHANG, RTZA BA'I BLA MA RNAMS DNGOS SU
BZHUGS PA'I MOS PA BYA, ` MCHOD PA GA-YO MED CING BKOD PA MDZES
PAR BSHAMS

PA LA, GA-YO ZHES PA NANG GI GA-YO LA BYED PA, KHA BSAG GZHOGS
SLONG SOGS LOG 'TSO LNGA LA GO DGOS, KHA BSAG ZHES PA YANG,
MCHOD PA'I PHYIR RANG NYID LA NOR RDZAS YOD BZHIN SER SNAS GTONG
MA

PHOD PAR, NGAS MCHOD PA ZHIG 'BUL BSAM MOD 'BUL BYED MED PAS
SBYIN BDAG ZHIG BTZAL BA YIN 'DOG 'DOG KYIS GZHAN LA MCHOD RDZAS
THOB 'DOD KHA BSAG DANG, GZHOGS SLONG NI, SBYIN BDAG ZHIG

@015B GIS GZHAN LA MCHOD PA 'BUL BA THUG NA, DER PHYIN NAS KHONG
LA PHUL NA KHONG ZA NGE ZING NGE TSA BO YIN PAS YAG PO BYED KI
MED, NGA LA PHUL NA NGAS CHUD MI ZA BAR GANG YAG YAG BYED ZER
LTA BU GZHOGS SLONG GI

MCHOD PA SOGS NI MCHOD PA'I GRAL DU MI 'GRO ,MCHOD PA'I RDZAS
GZHAN LA SLONG DGOS PA BYUNG TSE, SBYIN BDAG LA MCHOD PA'I PHAN
YON SOGS BSHAD DE KHYED KYIS BDAG LA MCHOD PA'I RDZAS ZHIG STZAL
DU

GSOL; ZHES PA LTA BUS SLONG, MCHOD PA 'BUL 'DOD PA RNAMS LA THOG
MAR MCHOD PA DE YANG, JO BO BKA' GDAMS PA RNAMS KYIS MCHOD PA'I
RDZAS LA RAG MA LAS, RANG GI KUN SLONG LA RAG LAS GSUNGS

PA LTAR, RDZAS STOBS CHEN BSOD NAMS BSOG PHUL CHE YANG, MCHOD PA
BZANG NGAN DANG, THAR PA'I RGYUR GYUR MI GYUR NI NANG GI KUN
SLONG LA RAG LAS PAS, RJE SGRUB KHANG PA DGE LEGS RGYA MTSOS
RANG GI BZHES

RGYAN BKRUS NAS YON CHAB PHUL BA DANG, GA-YAM PA'I MAndAL 'BUL
BA SOGS 'KHOR LOS SGYUR BA'I RGYAL SRID MTHA' DAG SBYIN PA BTANG
BA LAS KYANG LHAG PA'I BSOD NAMS DANG, YE SHES KYI TSOGS RDZOGS
PA YIN

ZHES GSUNG, DE YANG CHOS BRGYAD KYIS MA BCING BA GAL CHE STE,
SNGON DGE BA'I BSHES GNYEN 'BAN GUNG RGYAL GYIS NYIN GCIG MJAL
KHA YONG MKHAN MANG PO YONG BAR, DE RING MI MANG PO YONG BAS
MCHOD PA 'DRA

@016A *, ,CHAGS PA ZHIG 'BUL DGOS SNYAM STE PHUL, MCHOD PA PHUL
TSAR NAS KUN SLONG BRTAG PAS, 'JIG RTEN CHOS BRGYAD KYI DBANG DU
SONG 'DUG PA THUGS 'GYONG NAS YAR BZHENGS TE SGO

RGYAB NAS THAL BA SBAR GANG BLANG NAS MCHOD PA LA GTOR TE THAL
BAS GA-YOGS, RANG BZHUGS MAL DU DBU GTUM BZHUGS PA, RGYA GAR NAS
PHA DAM PA MNGON SHES KYIS GZIGS TE, DE RING BOD NAS DGE

BSHES PA'I 'BAN GYI MCHOD PA LAS LHAG PA BYUNG MA SONG, KHONG
GIS CHOS BRGYAD KYI KHA LA THAL BA RGYAB SONG ZHES DGYES DGYES
MDZAD PA RED GSUNG, DE YANG CHU LA SER SNA MED PAS YON CHA BRGYA
GANG CHE RE

PHUL, 'BUL BA'I TSE YANG, TING LEGS PAR PHYIS TE 'OD 'BAR BAR
BYAS NAS BLA MA CHEN POR GSOL DPON GYIS GSOL JA ZHUS PA LTAR GUS
ZHABS DANG LDAN PAR 'JIGS ZHUM PA DANG BCAS DANG BA 'DREN

PA'I TSUL DU 'BUL, DE LTAR MA BYAS PAR SNANG BA GANG DRAN GYIS
'PHO BA SOGS BYAS NA RANG TSUL KHRIMS 'CHAL BA'I NYES PA BYUNG,
KHA MA 'GINGS NA RANG BSOD NAMS CHUNG BAR GYUR BAS MTHO DMA' RAN
PAR 'BUL,

RANG LA DNGOS PO GANG YOD KYI CHA GNYIS KYIS MCHOD PA 'BUL BA
DANG, CHA GCIG RANG GIS LONGS SPYOD PAR GSUNGS PAS DPER NA DNGUL
SKAR PHYED BRGYAD KYIS MAR NYOS TSE SKAR LNGAS MCHOD ME 'BUL
ZHING,

@016B KHA GANG RANG GIS LONGS SPYOD LTA BU YIN GSUNG, MCHOD ME
'BUL SKABS KYANG, KHA MNGA' BA DANG MCHOD RKONG GI PHYIR 'PHO BA
SOGS MA YIN PAR 'BUL, MI LA LA NI MAR SDUG PA KHA TSA SOGS KYIS
MCHOD ME PHUL NA

NOM CHEN PO 'OD ZER BA SOGS RANG GI BSOD NAMS ZAD PA'I RGYU
SGRUB PA'I RTAGS YIN, DE YANG NYIN DUS SU YON CHAB GTZO BO DANG,
MTSAN DUS SU MAR ME GTZO BO 'BUL, SPOS NI DUS THAMS CAD DU 'BUL
GSUNG,

TING BSGRIGS BA'I TSE GCIG LA GCIG THUG DRAG NA GCIG PHUL BA'I
PHAN YON LAS MI 'THOB GSUNG, GANG LTAR YANG NYE RING 'TSAM BA RE
GAL CHE, SBYOR CHOS DANG PO GNYIS THUN DANG PO LA LEGS PAR BYA
STE, THUN RJES

MA RNAMS SU RGYAS PAR MA 'GRUB TSE, MIG GIS CE RE BLTAS NAS DA
LTA GSAR DU 'BUL MI DGOS 'DUG SNYAM NAS BSDAD PAS CHOG GSUNG,
SBYOR CHOS GSUM PA LUS RNAM SNANG GI CHOS BDUN LDAN DU 'KHOD DE,

SKYABS 'GRO'I SEMS BSKYED RGYUD DANG 'DRES SU BYA BA LA, 'DIR
SKYABS SEMS KYI GSAL KHA MI 'BYUNG YANG, NYAMS LEN GYI SKABS
GONG GI SKYABS SEMS 'DIR LEN PA MAN NGAG YIN PAS, DE YANG THOG

MAR RANG NYID GANG DU 'DUG BA'I 'OG GZHI DER SA DKAR GYIS
GA-YUNG DRUNG CHOS SKOR RIS SU BRIS, DE YANG SNGON THUB PA'I
DBANG PO MNGON PAR RDZOGS PAR SANGS RGYAS PA'I TSES GANG BYUNG
GIS MI THEG PAR 'OG GZHI

@017A *, ,RDO RJE PHA LAM LAS GRUB PA'I RDO RJE GDAN DU SANGS
RGYAS PA YIN PAS 'OG GZHI DER SA DKAR GYIS GA-YUNG DRUNG CHOS
'KHOR DU BRIS PAS SNGON BYUNG STON PA'I RNAM THAR RJES 'JUG 'DUL
BYA'I NYAMS

LEN DU KHYER BA YIN, LA LA NI MI 'GYUR GA-YUNG DRUNG, MI BSHIG
PA'I RDO RJE ZHES PA YIN PAS RDO RJE RGYAB KYANG CHOG ZER YANG,
DE NI MI RIGS TE RDO RJE DRIL BU'I STENG DU BSDAD NA, GSANG
SNGAGS KYI DBANG

THOG PA ZHIG YIN TSE, LHA'I MTSAN MA 'GOM PA'I NYES PA 'BYUNG
BAS MI RUNG NGO, ,DENG DUS 'GA' ZHIG NAS BLA MA'I BZHUGS GDAN DU
RDO RJE'I RI MO YOD PA DE, 'DUS PAR RDO RJE'I RE KHAS SPRAS

PA'I KHRI YIN KHUL BYAS KYANG, DE'I RGYU MTSAN RDO RJE'I RE KHA
ZHES PA DENG DUS RDOR GDAN DU GRAGS PA'AM RTEN KHABS RDO RJE
ZHES PA KHRI'I NGOS SU BKRAM RGYU DE YIN GSUNG, DE NAS SNGON
BCOM LDAN 'DAS SH'AKYA THUB

PA MNGON PAR RDZOGS PAR SANGS RGYAS SU NYE BA NA RTZVA 'TSONG GI
KHYE'U BKRA SHIS LAS RTZVA DUR BA BZHES TE BYANG CHUB SHING DU
RTZVA DUR BA RTZA BRGYA BA DANG RTZE MO MDUN DU BSTAN PAR BKRAM
PA'I STENG DU SKYIL KRUNG MI BSHIG PA'I

DAM BCA' BCAS BZHUGS NAS MNYAM BAR BZHAG STE MNGON PAR RDZOGS
PAR SANGS RGYAS PA'I MDZAD PA DANG MTHUN PAR, RANG GIS SANGS
RGYAS RJES SU DRAN NAS GDAN 'OG TU RTZVA DUR BA'AM KU SHA GANG
RIGS RTZA

@017B BA RGYAB DANG RTZE MO MDUN DU BSTAN PAR BZHAG ,DE'I STENG
DU SHING KHRI KHRA MIG CAN GYI KHAR 'BOL STAN RGYAB MTHO LA MDUN
DMA' BA'I STENG, RANG 'KHOD DE 'DUGS DER, DANG PO NAS DPA' ZHUM
PA'I SEMS KYIS NGA

'DIR NYIN 'GA' SDOD KHUL BYAS KYANG DGE
SBYOR 'PHEL BA DANG RTOGS PA SOGS SKYE BA GANG YANG MI YONG PAS
GZHAN ZHIG TU 'GRO BAR BYA'O SNYAM PA LTA BU MA YIN PAR, KHO BO
GNAS 'DI DANG GDAN 'DI'I STENG DU DGE

SBYOR 'PHEL BA DANG RTOGS PA JI SRID MA SKYES KYI BAR DU GNAS
PAR BYA'O SNYAM NAS SDOD DGOS, SDOD TSUL YANG LUS RNAM SNANG
CHOS BDUN NAM SPYOD LAM GANG BA DER 'KHOD PAR GSUNG BAS, SPYOD
LAM GANG BDE

NI; SNGON DGRA BCOM PA BA GLANG DAG CES PA KHONG SKYE BA SNGON
MA MANG POR BA GLANG DU SKU'I SKYE BA BZHES PA'I BAG CHAGS KYI
DBANG GIS BA GLANG NYAL STABS KYIS NYAL BA'I TSUL GYIS BSDAD
PA'I TSE TING DE 'DZIN GSAL

ZHING YID BDE BAS BYUNG BA LTA BU DANG, DE LTA BU'I DMIGS GSAL
'GA' ZHIG LA DGONGS NAS GSUNGS PA YIN GSUNG, DE MIN LUS RNAM
SNANG GI CHOS BDUN LDAN DU 'KHOD DGOS, DE'I TSUL NI RKANG PA RDO
RJE SKYIL KRUNG

DAM SKYIL KRUNG PHYED PA ZHES GSUNG, RANG RDO RJE SKYIL KRUNG,
MA BYUNG YANG, SKYIL KRUNG PHYED PA BYA ZHING, DE YANG GA-YON
GYI RKANG MGO GA-YAS KYI BRLA 'OG TU CHUD PA DANG, GA-YON PA
GA-YAS PA'I STENG DU BZHAG PA SOGS

@018A *, ,BYA MI RUNG BAS, GA-YON GYI RKANG MGO GSANG GNAS KYI
THAD DANG, GA-YAS KYI RKANG MGO BRLA GA-YON STENG DAM DE'I PHYIR
BZHAG PA BYAS, RKED PA SGAL TSIG MDA' LTAR SRANG, LAG GNYIS LTE

BU GA'I THAD DU MNYAM BZHAG ,SKE CUNG ZAD GUG ,PHRAG PA GNYIS
THAD KAR BRKYANG, MIG GNYIS ZIM BU'I SNA RTZER GTAD, DENG DUS
'GA' ZHIG GIS MOS PA BYED SKABS MIG BTZUM GYIN BYED 'DUG PAS

NAG 'THEGS PA GCIG LAS MI 'ONG BAS MIG ZIM BU'I TSUL GYIS BLTA
BA BYING BA MI SKYE BA'I CHED YIN GSUNG, DE LTAR LUS RNAM SNANG
GI CHOS BDUN LDAN DU 'KHOD DE, RANG RGYUD LA LEGS PAR BRTAG

NA; CHAGS SDANG RMONGS GSUM DANG 'JIG RTEN CHOS BRGYAD DKAR NAG
PHRA GSUM GYI BLO ZHIG MED PA MI 'ONG BAS DE NYID LEGS PAR NGO
SHES PAR BYA DGOS TE, GA RE BDAG 'KHOR BA THOG MA MED PA NAS

BLO NGAN 'DI NGO MA SHES PAS SDUG TU BCUG PA YIN, DA LTA BLA
MA'I BKA' DRIN LA BRTEN NAS CUNG ZAD NGO SHES PA'I DUS 'DIR BLO
NGAN YUL NAS THON PA BYA SNYAM NAS, SNA BUG GA-YAS NAS RLUNG
PHYIR THON

PA DANG MNYAM DU NYON MONGS PA'I RTOG PA RNAMS DUD KHU DANG SOL
KHU'I RNAM PAR PHAR SONG, GA-YON NAS TSUR RDUBS PA DANG MNYAM DU
SANGS RGYAS BYANG SEMS KYI THUGS RGYUD KYI SPANGS RTOGS KYI YON

@018B TAN RNAMS BDUD RTZI'I RNAM PAR SNA BUG GA-YON NAS ZHUGS
TE, RANG GI LUS KYI NANG THAMS CAD MUN KHUNG DU SGRON ME BTEGS
PA LTAR DVANGS SHING GSAL ZING NGE BAR BYAS SONG SNYAM PA'I MOS
PA BYA, DE NAS

MOS PA BYED PA MA GTOGS, SNA BUG NAS RLUNG NGOS SU 'BYUNG 'JUG
PHYED PA MIN CING, DBUGS RANG BABS SU BZHAG STE KHUG PA NYER
GCIG GI BAR DAL BUS 'DREN, GTZO BO SEMS BRTAN PA'I THABS

YIN PAS DBUGS DBYUNG RNGUB LA DMIGS PA GTAD, BLO'I ZUR ZHIG GIS
GTONG LEN GYI DMIGS RNAM DANG DBUGS KYI GRANGS 'DREN PA SOGS
BYA, DE LTAR BRGYA DANG NYER GCIG BDUN SOGS GANG MKHOS

BYAS PAS SEMS DGE MI DGE GANG GIS KYANG MA SPYOD PA, NAM MKHA'I
DKYIL DU BZHAG PA LTA BU ZHIG BYUNG, DE NI DPER NA SHEL DKAR PO
MTSON GANG GIS BSGYUR KYANG BSGYUR SLA BA BZHIN, DGE MI DGE GANG

DU BSGYUR SLA BA NI, RANG RGYUD BRTAG TSUL DANG, KUN SLONG BCOS
TSUL NI, GA RE BDAG 'KHOR BA THOG MA MED PA NAS DA LTA'I BAR LUS
GRANGS MED PA BGRANG LAS 'DAS PA RI RAB KYIS RDUL LAS KYANG MANG
BA

ZHIG DOR ZHING, DON PHRA MO TZAM YANG MA BYUNG BAR SDUG BSNGAL
DPAG TU MED PA ZHIG MYONG 'DUG TU ZIN KYANG DA DUNG SDUG BSNGAL
GYI GTING DANG MTHA' DPAG BAR DKA' BAR 'DUG ,DES NA DA LTA LAS
KYI DBANG

@019A *, ,DANG, DKON MCHOG GI THUGS RJE'I DBANG GIS SPYIR MI LUS
KHYAD PAR CAN DAL BRGYAD 'BYOR BCU TSANG BA'I MI LUS LAN CIG
BLANG BA 'DI NYID YID BZHIN GYI NOR BU LAS KYANG CHES KHYAD PAR

DU 'PHAGS PA ZHIG 'DUG ,'DI'I STENG DU SNYING PO ZHIG LEN DGOS
PAR SNANG, DE LTAR SNYING PO MA BLANG NA 'DI 'DRA RNYED PA DA
RES TZAM MA GTOGS DKA' ZHING, DER MA ZAD DE YANG MYUR DU SNYING
PO MA BLANG TSE,

LUS 'DI NI CHU'I CHU BUR DANG, NAM MKHA'I GLOG DANG 'DRA BAS
SANG 'JIG RTEN PHYI MA GNYIS KYI DON SPYOD ZHU RGYU GANG SNGON
DU YONG CHA MI 'DUG ,DE LTAR SNYING PO MA BLANG BAR 'CHI BAR
GYUR TSE, LAS KYI DBANG

GIS NGAN SONG DU SKYE BA LAS 'OS MI 'DUG PAS NGAN SONG DU SKYES
TSE, DMYAL BA LA TSE GRANG GI SDUG BSNGAL, YI DVAGS LA BKRES
SKOM GYI SDUG BSNGAL, DUD 'GRO LA GLEN LKUGS KYI SDUG BSNGAL

BZOD GLAGS MED PAS MNAR DGOS PA 'DUG PAS, DE RNAMS SU MI LHUNG
BA'I THABS ZHIG DA LTA NAS BYA DGOS PA 'DUG ,DE YANG NGAN SONG
TZAM LAS THAR BAS MI CHOG PAR, 'KHOR BA 'DIR SKYE PHYIN

CHAD SDUG BSNGAL SHA STAG LAS MI 'DUG PAS DE LAS THAR PA'I PHYIR
DU LAM BSLAB PA GSUM GYI NYAMS LEN LA BRTEN NAS SRID PA HRUL BAR
BYED PA ZHIG BYA, DE YANG RANG GCIG PU THAR PA TZAM GYIS MI

@019B CHOG PAR MKHA' KHYAB KYI MA RGAN SEMS CAN THAMS CAD KYANG
DRIN GYIS BSKYANGS PA'I MA SHA STAG YIN PAS NA DE RNAMS KYANG
SPYIR 'KHOR BA BYE BRAG NGAN SONG GI 'JIGS PA LAS GROL BA ZHIG
BYA DGOS PAR 'DUG ,

DE'I PHYIR DU BDAG GIS SANGS RGYAS KYI GO 'PHANG 'THOB PA ZHIG
CI NAS KYANG BYA DGOS SNYAM PA'I KUN SLONG BCOS, DE'I NGANG NAS
GONG DU BSHAD PA'I SKYABS 'GRO LEGS PAR BYA, DE YANG SKYABS DKON
MCHOG

GSUM YANG THAG RING BA ZHIG DU YOD SNYAM PA MA YIN PAR RANG DANG
'BRAL MED DU YOD PA NI, GANG ZAG KHYAD PAR CAN ZHIG DANG, THA
MAL BA GNYIS DPUNG BA BSGRIGS NAS YOD PA'I TSE, KHYAD PAR CAN DE
LA DAG PA'I

SNANG BA DU MA ZHIG 'CHAR YANG, THA MAL BA DE LA GANG YANG
MTHONG RGYU MED PA NI RANG LAS MA DAG PA'I DBANG GIS MA BYUNG BA
BZHIN NO, ,SPYIR CHOS DKON MCHOG 'GOG LAM SOGS LA BYED CING,
NYAMS LEN

GYI TSE SKABS 'DIR RANG NYID GANG LA NYAMS SU LEN PA'I CHOS DE
LA BRTEN NAS BSGROD PAR BYED PA'I YON TAN RNAMS LA BYED CING,
SKYES BU CHUNG NGU LTA BU LA MTSON NA, RANG RGYUD KYI SKYES BU
CHUNG NGU'I LAM DANG, RANG

NYID DE LA BRTEN NAS SKYE BA'I LAM LA BYED, RANG CAG THA MAL BA
YIN NA RANG RGYUD KYI BSLAB PA GSUM DANG, RANG GI NGAG TU 'DON
RGYU YOD PA DANG, RANG GIS SHES PA'I MAN NGAG RNAMS LA CHOS DKON
MCHOG DNGOS

@020A *, ,SU 'JOG GSUNG, SBYOR BA'I BSTEN TSUL GYI SKABS SU, BLA
MA DE NYID TSOGS ZHING GI GTZO BOR MOS TE SRI ZHU BYAS PA LAS
'PHROS TE TSOGS ZHING GSAL 'DEBS 'DI DON SPYOD ZHU RGYU'I GTZO
BO

YIN PAS, TSOGS ZHING GSAL 'DEBS PA BSHES GNYEN BSTEN TSUL GYI SA
BCAD DE LA, 'DI KA'I LUGS DANG, BDE LAM GYI SKABS SU GSUNGS PA'I
LUGS GNYIS LAS, DANG PO NI, YE SHES

PA DGUG BSTIM SOGS MI BYA BA, MGRON STABS KYI TSUL GYIS SPYAN
'DREN PA YIN PAS, SMAN BLA'I MDO CHOG NAS BYUNG BA LTAR, DKON
MCHOG GSUM GYI BDEN PA DANG, ZHES SOGS BRJOD PA DANG

MNYAM DU, RANG GI MDUN GYI THAD DRANG DER BDE BA CAN GYI ZHING
GI BKOD PA DANG LDAN PA'I LCAGS RI RIN PO CHE SNA TSOGS LAS GRUB
PA, GRU BZHI SGO BZHI PA, LOGS RNAMS SU DRA BA DANG DRA BA PHYED
PA 'PHYANG BA DRIL

BU DANG RNGA YAB LA SOGS PA NOR BUS SPRAS PA, DE'I NANG GI SA
GZHI THAMS CAD GSER GYI SA GZHI LA BEEd'URYA'I MIG MANGS RIS SU
BRIS PA, MNAN NA NE MA DANG BTEGS NA SPAR BYED PA, DE'I DBUS SU

SENGGE CHEN PO BRGYAD KYIS BTEGS PA'I KHRI YANGS SHING RGYA CHE
BA'I STENG DU RIM GYIS CHUNG BA'I MCHOD RTEN GYI BANG RIM LTA
BU'I KHRI BZHI BRTZEGS, 'DI GSUNG CHOS RVA DANG GRVA TSANG SO
SO'I CHOS RVA'I BZHUGS

@020B KHRI LTA BU YIN GSUNG, STENG GI RGYAB KYI CHA LA NYE BAR
SENGGE'I KHRI, DE NAS RIM GYIS GA-YAS PHYOGS SU RGYA CHEN SPYOD
RGYUD KYI BLA MA RNAMS KYI BZHUGS GDAN DANG, GA-YON PHYOGS SU
ZAB MO LTA RGYUD KYI BLA MA

RNAMS KYI BZHUGS GDAN, GTZO BO'I MDUN DU JO BO AA TI SHA, GA-YAS
SU 'BROM STON PA, GA-YON DU PO TO PA, BANG RIM GNYIS PA'I DBUS
SU RJE RIN PO CHE, GA-YAS SU RJE SHES RAB SENGGE, GA-YON DU

PAn CHEN DGE 'DUN GRUB PA GSUM GYI BZHUGS GDAN, BANG RIM GSUM
PA'I DBUS SU RGYAL MCHOG LNGA PA CHEN PO, GA-YAS SU KHRI CHEN
SBYIN PA RGYA MTSO, GA-YON DU BSHES GNYEN BYAMS PA MCHOG

LDAN; BANG RIM BZHI PA'I DBUS SU DRIN CAN RTZA BA'I BLA MA,
GA-YAS GA-YON DU CHOS 'BREL DNGOS THOB KYI BLA MA RNAMS KYI
BZHUGS GDAN, MTHA' SKOR DU SANGS RGYAS BYANG SEMS DPA' BO MKHA'
'GRO CHOS SKYONG

SRUNG MA RNAMS KYI BZHUGS GDAN DANG BCAS PA, GDAN RNAMS KYANG
PAD GDAN SOGS MA YIN PA THUB DBANG DANG RTZA BA'I BLA MA GNYIS
LA SENG KHRI'I GDAN, DE MIN RNAMS 'BOL GDAN GYI RNAM PA, MTHA'

SKOR LA RGYUN RGYON ? GDAN GYI RNAM PA, PHYI'I SGO BZHIR RGYAL
CHEN SDE BZHIS SGO SRUNG BA, DE DAG GI BAR BAR DU SKYES BU GSUM
GYI LAM GYI RIM PA 'CHAD PA DANG, RTZOD PA DANG, NANG DU YANG
DAG 'JOG PA LA SOGS

@021A *, ,PA'I DGE 'DUN RNAMS KYIS GANG BA, RANG NYID SHAR SGO'I
THAD DU GNAS PAS MTHA' SKOR DU SEMS CAN THAMS CAD SA'I DREGS PA
LTAR SMUG SHIG GE 'KHOD PAR MOS GSUNG, SKYABS 'GRO'I SKABS,

'GOG LAM SOGS NI RANG RGYUD LA YOD PAS DNGOS SU SKYOB PAR MI
MDZAD KYANG, RANG RGYUD KYI YON TAN DE RNAMS KYIS 'KHOR BA DANG
NGAN SONG GI 'JIGS PA SOGS LAS RIM GYIS SKYOB CING, SKYABS DNGOS
YIN

PHYIR GONG SMOS DE LA SKYABS KYI 'DU SHES MA BOR BA GAL CHE
GSUNG, DE NAS TSAD MED BZHI YONGS GRAGS LTAR DANG SEMS BSKYED
SOGS LEGS PAR BYAS, GNYIS PA BDE LAM LTAR NA, TSOGS ZHING GI

GTZO BO STON PA THUB PA'I DBANG PO'I THUGS KA NAS 'OD ZER DKAR
PO SDOM GYI BA THAG LTA BU RTZA BA GCIG LA RTZE MO DU MA'I STENG
DU CHOS 'BRAL DNGOS THOB KYI BLA MA RNAMS BKOD PA YIN, SBYOR
CHOS BZHI PA'I SKABS SU

KHRUS GSOL NI TSOGS ZHING GSAL 'DEBS KYI KHONGS SU BSDUS PAS,
GONG DU BSHAD PA'I BSHES GNYEN BSTEN TSUL LA RTZAL DU BTON NAS
BLO LEGS PAR SBYANG GSUNG, DE NAS SPYAN 'DREN PA LA, MA GA DHA

BZANG MO'I GTAM RGYUD BZHIN DU, MA LUS MA DANG, RNAM DAG CHOS
DBYINGS MA SOGS GDANGS SNYAN POS DAL 'DON BYA, DE TSE TSOGS
ZHING RNAMS RDZU 'PHRUL GYIS NAM MKHA' NAS BYON TE, SO SO'I
BZHUGS

@021B GRAL DU GTZO BO LA ZHAL BSTAN PA'AM RANG ZHAL LA BSTAN PAR
BZHUGS PA'I MOS PA GANG MOS BYED, BYIN BRLABS NYE BRGYUD KYI BLA
MA RNAMS GTZO BO RDO RJE 'CHANG LA YUM CHEN ?MOS 'KHYUD PA'I DBU
STENG DU MTHO BRTZEGS KYI TSUL

DANG; THIG LE BCU DRUG GI BLA BRGYUD RNAMS GTZO BO'I DBU THAD DU
MTHO BRTZEGS KYI TSUL DU BZHUGS PAR MOS, DE NAS TSOGS ZHING
RNAMS KYIS SKU'I RNAM PA, SO SO'I CHOS KYI GSUNG GLENG MDZAD PA,
GANG LA GANG

'DUL GYI MDZAD PA SNA TSOGS PHAR 'PHRO PA DANG TSUR BSDU PA SOGS
KYI DMIGS RNAM GSAL LEGS PAR THEBS PAR BYAS NA 'BOGS 'DON GYI
GNAD KHYAD PAR CAN YIN GSUNG, DE NAS KHRUS KYI KHANG PA ZHES
SOGS

BRJOD PA DANG MNYAM DU SGO BZHI SO SO'I THAD DAM, MA GRUB TSE
SHAR SGO'I THAD DU KHRUS KYI RDZING BU GRU BZHI PA, PHYOGS BZHI
NAS RDO SKAS YOD PA, DE DAG GI NANG DANG PHYI RNAMS SU ME TOG
PADMA DANG, KU MU DA RNAMS

KYI DRA BAS KHEBS PA, DE'I DBUS SU GSER GYI PHA BONG SHIN TU CHE
BA RUS SPAL GYI RGYAB KYI RNAM PA CAN, MNAN NA NEM DANG, BTEGS
NA SPAR BYED PA, DE'I STENG DU KHRUS KHANG SHEL LAS BYAS PA MU
TIG SOGS

RIN PO CHE'I RGYAN SNA TSOGS KYIS BRGYAN PA ZHIG GSAL BTAB, DER
ZHES PA DANG MNYAM DU TSOGS ZHING RNAMS SO SO'I THAD KYI SGO NAS
BYON TE KHRUS KHA DU BYON PAR BSAM MO, ,DE YANG RANG NYID MCHOD
PA'I LHA MOS

@022A *, ,MOS PAR GSUNG KYANG, DGE SLONG PHYAG BRDAR KHROD KYI
CHOS GOS RNAM GSUM BGYON PA, SPYOD LAM RNAM BZHI LA MKHAS SHING
TSUL KHRIMS KYI DRI NGAD NUR NUR PO KHA BA MOS NA RANG NYID TSUL

KHRIMS GTZANG BA'I KHYAD YOD CES GRUB DBANG NYI MA CHOS 'PHEL
GYIS GSUNG ZHES GSUNG, TSOGS ZHING RE RE'I MDUN DU DE LTA BU'I
DGE SLONG GSUM RE GCIG GIS BUM PA, GCIG GIS 'DAG RDZAS, GCIG

GIS KHRUS RAS BCAS THOGS TE SKU KHRUS GSOL BA'I MOS PA BYA, DE
YANG SPRUL PA ZHES PA SNYING KHA NAS SPROS PA LTA BU MA YIN PAR,
RANG NYID KYIS LUS DANG SEMS CAN THAMS CAD DU MANG BSKYED PA YIN
PAS,

DE THAMS CAD KYANG RANG NYID YIN LA RNAM PA DU MAR 'CHAR BAR
MOS, 'DI NI MA 'ONGS PA NA RGYUN MTHA'I GNAS SKABS SU SPRUL PA
DU MA 'GYED DE 'GRO BA'I DON BYED PA'I SMIN BYED KYI RGYU YANG
YIN GSUNG, DE NAS

KHRUS GSOL GYI TSIGS BCAD RNAMS BTON TE, SKU KHRUS GSOL BAS
TSOGS ZHING RNAMS LA DRI MA MI MNGA' YANG SEMS CAN GYI SNANG NGO
DANG, BSOD NAMS KYI TSOGS RDZOGS PA'I PHYIR DU SKU'I DRI MA

RNAMS DAG PA'I MOS PA BYA, DE DAG SKU LA ZHES PAS SKABS KHRUS
RAS KYIS SKU PHYIS PA'I MOS PA DANG, STONG GSUM KUN TU ZHES PA'I
SKABS SU, RGYA GAR PAS DRI ZHIM PO'I BYUGS SMAN SBYAR BA

@022B BYUGS PA'I MOS PA BYED, SRAB 'JAM YANG BA ZHES PA'I SKABS,
RAB TU BYUNG BA'I CHA BYAD CAN RNAMS LA CHOS GOS RNAM GSUM SOGS
RAB BYUNG GI NA BZA' DANG, YI DAM SOGS KHRO BO RNAMS LA GLANG
LPAGS

STAG LPAGS SOGS GANG LA GANG 'TSAMS PA'I NA BZA' PHUL BA'I MOS
PA BYED, NA BZA' RNYING PA RNAMS GSER GYI ZA MA TOG GI NANG DU
BLUGS TE RANG LA BYIN RTEN GYI TSUL DU GNANG BA RANG GI SMIN
MTSAMS SU BSTIM

PA'AM, YANG NA LHA RNAMS KYI SER 'PHRENG DANG BCAS SRI ZHU CHEN
POS LHA YUL DU SPYAN DRANGS BA'I MOS PA GANG BDER BYA, ZHAL LUNG
'DIR GONG GI KHRUS GSOL GYI TSIGS BCAD RNAMS KYI MJUG TU SNGAGS
BRJOD

MI DGOS GSUNG, SNA TSOGS DBANG PO'I GZHU LTAR ZHES SOGS KYI
SKABS, RAB BYUNG RNAM PA CAN LA 'KHAR BSIL, LHUNG BZED LA SOGS
PA'I RGYAN DANG, YI DAM CHOS SKYONG RNAMS LA RUS RGYAN

DRUG ;PHYAG MTSAN SNA TSOGS GANG LA GANG 'TSAMS SU PHUL, BDAG
DANG 'GROL ZHES SOGS KYI SKABS, SNGAR BZHIN SO SO'I BZHUGS KHRIR
'KHOD PAR MOS GSUNG, ` GNYIS PA BDE LAM LTAR

NA; SKYABS YUL MI BSDU BA'I LUGS SU BYAS TE, MDUN DU KUN BZANG
MCHOD SPRIN RGYA MTSO'I DBUS, ,ZHES SOGS GSUNG PA LTAR, RANG GI
MDUN GYI SMIN MTSAMS KYI THAD DRANG GI NAM MKHAR, RANG GI RNAm

@023A *, ,DKAR DGE BA'I NGO BO RNAM PA RGYA MTSO CHEN PO'I DBUS
SU DPAG BSAM LJON PA, RTZE MO PADMA 'DAB MA STONG DANG LDAN PA,
SHING GI GA-YAS GA-YON DANG NAM MKHA' KHAMS KHYAB PAR KUN TU
BZANG PO'I

MCHOD PA'I SPRIN GYIS PHYUR BUR GANG BA, DE'I DBUS SU DBANG
PHYUG BRGYAD MTSON PA'I SENGGE BRGYAD KYIS BTEGS PA'I RIN PO
CHE'I KHRI YANGS SHING RGYA CHE BA'I STENG 'JAM LA DBUS 'BUR BA,
DE'I RGYAB KYI PAD CHUD

NYE BAR SENG KHRI SNA TSOGS PAD ZLA'I GDAN DANG BCAS PA, DE'I
STENG DU NGO BO DRIN CAN RTZA BA'I BLA MA YIN PA LA RNAM PA
SH'AKYA THUB PA DANG DBYER MA MCHIS PA SKU MDOG GSER GTZO MA LTA
BU, DBU GTZUG TOR DANG

LDAN PA, MTSAN BZANG PO SUM CU RTZA GNYIS DANG, DPE BYAD BZANG
PO BRGYAD CUS SPRAS PA, MDOR NA DE'I SKABS, SBYOR CHOS THUB
BSTAN LHUN MDZES NAS, MDZES PA'I SKU NI ZHES SOGS GSUNG PA LTAR

GYI STON PA'I SKU GSUNG THUGS KYI YON TAN RNAMS YID LA GSAL GANG
THUB BYA, MDOR NA DE NYID KYI SKU LAS 'OD ZER GYI TSOGS DPAG TU
MED PA 'PHROS PA'I SNE LA MDZAD PA BCU GNYIS LA SOGS PA'I GANG

LA GANG 'DUL GYI MDZAD PAS 'GRO BA RNAMS SMIN GROL GYI LAM LA
'GOD PAR BYED PA DANG, YANG DMYAL KHAMS RNAMS SU 'PHROS PAS TSA
GRANG GI SDUG BSNGAL SEL BA SOGS GANG LA GANG 'TSAMS PAR STON

@023B PA; GZHAN YANG SKU LAS SANGS RGYAS KYI ZHING DANG, SANGS
RGYAS KYI SKU'I RNAM PAR STON PA, TSUR YANG SANGS RGYAS KYI
ZHING DANG SKU'I RNAM PA DPAG TU MED PA SKU LA THIM PA SOGS BLO
YUL DU GSAL GANG THEBS BYED PA NI

'BOGS 'DON GYI GTZO BO YIN NO, ,DE'I GA-YAS GA-YON RNAMS SU PAD
ZLA'I GDAN BLA BRGYUD KYI GRANGS DANG MNYAM PA, DE'I SKABS, THUB
BSTAN LHUN MDZAS SU, DGU BCAS DGU PHRAG BCU GNYIS MTSAR DU

DNGAR, ,ZHES PA DANG, LA LA DAG 'KHRUL GZHI BYED KYANG LAM RIM
BLA BRGYUD KYI GRANGS LA NGES PA MED BAS GRANGS MTSON PA TZAM DU
GSUNG BA YIN GSUNG, GDAN RNAMS KYI STENG DU GA-YAS SU BYAMS PA
LA RGYA

CHEN SPYOD BRGYUD KYI BLA MA RNAMS KYIS BSKOR BA, GA-YON DU 'JAM
DBYANGS LA ZAB MO LTA BRGYUD KYI BLA MA RNAMS KYIS BSKOR BA,
RGYAB TU RGYAL BA RDO RJE 'CHANG LA BYIN BRLABS NYE BRGYUD KYI
BLA MA RNAMS KYIS BSKOR BA,

'DI LA LHUN MDZES SU, RDO RJE 'CHANG LA YUM CHEN MOS 'KHYUD PA,
THIG LE BCU DRUG GI LHA TSOGS RNAMS KYIS BSKOR BA, ZHES SOGS
GSUNG PA NI 'JAM DPAL ZHAL LUNG GTZO BOR MDZAD PA YIN CING, BDE

LAM RANG LUGS 'DIR DGE LDAN SNYAN RGYUD KYI BLA MA RNAMS BKOD
PAS CHOG GSUNG, MDUN DU DRIN CAN RTZA BA'I BLA MA ZHAL MJAL DUS
KYI RNAM PA CAN LA CHOS 'BREL DNGOS THOB KYI BLA MA RNAMS KYIS
BSKOR BA, RTZA BA'I

@024A *, ,BLA MA ZHES PA 'DI YANG PHA YUL GCIG PA DANG, DGON PA
GCIG PA SOGS KYI ZHEN PHYOGS SUM SONG BAR SKABS DANG BSTUN PA'I
GSANG SNGAGS KYI LAM RIM GNYIS KYI NYAMS LEN BYED PA'I

TSE THOG MAR DBANG THOB PA'I BLA MA DE NYID RTZA BA'I BLA MAR
NGOS BZUNG DGOS, LAM RIM GYI KHRID BSGOM PA'I SKABS, THOG MAR
KHRID GNANG BA'I BLA MA DE NYID RTZA BA'I BLA MA DANG, DE YANG
BLA MA DU MA YOD TSE BLA MA GANG GI

MAN NGAG LA BRTEN NAS RANG RGYUD LA YON TAN BSKYED CHE BA DE LA
NGOS BZUNG DGOS, RANG GI BLA MA'I GTZO BO YIN NA DE SKABS KYI
RTZA BA'I BLA MA YIN PAS KHYAB PA MED CES GSUNG, DE'I MTHA'
BSKOR DU SNGAGS LUGS

KYI YI DAM SOGS 'GOD TSUL YANG BLA MCHOD LTAR NA, BANG RIM DANG
PO'I STENG DU BLA MED DANG, DE NAS RIM GYIS RGYUD SDE GZHAN
RNAMS BKOD, BDE LAM GYI SKABS 'DIR, MDUN DU BLA MED, GA-YAS SU
RNAL

'BYOR RGYUD, RGYAB TU BYA RGYUD, GA-YON DU SPYOD RGYUD KYI LHA
TSOGS, DE'I MTHA' SKOR DU MDO CHOG LTAR GYI SANGS RGYAS SPRUL
SKU'I CHA BYAD CAN RNAMS DANG, DE'I MTHA' SKOR DU BYANG SEMS,
RANG RGYAL, NYAN THOS,

DPA' BO MKHA' 'GRO, CHOS SKYONG SRUNG MA LA MGON PO CHOS RGYAL
RNAM SRAS RNAMS LAS MI 'GOD, TSOGS ZHING RNAMS KYI MDUN DU, LHUN
MDZES SU, PU TI RNAM PA GDAN KHRI BZANG PO'I STENG, ,ZHES

@024B PA DE LA DENG DUS SU GO CHOD DANG, BRIS CHA RNAMS SU
GZHUNG LTAR BYED BZHIN 'DUG KYANG, DE LTAR MI DGOS PAR, PAD
SDONG DANG, KUN DGA' RA BA DANG, CHOS KHRI SOGS KYI STENG DU NGO
BO TSOGS ZHING RNAMS KYI THUGS

RGYUD KYI CHOS DKON MCHOG 'GOG LAM YIN PA LA, RNAM PA RANG RANG
GIS GSUNGS PA'I LEGS BSHAD RNAMS BEEd'URYA'I SHOG BU'I NGOS SU
GSER ZHUN MA'I YI GE RANG SGRA SGROG BZHIN PA NA BZA' GLEGS
SHING GLEGS

THAG DANG BCAS PA, SENG KHRI CHEN MO'I 'OG GI PHYOGS BZHIR RGYAL
CHEN SDE BZHI BSRUNG BA'I TSUL DU LEGS PAR GSAL BTAB, TSOGS
ZHING GI SKABS 'DIR SKYABS YUL RNAMS LA GSAL SNANG 'DON PA'I
PHYIR

SKYABS YUL RNAMS KYI SPYI BOR AOm DKAR PO, MGRIN PAR A'A: DMAR
PO, THUGS KAR H'Um SNGON PO, LTE BAR SV'A SER PO, GSANG GNAS SU
H'A LJANG KHU GSAL GDAB, THUGS KA'I H'Um LAS 'OD ZER PHYOGS BCUR

'PHROS PHYOGS BCU'I ZHING KHAMS NAS BLA MA RGYAL BA SRAS DANG
BCAS PA RDZU 'PHRUL GYIS THOGS MED DU BYON PA'I DMIGS PA DANG
BCAS, RANG NYID KYIS SPOS DRI ZHIM PO SBAR NAS LAG TU THOGS TE,
MA LUS

SEMS CAN ZHES SOGS TSIGS BCAD RNAMS DAL PUS GDANGS DANG BCAS
BRJOD PA'I TSE TSOGS ZHING RNAMS SO SO'I ZHING KHAMS NAS THOGS
MED DU BYON TE DZA: H'Um BAm HO: ZHES BRJOD SKABS RANG RANG GI
DAM

@025A *, ,TSIG PA DANG GNYIS SU MED PAR BSTIM PA'I MOS PA BYED,
DE NAS TSOGS ZHING RNAMS KYI BKA' DRIN DRAN PAR BYED DGOS PAS,
GA RE TSOGS ZHING GI GTZO BO THUB PA'I DBANG PO 'DI MED NA CHOS

ZER BA RTZA BA NAS YONG BA MI 'DUG ,BRGYUD PA'I BLA MA GONG MA
'DI RNAMS MED NA, THUB PA'I DBANG PO'I GSUNGS RGYUN KYANG DENG
DUS SU DBANG LUNG BSHAD PA'I RGYUN 'DI MI YONG BAR 'DUG ,DENG
SANG SNGAR RGYUN CHAD

PA'I RIGS KYI DBANG LUNG SOGS 'CHAD SPEL BYED PA MED PA BZHIN
NYAMS SU LEN RGYU'ANG MI YONG 'DUG ,RGYUN ZHIG BZHUGS KYANG CHOS
'BREL DNGOS THOB KYI BLA MA 'DI RNAMS MED TSE RANG GIS THOB PA
MI 'DUG

BAS DE PHYIR TSOGS KYI ZHING 'DI RNAMS NGES PAR BKA' DRIN CHE
SNYAM DU BSAM, YANG TSOGS ZHING RNAMS SO SOR NANG PHAN TSUN CHOS
KYI 'BEL GTAM MDZAD PA DANG, RANG NYID LA THUGS BRTZE BA'I SPYAN
GYIS

GZIGS SHING, RANG NYID NYON MONGS PA'I RTOG PA NGAN PA SOGS
CHAGS SDANG RMONGS GSUM GYI RTOG PA NAM SKYE TSE TSOGS ZHING
RNAMS NYAL NAG THING NGE BA DANG, DGE SEMS CUNG ZAD DRAG POR
SKYE TSE TSOGS ZHING

RNAMS ZHAL 'DZUM BAG DANG LDAN PAR MOS NA 'BOG 'DON GYI GTZO BO
YIN ZHES GSUNG, KHRUS GSOL, TSOGS BSOGS SOGS GONG DANG 'DRA BAR
GSUNG YANG BZHUGS KHRI CHEN MO'I PHYOGS BZHIR KHRUS

@025B KHANG SO SOR GSER GYI PHA BONG STENG DU BGROD BYED SHEL
GYI THEM SKAS GNYIS GSHIBS RE BTZUGS TE DER TSOGS ZHING RNAMS
BYON PA'I MOS PA DANG, LHA MO GSUM GSUM GYIS KHRUS DANG 'DAG
RDZAS, SKU PHYIS,

NA BZA'I RGYAN 'BUL BA SOGS GONG LTAR RO,