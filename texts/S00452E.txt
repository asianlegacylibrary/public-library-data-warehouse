*, ,BDE MCHOG DKAR PO'I TSE SGRUB 'CHI MED MCHOG SBYIN ZHES BYA
BA BZHUGS SO, ,

@001A #, ,NA MA SHR'I TZAKRA SA MBHA RA YA, BLA MA DANG DPAL
'KHOR LO SDOM PA'I ZHABS LA DUS THAMS CAD DU PHYAG 'TSAL LO,
,BRTZE BA CHEN POS

RJES SU BZUNG DU GSOL, GANGS KYI RI BOR 'TSAMS SPRIN GSAR BAS
'KHYUD 'DRA'I SKU, ,'GAG MED TSANGS DBYANGS BZHI LHAG DRUG CU'I
DBYANGS LDAN

GSUNG, ,SGRIB MED LAG MTHIL RDZAS BZHIN SHES BYA KUN GSAL THUGS,
,TSE DPAL STER MDZAD BDE CHEN HE RU KA: LA 'DUD, ?  ,DRIN CAN
BLA MA

HE RU KA: DPAL DANG, ,DBYER MED TSE YI GDAMS PA NYAMS BZHES
TSUL, ,MDOR BSDUS BKOD LA CHOS BDAG MKHA' 'GRO'I TSOGS, ,BZOD

@002A *, ,PAR BZHES SHING MCHOG THUN DNGOS GRUB STZOL, ,'DIR BDE
MCHOG DKAR PO'I BLA MA'I RNAL 'BYOR DANG 'BREL BA'I TSE'I GDAMS

PA NYAMS SU BSTAR BAR 'DOD PAS, SKYABS SEMS TSAD MED BZHI BSGOM
PA SOGS SNGON DU BTANG NAS, DNGOS GZHI 'JUG PA BDE CHED TSIGS
BCAD DU SPEL

BA NI, LHUN GRUB BDE STONG DAG PA'I MKHA' DBYINGS SU, ,SENG KHRI
PAD ZLA NYI MA'I DKYIL 'KHOR STENG, ,RTZA BA'I BLA MA DPAL LDAN
HE RU KA:

SKU MDOG DKAR PO ZHAL GCIG SPYAN GSUM PA, ,PHYAG GNYIS BUM PA
BZUNG NAS PHAG MOR 'KHYUD, ,LHA RDZAS DAR DANG RIN CHEN RGYAN
GYIS SPRAS, ,

@002B ZHABS GNYIS RDO RJE DKYIL KRUNG TSUL DU BZHUGS, ,DE YI PAD
NA RDO RJE PHAG MO NI, ,SKU MDOG DMAR MO ZHAL GCIG PHYAG GNYIS
KYIS, ,THOD PA BZUNG STE YAB KYI MGUL NAS 'KHYUD, ,ZHABS

GNYIS PADMA'I DKYIL KRUNG GIS BZHUGS PA'I, ,SPYI BOR AOm DKAR
MGRIN PAR A'A: DMAR PO, ,THUGS KAR H'Um SNGON GYIS MTSAN 'OD ZER
GYIS, ,RANG BZHIN GNAS NAS BSGOM PA DANG 'DRA

BA'I; ;YE SHES SPYAN DRANGS YI DAM DBYER MED GYUR, ,SGO GSUM
DVANGS PA'I SGO NAS PHYAG 'TSAL LO, ,PHYI NANG MCHOD TSOGS NAM
MKHA' BKANG STE 'BUL, ,THOG MED NAS BSAGS

SDIG LTUNG SO SOR BSHAGS, ,RANG GZHAN SKYE 'PHAGS DGE LA RJES YI
RANG, ,'KHOR BA MA STONG BAR DU LEGS BZHUGS NAS, ,'GRO LA ZAB
RGYAS CHOS 'KHOR BSKOR DU GSOL, ,BDAG GZHAN DGE TSOGS BYANG

CHUB THOB PHYIR BSNGO, ,(MAndAL RGYAS PAS THOG DRANGS BSDUS PA
SA GZHI SPOS BYUGS MA MA MTHA' NYER GCIG TZAM LONG BYUNG NA YAN
LAG BDUN PA DANG 'BREL BAR BRGYA STONG CI NUS SU PHUL LA BZLAS
DMIGS GSAL 'DEBS PA NI,)

THUGS KAR NYI DKYIL STENG DU K'A LA SHA ,DBUS SU RDO RJE DKAR PO
RTZE LNGA'I NANG, ,ZLA BA'I STENG DU RANG SEMS H'Um DKAR PO, ,DE
STENG BLA MA BDE MCHOG YAB YUM SKU, ,'OG GI H'Um MTHAR SNGAGS
'PHRENG GA-YON BSKOR

@003A *, ,DU, ,BSKOR BA'I YAB YUM GNYIS KA'I THUGS KA NAS, ,'OD
ZER SNA LNGA LCAGS KYU LTA BU'I TSOGS, ,PHYOGS BCUR SPROS TE
'BYUNG BZHI'I RTZI BCUD DANG, ,LHA MI'I TSE BSOD DPAL 'BYOR LEGS
TSOGS

SOGS, ,MDOR NA 'KHOR 'DAS KUN GYI TSE YI BCUD, ,MA LUS BSDUS TE
PHYAG GI BUM THOD GANG, ,DE LAS BDUD RTZI'I RGYUN BABS H'Um YIG
LA, ,THIM PAS TSE YAR 'GUG CING NYAMS PA GSOS, ,CHAD PA 'THUD

CING YO BA BSROD ZHING SPEL, ,BKRAG MDANGS GZI BRJID PHUN TSOGS
DPAL 'BYOR RGYAS, ,'CHI MED TSE YI DNGOS GRUB THOB PAR GYUR,
,AOm HR'I: HA HA HUm H'Um PHAt, TSE LA BSRUNGS SHIG SV'A H'A,
(ZHES DMIGS PA DANG BCAS CI NUS SU BZLAS

LA;) DGE BA 'DI YIS x BLA MA SANGS RGYAS 'GRUB GYUR x PHUR TSUGS
KYI GSOL BA BTAB PA NI, KHYOD NI BLA MA YI DAM MCHOG GSUM GYI,
,NGO BOR YID CHES MOS PAS GSOL 'DEBS NA, ,SRID ZHI'I 'JIGS SGROL
DNGOS GRUB MA

LUS STZOL, ,BDAG RGYUD SMIN CING GROL BAR BYIN GYIS RLOBS,
,(ZHES LAN GSUM BRJOD LA GSOL BA SHUGS DRAG TU BTAB PAS,) GNAS
GSUM YI GE DKAR DMAR MTHING GSUM LAS, ,RIM DANG CIG CHAR BYUNG
BA'I BDUD RTZI'I CHUS, ,SGRIB

BZHI SBYONG ZHING DBANG BZHI 'GRUB NUS KYI, ,DBANG BSKUR RGYUD
SMIN SKU BZHI 'GRUB GYUR CIG ,(CES TING NGE 'DZIN GYI DBANG BZHI
LEN PA'I DMIGS PA SPRO NA BYA ZHING MA BYAS KYANG CHAD SKYON DU
MI 'GYUR RO, RGYUN KHYER LA 'DI TZAM GYIS KYANG 'GRUB BAM SNYAM,
RGYAS PAR

@003B NA;) KUN MKHYEN YE SHES ROL BA LAS BYUNG BA'I, (,ZHES PA'I
TSIGS BCAD GCIG GI GSOL 'DEBS LAN GSUM,) DE LTAR GDUNG SHUGS
DRAG POS GSOL BTAB MTHUS, ,MDUN GYI BLA MA DGYES BZHIN SPYI BOR
BYON, ,RANG LA THIM PAS

RANG NYID SKAD CIG GIS, ,SNA TSOGS PADMA NYI MA'I DKYIL 'KHOR
STENG, ,RANG SEMS H'Um DANG HR'I: MIG DKAR DMAR LAS, ,'OD 'PHROS
DON GNYIS TSUR 'DUS YONGS GYUR PA, ,BDAG NYID 'KHOR LO SDOM PA
SKU MDOG DKAR, ,ZHAL GCIG

PHYAG GNYIS SPYAN GSUM KHRO 'DZUM SGEG ,PHYAG GNYIS TSE BUM
BSNAMS NAS YUM LA 'KHYUD, ,ZHABS GNYIS RDO RJE DKYIL DKRUNG TSUL
GYIS BZHUGS, ,PAD DU RJE BTZUN RDO RJE RNAL 'BYOR MA, ,SKU MDOG
DMAR PO ZHAL GCIG

PHYAG GNYIS KYIS, ,TSE YI BDUD RTZIS GANG BA'I BDE SKYONG SNOD,
,RE RE BZUNG STE YAB KYI MGUL NAS 'KHYUD, ,ZHABS GNYIS PADMA'I
SKYIL KRUNG TSUL DU GNAS, ,GNYIS KA'ANG MI RUS RIN CHEN RGYAN
GYIS

SPRAS; ;GNAS GSUM RDO RJE GSUM GYIS MTSAN PA LAS, ,'OD 'PHROS
RANG 'DRA'I YE SHES SPYAN DRANGS NAS, ,DAM TSIG PA DANG DBYER
MED RO GCIG GYUR, ,SLAR YANG 'OD 'PHROS DBANG LHA SPYAN

DRANGS SHING, ,DE DAG RNAMS LA GSOL BA BTAB PA YIS, ,BDUD RTZIS
DBANG BSKUR SNANG MTHAS DBU BRGYAN GYUR, ,AA MRi TAS BSANGS, AOm
SVA BH'A WA SHUD DHA SARBA DHARMA SVA BH'A WA SHUDDHONYHAm,
MCHOD

@004A *, ,TSOGS RANG BZHIN STONG PAR GYUR, ,STONG LAS RANG BZHIN
BDE STONG NGOS, ,RNAM PA MCHOD RDZAS SO SO DANG, ,BYED LAS DBANG
PO'I SPYOD YUL DU, ,ZAG MED BDE

BA KHYAD PAR CAN, ,SKYED BA'I RO NUS MCHOG TU GYUR, ,AOm AA
RGHAm SOGS (NAS) SHAPTA A'A: H'Um, (GI BAR GYIS BYIN GYIS BRLABS
LA, NANG MCHOD 'OG NAS 'BYUNG BA LTAR BYIN GYIS BRLABS,) AOm
BADZRA AA RGHAm PRA T'I TZTSA H'Um

SV'A H'A, DE BZHIN DU P'A DYAm DANG, AOm BADZRA PUshPE A'A: H'Um
SV'AH'A, (NAS) SHAPTA A'A: H'Um SV'A H'A, (ZHES PA'I BAR GYIS
MCHOD, SNGAGS LA 'BRU GSUM BTAGS PAS NANG MCHOD 'BUL,) HE RU KA
DPAL DPA' PO CHE, ,ZHES

SOGS KYIS BSTOD,) RANG GI THUGS KAR NYI MA'I DKYIL 'KHOR STENG,
,BUM PA 'CHI MED BDUD RTZIS GANG BA'I NANG, ,RDO RJE DKAR PO
RTZE LNGA'I LTE BA RU, ,ZLA BA'I GDAN LA RANG SEMS H'Um DKAR PO,
,

DE MTHAR BZLAS BYA'I SNGAGS 'PHRENG GA-YON SKOR DU, ,MU TIG
'PHRENG PA LTA BUS BSKOR BAR BSAM, AOm HR'I: HA HA (ZHES PA'I
SNGAGS CI NUS SU BZLA, MJUG TU YIG BRGYA MCHOD BSTOD, 'TSAMS
'DIR

GTOR MA 'BUL BAR 'DOD NA MDUN BSKYED KYI SKABS LTAR BYA,) DGE BA
'DI YIS SOGS BRJOD, (DE NAS RANG GZHAN GYI DON DU RIL SGRUB BYED
NA DAM RDZAS RIL BU BYIN RTEN KHYAD 'PHAGS RNAMS DANG RDZAS
KHYAD PAR CAN RNAMS

@004B BSAGS TE BZO TSUL SOGS RIL SGRUB KYI CHO GA DAM PA GONG MA
RNAMS KYI CHO GA LAS 'BYUNG BA LTAR LEGS PAR 'DU BYAS TE BUM PA
GAS CHAG BUG RDOL SOGS KYI SKYON DANG BRAL BAR GSUM NYIS TZAM
BKANG BAR BLUG ,MGUL CHINGS

KHA RGYAN SOGS PHYAG LEN LTAR STEGS MTHO PAR BZHUGS SU GSOL,
MCHOD PA NYER SBYONG SOGS CI 'BYOR BSHAMS, DE NAS MDUN BSKYED
BUM PA) AA MRi TAS (BSANGS,) SVA BHA WAS SBYANGS, BUM PA RANG
BZHIN MI DMIGS STOD PAR

GYUR; ;STONG BA'I NGANG LAS BAm YIG YONGS GYUR LAS, ,RIN CHEN
LAS GRUB BUM PA KHA DOG DMAR, ,LTO BA YANGS SHING MGRIN PA PHRA
LA RING, ,KHA KHYER 'PHYANG BA LA SOGS MTSAN NYID KUN, ,YONGS
SU RDZOGS SHING LHA RDZAS MGU LA RGYAN DANG, ,DPAG BSAM SHING GI
KHA RGYAN RAB TU MDZES, ,DVANGS SHID THOGS PA MED PA'I RNAM PA
CAN, ,NANG DU BDE CHEN LHA YI GZHAL MED KHANG, ,DE

DBUS SNA TSOGS PADMA NYI GDAN STENG, ,'KHOR LO BDE MCHOG SKU
MDOG ZLA LTAR DKAR, ,ZHAL GCIG PHYAG GNYIS KHRO 'DZUM SGEG PA'I
NYAMS, ,ZHES PA NAS, RDO RJE PHAG MO DE LA 'DUD, (,CES

BA'I BAR BDAG BSKYED LTAR BYA, BZLAS PA NI,) SKYABS KUN 'DUS
PA'I BDAG NYID HE RU KA: GDUNG SHUGS DRAG POS THUGS RJE'I RGYUD
BSKUL NAS, ,DAM RDZAS RIL BU 'DI LA BYIN CHEN PHOG ,'GRO

@005A *, ,RNAMS SMIN CING GROL BAR BYIN GYIS RLOBS, ,RTZE GCIG
GUS PAS GSOL BA BTAB PA'I MTHUS, ,YI DAM LHA YI THUGS KA'I H'Um
YIG LAS, ,'OD 'PHROS RGYAL

DANG RGYAL SRAS NYAN RANG SOGS, ,SKYABS YUL KUN GYI BYIN RLABS
NUS MTHU'I TSOGS, ,'OD DANG 'OD ZER BDUD RTZI'I CHU RGYUN DANG,
,'KHOR LO SDOM PA'I SKU YI RNAM PA CAN, ,THOGS MED BSTUS TE

RIL BU HE RU KAR, ,CHU LA CHU BZHAG BZHIN DU RO GCIG GYUR,
(,ZHES BRJOD DE SNGAGS CHU BO RGYUN GYI RNAL 'BYOR RAM RTAGS MA
THON GYI BAR BZLA, YANG SPROS PA LA DGA' NA BSKYED RDZOGS KYI
BZLAS DMIGS ZUR BA GZHAN

NAS 'BYUNG BA LTAR NYAMS SU BLANGS PAS PHUN SUM TSOGS PAR 'GYUR
RO, ,MJUG TU YIG BRGYA MCHOD BSTOD BYA, DE NAS GTOR MA CHANG CHU
NANG MCHOD GSUM GYIS BRAN LA,) HA HO HR'I: KHA DOG DRI RO NUS
PA'I SKYON SBYANGS Y

SHES KYI BDUD RTZI'I RANG BZHIN DU GYUR, AOm A'A: H'Um, (LAN
GSUM BRJOD DE BYIN GYIS RLABS,) MDUN DU SKAD CIG GIS DPAL 'KHOR
LO BDE MCHOG YAB YUM MDUN GYI NAM MKHAR SPYAN DRANGS, AA RGHAm
(SOGS KYIS

MCHOD,) LHA'I LJAGS LA H'Um DKAR PO LAS BYUNG BA'I RDO RJE RTZE
GSUM PA DKAR PO NAS 'BRU TZAM 'KHOD PA'I RDO RJE 'OD ZER GYI SPU
GUS DRANGS TE GSOL BAR GYUR, AOm HR'I: HA HA HUm H'Um PHAt AI
DAm BA LI TA KHA KHA

@005B KH'A HI KH'A HI, (ZHES PA GSUM MAM BDUN GYIS 'BUL, SNGAGS
LA 'BRU GSUM BTAGS PAS NANG MCHOD PHUL, SNGAR BZHIN MCHOD BSTOD
BYA, SGRUB PA ZHAG 'GA' BYED NA NYIN RE'I THUN THAMS CAD KYI
MTHAR RAM THUN THA MAR GTOR 'BUL NGES CAN

DU DGOS, MKHA' 'GRO SPYI GTOR DANG, GZHI BDAG LA YANG GTOR MA
BSNGOS LA GTANG RAG GI MCHOD BSTOD YIG BRGYAS LHAG CHAD BSKANG,
NONGS PA BZOD PAR GSOL,) BCOM LDAN 'DAS DPAL 'KHOR LO BDE MCHOG
YAB YUM GYIS BDAG

CAG DPON SLOB 'KHOR DANG BCAS PA'AM, SBYIN PA'I BDAG PO 'KHOR
DANG BCAS, (GANG SKABS SU BABS PA DE BRJOD,) PA'I TSE DANG BSOD
NAMS LUNG DANG RTOGS PA'I YON TAN LA SOGS PA'I LEGS TSOGS THAMS

CAD 'BAD MED YID BZHIN DU 'GRUB PAR BYIN GYIS BRLAB TU GSOL,
(ZHES 'DOD DON LA GSOL BA LAN GSUM DU BTAB,) 'DIR NI GZUGS DANG
(ZHES SOGS KYI BRTAN BZHUGS DANG, SGRUB ZHAG RDZOGS NYIN BZOD
GSOL

RJES LA,) RIL BU'I LHA RTEN DANG BRTEN PAR BCAS PA 'ONG DU ZHU
NAS DAM RDZAS RIL BU SO SO'I RNAM PAR GYUR, (CES BRJOD LA SNGAR
LTAR BRTAN BZHUGS DANG SHIS BRJOD RGYAS PAR BYA'O,, SMRAS PA,
DPAL LDAN

'KHOR LO SDOM PA YAB YUM LA, ,BRTEN PA'I TSE SROG PHA LAM DNGOS
PO LTAR, ,GZHOM MED GRUB PA'I RIG 'DZIN DGA' STON DU, ,'GYED
PA'I SKAL BZANG 'DI KO AE MA RMAD, ,TSUL 'DI

@006A *, ,SNGON BYON MKHAS GRUB PHAL MO CHE, ,THUGS NYAMS BZHES
SHING YIG RIGS CHER MANG BAS, ,RGYA MTSO'I 'GRAM DU BA TSVA'I
KHRON PA BZHIN, ,DON MED NGAG 'CHAL BSRES BSLAD DGOS

PA CHUNG, ,DAM PA'I GSUNG GI BSKUL BA NAN CHE BAS, ,GSUNG LAN MA
BZLOG TZAM DU SPRAD PHYE BZHIN, ,MKHAS GRUB DAM PA'I GSUNG LAS
PHYOGS GCIG TU, ,BTUS TE BKOD 'DIR 'GAL 'KHRUL NONGS MCHIS NA, ,

ZUR GNAS MKHAS PA RNAMS LA SNYING NAS 'CHAGS, ,'DI LAS 'ONG BA'I
RNAM DKAR DGE TSOGS KYIS, ,RGYAL BSTAN DAR ZHING DE 'DZIN ZHABS
PAD BRTAN, ,KHRIMS LDAN 'DUS TSOGS 'CHAD NYAN BSHAD SGRUB 'PHEL,
,

SKYE DGU'I BDE SKYID DGA' STON 'PHEL GYUR CIG ,KHYAD PAR TSUL
'DIR SPYOD PA'I SKYES BU KUN, ,TSE DPAL BDUD RTZI'I RO LA RTAG
ROL ZHING, ,RIM GNYIS ZAB MO'I RTOGS PA MTHAR PHYIN NAS, ,ZUNG
'JUG

RDO RJE 'CHANG GI SKU THOB SHOG ,(CES BDE MCHOG DKAR PO'I BLA
MA'I RNAL 'BYOR DANG 'BREL BA'I TSE SGRUB MDOR BSDUS DON TSANG
BA ZHIG DGOS ZHES BSTAN PA'I SNANG BYED CHEN PO DMAR SMYUNG HO
THOG THU'I SPRUL PA'I SKU RIN PO CHE NAS GSUNG NAN CHEN POS
DBANG LDAN

KHA BTAGS BCAS BSKUL DOR, CHOS MED SBRANG BA NA SNYOMS LAS PA
BLO BZANG BYANG CHUB BSTAN SGRON GYIS DAM PA'I GSUNG LAS BTUS TE
SUG BRIS SU 'GYIS PA 'DIS KYANG 'GRO KUN NYI BU'I DGRA LAS RGYAL
BA'I RGYUR GYUR CIG , ,,)