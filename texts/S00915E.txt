@001A *, ,RNAM THAR SGO GSUM GYI RNAM PAR BZHAG PA LEGS BSHAD
RGYA MTSO'I RBA RLABS ZHES BYA BA BZHUGS SO, ,

@001B #, ,BLA MA DANG 'JAM PA'I DBYANGS LA PHYAG 'TSAL LO, ,ZHI
SGO GNYIS SU MED PA MI 'GYUR DAG PA DON DAM DBYINGS KYI MKHAR,
,ZHI BA'I RO LA RJES CHAGS DMAN RTOG RA RI'I DRI MA

DANG BRAL ZHING, ,ZHI 'GYUR MDZAD PA'I BSIL ZER 'BUM DU SPRO
BA'I RTZE DGA' LHUR LEN PA, ,ZHI BA MCHOG BRNYES THUB PA'I ZLA
BA LUS CAN BDE 'BYUNG GTZUG NA RGYAL, ,GANG GIS LEGS PHYE RNAM
PAR THAR PA'I

SGOR, ,RANG NYID DNGOS SU 'JUG PAR MA NUS KYANG, ,BLO MIG DAG
PAS RING NAS MTHONG GYUR TE, ,THAR 'DOD MGRON LAM NOR SBRAN PAR
BYA, ,DE LA 'DIR THEG PA GSUM GYI DGRA BCOM MTHA' DAG GI GSHEGS

SHUL, THAR PA 'DOD PA'I SKYE BO MA LUS PA'I 'JUG NGOGS BDE BAR
GSHEGS PA'I GSUNG RAB THAMS CAD KYI GNAD DON, YUL CAN RNAM PAR
THAR PA'I SGO GSUM GYI RNAM GZHAG PHYE STE BSHAD PA LA GSUM,

GANG LAS GSUNGS PA'I KHUNGS DGOD PA DANG, DE'I DON GRUB MTHA' SO
SOS BKRAL TSUL DANG, DE DAG GI MTHA' CUNG ZAD DPYAD PA'O, ,DANG
PO LA YANG 'DIR BKOD PA'I RTZA BA'I MDO DNGOS KYI DON

DANG, RNAM GRANGS MDO RGYUD GZHAN LAS GSUNGS TSUL GNYIS, DANG PO
NI, 'PHAGS PA YUL 'KHOR SKYONG GIS ZHUS PA LAS, STONG PA ZHI BA
SKYE BA MED PA'I TSUL, ,MA SHES PAS NI 'GRO BA 'KHYAMS GYUR

@002A #, ,PA; ;DE DAG THUGS RJE MNGA' BAS THABS TSUL DANG, ,RIGS
PA BRGYA DAG GIS NI 'DZUD PAR MDZAD, ,CES GSUNGS TE, CHOS RNAMS
RANG GI NGO BO BDEN PAS STONG BA'I STONG BA NYID

DANG; ZHI BA STE RGYU BDEN BAS STONG PA'I MTSAN MA MED PA DANG,
'BRAS BU BDEN PA'I SKYE BA MED PAS SMON PA MED PA STE, YUL RNAM
PAR THAR PA'I SGO GSUM PO 'DI KHONG DU MA CHUD PA'I STOBS KYIS
NGA DANG NGA YIR 'DZIN

PA'I DBANG DU SONG STE LAS SNA TSOGS SOGS PA LA 'JUG CING, DE'I
MTHUS 'KHOR BA SDUG BSNGAL GYI RGYA MTSO 'DIR MGAL ME'I 'KHOR LO
BZHIN DU 'KHOR BA'I 'GRO BA 'DI DAG LA STON PA THUGS RJE'I BDAG
NYID CAN

DES THUGS BRTZE BAS DGONGS TE, RE ZHIG BDAG YOD PAR STON PA SOGS
THABS KYI TSUL MI 'DRA BA DANG, RTEN 'BYUNG SOGS RIGS PA'I RNAM
GRANGS BRGYA PHRAG GI SGO NAS GONG DU BSHAD PA'I RNAM THAR SGO
GSUM PO

DER 'DZUD PAR MDZAD PA YIN TE, DE LTAR NA DRANG NGES KYI SDE
SNOD JI SNYED CIG BKA' STZAL PA THAMS CAD KYANG SGO 'DI NAS
ZHUGS TE RIM GYIS THAR PA'I GRONG KHYER DU BGROD PA'I THABS SU
GYUR PA SHA STAG YIN NO, ,

GNYIS PA NI, 'OD SRUNG GI LE'U LAS, GANG DAG STONG PA NYID KYIS
CHOS RNAMS STONG PAR MI BYED DE, CHOS RNAMS NYID STONG PA DANG,
GANG MTSAN MA MED PAS CHOS RNAMS MTSAN MA MED PAR MI BYED DE,
CHOS

@002B RNAMS NYID MTSAN MA MED PA DANG, GANG SMON PA MED PAS CHOS
RNAMS SMON PA MED PAR MI BYED DE, CHOS RNAMS NYID SMON PA MED
PAR GANG DAG DE LTAR SO SOR RTOG PA DE NI 'OD SRUNG DBU MA'I LAM
CHOS LA SO SOR YANG DAG PAR RTOG PA ZHES BYA'O ZHES DANG, SHER

PHYIN GYI MDO LAS, CHOS THAMS CAD NGO BO NYID MA MCHIS PA, SKYE
BA MA MCHIS PA, 'GAGS PA MA MCHIS PA ZHES SOGS RNAM GRANGS DU
MAR GSUNGS SHING, TING NGE 'DZIN RGYAL POR YANG, SRID GSUM RMI
LAM DANG 'DRA SNYING PO MED, ,MYUR DU 'JIG

CING MI RTAG SGYU MA BZHIN, ,'ONG BA MED CING 'DI NAS 'GRO
BA'ANG MED, ,RGYUN RNAMS RTAG TU STONG ZHING MTSAN MA MED, ,CES
RGYU LAS SKYE BA DANG, 'BRAS BU'I NGO BOR 'GRO BA DANG, DE'I BAR
DU GNAS PA'I RGYUN RANG GI NGO BO GSUM GA BDEN BAS STONG PA STE
RGYU

'BRAS NGO BO GSUM LA SBYAR BA'I RNAM THAR SGO GSUM DANG, YANG,
SEMS DMYAL 'JIGS PA NGA YIS BSTAN BYAS TE, ,SEMS CAN STONG PHRAG
DU MA SKYO BYAS KYANG, ,GANG DAG SHI 'PHOS NGAN SONG RTAG 'GRO
BA'I, ,'GRO BA DE DAG NAM YANG YOD MA YIN, ,

ZHES GANG DU SKYE BA DANG, DER SKYE BA PO DANG, DE'I SKYE BA STE
GSUM GA BDEN PAS STONG PA BYA BYED LAS GSUM LA SBYAR BA'I RNAM
THAR SGO GSUM GSUNGS SO, ,DE BZHIN DU RGYUD KYANG, RNAM SNANG
MNGON BYANG LAS, SEMS NI RANG DNGOS MED PHYIR DANG, ,RGYU

DANG 'BRAS BU SPANG BA'I PHYIR, ,ZHES RGYU 'BRAS NGO BO GSUM LA
SBYAR BA DANG, 'DUS PA'I RTZA RGYUD LE'U GNYIS PAR, DNGOS PO MED
PAS SGOM PA MED, ,BSGOM PAR BYA BA BSGOM PA MIN, ,DE LTAR DNGOS
PO DNGOS MED PAS, ,SGOM PA DMIGS SU MED PA'O, ,ZHES BYA

@003A *, ,BYED LAS GSUM LA SBYAR NAS GSUNGS TE, MDOR NA 'KHOR
GSUM MI DMIGS PAR STON PA MTHA' DAG KYANG RNAM THAR SGO GSUM
STON PA YIN PAS, MDO SNGAGS GNYIS KA'I LAM GYI SROG TU SHES PAR
BYA'O, ,

GNYIS PA GRUB MTHA'I 'DOD TSUL LA GNYIS LAS DANG PO GRUB MTHA'
'OG MA'I LUGS NI, MDZOD LAS, MTSAN MED ZHI BA'I RNAM PA DANG,
,STONG NYID BDAG MED STONG NYID DU, ,'JUG PA'O SMON PA MED PA
NI, ,DE LAS GZHAN BDEN RNAM PA CAN, ,ZHES

'GOG BDEN GYI KHYAD CHOS 'GOG PA, ZHI BA, GYA NOM, NGES 'BYUNG
BZHI RTOGS PA'I MTSAN MED KYI TING NGE 'DZIN DANG, STONG BDAG
MED GNYIS RTOGS PA STONG PA NYID KYI TING NGE 'DZIN DANG, SDUG
BDEN GYI RNAM PA LHAG MA MI RTAG SDUG BSNGAL GNYIS DANG,

RGYU; KUN 'BYUNG, RKYEN, RUB SKYE STE KUN 'BYUNG GI RNAM PA BZHI
DANG, LAM RIGS PA, SGRUB PA, NGES 'BYIN TE LAM BDEN GYI RNAM PA
BZHI RNAMS RTOGS PA'I SMON MED KYI TING NGE 'DZIN DANG GSUM
GSUNGS SO, ,LAM GYI BZHI RTOGS PA MTSAN

MED DU MA BSHAD PA NI, LUGS 'DIR MTSAN MED KYI DMIGS PA LA GZUGS
SOGS YUL LNGA DANG, PHO MO GNYIS DANG, 'DU BYAS KYI MTSAN NYID
SKYE 'GAG GNAS GSUM STE BCU CHAR GYI MTSAN MA DANG BRAL BA ZHIG
DGOS SHING LAM LA DE MA TSANG BA'I

PHYIR DANG, LAM SUN 'GYIN PA'I LAM GSUM GYI SGO NAS ZAG MED LAM
BDEN LA YANG SMON PA BKAG STE LHAG MED DU 'JUG PA'I TSE CHU THON
PA'I GZINGS LTAR 'DOR DGOS PA'I RGYU MTSAN GYIS SMON MED DU
BSHAD PA YIN PA'I PHYIR TE, MDZOD 'GREL YAS,

@003B MTSAN MA BCU DANG BRAL BA'I PHYIR MTSAN MA MED PA YIN NO,
,DE LA DMIGS PA'I TING NGE 'DZIN NI MTSAN MA MED PA'I TING NGE
'DZIN YIN TE, ZHES DANG, LAM YANG GDON MI ZA BAR GZINGS LTA BUR
DOR BAR BYA BA YIN PA NYID KYI PHYIR, DE'I

RNAM PA CAN GYI TING NGE 'DZIN NI SMON PA MED PA YIN TE, DE LAS
'DA' BA MNGON DU PHYOGS PA'I PHYIR RO, ,ZHES GSUNGS PAS SO,
,'DIR DBANG PO MTSAN MAR MA SMOS PA NI YID 'PHROG PAR MI BYED
PA'I GNAD KYIS YIN PAR GANG SPEL

LAS GSUNGS SO, ,GNYIS PA GRUB MTHA' GONG MA'I LUGS LA THEG CHEN
THUN MONG MA YIN PA DPAL LDAN THAL 'GYUR BA'I LUGS NI GONG DU
SMOS PA LTAR 'KHOR GSUM BDEN BAS STONG PA'I RNAM THAR SGO GSUM
PO DE NYID YIN LA, THUN

MONG BA NI, 'GREL CHUNG DON GSAL LAS, STONG PA DANG BDAG MED
PA'I RNAM PA'I NGO BO NYID NI RNAM PAR THAR PA'I SGO DANG PO'O,
,'GOG PA DANG LAM GYI BDEN PA'I RNAM BA'I NGO BO NYID NI GNYIS
PA'O, ,MI RTAG PA DANG SDUG BSNGAL BA DANG

KUN 'BYUNG BA'I BDEN BA'I RNAM PA'I NGO BO NYID NI GSUM PA STE
ZHES GZHAN RNAMS MDZOD DANG MTHUN YANG LAM GYI BZHI RTOGS PA
MTSAN MED DU BSHAD PA NI KHYAD PAR RO, ,DE'I RGYU MTSAN YANG,
GSER PHRENG LAS, LAM GYI BZHI DER MA

BSHAD PA NI GZUGS LA SOGS PA'I DNGOS PO'AM YUL GYI MTSAN MA BCU
LA MTSAN MAR BYAS NAS DE 'GOG PA'I NYAN THOS KYI LAM GYI DBANG
DU BYAS PAS, 'DIR YUL CAN MTSAN MA'I RNAM RTOG BRAL BYED DANG
BRAL BA'I DBANG DU BYAS PAS MI

@004A *, ,'GAL LO, ,ZHES GSUNGS SHING GTZO BO LHAG MED KYI TSE
BEM RIG RGYUN 'CHAD MI DGOS PA LA THUG GO ,THEG CHEN THUN MONG
BAS BSHAD TSUL 'DI KHO NAR NGES PA YANG MA YIN TE, MDO SDE RGYAN
LAS, ,TING

'DZIN GSUM GYI SPYOD YUL NI, ,BDAG MED RNAM PA GNYIS PO DANG,
,BDAG TU 'DZIN PA'I RTEN DANG NI, ,DE RTAG NYER ZHI YIN ZHES
BYA, ,ZHES BDAG MED GNYIS RTOGS PA STONG PA NYID KYI TING NGE
'DZIN DANG, BDAG TU 'DZIN PA'I RTEN

NYE BAR LEN PA'I PHUNG PO LNGA LA NYES DMIGS SU LTA BA SMON MED
KYI TING NGE 'DZIN DANG, RTEN DE GTAN DU NYE BAR ZHI BA'I MYANG
'DAS LA PHAN YON DU LTA BA MTSAN MED KYI TING NGE 'DZIN DU
GSUNGS SO, ,BSDU BA LAS, KUN BTAGS PA'I

NGO BO NYID LA BRTEN NAS NI RNAM PAR THAR PA'I SGO STONG PA NYID
RNAM PAR BZHAG GO ,GZHAN GYI DBANG GI NGO BO NYID LA BRTEN NAS
NI RNAM PAR THAR PA'I SGO SMON BA MED PA RNAM PAR BZHAG GO
,YONGS SU GRUB PA'I NGO BO NYID LA BRTEN NAS NI RNAM

BAR THAR PA'I SGO MTSAN MA MED PA RNAM PAR BZHAG GO ,ZHES GSUNGS
PA YANG 'DI DANG GNAD GCIG STE, RIM BZHIN BDAG GNYIS SU KUN
BTAGS PA LTAR RNAM PAR MI RTOG PA DANG, MA DAG PA'I GZHAN DBANG
LA RGYAB KYIS PHYOGS

BA DANG, CHOS DBYINGS KYI RANG BZHIN MYANG 'DAS LA DGA' BA'I
RNAM CAN DU BZHAG PA'I PHYIR, RGYAN LAS, RNAM PAR MI RTOG RGYAB
KYIS PHYOGS, ,RTAG TU DGA' DANG LDAN PA'O, ,ZHES SO, TING NGE
'DZIN GSUM PO 'DI CHOS KYI SDOM

@004B BZHIS 'GRUB TSUL YANG, RGYAN LAS, TING NGE 'DZIN GYI RGYU
NYID DU, ,CHOS KYI SDOM NI RNAM PA BZHI, ,ZHES DANG, DBYIG 'GREL
LAS, DE LA 'DU BYED THAMS CAD NI MI RTAG PA'O, ,'DU BYED THAMS
CAD NI SDUG BSNGAL BA'O ZHES BYA BA NI SMON PA MED PA'I

TING NGE 'DZIN GYI RGYU'I DNGOS POR BSTAN TO, ,CHOS THAMS CAD NI
BDAG MED PA'O ZHES BYA BA NI STONG PA NYID KYI'O, ,MYA NGAN LAS
'DAS PA NI ZHI BA'O ZHES BYA BA NI MTSAN MA MED PA'I TING NGE
'DZIN GYI'O, ,ZHES GSUNGS TE ZHIB PAR DE DAG TU

BLTA'O, ,GSUM PA MTHA' DPYAD PA LA, KHA CIG NA RE, KHYOD KYIS
DRANGS PA'I YUL 'KHOR SKYONG GIS ZHUS PA'I LUNG DE MI 'THAD PAR
THAL, LUNG DE YUL 'KHOR SKYONG GIS ZHUS PA'I MDOR MED PA'I PHYIR
NA, MKHAS PA KHA CIG BOD DU 'GYUR PA'I

MDO 'DIR MED KYANG DBU MA SNANG BA SOGS SU DRANGS PA 'DIR BKOD
PA YIN PAS MI 'GAL ZER, GNYIS KA MI 'THAD PAR THAL, YUL 'KHOR
SKYONG ZHUS BOD DU 'GYUR BA 'DIR YANG DE YOD PA'I PHYIR, DER
THAL, YUL 'KHOR SKYONG GIS ZHUS PA

CHUNG NGU LOGS SU BZHUGS PA DER MED KYANG DKON MCHOG BRTZEGS
PA'I CHOS KYI RNAM GRANGS BCO BRGYAD PA YUL 'KHOR SKYONG ZHUS
KYI LE'U'I NANG DU YOD PA'I PHYIR TE, DE NYID LAS, STONG PA ZHI
BA SKYE BA MED PA'I TSUL, ,MI SHES PAS NI 'GRO BA 'KHYAMS

GYUR TE, ,THUGS RJE'I THABS TSUL RIGS PA BRGYA DAG GIS, ,DE DAG
RNAMS NI 'DZUD PAR MDZAD PA LAGS, ,ZHES 'BYUNG BA DANG SNGA MA
GNYIS 'GYUR KHYAD TZAM LAS GCIG TU SNANG BA'I PHYIR RO, ,YANG
KHA CIG ,DNGOS PO MED PAS SGOM PA MED CES

@005A *, ,SOGS KYIS BYA BYED LAS GSUM LA SBYAR BA'I RNAM THAR
SGO GSUM KHO NA BSTAN ZER NA DE MA YIN PAR THAL, TSIGS BCAD 'DI
LA TSUL BZHI'I BSHAD PA 'BYUNG BA LAS YIG DON GYI SKABS SU MTHA'
BZHI

BKAG PA'I SGO NAS LAS SU GYUR PA BSGOM BYA'I DE KHO NA NYID
DANG, BYED PA PO BSGOM MKHAN GYI GANG ZAG DANG, DES DE BSGOM
PA'I BYA BA STE, BYA BYED LAS GSUM BDEN BAS STONG PA LA BSHAD
KYANG, SPYI DON GYI SKABS SU RGYU 'BRAS NGO BO

GSUM LA SPYAR BA'I PHYIR, SGRON GSAL LAS, GANG YANG RGYU DANG
'BRAS BU'I RNAM PA LA MNGON PAR ZHEN NAS BSGOM NA, DE YANG RIGS
PA MA YIN TE, ZHES SOGS DANG, SH'UN+YA TA'I SNGAGS DON BSHAD
BA'I THAD KYI SGRUB THABS KUN BZANG LAS, NGO

BO NYID DANG BRAL PHYIR STONG BA STE, ,DE BZHIN RGYU DANG BRAL
PHYIR MTSAN MA MED, ,RTOG PA RNAMS DANG BRAL PHYIR DNGOS PO NI,
,MA LUS SMON PA LAS NI NGES PAR GROL, ,ZHES GSUNGS PA'I PHYIR,
KHYAB STE, RTZA RGYUD KYI LUNG DE DANG, SH'UN+YA TA'I SNGAGS DON

GNYIS GCIG TU 'GRO DGOS PA'I PHYIR, MDOR BYAS LAS, DNGOS PO MED
PAS SGOM PA MED, ,CES PA NAS, TSIGS BCAD 'DI YIS RGYU MI RGYU'I,
,BDAG NYID CHE RNAMS STONG PAR BSGOM, ,CHO GA'I SBYOR BA 'DI YIS
NI, ,YE SHES SA GZHIR BYIN

GYIS BRLABS, ,ZHES GSUNGS PA'I PHYIR, YANG KHO NA RE, KHYOD KYIS
BYA BYED LAS GSUM LA SBYOR TSUL DE MI 'THAD PAR THAL, DE BZHIN
NYID DE DE GSUM DU PHYE BA'I LAS MA YIN PA'I PHYIR, DER THAL, DE
BYA BYED LAS GSUM DU PHYE BA'I NANG GI BYA BA YIN

@005B PA'I PHYIR TE, DE BSGOM BYA DANG SGOM BYED GNYIS SU PHYE
BA'I NANG GI BSGOM PAR BYA BA YIN PA'I PHYIR NA MA KHYAB, GONG
DU 'DOD NA, TSAD MAS GZHAL BYA RTOGS PA LTA BU'I TSE GZHAL BYA
DE BYA BA DANG, TSAD MA BYED PAR 'JOG CING, SROG GCOD LTA BU LA
YANG

BSAD BYA DE BYA BA DANG, GSOD PA PO DE BYED PAR 'JOG RIGS PAR
THAL, DE LA YANG GZHAL BYA DANG BSAD BYA ZHES BYA BA'I TSIG
'BYUNG BA'I PHYIR, KHYAB PA KHAS, 'DOD MI NUS TE, GSER PHRENG
LAS, LAS SU BYA BA GANG BSAD PAR BYA BA DANG BYED

PA PO GANG GIS GSOD PA PO DANG, BYA BA'I RANG BZHIN BSAD PA STE,
ZHES DANG, RNAM 'GREL tIKA CHEN LAS, 'BRAS BU NI MTSON BYA, TSAD
MA NI MTSAN NYID, GZHAL BYA NI TSAD MA DANG, 'BRAS BU DE GNYIS
KYIS SGRO 'DOGS BCAD BAR BYA BA'I

YUL LO, ,DE DAG NI RIM PA BZHIN BYA BA DANG, BYED BA DANG, LAS
KYI BDAG NYID DU BRJOD DO, ,ZHES BSAD BYA DANG GZHAL BYA GNYIS
LAS SU GSUNGS PA'I PHYIR, GZHAN YANG, TSAD MA MDO LAS, BYA BA
MED PA'ANG MA YIN NO, ,ZHES DANG, DE'I RANG

'GREL LAS, 'DI LA PHYI ROL PA RNAMS KYI BZHIN DU TSAD MA LAS
'BRAS BU DON GZHAN DU GYUR PA NI MED KYI, ZHES BYA BA RDZAS
GZHAN MED KYANG BYA BA GTAN MED DU MI 'GYUR BA'I SKYON SPONG
MDZAD PA 'BREL MED PAR THAL, BYA BA DE BYED PA LAS RDZAS

GZHAN DU MA GRUB PA'I KHAS BLANG RANG LA MED PA'I PHYIR, DER
THAL, KHYOD KYIS BSAD BYA DE BYA BAR BZHAG PA GANG ZHIG , BSAD
BYA DE GSOD PA PO'I BDAG NYID DU KHAS LEN PA BZHAD GAD YIN PA'I
PHYIR, BYAS PA LA KHO NA RE, SKYON DE MI 'JUG PAR THAL,

@006A *, ,TSAD MA MDOR GSUNGS BA DE TSAD 'BRAS KYI DBANG DU BYAS
PA YIN GYI BYA BYED KYI RNAM BZHAG GZHAN LA DE SBYOR MI DGOS
PA'I PHYIR ZER NA GTAN MI 'THAD PAR THAL, BYA BYED LAS GSUM DU
PHYE BA THAMS CAD

LA BYA BA DE BYED BA LAS LDOG CHOS TZAM THA DAD DU YOD KYANG,
RDZAS THA DAD MED PAR BYED PA DES LAS DE BSGRUB PA'I CHA TZAM LA
BTAGS NAS 'JOG DGOS PA MTHUN PA'I PHYIR TE, DPER NA STA RES
SHING BCAD PA'I TSE, STA RE LAS DON

GZHAN DU SHING BCAD PA'I BYA BA YOD NA STA RES SHING BCAD PA MA
YIN PAR 'GYUR BA'I PHYIR ZHES STON PA LA, RNAM 'GREL LAS, CHOS
THA DAD PA KHAS LEN PHYIR, ,DNGOS SU THA DAD MED PAR 'DOD, ,BYA
BA BYED PA'I THA SNYAD DAG ,THAMS CAD DE

LTAR RNAM PAR GNAS, ,ZHES DANG, LHAS KYANG THAMS CAD DE LTA'I
RNAM PA CAN, NYE BAR BTAGS PA'I RANG BZHIN YIN GYI, DNGOS PO LA
BRTEN PA CAN NI MA YIN NO, ,ZHES GSUNGS PA'I PHYIR, YANG KHA
CIG, BYA BYED LAS GSUM LA SBYAR

NAS 'KHOR GSUM MI DMIGS PA BZHAG KYANG RNAM THAR SGO GSUM 'JOG
PA MI 'THAD PAR THAL, DE DE GSUM DANG SO SOR SBYOR TSUL MED PA'I
PHYIR NA MA GRUB STE, BSGOM BYA BDEN PAS STONG PA MTSAN MED
DANG, SGOM BYED BDEN PAS STONG PA SMON

MED DANG, BSGOM PA BDEN BAS STONG PA NYID DU 'JIG DGOS PA'I
PHYIR, DANG PO GRUB STE, GSER PHRENG LAS, RNAM PAR THAR PA'I SGO
MTSAN MA MED PA RDZOGS PAR BSGOM BA NYID KYIS SEMS CAN GYI GZUGS
NAS RNAM MKHYEN GYI BAR LA

@006B MTSAN MAR 'DZIN BA SPONG BAR GNAS PA STE, ZHES YUL LA BDEN
ZHEN BKAG PA'I LDOG CHA NAS GSUNGS PA'I PHYIR DANG, 'JUG PAR, JI
LTAR DE NI GZUGS BRNYAN SOGS STONG LAS, ,SHES PA DE YI RNAM PAR
SKYE 'GYUR LTAR, ,ZHES GSUNGS PA LTAR,

'DI PA'I LUGS KYI YUL DE RGYUR 'JOG DGOS SHING, RGYU DANG MTSAN
MA RNAM GRANGS SU 'BYUNG BAS, DE'I SGO NAS KYANG BSHAD CHOG PA'I
PHYIR, GNYIS PA GRUB STE, KUN BZANG LAS, RTOG PA RNAMS DANG BRAL
PHYIR DNGOS PO NI, ,MA LUS

SMON PA LAS NI NGES PAR GROL, ,ZHES DANG, BYANG CHUB KYI TSOGS
LAS, MTSAN MA THAMS CAD LOG PAR GYUR PA'I PHYIR, ,MKHAS PA CI
PHYIR SMON LAM 'DEBS PAR 'GYUR, ,ZHES MTSAN MED KYI SKABS SU,
YUL GYI NGO BO LA BDEN

PAR ZHEN PA'I RTOG PA'AM MTSAN MA BKAG PA DE NYID RGYU MTSAN DU
BYAS NAS YUL DE LA DMIGS PA'I SMON PA STE 'DUN PA SOGS YUL CAN
LA BDEN ZHEN BKAG PA'I SMON MED KYI RNAM THAR GSUNGS PA'I PHYIR,
GSUM PA GRUB STE, BSGOM

PA'I BYA BA NI BSGOM BYA SGOM BYED GNYIS TSOGS KYI STENG NAS
'JOG DGOS PAS DE BDEN STONG DU GZHAN GNYIS KYANG 'DUL, BSGOM BYA
BDEN STONG DANG, SGOM BYED BDEN STONG GNYIS GCIG GCIG GI NANG DU
MI 'DU BA'I PHYIR, KHYAB STE, SGO

GSUM DU PHYE BA DE DANG DE'I SKABS KYI STONG PA NYID DER GZHAN
GNYIS KYANG 'DU BA ZHIG DGOS KYI, DE MA BYUNG NA, BZHI BRGYA PA
LAS, ZHI SGO GNYIS PA MED PA DANG ZHES SOGS KYIS GNOD PA'I
PHYIR, SNGAGS RIM LAS, STONG NYID DANG, MTSAN MED@007A *, ,DANG, SMON MED GSUM
BRJOD PA SGRA'I DBANG GIS THA DANG
DU BZHAG GI DON DAM PAR NGO BOS STONG PA KHO NAR GZHAN GNYIS
'DUS BAR GSUNGS BA NI, ZHES GSUNGS BA'I PHYIR, DE LA KHO NA RE,
RNAM THAR SGO

GSUM DU PHYE BA'I TSE, GZHAN GNYIS STONG PA NYID DU 'DU DGOS PA
MI 'THAD PAR THAL, BUM PA LTA BU'I RGYU 'BRAS NGO BO GSUM LA
SBYAR BA'I TSE MTSAN MED SMON MED GNYIS STONG PA NYID DU 'DU
TSUL MED PA'I PHYIR, DER THAL, DE'I NANG GI

MTSAN MED LA BUM PA'I RGYU'I STENG GI STONG NYID DGOS SHING SMON
MED LA 'BRAS BU'I STENG GI STONG NYID DGOS PA'I PHYIR TE, DE'I
RGYU BDEN PAR MED PA MTSAN MED DANG, 'BRAS BU BDEN PAR MED PA
SMON MED DU 'JOG DGOS BA'I PHYIR NA MA KHYAB

STE; DE KHO NAR MA NGES PA'I PHYIR, DER THAL, BUM PA DON DAM PAR
RGYU LAS MA SKYES PA DANG, DE'I DON DAM BAR 'BRAS BU MI SKYED PA
GNYIS KA YANG RIM BZHIN MTSAN MED DANG SMON MED DU 'JOG DGOS
PA'I PHYIR, DER THAL, GZHI BUM BA GCIG

PU LA YANG BDEN PAR ZHEN PA'I TSE RGYU LAS SKYES PA'I CHA NAS
BDEN PAR LTA BA DANG, 'BRAS BU SKYED PA'I CHA NAS BDEN PAR LTA
BA SOGS SNA TSOGS 'BYUNG BAS, DE 'GOG CHED DU RNAM THAR SGO GSUM
GYI DBYE BA MDZAD BA'I PHYIR, TSANGS PAS ZHUS PA LAS,

BCOM LDAN 'DAS, GANG DAG CHOS 'GA' ZHIG SKYE BA'AM 'GAG PAR
'TSAL BA DE DAG NI SANGS RGYAS 'BYUNG BA MA LAGS SO, ,BCOM LDAN
'DAS, GANG DAG 'KHOR BA DNGOS POS 'TSOL BA DE DAG NI 'KHOR BA
LAS 'DA' BA MA LAGS SO, ,ZHES

@007B SOGS GSUNGS PA'I PHYIR, KHA CIG GONG DU MA KHYAB STE, BUM
PA DON DAM PAR RGYU LAS MA SKYES PA YANG BUM PA'I STENG GI STONG
NYID MA YIN PA'I PHYIR TE, BUM PA GZHAN SKYE MED PA BUM PA'I
STONG NYID MA YIN PA'I PHYIR, DBU MA'I MTHA' DPYOD LAS, MYU GU

GZHAN SKYE MED PA STONG NYID MA YIN BAR THAL, DE MYU GU'I STONG
NYID MA YIN PA'I PHYIR NA MA KHYAB, MYU GU SKYE BA'I STONG NYID
YIN KYANG MYU GU'I STONG NYID MA YIN PA'I PHYIR, ZHES GSUNGS
PA'I PHYIR RO ZER NA MA KHYAB STE, GZHAN SKYE 'JOG TSUL NI SKYE
BA

BTAGS YOD TZAM GYIS MA TSIM PAR BDAG LAS YIN NAM, GZHAN LAS YIN
ZHES RIGS PAS DPYAD NAS BZHAG PA YIN LA, DE LTAR SKYE BA'I BTAGS
DON BTZAL MTHAR DPYAD BZOD DU MA GRUB PA SKYE BA'I STENG GI
STONG NYID YIN PA LA DGONGS PA'I

PHYIR, KHYOD LTAR NA GANG ZAG DON DAM PAR MA SKYES PA DE YANG
DE'I SKYE BA'I STENG GI STONG NYID YIN PAR THAL, 'DOD PA'I
PHYIR, 'DOD NA, DE CHOS KYI BDAG MED PHRA MO YIN PAR THAL LO,
,'DOD NA, GANG ZAG RANG BZHIN GYIS GRUB PA CUNG ZAD KYANG

MED BAR MTHONG NAS, DE DON DAM PAR SKYES MA SKYES THE TSOM ZA BA
ZHIG YOD PAR THAL, BDAG MED GNYIS KYI RTOGS RIM 'THAD PA'I
PHYIR, 'DOD NA, RI BONG RVA GTAN MED PAR MTHONG NAS DE SKYES MA
SKYES THE TSOM ZA BA ZHIG KYANG YOD PAR THAL

LO; ;GZHAN YANG, GANG ZAG DON DAM BAR MA SKYES PA DE GANG ZAG GI
STENG GI STONG NYID YIN PAR THAL, GANG ZAG DE RANG GI RGYU RKYE
NA RTEN 'BREL TSOGS PA LA BRTEN NAS 'BYUNG BA DE DE'I STENG GI
THA SNYAD PHRA MO YIN PA'I PHYIR TE, STONG PA DANG

@008A *, ,RTEN 'BYUNG DON GCIG TU SONG BDE BDEN GNYIS ZUNG 'JUG
GI DON YIN PA'I PHYIR, KHO NA RE, DE LTAR YIN BAR THAL, BUM BA
BDEN GRUB KYI GCIG TU MED PA DE GCIG GI STONG NYID YIN BA'I
PHYIR, DER THAL,

BDEN GRUB KYI GCIG MED PA GCIG GI STONG NYID YIN PA'I PHYIR NA
'GAL KHYAB BO, ,KHYOD RANG LA BUM PA BDEN GRUB KYI GCIG TU MED
PA DANG, KA BA BDEN GRUB KYI GCIG TU MED PA GNYIS STONG GZHI
GCIG PAR THAL, 'DOD PA'I PHYIR BYAS PA

LA; DE BUM PA GCIG GI STENG GI STONG NYID YIN ZER NA, KA BUM
GNYIS BDEN GRUB KYI GCIG TU MED DE KA BUM GNYIS GCIG GI STONG
NYID YIN PA SOGS 'BREL MED KHO NA SMRA DGOS PAR 'GYUR RO, ,YANG
KHA CIG, BYE SMRA'I LUGS LA RNAM THAR SGO

GSUM 'JOG MI RIGS PAR THAL, DES STONG NYID KHAS MI LEN PA'I
PHYIR, DER THAL, DE BSGOM BYAR KHAS MI LEN BA'I PHYIR TE, 'TSANG
RGYA BA LA YANG DE BSGOM MI DGOS BAR 'DOD BA'I PHYIR, SPYOD 'JUG
DAR tIKA LAS, NYAN THOS SDE PA KHA CIG SANGS RGYAS

THEB PA LA YANG STONG NYID RTOGS MI DGOS PAR MA ZAD, CHOS KYI
BDAG MED KYI MING TZAM YANG KHAS MI LEN CING, ZHES GSUNGS PA'I
PHYIR NA MA KHYAB STE, RANG GIS 'DOD PA'I BDEN BZHI BYAD CHOS
BCU DRUG DANG BCAS BAR MA 'DUS PA'I STONG BA NYID CIG

BSGOM RGYU MED PAR 'DOD PA'I DON YIN BA'I PHYIR TE, SPYOD 'JUG
LAS, BDEN PA MTHONG BAS GROL 'GYUR GYI, ,STONG NYID MTHONG BAS
CI ZHIG BYA, ,ZHES SOGS RTZOD TSUL GYI 'BREL GYIS SHES BA'I
PHYIR, ZHIB PAR BDEN BZHI'I RNAM GZHAG TU BSHAD

@008B ZIN PAS MA SPROS, YANG KHA CIG NA RE, MDO SDE RGYAN GYI
BSHAD TSUL DE 'GREL BAS BSHAD TSUL LAS LOGS SU 'GOD MI RIGS PAR
THAL, DE GNYIS LA KHYAD PAR MED PA'I PHYIR, DER THAL, RGYAN LAS
KYANG SDUG KUN GNYIS SMON PA MED PA'I TING NGE 'DZIN

GYI YUL DANG, STONG BDAG MED GNYIS STONG PA NYID KYI TING 'DZIN
DANG, 'GOG BDEN MTSAN MA MED PA'I TING NGE 'DZIN GYI YUL DU
BSHAD PA'I PHYIR NA MA KHYAB, 'DOD MI NUS TE, RGYAN LAS STONG BA
NYID KYI TING NGE 'DZIN GYI YUL LA CHOS KYI BDAG

MED BSHAD KYANG, 'GREL BAS MA BSHAD, LAM BDEN MTSAN MED KYI YUL
DU 'GREL BAS BSHAD KYANG, RGYAN GYIS MA BSHAD PA'I PHYIR, DANG
PO GRUB STE, DBYIG 'GREL LAS STONG PA NYID KYI TING NGE 'DZIN NI
GANG ZAG DANG CHOS LA BDAG

MED BA'O, ,ZHES GSUNGS BA'I PHYIR DANG, 'GREL BA'I BSHAD TSUL
KUN BTUS DANG MTHUN ZHING, DE THEG PA CHE CHUNG THUN MONG GI
DBANG DU BYAS BA'I PHYIR, GSER PHRENG LAS SO, ,GNYIS PA GRUB
STE, 'GREL PAR BDEN BZHI'I KHYAD CHOS BCU DRUG

GI NANG NAS CHA PHYE BA YIN LA, RGYAN GYI SKABS NAS CHOS KYI
SDOM BZHI DANG MTSAN NYID GSUM LA SBYAR BA SNGAR LTAR YIN GYI,
KHYAD CHOS BCU DRUG DANG SBYAR BA MIN PAS LAM GYI BZHI RTOGS PA
DE GANG DU'ANG 'GREL PA 'GREL BSHAD RNAMS LAS MA GSUNGS BA'I

PHYIR, BYAS BA LA KHO NA RE, MTSAN NYID GSUM DANG SBYOR TSUL
BSDU BAR GSUNGS BA DANG, DE MI MTSUNGS BAR THAL, BSDU BAS RNAM
THAR GSUM MTSAN NYID GSUM GYI YUL CAN DU GSUNGS PA GANG ZHIG
,'DIR BSHAD BA'I STONG BA NYID KYI TING NGE 'DZIN DE

@009A *, ,KUN BTAGS KYI YUL CAN DU MI RUNG BA'I PHYIR, DANG PO
GRUB STE, MCHIM MDZOD LAS, RNAM BAR GTAN LA DBAB PA BSDU BA LAS
NI KUN BTAGS DANG GZHAN DBANG DANG YONGS GRUB KYI YUL CAN GSUM
GYI

DBANG DU BYAS NAS STONG NYID SMON MED MTSAN MED KYI TING NGE
'DZIN DANG GSUM GSUNGS SO, ,ZHES GSUNGS BA'I PHYIR ZER NA, BSDU
BA'I DON GONG DU BSHAD PA LTAR KUN BTAGS KYIS KUN BTAGS PA LTAR
RNAM PAR MI RTOG PA DANG, 'DI PAS

MYANG 'DAS YONGS GRUB TU 'DOD BAS MTSAN MED YONGS GRUB LA BRTEN
PA'I DON YANG DE LTAR BYAS NA RGYAN DANG SHIN TU 'GRIG PA'I
PHYIR, BLO GROS BRTAN PA'I RGYAN GYI 'GREL BSHAD LAS, STONG BA
NYID KYI TING NGE 'DZIN GYIS NI KUN BTAGS

KYI GANG ZAG DANG CHOS LA BDAG MED PA'I STONG BA NYID LA DMIGS
BA'I PHYIR, ZHES DANG, 'GOG PA'I BDEN PA YONGS SU GRUB BA'I
MTSAN NYID LA NI MTSAN MA MED BA'I TING NGE 'DZIN GYIS DMIGS TE,
ZHES GSUNGS PA'I PHYIR, DES NA

MA CHIMS MDZOD LAS, THOS BSAM LAS BYUNG BA DANG, 'JIG RTEN PA'I
SGOM BYUNG DANG, 'JI RTEN LAS 'DAS BA'I SGOM BYUNG GI TING NGE
'DZIN GSUM RIM PA LTAR STONG PA NYID LA SOGS PA DANG, STONG BA
NYID KYI TING NGE 'DZIN LA SOGS

PA DANG, RNAM PAR THAR BA'I SGO STONG PA NYID LA SOGS PA YIN NO,
,ZHES GSUNGS SO, ,ZHES DANG POR SGOM BYUNG DANG, GNYIS PAR 'JIG
RTEN LAS 'DAS BA'I SGOM BYUNG DOR NAS GSUNGS BA 'DI YANG DPYAD
DGOS TE, BSDU BA RANG

@009B NYID LAS, GANG DU STONG PA NYID DANG, SMON PA MED PA DANG,
MTSAN MA MED PA BYE BRAG MED PAR GSUNGS PA DER NI DE DAG THOS PA
DANG, BSAM PA DANG, BSGOM PA LAS BYUNG BA NYID YIN PAR BLTA BAR
BYA'O, ,GANG DU DE DAG TING NGE 'DZIN GYI SGRA KHO NAR

GSUNGS PA DER NI, DE DAG SGOM PA LAS BYUNG BA 'JIG RTEN PA DANG,
'JIG RTEN LAS 'DAS PA NYID YIN PAR BLTA BAR BYA'O, ,GANG DU DE
DAG RNAM PAR THAR PA'I SGO'I SGRA KHO NAR GSUNGS PA DER NI DE
DAG 'JIG RTEN LAS 'DAS PA NYID

YIN PAR BLTA BAR BYA'O, ,ZHES SNGA MA SNGA MA SPYI DANG, PHYI MA
PHYI MA BYE BRAG YIN GYIS, NANG PHAN TSUN 'GAL BA MA YIN PA'I
PHYIR, 'DIR RNAM THAR SGO GSUM DANG, MING, RGYU MTSAN, RNAM
RTOG, DE BZHIN NYID, YANG DAG BA'I YE SHES LNGA SBYOR

TSUL SOGS DU MA YOD KYANG, SHES 'DOD NA BSDU BA SOGS SU BA LTA
DGOS TE, SHOG BYANG GSUM GYIS GZHUNG LUGS RGYA MTSO'I PHA ROL TU
SON PA MI SRID DO, ,KHA CIG NA RE, SEMS TZAM LTAR NA RNAM PAR
THAR PA'I SGO STONG PA NYID KYI TING NGE 'DZIN

LA CHOS KYI BDAG MED RTOGS BA'I LAM GCIG MI 'JOG PAR THAL, DE'I
LUGS LA THAR PA THOB PA LA CHOS KYI BDAG MED RTOGS MI DGOS PA'I
PHYIR NA MA KHYAB, KHYAB PAR THAL, THAR PA THOB PA LA THOG MAR
DE NAS 'JUG DGOS PA'I RGYU MTSAN GYIS RNAM

PAR THAR BA'I SGO ZHES BSHAD PA YIN PA'I PHYIR NA YANG MA KHYAB,
KHYOD RANG LA 'O NA, THEG CHEN MTHONG LAM BAR CHAD MED LAM DE
THAR LAM YANG MA YIN PAR THAL, THAR PA THOB PA LA DE NAS BGROD
MI DGOS PA'I PHYIR DANG, THAR LAM GYI SGRA DON YOD

@010A *, ,PA'I PHYIR, KHYAB PA 'GRIG, DMAN LAM SNGON SONG BA'I
DE THAR LAM YIN MIN DANG, DE THAR PA DON GNYER GYI GANG ZAG YIN
MIN SOGS SPROS, YANG KHA CIG BDEN BZHI'I KHYAD CHOS SOGS LA
SBYAR NAS

'JOG PA 'DI THUN MONG BA'I LUGS KHO NA DANG, RGYU 'BRAS NGO BO
GSUM SOGS LA SBYAR TE STONG NYID GCIG PU LA RNAM THAR SGO GSUM
GYI CHA 'BYED PA THEG CHEN THUN MONG MA YIN PA'I LUGS KHO NA ZER
NA, DE MI 'THAD BAR THAL, SEMS TZAM

PAS KYANG 'GOG RGYA'I DGAG BYA LA KHYAD PAR YOD PA MA GTOGS,
STONG NYID GCIG PU LA RNAM THAR SGO GSUM 'BYED TSUL GCIG 'DOD
PA'I PHYIR, DER THAL, DES 'KHOR BA'I SKYE BA RANG 'DZIN RTOG
PA'I ZHEN GZHIR RANG MTSAN GYIS GRUB

PA BKAG PA'I SMON MED DANG, 'KHOR BA 'GAG PA'AM ZAD PA'I ZHI BA
RANG 'DZIN RTOG PA'I ZHEN GZHIR RANG MTSAN GYIS GRUB PA BKAG
PA'I MTSAN MED DANG, DE GNYIS KAR MNYAM PA'I DBYE GZHI STONG PA
NYID DANG GSUM 'DOD PA GANG ZHIG, DES CHOS

GZHAN LA YANG 'DRA BA'I PHYIR TE, BYANG SA LAS, 'DU BYAS LA MI
MTHUN PAR BDEN BAR SMON PA LAS NI SMON PA MED PA'I TING NGE
'DZIN RNAM PAR BZHAG GO ,'DUM BYAS MYA NGAN LAS 'DAS PA LA SMON
CING YANG DAG PAR

MNGON PAR DGA' BAR 'DZIN BA LAS NI MTSAN MA MED PA'I TING NGE
'DZIN RNAM PAR BZHAG GO ,MED PA KHO NA'I DNGOS PO GANG YIN PA DE
LA NI, BYANG CHUB SEMS DPA' SMON PA'AM MI SMON PAR MI BYA BAR DE
MED PA KHO NA YANG DAG PA JI LTA BA

@010B BZHIN DU BLTA BAR BYA STE, LTA BA DE'I DBANG DU BYAS NAS
STONG PA NYID KYI TING NGE 'DZIN RNAM PAR BZHAG PAR RIG PAR
BYA'O, ,ZHES GSUNGS PA'I PHYIR, KHYAB STE, 'DIS 'DU BYAS ZHES PA
'KHOR BA LA BYED DGOS PA 'OG MA'I SHUGS KYIS

SHES SHING, MED PA KHO NA'I DNGOS PO GANG YIN PA DE LA ZHES PAS,
GONG DU 'KHOR 'DAS GNYIS CHOS BDAG GIS DBEN PA SO SOR BSHAD NAS
'DIR BSDOMS TE MNYAM PA NYID DU STON BA YIN PA'I PHYIR, DER
THAL, GANG DU MNYAM PA'I STONG NYID MI 'DRA

YANG, SRID ZHI MNYAM NYID KYI SBYOR BA TZAM ZHIG 'DI PAS KYANG
'DOD PA'I PHYIR, GZHAN YAD MI 'THAD PAR THAL, THAL 'GYUR BAS
KYANG RNAM THAR SGO GSUM GANG RUNG LA DON DAM RNAM CAN GYIS
KHYAB PA KHAS MI LEN PA'I PHYIR, DER THAL, DES SMON MED KYI DE
LA

ZAG BCAS SDUG BSNGAL DU RTOGS PA ZHIG BZHAG PA'I PHYIR, RNAM
BSHAD DGONGS BA RAB GSAL LAS, SMON BA MED BA'I MTSAN NYID NI,
'DU BYED SDUG BSNGAL GYI BDAG NYID CAN RNAMS LA SDUG BSNGAL DU
YANG DAG PAR RJES SU LTA BA, ZHES GSUNGS PA'I

PHYIR, 'ON KYANG SDUG BSNGAL GYI GNAS LUGS DE KHO NA NYID RTOGS
PA DANG GNYIS TSOGS KYI STENG NAS 'JOG DGOS KYI, ZAG BCAS SDUG
BSNGAL DU RTOGS PA TZAM GYIS DER MI 'GRO STE, LUGS 'DIR PHRA
BA'I BDAG MED MA RTOGS NA THAR LAM DU SLEB

PAR MI 'JOG PA'I PHYIR, 'DI PAS ZAG BCAS SDUG BSNGAL DU 'JOG
TSUL 'DI LA RTEN 'BYUNG GI GNAD PHRA MO ZHIG YOD PA'I RGYU MTSAN
GYIS YIN TE, BZHI BRGYA PA DANG MDZOD 'GREL RTZOD TSUL GYI STENG
NAS SHES DGOS SO, ,DE LA KHA CIG NA RE, ZAG BCAS

@011A *, ,SDUG BSNGAL NGA RTOGS PA LA RNAM THAR GYI SGO ZHIG
'JOG MI RIGS PAR THAL, ZAG BCAS BDE BAR 'DZIN PA DE 'KHOR BA'I
RTZA BA MA YIN PA'I PHYIR, KHYAB STE, RANG 'KHOR RTZAR 'JOG PA
DANG, RANG DANG 'DZIN

STANGS DNGOS 'GAL GYI YE SHES DE ZHI SGOR 'JOG PA DON GCIG PA'I
PHYIR, DER THAL, 'KHOR RTZA YIN NA, RANG DANG 'DZIN STANGS DNGOS
'GAL GYI 'PHAGS PA'I YE SHES DE RNAM PAR THAR PA'I SGO YIN PAS
KHYAB PA'I PHYIR NA MA KHYAB, RTAGS

GRUB STE, GRUB MTHA' RTZA BAR, 'KHOR RTZA GSUM DANG ZHI SGO GCIG
PA 'GAL, ,ZHES 'GAL BA BRJOD TSUL YOD PA'I PHYIR, THUN MONG BA
LTAR NA YANG THAR PA GTAN MED DU 'DZIN PA SOGS BLO KUN BTAGS YIN
PAS 'KHOR RTZAR MI 'THAD KYANG,

DE'I ZHEN YUL BKAG PA'I YE SHES RNAM PAR THAR PA'I SGOR 'DOD PA
SNGAR BSHAD ZIN TO, ,KHA CIG NA RE, RNAM PAR THAR PA'I SGO ZHES
BA'I SGRA DON RANG SA'I NYON MONGS DANG MA 'DRES BA'I CHA NAS
'JOG PAR THAL, GSER PHRENG LAS, RANG SA'I KUN DKRIS,

LAS THAR ZHING DE DANG MA 'DRES PA'I CHA NAS RNAM THAR DU 'JOG
GO ,ZHES GSUNGS PA'I PHYIR NA MA KHYAB STE, DE RNAM THAR BRGYAD
CES PA'I RNAM THAR GYI SGRA DON YIN GYI, RNAM PAR THAR PA'I SGO
ZHES PA'I RNAM THAR GYI SGRA DON MA YIN BA'I PHYIR, DER THAL,
'DI'I

SGRA DON NI, RNAM THAR ZHES PA THAR PA LA BYAS NAS, DER 'JUG
BA'I SGO YIN PAS NA RNAM PAR THAR PA'I SGO ZHES BSHAD BA'I
PHYIR, MDZOD 'GREL LAS, THAR PA'I SGO YIN PA'I PHYIR RNAM PAR
THAR PA'I SGO, ZHES SO, ,SMRAS BA, ZAB GSANG CHOS KYI DE NYID
SMRA BA'I

@011B KHA, ;ZOB KYIS MA BCAD LHAG BA'I LHAS PHYE BAR, ,GZHUNG
BZANG SPRIN GYI SGRA DANG LHAN CIG TU, ,RIGS LAM GLOG PHRENG DRA
BAS RNAM PAR GA-YO, ,'JAM DPAL DBYANGS DNGOS 'JAM MGON BLA MA
YI, ,LEGS BSHAD DGONGS DON LEGS PAR 'GREL RNAMS KYANG, ,RNAM

THAR SGO GSUM RNAM PAR BZHAG PA 'DI, ,KHO BO'I SKAL BA KHO NAR
BZHAG GAM SNYAM, ,'DIR 'BAD LEGS BYAS DUNG DANG KU MU TA'I,
,MDZES PA PHEM BYED DE YIS BDAG CAG KUN, ,RNAM PAR THAR PA'I SGO
LA RAB ZHUGS TE, ,ZHI BA MCHOG GI KHRI LA DBANG BAR

SHOG ,CES RNAM THAR SGO GSUM GYI RNAM PAR BZHAG PA LEGS BSHAD
RGYA MTSO'I RBA RLABS ZHES BYA BA 'DI NI, SNGA SOR DPAL LDAN
'BRAS SPUNGS SU DON GNYER CAN 'GA' ZHIG GIS BSKUL NGOR CUNG ZAD
BRIS PA'I THOG ,THOS BSAM GLING GI GZHUNG GSAR 'DZIN GRVA'I DGE
'DUN

RNAMS NAS 'DI LTA BU ZHIG DGOS TSUL GYI BSKUL MA BYUNG BAR
BRTEN, KUN MKHYEN BLA MA'I LEGS BSHAD BEEd'URYA DKAR PO'I GAN
MDZOD KYI KHA SKO NGAS SU DMIGS TE, CHOS SMRA BA'I BTZUN PA DKON
MCHOG BSTAN PA'I SGRON MAS RANG LO NYER BDUN PA LA CHOS GRVA
CHEN PO BKRA

SHIS 'KHYIL DU BRIS PA 'DIS KYANG, 'JAM MGON BSTAN PA'I SNYING
PO PHYOGS DUS KUN CU RGYAS BAR GYUR CIG, ,,DGE LEGS 'PHEL,, ,,