*, ,SRAD RGYUD LUGS KYI 'PHO BA'I GDAMS PA'I NGAG 'DON
KHRIGS CHAGS SU BSDEBS BA BZHUGS SO, ,

@001 #, ,NA MO GU RU MEE TRI YE, 'DIR SRAD RGYUD LUGS KYI 'PHO
KHRID ZAB MO NYAMS SU LEN PAR 'DOD PAS, STAN BDE BA LA LUS GNAD
BCAS TE RLUNG GI SKYON BSAL ZHING DGE SEMS KHYAD PAR CAN GYI
NGANG NAS 'DI LTAR, RANG GI

THUGS KA NAS 'OD ZER 'BROS, TSOGS ZHING NAM MKHA'I KHAMS GANG BA
SBYAN DRANGS, MDUN GYI NAM MKHAR BZHUGS PAR GYUR, BDAG DANG 'GRO
BA NAM MKHA'I MTHA' DANG MNYAM PA'I SEMS CAN THAMS CAD

DUS RTAG PAR BLA MA LA SKYABS SU MCHI'O, ,SANGS RGYAS LA SKYABS
SU MCHI'O, ,CHOS LA SKYABS SU MCHI'O, ,DGE 'DUN LA SKYABS SU
MCHI'O, ,LAN GSUM, BDAG GIS SEMS CAN THAMS CAD MU MTHA'

MED PA'I 'KHOR BA SDUG BSNGAL GYI RGYA MTSO CHEN PO 'DI LAS
BSGRAL TE BLA NA MED PA'I BYANG CHUB KYI SNYING PO LA 'GOD PAR
BGYI, DE'I PHYIR DU ZAB LAM 'PHO BA'I GDAMS PA NYAMS SU BLANGS
PAR BGYI'O, ,MDUN

GYI NAM MKHAR SENG KHRI PAD ZLA'I STENG, ,BZANG PO'I BZHUGS
STANGS MDZAD PA'I MA PHAM MGON, ,GSER RI LTAR BRJID CHOS 'KHOR
PHYAG RGYA CAN, ,DE YI THUGS KA DPAL GYI BE'U'I NANG, ,RGYAL
BA'I

DBANG PO RJE BTZUN TZONG KHA PA, ,CHOS 'CHAD PHYAG RGYAS GLEGS
BAM RAL GRI BSNAMS, ,SRAS KYI THU BO GNYIS DANG BCAS PA YI,
,GNAS GSUM YI GE GSUM GYIS MTSAN PA LAS, ,'OD 'PHROS

@002A #, ,DGA' LDAN GNAS NAS BYAMS MGON DANG, ,RJE BTZUN BLA MA
YAB SRAS RNAM PA GSUM, ,SPYAN DRANGS DAM TSIG PA DANG DBYER MED
DU, ,'DRES SHING SRID

MTHA'I BAR DU BZHUGS SU GSOL, ,SHES BYA'I KHYON KUN 'JAL BA'I
BLO GROS THUGS, ,SKAL BZANG RNA BA'I RGYAN GYUR LEGS BSHAD
GSUNG, ,GRAGS PA'I DPAL GYIS LHA MA MER MDZES PA'I SKU, ,

MTHONG THOS DRAN PAS DON LDAN LA PHYAG 'TSAL, ,YID 'ONG MCHOD
YON SNA TSOGS ME TOG DANG, ,DRI ZHIM BDUG SBOS SNANG GSAL DRI
CHAB SOGS, ,DNGOS BSHAMS YID SBRUL MCHOD SBRIN RGYA MTSO 'DI,
,BSAD

NAMS ZHING MCHOG KHYED LA MCHOD PAR 'BUL, ,GANG ZHIG THOG MED
DUS NAS BSAGS PA YI, ,LUS NGAG YID KYI MI DGE CI BGYIS DANG,
,KHYAD PAR SDOM PA GSUM GYI MI MTHUN PHYOGS, ,SNYING NAS 'GYOD
PA DRAG

POS SO SOR BSHAGS, ,SNYINGS MA'I DUS 'DIR MANG THOS SGRUB LA
BRTZON, ,CHOS BRGYAD SPANGS PAS DAL 'BYOR DON YOD BYED, ,MGON PO
KHYOD KYI RLABS CHEN MDZAD PA LA, ,BDAG CAG BSAM PA

THAG PAS YI RANG NGO, ,RJE BTZUN BLA MA DAM PA KHYED RNAMS KYIS,
,CHOS SKU'I MKHA'I LA MKHYEN BRTZE'I CHU 'DZIN 'KHRIGS, ,JI LTAR
'TSAM PA'I GDUL BYA'I 'DZIN MA LA, ,LHUN 'GRUB CHOS KYI CHAR BA

@002B DBAB TU GSOL, ,BDAG GIS JI SNYED BSAGS BA'I DGE BA 'DIS,
,BSTAN DANG 'GRO BA KUN LA GANG PHAN DANG, ,KHYAD PAR RJE BTZUN
BLO BZANG GRAGS PA YI, ,BSTAN PA'I SNYING PO RING DU GSAL BYED
SHOG ,RANG LUS SHEL GYI BUM PA LTAR

GSAL BA'I, ,TSANGS BUG NAS BZUNG STE 'OG SOR BZHI'I BAR, ,DBUM
SMAD PHRA STOD YANGS ZANGS THAL DBUS, ,RANG SEMS NGO BO RJE
BTZUN RNAM PAR BSAM, ,KYE MA GNAD DKA' SRID PA'I RGYA MTSO LAS,
,BRGAL TE DGA' LDAN CHOS

KYI ZHING KHAMS DER, ,MA PHAM 'JAM DPAL SNYING PO SRAS BCAS KYI,
,'DZUM ZHAL MNGON DU GYUR NA CI ME RUNG, ,STENG DGA' LDAN LHA
BRGYA'I MGON PO MCHOG ,RJE MA PHAM CHOS KYI BLA MA DANG, ,DBYER
MED PA 'DREN MCHOG THAMS CAD

MKHYEN, ,PHA BLO BZANG GRAGS PA YAB SRAS LA, ,YID RTZE GCIG GUS
PAS GSOL BA 'DEBS, ,LAM ZAB MO 'PHO BA'I RNAL 'BYOR GYIS, ,ZHING
DGA' LDAN MKHA' SPYOD GNAS MCHOG DER, ,DUS DA LTA NYID DU BGROD
PA DANG, ,RJE BLA

MA YAB SRAS ZHAL MTHONG ZHING, ,GSUNG BDUD RTZI'I DGA' STON
MYONG BA LAS, ,LAM ZAB MA'I RTOGS PA MTHAR PHYIN NAS, ,MCHOG
MYUR DU THOB PAR BYIN GYIS RLOBS, ,PA? KHYED KYI THUGS RJE LCAGS
KYU YIS, ,'OD SBU GU'I LAM

NAS SKAD CIG LA, ,RJE MA PHAM CHOS KYI MDUN SA DER, ,DUS DA LTA
NYID DU DRANG DU GSEL, ,LAM 'PHE BA 'BYONGS PAR BYIN GYIS RLOBS,
,DE LTAR GDUNG SHUGS DRAG POS GSOL BTAB MTHUS, ,BYAMS MGON THUGS
KA'I RJE

@003A *, ,BTZUN YAB SRAS KYI, ,THUGS KA NAS BYUNG 'OD ZER DKAR
PO YI, ,SBU GU SBRA LCAGS TZAM ZHIG NAR GYIS BYUNG, ,RANG GI
SBYI BO TSANGS PA'I BU GAR ZUG ,DE NAS SLAR YANG THUGS KA'I SA
BON LAS, ,

LCAGS KYU LTA BU'I 'OD ZER DKAR PO ZHIG ,RGYANGS TE BYUNG NAS
'OD KYI SBU GU YI, ,LAM DU ZHUGS NAS DH'U T'I'I NANG BRGYUD DE,
,SNYING DBUS RANG SEMS DBYER MED RJE BLA MA'I, ,THUGS KAR BTAB
STE 'DREN PAR MNGON PHYOGS TSE, ,

'OG RLUNG DRAG DU 'THEN PA'I GZHU MO LA, ,HIG GI MDA' SBYAR
MGRIN PA'I BAR DU SLEB, ,HIG ,SLAR YANG STENG RLUNG MNAN TE RANG
GI GNAS, ,SNYING GA'I THAD KYI DHU T'I'I DBUS SU PHAB, ,KA, (DE
BZHIN DU SBYI BO'I BAR DU SPAR NAS SLAR RANG

GNAS SU 'BEBS PA SOGS RES MOS KYI TSUL DU HIG DANG KA SGREL BA
NYER GCIG SOGS JI LTAR 'DOD PA SBYANGS LA, MTHAR PHAt CES BRJOD
PAS BYAMS MGON GYI THUGS KA'I RJE BLA MA'I THUGS KAR BSTIM NAS,
DE'I THUGS DANG DBYER MED DU 'DRES PAR MOS PA'I RANG LA DAR CIG
MNYAM PAR

BZHAG ,SLAR YANG DMIGS RTEN RANG GNAS SU PHAB BA'I MOS PA DANG
BCAS, GZHES BRJOD, DE NAS,) MDUN GYI NAM MKHA'I DBYINGS BZHUGS
'PHO YUL RNAMS, ,GSER ZHUN LTA BU'I 'ONG DU LTEM ZHU NAS,
,TSANGS PA'I BU GA 'KHYIL GYIS RAB BKAG STE, ,RANG GI

SGO GSUM BYIN GYIS BRLABS PAR GYUR, ,'DIR 'BAD LAS BYUNG DGE
TSOGS RGYA MTSO'I MTHUS, ,BDAG DANG MKHA' MNYAM 'GRO BA MA LUS
PA, ,NAM ZHIG TSE 'DI'I SNANG BA 'GAG MA THAG ,YID DGA' CHOS
'DZIN GNAS DER

@003B SKYE BAR SHOG ,DE TSE 'JAM MGON BLA MA YAB SRAS KYIS,
,DBUGS DBYUNG GSUNG GI BDUD RTZI'I BCUD MYANG STE, ,RGYAL SRAS
SPYOD PA RGYA MTSO'I ZLOS GAR GYIS, ,MTHA' YAS 'GRO BA SRID LAS
SGROL BAR SHOG, KHYAD PAR 'JAM MGON

BLA MA YAB SRAS KYIS, ,TSE RABS KUN TU DGE BA'I BSHES MDZAD NAS,
,RGYAL BAS BSNGAGS PA'I LAM BZANG DE NYID LAS, ,SKAD CIG TZAM
YANG LDOG PAR MA GYUR CIG, CES SRAD RGYUD LUGS KYI 'PHO BA'I
GDAMS BA NYAMS SU LEN TSUL NAG

'GROS SU BKOD PA 'DI NI, ,DAD BRTZON BLO DANG LDAN PA DGE 'DUN
RAB RGYAS DANG 'JIGS MED DGE 'DUN GNYIS KYIS BSKUL NGOR ` BTZUN
PA DKON MCHOG BSTAN PA'I SGRON MES CHOS GRVA CHEN PO BKRA SHIS
'KHYIL DU BRIS PA'O,, ,,