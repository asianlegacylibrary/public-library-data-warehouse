` DGE SLONG BLO BZANG BKRA SHIS KYI DRI LAN, MTSUNGS MED BLA
MA RIN PO CHER CUNG ZAD ZHU RGYUR, GNAS KHANG BYI DOR SKABS
KYI BA BYUNG DANG, BDUD RTZI LNGAS SKYANG NUL@ BYA, ZHES PA'I
BDUD RTZI LNGA DANG, 'DI'I BDAG BSKYED

KYI DBANG BSKUR RGYAS BTAB SKABS KYI BUM PA DKAR PO BDUD RTZI
LNGAS BKANG BA BZUNG NAS, ZHES PA'I BDUD RTZI LNGA LA KHYAD
PAR YOD DAM MED LAGS, YOD NA 'DI GNYIS KYI NGOS 'DZIN JI LTAR
LAGS DANG MED DU CHUG NA'ANG, BDUD

@11B RTZI LNGA PO'I NGOS 'DZIN JI 'DRE ZHIG BYED DGOS KYI BKA'
DANG, BSNYEN SGRUB DNGOS GZHI'I DUS, BYA SPYOD SOGS LHA GZHAN
RNAMS KYI GZUNGS SNGAGS DAM BCA' CAN 'DRA BZLAS CHOG GAM MI
CHOG BCAS KYI GSAL CHA ZHIG KYANG THUGS

RJE'I RVA BA NAS MI 'DOR BA MKHYEN MKHYEN LAGS, ` LAGS BDUD
RTZI 'DI GNYIS YE SHES LNGA'I NGO BOR MOS DGOS PAR TZAM 'DRA
BAR MNGON YANG, BSGRUB GZHI'I RDZAS DNGOS SU DGOS MI DGOS KYI
KHYAD PAR YOD DE, DANG PO NI, BSHAD

RGYUD MNGON BRJOD BLA MA LAS, ,YE SHES LNGA YI BDUD RTZIS NI,
,SA NI PHYUG PA BYAS NAS KYANG, ,BGROD PAR BYAS PA'I ME TOG
GIS ,'BAD PA YIS NI GTOR BAR BYA, ,ZHES PA'I DON 'CHAD PA NA
RJE'I BSKYED RIM 'DOD 'JO LAS, SGRUB

KHANG DU BDUD RTZI LNGAS BYUG PA DANG, ME TOG GCAL DU DGRAM
MO, ,ZHES GSUNGS PA'I DGONGS PA YIN PAS, YE SHES LNGA'I BDUD
RTZIS BYUGS PA'I MOS PA BYAS PA TZAM GYIS MI CHOG GI ,DNGOS SU
RDZAS SHIG BYUG DGOS

LA; RDZAS KYANG RANG RE LTA BU BDUD RTZI LNGA DNGOS SU MI
'BYOR CING, 'BYOR KYANG RTOG PAS MI 'CHUN@ PA RNAMS KYIS NI,
CHANG SOGS LA BDUD RTZI RIL BU BTAB PA'AM, DE YANG MA 'BYOR NA
CHANG NGAM, JA THANG NGAM, THA NA

CHU GTZANG TZAM ZHIG BDUD RTZIR MOS NAS BYUG DGOS TE, KHA
SBYOR LAS, RDZAS NI 'DI DAG THAMS CAD RNAMS, ,BDUD RTZI LNGA
YIS SBYANG BAR BYA, ,ZHES PA'I DON 'CHAD PA NA SNGAGS RIM LAS,
BDUD RTZI LNGAS SBYONG BA

@12A *, ,NI; BDUD RTZI RIL BU BTAB NAS SAM, YANG NA BSGOMS NAS
SBYANG BAR MAN SNYE LAS GSUNGS SO, ,ZHES DANG, 'JIGS BYED KYI
BSHAD RGYUD RTOG GSUM LAS, DRI DANG BA YI SNA LNGA DANG, ,NYI
ZLA SOGS PAS

BYI DOR BYA, ,ZHES PA'I DON 'CHAD PA NA MKHAS GRUB RJE'I KHAMS
GSUM RNAM PAR RGYAL BA'I NYI 'OD LAS, DRI BZANG DANG BA BYUNG
LNGA DANG, NYI MA STE KHRAG DANG, ZLA BA STE KHU BA DANG, DE
GNYIS KYIS MTSON PA'I BDUD RTZI LNGA'I RIL

BU CHA DAL SBYAR BA DANG BCAS PAS SA GZHI DER BYUG PAR BYA'O,
,ZHES GSUNGS PA LTAR RO, ,'O NA MAN SNYE LAS MOS NAS SBYANG
BAR GSUNGS PA MA YIN NAM SNYAM NA, DE NI BDUD RTZI RIL BU MA
RNYED NA RDZAS GZHAN ZHIG BDUD RTZIR MOS

NAS SBYONG BA'I DON TE, 'DUS PA'I RTZA RGYUD LAS, SHA RNAMS
THAMS CAD MED NA YANG, ,THAMS CAD BSAMS NAS RNAM PAR BRTAG
,CES PA'I DON 'CHAD PA NA YONGS 'DZIN PAndI TAS BLA MCHOD CHEN
MOR, NANG MCHOD KYI

RDZAS SHA LNGA DANG, BDUD RTZI LNGA PO DE DAG DNGOS SU TSANG
BAR MA 'BYOR NA'ANG, 'DUS PA'I RTZA RGYUD LE'U DRUG PA LAS
GSAL BAR GSUNGS PA LTAR, BDUD RTZI RIL BU TSUL BZHIN DU
BSGRUBS NAS RIL BU DE NAS NANG MCHOD KYI BSGRUB

GZHI CHANG LA SOGS PAR BTAB PAS KYANG SHIN TU RUNG ZHING, DE
YANG MA 'BYOR NA BSGRUB GZHI CHANG TZAM MAM DE YANG DGAG DGOS
KYI DBANG GIS STABS MA BDE NA, RGYA JA'I KHU PA'AM, THA NA CHU
TZAM GYIS KYANG RUNG BAR MAN NGAG

@12B SNYE MAR GSUNGS SHING, ZHES GSAL BAR BKRAL BA LTAR YIN
LA, BDUD RTZI RIL BU LA BDUD RTZI LNGA'I DOD TSANG TSUL NI,
DRI CHEN LA DZ'A TI, RAKTA LA TZAN DAN DMAR PO, BYANG SEMS
DKAR PO LA GA PUR, DRI TSUL

KHRUS CHU, SHA CHEN LA AA RU GSER MDOG RNAMS DOD DU GTONG BAR
GSANG 'DUS KYI BDUD RTZI SGRUB CHOG LAS GSUNGS SHING, 'JIGS
BYED LA NI, SHA CHEN GYI GNAS SU RKANG MAR 'BYUNG BAS DE'I DOD
LA SIHLA@ GTONG BAR

'GA' ZHIG BZHED PA LTAR RO, ,GNYIS PA NI, BCOS MA'I DKYIL
'KHOR LA BRTEN NAS SLOB MA LA DBANG BSKUR BA'I BUM CHU SNGON
DU LHAG GNAS BYED DGOS PAR GSUNGS MOD KYI, BDAG BSKYED KYI
SKABS KYI DBANG BSKUR

LA MOS PA KHO NA BYA BA LAS DNGOS RDZAS DGOS PAR TSAD LDAN GYI
GZHUNG GANG DU'ANG BSHAD PA MED LA, KHYAD PAR DU 'DI'I KHUNGS
NI SLOB DPON RDO RJE GRUB PAS MDZAD PA'I DGRA NAG GI 'GREL PA
YIN PAR BSKYED RDZOGS KYI RNAM

GZHAG GSAL BA'I GTZUG RGYAN LAS BSHAD LA, DER NI RDO RJE TZA
RTZI KA LA SOGS PAS BUM PA ZLA BA LTA BU BDUD RTZI LNGAS BKANG
BA BZUNGS TE, DE RNAMS KYIS BDAG NYID LA BKRA SHIS KYI TSIGS
SU BCAD PA DANG, YANG

DAG PAR LDAN PAS DBANG BSKUR BA RNAM PAR BSAM PAR BYA'O, ,ZHES
MOS PA KHO NAS BYA BAR GSUNGS SO, ,DE YANG BDUD RTZI LNGAR
DBYE TSUL NI, LAM RIM BDE LAM LAS, BDUD RTZI SNA LNGA 'OD ZER
DANG BCAS PA'I

@13A *, ,RGYUN BABS, ZHES PA DANG 'DRA BAS, DKAR SER DMAR
LJANG SNGO BA'I KHA DOG GI RNAM PAS DBYE BA'AM, YANG NA MAN
SNYE LAS, DBANG BSKUR BA NI, YE SHES KYI CHU RNAMS KYIS BAG
CHAGS

DANG BCAS PA'I SGRIB PA THAMS CAD KYI DRI MA 'KHRUD PA'O,
,ZHES GSUNGS PA LTAR RO, ,DRI MA 'KHRUD PA NI ZHI BA'I LAS YIN
PAS ZHI BA'I SBYIN SREG DNGOS GRUB RGYA MTSOR, BUM PA DKAR PO
BDUD RTZI DKAR POS GANG BA THOGS NAS, ZHES

PA LTAR 'DIR YANG BUM PA ZLA BA LTA BUR GSUNGS PA'I GNAD KYIS
BDUD RTZI YANG KHA DOG GI DBYE BA MA BYAS PAR DKAR POR BYED NA
NI, LNGA ZHES PA DAG BYA PHUNG PO LNGA DANG DUG LNGA YOD PA
BZHIN DU, DAG BYED KYI BDUD RTZI LA'ANG NGO BO

LA LDOG PAS PHYE NA YE SHES LNGA YOD PA'I DBANG GIS YIN NO,
,ZHES KHAS BLANG NGO, ,DRI BA DANG PO'I BKA' LAN MTHA' CHOD
PAR PHUL ZIN TE, ,GNYIS PA'I LAN NI, BSNYEN YIG GI DKYUS LA
MDOR BSDUS SHIG DRI BAR 'DOD

PAS DENG GZIGS PAR ZHU,,